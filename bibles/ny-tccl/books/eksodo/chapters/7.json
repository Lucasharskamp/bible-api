{"data":[{"book":"Eksodo","chapter":"7","verse":"1","text":"Ndipo Yehova anati kwa Mose, “Taona ine ndakuyika kuti ukhale ngati Mulungu kwa Farao, ndipo mʼbale wako Aaroni adzakhala mneneri wako."},{"book":"Eksodo","chapter":"7","verse":"2","text":"Iwe ukanene zonse zimene ndakulamulirazi, ndipo Aaroni mʼbale wako ndiye akaziyankhule kwa Farao kuti atulutse ana a Israeli mʼdziko la Igupto."},{"book":"Eksodo","chapter":"7","verse":"3","text":"Koma ndidzawumitsa mtima wa Farao, ndipo ngakhale nditachulukitsa zizindikiro zozizwitsa ndi zodabwitsa mu Igupto,"},{"book":"Eksodo","chapter":"7","verse":"4","text":"iyeyo sadzakumverani. Choncho ndidzakantha Igupto, ndipo ndi ntchito zachiweruzo ndidzatulutsa magulu anga, anthu anga Aisraeli kuwachotsa mʼdziko la Igupto."},{"book":"Eksodo","chapter":"7","verse":"5","text":"Ndipo Aigupto adzadziwa kuti Ine ndine Yehova, ndikadzatambasula dzanja langa kukantha Igupto ndi kutulutsa Aisraeli mʼdzikomo.”"},{"book":"Eksodo","chapter":"7","verse":"6","text":"Mose ndi Aaroni anachita monga momwe Yehova anawalamulira."},{"book":"Eksodo","chapter":"7","verse":"7","text":"Mose anali ndi zaka 80, ndipo Aaroni anali ndi zaka 83 pamene anakayankhula kwa Farao."},{"book":"Eksodo","chapter":"7","verse":"8","text":"Yehova anati kwa Mose ndi Aaroni,"},{"book":"Eksodo","chapter":"7","verse":"9","text":"“Ngati Farao adzati kwa inu, ‘Chitani chozizwitsa,’ iwe Mose udzati kwa Aaroni, ‘Tenga ndodo yako ndipo uyiponye pamaso pa Farao,’ ndipo idzasanduka njoka.”"},{"book":"Eksodo","chapter":"7","verse":"10","text":"Kotero Mose ndi Aaroni anapita kwa Farao ndi kuchita monga momwe Yehova anawalamulira. Aaroni anaponya ndodo yake pansi patsogolo pa Farao ndi nduna zake ndipo inasanduka njoka."},{"book":"Eksodo","chapter":"7","verse":"11","text":"Naye Farao anayitanitsa anthu ake anzeru ndi amatsenga, ndipo nawonso amatsenga a Chiigupto anachita zinthu zomwezo mwa matsenga awo."},{"book":"Eksodo","chapter":"7","verse":"12","text":"Aliyense wa iwo anaponya ndodo yake pansi ndipo inasanduka njoka. Koma ndodo ya Aaroni inameza ndodo zawo."},{"book":"Eksodo","chapter":"7","verse":"13","text":"Koma mtima wa Farao unawuma ndipo sanawamvere monga momwe Yehova ananenera."},{"book":"Eksodo","chapter":"7","verse":"14","text":"Kenaka Yehova anati kwa Mose, “Farao ndi wowuma mtima. Akukana kulola anthu anga kuti apite."},{"book":"Eksodo","chapter":"7","verse":"15","text":"Upite kwa Farao mmawa pamene azidzapita ku madzi. Ukamudikire mʼmbali mwa Nailo kuti ukakumane naye ndipo unyamule ndodo imene inasanduka njoka ija mʼdzanja lako."},{"book":"Eksodo","chapter":"7","verse":"16","text":"Ndipo ukamuwuze Farao kuti, ‘Yehova, Mulungu wa Ahebri wandituma kuti ndikuwuzeni kuti: Lolani anthu anga apite kuti akandipembedze mʼchipululu. Koma mpaka tsopano inu simunandimvere."},{"book":"Eksodo","chapter":"7","verse":"17","text":"Izi ndi zimene Yehova akunena: Ndi ndodo imene ili mʼdzanja langa ndidzamenya madzi a mu Nailo, ndipo madzi adzasanduka magazi. Ndikadzachita ichi udzadziwa kuti Ine ndine Yehova:"},{"book":"Eksodo","chapter":"7","verse":"18","text":"Nsomba za mu Nailo zidzafa, mtsinje udzanunkha ndipo Aigupto sadzatha kumwa madzi ake.’ ”"},{"book":"Eksodo","chapter":"7","verse":"19","text":"Yehova anati kwa Mose, “Uza Aaroni kuti, ‘Tenga ndodo yako uyilozetse ku madzi a mu Igupto pa mitsinje, pa ngalande, pa zithaphwi ndi pa madambo, ndipo onse adzasanduka magazi.’ Mʼdziko lonse la Igupto mudzakhala magazi, ngakhale mʼzotungira madzi zopangidwa ndi mitengo ndi miyala.”"},{"book":"Eksodo","chapter":"7","verse":"20","text":"Mose ndi Aaroni anachita monga momwe Yehova analamulira. Anakweza ndodo yake pamaso pa Farao ndi akuluakulu ake ndipo anamenya madzi a mu Nailo, ndipo madzi onse anasanduka magazi."},{"book":"Eksodo","chapter":"7","verse":"21","text":"Nsomba za mu Nailo zinafa ndipo mtsinje unanunkha kwambiri kotero kuti Aigupto sanathe kumwa madzi ake. Magazi anali ponseponse mu Igupto."},{"book":"Eksodo","chapter":"7","verse":"22","text":"Koma amatsenga a Chiigupto anachita zinthu zomwezo mwa matsenga awo. Choncho Farao anawumabe mtima, ndipo sanamvere zonena za Mose ndi Aaroni monga momwe Yehova ananeneratu."},{"book":"Eksodo","chapter":"7","verse":"23","text":"Mʼmalo mwake iye anatembenuka ndi kupita ku nyumba yake yaufumu ndipo zimenezi sanazilabadire."},{"book":"Eksodo","chapter":"7","verse":"24","text":"Anthu onse a ku Igupto anayamba kukumba mʼmbali mwa mtsinje wa Nailo kuti apeze madzi akumwa, chifukwa sanathe kumwa madzi a mu mtsinjemo."},{"book":"Eksodo","chapter":"7","verse":"25","text":"Panapita masiku asanu ndi awiri Yehova atamenya madzi a mu mtsinje wa Nailo."}]}