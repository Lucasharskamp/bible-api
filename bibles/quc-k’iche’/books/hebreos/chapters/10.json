{"data":[{"book":"Hebreos","chapter":"10","verse":"1","text":"Ri taqanik rech ri Moisés xaq uqꞌequꞌmal ri jastaq ri kape na, man qas ta areꞌ. Rumal riꞌ, ri taqanik man kakwin taj kubꞌan sukꞌ chike ri winaq ri chi junabꞌ kakitzuj ri sipanik ke ri kaminaq taq aꞌwaj."},{"book":"Hebreos","chapter":"10","verse":"2","text":"We ta qas xkwinik ri taqanik chi resaxik ri makaj chibꞌe qꞌij saq, mat bꞌa aꞌjmakibꞌ riꞌ kakinaꞌo xuqujeꞌ xetaniꞌ ta bꞌa riꞌ chutzujik ri sipanik kech kaminaq taq aꞌwaj cho ri Dios."},{"book":"Hebreos","chapter":"10","verse":"3","text":"Man jeꞌ ta kꞌu riꞌ kakꞌulmatajik. We tzujuꞌnijik ri kabꞌanik junabꞌ chi junabꞌ xaq naꞌtabꞌal rech ri makaj"},{"book":"Hebreos","chapter":"10","verse":"4","text":"Rumal cher ri kikikꞌel ri e wakax xuqujeꞌ ri e kꞌisikꞌ man kakwin taj kuchup ri makaj."},{"book":"Hebreos","chapter":"10","verse":"5","text":"Rumal riꞌ, are xpe ri Cristo cho ri uwachulew xubꞌij:"},{"book":"Hebreos","chapter":"10","verse":"6","text":"Ri sipanik kech awaj ri keporoxik, xuqujeꞌ ri aꞌwaj ri ketzujik rech kakuyutaj kimak ri winaq man xqaj ta cho la."},{"book":"Hebreos","chapter":"10","verse":"7","text":"Salmos 40:6-8."},{"book":"Hebreos","chapter":"10","verse":"8","text":"Nabꞌe xubꞌij: Tzujuꞌnijik xuqujeꞌ sipanik, e porom taq aꞌwaj xuqujeꞌ kikꞌ chupbꞌal rech ri makaj man xqaj ta choch la. (We jastaq riꞌ xetzujik jetaq ri kubꞌij ri taqanik.)"},{"book":"Hebreos","chapter":"10","verse":"9","text":"Kꞌa te riꞌ xubꞌij: In kꞌolik riꞌ, in petinaq chubꞌanik ri urayibꞌal kuꞌx la. Chesaj la ri nabꞌe chꞌekom tzij rech kajeqebꞌa la ri ukabꞌ."},{"book":"Hebreos","chapter":"10","verse":"10","text":"Pa ri urayibꞌal ukꞌuꞌx ri Dios xbꞌantaj sukꞌ chaqe pa ri utyoꞌjal ri Cristo ri xa junmul xtzuj cho ri Dios chibꞌe qꞌij saq."},{"book":"Hebreos","chapter":"10","verse":"11","text":"Qas tzij wi ronojel chꞌawenel cho ri Dios pa kiwiꞌ ri winaq kubꞌan ri qꞌijilaꞌnem qꞌij chi qꞌij kutzuj ri sipanik kech taq aꞌwaj ri man kakwin ta wi karesaj ri makaj."},{"book":"Hebreos","chapter":"10","verse":"12","text":"Are kꞌu ri Jesucristo are xtzujtaj ri xa jun sipanik choch ri makaj ri xjeqiꞌk chibꞌe qꞌij saq, xtꞌuyiꞌk pa uwiqiqꞌabꞌ ri Dios."},{"book":"Hebreos","chapter":"10","verse":"13","text":"Xaq rayeꞌm chi keya ri ukꞌulel chuxeꞌ ri raqan rech kabꞌan chike chi kakimochꞌ kibꞌ."},{"book":"Hebreos","chapter":"10","verse":"14","text":"Jeriꞌ rumal xa rukꞌ jun sipanik xubꞌan sukꞌ chike ri utyoxirisam chik."},{"book":"Hebreos","chapter":"10","verse":"15","text":"Ri Tyoxalaj Uxlabꞌixel xuqujeꞌ kutzijoj rij are kubꞌij:"},{"book":"Hebreos","chapter":"10","verse":"16","text":"Jeremías 31:33."},{"book":"Hebreos","chapter":"10","verse":"17","text":"Xuqujeꞌ xubꞌij: Man kanaꞌtaj ta chi wi chwe ri ketzelal xuqujeꞌ ri kimak.10:17 Jeremías 31:34."},{"book":"Hebreos","chapter":"10","verse":"18","text":"Jeriꞌ rumal cher we xkuyutaj ri makaj man kꞌo ta kutayij sipanik kech aꞌwaj katzujik cho ri makaj."},{"book":"Hebreos","chapter":"10","verse":"19","text":"Xaq jeriꞌ qachalal, rumal ri ukikꞌel ri Cristo yaꞌtal bꞌe chaqe kujokik pa ri sibꞌalaj Tyox kꞌolibꞌal."},{"book":"Hebreos","chapter":"10","verse":"20","text":"Rumal cher are xkam ri Jesús, xujaq kanoq ri bꞌe are xuraqij ri tasbꞌal ri kujuqꞌatej. Kamik kꞌut ri Jesús kꞌaslik, xa rumal rech kujkwinik kujqebꞌ rukꞌ ri Dios pa jun kꞌakꞌ bꞌe."},{"book":"Hebreos","chapter":"10","verse":"21","text":"Rumal kꞌu che ri kꞌo jun nimalaj qakꞌamal bꞌe ri nabꞌe chikiwach konojel ri uꞌwinaq ri Dios,"},{"book":"Hebreos","chapter":"10","verse":"22","text":"chujqebꞌ bꞌa rukꞌ ri Dios rukꞌ jun chꞌajchꞌoj laj animaꞌaj xuqujeꞌ qas ko kujkꞌojiꞌk rukꞌ kojobꞌal, man rukꞌ ta chꞌulujil ri kꞌo pa taq ri qachomabꞌal xuqujeꞌ qachꞌajom ri qatyoꞌjal rukꞌ chꞌajchꞌoj jaꞌ."},{"book":"Hebreos","chapter":"10","verse":"23","text":"Ko chujkꞌoloq, jeqel qakꞌuꞌx chirij ri Dios rumal cher qas kubꞌan wi na ri ubꞌim loq chaqe."},{"book":"Hebreos","chapter":"10","verse":"24","text":"Chel qakꞌuꞌx chiqajujunal rech jeriꞌ kujkwinik kaqaloqꞌaj qibꞌ xuqujeꞌ kaqabꞌan ri utz laj taq chak."},{"book":"Hebreos","chapter":"10","verse":"25","text":"Mujtaniꞌk che ri bꞌenam pa taq ri mulim ibꞌ jetaq ri kakibꞌan e jujun, xane qataqchiꞌj qibꞌ chqajujunal, qas are qilij ubꞌanik jeriꞌ rumal ri qꞌij are katzalij loq ri Ajawxel xqebꞌ loq."},{"book":"Hebreos","chapter":"10","verse":"26","text":"We xetaꞌmataj ri qas tzij qumal kꞌa te riꞌ xaq jeꞌ kujmakunik, man kꞌo ta chi jun sipanik ri kakwinik kujukuyu."},{"book":"Hebreos","chapter":"10","verse":"27","text":"Xane xaq xwi qayeꞌm ri kꞌaxkꞌolal rech ri qꞌaqꞌ ri kuꞌporoj na ri uꞌkꞌulel ri Dios."},{"book":"Hebreos","chapter":"10","verse":"28","text":"Ojer, xapachin ri kilitajik kumal e kebꞌ winaq chi man kunimaj taj ri utaqanik ri Moisés, man katoqꞌobꞌisax ta uwach, xane kakamisaxik."},{"book":"Hebreos","chapter":"10","verse":"29","text":"La are kꞌu mat kaqꞌat tzij puꞌwiꞌ ri winaq ri karetzelaj uwach ri ukꞌojol ri Dios, ri kubꞌij chi man kꞌo ta kutayij ri ukamikal, ri jewaꞌ kenoꞌjinik kaketzelaj ri Uxlabꞌal rech ri utoqꞌobꞌ ri Dios."},{"book":"Hebreos","chapter":"10","verse":"30","text":"Qetaꞌm uwach ri Dios, ri xubꞌij:10:30 Deuteronomio 32:35."},{"book":"Hebreos","chapter":"10","verse":"31","text":"¡Sibꞌalaj kꞌax, we kaqꞌat tzij puꞌwiꞌ jun winaq rumal ri kꞌaslik Dios!"},{"book":"Hebreos","chapter":"10","verse":"32","text":"Chenaꞌtaj chiꞌwe ri kꞌaxkꞌolal ri xixikꞌow wi, are kꞌa te wi xixkojon che ri utz laj tzij."},{"book":"Hebreos","chapter":"10","verse":"33","text":"Jujun mul xbꞌix itzel taq tzij chiꞌwe chikiwach sibꞌalaj e kꞌi winaq, kꞌo chi jujun mul xikubꞌisaj kikꞌuꞌx ri jewaꞌ xbꞌan chike."},{"book":"Hebreos","chapter":"10","verse":"34","text":"Xuqujeꞌ xel ikꞌuꞌx chike ri e tzꞌapil pa taq cheꞌ, are xmaj ri iwechabꞌal pune kꞌax xiriqo, xixkiꞌkotik, rumal cher iwetaꞌm chi kꞌo jun jeꞌl laq iwechabꞌal ri man kasach ta uwach."},{"book":"Hebreos","chapter":"10","verse":"35","text":"Mixtaniꞌk chujeqebꞌaxik ikꞌuꞌx chirij ri Dios rech jeriꞌ kikꞌamawaꞌj na jun nimalaj tojbꞌal iwe."},{"book":"Hebreos","chapter":"10","verse":"36","text":"Ko chixkꞌoloq rech are xbꞌantaj ri urayibꞌal ukꞌuꞌx ri Dios iwumal kikꞌamawaꞌj ri ubꞌim loq chiꞌwe:"},{"book":"Hebreos","chapter":"10","verse":"37","text":"Rumal cher man naj ta chik karaj, ri petik rij, kape na, man kabꞌeyetaj taj loq."},{"book":"Hebreos","chapter":"10","verse":"38","text":"Habacuc 2:3, 4."},{"book":"Hebreos","chapter":"10","verse":"39","text":"Ri uj kꞌut, man uj kachiꞌl taj ri ketzalij kanoq, ri kasach kiwach, xane uj kachiꞌl ri kꞌo kikojobꞌal chuchajixik ri kikꞌaslemal."}]}