{"data":[{"book":"LUGUBULO","chapter":"10","verse":"1","text":"Vuzishile mbuli zino, nyona nzozi ziyagwe, nimona msenga wa Mulungu wa kuulanga iyagwe yali na mhiko yohumuluka kulawa kuulanga. Kakala yavazigwe wingu na pinda da mulungu mpala jake. Kihanga chake kilinga kamba zua, na magulu gake galinga kamba viguzo va moto."},{"book":"LUGUBULO","chapter":"10","verse":"2","text":"Kakala yagogile kitabu kidodo kikalile kigubuligwe mumkono wake. Keka mgulu wake wa ukulume m'bahali na mgulu wake wa ukumoso muisi,"},{"book":"LUGUBULO","chapter":"10","verse":"3","text":"kenula dizwi kamba simba yokunguluma. Na viyeshile kwinula dizwi, midumo saba idika."},{"book":"LUGUBULO","chapter":"10","verse":"4","text":"Na imidumo saba viilongile, nikala behi na kwandika. Ila nihulika dizwi kulawa kuulanga dilonga, “Sambiuzilonge mbuli zija zilongigwe na imidumo saba, na sambiuzandike!”"},{"book":"LUGUBULO","chapter":"10","verse":"5","text":"Abaho, ija imsenga wa Mulungu wa kuulanga inimuwene yemile m'bahali na muisi kagolosa mkono wake wa ukulume uchana kuulanga."},{"book":"LUGUBULO","chapter":"10","verse":"6","text":"Kaiduila mditwaga da Mulungu, ayo yali na ugima wa digunge, ayo yalumbile ulanga, isi, bahali, na vinhu vose vili mgati yao. “Haduhu kukawa tena!"},{"book":"LUGUBULO","chapter":"10","verse":"7","text":"Msenga wa Mulungu wa kuulanga wa saba viyaitoile mhalati yake, mbuli za Mulungu ziifisile zovikizwa, kamba viyazipetile ha watumigwa zake wahokozi.”"},{"book":"LUGUBULO","chapter":"10","verse":"8","text":"Abaho, dija didizwi nidihulike kulawa kuulanga dilonga na nie kabili, dilonga, “Genda, kasole kija ikitabu kigubuligwe mumkono wa ija imsenga wa Mulungu wa kuulanga, ayo yemile m'bahali na muisi.”"},{"book":"LUGUBULO","chapter":"10","verse":"9","text":"Avo, nichola ha imsenga wa Mulungu wa kuulanga na nimpula yanigwelele kija ikitabu kidodo. Na heyo kanilongela, “Kisole ukije. Mmunda yako chowa usungu, ila mmulomo wako chowa chamwilile kamba uki.”10:9 Mbuli zino zolawa mkitabu cha EZEKIELI 3:3."},{"book":"LUGUBULO","chapter":"10","verse":"10","text":"Nikisola kija ikitabu kidodo kulawa mumkono wake, nikija. Mmulomo chamwilile kamba uki. Ila vinishile kukimeza, kigaluka cha usungu mmunda yangu."},{"book":"LUGUBULO","chapter":"10","verse":"11","text":"Abaho, nilongeligwa, “Kolondigwa kuhokola kabili mmbuli ya wanhu bwando, isi bwando, lonzi bwando, na wandewa bwando.”"}]}