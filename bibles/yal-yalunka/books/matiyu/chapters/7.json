{"data":[{"book":"Matiyu","chapter":"7","verse":"1","text":"Yesu naxa, “Ɛ nama ɛ yɛtɛ findi ɛ adamadi boden kɛwanle makiti muxun na, alogo Ala nama ɛ fan makiti."},{"book":"Matiyu","chapter":"7","verse":"2","text":"Bayo ɛ na bonne kɛwanle makiti kii naxan yi, Ala ɛ fan makitima na kii nin. Ɛ ligaseen naxan yatɛma bonne xa, Ala fan na nan yatɛma ɛ xa."},{"book":"Matiyu","chapter":"7","verse":"3","text":"Nanfera ɲamadin naxan i adamadi boden yɛɛn xɔn, i na toma, koni gbindonna naxan i tan yɛɛn xɔn, i mi na toma?"},{"book":"Matiyu","chapter":"7","verse":"4","text":"I ya a falama i adamadi boden xa nanfera fa fala, ‘Tin, n xa ɲamadin ba i yɛɛn xɔn ma,’ koni gbindonna i tan yɛɛn xɔn ma."},{"book":"Matiyu","chapter":"7","verse":"5","text":"I tan nafigina! Gbindonna ba i yɛtɛ yɛɛn xɔn ma singen, na xanbi ra, i nɔɛ na ɲamadin toɛ nɛn, i yi a ba i adamadi boden yɛɛn xɔn ma.”"},{"book":"Matiyu","chapter":"7","verse":"6","text":"“Ɛ nama se sariɲanxin sa barene bun.7.6 barene: Yanyina nde, sandani ito bunna nɛɛn, fa fala i lan i xa muxune kawandi naxanye nɔɛ e tuli matiyɛ i ra. Ɛ nama ɛ bɔxɔ bun nafunla woli xɔsɛne bun ma.7.6 bɔxɔ bun nafunla: Gɛmɛn siyana nde nan ma fe falaxi be naxan toma fɔxɔ ige yi xaxunna ndee kui. Na gɛmɛn xili nɛn “pɛrili.” Xa i na liga xɔsɛne e yibodonma nɛn, barene yi xaɲɛ ɛ ma, e yi ɛ xin.”"},{"book":"Matiyu","chapter":"7","verse":"7","text":"“Ɛ seen maxɔdin, ɛ a sɔtɔma nɛn. Ɛ seen fen, ɛ a toma nɛn. Ɛ dɛɛn kɔnkɔn, a rabima ɛ xa nɛn."},{"book":"Matiyu","chapter":"7","verse":"8","text":"Amasɔtɔ naxan yo na seen maxɔdin, na a sɔtɔma nɛn. Naxan na seen fen, na a toma nɛn. Naxan na dɛɛn kɔnkɔn, a rabima a xa nɛn."},{"book":"Matiyu","chapter":"7","verse":"9","text":"Muxuna nde ɛ yɛ ba, naxan ma diin burun maxɔdinma a ra, a gɛmɛn so a yii?"},{"book":"Matiyu","chapter":"7","verse":"10","text":"Hanma a na yɛxɛn maxɔdin a ra, a saɲin so a yii?"},{"book":"Matiyu","chapter":"7","verse":"11","text":"Hali ɛ to findixi muxu ɲaxine ra, ɛ a kolon fa fala a lan nɛn, ɛ xa se faɲin so ɛ diine yii. E faxi fa, ɛ Fafe naxan ariyanna yi, na se faɲine soma a maxandi muxune yii kii naxan yi!”"},{"book":"Matiyu","chapter":"7","verse":"12","text":"“Sariya Kitabun nun nabine kitabune birin bunna nan ito ra: I waxi muxune xa feen naxanye raba i xa, na ɲɔxɔnna liga bonne xa.”"},{"book":"Matiyu","chapter":"7","verse":"13","text":"“Ɛ so dɛ xurin na, amasɔtɔ kiraan naxan sigama yahannama yi, na ragbo, a so dɛɛn nagbo. Muxu wuyaxi soma nɛn mɛnni."},{"book":"Matiyu","chapter":"7","verse":"14","text":"Kiraan naxan sigama habadan nii rakisini, na yisiga raxɔlɔ, a dɛɛn mi ragbo, muxu wuyaxi mi a toma.”"},{"book":"Matiyu","chapter":"7","verse":"15","text":"“Ɛ a liga ɛ yeren ma wule nabine fe yi. E nɛma fama e xuruxi alo yɛxɛɛna, koni e kui feen luxi nɛn alo kanko xaɲɛne."},{"book":"Matiyu","chapter":"7","verse":"16","text":"Ɛ ne kolonma e kɛwanle nan xɔn. I manpa bogin bolonɲɛ tansinna kɔɛ ra ba? I xɔdɛ bogin bolonɲɛ wudi maɲalixin kɔɛ ra ba?"},{"book":"Matiyu","chapter":"7","verse":"17","text":"Wudi faɲin bogi faɲin nan tima. Wudi ɲaxin bogi ɲaxin nan tima.7.17 bogina: Sanda sifani ito kui, bogi faɲin findixi kɛwali faɲin nan na."},{"book":"Matiyu","chapter":"7","verse":"18","text":"Wudi faɲin mi bogi ɲaxin tima. Wudi ɲaxin mi bogi faɲin tima."},{"book":"Matiyu","chapter":"7","verse":"19","text":"Wudin naxan mi bogi faɲin tima, na sɛgɛma nɛn, a gan."},{"book":"Matiyu","chapter":"7","verse":"20","text":"Nba, ɛ wule nabine kolonma e kɛwanle xɔn ma na kii nin.”"},{"book":"Matiyu","chapter":"7","verse":"21","text":"“Muxun naxanye a falama, e naxa, ‘Marigina, Marigina!’ ne birin mi soma Ariyanna Mangayani fɔ naxanye n Fafe Ala sagoon ligama."},{"book":"Matiyu","chapter":"7","verse":"22","text":"Nanara, na lɔxɔn7.22 Na lɔxɔn nɔɛ findɛ kitisa lɔxɔn nan na waxati raɲanni.  na a li, muxu wuyaxi a falama nɛn, e naxa, ‘Marigina, Marigina! Nxu bata yi nabiya falane ti i xinli nun, nxu ɲinanne kedi i xinli, nxu kabanako fe wuyaxi liga i xinli!’"},{"book":"Matiyu","chapter":"7","verse":"23","text":"Nba, n na a falama e xa nɛn, n naxa, ‘N mi ɛ kolon mumɛ! Ɛ tan fe ɲaxi rabane, ɛ keli n fɛma!’ ”"},{"book":"Matiyu","chapter":"7","verse":"24","text":"“Awa, muxun naxan birin n ma falane ramɛma, e yi e suxu, ne luxi nɛn alo xɛmɛ xaxilimaan naxan a banxin ti fanyen fari."},{"book":"Matiyu","chapter":"7","verse":"25","text":"Tulen fa waxatin naxan yi, xudene yi rafe, foye gbeen yi fa. Koni na banxin mi bira bayo a yi tixi fanyen nan fari."},{"book":"Matiyu","chapter":"7","verse":"26","text":"Muxun naxanye birin n ma falane ramɛma koni e mi e suxuma, ne luxi nɛn alo xaxilitaren naxan a banxin ti mɛɲɛnsinna fari."},{"book":"Matiyu","chapter":"7","verse":"27","text":"Tulen faxina, xudene yi rafe, foye gbeen yi fa, banxin yi bira kii ɲaxini!”"},{"book":"Matiyu","chapter":"7","verse":"28","text":"Yesu yelinxina falane birin tiyɛ, yamaan yi kabɛ a xaran ti kiin ma."},{"book":"Matiyu","chapter":"7","verse":"29","text":"A tan mi luxi alo e sariya karamɔxɔne kii naxan yi, Yesu yi xaranna tima Ala sɛnbɛn nin."}]}