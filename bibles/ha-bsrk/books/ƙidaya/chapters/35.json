{"data":[{"book":"Ƙidaya","chapter":"35","verse":"1","text":"A filayen Mowab, wajen Urdun, ɗaura da Yeriko, Ubangiji ya yi magana da Musa ya ce,"},{"book":"Ƙidaya","chapter":"35","verse":"2","text":"“Ka umarci Isra’ilawa su ba wa Lawiyawa garuruwan da za su zauna a ciki daga cikin gādon da Isra’ilawa za su mallaka. A kuma ba su wurin kiwo kewaye da garuruwan."},{"book":"Ƙidaya","chapter":"35","verse":"3","text":"Sa’an nan za su kasance da garuruwan da za su zauna, su sami fili, da kuma za su yi kiwon garkensu na shanu da tumaki da kuma sauran dabbobinsu."},{"book":"Ƙidaya","chapter":"35","verse":"4","text":"“Wuraren kiwo a kewayen garuruwan da za a ba wa Lawiyawa, girmansu zai zama mai fāɗin kamu dubu ɗaya daga katangar garin."},{"book":"Ƙidaya","chapter":"35","verse":"5","text":"A bayan garin, ka auna kamu dubu biyu a wajen gabas, kamu dubu biyu a wajen yamma, kamu dubu biyu wajen kudu, da kuma kamu dubu uku wajen arewa, a bar garin a tsakiya. Za su kasance da wannan a matsayin wurin kiwo na garuruwan."},{"book":"Ƙidaya","chapter":"35","verse":"6","text":"“A cikin biranen da za a ba Lawiyawa, shida daga cikin garuruwan za su zama biranen mafaka, inda wanda ya kashe mutum zai gudu yă je. Ban da wannan, a ba su waɗansu garuruwa arba’in da biyu."},{"book":"Ƙidaya","chapter":"35","verse":"7","text":"Duka-duka dai a ba Lawiyawa garuruwa arba’in da takwas, tare da wuraren kiwonsu."},{"book":"Ƙidaya","chapter":"35","verse":"8","text":"Garuruwan da za ku ba wa Lawiyawa daga ƙasar da Isra’ilawa suka mallaka, za a ba da su bisa girman gādon kowace kabila. Ka karɓi garuruwa masu yawa daga kabilar da take da garuruwa masu yawa, amma kaɗan daga kabilar da ba ta da garuruwa masu yawa.”"},{"book":"Ƙidaya","chapter":"35","verse":"9","text":"Sa’an nan Ubangiji ya ce wa Musa,"},{"book":"Ƙidaya","chapter":"35","verse":"10","text":"“Ka yi magana da Isra’ilawa, ka ce musu, ‘Sa’ad da kuka haye Urdun zuwa Kan’ana,"},{"book":"Ƙidaya","chapter":"35","verse":"11","text":"ku zaɓi waɗansu garuruwan da za su zama biranen mafakarku, inda wanda ya kashe mutum cikin kuskure zai iya gudu zuwa."},{"book":"Ƙidaya","chapter":"35","verse":"12","text":"Za su zama wuraren mafaka daga hannun mai bin hakki, don kada a kashe mai kisankai, tun ba a kai shi gaban shari’a, a gaban taron jama’a ba."},{"book":"Ƙidaya","chapter":"35","verse":"13","text":"Waɗannan garuruwa shida da aka bayar za su zama biranen mafakarku."},{"book":"Ƙidaya","chapter":"35","verse":"14","text":"A ba da uku a wannan gefe na Urdun, a kuma ba da uku a Kan’ana, su zama biranen mafaka."},{"book":"Ƙidaya","chapter":"35","verse":"15","text":"Waɗannan garuruwa shida za su zama wurin mafaka wa Isra’ilawa, baƙi da duk sauran mutanen da suke zama a cikinsu, saboda duk wanda ya kashe mutum cikin kuskure yă iya gudu zuwa."},{"book":"Ƙidaya","chapter":"35","verse":"16","text":"“ ‘In wani ya bugi wani da makami na ƙarfe har ya mutu, to, shi mai kisankai ne; sai a kashe mai kisankan nan."},{"book":"Ƙidaya","chapter":"35","verse":"17","text":"Ko kuwa in wani yana riƙe da dutsen da ya isa yă kashe mutum a hannunsa, ya kuma harbi wani da dutsen har ya mutu, to, shi mai kisankai ne, sai a kashe mai kisankan nan."},{"book":"Ƙidaya","chapter":"35","verse":"18","text":"Ko kuwa wani yana da makami na itace a hannunsa da ya isa yă kashe mutum, ya kuma bugi wani da shi har ya mutu, shi ma mai kisankai ne, sai a kashe mai kisankan nan."},{"book":"Ƙidaya","chapter":"35","verse":"19","text":"Sai mai bin hakkin jinin yă kashe mai kisankan, sa’ad da ya sadu da mai kisankan, sai yă kashe shi."},{"book":"Ƙidaya","chapter":"35","verse":"20","text":"In saboda ƙiyayya, mutum ya laɓe, ya soke wani, ko ya jefe shi da wani abu da gangan har ya mutu,"},{"book":"Ƙidaya","chapter":"35","verse":"21","text":"ko kuwa saboda ƙiyayya ya naushe shi har ya mutu, sai a kashe wannan mutumin da ya yi haka; shi mai kisankai ne. Sai mai bin hakkin jini yă kashe mai kisankan in ya same shi."},{"book":"Ƙidaya","chapter":"35","verse":"22","text":"“ ‘Amma in cikin tsautsayi ne ya soke shi, ba don ƙiyayya ba, ko kuma ya jefe shi, ba da gangan ba,"},{"book":"Ƙidaya","chapter":"35","verse":"23","text":"ko kuwa bai gan shi ba, ya jefa dutsen da zai kashe shi a kansa, ya kuwa mutu, to, da yake shi ba abokin gābansa ba ne, bai kuma yi nufi yă ji masa ba,"},{"book":"Ƙidaya","chapter":"35","verse":"24","text":"dole taro su yi hukunci tsakanin mai laifin, da mai bin hakkin jini bisa waɗannan ƙa’idodi."},{"book":"Ƙidaya","chapter":"35","verse":"25","text":"Dole taro su kāre wanda ake zargi da kisa, daga mai bin hakkin jini. Su mai da shi birnin mafaka inda ya gudu ya tafi. Dole yă kasance a can sai mutuwar babban firist, wanda aka shafe da mai mai tsarki."},{"book":"Ƙidaya","chapter":"35","verse":"26","text":"“ ‘Amma in wanda ake zargin ya kuskura ya fita, ya kai iyakar birnin mafaka wadda ya gudu ya je,"},{"book":"Ƙidaya","chapter":"35","verse":"27","text":"idan mai bin hakkin jinin ya same shi a bayan gari, mai bin hakkin jinin zai iya kashe mai kisankai ɗin ba tare da wani laifi ba."},{"book":"Ƙidaya","chapter":"35","verse":"28","text":"Dole wanda ake zargin, yă kasance a birninsa na mafaka sai bayan mutuwa babban firist; sai bayan mutuwar babban firist ne kawai zai iya komo ga mallakarsa."},{"book":"Ƙidaya","chapter":"35","verse":"29","text":"“ ‘Waɗannan su ne za su zama ƙa’idodin da za ku kasance da su, a dukan tsararraki masu zuwa."},{"book":"Ƙidaya","chapter":"35","verse":"30","text":"“ ‘Kowa da ya kashe wani, za a kashe shi a matsayin mai kisankai, bisa ga shaidar shaidu. Amma kada a kashe wani bisa ga shaidar mutum ɗaya."},{"book":"Ƙidaya","chapter":"35","verse":"31","text":"“ ‘Kada a karɓi fansa don ran wanda ya yi kisankai, wanda ya cancanci mutuwa. Lalle ne a kashe shi."},{"book":"Ƙidaya","chapter":"35","verse":"32","text":"“ ‘Kada a karɓi fansa saboda wanda ya tsere zuwa birnin mafaka don yă koma yă zauna gidansa tun babban firist bai rasu ba."},{"book":"Ƙidaya","chapter":"35","verse":"33","text":"“ ‘Kada ku ƙazantar da ƙasar da kuke zama a ciki. Zub da jini yakan ƙazantar da ƙasa, ba a kuma iya yin kafara saboda wannan ƙasa da aka zub da jini, sai dai ta wurin jinin mutumin da ya zub da jinin."},{"book":"Ƙidaya","chapter":"35","verse":"34","text":"Kada ku ƙazantar da ƙasar da kuke zama, wadda ni kuma nake zama a ciki, gama Ni Ubangiji, ina zama a cikin Isra’ilawa.’ ”"}]}