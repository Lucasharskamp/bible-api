{"data":[{"book":"Matiyu","chapter":"4","verse":"1","text":"Ala Xaxili naxa Isa xun ti gbengberenyi ma alako Ibulisa xa sa kata a xa a ratantan."},{"book":"Matiyu","chapter":"4","verse":"2","text":"Isa to nu bara sun xi tongo naani, kɔɛ nun yanyi, kaamɛ nu na a ma."},{"book":"Matiyu","chapter":"4","verse":"3","text":"Maratantanma to maso a ra, a naxa a fala a bɛ, «Xa Ala xa Di nan i ra, yaamari fi yi gɛmɛe xa findi taami ra.»"},{"book":"Matiyu","chapter":"4","verse":"4","text":"Isa naxa a yaabi, «A sɛbɛxi Kitaabui kui, ‹Mixi mu baloma taami gbansan xa ra. Ala xa masenyi birin findixi baloe nan na adama bɛ.›»"},{"book":"Matiyu","chapter":"4","verse":"5","text":"Ibulisa naxa a xanin Darisalamu, taa sɛniyɛnxi, a a ti Ala xa hɔrɔmɔbanxi fari, yire itexi."},{"book":"Matiyu","chapter":"4","verse":"6","text":"A naxa a fala a bɛ, «Xa Ala xa Di nan lanxi i ma, tugan, barima a sɛbɛxi,"},{"book":"Matiyu","chapter":"4","verse":"7","text":"Isa naxa a yaabi, «Iyo, kɔnɔ a man sɛbɛxi Kitaabui kui, ‹I naxa i Marigi Ala mato.›»"},{"book":"Matiyu","chapter":"4","verse":"8","text":"Ibulisa man naxa a xanin geya itexi fari, a fa duniɲa mangɛya birin masen a bɛ, e nun e xa dariyɛ."},{"book":"Matiyu","chapter":"4","verse":"9","text":"A naxa a fala a bɛ, «N yi birin fima nɛ i ma xa i suyidi n bɛ, i n batu.»"},{"book":"Matiyu","chapter":"4","verse":"10","text":"Isa naxa a yaabi, «Sentanɛ, keli be! A sɛbɛxi Kitaabui kui, ‹I xa i Marigi Ala gbansan nan batu, i xa suyidi a keren nan bɛ.›»"},{"book":"Matiyu","chapter":"4","verse":"11","text":"Na wɔyɛnyi dangi xanbi, Ibulisa naxa keli a xun. Malekɛe naxa e maso Isa ra, e a sɛnbɛ so."},{"book":"Matiyu","chapter":"4","verse":"12","text":"Isa to a mɛ a Yaya bara sa geeli, a naxa gbilen Galile bɔxi ma."},{"book":"Matiyu","chapter":"4","verse":"13","text":"A naxa keli Nasarɛti taa kui, a sa sabati Kapɛrɛnamu, taa nde naxan nu na baa dɛ ra, Sabulon nun Nafatali bɔxi ma."},{"book":"Matiyu","chapter":"4","verse":"14","text":"Na naxa raba alako Annabi Esayi xa masenyi xa kamali,"},{"book":"Matiyu","chapter":"4","verse":"15","text":"«Sabulon nun Nafatali bɔxi,"},{"book":"Matiyu","chapter":"4","verse":"16","text":"Ɲamanɛ naxan dɔxɔxi dimi kui,"},{"book":"Matiyu","chapter":"4","verse":"17","text":"Keli na tɛmui ma, Isa naxa kawandi ti fɔlɔ, a nu a fala, «Wo tuubi, barima Ala xa mangɛya niini bara makɔrɛ.»"},{"book":"Matiyu","chapter":"4","verse":"18","text":"Isa to nu ɲɛrɛfe Galile baa dɛ ra, a naxa xɛmɛ firin to e na yɛlɛ wolife. Yɛxɛsuxuie nan nu e ra, Simɔn, naxan xili Piyɛri, a nun a xunya Andire."},{"book":"Matiyu","chapter":"4","verse":"19","text":"Isa naxa a fala e bɛ, «Wo bira n fɔxɔ ra. Tɛmui dangixi wo nu yɛxɛ nan suxuma, kɔnɔ yakɔsi n a niyama wo xa nu mixie nan sɔtɔ n bɛ.»"},{"book":"Matiyu","chapter":"4","verse":"20","text":"E naxa e xa yɛlɛe lu na keren na, e bira Isa fɔxɔ ra."},{"book":"Matiyu","chapter":"4","verse":"21","text":"E to siga, e naxa xɛmɛ firin gbɛtɛ to, Sebede xa di Yaki nun a xunya Yaya. E nu na yɛlɛe madɛgɛfe kunkui kui e baba Sebede fɛ ma. Isa naxa e xili,"},{"book":"Matiyu","chapter":"4","verse":"22","text":"e fan naxa kunkui nun e baba lu na keren na, e bira Isa fɔxɔ ra."},{"book":"Matiyu","chapter":"4","verse":"23","text":"Na xanbi Isa naxa Galile bɔxi birin isa fɔlɔ. A nu mixie xaranma e xa salidee kui, a nu e kawandi Ala xa mangɛya niini xa xibaaru fanyi ra, a nu furema mɔɔli birin nayalan ɲama ya ma."},{"book":"Matiyu","chapter":"4","verse":"24","text":"A xili naxa te Siriya bɔxi birin ma. Mixie naxa fa furema mɔɔli birin na a xɔn ma. E nu fama mixie ra naxee nu na tɔɔrɔfe a ɲaaxi ra, ɲinnɛ nu naxee fɔxɔ ra, bira fure nu na naxee ma, a nun namatɛe. Isa nu e birin nayalanma."},{"book":"Matiyu","chapter":"4","verse":"25","text":"Ɲama gbegbe naxa bira a fɔxɔ ra kelife Galile bɔxi ma, Taa Fu bɔxi, Darisalamu, Yudaya, nun bɔxi naxan na Yurudɛn naakiri ma."}]}