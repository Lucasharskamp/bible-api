{"data":[{"book":"تثنیه","chapter":"8","verse":"1","text":"اگر تمام فرامینی را که امروز به شما می‌دهم اطاعت کنید نه تنها زنده خواهید ماند، بلکه تعدادتان نیز افزایش خواهد یافت و به سرزمینی که خداوند با سوگند به پدرانتان وعده نموده، خواهید رفت و آن را تصرف خواهید کرد."},{"book":"تثنیه","chapter":"8","verse":"2","text":"به خاطر آورید چگونه یهوه خدایتان شما را در بیابان چهل سال تمام هدایت کرد و شما را در تنگی قرار داده، آزمایش کرد تا ببیند واکنش شما چیست و آیا براستی از او اطاعت می‌کنید یا نه."},{"book":"تثنیه","chapter":"8","verse":"3","text":"آری، او شما را در سختی و گرسنگی نگه داشت و بعد به شما خوراک مَنّا را داد تا بخورید، غذایی که شما و پدرانتان قبلاً از آن بی‌اطلاع بودید. او چنین کرد تا به شما بفهماند که انسان تنها به نان زنده نیست، بلکه به هر کلامی که از دهان خداوند صادر می‌شود."},{"book":"تثنیه","chapter":"8","verse":"4","text":"در تمام این چهل سال لباسهایتان کهنه نشد و پاهایتان تاول نزد."},{"book":"تثنیه","chapter":"8","verse":"5","text":"بنابراین باید بفهمید چنانکه پدر پسر خود را تنبیه می‌کند، یهوه خدایتان نیز شما را تأدیب نموده است."},{"book":"تثنیه","chapter":"8","verse":"6","text":"فرمانهای یهوه، خدایتان را اطاعت کنید. از او پیروی نمایید و از وی بترسید."},{"book":"تثنیه","chapter":"8","verse":"7","text":"خداوند، خدایتان شما را به سرزمین حاصلخیزی می‌برد، سرزمینی که در دره‌ها و کوههایش نهرها و رودها و چشمه‌ها جاری است."},{"book":"تثنیه","chapter":"8","verse":"8","text":"آنجا سرزمین گندم و جو، انگور و انجیر، انار و زیتون، و عسل است."},{"book":"تثنیه","chapter":"8","verse":"9","text":"سرزمینی است که در آن آهن مثل ریگ، فراوان است و مسِ بسیار در تپه‌هایش یافت می‌شود. سرزمینی است که خوراک در آن فراوان است و شما محتاج به چیزی نخواهید بود."},{"book":"تثنیه","chapter":"8","verse":"10","text":"در آنجا خواهید خورد و سیر خواهید شد و خداوند، خدایتان را به خاطر سرزمین حاصلخیزی که به شما داده است شکر خواهید کرد."},{"book":"تثنیه","chapter":"8","verse":"11","text":"اما مواظب باشید که در هنگام فراوانی، یهوه خدایتان را فراموش نکنید و از فرمانها و قوانین و فرایض او که امروز به شما می‌دهم سرپیچی ننمایید."},{"book":"تثنیه","chapter":"8","verse":"12-13","text":"زیرا وقتی که شکمتان سیر شود و برای سکونت خود خانه‌های خوبی بسازید و گله‌ها و رمه‌هایتان فراوان شوند و طلا و نقره و اموالتان زیاد گردد،"},{"book":"تثنیه","chapter":"8","verse":"14","text":"همان وقت است که باید مواظب باشید مغرور نشوید و خداوند، خدایتان را که شما را از بردگی در مصر بیرون آورد فراموش نکنید."},{"book":"تثنیه","chapter":"8","verse":"15","text":"مواظب باشید خدایی را که شما را در بیابان ترسناک و بزرگ، در آن زمین خشک و بی‌آب و علف که پر از مارهای سمی و عقربها بود، هدایت کرد فراموش نکنید. او از دل صخره به شما آب داد!"},{"book":"تثنیه","chapter":"8","verse":"16","text":"او با مَنّا شما را در بیابان سیر کرد، غذایی که پدرانتان از آن بی‌اطلاع بودند، و او شما را در تنگی قرار داد و آزمایش کرد تا در آخر به شما برکت دهد."},{"book":"تثنیه","chapter":"8","verse":"17","text":"او چنین کرد تا شما هیچگاه تصور نکنید که با قدرت و توانایی خودتان ثروتمند شدید."},{"book":"تثنیه","chapter":"8","verse":"18","text":"همیشه به خاطر داشته باشید که خداوند، خدایتان است که توانایی ثروتمند شدن را به شما می‌دهد. او این کار را می‌کند تا وعده‌ای را که با سوگند به پدرانتان داد، بجا آورد."},{"book":"تثنیه","chapter":"8","verse":"19-20","text":"ولی اگر خداوند، خدایتان را فراموش کنید و به دنبال خدایان دیگر رفته، آنها را پرستش کنید بدون شک نابود خواهید شد، درست همان‌طور که خداوند قومهای دیگر را که با شما مقابله می‌کنند نابود می‌سازد. اگر از خداوند، خدایتان اطاعت نکنید سرنوشت شما نیز چنین خواهد بود."}]}