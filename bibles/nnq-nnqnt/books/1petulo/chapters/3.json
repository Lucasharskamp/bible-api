{"data":[{"book":"1 Petulo","chapter":"3","verse":"1","text":"Uyo na makajumbo majoe akangwanabinu, kupala anda babi akinalome baboa bangaamini lilobe lya Nnoongo, baamini pabapakugabona majendo ginu. Pangapaligwa kulenga lilobe,"},{"book":"1 Petulo","chapter":"3","verse":"2","text":"gambu mabagabona majendo ginu kube chwapi na gi ichima."},{"book":"1 Petulo","chapter":"3","verse":"3","text":"Kukilembeleke kwinu kukabe kunjatuje, andi kuchuka kukulekaleka muno nu kwinda jaabu na ngobo ya bei ngolongwa."},{"book":"1 Petulo","chapter":"3","verse":"4","text":"Nambu kukilembeleke kwinu kube kuboke nkati ja mwojo jinu, ukonji gwangaalabika, yene nga uhuke gu kunnyenyepa na nuu genia nga kilebe chambone muno nnongi ja Nnoongo."},{"book":"1 Petulo","chapter":"3","verse":"5","text":"Yene nga pibikilembelekea akikege ba kalakala abunhyobalela Nnoongo, bikilembelekea kukajoa akangwanamundu."},{"book":"1 Petulo","chapter":"3","verse":"6","text":"Andi Sala pabajoa angwanamundu ana Ulaimu bakema angwanamundu. Namangweto ngoe nga makinangota mundu anda ntei gambone pangajogopa kilebe."},{"book":"1 Petulo","chapter":"3","verse":"7","text":"Uyo na makinalome, ntamanga nakaanabinu kongo makamanya kutenda angweto akalegalau, yene makakanaje, majali gambu mipokelanga pamwe na angweto hupo ja bwomi gwa Nnoongo. Anda ntei yene kibeje kilebe chukuibaliki kujopa kwinu."},{"book":"1 Petulo","chapter":"3","verse":"8","text":"Kukujomole nonge yene, mma mwojo gumwe, mmonelane kia, mpalane andi makalongo, mmaganga manuu nu kunyenyepa."},{"book":"1 Petulo","chapter":"3","verse":"9","text":"Makabuyangaje bandu ubaja ku ubaja andaje matukano kwa matukano, nambu majopelange kindimba, magambu mangweto nkemigwa na Nnoongo kupala mpatange kindimba."},{"book":"1 Petulo","chapter":"3","verse":"10","text":"Andi Majandiko Gachwapi pagalenga,"},{"book":"1 Petulo","chapter":"3","verse":"11","text":"Ajepe ubaja atendi gambone, apalepale tengela nu kujiagabala."},{"book":"1 Petulo","chapter":"3","verse":"12","text":"Gambu mio ga Angwana kalolake kwa mbone abajeketeligwe,"},{"book":"1 Petulo","chapter":"3","verse":"13","text":"Beneke abapakumpoteka, anda nkachine kutenda gambone?"},{"book":"1 Petulo","chapter":"3","verse":"14","text":"Nambu ataikabi mpaligwa kupotekigwa kwa magambu gukutenda agapala Nnoongo, mbaya mangweto. Makannyogopaje mundu jwajoa, wala makabe nambweleje."},{"book":"1 Petulo","chapter":"3","verse":"15","text":"Nambu munkoyanga Kilisto andi Nngwana mu myojo jinu. Machoba goa mmaganga tayali kunnyanga kila mundu ojwapakunkonya nhwalo gu lihyobalelo linu elibi mumyojo jinu."},{"book":"1 Petulo","chapter":"3","verse":"16","text":"Nambu ntendanga genia kwa nuu ni ichima. Mmaganga na mwojo gwanga nnaya kube na malemwa, kupala abantukana majendo ginu gambone andi bandu babunhwamini Kilisto, babe na oni."},{"book":"1 Petulo","chapter":"3","verse":"17","text":"Gambu mbaya kupotekigwa kukamu gambone, anda apai Nnoongo, kuliko kupotekigwa kukamu mabaja."},{"book":"1 Petulo","chapter":"3","verse":"18","text":"Gambu Kilisto ngapotekigwa nu kuwe pakamwe tu magambu ga malemwa ga bandu boa, mundu jwa mbone ngawe kwa bandu akabaja, kupala kumpeleka mangweto ku Nnoongo. Ngakomigwa mmele nambu ngabekigwa kube mmomi kuwecho gu Uhuke jwa Chwapi,"},{"book":"1 Petulo","chapter":"3","verse":"19","text":"na ngajenda kuitangachila ihuke eikiba mukipungo,"},{"book":"1 Petulo","chapter":"3","verse":"20","text":"benia nga abakanangita kunnyali Nnoongo apabalenda kwa kaimbalila kingobu Nuhu apatendekea safina. Musafina jenie bakiba bandu achokotu yani bandu nane tu abakomboligwe mumache,"},{"book":"1 Petulo","chapter":"3","verse":"21","text":"mache genie galaya ubaticho ogunkombo mangweto ngoe. Ngiti ubaticho gukuboya uchapu gwa mmeleje, nambu lilagano elitendigwa ku mwojo gwanga hukumuligwa kube tutei malemwa nnongi ja Nnoongo ku ndela jikuyoka kwa Yesu Kilisto,"},{"book":"1 Petulo","chapter":"3","verse":"22","text":"ojwajabwi kumbengu na ngoe atamite kingono cha kalelo cha Nnoongo, atawala akapakachi bu kumbengu na bina kinala na bina makakala."}]}