{"data":[{"book":"Mateo","chapter":"2","verse":"1","text":"Mushure mokuberekwa kwaJesu muBheterehema reJudhea munguva yaMambo Herodhi, vachenjeri vaibva kumabvazuva vakasvika muJerusarema,"},{"book":"Mateo","chapter":"2","verse":"2","text":"uye vakabvunza vakati, “Aripiko uyo achangoberekwa anova mambo wavaJudha? Takaona nyeredzi yake kumabvazuva, uye tauya kuzomunamata.”"},{"book":"Mateo","chapter":"2","verse":"3","text":"Mambo Herodhi akati achinzwa izvi, akatambudzika kwazvo pamwe chete neJerusarema rose."},{"book":"Mateo","chapter":"2","verse":"4","text":"Kuzoti akokera pamwe chete vaprista navadzidzisi vomutemo, akavabvunza kwaizoberekerwa Kristu."},{"book":"Mateo","chapter":"2","verse":"5","text":"Vakapindura vachiti, “MuBheterehema reJudhea nokuti izvi ndizvo zvakanyorwa nomuprofita achiti:"},{"book":"Mateo","chapter":"2","verse":"6","text":"“Asi iwe Bheterehema, munyika yeJudhea"},{"book":"Mateo","chapter":"2","verse":"7","text":"Ipapo Herodhi akadana Vachenjeri pakavanda akavabvunzisisa nguva chaiyo yainge yaonekwa nyeredzi."},{"book":"Mateo","chapter":"2","verse":"8","text":"Akavatuma kuBheterehema akati, “Endai mundotsvakisisa mwana uyu. Kana muchinge mamuwana, mugondizivisawo kuitira kuti neniwo ndigoenda kundomunamata.”"},{"book":"Mateo","chapter":"2","verse":"9","text":"Mushure mokunge vanzwa zvainge zvataurwa naMambo, vakapfuurira mberi norwendo rwavo, uye nyeredzi yavakanga vaona kumabvazuva yakavatungamirira kusvikira yandomira panzvimbo paiva nomwana."},{"book":"Mateo","chapter":"2","verse":"10","text":"Pavakaona nyeredzi, vakafara kwazvo."},{"book":"Mateo","chapter":"2","verse":"11","text":"Vakati vasvika pamba apa, vakaona mwana namai vake Maria, uye vakakotamira pasi vakamunamata. Vakasunungura pfuma yavo vakapa zvipo zvegoridhe, nezvinonhuhwira nemura."},{"book":"Mateo","chapter":"2","verse":"12","text":"Uye vakati vayambirwa mukurota kuti vasadzokera nokuna Herodhi, vakadzokera kwavo neimwe nzira."},{"book":"Mateo","chapter":"2","verse":"13","text":"Zvino kuzoti vaenda, mutumwa waShe akazviratidza kuna Josefa mukurota, akati, “Kurumidza kutora mwana namai vake mutizire kuIjipiti. Mugareko kusvikira ndakuudzai, nokuti Herodhi achatsvaka mwana uyu kuti amuuraye.”"},{"book":"Mateo","chapter":"2","verse":"14","text":"Saka akabva amuka ndokutora mwana namai vake usiku akatizira kuIjipiti,"},{"book":"Mateo","chapter":"2","verse":"15","text":"kwaakandogara kusvikira Herodhi afa. Saizvozvo zvakazadziswa zvakanga zvataurwa naShe kubudikidza nomuprofita achiti, “Ndakadana mwanakomana wangu kubva kuIjipiti.”"},{"book":"Mateo","chapter":"2","verse":"16","text":"Kuzoti Herodhi aziva kuti vachenjeri vaya vainge vamunzvenga, akashatirwa kwazvo, ndokubva arayira kuti vana vechikomana vose vaiva muBheterehema nomunzvimbo yakapoteredza vaiva namakore maviri zvichidzika vaurayiwe, maererano nenguva yaakanga audzwa naVachenjeri."},{"book":"Mateo","chapter":"2","verse":"17","text":"Ipapo zvakarehwa kubudikidza nomuprofita Jeremia zvakazadziswa, zvinoti:"},{"book":"Mateo","chapter":"2","verse":"18","text":"“Inzwi rakanzwikwa muRama"},{"book":"Mateo","chapter":"2","verse":"19","text":"Mushure mokufa kwaHerodhi, mutumwa waShe akazviratidza kuna Josefa muIjipiti mukurota"},{"book":"Mateo","chapter":"2","verse":"20","text":"akati, “Tora mwana namai vake mudzokere kunyika yeIsraeri nokuti vaya vaida kuuraya mwana vakafa.”"},{"book":"Mateo","chapter":"2","verse":"21","text":"Saka akasimuka akatora mwana namai vake akaenda kunyika yeIsraeri."},{"book":"Mateo","chapter":"2","verse":"22","text":"Asi paakanzwa kuti Akerasi akanga otonga muJudhea panzvimbo yababa vake Herodhi, akatya kuendako. Akati ayambirwa mukurota, akabva aenda kudunhu reGarirea,"},{"book":"Mateo","chapter":"2","verse":"23","text":"uye akaenda akandogara muguta rainzi Nazareta. Izvi zvakabva zvazadzisa zvakarehwa kubudikidza navaprofita zvichinzi, “Achanzi muNazareta.”"}]}