{"data":[{"book":"Ezekiel","chapter":"10","verse":"1","text":"Na laamatunyi kui n naxa kibanyi nde to malekɛe xun ma naxan nu luxi alɔ diyaman maniyɛ."},{"book":"Ezekiel","chapter":"10","verse":"2","text":"Alatala naxa a masen xɛmɛ bɛ dugi fiixɛ nu ragoroxi naxan ma, «I xa so malekɛe bun ma, sanyi radigilinxie na dɛnnaxɛ, i xa tɛ wolee tongo, i e rayensen taa ma.» A naxa na raba n ya xɔri."},{"book":"Ezekiel","chapter":"10","verse":"3","text":"Na malekɛe nu tixi hɔrɔmɔbanxi yirefanyi ma na xɛmɛ so tɛmui naxɛ. Kunda nu na hɔrɔmɔbanxi tɛtɛ kui."},{"book":"Ezekiel","chapter":"10","verse":"4","text":"Alatala xa nɔrɛ naxa keli na malekɛe xun ma, a siga hɔrɔmɔbanxi sode dɛ ra. Kunda naxa hɔrɔmɔbanxi rafe, Alatala xa nɔrɛ xa yanbɛ fanyi nu na tɛtɛ birin kui."},{"book":"Ezekiel","chapter":"10","verse":"5","text":"Na malekɛe gabutenyie xui nu mɛma boore tɛtɛ kui, a nu gbo alɔ Ala Sɛnbɛma wɔyɛn xui."},{"book":"Ezekiel","chapter":"10","verse":"6","text":"Alatala to xɛmɛ yamari, dugi fiixɛ nu ragoroxi naxan ma, a xa tɛ wolee tongo se digilinxie tagi malekɛe bun ma, a naxa so, a sa ti naa."},{"book":"Ezekiel","chapter":"10","verse":"7","text":"Na malekɛ keren naxa tɛ wole ndee kɔ, a a sa na xɛmɛ bɛlɛxɛ i. Na naxa a rasuxu, a mini."},{"book":"Ezekiel","chapter":"10","verse":"8","text":"Mixi bɛlɛxɛ maniyɛ nan nu minima na malekɛe gabutenyie bun ma."},{"book":"Ezekiel","chapter":"10","verse":"9","text":"N naxa sanyi radigilinxi naani to malekɛe fɛ ma, keren keren nu na kankan bun ma. E nu mayanbama alɔ diyaman maniyɛ."},{"book":"Ezekiel","chapter":"10","verse":"10","text":"Na sanyi radigilinxi naani birin nu maniya, kankan luxi alɔ a nu na sanyi radigilinxi gbɛtɛ nan kui."},{"book":"Ezekiel","chapter":"10","verse":"11","text":"E nɛ sigama, malekɛ yatagi nu tixi dɛnnaxɛ ra e nu e ɲɛrɛma mɛnni biri nɛ, hali na sanyi to nu a mafindima."},{"book":"Ezekiel","chapter":"10","verse":"12","text":"Yae nu na na malekɛ naanie birin fatee ma, a nun e farie ma, e bɛlɛxɛe ma, e gabutenyie ma, nun e sanyi radigilinxi naanie ma"},{"book":"Ezekiel","chapter":"10","verse":"13","text":"N naxa a mɛ, e na sanyi radigilinxie xilima «sanyi firi firi.»"},{"book":"Ezekiel","chapter":"10","verse":"14","text":"Yatagi naani nan nu na na malekɛe birin bɛ. Keren nu luxi nɛ alɔ malekɛ yatagi, a firin nde nu luxi nɛ alɔ mixi yatagi, a saxan nde nu luxi nɛ alɔ yɛtɛ yatagi, a naani nde nu luxi nɛ alɔ sɛgɛ yatagi."},{"book":"Ezekiel","chapter":"10","verse":"15","text":"Na tɛmui na malekɛe naxa keli. E nu maniyaxi na daalisee nan na n nu bara naxee to Kebara xure dɛ ra."},{"book":"Ezekiel","chapter":"10","verse":"16","text":"Na malekɛe nɛ e ɲɛrɛma, e nun na sanyi radigilinxie nan a ra. E na e gabutenyie itala e xa keli, e nun na sanyie nan a ra."},{"book":"Ezekiel","chapter":"10","verse":"17","text":"E na ti, e nun e sanyie nan a ra, e na te, e nun e sanyie nan a ra, barima na daalisee nii nu na e sanyi radigilinxie nan kui."},{"book":"Ezekiel","chapter":"10","verse":"18","text":"Na tɛmui Alatala xa nɔrɛ naxa keli hɔrɔmɔbanxi sode dɛ ra, a sa a magoro na malekɛe xun ma."},{"book":"Ezekiel","chapter":"10","verse":"19","text":"E naxa e gabutenyie itala, e keli bɔxi ma n ya xɔri e nun e sanyi radigilinxie ra. E naxa e sa ti Alatala xa hɔrɔmɔbanxi dɛ ra sogetede biri ra. Isirayila Marigi Ala xa nɔrɛ nu na e xun ma."},{"book":"Ezekiel","chapter":"10","verse":"20","text":"A raɲɔnyi n naxa a kolon n na daalise naani n naxee toxi Kebara xure dɛ ra, e nu maniyaxi malekɛe nan na."},{"book":"Ezekiel","chapter":"10","verse":"21","text":"Yatagi naani nun gabutenyi naani nu na e birin ma. Bɛlɛxɛe fan nu na e gabutenyie bun ma."},{"book":"Ezekiel","chapter":"10","verse":"22","text":"E yatagie nu maniyaxi yatagie nan na n naxee to Kebara xure dɛ ra. E birin nu sigama yare nan tun."}]}