{"data":[{"book":"Sams-Zgame","chapter":"61","verse":"1","text":"Anumzamoka krafage'ni'a antahio! Nunamu ke'ni'a kagesa antenka antahio!"},{"book":"Sams-Zgame","chapter":"61","verse":"2","text":"Nagu'amo'ma knama nehige'na, mopa atumparegati naza huogura Kagritega kezana netue. Hanki navrenka hanavenentake havere marerige'na nagu'vazi'neno."},{"book":"Sams-Zgame","chapter":"61","verse":"3","text":"Na'ankure Kagra fraki kuma'ni'a mani'nenka, vihuni'a mani'nanankino ha' vahe'nimo'za eme onahegahaze."},{"book":"Sams-Zgame","chapter":"61","verse":"4","text":"Natrege'na mono nonka'afi manivava hu'na va'neno. Natrege'na Kagri kagekonafinka fraki'na mani'neno."},{"book":"Sams-Zgame","chapter":"61","verse":"5","text":"Na'ankure huvempama hu'noana, Anumzamoka antahi'nane. Kagri kagigu'ma koro'ma hu'za mono'ma hugantesaza vahe'mo'za erisanti haregahaze hunkama ante'nana zana nagri nami'nane."},{"book":"Sams-Zgame","chapter":"61","verse":"6","text":"Kini ne'mofona mago'ene kafuzage'a erinte za'za huo. Vahe'ma forehu anante anante'ma huno'ma vania knafina, agra zazate ama mopafina manigahie."},{"book":"Sams-Zgame","chapter":"61","verse":"7","text":"Agra Anumzamofo avuga kini manivava huno vugahie. Hagi vagaore kavesi zamo'ene hugahuema hu'nana zama hu kavukva zamo'a, kegava huntesie."},{"book":"Sams-Zgame","chapter":"61","verse":"8","text":"Ana'ma hananke'na knane knanena kagia ahentesga huvava hugahue hu'nama huvempama hu'noa kante antena, zagamera hu'na kagia ahentesga hugahue."}]}