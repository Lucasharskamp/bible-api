{"data":[{"book":"Sams-Zgame","chapter":"45","verse":"1","text":"Hentofa naneke antahintahifina nentahugeno, nagu'a nazeri otie. Ana hentofa nanekea kini neku hu'na kregahue. Na'ankure nagefunamo'a avoma kre'are'ma knarezantfama hu'naza vahe'mokizmi avo azotagna hu'ne."},{"book":"Sams-Zgame","chapter":"45","verse":"2","text":"Kagra hentofa ne' mani'nane. Kagipinti fru huno knare nanekege atineramie. E'ina agafare Anumzamo'a asomura hugante vava nehie."},{"book":"Sams-Zgame","chapter":"45","verse":"3","text":"Hankavenentake ha' nera bainati kazinka'a erinka kasoparega atregeno uramino! Kagrira hihamu masaka'amo kagatere'nea ne' mani'nane."},{"book":"Sams-Zgame","chapter":"45","verse":"4","text":"Masanentake hihamuka'ane vunka tamage nanekegu'ma, agu'ama anteramino mani'zanku'ma, fatgoma huno refkoma hu avu'avakura hara ome huo. Ana nehunka atregeno, tamaga kzamo'a ruzahukna kaguvazana eri fore hinke'za keho."},{"book":"Sams-Zgame","chapter":"45","verse":"5","text":"Keveka'aramimo'a agona hu'neankino ha' vaheka'aramimofo tumotmina ahe neragie. Ana nehanke'za maka kokankoka vahe'mo'za kagafinke evuneramize."},{"book":"Sams-Zgame","chapter":"45","verse":"6","text":"Anumzamoka kini traka'amo'a mevava hugahie. Fatgoma huno keagama refkoma nehana azompaka'anu vahera kegava nehane."},{"book":"Sams-Zgame","chapter":"45","verse":"7","text":"Kagra fatgoma huno keagama refkoma hu zanku kave'nesinka kefo avu'avazankura kavesra nehane. E'ina hu'negu Anumzana Kagri Anumzamo'a masavena kasenifina tagino kazeri ruotgera nehuno, musezamofo masavena mago'a vahera rugatereno kagritera rama'a taginte'ne."},{"book":"Sams-Zgame","chapter":"45","verse":"8","text":"Hagi merema nehaza mnazamofo mnama, aloveramofo mnama, kasiema nehaza zamofo mnamo'a kini vahe'mo'za za'za kukenaka'a eri mnanentake hugahie. Hagi elefanti aveteti'ma kinte'naza kini vahe kumapina strini nofite'ma rente'za nehaza zavena nehe'za kazeri muse nehaze."},{"book":"Sams-Zgame","chapter":"45","verse":"9","text":"Kini ne'mofo mofa'nemoza agima me'nea anene mani'naze. Hagi kuini a'mo'a Ofiri kumateti eri'naza golireti trohu'naza zantaminu avasasea hu'neno kazantamaga kaziga oti'ne."},{"book":"Sams-Zgame","chapter":"45","verse":"10","text":"Kini netema maniku'ma nehana mofamoka kama kagesa antenenka antahio. Keonke zagaka'ama kumaka'aregama zamatrenka e'nanana kagekanio."},{"book":"Sams-Zgame","chapter":"45","verse":"11","text":"Na'ankure negave'a, kini ne'mo'a hentofa kagikagonagura tusiza huno avesinegante. Agra ranka'a mani'negu ke'a antahiminka amage anto."},{"book":"Sams-Zgame","chapter":"45","verse":"12","text":"Hagi Tairi kumateti musezantmina eri'za eme negami'nageno, feno vahe'mo'za kagrama zamazama hananku anara hugahaze."},{"book":"Sams-Zgame","chapter":"45","verse":"13","text":"Kini ne'mofo kasefa a'mo'a goliretima avama renenia za'za kukenama huno esigeno'a, avasase'amo'a tampre tampre hugahie."},{"book":"Sams-Zgame","chapter":"45","verse":"14","text":"Ana avasase'ane kukena hunenige'za ana ara avre'za kini netera nevnageno avegama hu' mofaneramimo'za amage avarariza vugahaze."},{"book":"Sams-Zgame","chapter":"45","verse":"15","text":"Maka vahe'mo'za tusi musenkase nehu'za kini ne'mofo kumapina ufregahaze."},{"book":"Sams-Zgame","chapter":"45","verse":"16","text":"Kagri ne' mofavremo'za zmafahe'mozama hu'nazaza hu'za kini vahe manigahaze. Ana hanagenka ugagota kva vahe zamazeri otisanke'za, maka ama mopafina kva vahe manigahaze."},{"book":"Sams-Zgame","chapter":"45","verse":"17","text":"Nagra rankagi kamisuge'za forehu anante anante'ma hu'za esaza vahe'mo'za, kagrira antahinegamiza rankagia kamivava hu'za vugahaze."}]}