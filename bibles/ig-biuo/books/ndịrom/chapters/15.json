{"data":[{"book":"Ndị Rom","chapter":"15","verse":"1","text":"Anyị onwe anyị bụ ndị dị ike kwesiri ịnagide mgbe ndị na-adịghị ike mejọrọ anyị, ọ bụghị ime ihe ga-atọ anyị ụtọ."},{"book":"Ndị Rom","chapter":"15","verse":"2","text":"Ka onye ọbụla nʼime anyị na-eme ihe ga-atọ onye agbataobi ya ụtọ maka ọdịmma ha, ka o wulie ha elu."},{"book":"Ndị Rom","chapter":"15","verse":"3","text":"Nʼihi na Kraịst nʼonwe ya emeghị ihe tọrọ ya ụtọ, kama dịka e dere ya nʼakwụkwọ nsọ, “Mkparị niile nke ndị na-akparị gị dakwasịrị m!”15:3 Abụ 69:9"},{"book":"Ndị Rom","chapter":"15","verse":"4","text":"Nʼihi na ihe niile edere nʼoge gara aga bụ iji kuziere anyị ihe, ka anyị nwee ike isite na ntachiobi nakwa nkasiobi, nke dị nʼakwụkwọ nsọ nwee olileanya."},{"book":"Ndị Rom","chapter":"15","verse":"5","text":"Ka Chineke ahụ na-enye agbamume na ntachiobi nye unu mmụọ nke ịdị nʼotu nʼetiti onwe unu, dịka Kraịst Jisọs nwere."},{"book":"Ndị Rom","chapter":"15","verse":"6","text":"Nʼihi na nke a ga-eme ka unu niile jikọtaa obi unu, na olu unu nʼotu, inye Chineke na Nna Onyenwe anyị Jisọs Kraịst otuto."},{"book":"Ndị Rom","chapter":"15","verse":"7","text":"Nʼihi ya, nabatanụ onwe unu dị ka Kraịst nabatara unu, iji wetara Chineke otuto."},{"book":"Ndị Rom","chapter":"15","verse":"8","text":"Ma ana m agwa unu na Kraịst aghọọla onye na-ejere ndị e biri ugwu ozi nʼihi eziokwu nke Chineke, iji mee ka nkwa e kwere ndị bụ nna nna anyị ochie guzozie."},{"book":"Ndị Rom","chapter":"15","verse":"9","text":"Ka ndị mba ọzọ nwe ike inye Chineke otuto maka ebere ya, dịka e dere ya,"},{"book":"Ndị Rom","chapter":"15","verse":"10","text":"O kwukwara ọzọ sị,"},{"book":"Ndị Rom","chapter":"15","verse":"11","text":"Ọzọkwa,"},{"book":"Ndị Rom","chapter":"15","verse":"12","text":"Ọzọkwa, Aịzaya na-asị,"},{"book":"Ndị Rom","chapter":"15","verse":"13","text":"Ka Chineke onye bụ isi olileanya mejupụta unu nʼoke ọṅụ na udo dịka unu na-atụkwasị ya obi, ka unu si otu a bụrụ ndị olileanya ha jubigara oke site nʼike nke Mmụọ Nsọ."},{"book":"Ndị Rom","chapter":"15","verse":"14","text":"Ụmụnna m, o doro m anya na unu onwe unu jupụtara nʼịdị mma, bụrụkwa ndị tozuru etozu nʼihe ọmụma ruo na unu nwere ike izirịta onwe unu ihe."},{"book":"Ndị Rom","chapter":"15","verse":"15","text":"Ma otu ọ dị, edepụtala m ụfọdụ isi okwu nʼebe o doro anya nye unu, iji chetara unu ha ọzọ, nʼihi amara Chineke nyere m,"},{"book":"Ndị Rom","chapter":"15","verse":"16","text":"abụ m onyeozi Kraịst Jisọs, ana m arụkwa ọrụ onye nchụaja nʼizisa oziọma Chineke, ka ofufe ndị mba ọzọ bụrụ aja Chineke ga-anara nke ọma, nke Mmụọ Nsọ dokwara nsọ."},{"book":"Ndị Rom","chapter":"15","verse":"17","text":"Nʼihi ya, ana m anya isi nʼime Kraịst Jisọs banyere ọrụ m na-arụrụ Chineke."},{"book":"Ndị Rom","chapter":"15","verse":"18","text":"Agaghị m anwa anwa kwuo okwu banyere ihe ọzọ karịakwa ihe ndị ahụ Kraịst rụpụtara site nʼaka m, bụ idubata ndị mba ọzọ, ime ka ha rube isi nye Chineke, site nʼokwu ọnụ m na ihe m rụrụ,"},{"book":"Ndị Rom","chapter":"15","verse":"19","text":"nke pụtara ihe nʼọrụ ebube na ihe ịrịbama site nʼike nke Mmụọ nke Chineke. Ya mere, site na Jerusalem ruo Ilirikom, ekwusaala m nʼụzọ zuru ezu, oziọma Kraịst."},{"book":"Ndị Rom","chapter":"15","verse":"20","text":"Ọchịchọ obi m mgbe niile bụ ikwusa oziọma ahụ nʼebe ọbụla ndị mmadụ na-anụtụbeghị ihe banyere Kraịst, ka m ghara ịbụ onye na-ewukwasị ihe nʼelu ntọala nke onye ọzọ tọrọ,"},{"book":"Ndị Rom","chapter":"15","verse":"21","text":"ma dịka e dere ya,"},{"book":"Ndị Rom","chapter":"15","verse":"22","text":"Nʼezie, nke a bụ ihe mere m na-ejibeghị nwee ohere ịbịakwute unu."},{"book":"Ndị Rom","chapter":"15","verse":"23","text":"Nʼihi na ọ dịla ọtụtụ afọ kemgbe m bidoro na-enwe mmasị m ga-abịa hụ unu anya, ma ugbu a, ọrụ m nwere nʼakụkụ a agwụla, oge eruola mgbe m ji ahapụ ebe a."},{"book":"Ndị Rom","chapter":"15","verse":"24","text":"Nʼihi na nzube m bụ ijeru obodo Spen. Mgbe ọbụla m ga-agakwa, aga m akwụsị ịhụ unu na elekwa anya na unu ga-edupụ m nʼije m, mgbe mụ na unu jiri ọṅụ nọrọtụ nwa mgbe nta."},{"book":"Ndị Rom","chapter":"15","verse":"25","text":"Ma ugbu a, ana m aga Jerusalem ebe m na-ejere ndị nsọ ozi."},{"book":"Ndị Rom","chapter":"15","verse":"26","text":"Nʼihi na ọ dị ndị Masidonia na Akaịa ezi mma iwere nʼụfọdụ nʼihe ha nwere nyere ndị ogbenye nọ nʼetiti ndị nsọ nọ na Jerusalem aka."},{"book":"Ndị Rom","chapter":"15","verse":"27","text":"Ha ji ọṅụ mee nke a, nʼezie ha ji ha ụgwọ i mere ha otu a. Nʼihi na ọ bụrụ na ndị mba ọzọ so ha keta oke na ngọzị nke Mmụọ Nsọ, ha ji ụgwọ isite nʼakụnụba ha nwere kenye ha."},{"book":"Ndị Rom","chapter":"15","verse":"28","text":"Ya mere, mgbe m mezuru nke a, hụkwa na ha anatala onyinye ahụ a tụkọtara ha, aga m abata ịhụ unu mgbe m na-aga Spen."},{"book":"Ndị Rom","chapter":"15","verse":"29","text":"Amaara m na mgbe m ga-abịakwute unu, aga m abịa nʼime ozuzu oke ngọzị nke Kraịst."},{"book":"Ndị Rom","chapter":"15","verse":"30","text":"Esi m nʼaka Onyenwe anyị Jisọs Kraịst na ịhụnanya anyị nwere nʼime Mmụọ Nsọ na-arịọ unu, ụmụnna m, ka unu soro m na-ekpe ekpere, na-echetanụ m nʼekpere unu nʼihu Chineke."},{"book":"Ndị Rom","chapter":"15","verse":"31","text":"Ka a dọpụta m nʼaka ndị na-ekweghị ekwe nọ na Judịa. Ka ọrụ m maka Jerusalem bụrụ ihe ndị nsọ nọ ebe ahụ ga-anabata."},{"book":"Ndị Rom","chapter":"15","verse":"32","text":"Ka ọ ga-abụ site nʼuche Chineke, aga m abịakwute unu nʼọṅụ kurukwa ume ndụ na nnọkọ mụ na unu."},{"book":"Ndị Rom","chapter":"15","verse":"33","text":"Ka Chineke ahụ na-enye udo, nọnyere unu niile. Amen."}]}