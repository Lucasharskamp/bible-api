{"data":[{"book":"मत्तियाह","chapter":"20","verse":"1","text":"“स्वर्ग-राज्य दाख की बारी के उस स्वामी के समान है, जो सबेरे अपने उद्यान के लिए मज़दूर लाने निकला."},{"book":"मत्तियाह","chapter":"20","verse":"2","text":"जब वह मज़दूरों से एक दीनार रोज़ की मज़दूरी पर सहमत हो गया, उसने उन्हें दाख की बारी में काम करने भेज दिया."},{"book":"मत्तियाह","chapter":"20","verse":"3","text":"“सुबह नौ बजे20:3 सुबह नौ बजे मूल मैं तीसरे घंटे जब वह दोबारा नगर चौक से जा रहा था, उसने वहां कुछ मज़दूरों को बेकार खड़े पाया."},{"book":"मत्तियाह","chapter":"20","verse":"4","text":"उसने उनसे कहा, ‘तुम भी जाकर मेरे दाख की बारी में काम करो. जो कुछ सही होगा, मैं तुम्हें दूंगा.’"},{"book":"मत्तियाह","chapter":"20","verse":"5","text":"तब वे चले गए."},{"book":"मत्तियाह","chapter":"20","verse":"6","text":"लगभग शाम पांच बजे20:6 शाम पांच बजे मूल में ग्यारहवें घंटे वह दोबारा वहां गया और कुछ अन्यों को वहां खड़े पाया. उसने उनसे प्रश्न किया, ‘तुम सारे दिन यहां बेकार क्यों खड़े रहे?’"},{"book":"मत्तियाह","chapter":"20","verse":"7","text":"“उन्होंने उसे उत्तर दिया, ‘इसलिये कि किसी ने हमें काम नहीं दिया.’"},{"book":"मत्तियाह","chapter":"20","verse":"8","text":"“सांझ होने पर दाख की बारी के स्वामी ने प्रबंधक को आज्ञा दी, ‘अंत में आए मज़दूरों से प्रारंभ करते हुए सबसे पहले काम पर लगाए गए मज़दूरों को उनकी मज़दूरी दे दो.’"},{"book":"मत्तियाह","chapter":"20","verse":"9","text":"“उन मज़दूरों को, जो ग्यारहवें घंटे काम पर लगाए गए थे, एक-एक दीनार मिला."},{"book":"मत्तियाह","chapter":"20","verse":"10","text":"इस प्रकार सबसे पहले आए मज़दूरों ने सोचा कि उन्हें अधिक मज़दूरी प्राप्‍त होगी किंतु उन्हें भी एक-एक दीनार ही मिला."},{"book":"मत्तियाह","chapter":"20","verse":"11","text":"जब उन्होंने इसे प्राप्‍त किया तब वे भूस्वामी के खिलाफ बड़बड़ाने लगे,"},{"book":"मत्तियाह","chapter":"20","verse":"12","text":"‘अंत में आए इन मज़दूरों ने मात्र एक ही घंटा काम किया है और आपने उन्हें हमारे बराबर ला दिया, जबकि हमने दिन की तेज धूप में कठोर परिश्रम किया.’"},{"book":"मत्तियाह","chapter":"20","verse":"13","text":"“बारी के मालिक ने उन्हें उत्तर दिया, ‘मित्र मैं तुम्हारे साथ कोई अन्याय नहीं कर रहा. क्या हम एक दीनार मज़दूरी पर सहमत न हुए थे?"},{"book":"मत्तियाह","chapter":"20","verse":"14","text":"जो कुछ तुम्हारा है उसे स्वीकार कर लो और जाओ. मेरी इच्छा यही है कि अंत में काम पर आए मज़दूर को उतना ही दूं जितना तुम्हें."},{"book":"मत्तियाह","chapter":"20","verse":"15","text":"क्या यह न्याय संगत नहीं कि मैं अपनी संपत्ति के साथ वह करूं जो मैं चाहता हूं? क्या मेरा उदार होना तुम्हारी आंखों में खटक रहा है?’"},{"book":"मत्तियाह","chapter":"20","verse":"16","text":"“इसलिये वे, जो अंतिम हैं पहले होंगे तथा जो पहले हैं, वे अंतिम.”"},{"book":"मत्तियाह","chapter":"20","verse":"17","text":"जब येशु येरूशलेम नगर जाने पर थे, उन्होंने मात्र अपने बारह शिष्यों को अपने साथ लिया. मार्ग में येशु ने उनसे कहा,"},{"book":"मत्तियाह","chapter":"20","verse":"18","text":"“यह समझ लो कि हम येरूशलेम नगर जा रहे हैं, जहां मनुष्य के पुत्र को पकड़वाया जाएगा, प्रधान पुरोहितों तथा शास्त्रियों के हाथों में सौंप दिया जाएगा और वे उसे मृत्यु दंड के योग्य घोषित करेंगे."},{"book":"मत्तियाह","chapter":"20","verse":"19","text":"इसके लिए मनुष्य के पुत्र को गैर-यहूदियों के हाथों में सौंप दिया जाएगा कि वे उसका ठट्ठा करें, उसे कोड़े लगवाएं और उसे क्रूस पर चढ़ाएं किंतु वह तीसरे दिन मरे हुओं में से जीवित किया जाएगा.”"},{"book":"मत्तियाह","chapter":"20","verse":"20","text":"ज़ेबेदियॉस की पत्नी अपने पुत्रों के साथ येशु के पास आईं तथा येशु के सामने झुककर उनसे एक विनती करनी चाही."},{"book":"मत्तियाह","chapter":"20","verse":"21","text":"येशु ने उनसे पूछा, “आप क्या चाहती हैं?”"},{"book":"मत्तियाह","chapter":"20","verse":"22","text":"येशु ने दोनों भाइयों से उन्मुख हो कहा, “तुम समझ नहीं रहे कि तुम क्या मांग रहे हो! क्या तुममें उस प्याले को पीने की क्षमता है, जिसे मैं पीने पर हूं?”"},{"book":"मत्तियाह","chapter":"20","verse":"23","text":"इस पर येशु ने उनसे कहा, “सचमुच मेरा प्याला तो तुम पियोगे, किंतु किसी को अपने दायें या बायें बैठाना मेरा अधिकार नहीं है. यह उनके लिए है, जिनके लिए यह मेरे पिता द्वारा तैयार किया गया है.”"},{"book":"मत्तियाह","chapter":"20","verse":"24","text":"यह सुन शेष दस शिष्य इन दोनों भाइयों पर नाराज़ हो गए;"},{"book":"मत्तियाह","chapter":"20","verse":"25","text":"किंतु येशु ने उन सभी को अपने पास बुलाकर उनसे कहा, “वे, जो इस संसार में शासक हैं, अपने लोगों पर प्रभुता करते हैं तथा उनके बड़े अधिकारी उन पर अपना अधिकार दिखाया करते हैं."},{"book":"मत्तियाह","chapter":"20","verse":"26","text":"तुममें ऐसा नहीं है, तुममें जो महान बनने की इच्छा रखता है, वह तुम्हारा सेवक बने,"},{"book":"मत्तियाह","chapter":"20","verse":"27","text":"तथा तुममें जो कोई श्रेष्ठ होना चाहता है, वह तुम्हारा दास हो."},{"book":"मत्तियाह","chapter":"20","verse":"28","text":"ठीक जैसे मनुष्य का पुत्र यहां इसलिये नहीं आया कि अपनी सेवा करवाए, परंतु इसलिये कि सेवा करे, और अनेकों की छुड़ौती के लिए अपना जीवन बलिदान कर दे.”"},{"book":"मत्तियाह","chapter":"20","verse":"29","text":"जब वे येरीख़ो नगर से बाहर निकल ही रहे थे, एक बड़ी भीड़ उनके साथ हो ली."},{"book":"मत्तियाह","chapter":"20","verse":"30","text":"वहां मार्ग के किनारे दो अंधे व्यक्ति बैठे हुए थे. जब उन्हें यह अहसास हुआ कि येशु वहां से जा रहे हैं, वे पुकार-पुकारकर विनती करने लगे, “प्रभु! दावीद की संतान! हम पर कृपा कीजिए!”"},{"book":"मत्तियाह","chapter":"20","verse":"31","text":"भीड़ ने उन्हें झिड़कते हुए शांत रहने की आज्ञा दी, किंतु वे और भी अधिक ऊंचे शब्द में पुकारने लगे, “प्रभु! दावीद की संतान! हम पर कृपा कीजिए!”"},{"book":"मत्तियाह","chapter":"20","verse":"32","text":"येशु रुक गए, उन्हें पास बुलाया और उनसे प्रश्न किया, “क्या चाहते हो तुम? मैं तुम्हारे लिए क्या करूं?”"},{"book":"मत्तियाह","chapter":"20","verse":"33","text":"उन्होंने उत्तर दिया, “प्रभु! हम चाहते हैं कि हम देखने लगें.”"},{"book":"मत्तियाह","chapter":"20","verse":"34","text":"तरस खाकर येशु ने उनकी आंखें छुई. तुरंत ही वे देखने लगे और वे येशु के पीछे हो लिए."}]}