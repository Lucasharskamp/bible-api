{"data":[{"book":"Matej","chapter":"21","verse":"1","text":"Kad o Isus hem lesere učenici ale paše uzalo Jerusalim hem resle đi o gav Vitfaga ki e Maslinakiri gora, bičhalđa anglal duje učenikonen,"},{"book":"Matej","chapter":"21","verse":"2","text":"vaćerindoj lenđe: “Džan ko adava gav savoi angla tumende hem odmah ka arakhen hernja savi phandli hem uzalo late terne here. Phraven len hem anen len kora mande."},{"book":"Matej","chapter":"21","verse":"3","text":"Te vaćerđa tumenđe neko nešto, vaćeren samo: ‘E Gospodese valjanena’, hem adava manuš odmah ka bičhali len.”"},{"book":"Matej","chapter":"21","verse":"4","text":"Adava ulo sar te pherđol okova so inele vaćerdo prekalo proroko:"},{"book":"Matej","chapter":"21","verse":"5","text":"“Vaćeren e narodose taro Jerusalim:"},{"book":"Matej","chapter":"21","verse":"6","text":"O učenici džele hem ćerde ađahar sar so phenđa lenđe o Isus."},{"book":"Matej","chapter":"21","verse":"7","text":"Ande e hernja hem e terne here, i čhivde pumare fostanja upro lende te šaj o Isus te bešel."},{"book":"Matej","chapter":"21","verse":"8","text":"Sa edobor džene mothovde čast e Isusese ađahar so buljarena ine pumare fostanja upro drom anglo leste, a nesave manuša čhinena ine o granke taro kašta hem buljarena len upro drom."},{"book":"Matej","chapter":"21","verse":"9","text":"O manuša kola džele anglo leste hem palo leste vičinena ine:"},{"book":"Matej","chapter":"21","verse":"10","text":"Kad đerdinđa ano Jerusalim, sa o dizutne uzbudinde pe hem pučle: “Kovai akava?”"},{"book":"Matej","chapter":"21","verse":"11","text":"A o narodo vaćerde: “Akavai o Isus, o proroko taro Nazaret oti Galileja.”"},{"book":"Matej","chapter":"21","verse":"12","text":"O Isus đerdinđa ano boro e Hramesoro hem ispudinđa adathar sa okolen so biknena hem okolen so činena hem peravđa o astalja okolengere so menjinena o love hem o klupe okolengere so biknena goluben."},{"book":"Matej","chapter":"21","verse":"13","text":"I phenđa lenđe: “Pisimei ano Sveto lil: ‘O čher mlo ka vičini pe čher zaki molitva’, a tumen ćerena olestar ‘than kote čedena pe o čora!’ ”"},{"book":"Matej","chapter":"21","verse":"14","text":"I ale koro Isus ano Hram o korore hem o bange manuša, hem ov sasljarđa len."},{"book":"Matej","chapter":"21","verse":"15","text":"A kad o šerutne sveštenici hem o učitelja e Zakonestar dikhle o čudesija save o Isus ćerđa hem e čhavoren sar ano Hram vičinena: “Hosana e Davidesere Čhavese!”, holjande"},{"book":"Matej","chapter":"21","verse":"16","text":"hem pučle le:"},{"book":"Matej","chapter":"21","verse":"17","text":"Tegani ačhavđa len hem dželo taro Jerusalim ki Vitanija te sovel adari."},{"book":"Matej","chapter":"21","verse":"18","text":"A ko sabajle sar o Isus irini pe ine ko Jerusalim, bokhalilo."},{"book":"Matej","chapter":"21","verse":"19","text":"Dikhlja uzalo drom e smokvakoro kaš hem alo uzalo leste, ali na arakhlja upro leste ništa sem listija. I phenđa lese: “Nikad više te na ovel tut bijandipe!” I otojekhvar o kaš šućilo."},{"book":"Matej","chapter":"21","verse":"20","text":"Kad dikhle adava o učenici, začudinde pe hem pučle: “Sar adava e smokvakoro kaš otojekhvar šućilo?”"},{"book":"Matej","chapter":"21","verse":"21","text":"A o Isus phenđa lenđe: “Čače vaćerava tumenđe, te ine tumen vera hem te na sumnjinđen, na samo da ka ćeren adava so me ćerđum e smokvaja nego hem ka šaj te vaćeren akala goraće: ‘Ušti hem frde tut ano more!’ – hem ađahar ka ovel."},{"book":"Matej","chapter":"21","verse":"22","text":"Hem sa so rodena ani molitva, ka priminen te verujinđen.”"},{"book":"Matej","chapter":"21","verse":"23","text":"O Isus dželo ko Hram. I sar sikaj ine adari e narodo, ale koro leste o šerutne sveštenici hem o starešine e jevrejengere hem pučle le: “Kotar tuće autoritet te ćere akava? Ko dinđa tut pravo?”"},{"book":"Matej","chapter":"21","verse":"24","text":"O Isus phenđa lenđe: “Hem me tumen ka pučav nešto, i te phenđen maje, hem me tumenđe ka phenav kotar maje pravo te ćerav akava."},{"book":"Matej","chapter":"21","verse":"25","text":"Ko dinđa pravo e Jovane te krstini e manušen, o Devel kovai ano nebo ili o manuša?” A on raspravinde pe maškara pumende vaćerindoj: “Te phenđam ‘o Devel kovai ano nebo’, ov ka pučel amen sose onda na verujinđam lese."},{"book":"Matej","chapter":"21","verse":"26","text":"A te phenđam ‘o manuša’, dar amen e narodostar, adalese so sare dikhle e Jovane sar proroko.”"},{"book":"Matej","chapter":"21","verse":"27","text":"Adalese phende e Isusese: “Na džanaja.” I ov phenđa lenđe: “Ni me onda naka phenav tumenđe kotar maje pravo akava te ćerav.”"},{"book":"Matej","chapter":"21","verse":"28","text":"Tegani o Isus pučlja len: “So mislinena akalestar: Nesave manuše inele duj čhave. Alo koro prvo hem phenđa lese: ‘Mlo čhavo, dža hem ćer buti avdive ano vinograd.’"},{"book":"Matej","chapter":"21","verse":"29","text":"A ov phenđa lese: ‘Nako’, ali palo adava predomislinđa pe, i dželo."},{"book":"Matej","chapter":"21","verse":"30","text":"Tegani o dad alo koro dujto čhavo hem phenđa lese isto. A ov phenđa lese: ‘Ka džav, gospodarona’, ali na dželo."},{"book":"Matej","chapter":"21","verse":"31","text":"Kova akale dujendar ćerđa e dadesiri volja?”"},{"book":"Matej","chapter":"21","verse":"32","text":"Adalese so o Jovan o Krstitelj alo te mothoj tumenđe o drom oto pravedno dživdipe, ali tumen na verujinđen lese, a o carinici hem o bludnice verujinde lese. Čak hem kad dikhljen adava, na predomislinđen tumen hem na verujinđen lese.”"},{"book":"Matej","chapter":"21","verse":"33","text":"“Šunen aver priča: Nesavo čherutno sadinđa vinograd, ogradinđa le, handlja ano leste than zako pritiskiba i drakh hem vazdinđa e stražakiri kula. Tegani iznajminđa le nesave vinogradarenđe hem dželo ko drom."},{"book":"Matej","chapter":"21","verse":"34","text":"I kad alo o vreme te čeden pe o drakha, bičhalđa ple slugen koro vinogradarija te šaj len oto bijandipe e drakhakoro."},{"book":"Matej","chapter":"21","verse":"35","text":"Ali o vinogradarija dolinde lesere slugen, i jekhe marde, avere mudarde, a upro aver frdinde bara đikote na mulo."},{"book":"Matej","chapter":"21","verse":"36","text":"O gospodari palem bičhalđa avere slugen, više nego prvo puti, ali hem olencar ćerde sar e prvonencar."},{"book":"Matej","chapter":"21","verse":"37","text":"Ko kraj bičhalđa lenđe ple čhave, vaćerindoj: ‘Mle čhave ka poštujinen.’"},{"book":"Matej","chapter":"21","verse":"38","text":"Ali kad o vinogradarija dikhle e čhave, vaćerde maškara pumende: ‘Akavai o nasledniko. Hajde te mudara le hem te la lesoro nasledstvo.’"},{"book":"Matej","chapter":"21","verse":"39","text":"I dolinde le, frdinde le avri taro vinograd hem mudarde le.”"},{"book":"Matej","chapter":"21","verse":"40","text":"O Isus tegani pučlja len: “So mislinena, so ka ćerel o gospodari adale vinogradarenđe kad ka avel?”"},{"book":"Matej","chapter":"21","verse":"41","text":"On phende lese: “Adale bišukare manušen ka mudari bizi milost, a o vinograd ka iznajmini avere vinogradarenđe kola ka den le o bijandipe kad ka avel o vreme zako adava.”"},{"book":"Matej","chapter":"21","verse":"42","text":"O Isus pučlja len: “Tumen li nikad na čitinđen ano Sveta lila:"},{"book":"Matej","chapter":"21","verse":"43","text":"Adalese vaćerava tumenđe: ka lel pe tumendar o carstvo e Devlesoro hem ka del pe e manušenđe kola ka mothoven lesoro bijandipe."},{"book":"Matej","chapter":"21","verse":"44","text":"I đijekh kova perela upro adava bar, ka phagel pe, a te pelo adava bar upra nekaste, ka zgnječini le.”"},{"book":"Matej","chapter":"21","verse":"45","text":"Kad o šerutne sveštenici hem o fariseja šunde e Isusesere priče, halile so ov vaćeri olendar,"},{"book":"Matej","chapter":"21","verse":"46","text":"i mangle te dolen le. Ali darandile e narodostar, adalese so o manuša dikhle e Isuse sar proroko."}]}