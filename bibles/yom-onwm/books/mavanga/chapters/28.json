{"data":[{"book":"Mavanga","chapter":"28","verse":"1","text":"Buna tumana vuka, batu batukamba ti dizina di sanga beni Maliti."},{"book":"Mavanga","chapter":"28","verse":"2","text":"Basi sanga beni batuyakula bumboti, batulungila mbazu yinnenivana disimu dinbu muingi tuyotila mu diambu di kiozi bila mvula kunoka."},{"book":"Mavanga","chapter":"28","verse":"3","text":"Mu thangu Polo kaba tota zikhuni zitula ku mbazu ; kusa kimosi kiba mu zikhuni kitotuka mu diambu di ndukutila yi mbazu, kinama mu koko kuandi."},{"book":"Mavanga","chapter":"28","verse":"4","text":"Basi sanga bu bamona ti nioka yinemi mu koko kuandi, bakambasana :"},{"book":"Mavanga","chapter":"28","verse":"5","text":"Vayi Polo wunikuna koko, nioka yibua ku mbazu, kadi buasa kasia mona ko."},{"book":"Mavanga","chapter":"28","verse":"6","text":"Batu boso baba mvingila muingi bamona ti kani maka vimba voti makatumbu bua ayi fua. Vayi bu bavingidila ngolo ayi bu bamona ti kadidiambu dimosi kasia mona ko ; babalula mayindu ayi batuba :"},{"book":"Mavanga","chapter":"28","verse":"7","text":"Vana muenda disimu diodi tutapukila, vaba tini ki ntoto kiba ki Publiwusi, niandi wuba pfumu vana sanga. Wutuyakula bumboti, bilumbu bitatu katuvanina nleko."},{"book":"Mavanga","chapter":"28","verse":"8","text":"Dise di Publiwusi wuba wulambalala va mbuka bila zinzangala ayi vumu vioka kaba mbela. Polo bu kayenda kuntala, wunsambidila, wuntetika mioko ayi wumbelusa."},{"book":"Mavanga","chapter":"28","verse":"9","text":"Bosi batu bankaka baba mbela vana sanga bayiza kuidi Polo, bamana beluka."},{"book":"Mavanga","chapter":"28","verse":"10","text":"Buna bamona bobo, batukinzika ayi batuniemisa. Thangu eto yikuendila bu yifuana, batuvana bima bioso biobi tuba nfunu."},{"book":"Mavanga","chapter":"28","verse":"11","text":"Zingondi zitatu tuvuandila vana ; bosi tukuma mu masuwa mamosi ma Alekisandiya, ma baba ntedilanga “Bitsimba”. Masuwa beni maviokisa sivu va sanga ki Malite."},{"book":"Mavanga","chapter":"28","verse":"12","text":"Tuyenga tula ku Silakuze ; bilumbu bitatu tukadila kuna."},{"book":"Mavanga","chapter":"28","verse":"13","text":"Tusia nanguka kuna, tulandakana muyenda nlangu bosi tutula ku Legio. Lumbu kimosi bu kivioka, mpemo wuba ku Sude wutona vevumuka. Bilumbu biodi tudiatila bosi tutula ku Puzole."},{"book":"Mavanga","chapter":"28","verse":"14","text":"Kuawu tumona bakhomba zituleba mu diambu tukala yawu tsambudi bilumbu. Bosi tuyenda ku Loma."},{"book":"Mavanga","chapter":"28","verse":"15","text":"Zikhomba ku Loma bu ziwa zitsangu zieto, bayiza tudengana kuna “zandu di Apiusi” ayi vana “zinzo zitatu”. Polo bu kabamona, wuvutula matondo kuidi Nzambi ; bosi wubaka kibakala."},{"book":"Mavanga","chapter":"28","verse":"16","text":"Buna tutula ku Loma, bavana Polo minsua mu vuanda mu nzo yi niandi veka vayi disodi dimosi diba kunsunganga."},{"book":"Mavanga","chapter":"28","verse":"17","text":"Bilumbu bitatu bu bivioka, Polo wutumisa bapfumu zi Bayuda babaku Loma. Bu bakutakana, wuba kamba :"},{"book":"Mavanga","chapter":"28","verse":"18","text":"Basi Loma batsambisa, badi kandiekula kuama bila basia mona ko diambu diodi mfueti vondolo."},{"book":"Mavanga","chapter":"28","verse":"19","text":"Vayi Bayuda bamanga, diawu ndilombila minsua mu kuiza sambi va meso ma Sezali. Vayi ndisi ko mayindu ma funda basi dikanda diama."},{"book":"Mavanga","chapter":"28","verse":"20","text":"Kiawu kioki bila ndilutumisini muingi tumonana ayi tusolula yeno. Bila mu diambu di diana diama mu Iseli diawu bakhangidi zisieni ziazi."},{"book":"Mavanga","chapter":"28","verse":"21","text":"Bayuda bamvutudila :"},{"book":"Mavanga","chapter":"28","verse":"22","text":"Vayi wutukambi mambu moso momo wulembo yindula, bila tuzebi ti mu bibuangu bioso balembo findisa dibundu diaku ziphaka."},{"book":"Mavanga","chapter":"28","verse":"23","text":"Bosi bawizana lumbu. Lumbu beni bu kifuana, batu bawombo bayiza kunzoꞌandi. Masolo mazingila tona va nsuka nate va masika. Wuba yolukilamambu ma Kipfumu ki Nzambi bu kasingimina mu Mina mi Moyize ayi mu minkanda mi mimbikudi. Wuba leba bawilukila Yesu."},{"book":"Mavanga","chapter":"28","verse":"24","text":"Va khati ka batu beni, bankaka bawilukila, vayi bankaka bamanga kuawu wilukila."},{"book":"Mavanga","chapter":"28","verse":"25","text":"Vayi mu thangu bazola vutuka buna bakidi findana ziphaka. Buna polo wutuba diambu dimosi kaka :"},{"book":"Mavanga","chapter":"28","verse":"26","text":"Yenda kambi batu baba ti :"},{"book":"Mavanga","chapter":"28","verse":"27","text":"bila mintima mi batu baba ngolo midi"},{"book":"Mavanga","chapter":"28","verse":"28","text":"Polo wubuela tuba ti :"},{"book":"Mavanga","chapter":"28","verse":"30","text":"Mimvu miodi Polo kakadila mu nzo yoyi kaba futilanga. Wuba yakulangabumboti batu bobo baba kuntalanga,"},{"book":"Mavanga","chapter":"28","verse":"31","text":"wuba kuba kambanga Nsamu wu Kipfumu ki Nzambi ayi wuba kuba longanga Nsamu wu Pfumu Yesu Klisto. Kadi mutu kasia ku nkandika ko."}]}