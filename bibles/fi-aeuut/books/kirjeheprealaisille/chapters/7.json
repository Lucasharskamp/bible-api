{"data":[{"book":"Kirje heprealaisille","chapter":"7","verse":"1","text":"Melkisedek oli Saalemin kaupungin kuningas ja korkeimman Jumalan pappi. Kun Aabraham palasi kotiin voitettuaan monta kuningasta suuressa taistelussa, Melkisedek meni häntä vastaan ja siunasi hänet."},{"book":"Kirje heprealaisille","chapter":"7","verse":"2","text":"Aabraham lahjoitti hänelle kymmenesosan siitä, mitä oli taistelussa voittanut."},{"book":"Kirje heprealaisille","chapter":"7","verse":"3","text":"Hänellä ei ollut isää eikä äitiä7:3 Tämä tarkoittaa ehkä vain sitä, ettei Melkisedekin suvusta, syntymästä ja kuolemasta ole säilynyt mitään tietoa., eikä hänen esi-isistään tiedetä mitään. Hän ei syntynyt koskaan eikä kuollut koskaan: hän on kuin Jumalan Poika, ikuinen pappi."},{"book":"Kirje heprealaisille","chapter":"7","verse":"4","text":"Melkisedek oli todella suuri. Seuraavat viisi tosiasiaa osoittavat sen."},{"book":"Kirje heprealaisille","chapter":"7","verse":"5","text":"Tämä olisi ymmärrettävää, jos Melkisedek olisi ollut juutalainen pappi. Myöhemminhän laki vaati israelilaisia antamaan papeille kymmenesosan tuloistaan, koska nämä olivat heidän sukulaisiaan."},{"book":"Kirje heprealaisille","chapter":"7","verse":"6","text":"Melkisedek ei ollut sukua Aabrahamille, mutta kuitenkin Aabraham maksoi hänelle kymmenykset."},{"book":"Kirje heprealaisille","chapter":"7","verse":"7","text":"Ja niin kuin tiedätte, se, jolla on valta siunata, on aina suurempi kuin se, jonka hän siunaa."},{"book":"Kirje heprealaisille","chapter":"7","verse":"8","text":"Kolmanneksi: Juutalaiset papit, jotka saivat kymmenyksiä, olivat kuolevaisia ihmisiä. Melkisedek elää yhä."},{"book":"Kirje heprealaisille","chapter":"7","verse":"9","text":"Neljänneksi: Voitaisiin jopa sanoa, että myös Leevi – juutalaisten pappien kantaisä – maksoi kymmenykset Melkisedekille Aabrahamin välityksellä."},{"book":"Kirje heprealaisille","chapter":"7","verse":"10","text":"Sillä vaikka hän ei ollut syntynytkään vielä silloin kun Aabraham maksoi kymmenykset Melkisedekille, on hän kuitenkin alkuisin Aabrahamista."},{"book":"Kirje heprealaisille","chapter":"7","verse":"11","text":"Viidenneksi: Jos juutalaiset papit ja lait olisivat voineet meidät pelastaa, miksi Jumalan oli lähetettävä Melkisedekin kaltainen Kristus papiksemme? Eivätkö Aaronin suvun papit olisi riittäneet?"},{"book":"Kirje heprealaisille","chapter":"7","verse":"12,13,14","text":"Jumalan lain on täytynyt muuttua, kun hän voi lähettää uudenlaisen papin. Kuten tiedämme, Kristus ei kuulunut Leevin pappissukuun. Hän kuului Juudan sukuun, jolle Mooses ei ollut antanut pappistehtävää."},{"book":"Kirje heprealaisille","chapter":"7","verse":"15","text":"Näemme selvästi, että Jumalan valintaperuste vaihtui. Kristuksesta ei tullut uutta ylipappia siksi, että hän olisi kuulunut Leevin sukuun,"},{"book":"Kirje heprealaisille","chapter":"7","verse":"16","text":"vaan siksi, että hänessä on ikuisen elämän voima."},{"book":"Kirje heprealaisille","chapter":"7","verse":"17","text":"Tätä psalmien tekijä korostaa, kun hän sanoo Kristuksesta: »Sinä olet ikuisesti pappina niin kuin Melkisedek.»"},{"book":"Kirje heprealaisille","chapter":"7","verse":"18","text":"Sääntö, jonka mukaan papit valittiin tietystä suvusta, kumottiin, koska tämä järjestelmä ei kyennyt pelastamaan ihmisiä."},{"book":"Kirje heprealaisille","chapter":"7","verse":"19","text":"Kukaan ei päässyt Jumalan yhteyteen. Mutta nyt on virinnyt uusi ja parempi toivo. Kristuksen työn varassa voimme löytää Jumalan."},{"book":"Kirje heprealaisille","chapter":"7","verse":"20","text":"Jumala vannoi, että Kristus olisi ikuisesti pappina."},{"book":"Kirje heprealaisille","chapter":"7","verse":"21","text":"Muista papeista hän ei ole sitä sanonut. Vain Kristukselle hän sanoi: »Herra on vannonut eikä muuta koskaan mieltään: sinä olet ikuisesti pappina niin kuin Melkisedek.»"},{"book":"Kirje heprealaisille","chapter":"7","verse":"22","text":"Jumalan valan tähden tämä uusi liitto, jonka takaaja Kristus on, on paljon parempi kuin entinen."},{"book":"Kirje heprealaisille","chapter":"7","verse":"23","text":"Vanhan liiton aikana piti olla monia pappeja, jotta vanhojen kuollessa nuoremmat voivat jatkaa heidän työtään."},{"book":"Kirje heprealaisille","chapter":"7","verse":"24","text":"Jeesus sen sijaan elää ikuisesti, ja hänen pappeutensa on pysyvä."},{"book":"Kirje heprealaisille","chapter":"7","verse":"25","text":"Jeesus voi pelastaa kokonaan jokaisen, joka tulee hänen välityksellään Jumalan luo. Koska hän elää ikuisesti, hän on aina muistuttamassa Jumalaa siitä, että hän on verellään maksanut ihmisten synnit."},{"book":"Kirje heprealaisille","chapter":"7","verse":"26","text":"Siksi hän on juuri sellainen ylipappi jonka tarvitsemme: pyhä ja tahraton – synti ei ole häntä liannut. Hänelle on annettu taivaassa kunniapaikka."},{"book":"Kirje heprealaisille","chapter":"7","verse":"27","text":"Muiden pappien oli joka päivä uhrattava eläimiä, jotta niiden veri peittäisi ensin heidän omat syntinsä ja sitten kansan synnit. Jeesus teki uhraamisesta kerralla lopun uhratessaan itsensä ristillä."},{"book":"Kirje heprealaisille","chapter":"7","verse":"28","text":"Vanhan järjestelmän aikana ylipapitkin olivat syntisiä, heikkoja ihmisiä. Mutta sitten Jumala määräsi valallaan papinvirkaan oman Poikansa, joka on täydellinen ikuisiin aikoihin saakka."}]}