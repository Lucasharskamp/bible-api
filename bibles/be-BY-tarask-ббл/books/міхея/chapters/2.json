{"data":[{"book":"МІХЕЯ","chapter":"2","verse":"1","text":"Гора тым, якія намышляюць беззаконьне і на ложках сваіх прыдумваюць зладзействы, якія ўчыняюць раніцай на сьвітаньні, бо ёсьць у руцэ ў іх сіла!"},{"book":"МІХЕЯ","chapter":"2","verse":"2","text":"Захочуць палёў, і бяруць іх сілаю, дамоў - і адбіраюць іх; абіраюць чалавека і яго дом, мужа і яго спадчыну."},{"book":"МІХЕЯ","chapter":"2","verse":"3","text":"Таму так кажа Гасподзь: вось, я намышляю навесьці на гэты род такое бедства, якога вы ня скінеце з шыі вашай, і ня будзеце хадзіць выпрастаўшыся; бо гэта час ліхі."},{"book":"МІХЕЯ","chapter":"2","verse":"4","text":"У той дзень скажуць пра вас прытчу, і будуць плакаць горкімі сьлязьмі і казаць: «мы зусім спустошаныя! доля народу майго аддадзена іншым; як вернецца да мяне! палі нашыя ўжо разьдзелены іншапляменцамі»."},{"book":"МІХЕЯ","chapter":"2","verse":"5","text":"Таму ня будзе ў цябе нікога, хто кінуў бы жэрабя для вымярэньня на сходзе перад Госпадам."},{"book":"МІХЕЯ","chapter":"2","verse":"6","text":"Не прарочце, прарокі; не прарочце ім, каб не спасьцігла вас няслава."},{"book":"МІХЕЯ","chapter":"2","verse":"7","text":"О, той, хто называе сябе домам Якава! Хіба ж паменшыўся дух Гасподні? ці такія дзеяньні Яго? ці не дабратворныя словы мае таму, хто дзее справядліва?"},{"book":"МІХЕЯ","chapter":"2","verse":"8","text":"А народ, які быў раней Маім, паўстаў як вораг, і вы адбіраеце як верхнюю так і споднюю вопратку ў тых, што праходзяць мірна, хто адварочваецца ад вайны."},{"book":"МІХЕЯ","chapter":"2","verse":"9","text":"Жанчын народу Майго вы выганяеце з прыёмных дамоў іхніх; у дзяцей іхніх вы назаўсёды адбіраеце акрасу Маю."},{"book":"МІХЕЯ","chapter":"2","verse":"10","text":"Устаньце і адыдзеце, бо краіна гэтая ня ёсьць месца спакою; за нячыстасьць яна будзе спустошана і пры тым жорсткім спусташэньнем."},{"book":"МІХЕЯ","chapter":"2","verse":"11","text":"Калі б які-небудзь ветрагон выдумаў ману і сказаў: «я буду прапаведаваць табе пра віно і сікеру», дык ён і быў бы заўгодным прапеведнікам гэтаму народу."},{"book":"МІХЕЯ","chapter":"2","verse":"12","text":"Абавязкова зьбяру ўсяго цябе, Якаве, абавязкова злучу рэшткі Ізраіля, спалучу іх у адно, як авечак у Васоры, як статак у авечай кашары; зашумяць яны ад шматлюдства."},{"book":"МІХЕЯ","chapter":"2","verse":"13","text":"Перад імі пойдзе разбуральнік муроў; яны зьнішчаць перашкоды, увойдуць праз браму і выйдуць празь яе, і цар іхні пойдзе перад імі, а на чале іх - Гасподзь."}]}