{"data":[{"book":"1 Phithar","chapter":"5","verse":"1","text":"Hanyie, gune gui è kho, nathek duchoi è charch pha dukhothek rone khung phro. Gune Masi ro diig pha khagi ro, chiih-è gune khia ruii pha biisiie ji thang ruii phro. Gu nathek shii khung"},{"book":"1 Phithar","chapter":"5","verse":"2","text":"5:2: Jon 21:15-17 Hamangkhung-aphuii è nathek shii phi pha ibrog pha brogphothek rek ne, Hamangkhung-aphuii è nathek shii yang pha duiine nawaithek è yang ne ithek shii gayiig bo, chiih-è ayang pha arek rabo. Nawaithek ro blia rek bo, igong mua bie pha arek rabo, jishii nawaithek blia shii lubu è rek sbhang bo."},{"book":"1 Phithar","chapter":"5","verse":"3","text":"Nathek shii gayiig yi pha phi pha lakhung shii bohkhoh pha abidiang rabo, jishii ibrog pha miiriigthek rek bo."},{"book":"1 Phithar","chapter":"5","verse":"4","text":"Chiih-è boh Brogpho khia mage shii, nathek shii ne khuchungde asand pha ikhilieng biisiie rago ji mua ruii phro."},{"book":"1 Phithar","chapter":"5","verse":"5","text":"Ji duiine filiao bran nathek de nawaithek shii dukhothek shii phi muii bo. Chiih-è zab nawaithek ne yung guii pha duiine jum guii bo, nawaithek jia chung shii blia rek rai bo; jigigam shii yao, “Hamangkhung-aphuii è wiangwe pha ji shii gidieg rek ro, jishii jum shii haro rek.”"},{"book":"1 Phithar","chapter":"5","verse":"6","text":"5:6: Mth 23:12; Lug 14:11; 18:14 Chiihphado, Hamangkhung-aphuii ro riichaiboh pha wad iliing shii, nawaithek shii jum rek bo, ji-è ai è nathek shii awairo wie ishak shii nathek shii lakhung chiing ruii phro."},{"book":"1 Phithar","chapter":"5","verse":"7","text":"Nathek ro zab pha samdiig ne ai rog shii ruii muii bo, nyieliieshii ai è nathek shii gayiig phro."},{"book":"1 Phithar","chapter":"5","verse":"8","text":"Nowbthan bo, wie riig bo! Nathek ro suang, sakhathong, chiih-è hanyie shii magunde chie pha sow ne bargi duiine shand ne lua muii ro."},{"book":"1 Phithar","chapter":"5","verse":"9","text":"Nawaithek ro migi shii chuh rek ne aishii gak bo, nyieliieshii nathek ne thieg zab pha sohjambling pha gai migiphothek ne ji duiine ichua diigthek rek ro."},{"book":"1 Phithar","chapter":"5","verse":"10","text":"Jishii nathek è diig ne ìujia pha ishak shii, Hamangkhung-aphuii ro zab bushun hanyie è nathek shii awairo idang pha biisiie Masi rog shii ò thang pha ho, awai è nathek shii khriig rek phi ne nathek shii chuh rek phi, gang rek phi, chiih-è asi dang pha rek yi pha rab phi ruii phro."},{"book":"1 Phithar","chapter":"5","verse":"11","text":"Aishii ne idang pha blu um bo! Amen."},{"book":"1 Phithar","chapter":"5","verse":"12","text":"Gu è hìpha jigigam dum nathek shii zey pha jine Silas è nongphi, hanyie shii gu è isiie Masipho duiine gu è ilab rek pha ji ro. Gune nathek shii lububo rek phi chiih-è hìne Hamangkhung-aphuii ro izai bushun rone khagi rek phi pha yang muii ro. Ji shii chuh è riu bo."},{"book":"1 Phithar","chapter":"5","verse":"13","text":"Babylon5:13: Babylon: Dog pha jigi duiine, hìpha jigi ne Rom hà de yao. hà um pha charch de, Hamangkhung-aphuii gua pha ji è, chiih-è gu dufuii Marg de, nathek shii salamthek thoh ge ro."},{"book":"1 Phithar","chapter":"5","verse":"14","text":"Nawaithek chung Masipho pha miie è khichiug rai bo. Hanyie yi Masi ro bran lei ne nathek rog shii liijiing um bo."}]}