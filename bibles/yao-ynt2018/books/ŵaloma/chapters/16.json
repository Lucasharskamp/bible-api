{"data":[{"book":"Ŵaloma","chapter":"16","verse":"1","text":"Ngusaka kummanyisya kukwenu che Foibe mlumbu gwetu, jwali katumetume jwa mpingo wa ŵandu ŵakunkulupilila Kilisito waali ku Kenkelea."},{"book":"Ŵaloma","chapter":"16","verse":"2","text":"Mumpochele kwa ligongo lya Ambuje mpela yakuti kuŵajilwa ŵandu ŵa Akunnungu kupochelwa. Munkamuchisye mu yose yaikwasoŵa, pakuŵa nsyene jo nombe ŵaakamuchisye ŵajinji, ni une jwakwe."},{"book":"Ŵaloma","chapter":"16","verse":"3","text":"Mungomachisye che Pilisila ni che Akila achikatumetume achinjangu mu masengo ga Kilisito Yesu."},{"book":"Ŵaloma","chapter":"16","verse":"4","text":"Ŵanyawo ŵautyosisye umi wao kwa ligongo lyangu. Ngwatogolela, ngaŵa une jika pe nambo ni mipingo ja ŵandu ŵakunkulupilila Kilisito jose ja ŵandu ŵangaŵa Ŵayahudi, nombewo akwatogolela."},{"book":"Ŵaloma","chapter":"16","verse":"5","text":"Sooni mungomachisye mpingo wa ŵandu ŵakunkulupilila Kilisito wakusongangana mu nyuumba jao."},{"book":"Ŵaloma","chapter":"16","verse":"6","text":"Mungomachisye che Maliamu jwapangenye masengo kwannope ligongo lya ŵanyamwe."},{"book":"Ŵaloma","chapter":"16","verse":"7","text":"Mungomachisye che Andiloniko ni che Yunia, Ŵayahudi achinjangu ŵaŵataŵikwe mu nyuumba jakutaŵilwa pamo ni une. Ŵanyawo akumanyika nnope pasikati ja achinduna, nombewo ŵanongolele une kuŵa Ŵakilisito."},{"book":"Ŵaloma","chapter":"16","verse":"8","text":"Mungomachisye che Ampuliato, mmbusanga jwangu jungunnonyela nkulumbikana ni Ambuje."},{"book":"Ŵaloma","chapter":"16","verse":"9","text":"Mungomachisye che Ulubano katumetume njetu pa masengo ga Kilisito ni che Sitakisi mmbusanga jwangu jungunnonyela."},{"book":"Ŵaloma","chapter":"16","verse":"10","text":"Mungomachisye che Apele pakuŵa alosisye chikulupichiko chakwe kwa Kilisito. Mungomachisye ŵandu wose ŵakutama mu nyuumba ji che Alisitabulo."},{"book":"Ŵaloma","chapter":"16","verse":"11","text":"Mungomachisye che Helodiana, myahudi njangu. Mungomachisye mpingo wa ŵandu wose ŵakunkulupilila Ambuje ŵakutama mu nyuumba ji che Nalikisi."},{"book":"Ŵaloma","chapter":"16","verse":"12","text":"Mungomachisye che Tilifena ni che Tilifosa achakongwe ŵakupanganya masengo ga Ambuje ni che Pelisi mmbusanga jwangu jungunnonyela, jwalimbichile kupanganya masengo ga Ambuje."},{"book":"Ŵaloma","chapter":"16","verse":"13","text":"Mungomachisye che Lufo mundu juŵasagulikwe kwatumichila Ambuje ni achikulugwe jwaali nti achikulu ŵangu none."},{"book":"Ŵaloma","chapter":"16","verse":"14","text":"Mungomachisye che Asinkilito ni che Fulego ni che Helime ni che Patuloba ni che Helima ni achinjetu wose ŵakunkulupilila Kilisito ŵakutama nawo."},{"book":"Ŵaloma","chapter":"16","verse":"15","text":"Mungomachisye che Filologo ni che Yulia ni che Neleo ni nlumbugwe ni che Olimpa ni ŵandu wose ŵa Akunnungu ŵakutama nawo."},{"book":"Ŵaloma","chapter":"16","verse":"16","text":"Nkomasyane jwine ni jwine kwa unonyelo wa chikilisito. Mipingo ja ŵandu ŵakunkulupilila Kilisito jose jikunkomasya ŵanyamwe."},{"book":"Ŵaloma","chapter":"16","verse":"17","text":"Ngunchondelela, achalongo achinjangu, mwalosye pangasisika ŵakwikanawo utinda ni kwatendekasya ŵandu ŵane aleche kugakamula majiganyo gaŵapochele. Nlisepusye nawo."},{"book":"Ŵaloma","chapter":"16","verse":"18","text":"Pakuŵa ŵandu ŵanti yeleyo ngakuntumichila Kilisito Ambuje ŵetu, nambo akugatumichila matuumbo gao achinsyene. Sooni kwa maloŵe gao gakooloŵa ni gagakunyenga, akwalambusya ŵandu ŵambone."},{"book":"Ŵaloma","chapter":"16","verse":"19","text":"Ŵandu wose akumanyilila inkuti pakumpilikanichisya Ambuje, ni kwa ligongo li ngusengwa liŵamba lyenu. Nambo ngusaka ŵanyamwe mme ŵa lunda kwa kupanganya yambone, ni mme ŵangali ileŵo mu indu yangalumbana."},{"book":"Ŵaloma","chapter":"16","verse":"20","text":"Akunnungu ŵakwikanawo chitendewele ngaakaŵa kunliŵatila Shetani paasi pa makongolo genu."},{"book":"Ŵaloma","chapter":"16","verse":"21","text":"Che Timoseo katumetume njangu akunkomasya. Iyoyo peyo che Lukio ni che Yasoni ni che Sosipateli ŵaali Ŵayahudi achinjangu akunkomasya."},{"book":"Ŵaloma","chapter":"16","verse":"22","text":"None che Telitio, jungulemba chikalata chi che Paolo chi, ngunkomasya mu liina lya Ambuje."},{"book":"Ŵaloma","chapter":"16","verse":"23","text":"Che Gayo, juŵambochele une ni juŵaupochele mpingo wa ŵandu ŵakunkulupilila Kilisito ŵakusongangana kukwakwe akunkomasya. Che Elasto jwakugosa mbiya sya musi wu pamo ni nlongo njetu che Kwalito akunkomasya."},{"book":"Ŵaloma","chapter":"16","verse":"24","text":"Umbone wa Ambuje ŵetu Che Yesu Kilisito uŵe pamo ni ŵanyamwe wose. Eloo!"},{"book":"Ŵaloma","chapter":"16","verse":"25","text":"Sambano Akunnungu akuswe! Ŵelewo akukombola kunlimbisya mu chikulupi malinga ni Ngani Jambone jingulalichila ji yankati Che Yesu Kilisito, ni malinga ni uunukuko wa usyene uwaliji usisikwe chitandile kalakala."},{"book":"Ŵaloma","chapter":"16","verse":"26","text":"Nambo sambano usyene wo uunukulikwe kwa litala lya malembelo ga ŵakulondola ŵa Akunnungu. Ni kwa makanyo ga Akunnungu wa moŵa gose pangali mbesi umanyiche kwa ngosyo syose kuti ŵandu akombole kwakulupilila ni kwajitichisya."},{"book":"Ŵaloma","chapter":"16","verse":"27","text":"Nipele, kwa Akunnungu jika pe, ŵakwete lunda lose, upagwe ukulu kukwakwe kwa litala lya Che Yesu Kilisito, moŵa gose pangali mbesi ni moŵa gose pangali mbesi. Eloo!"}]}