{"data":[{"book":"Ezekieri","chapter":"4","verse":"1","text":"“Zvino, Mwanakomana womunhu, tora chidhina chevhu, uchiise pamberi pako ugodhirowa Jerusarema pamusoro pacho."},{"book":"Ezekieri","chapter":"4","verse":"2","text":"Ipapo ugorikomba: Umise nhare dzokurwa naro, uvake dhunduru revhu rokusvitsa pariri, udzike misasa ugorikomberedza nezvokuparadza nazvo masvingo."},{"book":"Ezekieri","chapter":"4","verse":"3","text":"Ipapo utore pani yesimbi, ugoimisa sorusvingo rwesimbi pakati pako iwe neguta ugorinzira chiso chako kwariri. Richakombwa, uye iwe ucharikomba. Ichi chichava chiratidzo kuimba yaIsraeri."},{"book":"Ezekieri","chapter":"4","verse":"4","text":"“Ipapo iwe ugovata norutivi rwako rworuboshwe ugoisa chivi cheimba yaIsraeri pamusoro pako. Iwe unofanira kutakura chivi chavo kwamazuva aunovata norutivi rwako."},{"book":"Ezekieri","chapter":"4","verse":"5","text":"Ndakakutarira mazuva mamwe chetewo zvakaenzana namakore echivi chavo. Saka uchatakura chivi cheimba yaIsraeri kwamazuva mazana matatu namakumi mapfumbamwe."},{"book":"Ezekieri","chapter":"4","verse":"6","text":"“Kana uchinge wapedza izvi, uvatezve pasi, panguva ino, norutivi rwako rworudyi, ugotakura chivi cheimba yaJudha. Ndakakutarira mazuva makumi mana, zuva rimwe pagore roga roga."},{"book":"Ezekieri","chapter":"4","verse":"7","text":"Urinzire chiso chako wakatarira kukombwa kweJerusarema uye noruoko rwako rwakashama uprofite pamusoro paro."},{"book":"Ezekieri","chapter":"4","verse":"8","text":"Ndichakusunga netambo kuitira kuti ukonewe kutendeukira kune rumwe rutivi uchibva kune rumwe kusvikira wapedza mazuva okukomba kwako."},{"book":"Ezekieri","chapter":"4","verse":"9","text":"“Utore gorosi nebhari, bhinzi nenyemba, mapfunde nesipereti; uzviise mumudziyo wokuchengetera uzvibikire chingwa. Unofanira kuchidya pamazuva mazana matatu namakumi mapfumbamwe wakavata norutivi."},{"book":"Ezekieri","chapter":"4","verse":"10","text":"Uyere mashekeri makumi maviri4:10 0.2 yekirogiramu ezvokudya kuti udye zuva rimwe nerimwe uye udye nenguva dzakatarwa."},{"book":"Ezekieri","chapter":"4","verse":"11","text":"Uyezve, uyere chikamu chimwe chete muzvitanhatu chehini4:11 0.6 yerita yemvura ugoinwa nenguva dzakatarwa."},{"book":"Ezekieri","chapter":"4","verse":"12","text":"Udye chokudya chakaita sekeke rebhari sapaunoda; uzvibike pamberi pavanhu, uchishandisa ndove yavanhu sehuni dzokubikisa.”"},{"book":"Ezekieri","chapter":"4","verse":"13","text":"Jehovha akati, “Nenzira iyi, vanhu veIsraeri vachadya zvokudya zvakasvibiswa pakati pendudzi uko kwandichavadzingira.”"},{"book":"Ezekieri","chapter":"4","verse":"14","text":"Ipapo ndakati, “Kwete, Ishe Jehovha! Handina kumbozvisvibisa. Kubva pauduku hwangu kusvikira zvino handina kumbodya chinhu chipi zvacho chakawanikwa chakafa kana chakabvamburwa nezvikara. Hapana nyama yakasvibiswa yakambopinda mumukanwa mangu.”"},{"book":"Ezekieri","chapter":"4","verse":"15","text":"Iye akati, “Zvakanaka, ndichakutendera kuti ubike chingwa chako nendove yemombe pachinzvimbo chetsvina yavanhu.”"},{"book":"Ezekieri","chapter":"4","verse":"16","text":"Zvino akazoti kwandiri, “Mwanakomana womunhu, ndichamisa kupiwa kwezvokudya muJerusarema. Vanhu vachadya zvokudya zvakayerwa vachifunganya uye vachanwa mvura yakayerwa vapererwa,"},{"book":"Ezekieri","chapter":"4","verse":"17","text":"nokuti zvokudya nemvura zvichashayikwa. Mumwe achavhunduka achiona mumwe uye vachaonda nokuda kwechivi chavo."}]}