{"data":[{"book":"Matayo","chapter":"14","verse":"1","text":"Mu kiseera ekyo Kabaka Kerode bwe yawulira ettutumu lya Yesu"},{"book":"Matayo","chapter":"14","verse":"2","text":"n’agamba abaweereza be nti, “Oyo ye Yokaana Omubatiza azuukidde mu bafu, era y’akola eby’amagero.”"},{"book":"Matayo","chapter":"14","verse":"3","text":"Kuba Kerode yali amaze okukwata Yokaana n’amussa mu kkomera, kubanga Yokaana yamunenya olwa Kerodiya muka Firipo muganda we,"},{"book":"Matayo","chapter":"14","verse":"4","text":"kubanga Yokaana yagamba Kerode nti, “Si kituufu okusigula muka muganda wo n’omufuula owuwo.”"},{"book":"Matayo","chapter":"14","verse":"5","text":"Kerode yali ayagala kumutta naye n’atya abantu kubanga baalowooza Yokaana okuba nnabbi."},{"book":"Matayo","chapter":"14","verse":"6","text":"Olunaku lw’amazaalibwa ga Kerode bwe lwatuuka muwala wa Kerodiya n’azina nnyo ku mbaga n’asanyusa nnyo Kerode."},{"book":"Matayo","chapter":"14","verse":"7","text":"Awo Kerode n’asuubiza omuwala ng’alayira okumuwa kyonna ky’anaamusaba."},{"book":"Matayo","chapter":"14","verse":"8","text":"Naye bwe yaweebwa nnyina amagezi, n’agamba nti, “Mpeera wano omutwe gwa Yokaana Omubatiza ku lusaniya.”"},{"book":"Matayo","chapter":"14","verse":"9","text":"Ekintu ekyo ne kinakuwaza nnyo kabaka. Naye olwokubanga yali yakisuubiza mu maaso g’abagenyi be, kyeyava alagira bagumuleetere."},{"book":"Matayo","chapter":"14","verse":"10","text":"Ne bagenda mu kkomera, ne batemako Yokaana omutwe"},{"book":"Matayo","chapter":"14","verse":"11","text":"ne baguleetera ku lusaniya ne baguwa omuwala, naye n’agutwalira nnyina."},{"book":"Matayo","chapter":"14","verse":"12","text":"Abayigirizwa ba Yokaana ne banonayo omulambo gwe ne bagutwala ne baguziika, ne balyoka bagenda ne babikira Yesu."},{"book":"Matayo","chapter":"14","verse":"13","text":"Yesu bwe yabiwulira ebyo, n’asaabala mu lyato, n’abaako gy’alaga abeere yekka mu kyama. Naye abantu bangi nnyo bwe baakiwulira ne bava mu bibuga bingi, ne beekooloobya, ne bamugoberera nga bayita ku lukalu."},{"book":"Matayo","chapter":"14","verse":"14","text":"Yesu bwe yava eyo n’alaba, abantu bangi n’abasaasira n’awonya abalwadde baabwe."},{"book":"Matayo","chapter":"14","verse":"15","text":"Obudde bwe bwawungeera abayigirizwa be ne bajja gy’ali ne bamugamba nti, “Laba obudde buzibye ate tuli mu ddungu, ssiibula abantu bagende beegulire emmere mu bibuga.”"},{"book":"Matayo","chapter":"14","verse":"16","text":"Naye Yesu n’abaddamu nti, “Tekyetaagisa kubasiibula, mmwe mubawe ekyokulya.”"},{"book":"Matayo","chapter":"14","verse":"17","text":"Ne bamuddamu nti, “Ffe tetulina kyakulya kiyinza kubamala, wabula tulinawo emigaati etaano gyokka n’ebyennyanja bibiri.”"},{"book":"Matayo","chapter":"14","verse":"18","text":"N’abagamba nti, “Kale mubindetere wano.”"},{"book":"Matayo","chapter":"14","verse":"19","text":"N’alagira ekibiina kituule wansi ku muddo, n’addira emigaati etaano n’ebyennyanja ebibiri, n’atunula waggulu ne yeebaza, emigaati n’agimenyaamenyamu n’agiwa abayigirizwa ne batandika okugabula ekibiina."},{"book":"Matayo","chapter":"14","verse":"20","text":"Bonna ne balya ne bakkuta; obutundutundu obwafikkawo ne babukuŋŋaanya wamu ne bujjuza ebisero kkumi na bibiri!"},{"book":"Matayo","chapter":"14","verse":"21","text":"Abantu bonna abaalya baali ng’enkumi ttaano nga totaddeeko bakazi na baana."},{"book":"Matayo","chapter":"14","verse":"22","text":"Amangwago Yesu n’alagira abayigirizwa be basaabale eryato bagende emitala w’ennyanja, ye asigale ng’akyasiibula abantu."},{"book":"Matayo","chapter":"14","verse":"23","text":"Bwe yamala okusiibula ekibiina n’ayambuka ku lusozi yekka okusaba. Obudde ne buziba ng’ali eyo yekka."},{"book":"Matayo","chapter":"14","verse":"24","text":"Eryato abayigirizwa mwe baali bwe lyatuuka ebuziba, omuyaga mungi ne gubafuluma mu maaso eryato ne lyesunda."},{"book":"Matayo","chapter":"14","verse":"25","text":"Awo ku ssaawa nga mwenda ez’ekiro, Yesu n’ajja gye bali ng’atambula ku nnyanja."},{"book":"Matayo","chapter":"14","verse":"26","text":"Naye abayigirizwa bwe baamulaba ng’atambulira ku nnyanja ne batya, nga balowooza nti muzimu."},{"book":"Matayo","chapter":"14","verse":"27","text":"Awo amangwago Yesu n’abagamba nti, “Mugume, Nze nzuuno temutya.”"},{"book":"Matayo","chapter":"14","verse":"28","text":"Peetero n’amugamba nti, “Obanga ye ggwe ddala Mukama waffe, ndagira nange nzije gy’oli nga ntambulira ku mazzi.”"},{"book":"Matayo","chapter":"14","verse":"29","text":"Yesu n’amuddamu nti, “Kale jjangu.” Peetero n’ava mu lyato n’atambulira ku mazzi okugenda eri Yesu."},{"book":"Matayo","chapter":"14","verse":"30","text":"Naye Peetero bwe yalaba omuyaga ogw’amaanyi, n’atya n’atandika okusaanawo, n’akoowoola Yesu nti, “Mukama wange, ndokola!”"},{"book":"Matayo","chapter":"14","verse":"31","text":"Amangwago Yesu n’agolola omukono gwe n’amukwata, n’amugamba nti, “Ggwe alina okukkiriza okutono, lwaki obuusizzabuusizza?”"},{"book":"Matayo","chapter":"14","verse":"32","text":"Bwe baalinnya mu lyato omuyaga gwonna ne guggwaawo."},{"book":"Matayo","chapter":"14","verse":"33","text":"N’abo abaali mu lyato ne bamusinza nga bagamba nti, “Ddala ddala oli Mwana wa Katonda!”"},{"book":"Matayo","chapter":"14","verse":"34","text":"Bwe baasomoka ne bagukkira ku lukalu e Genesaleeti."},{"book":"Matayo","chapter":"14","verse":"35","text":"Abantu b’omu kitundu ekyo bwe baamutegeera ne batumya abalwadde bonna ne babamuleetera."},{"book":"Matayo","chapter":"14","verse":"36","text":"Ne bamwegayirira waakiri bakomeko bukomi ku lukugiro lw’ekyambalo kye, era buli eyakomako n’awonyezebwa."}]}