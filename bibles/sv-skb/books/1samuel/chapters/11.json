{"data":[{"book":"1 Samuel","chapter":"11","verse":"1","text":"Sedan kom ammoniten Nachash upp och slog läger mot Javesh-Gilead [troligtvis Tell Maqlub längs med Javisfloden]. Då sade alla män i Javesh till Nachash: ”Skär ett förbund med oss och vi ska tjäna dig.” [Ammoniterna hade stridit mot israeliterna över området öster om Jordanfloden under en lång tid, se Dom 11:33.]"},{"book":"1 Samuel","chapter":"11","verse":"2","text":"Och ammoniten Nachash sade till dem: ”På detta villkor ska jag skära ett förbund med er, att allas högra öga sticks ut, och jag ska lägga det som en förebråelse över hela Israel.” [Att stympa fiender var vanligt bland hednafolken, se Dom 16:21; 2 Kung 25:7. Folket skulle kunna se tillräckligt mycket för att kunna fungera som arbetskraft, men vara oförmögna att bli skickliga stridsmän och skapa uppror.]"},{"book":"1 Samuel","chapter":"11","verse":"3","text":"Och Javeshs äldste sade till honom: ”Ge oss sju dagars betänketid så att vi kan sända budbärare till alla Israels gränser, och sedan om ingen kommer och hjälper oss, ska vi komma ut till dig.”"},{"book":"1 Samuel","chapter":"11","verse":"4","text":"Sedan kom budbärarna till Sauls [stad] Giva och talade dessa ord i folkets öron, och hela folket lyfte upp sina röster och grät."},{"book":"1 Samuel","chapter":"11","verse":"5","text":"Och se, Saul kom från fältet bakom sina oxar och Saul sade: ”Varför gråter folket?” Och de berättade för honom vad mannen från Javesh sagt."},{"book":"1 Samuel","chapter":"11","verse":"6","text":"Och Guds (Elohims) Ande kom över Saul när han hörde dessa ord, och hans vrede upptändes mycket."},{"book":"1 Samuel","chapter":"11","verse":"7","text":"Och han tog ett ok av oxen och bröt det i delar och sände dem genom hela Israel i budbärares händer och sade: ”Vemhelst som inte kommer efter Saul och efter Samuel, så ska det göras med hans oxe.” Och fruktan för Herren (Jahve) föll över folket och de drog ut som en man."},{"book":"1 Samuel","chapter":"11","verse":"8","text":"Och han räknade dem i Bezek och Israels söner var 300 000 och Juda män 30 000."},{"book":"1 Samuel","chapter":"11","verse":"9","text":"Och de sade till budbärarna som kom: ”Så ska ni säga till männen i Javesh-Gilead: I morgon vid den tiden då solen är het [på eftermiddagen omkring tre-tiden] ska ni få hjälp.” Och budbärarna kom och berättade för männen i Javesh och de var glada. [Mellan Bezek och Javesh-Gilead är det 21 km.]"},{"book":"1 Samuel","chapter":"11","verse":"10","text":"Männen i Javesh sade: ”I morgon kommer vi ut till er och ni ska göra med oss allt som är gott i era ögon.”"},{"book":"1 Samuel","chapter":"11","verse":"11","text":"Nästa dag fördelade Saul folket i tre grupper, och de trängde in i lägret vid morgonväkten [den sista av de tre nattväkterna – från klockan två till sex på morgonen] och slog ammoniterna ända till då det var som hetast på dagen [eftermiddagen]. De som undkom var så skingrade att inte två av dem kom undan tillsammans. [Amoreerna måste till en början gjort visst motstånd, striden pågår omkring 12 timmar.]"},{"book":"1 Samuel","chapter":"11","verse":"12","text":"Och folket sade till Samuel: ”Vem är han som sade: Ska Saul regera över oss? För fram männen så att vi kan döda dem.”"},{"book":"1 Samuel","chapter":"11","verse":"13","text":"Men Saul sade: ”Ingen man ska dödas idag, för idag har Herren (Jahve) gett befrielse i Israel.”"},{"book":"1 Samuel","chapter":"11","verse":"14","text":"Sedan sade Samuel till folket: ”Kom och låt oss gå upp till Gilgal och förnya kungariket där.”"},{"book":"1 Samuel","chapter":"11","verse":"15","text":"Och hela folket gick till Gilgal och där gjorde de Saul till kung inför Herrens (Jahves) ansikte i Gilgal."}]}