{"data":[{"book":"Dɨboboniba","chapter":"23","verse":"1","text":"Egha Balam kamaghɨn Balak mɨgei, “Nɨ na bagh 7plan ofa gamir dakozibar ingarighɨva 7plan bulmakaun apuriba ko 7plan sipsipɨn apuriba inigh izɨ.”"},{"book":"Dɨboboniba","chapter":"23","verse":"2","text":"Ezɨ Balam mɨkemezɨ moghɨn Balak ami. Egha aning bulmakaun vamɨra ko sipsipɨn vamɨra uaghara da isa, vaghvagha 7plan ofa gamir dakozibar dar ofa gami."},{"book":"Dɨboboniba","chapter":"23","verse":"3","text":"Egha Balam kamaghɨn Balak mɨgei, “Nɨ kagh ofan bar isia mɨghɨribar danganimɨn boroghɨn tughɨv ikɨ. Eghtɨ kɨ munagh mangɨ orarkɨ ganika, Ikiavɨra Itir God izɨ na batogham, o ti puvatɨgham. Kɨ fozir puvatɨ. A izɨ bizitam na mɨkemeghtɨ, kɨ an akamɨn gun nɨ mɨkɨmam.” Egha uabɨra ghua mɨghsɨar mamɨn orazimɨn itima,"},{"book":"Dɨboboniba","chapter":"23","verse":"4","text":"God a bato."},{"book":"Dɨboboniba","chapter":"23","verse":"5","text":"Ezɨ Ikiavɨra Itir God, akar maba, Balak mɨkɨmasa Balam amada."},{"book":"Dɨboboniba","chapter":"23","verse":"6","text":"Ezɨ a uamategha ghua garima, Balak ko Moapian gumazir dapaniba, uan ofan bar isia mɨghɨribar danganibar boroghɨn tuivighav iti."},{"book":"Dɨboboniba","chapter":"23","verse":"7","text":"Ezɨ Balam maghɨra God a mɨkemezir akabar gun me mɨgei:"},{"book":"Dɨboboniba","chapter":"23","verse":"8","text":"Ezɨ kɨ fo, God me ikuvighasa na mɨkemezir puvatɨ."},{"book":"Dɨboboniba","chapter":"23","verse":"9","text":"Bar guizbangɨra, kɨ mɨghsɨabar orazibar itir dagɨar bar pɨn itibar ikia men gara fo,"},{"book":"Dɨboboniba","chapter":"23","verse":"10","text":"Israelɨn ovavir boriba bar avɨraseme,"},{"book":"Dɨboboniba","chapter":"23","verse":"11","text":"Ezɨ Atrivim Balak kamaghɨn Balam mɨgei, “Nɨ manmaghɨn na gami? Kɨ kamaghɨn ifonge, nɨ nan apaniba ikuvighsɨ akavsiam me darɨghasa, egha kɨ nɨ inigha kagh ize. Ezɨ nɨ nan ifongiamɨn gɨn ghuzir puvatɨ. Nɨ deraghvɨra ikiamin akam me mɨgei.”"},{"book":"Dɨboboniba","chapter":"23","verse":"12","text":"Ezɨ Balam ghaze, “Ikiavɨra Itir God mɨkɨmasa na mɨkemezɨ moghɨra kɨ mɨkɨmam.”"},{"book":"Dɨboboniba","chapter":"23","verse":"13","text":"Ezɨ gɨn Atrivim Balak, kamaghɨn Balam mɨgei, “Ga uaning, nɨ nan gɨn izɨva ga mangɨ danganir igharazimɨn otogh, egh Israelian marazira ganam. Egh nɨ bar men ganan kogham. Egh nɨ munagh tugh, na bagh me ikuvighsɨ akavsiam me datɨgh.”"},{"book":"Dɨboboniba","chapter":"23","verse":"14","text":"Egha Balak, Balam inigha ghua Pisgan Mɨghsɨamɨn orazimɨn otogha, Sopimɨn danganir me deravɨra vɨn garimɨn tu. Danganir kamɨn, a 7plan ofa gamir dakozibar ingarigha, bulmakaun vamɨra ko sipsipɨn vamɨra, 7plan ofa gamir dakozibar vaghvagha dar ofa gami."},{"book":"Dɨboboniba","chapter":"23","verse":"15","text":"Ezɨ Balam kamagh Balak mɨgei, “Nɨ kagh uan ofan bar isia mɨghɨribar boroghɨn tughɨv ikɨ. Eghtɨ kɨ munagh mangɨ God bagh orarkɨ a batoka.”"},{"book":"Dɨboboniba","chapter":"23","verse":"16","text":"Ezɨ Ikiavɨra Itir God Balam batogha, Balak mɨkɨmamin akabar a mɨkemegha ua anemadazɨ, a Balak bagha ghu."},{"book":"Dɨboboniba","chapter":"23","verse":"17","text":"A uamategha ghua garima, Balak Moapian gumazir dapaniba ko uan ofan bar isia mɨghɨribar boroghɨn tughav iti. Ezɨ Balak Balamɨn azara, “Ikiavɨra Itir God manmaghɨn nɨ mɨkeme?”"},{"book":"Dɨboboniba","chapter":"23","verse":"18","text":"Ezɨ Balam kamaghɨn a mɨgei:"},{"book":"Dɨboboniba","chapter":"23","verse":"19","text":"God a gumazamizibar mɨn ikia ifarir puvatɨ."},{"book":"Dɨboboniba","chapter":"23","verse":"20","text":"God deravɨra Israelia damuasa akam na ganɨngi."},{"book":"Dɨboboniba","chapter":"23","verse":"21","text":"Kɨ garima,"},{"book":"Dɨboboniba","chapter":"23","verse":"22","text":"God Isipɨn kantrin me inigha azenan ize,"},{"book":"Dɨboboniba","chapter":"23","verse":"23","text":"Bar guizbangɨra, imeziba ko akuzir araziba, Israelian gumazamizibagh amuva avegham."},{"book":"Dɨboboniba","chapter":"23","verse":"24","text":"Ia gan! Israelɨn ikɨzim, mati laionɨn bar gavgavim."},{"book":"Dɨboboniba","chapter":"23","verse":"25","text":"Ezɨ Balak kamaghɨn Balam mɨgei, “Nɨ me ikuvighsɨ akavsiam me darɨghan aghuaghɨva, egh nɨ deraghvɨra me damusɨ akam me darɨghan markɨ.”"},{"book":"Dɨboboniba","chapter":"23","verse":"26","text":"Ezɨ Balam a ikaragha ghaze, “Kɨ nɨ mɨkemegha gɨfa. Ikiavɨra Itir God damuasa na mɨkemezir bizibara, kɨ dav kɨmam.”"},{"book":"Dɨboboniba","chapter":"23","verse":"27","text":"Ezɨ Atrivim Balak kamaghɨn Balam mɨgei, “Ga uaning, nɨ na ko izɨ ga danganir igharazitamɨn mangam. God ti tɨghar nɨ ateghtɨ, nɨ munagh ikɨ na bagh me ikuvighsɨ akavsiam me darɨgham.”"},{"book":"Dɨboboniba","chapter":"23","verse":"28","text":"Kamaghɨn amizɨ, aning Peorɨn Mɨghsɨamɨn orazimɨn bar ghuanabogha, munagh gumazamiziba puvatɨzir danganimɨn gari."},{"book":"Dɨboboniba","chapter":"23","verse":"29","text":"Egha Balam kamaghɨn Balak mɨgei, “Nɨ na bagh 7plan ofa gamir dakozibar ingarighɨva, uaghan 7plan bulmakaun apuriba ko 7plan sipsipɨn apuriba na bagh da inigh izɨ.”"},{"book":"Dɨboboniba","chapter":"23","verse":"30","text":"Ezɨ Balak, Balam mɨkemezɨ moghɨn, an amua bulmakaun apurir vamɨra ko sipsipɨn apurir vamɨra vaghvagha 7plan ofa gamir dakozibagh isɨn dar ofa gami."}]}