{"data":[{"book":"2 Samwiri","chapter":"5","verse":"1","text":"Ebika byonna ebya Isirayiri ne bigenda eri Dawudi e Kebbulooni, ne boogera nti, “Laba, tuli mubiri gwo era musaayi gwo."},{"book":"2 Samwiri","chapter":"5","verse":"2","text":"Mu biro eby’edda, Sawulo nga ye kabaka waffe, gwe wakulemberanga Isirayiri mu ntalo. Era Mukama yakwogerako nti, ‘Olirunda abantu bange Isirayiri, era oliba mukulembeze waabwe.’ ”"},{"book":"2 Samwiri","chapter":"5","verse":"3","text":"Awo abakadde bonna aba Isirayiri bwe bajja eri kabaka e Kebbulooni, n’akola nabo endagaano e Kebbulooni mu maaso ga Mukama Katonda, era ne bafuka amafuta ku Dawudi okuba kabaka wa Isirayiri5:3 Guno gwali mulundi gwa kusatu Dawudi okufukibwako amafuta, okukakasa nti ye kabaka wa Isirayiri.."},{"book":"2 Samwiri","chapter":"5","verse":"4","text":"Dawudi we yatanulira okuba kabaka yalina emyaka amakumi asatu; n’afugira emyaka amakumi ana."},{"book":"2 Samwiri","chapter":"5","verse":"5","text":"Mu Kebbulooni n’afugirayo Yuda emyaka musanvu n’ekitundu, ate mu Yerusaalemi n’afugiramu Isirayiri yenna ne Yuda emyaka asatu mu esatu."},{"book":"2 Samwiri","chapter":"5","verse":"6","text":"Kabaka n’abasajja be ne boolekera Yerusaalemi okulwana n’Abayebusi abaabeeranga eyo. Abayebusi ne bagamba Dawudi nti, “Toliyingira muno, kubanga abazibe b’amaaso n’abalema balikulwanyisa ne bakulemesa;” nga balowooza nti Dawudi tayinza kukiyingira."},{"book":"2 Samwiri","chapter":"5","verse":"7","text":"Naye Dawudi n’awamba ekigo kya Sayuuni, ky’ekibuga kya Dawudi."},{"book":"2 Samwiri","chapter":"5","verse":"8","text":"Ku lunaku olwo Dawudi n’alagira nti, “Abanaagenda okutta Abayebusi, bayitire ku lusalosalo batte abazibe b’amaaso n’abalema, emmeeme ya Dawudi b’ekyawa.” Kyekyava kigambibwa nti, “Abazibe b’amaaso n’abalema tebaliyingira mu lubiri.”"},{"book":"2 Samwiri","chapter":"5","verse":"9","text":"Dawudi n’abeera mu kigo, n’akituuma Ekibuga kya Dawudi. N’azimba ekibuga okukyetooloola, n’akiteekako ne bbugwe."},{"book":"2 Samwiri","chapter":"5","verse":"10","text":"Dawudi ne yeeyongeranga okuba ow’amaanyi kubanga Mukama Katonda ow’Eggye yali wamu naye."},{"book":"2 Samwiri","chapter":"5","verse":"11","text":"Awo kabaka Kiramu ow’e Ttuulo n’atuma ababaka ne batwala emivule, ne bagenda, n’abazimbi b’amayinja, n’ababazzi eri Dawudi okumuzimbira olubiri."},{"book":"2 Samwiri","chapter":"5","verse":"12","text":"Dawudi n’ategeera nga Mukama yali amunywezezza okuba kabaka wa Isirayiri, era ng’agulumizizza obwakabaka bwe olw’abantu ba Mukama Isirayiri."},{"book":"2 Samwiri","chapter":"5","verse":"13","text":"Dawudi bwe yava e Kebbulooni n’awasa abakyala abalala mu Yerusaalemi, abaana aboobulenzi n’aboobuwala ne bamuzaalirwa."},{"book":"2 Samwiri","chapter":"5","verse":"14","text":"Amannya g’abo abaamuzaalirwa mu Yerusaalemi gaali Sammuwa, ne Sobabu, ne Nasani, ne Sulemaani,"},{"book":"2 Samwiri","chapter":"5","verse":"15","text":"ne Ibukali, ne Eriswa, ne Nefegi, ne Yafiya,"},{"book":"2 Samwiri","chapter":"5","verse":"16","text":"ne Erisaama, ne Eriyada ne Erifereti."},{"book":"2 Samwiri","chapter":"5","verse":"17","text":"Awo Abafirisuuti bwe baawulira nga Dawudi afukiddwako amafuta okuba kabaka wa Isirayiri, bonna ne bambuka okumunoonya, naye Dawudi n’akiwulira n’aserengeta mu kigo kye."},{"book":"2 Samwiri","chapter":"5","verse":"18","text":"Abafirisuuti baali bazze nga basaasaanye mu kiwonvu Lefayimu."},{"book":"2 Samwiri","chapter":"5","verse":"19","text":"Dawudi ne yeebuuza ku Mukama nti, “Ŋŋende nnumbe Abafirisuuti? Onoobagabula mu mukono gwange?” Mukama n’amuddamu nti, “Genda, kubanga nnaabagabula mu mukono gwo.”"},{"book":"2 Samwiri","chapter":"5","verse":"20","text":"Awo Dawudi n’agenda e Baaluperazimu, era n’abawangula. N’ayogera nti, “Mukama abonerezza abalabe bange mu maaso gange, ng’embuyaga ez’amazzi bwe zita ne zikulukuta n’amaanyi.” Era ekifo ekyo kyekyava kituumibwa Baaluperazimu."},{"book":"2 Samwiri","chapter":"5","verse":"21","text":"Abafirisuuti ne baleka eyo balubaale baabwe be beekolera, Dawudi n’abasajja be ne babatwala."},{"book":"2 Samwiri","chapter":"5","verse":"22","text":"Abafirisuuti ne badda, ne basaasaana mu kiwonvu kya Lefayimu."},{"book":"2 Samwiri","chapter":"5","verse":"23","text":"Awo Dawudi bwe yeebuuza ku Mukama, n’amuddamu nti, “Tobatabaalirawo, naye beetooloole, obalumbe ng’obafuluma mu maaso g’emitugunda."},{"book":"2 Samwiri","chapter":"5","verse":"24","text":"Awo olunaatuuka bw’onoowulira abakumba ku masanso g’emitugunda, oyanguwe okulumba, kubanga ekyo kinaategeeza nti Mukama akukulembedde okuzikiriza eggye ly’Abafirisuuti.”"},{"book":"2 Samwiri","chapter":"5","verse":"25","text":"Awo Dawudi n’akola nga Mukama bwe yamulagira, n’azikiriza Abafirisuuti okuva e Geba okutuuka e Gezeri."}]}