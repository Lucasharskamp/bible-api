{"data":[{"book":"Lug","chapter":"22","verse":"1","text":"Sai ne Phiia ajiie pha Iweb chie pha ishak nui thog shii, nyie yi Hiiadun pha ji ro."},{"book":"Lug","chapter":"22","verse":"2","text":"Khophabi nane Iphey yua pha masdothek ne branthek shii rum, chiih-è ithek ne ug ne Isu shii ua muii pha lumuii mua bidiang."},{"book":"Lug","chapter":"22","verse":"3","text":"Chiihphado sakhathong è Judas iliing shii khud, snanyi Samoythek è jia shii hanyie shii Iskharioth ro è beng muii pha ji ro."},{"book":"Lug","chapter":"22","verse":"4","text":"Ji-è Judas yi boh phabi shii nane misiahò khan pha dumuiithek shii wuii srane Isu shii nyie khi-èrek ne zum mua ne ithek shii phi mua pha ji yao."},{"book":"Lug","chapter":"22","verse":"5","text":"Ithek ne sang ne aishii bang phi pha ro è yao."},{"book":"Lug","chapter":"22","verse":"6","text":"Judas è ji nuii srane jao ne soh, chiih-è branthek è athieg yi pha chua wie shii Isu shii zum ne ithek shii phi pha rek."},{"book":"Lug","chapter":"22","verse":"7","text":"Sai ne Phiia ajiie pha iweb chie pha inai thog mage shii Hiìadun pha ji shii chie pha shiishaiduiithek ua."},{"book":"Lug","chapter":"22","verse":"8","text":"Isu è Phithar nane Jon shii airo Hiìadun pha michie ji khriig rek iang bo è yung ne thoh ge."},{"book":"Lug","chapter":"22","verse":"9","text":"Ithek è aishii sai, na è gathek shii khi hà khriig rek bo è yang lei?"},{"book":"Lug","chapter":"22","verse":"10","text":"Ai è chang, nathek rajan iliing hà wuii thog shii, hò-aphuii jia kho jariie han pha si ruii phro. Ai khi pha hò shii khud lei ne ai iidoh shii khud gieng bo."},{"book":"Lug","chapter":"22","verse":"11","text":"Chiih-è hò muspho jishii sai bo, Masdo è yao muii ro, ithong nane samoythek Hiìadun pha michie chie pha ùgud khi hà lei?"},{"book":"Lug","chapter":"22","verse":"12","text":"Ai è nathek shii lakhung pha iiguno hà boh wie ùgud jia doh yi phro, thiisa hà zab khriig rek ne ruii pha mua phro."},{"book":"Lug","chapter":"22","verse":"13","text":"Isu è ithek shii nyie khi-èrek yao lei ne ji duiine doh chiih-è ithek Hiìadun pha michie deb rek iang."},{"book":"Lug","chapter":"22","verse":"14","text":"Ishak thog mage shii, Isu è awai rog shii boh pha samoythek noh ne thiibliie shii dug."},{"book":"Lug","chapter":"22","verse":"15","text":"Ai è ithek shii yao, guro diig rey pha ishak athog ba pha ibi shii gu ithek rog shii dug ne Hiìadun pha ji chie pha now ro!"},{"book":"Lug","chapter":"22","verse":"16","text":"Ji-è gu nathek shii yao, Hamangkhung-aphuii ro Sajathua pha miyao ji izai arey sapho shii ne gu dinne achie phro."},{"book":"Lug","chapter":"22","verse":"17","text":"Chiihphado Isu è gog ji chiing srane, Hamangkhung-aphuii shii laso phi ne chiih-è yao, “Hì pha gog yie srane nawaithek chung thang ne niing bo."},{"book":"Lug","chapter":"22","verse":"18","text":"Gu nathek shii yao phro Hamangkhung-aphuii pha Sajathua pha ji athog sapho shii ne gu hì pha phuii aniing phro.”"},{"book":"Lug","chapter":"22","verse":"19","text":"Chiihphado ai è iweb dum jia chiing srane Hamangkhung-aphuii shii laso phi ne ji srane, ithek shii phi ne yao, “Nathek shii phi pha iweb hì ne guro siu ro. Gu shii now pha hì rek bo.”"},{"book":"Lug","chapter":"22","verse":"20","text":"22:20: Jeri 31:31-34Ji duiine iweb pha ido shii ai è ithek shii gog phi ne yao, nathek shii thoi ramuii pha hì pha gog ne Hamangkhung-aphuii ro iwo shiinyie shii guro ifai è cheb rek ne phi phro.22:20: giak jigizey shii ne Isu Idoh pha miyaogam oi hine guro siu 19 shii, chiih-è zab ne 20 shii"},{"book":"Lug","chapter":"22","verse":"21","text":"22:21: Chng 41:9“Jishii riig bo! Hanyie è gu shii zum yi pha rek pha ji ne ichiih gu rog thiibliie shii dug ne um ro!"},{"book":"Lug","chapter":"22","verse":"22","text":"Bran Dufuii ne Hamangkhung-aphuii è yang pha duiine iy phro, jimagunde gu shii zum pho ne khama diig rey ruii phro!”"},{"book":"Lug","chapter":"22","verse":"23","text":"Chiihphado awaithek chung jao ne sai rai, hì è rek ramuii pha ji ne hanyie lei?"},{"book":"Lug","chapter":"22","verse":"24","text":"Chiih-è ithek duchoi shii hanyie boh lei ne sai srane awaithek chung khnaing rai."},{"book":"Lug","chapter":"22","verse":"25","text":"22:25,26: Mth 20:25-27; Mrg 10:42-44 Isu è ithek shii yao, Hamangkhung-aphuii shii athieg pha sajathek ne branthek lakhung shii blu rek, chiih-è bohkhohphothek è yao gathek ne branthek pha ijak ro."},{"book":"Lug","chapter":"22","verse":"26","text":"22:26: Mth 23:11; Mrg 9:35 Jishii hì duiine nathek ne arek rabo; ji è nathek duchoi shii hanyie boh ji ne zab è ìu rey ruii phro, chiih-è dumuii ne khiao rey phro."},{"book":"Lug","chapter":"22","verse":"27","text":"22:27: Jon 13:12-15Chiih-è boh ne hanyie ga, chie ne dug pha ji boh ba, chiih-è michie phi pha ji boh ba? Dug pha jia ji boh ro. Jishii gu ne ithek duchoi shii khiao duiine ro."},{"book":"Lug","chapter":"22","verse":"28","text":"Nathek de gu diigchiao rek shii gu rog shii um gieng;"},{"book":"Lug","chapter":"22","verse":"29","text":"Chiih-è gu aphuii è gu shii bohkhoh pha rangsua phi pha duiine, nathek shii de gu è ji duii pha rangsua phi phro."},{"book":"Lug","chapter":"22","verse":"30","text":"22:30: Mth 19:28Nathek de guro Sajathua hà guro thiibliie shii chie niing ne rai ruii phro, chiih-è nathek ne biangthek shii dug srane Israel pha snanyi jadthek shii bohkhoh ruii phro."},{"book":"Lug","chapter":"22","verse":"31","text":"Simon, Simon! Yoi mage bo! raigpho è phiug shii igam è isug shii yoh rek pha duiine ithek shii wie è awie pha ji è yoh rek pha Sakhathong è rangsua muajong ro."},{"book":"Lug","chapter":"22","verse":"32","text":"Jishii Simon, naro migi è achiih yi pha, gu na shii siajong phi ro, chiih-è na ne gu shii iidoh khid shii na nawai khuiinothek shii migi chuh rek noh bo."},{"book":"Lug","chapter":"22","verse":"33","text":"Phithar è chang, “Ithong, gu de narog shii phatheg hà wuii ne narog shii iy gieng pha deb ro!”"},{"book":"Lug","chapter":"22","verse":"34","text":"Isu è yao, gu na shii yao, Phithar, “Khe a-ìo ba pha ibi shii na è gu shii athieg ro è uom chiing yao ruii phro.”"},{"book":"Lug","chapter":"22","verse":"35","text":"Chiihphado Isu è awai samoythek shii sai, gu è nathek shii biia, baneb nane lakhia ayie yi pha thoh ge pha ishak shii ithek asiok pha rey ne bey? Ithek è chang, gathek shii nyie de diig arey ro."},{"book":"Lug","chapter":"22","verse":"36","text":"“Jishii thiih” shii ne, Isu è yao, hanyie shii biia nane baneb um phothek yie ruii bo; chiih-è hanyie shii khamriie oi arone nawaithek yung liu srane muduii pheg ne yie ne wuii bo."},{"book":"Lug","chapter":"22","verse":"37","text":"22:37: Aij 53:12Ji-è gu nathek shii yao, jigigam shii yao pha duiine, aishii ne mugo pho rog shii luajong muii ro. Gu shii nyie yao pha ji ne izai rey phro, nyieliieshii jigigam shii zey pha ji ne izai thog ruii ro."},{"book":"Lug","chapter":"22","verse":"38","text":"Samoy jia è yao, riig mage bo Ithong! Ichiih shii khamriiethek nyi um ro, ai è chang,22:38: hì khriig; dinne hì nama. ji nyia ne khriig sha phro."},{"book":"Lug","chapter":"22","verse":"39","text":"Isu ji pha rajan shii thoh srane idang awai mirek pha ji duiine sumaro phiing hà wuii dun, chiih-è samoythek de ai rog shii wuii gieng."},{"book":"Lug","chapter":"22","verse":"40","text":"Ithek ji pha ithua hà thog mage shii, ai è ithek shii yao, “Nathek shii chuajan hà achiih yi pha sia bo.”"},{"book":"Lug","chapter":"22","verse":"41","text":"Chiihphado è ai ithek è lubao fen shii nyathog mua sapho ruang hà wuii srane lagiung niing ne sia."},{"book":"Lug","chapter":"22","verse":"42","text":"Ai è yao, “Aphuii,” Na è yang arone hì pha diig gog ne gu è yie muii bo. Jishii gu miiyang è asi ro, na miiyang ji rey bo."},{"book":"Lug","chapter":"22","verse":"43","text":"Hamangkhliie shii jia è wuii thog srane aishii chuh rek phi."},{"book":"Lug","chapter":"22","verse":"44","text":"Din ne de ai lubu bajo diig now srane bajo gang è siaramuii shii; airo hanyua ne ifai chen pha duiine nyiak lakhung shii chenramuii ro.22:44: giak jigizey shii ne oi ro 43-44."},{"book":"Lug","chapter":"22","verse":"45","text":"Ai sia ched srane iidoh dun shii, airo samoythek yi duhug rek srane men pha doh."},{"book":"Lug","chapter":"22","verse":"46","text":"Ai è ithek shii yao, nathek nyie rek ne men phlei? Nathek sieng srane chuajan hà achiih yi pha sia mage bo."},{"book":"Lug","chapter":"22","verse":"47","text":"Isu ji yao ramuii shii snanyi Samoythek è jia Judas beng muii pha ji è bran iphiing shii noh srane, Isu shii wuii ne ai mizia shii khichiug."},{"book":"Lug","chapter":"22","verse":"48","text":"Jishii Isu è yao, “Judas, nane mizia khichiug srane Bran Dufuii shii zum ne bey?”"},{"book":"Lug","chapter":"22","verse":"49","text":"Hanyie ai rog shii um pha samoythek è nyie reyramuii pha ji riig srane, ithek è Isu shii sai, “Ithong khamriiethek rek ne ithek shii che mage habey?”"},{"book":"Lug","chapter":"22","verse":"50","text":"Chiih-è samoy jia è Kho Phabi pha khiao jia shii airo phazoi pha kho hab chie mage."},{"book":"Lug","chapter":"22","verse":"51","text":"Jishii Isu è yao, “Ji khriig sha phro!” Ai è ji pha bran kho shii khoh srane gang phi."},{"book":"Lug","chapter":"22","verse":"52","text":"Chiihphado Isu è boh phabi shii chiih-è Jewthek misiahò ragia rek pha dukhothek nane ragia rekpho nane kho thiihchiih aishii sow pha wuiiphothek shii sai, nathek gu shii mugo pho ro è now srane khamriiethek nane muchang yie ne wuii ne bey?"},{"book":"Lug","chapter":"22","verse":"53","text":"22:53: Lug 19:47; 21:37Gu ne idang nathek rog Misiahò shii rai, jishii nathek è gu shii zum pha abidiang. Igiia pha blu è bokho mage shii, jishii nathek ishak ne hì bey?"},{"book":"Lug","chapter":"22","verse":"54","text":"Ithek è Isu shii zum srane kho phabithek hò hà noh dun shii Phithar de ruang è ai iidoh luagieng."},{"book":"Lug","chapter":"22","verse":"55","text":"Sibiang pha duchoi shii bai fu srane ithek ang ne rairamuii shii Phithar de ithek rog shii bai anggieng."},{"book":"Lug","chapter":"22","verse":"56","text":"Khiao bimi jia è ai thiihchiih shii ithek rog shii dug ne rai pha doh mage shii ai è wie riig srane yao, hì pha bran de Isu rog shii um phro."},{"book":"Lug","chapter":"22","verse":"57","text":"Jishii Phithar è asi ro è yao, “Hò-amuii jishii yao, gu ne aishii athieg ro!”"},{"book":"Lug","chapter":"22","verse":"58","text":"Iùjia pha iidoh shii bran jia è Phithar shii riig srane yao, “Na de ai rog shii um phade ne!”"},{"book":"Lug","chapter":"22","verse":"59","text":"Chiih-è ishak jia rey pha iidoh shii gai bran jia è de sriid è yao, hì pha bran de izai Isu rog shii um chak ro, nyieliieshii ai de Galili ro."},{"book":"Lug","chapter":"22","verse":"60","text":"Jishii Phithar è ji pha bran shii chang, na nyie yao ramuii pha ji ne gu athieg ro!"},{"book":"Lug","chapter":"22","verse":"61","text":"Ithong è Phithar shii rei srane wie riig mage shii, Phithar shii Ithong è aishii sudoh biu khe phuii a-ìo ba pha ibi shii na gu shii uomchiieng athieg ro è yao ruii phro è yao pha ji now khlei."},{"book":"Lug","chapter":"22","verse":"62","text":"Phithar fuang hà wuii srane bajo khiwegkho ne cho."},{"book":"Lug","chapter":"22","verse":"63","text":"Isu shii ragia rek pha bran ji è aishii zuang srane ai mirek jithek nui."},{"book":"Lug","chapter":"22","verse":"64","text":"Ithek è ai mieg shii chiieg srane aishii sai, na shii hanyie muzuang lei? Than riig bo!"},{"book":"Lug","chapter":"22","verse":"65","text":"Ithek è aishii bajo makhakriing yao."},{"book":"Lug","chapter":"22","verse":"66","text":"Hamiang rey mage shii, dukhothek, boh phabithek nane Iphey yua pha masdothek ò si, chiih-è Isu shii limiang moe hà noh."},{"book":"Lug","chapter":"22","verse":"67","text":"Ithek è yao, “Gathek shii yao riig bo,” Na ne Masi bey? Ai è chang, gu è nathek shii yao magunde, nathek è gu shii migi anow phro;"},{"book":"Lug","chapter":"22","verse":"68","text":"Chiih-è gu ithek shii musai sai magunde nathek gu shii achang phro."},{"book":"Lug","chapter":"22","verse":"69","text":"Jishii sudoh è thiwing Bran Dufuii ne Hamangkhung-aphuii ro Bohblu pha ji pha phazoi shii dug ruii phro."},{"book":"Lug","chapter":"22","verse":"70","text":"Ithek zab è aishii yao, “Chiihphado, na ne Hamangkhung-aphuii ro Dufuii bey?” Ai è ithek shii chang, nathek è yao arone gu ne ji chak ro."},{"book":"Lug","chapter":"22","verse":"71","text":"Chiih-è ithek è yao, “Gathek ne na chiang shii dinne a-ìd chid sha, ai è nyie yao pha ji ne gathek è yoi jong.”"}]}