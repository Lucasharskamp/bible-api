{"data":[{"book":"1 Yohans","chapter":"3","verse":"1","text":"Ik' nana'uwotsi erŕ nos'eegeetwok'o niho awuk'o shuno noosh b́imtsok'o aab́ s'iilere! arikon noowere Ik' nana'a noone, datsan Ik'o b́dartsosh nonowere danatse."},{"book":"1 Yohans","chapter":"3","verse":"2","text":"T shuntswotso! and no Ik' nana'a noone, shinomaantsish eeg nowotitwok'o daneerafa'ee, ernmó Krstos b́be'et aawots bí aro arikon eeg bíarok'o nobek'etwotse bínowere noaritwok'ó danfone."},{"book":"1 Yohans","chapter":"3","verse":"3","text":"Krstosn man b́ wotitwok'o jangiru jamo Krstos s'ayn b́ wottsok'o bíwere b́ tooko s'ayn woshituwe."},{"book":"1 Yohans","chapter":"3","verse":"4","text":"Morra eto Ik' nemo gaak b́ wottsotse morr finit jamo Ik' nemo gáákre."},{"book":"1 Yohans","chapter":"3","verse":"5","text":"Ashuwots morro t'afiyosh Krstos b́be'etsok'onat bíwere morro b́ deshawok'o danfte."},{"book":"1 Yohans","chapter":"3","verse":"6","text":"Eshe Krstosnton beet ash jamo morro fineratse. Morr finitu asho Krstosi be'atse, bínowere danatse."},{"book":"1 Yohans","chapter":"3","verse":"7","text":"T nana'uwotso! konworu itn bí ant'elcerawok'owa, Krstos kááwo b́ wottsok'o kááwts fino k'alitu jamo kááwe."},{"book":"1 Yohans","chapter":"3","verse":"8","text":"Diyablos shintson dek'tut morro b́ finirwosh morr finiru ash jamo Diyablos jiire. Ik' na'o b́ be'e diyablos fino gakoshee."},{"book":"1 Yohans","chapter":"3","verse":"9","text":"Ik'i doyo b́gitsotse b́beyirwotsnat Ik'atse b́shuwetsotse Ik'i na'a wottso morro fineratse, finoshowere falratse."},{"book":"1 Yohans","chapter":"3","verse":"10","text":"Ik' nana'onat Diyablos nana'on galde danet hanne, Kááw finerawonat bí eshuwi shunaw jamonúwots Ik' nana'analiye."},{"book":"1 Yohans","chapter":"3","verse":"11","text":"Shin shintson it k'ebts wosho «No atsatsewo shunewone» etirwoniye."},{"book":"1 Yohans","chapter":"3","verse":"12","text":"Shed'ani jir teshtsonat bíeshuwi úd'tso K'ayelkok'o woto geyiratse, bí bíeshuwi eegishe b́ úd'i? B́ fino gond b́ teshtsotsnat bí eshu fino kááw b́ teshtsotsne."},{"book":"1 Yohans","chapter":"3","verse":"13","text":"Ti eshuwotso! datsatsi ashuwots iti boshit'al mansh adk'ayere."},{"book":"1 Yohans","chapter":"3","verse":"14","text":"Noo no eshuwotsi noshunirwotse k'iromaantse kashomaants k'az nokimtsok'o danfone. Shun deshaw asho k'iri c'ishotse b́beyri."},{"book":"1 Yohans","chapter":"3","verse":"15","text":"Bíeshuwi shit'iru jamo kash úd'kee, kash úd'tsonmó dúredúri kasho b́daatsrawok'o danfte."},{"book":"1 Yohans","chapter":"3","verse":"16","text":"Shuno eeg b́wottsok'o nodanet Iyesus Krstos b́ kasho noosh b́imtsoshe, noowere nokasho no eshuwotssh beshide imo noosh geyife."},{"book":"1 Yohans","chapter":"3","verse":"17","text":"Datsanatse gaalo deshfetsr kic'iru asho be'efetsr maac' k'eweraw asho «Ik'o shunfee» eto awuk'o k'alrniya b́faliti?"},{"book":"1 Yohans","chapter":"3","verse":"18","text":"T nana'otso! No shuno arikonat finon be'etka bako noonon mec'ron keewon wotk'aye."},{"book":"1 Yohans","chapter":"3","verse":"19","text":"Mannowere arkeewtswotsi nowottsok'onat Ik'ishinats t'inosh shatalon aaw shuk'on t'inosh nofalitwok'o danfone."},{"book":"1 Yohans","chapter":"3","verse":"20","text":"Nonibo noats bíangshiyalor Ik'o noniboniyere danbe, bíye jamkeewo danfee."},{"book":"1 Yohans","chapter":"3","verse":"21","text":"T shuntswotso! No nibo noats angshratse wotiyal Ik'i shinatse ááw shuuk'o detsetwonee."},{"book":"1 Yohans","chapter":"3","verse":"22","text":"Ik'i tzazi jamo s'eentsr bín gene'úshit keewo nofinitwotse nok'onitu jamo bíyoke daatsitwone."},{"book":"1 Yohans","chapter":"3","verse":"23","text":"Ik'o azaztsonu b́ naay Iyesus Krstos shútson amanar Krstos noon bíazaztsok'on noatsatsewo noshunetwok'owe."},{"book":"1 Yohans","chapter":"3","verse":"24","text":"Ik'o azaztso k'alitu jamwots Ik'ona bobeti, Ik'onwere boyitse b́beeti, Ik'o noyitse b́beyirwok'o nodanet noosh b́ imts S'ayin shayirone."}]}