{"data":[{"book":"KORENTI 2","chapter":"3","verse":"1","text":"E hara men fuɗɗitoto fahin kuljude hoore amen? Kaa men hatonjinay e ɓataake kuljuɗe fii amen wano woɓɓe goo? Kaa ko onon haani waɗangol men ɗun?"},{"book":"KORENTI 2","chapter":"3","verse":"2","text":"Ko onon tigi woni ɓatakuru amen, windiindu ka ɓerɗe amen, ndu yimɓe ɓen fow jangi, faami."},{"book":"KORENTI 2","chapter":"3","verse":"3","text":"No laaɓi, ko on ɓatakuru *Almasiihu on, ndu menen tigi men yottini, ndu tawata hinaa ndaha windiraa, kono ko windiraandu Ruuhu Alla Wuuruɗo on, ndu tawata hinaa e hoore alluuje kaaƴe windaa, kono ko ka ɓerɗe mon."},{"book":"KORENTI 2","chapter":"3","verse":"4","text":"Ko ɗun woni hoolaare nde men jogii immorde e Almasiihu on yeeso Alla."},{"book":"KORENTI 2","chapter":"3","verse":"5","text":"Hinaa wonde meɗen mari feere waɗugol goɗɗun menen tigi, wa ko iwrata e mbawdi amen menen tigi. Kono mbawdi amen ndin ko e Alla iwri."},{"book":"KORENTI 2","chapter":"3","verse":"6","text":"O wawnii men kadi wonugol yangantooɓe *ahadi heyri ndin, hara hinaa tippude e bindol sariya on, kono ko tippude e Ruuhu Allaahu on. Ko fii bindol ngol waray, kono Ruuhu on wurnay."},{"book":"KORENTI 2","chapter":"3","verse":"7","text":"Sariya Muusaa windiranooɗo kalfe e hoore alluuje kaaƴe on arduno e ngun mangu haa ka tawata *Isra'iilayankeeɓe ɓen waawataa ndaarude yeeso Muusaa ngon sabu on annoora feƴƴoowo wonnooɗo ka yeeso makko. Si tawii golle on Sariya nawroowo e mayde ardii e sifa ngun mangu,"},{"book":"KORENTI 2","chapter":"3","verse":"8","text":"haray ko haa honto non golle Ruuhu Allaahu on ɓuri mawnude!"},{"book":"KORENTI 2","chapter":"3","verse":"9","text":"Si tawii ko nawrata en e ɲaawoore kon mawninaama, haray ittii e sikke ko haa honto ko waɗata en feewuɓe yeeso Alla kon ɓuri mawnude!"},{"book":"KORENTI 2","chapter":"3","verse":"10","text":"Hiɗen waawi hay wi'ude wonde ngun mangu feƴƴungu fuutoraama mangu mun ngun fow, si ngu eɓɓindiraama e ɓurngu mawnude ngu hande ngun."},{"book":"KORENTI 2","chapter":"3","verse":"11","text":"Si tawii ko feƴƴata kon heɓii mangu, haray ko haa honto ko luttata kon mawnata!"},{"book":"KORENTI 2","chapter":"3","verse":"12","text":"Awa oo tama'u ɗoo no okki en hoolaare tiiɗunde."},{"book":"KORENTI 2","chapter":"3","verse":"13","text":"En waɗirtaa wano Muusaa non, on waɗaynooɗo tiggaare ka yeeso mun, fii wota Isra'iilayankeeɓe ɓen yi'u rawnoode annoora makko feƴƴoowo on."},{"book":"KORENTI 2","chapter":"3","verse":"14","text":"Kono, e nder miijooji maɓɓe ɗin, ɓerɗe maɓɓe ɗen yoorii. Ko fii, haa weetaango hande ngoo, si *ahadi hinndi ndin janga, taway haa hande nden tiggaare no woodaa. Nde ittaaka, ko fii ko e Almasiihu on tun nde muti."},{"book":"KORENTI 2","chapter":"3","verse":"15","text":"Haa weetaango hande ngoo, si Sariya Muusaa on janga, taway tiggaare no wirni ɓerɗe maɓɓe ɗen."},{"book":"KORENTI 2","chapter":"3","verse":"16","text":"Kono si fewta e Joomiraaɗo on, taway tiggaare nden ittaama ka ɓerɗe maɓɓe."},{"book":"KORENTI 2","chapter":"3","verse":"17","text":"E hin-le Joomiraaɗo on ko Ruuhu, awa kadi ko ka Ruuhu Joomiraaɗo on woni ɗon, ko ɗon ndimu ngun woni."},{"book":"KORENTI 2","chapter":"3","verse":"18","text":"Enen, ɓe geece mun buumaaki ɓen fow, jalbirɓe mangu Joomiraaɗo on wa ndaarorgal, hiɗen e nder wattegol mbaadi makko, mangu e hoore mangu, immorde e Joomiraaɗo on, ɗun ko on Ruuhu."}]}