{"data":[{"book":"Ntendwa","chapter":"20","verse":"1","text":"Ingavungavu idya ya Efeso ize inyamale, Paolo kawetanga hamwenga wanampina na kuwafunda kwa kuwenka moyo. Niyo ahalawa aita Makedoniya."},{"book":"Ntendwa","chapter":"20","verse":"2","text":"Ajinka imizi idya nakuwenka moyo wantu kwa losi ulozize. Niyo abula Ugiliki,"},{"book":"Ntendwa","chapter":"20","verse":"3","text":"kekala uko kwa myezi mitatu. Nakemalanya vyedi kwita Siliya eze abunkule nakuna Wayahudi wakumtegela, awona auye kugwila Makedoniya."},{"book":"Ntendwa","chapter":"20","verse":"4","text":"Sopatilo mwana Pilo kulaila Beloya, kaita naye, ivyo naho Alisitaliko na Sekundo, kulaila Sesalonike, Gayo kulaila Debe, Tikiko na Tilofimo, kulaila mkowa wa Asiya na Timoseo."},{"book":"Ntendwa","chapter":"20","verse":"5","text":"Walongolaga nakuchigoja Tilowa."},{"book":"Ntendwa","chapter":"20","verse":"6","text":"Chitamba mwe meli kulaila Filipi ize iheze ingasu ye migate heijeligwe hamila, mazuwa mashano yatimile chihangana nawo uko Tilowa, uko chikala mazuwa mfungate."},{"book":"Ntendwa","chapter":"20","verse":"7","text":"Mwe zuwa dya nkongo dya mazuwa mfungate chisingi chidugana kudya ndala. Paolo asimwila na wantu, kwaviya nakaunga ahalawe zuwa dikutimila, kajendeleza kusimwila kubula chilo gati."},{"book":"Ntendwa","chapter":"20","verse":"8","text":"Taa zilozize nazikalangaza kulanga mwe chumba kwe golofa chadugane."},{"book":"Ntendwa","chapter":"20","verse":"9","text":"Mbwanga yumwenga akwitangwa Eutiko nakekala hedidilisha, Paolo nakajendeleza kusimwila, Eutiko nakasinka vidala, vimlekile akatowa mgono niyo alagala kulaila kwegolofa ya katatu kubula hasi. Weze wamwinule kabanika kale."},{"book":"Ntendwa","chapter":"20","verse":"10","text":"Mna Paolo kasela niyo edula mlanga mwakwe akamkumbatila. Agamba, “Msekogoha, achei mjima!”"},{"book":"Ntendwa","chapter":"20","verse":"11","text":"Niyo auya kulanga, abesula mgate, nakudya. Eze asimwile nawo kwa chipindi chitali, kubula chisingi, Paolo niyo ahalawa."},{"book":"Ntendwa","chapter":"20","verse":"12","text":"Wamwigala yudya mbwanga kukaya emjima kuno welelwa."},{"book":"Ntendwa","chapter":"20","verse":"13","text":"Suwe nachilongola na meli kwita Aso, uko nachimguha Paolo. Kachigamba kudamanya ivyo, kwaviya nakaita uko kwa kujinkila si inyaile."},{"book":"Ntendwa","chapter":"20","verse":"14","text":"Umo achibwile Aso, chimkweza mwe meli kwita Mitilene."},{"book":"Ntendwa","chapter":"20","verse":"15","text":"Chilawa kudya kwingila Chiyo zuwa ditimile. Zuwa dimwenga ditimile chingila Samo, zuwa ditimile chingila Mileto."},{"book":"Ntendwa","chapter":"20","verse":"16","text":"Paolo kawona aite kujinka Efeso, chani asekwaza chipindi chochose mo mkowa wa Asiya. Nakaunga asunguze kwingila Yelusalemu mwe zuwa dya Pentekoste uneva vikadahika."},{"book":"Ntendwa","chapter":"20","verse":"17","text":"Paolo kasigila ulosi kulaila Mileto kwita Efeso, akawaunga vilongozi wadalahale wa nyumba yo kuvikila wamhokele."},{"book":"Ntendwa","chapter":"20","verse":"18","text":"Weze wengile, awagamba, Mvimanya viya nidamanye chipindi choseni nihamwenga nanywi, kukongela zuwa dya nkongo ningile mwe mkowa wa Asiya."},{"book":"Ntendwa","chapter":"20","verse":"19","text":"Nadamanyaga saviya mndima ywa Zumbe kwa untu woseni na mesozi yalozize chipindi chidala chezaga kwa chausa cha ubala wa Wayahudi wamwenga."},{"book":"Ntendwa","chapter":"20","verse":"20","text":"Mvimanya kugamba silekile kuwalonga chochose chakuwambiza mna siwahinya mo lumpe na mwe izikaya zenyu."},{"book":"Ntendwa","chapter":"20","verse":"21","text":"Silonga kwa woseni Wayahudi na sawo Wayahudi kugamba wamhitukile Chohile kwa kweila masa yawo wamzumila Zumbe ywetu Yesu."},{"book":"Ntendwa","chapter":"20","verse":"22","text":"Vino haluse, kwa kumwiva Muye Ukukile naita Yelusalemu, simanyize chikunga chinilaile kudya."},{"book":"Ntendwa","chapter":"20","verse":"23","text":"Sivimanya du kugamba mwe chila mzi Muye Ukukile kanilonga kugamba chifungo na nkunto vyanigoja."},{"book":"Ntendwa","chapter":"20","verse":"24","text":"Mna sikufanyanya ujima wangu ni chintu cha kusinya kwangu, saviya kubindiliza ndima nihokele kulaila kwa Zumbe Yesu, ndima ya kulonga mbuli yedi ya wedi wa Chohile."},{"book":"Ntendwa","chapter":"20","verse":"25","text":"“Sijinkila mwa nyuwe woseni, halonga Uzumbe wa Chohile. Haluse sivimanya kugamba hahali mwenyu naniwone naho."},{"book":"Ntendwa","chapter":"20","verse":"26","text":"Kwaivyo nawaukwilani vino dyelo, yumwenga mwenyu anaga, miye simuli."},{"book":"Ntendwa","chapter":"20","verse":"27","text":"Kwaviya silekile kuwagambilani viya vyoseni akunga Chohile."},{"book":"Ntendwa","chapter":"20","verse":"28","text":"Ivyo mwesinyise mwedifyo dyoseni Muye Ukukile awaikiye nyuwe mtende wasinya wakwe. Tendani wadimi wa wantu wa nyumba yo kuvikila Chohile, adamanye mwenye kwa sakame ya Mwanawe."},{"book":"Ntendwa","chapter":"20","verse":"29","text":"Sivimanya kugamba hajika kuhalawa, mauzi nayeze kwenyu, nayo hayasigaze mntu mwedifyo."},{"book":"Ntendwa","chapter":"20","verse":"30","text":"Chipindi cheza wantu wamwenga mwe difyo dyenyu nawadante na kuwagulusa wanampina wawatimile."},{"book":"Ntendwa","chapter":"20","verse":"31","text":"Msinyise, naho mkumbuke kugamba kwa mesozi yalozize, chilo na msi, sihinya chila yumwenga wenyu kwa mihilimo mitatu."},{"book":"Ntendwa","chapter":"20","verse":"32","text":"“Haluse nawaika mwe ludimo lwa Chohile na wa ulosi wakwe wa mbazi, ukudaha kuwazenga mwe uzumizi nakuwenkani ujimbiko Chohile akuwenka wantu wakwe woseni."},{"book":"Ntendwa","chapter":"20","verse":"33","text":"Saungaga hela zenyu hegu zahabu hegu suche."},{"book":"Ntendwa","chapter":"20","verse":"34","text":"Nyuwe mvimanya kugamba nadamanyaga ndima kwa mikono yangu kuhokela chochose miye na mbuya zangu chaungaga."},{"book":"Ntendwa","chapter":"20","verse":"35","text":"Siwalagisani mwe vintu vyoseni kugamba kwa kudamanyisa ndima savino chiwambize hewekwedaha, kukumbuka ulosi alongaga Yesu mwenye akagamba, ‘Kuna mwile utendese mwe kulavya kujinka kuhokela.’ ”"},{"book":"Ntendwa","chapter":"20","verse":"36","text":"Paolo eze akomeleze, afika madi nawo nakulombeza."},{"book":"Ntendwa","chapter":"20","verse":"37","text":"Woseni nawakaila wakamkumbatila wamlage."},{"book":"Ntendwa","chapter":"20","verse":"38","text":"Wengila chinyulu vidala kwaviya alongaga kugamba hawamwone naho. Niyo waita naye kwe meli."}]}