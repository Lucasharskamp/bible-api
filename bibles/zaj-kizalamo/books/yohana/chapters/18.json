{"data":[{"book":"YOHANA","chapter":"18","verse":"1","text":"Yesu viyeshile kulonga mbuli zino, kasegela heyo na wanahina zake na kuloka bonde dikemigwa Kiduloni. Haja hakala na hanhu ha kuhumulila, avo Yesu na wanahina zake wengila haja."},{"book":"YOHANA","chapter":"18","verse":"2","text":"Yuda, ija yomuhonza Yesu, kahatanga hanhu haja kwavija mianza bwando Yesu kakala yoiting'hanila na wanahina zake haja."},{"book":"YOHANA","chapter":"18","verse":"3","text":"Avo Yuda kachola hanhu haja ha kuhumulila hamoja na asikali wa Kiloma na wemilizi wa Ing'anda ya Mulungu, watumigwe na wakulu wa wakulu wa nhambiko na Mafalisayo. Wakala na mizele kuno wagogile taa na miwenge."},{"book":"YOHANA","chapter":"18","verse":"4","text":"Yesu kuno yovitanga vinhu vose vikalile vilonda kumulawilila heyo, kakwenhuka haulongozi kawauza, “Yalihi imumzahila?”"},{"book":"YOHANA","chapter":"18","verse":"5","text":"Wamwidika, “Yesu wa Nazaleti.”"},{"book":"YOHANA","chapter":"18","verse":"6","text":"Yesu viyawalongele, “Nie iyo,” wabwela kuchugu, wagwa hasi."},{"book":"YOHANA","chapter":"18","verse":"7","text":"Abaho, Yesu kawauza kabili, “Yalihi imumzahila?”"},{"book":"YOHANA","chapter":"18","verse":"8","text":"Yesu kawalongela, “Nisha kuwalongela, ‘Nie iyo.’ Kamba mweye monizahila nie, walekeni wano wayagwe wachole na zao.”"},{"book":"YOHANA","chapter":"18","verse":"9","text":"Kalonga vino giladi gaja gayalongile gavikile, “Tata, waja ungwelele haduhu hata imwe inimwagize.”18:9 Mbuli zino zolawa muisula ya 6:39 na muisula ya 17:12."},{"book":"YOHANA","chapter":"18","verse":"10","text":"Simoni Petulo, yakalile na zele, kadisomola na kumkanha gwiti da ukulume Maliko, nyakadala wa Mkulu wa Wakulu wose wa Nhambiko."},{"book":"YOHANA","chapter":"18","verse":"11","text":"Yesu kamulongela Petulo, “Bweza zele jako haja hadikalile! Kokwagiza nie sing'wela kikasi cha mgayo chayangwelele Tataangu?”"},{"book":"YOHANA","chapter":"18","verse":"12","text":"Abaho, asikali wa Waloma na mkulu wao na wemilizi wa Ng'anda ya Mulungu wamgoga Yesu wamfunga,"},{"book":"YOHANA","chapter":"18","verse":"13","text":"tanhu wamgala ha Anasi, yakalile tata mkwe yake Kayafa, yakalile Mkulu wa Wakulu wose wa Nhambiko mulao uja."},{"book":"YOHANA","chapter":"18","verse":"14","text":"Kayafa iyo yakalile yawalongele wakulu wa Wayahudi kamba vinoga munhu imwe yadanganhike sama ya wanhu wose."},{"book":"YOHANA","chapter":"18","verse":"15","text":"Simoni Petulo na mwanahina iyagwe wamkweleleza Yesu. Kwavija ija imwanahina iyagwe kakala yatangigwe goya na Mkulu wa Wakulu wose wa Nhambiko, avo kengila na Yesu mulubuga lwa mgati ya idikonhi da ing'anda ya Mkulu wa Wakulu wose wa Nhambiko,"},{"book":"YOHANA","chapter":"18","verse":"16","text":"na Petulo kasigala hanze behi na ulwivi lwa idikonhi. Abaho, ija imwanahina iyagwe, yakalile yatangigwe goya na Mkulu wa Wakulu wose wa Nhambiko, kabweleganya hanze kulonga na mndele yakalile mwimilizi wa ulwivi, na kumwingiza Petulo mgati ya idikonhi."},{"book":"YOHANA","chapter":"18","verse":"17","text":"Ija imndele yokwimiliza ulwivi kamulongela Petulo, “Na gweye vivija kwa mwanahina wa munhu ija?”"},{"book":"YOHANA","chapter":"18","verse":"18","text":"Kwavija kukala na beho waja iwanyakadala na iwemilizi wabwinha moto wa misizi, wakala wokota. Petulo na heyo vivija kakala yemile na hewo, yokota."},{"book":"YOHANA","chapter":"18","verse":"19","text":"Mkulu wa Wakulu wose wa Nhambiko kamuuza Yesu mbuli ya wanahina zake na mafundo gake."},{"book":"YOHANA","chapter":"18","verse":"20","text":"Yesu kamwidika, “Mazua gose nikala nilonga na wanhu wose hakimwagaia, mafundo gangu gose nifundiza mzing'anda za nhambiko na Kung'anda ya Mulungu amuja Wayahudi wose mowaiting'hana. Silongile kinhu chochose mkuifisa."},{"book":"YOHANA","chapter":"18","verse":"21","text":"Avo habali uniuzagiza nie? Wauze awo wakalile wonhegeleza, wagatanga ganilongile.”"},{"book":"YOHANA","chapter":"18","verse":"22","text":"Yesu viyalongile gano, mwimilizi imwe yakalile haja kamtoa kofi na kumulongela, “Kodahaze kumulongela kamba avo Mkulu wa Wakulu wose wa Nhambiko!”"},{"book":"YOHANA","chapter":"18","verse":"23","text":"Yesu kamwidika, yolonga, “Kamba nilonga kinhu chochose kihile, kilonge kinhu hicho. Ila kamba silongile kinhu kihile mmbuli zinilongile, habali unhoa?”"},{"book":"YOHANA","chapter":"18","verse":"24","text":"Abaho, Anasi kamgala ha Kayafa Mkulu wa Wakulu wose wa Nhambiko, kuno Yesu yang'hali yadazigwe nzabi."},{"book":"YOHANA","chapter":"18","verse":"25","text":"Kipigiti Petulo yang'hali yemile haja yokota moto, wanhu wayagwe wamulongela, “Gweye huli imwe wa wanahina zake munhu ija?”"},{"book":"YOHANA","chapter":"18","verse":"26","text":"Nyakadala imwe wa Mkulu wa Wakulu wose wa Nhambiko, ndugu yake munhu ija yakanhigwe gwiti jake na Petulo, kamuuza, “Nie sikonile gweye na heyo haja hanhu ha kuhumulila?”"},{"book":"YOHANA","chapter":"18","verse":"27","text":"Kabili Petulo kabela, yolonga, “Sio nie.” Na bahaja nzogolo keka."},{"book":"YOHANA","chapter":"18","verse":"28","text":"Imitondo ng'hani Yesu kasoligwa kulawa kung'anda ya Kayafa wamgala kuding'anda da kindewa da Pilato, mndewa wa Yudea kulawa Loma. Wakulu wa Wayahudi hawengile mding'anda da kindewa, kwavija wadumba kuinyolodosa, kamba viili nzoela yao, giladi waije Pasaka."},{"book":"YOHANA","chapter":"18","verse":"29","text":"Avo Pilato, mkulu wa isi ya Loma, kalawa hanze, kawauza, “Choni chumumtagusila munhu ino?”"},{"book":"YOHANA","chapter":"18","verse":"30","text":"Wamwidika, “Kamba yahakalile bule mbuli ihile, sambitumgale kumwako.”"},{"book":"YOHANA","chapter":"18","verse":"31","text":"Pilato kawalongela, “Msoleni mwemwe wenyego, mkamtaguse kamba malagizo genu vigalonga.”"},{"book":"YOHANA","chapter":"18","verse":"32","text":"Gano galawilila giladi kuzitenda mbuli za Yesu zilawilile, haja hayailongile ifa yondayafe."},{"book":"YOHANA","chapter":"18","verse":"33","text":"Pilato kabweleganya mding'anda da kindewa na kumkema Yesu, kamuuza, “Gweye iyo Mndewa wa Wayahudi?”"},{"book":"YOHANA","chapter":"18","verse":"34","text":"Yesu kamwidika, “Mbuli ino yuuniuza yolawa kumwako, ama wanhu wayagwe wakulongela mbuli zangu nie?”"},{"book":"YOHANA","chapter":"18","verse":"35","text":"Pilato kamwidika, “Kokwagiza nie na Muyahudi? Wanhu zako mwenyego na wakulu wa wakulu wa nhambiko wakugalile kumwangu. Kutenda choni?”"},{"book":"YOHANA","chapter":"18","verse":"36","text":"Yesu kalonga, “Undewa wangu si wa ulumwengu uno. Kamba undewa wangu uhawile wa ulumwengu uno, wemilizi zangu wahagombile kunigombeleza sambinigogigwe na wakulu wa Wayahudi. Ila undewa wangu sio wa hano!”"},{"book":"YOHANA","chapter":"18","verse":"37","text":"Avo Pilato kamuuza, “Avo, gweye kwa mndewa?”"},{"book":"YOHANA","chapter":"18","verse":"38","text":"Pilato kamuuza, “Ikweli iyo ilihi?”"},{"book":"YOHANA","chapter":"18","verse":"39","text":"Ila kwavija muna nzoela ya nie kuwafungulila mfungigwa imwe kipigiti cha Pasaka, avo molonda niwafungulile Mndewa wa Wayahudi?”"},{"book":"YOHANA","chapter":"18","verse":"40","text":"Wamwidika mkuguta nyangi, “Sambiutufungulile heyo! Tufungulile Balaba!” Balaba kakala m'bokonyi."}]}