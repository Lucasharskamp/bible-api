{"data":[{"book":"Lakkoobsa","chapter":"4","verse":"1","text":"Waaqayyo Musee fi Arooniin akkana jedhe:"},{"book":"Lakkoobsa","chapter":"4","verse":"2","text":"“Lewwota keessaa gosa Qohaatotaa balbala balbalaa fi maatii maatii isaaniitiin lakkaaʼi."},{"book":"Lakkoobsa","chapter":"4","verse":"3","text":"Dhiirota umuriin isaanii waggaa soddomaa hamma shantamaa kanneen hojii dunkaana wal gaʼii hojjechuuf dhufan hunda lakkaaʼi."},{"book":"Lakkoobsa","chapter":"4","verse":"4","text":"“Hojiin Qohaatonni wantoota waan hunda caalaa qulqulluu taʼaniin wal qabatee dunkaana wal gaʼii keessatti hojjetan kanaa dha."},{"book":"Lakkoobsa","chapter":"4","verse":"5","text":"Yommuu qubanni deemuuf kaʼutti Aroonii fi ilmaan isaa ol galanii golgaa daʼeessu sana gad haa buusan; golgaa sanaanis taabota kakuu seeraatti haa haguugan."},{"book":"Lakkoobsa","chapter":"4","verse":"6","text":"Waan kanattis gogaa duugame uffisanii huccuu bifti isaa guutumaan guutuutti cuquliisa taʼe irraan haa afan. Danqaraawwanis iddoo iddoo isaanii keessa haa galchan."},{"book":"Lakkoobsa","chapter":"4","verse":"7","text":"“Isaanis huccuu bifa cuquliisaa tokko minjaala Buddeena Ilaalchaatti uffisanii gabatee, caabii fi waciitii akkasumas okkotee ittiin dhibaayyuu dhiʼeessan isa irra haa kaaʼan; buddeenni yeroo hunda achii hin dhabamne sunis isa irra haa kaaʼamu."},{"book":"Lakkoobsa","chapter":"4","verse":"8","text":"Huccuu bildiimaa isaan irra haa diriirsan; gogaa duugame itti haa uwwisan; danqaraawwan isaas iddoo isaanii keessa haa galchan."},{"book":"Lakkoobsa","chapter":"4","verse":"9","text":"“Huccuu bifti isaa cuquliisaa fuudhanii baattuu ibsaa kan ibsuuf tolchame ibsaa isaa wajjin, waan ittiin foʼaa ibsaa kutanii fi baattuu daaraa, meeshaawwan zayitii kanneen hojii kanaaf oolan hundas ittiin haa haguugan."},{"book":"Lakkoobsa","chapter":"4","verse":"10","text":"Ergasiis waan kanaa fi miʼa isaa hunda gogaa duugameen maranii wasaasaa ittiin waa baatan irra haa kaaʼan."},{"book":"Lakkoobsa","chapter":"4","verse":"11","text":"“Huccuu biftii isaa cuquliisa taʼes iddoo aarsaa kan warqee irraa hojjetametti uffisanii gogaa duugame itti haa haguugan; danqaraawwan isaas iddoo isaanii keessa haa galchan."},{"book":"Lakkoobsa","chapter":"4","verse":"12","text":"“Meeshaawwan ittiin iddoo qulqulluu keessa tajaajilan hundas fuudhanii huccuu bifa cuquliisaatiin maranii gogaa duugameen haguuganii wasaasaa ittiin waa baatan irra haa kaaʼan."},{"book":"Lakkoobsa","chapter":"4","verse":"13","text":"“Isaanis iddoo aarsaa irraa daaraa haranii huccuu diimaa dhiilgee itti haa uffisan."},{"book":"Lakkoobsa","chapter":"4","verse":"14","text":"Ergasiis miʼa iddoo aarsaa ittiin tajaajilan hunda, baattuu ibiddaa, qabduuwwan foonii, meeshaa ittiin daaraa hammaaranii fi waciitii isa irra haa kaaʼan. Gogaa duugamee isa irraan haa afan; danqaraawwan isaas iddoo isaanii keessa haa galchan."},{"book":"Lakkoobsa","chapter":"4","verse":"15","text":"“Erga Aroonii fi ilmaan isaa meeshaawwan qulqulluu sanaa fi miʼa qulqulluu hunda haguuganii fixanii booddee yeroo qubanni sun godaanuuf kaʼutti Qohaatonni miʼa kana baachuudhaaf haa dhufan. Isaan garuu miʼa qulqulluu sana hin tuqin; yoo tuqan ni duʼuutii. Qohaatonni waan dunkaana wal gaʼii keessa jiru hunda haa baatan."},{"book":"Lakkoobsa","chapter":"4","verse":"16","text":"“Eleʼaazaar ilmi Aroon lubichaa itti gaafatamaa zayitii ibsaa, ixaana urgaaʼaa, kennaa midhaanii kan yeroo baayʼee dhiʼeeffamuu fi zayitii ittiin dibanii haa taʼu. Inni dunkaana qulqulluu hundaa fi waan isa keessa jiru hundatti, miʼaa fi meeshaawwan isaa qulqulluuttis itti gaafatamaa haa taʼu.”"},{"book":"Lakkoobsa","chapter":"4","verse":"17","text":"Waaqayyo Musee fi Arooniin akkana jedhe;"},{"book":"Lakkoobsa","chapter":"4","verse":"18","text":"“Balbalawwan gosa Qohaatii Lewwota keessaa hin balleessinaa."},{"book":"Lakkoobsa","chapter":"4","verse":"19","text":"Akka isaan yommuu wantoota waan hunda caalaa qulqulluu taʼanitti dhiʼaatanitti, akka lubbuun jiraatan malee hin duuneef waan kana isaaniif godhaa: Aroonii fi ilmaan isaa iddoo qulqulluu seenanii waan tokkoon tokkoon namaa hojjetuu fi baatu haa qoqqoodan."},{"book":"Lakkoobsa","chapter":"4","verse":"20","text":"Qohaatonni garuu akka hin duuneef yeroo xinnaaf illee wantoota qulqulluu ilaaluudhaaf ol seenuu hin qaban.”"},{"book":"Lakkoobsa","chapter":"4","verse":"21","text":"Waaqayyo Museen akkana jedhe;"},{"book":"Lakkoobsa","chapter":"4","verse":"22","text":"“Geershoonotas maatii maatii isaanii fi balbala balbala isaaniitiin lakkaaʼi."},{"book":"Lakkoobsa","chapter":"4","verse":"23","text":"Dhiirota umuriin isaanii waggaa soddomaa hamma shantamaa kanneen hojii dunkaana wal gaʼii hojjechuu dhufan hunda lakkaaʼi."},{"book":"Lakkoobsa","chapter":"4","verse":"24","text":"“Tajaajilli balbalawwan Geershoonotaa hojii hojjechuu fi baʼaa baachuudhaan tajaajilan kanaa dha:"},{"book":"Lakkoobsa","chapter":"4","verse":"25","text":"Isaan golgaa dunkaana qulqulluu, dunkaana wal gaʼii, uffata isaa fi irra buusaa isaa kan gogaa duugame irraa hojjetame, golgaa balbala dunkaana wal gaʼii,"},{"book":"Lakkoobsa","chapter":"4","verse":"26","text":"golgaawwan dallaa dunkaana qulqulluu fi iddoo aarsaatti naannaʼee jiru sanaa, golgaa balbala isaa, funyoo fi miʼa tajaajila kanaaf fayyadu hunda baatu. Geershoononni waan wantoota kanaan hojjetamuu qabu hunda haa hojjetan."},{"book":"Lakkoobsa","chapter":"4","verse":"27","text":"Tajaajilli Geershoonotaa hundi baʼaa baachuus taʼu hojiin biraa ajaja Aroonii fi ilmaan isaa kennaniin haa adeemsifamu. Waan isaan baachuu qaban hundas akkuma itti gaafatama isaaniitti qoqoodaafii."},{"book":"Lakkoobsa","chapter":"4","verse":"28","text":"Tajaajilli balbalawwan Geershoonotaa dunkaana wal gaʼiitti kennan kanaa dha. Hojiin isaaniis Iitaamaar ilma Aroon lubichaatiin haa qajeelfamu."},{"book":"Lakkoobsa","chapter":"4","verse":"29","text":"“Meraarota balbala balbalaa fi maatii maatii isaaniitiin lakkaaʼi."},{"book":"Lakkoobsa","chapter":"4","verse":"30","text":"Dhiirota umuriin isaanii waggaa soddomaa hamma shantamaa kanneen hojii dunkaana wal gaʼii hojjechuuf dhufan hunda lakkaaʼi."},{"book":"Lakkoobsa","chapter":"4","verse":"31","text":"Wanni isaan yeroo hojii dunkaana wal gaʼii hojjetanitti godhan kanaa dha: kunis tuggeewwan dunkaana qulqulluu, dagaleewwan isaa, utubootaa fi miillawwan isaanii,"},{"book":"Lakkoobsa","chapter":"4","verse":"32","text":"utuboota oobdiitti naannaʼanii jiran miillawwan isaanii wajjin, qofoowwan dunkaanaa, funyoowwan, miʼa isaanii hundaa fi wantoota hojii kanaaf fayyadan hunda baachuu dha. Isinis waan tokkoon tokkoon namaa baatu addaan baasaatii ramadaafii."},{"book":"Lakkoobsa","chapter":"4","verse":"33","text":"Tajaajilli balbalawwan Meraarotaa qajeelfama Iitaamaar ilma Aroon lubichaa jala dunkaana wal gaʼii keessatti kennan kanaa dha.”"},{"book":"Lakkoobsa","chapter":"4","verse":"34","text":"Museen, Aroonii fi hooggantoonni waldaas Qohaatota balbala balbalaa fi maatii maatii isaaniitiin lakkaaʼan."},{"book":"Lakkoobsa","chapter":"4","verse":"35","text":"Dhiironni umuriin isaanii waggaa soddomaa hamma shantamaa kanneen hojii dunkaana wal gaʼii keessaa sana keessa hojjechuuf dhufan hundi"},{"book":"Lakkoobsa","chapter":"4","verse":"36","text":"balbala balbalaan lakkaaʼamanii 2,750 turan."},{"book":"Lakkoobsa","chapter":"4","verse":"37","text":"Kun lakkoobsa balbalawwan Qohaatota warra dunkaana wal gaʼii keessa hojjechaa turanii ti. Musee fi Aroon akkuma ajaja Waaqayyoo kan karaa Museetiin kennameetiin isaan lakkaaʼan."},{"book":"Lakkoobsa","chapter":"4","verse":"38","text":"Geershoononni balbala balbalaa fi maatii maatii isaaniitiin lakkaaʼaman."},{"book":"Lakkoobsa","chapter":"4","verse":"39","text":"Dhiironni umuriin isaanii waggaa soddomaa hamma shantamaa kanneen hojii dunkaana wal gaʼii keessa hojjechuuf dhufan hundi"},{"book":"Lakkoobsa","chapter":"4","verse":"40","text":"balbala balbalaa fi maatii maatii isaaniitiin lakkaaʼamanii 2,630 turan."},{"book":"Lakkoobsa","chapter":"4","verse":"41","text":"Balbalawwan Geershoonotaa, warri hojii dunkaana wal gaʼii keessa hojjetan kanneen Musee fi Aroon akkuma ajaja Waaqayyootti lakkaaʼan hundi kanneenii dha."},{"book":"Lakkoobsa","chapter":"4","verse":"42","text":"Meraaronnis balbala balbalaa fi maatii maatii isaaniitiin lakkaaʼaman."},{"book":"Lakkoobsa","chapter":"4","verse":"43","text":"Dhiironni umuriin isaanii waggaa soddomaa hamma shantamaa kanneen hojii dunkaana wal gaʼii keessa tajaajiluu dhufan hundi"},{"book":"Lakkoobsa","chapter":"4","verse":"44","text":"balbala balbala isaaniitiin lakkaaʼamanii 3,200 turan."},{"book":"Lakkoobsa","chapter":"4","verse":"45","text":"Warri balbalawwan Meraarotaa keessaa lakkaaʼaman kanneen Musee fi Aroon akkuma ajaja Waaqayyoo kan karaa Museetiin kenname sanaatti lakkaaʼan kanneenii dha."},{"book":"Lakkoobsa","chapter":"4","verse":"46","text":"Museen, Aroonii fi hooggantoonni Israaʼel Lewwota hunda balbala balbalaa fi maatii maatii isaaniitiin lakkaaʼan."},{"book":"Lakkoobsa","chapter":"4","verse":"47","text":"Dhiironni umuriin isaanii waggaa soddomaa hamma shantamaa kanneen hojii tajaajilaa hojjechuu fi dunkaana wal gaʼii baachuu dhufanii"},{"book":"Lakkoobsa","chapter":"4","verse":"48","text":"lakkaaʼaman hundi 8,580 turan."},{"book":"Lakkoobsa","chapter":"4","verse":"49","text":"Isaanis akkuma ajaja Waaqayyoo kan karaa Museetiin kennameetiin tokkoon tokkoon isaanii waan hojjechuu qabanitti ramadaman; wanni isaan baachuu qabanis isaanitti himame."}]}