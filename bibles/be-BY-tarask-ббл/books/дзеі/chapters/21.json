{"data":[{"book":"ДЗЕІ","chapter":"21","verse":"1","text":"Калі ж мы, разьвітаўшыся зь імі, адплылі, дык напрасткі прыйшлі ў Кос, на другі дзень у Радос і адтуль у Патару;"},{"book":"ДЗЕІ","chapter":"21","verse":"2","text":"і, калі знайшлі карабель, што плыў у Фінікію, узышлі на яго і адплылі."},{"book":"ДЗЕІ","chapter":"21","verse":"3","text":"Калі паказаўся Кіпр, мы пакінулі яго зьлева і паплылі ў Сірыю, і прысталі ў Тыры, бо тут было трэба скласьці грузы з карабля;"},{"book":"ДЗЕІ","chapter":"21","verse":"4","text":"і, знайшоўшы вучняў, прабылі там сем дзён; яны праз Духа казалі Паўлу, каб ён не хадзіў у Ерусалім."},{"book":"ДЗЕІ","chapter":"21","verse":"5","text":"Правёўшы гэтыя дні, мы выйшлі і пайшлі і нас праводзілі ўсе з жанчынамі і дзецьмі аж за горад; а на беразе, укленчыўшы, памаліліся."},{"book":"ДЗЕІ","chapter":"21","verse":"6","text":"І, разьвітаўшыся паміж сабою, мы ўзышлі на карабель, а яны вярнуліся дамоў."},{"book":"ДЗЕІ","chapter":"21","verse":"7","text":"А мы, адбыўшы плаваньне, прыбылі з Тыра ў Пталемаіду, дзе, прывітаўшы братоў, прабылі ў іх адзін дзень."},{"book":"ДЗЕІ","chapter":"21","verse":"8","text":"А на другі дзень Павал і мы, хто быў зь ім, выйшаўшы, прыйшлі ў Кесарыю і, увайшоўшы ў дом Піліпа прапаведніка, аднаго зь сямёх дыяканаў, засталіся ў яго."},{"book":"ДЗЕІ","chapter":"21","verse":"9","text":"У яго былі чатыры дачкі, дзяўчаты-прарочыцы."},{"book":"ДЗЕІ","chapter":"21","verse":"10","text":"Тым часам, як мы многа дзён заставаліся ў іх, прыйшоў зь Юдэі нейкі прарок, якога звалі Агаў,"},{"book":"ДЗЕІ","chapter":"21","verse":"11","text":"і, увайшоўшы да нас, узяў пояс Паўлаў і, зьвязаўшы сабе рукі і ногі, сказаў: так кажа Дух Сьвяты: мужа, чый гэта пояс, гэтак зьвяжуць у Ерусаліме Юдэі і перададуць у рукі язычнікам."},{"book":"ДЗЕІ","chapter":"21","verse":"12","text":"Калі ж мы пачулі гэта, дык і мы і тамтэйшыя прасілі, каб ён ня ішоў у Ерусалім."},{"book":"ДЗЕІ","chapter":"21","verse":"13","text":"Але Павал у адказ сказаў: што вы робіце? чаго плачаце і засмучаеце сэрца маё? я ня толькі хачу быць вязьнем, але гатовы памерці ў Ерусаліме за імя Госпада Ісуса."},{"book":"ДЗЕІ","chapter":"21","verse":"14","text":"А калі мы ня здолелі ўгаварыць яго, дык супакоіліся, сказаўшы: хай будзе воля Гасподняя!"},{"book":"ДЗЕІ","chapter":"21","verse":"15","text":"Пасля гэтых дзён, падрыхтаваўшыся, пайшлі мы ў Ерусалім;"},{"book":"ДЗЕІ","chapter":"21","verse":"16","text":"з намі ішлі і некаторыя вучні з Кесарыі, праводзячы нас да аднаго даўняга вучня, Мнасана Кіпрыйца, у якога можна было нам жыць."},{"book":"ДЗЕІ","chapter":"21","verse":"17","text":"Як прыйшлі мы ў Ерусалім, браты гасьцінна прынялі нас."},{"book":"ДЗЕІ","chapter":"21","verse":"18","text":"На другі дзень Павал прыйшоў з намі да Якава; прыйшлі і ўсе прасьвітары."},{"book":"ДЗЕІ","chapter":"21","verse":"19","text":"Павітаўшы іх, Павал расказваў падрабязна, што стварыў Бог у язычнікаў служэньнем ягоным."},{"book":"ДЗЕІ","chapter":"21","verse":"20","text":"А яны, выслухаўшы, праславілі Бога і сказалі яму: бачыш, браце, колькі тысяч Юдэяў уверавалі, і ўсе яны - шчырыя слугі закона;"},{"book":"ДЗЕІ","chapter":"21","verse":"21","text":"а пра цябе наслухаліся яны, быццам ты ўсіх Юдэяў, якія жывуць сярод язычнікаў, вучыш адступацца ад Майсея, кажучы, каб яны не абразалі дзяцей сваіх і ня трымаліся звычаяў."},{"book":"ДЗЕІ","chapter":"21","verse":"22","text":"Дык што ж гэта? Пэўна, зьбярэцца народ; бо дачуюцца, што ты прыйшоў."},{"book":"ДЗЕІ","chapter":"21","verse":"23","text":"Зрабі ж, што мы скажам табе: ёсьць у нас чатыры мужы, якія маюць на сабе зарок."},{"book":"ДЗЕІ","chapter":"21","verse":"24","text":"Узяўшы іх, ачысьціся зь імі і прымі на сябе выдаткі на ахвяру за іх, каб абстрыглі сабе галаву, - і ўведаюць усе, што чутае імі пра цябе несправядлівае, а што і сам ты жывеш згодна з законам."},{"book":"ДЗЕІ","chapter":"21","verse":"25","text":"А пра язычнікаў, якія ўверавалі, мы пісалі, пастанавіўшы, каб яны нічога такога не пільнаваліся, а толькі ўстрымалі сябе ад ідалаахвярнага, ад крыві, ад душанага і ад распусты."},{"book":"ДЗЕІ","chapter":"21","verse":"26","text":"Тады Павал, узяўшы тых мужоў і ачысьціўшыся зь імі, на другі дзень увайшоў у храм і абвясьціў заканчэньне дзён ачышчэньня, калі павінна быць прынесена за кожнага зь іх ахвяра."},{"book":"ДЗЕІ","chapter":"21","verse":"27","text":"Калі ж сем дзён канчаліся, тады Асійскія Юдэі, убачыўшы яго ў храме, падбухторылі ўсіх людзей і наклалі на яго рукі,"},{"book":"ДЗЕІ","chapter":"21","verse":"28","text":"закрычаўшы: мужы Ізраільскія, памажэце! Гэты чалавек усіх і ўсюды настаўляе супроць народу і закона і месца гэтага; да таго ж і Элінаў дапусьціў у храм і спаганіў сьвятое месца гэтае."},{"book":"ДЗЕІ","chapter":"21","verse":"29","text":"Бо папярэдне яны бачылі зь ім у горадзе Трахіма Эфэсяніна і думалі, што Павал яго ўвёў у храм."},{"book":"ДЗЕІ","chapter":"21","verse":"30","text":"Увесь горад узрушыўся, і пазьбягаліся ўсе людзі; і, схапіўшы Паўла, павалаклі яго з храма, і адразу ж замкнуты былі дзьверы."},{"book":"ДЗЕІ","chapter":"21","verse":"31","text":"Калі ж яны хацелі забіць яго, да тысячніка кагорты дайшла вестка, што ўвесь Ерусалім узбунтаваўся;"},{"book":"ДЗЕІ","chapter":"21","verse":"32","text":"ён, адразу ўзяўшы воінаў і сотнікаў, рушыў на іх; а яны, убачыўшы тысячніка і воінаў, перасталі біць Паўла;"},{"book":"ДЗЕІ","chapter":"21","verse":"33","text":"тады тысячнік, падышоўшы, узяў яго і загадаў закаваць яго двума ланцугамі, і пытаўся: хто ён і што зрабіў?"},{"book":"ДЗЕІ","chapter":"21","verse":"34","text":"А людзі адны крычалі адное, а другія другое; ён жа, ня могучы з прычыны ўзрушэньня даведацца нічога пэўнага, загадаў весьці яго ў крэпасьць."},{"book":"ДЗЕІ","chapter":"21","verse":"35","text":"А калі ён быў на лесьвіцы, дык воіны мусілі несьці яго, бо ў натоўпе была вялікая сьціжма;"},{"book":"ДЗЕІ","chapter":"21","verse":"36","text":"бо мноства людзей ішло сьледам і крычала: сьмерць яму!"},{"book":"ДЗЕІ","chapter":"21","verse":"37","text":"Перад уваходам у крэпасьць Павал сказаў тысячніку: ці можна мне сказаць табе нешта? А той сказаў: ты ўмееш па-Грэцку?"},{"book":"ДЗЕІ","chapter":"21","verse":"38","text":"Дык ці ня ты той Егіпцянін, які напярэдадні ўчыніў бунт і зьвёў у пустыню чатыры тысячы чалавек разбойнікаў?"},{"book":"ДЗЕІ","chapter":"21","verse":"39","text":"А Павал сказаў: я Юдэй, Тарсянін, грамадзянін вядомага Кілікійскага горада; прашу цябе, дазволь мне гаварыць да людзей."},{"book":"ДЗЕІ","chapter":"21","verse":"40","text":"І калі той дазволіў, Павал, стоячы на лесьвіцы, даў знак рукою людзям і, калі настала глыбокая моўча, пачаў прамаўляць па-Габрэйску так:"}]}