{"data":[{"book":"Efesoone","chapter":"1","verse":"1","text":"Xoossa shene mala Yesus Kiristossa Haware gidida Phawulossape. Yesus Kirstosan diza amanetizaytas Efesonen amaniza asas."},{"book":"Efesoone","chapter":"1","verse":"2","text":"Nu aawa Xoossafe Goda Yesus Kiristossape kiyatethine sarotethi intes gido."},{"book":"Efesoone","chapter":"1","verse":"3","text":"Nu Goda Yesuss Kiristossa bagara sallon ayana anjjo wurison nuna anjjuda Goda Yesuss Kirisitossa aaway Xoossi anijjeto."},{"book":"Efesoone","chapter":"1","verse":"4","text":"Nu iza sinthan geshatana wothoy bayndayta gidana mala buro alamey medhetanape kasse ba siqon Kirstosa bagara nuna dorides."},{"book":"Efesoone","chapter":"1","verse":"5","text":"Yesus Kiristossa bagara nu iza na gidana mala ba loo7o qofan koyro wursi wothides."},{"book":"Efesoone","chapter":"1","verse":"6","text":"Hesika ba dosizade bagara coo mela nusu imetida boncho kiiyatethay galatistan malakko."},{"book":"Efesoone","chapter":"1","verse":"7","text":"Xoossa adho kiyatethan Yesuss sunthan nagarape nu maretidos."},{"book":"Efesoone","chapter":"1","verse":"8","text":"Izi ba kiyatethane cincateth nu bolla kezi darsides."},{"book":"Efesoone","chapter":"1","verse":"9","text":"Kiristossa bagara Xoossi nuus qopida xuura qofa Kirstosa bagara nuna erisides."},{"book":"Efesoone","chapter":"1","verse":"10","text":"Burope wode wurisethan hanana diza iza qofay sallo bolane biita bolla dizaytas wurisos hu7e gidida Yesuss Kiristossape wursi garse oothanaskko."},{"book":"Efesoone","chapter":"1","verse":"11","text":"Wurisikka ba shene mala oothiza iza shenemala nuka iza koyroka izi dorida gish nuni izan doretidosu."},{"book":"Efesoone","chapter":"1","verse":"12","text":"Nuni kasetidi Kiristossa bagara ekana gidi ufaysan nagizayti Xoossa boncho galatan qoncisansikko."},{"book":"Efesoone","chapter":"1","verse":"13","text":"Inteka qase tuma qaala hesika intena ashiza mishiracho qaala siydi Kiristosan amanidista. Iza amanidi kase imistana getetida xiilo ayanan atametidista."},{"book":"Efesoone","chapter":"1","verse":"14","text":"He ayanazikka iza boncho galatan qoncisana mala Xoossi bees gididayta worsota wozana gakanas nu latas ooythoko."},{"book":"Efesoone","chapter":"1","verse":"15-16","text":"Hesa gish inte Goda Yesussa amannida gishine amaniza asa inte siqizaysa ta siyosope ha simin intena qopa qopa ekada tani ta wosan inte gish Xoossas galata shisho agabeyke."},{"book":"Efesoone","chapter":"1","verse":"17","text":"Boncho aawa gidida nu Goda Yesuss Kiristossa awa Xoossi inte loo7ethi eranamala qonccisiza ayanayinne eratetha ayanay intes imistana mala ta intes paccey baynda wosays."},{"book":"Efesoone","chapter":"1","verse":"18","text":"Hessathokka inte izan xeygetida ufaysay hessikka amanizayta achan diza iza latisiza duretethay azakone inte erana mala inte wozina ayfey po7ana mala wosays."},{"book":"Efesoone","chapter":"1","verse":"19","text":"Amaniza nunan oothiza wursofe bolla gidida gitta Xoossa wolqa inte erana mala ta wosays. He wolqaykka oonikka teqontayssanne mulekka daburontaysakko."},{"book":"Efesoone","chapter":"1","verse":"20","text":"Kirstosa hayqoppe denthidi salon Xoossa ushachan utisiday he wolqakko."},{"book":"Efesoone","chapter":"1","verse":"21","text":"Aysizaytape godatethape woliqafene kawotethappe qaseka ha7i xala gidonta burope yana wodeka gidin sunthu wurisofe izi bollakko."},{"book":"Efesoone","chapter":"1","verse":"22","text":"Xoossi hara wursi iza tope garissan harisides. Wossa keeththanka wuriso bolla hu7e histides."},{"book":"Efesoone","chapter":"1","verse":"23","text":"Wossa keethiya kirstossa asatethikko. Kirstosaykka wossa keethaynine awanka wuriso miishi kunthes."}]}