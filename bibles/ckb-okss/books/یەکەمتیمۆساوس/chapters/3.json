{"data":[{"book":"یەکەم تیمۆساوس","chapter":"3","verse":"1","text":"ئەم قسەیە ڕاستە: ئەگەر یەکێک چاوی لە چاودێری بێت، حەزی لە چاکەکارییە."},{"book":"یەکەم تیمۆساوس","chapter":"3","verse":"2","text":"چاودێر دەبێت گلەیی لەسەر نەبێت، مێردی یەک ژن بێت، وریا و ژیر و بەڕێز و میوان دۆست بێت، بتوانێت خەڵک فێربکات،"},{"book":"یەکەم تیمۆساوس","chapter":"3","verse":"3","text":"سەرخۆش و توندوتیژ نەبێت، بەڵکو دڵنەرم بێت، شەڕفرۆش نەبێت، حەزی لە پارە نەبێت."},{"book":"یەکەم تیمۆساوس","chapter":"3","verse":"4","text":"خێزانەکەی باش بەڕێوە ببات، منداڵەکانی بەوپەڕی ڕێزەوە ملکەچ بن."},{"book":"یەکەم تیمۆساوس","chapter":"3","verse":"5","text":"ئەگەر کەسێک نەزانێت خێزانەکەی بەڕێوە ببات، چۆن چاودێری کڵێسای خودا دەکات؟"},{"book":"یەکەم تیمۆساوس","chapter":"3","verse":"6","text":"تازە نەبێت لە باوەڕ، نەوەک لووتبەرز بێت و هەمان سزای شەیتانی بەسەردا بدرێت."},{"book":"یەکەم تیمۆساوس","chapter":"3","verse":"7","text":"دەبێت ناوبانگی باش بێت لەلای ئەوانەی لە دەرەوەن، نەوەک قسەی بێتە سەر و بکەوێتە بەر داوی شەیتان."},{"book":"یەکەم تیمۆساوس","chapter":"3","verse":"8","text":"خزمەتکارانیش دەبێت بەڕێز بن، دوو زمان نەبن، شەراب زۆر نەخۆنەوە، چاویان لە دەستکەوتی ناڕەوا نەبێت،"},{"book":"یەکەم تیمۆساوس","chapter":"3","verse":"9","text":"بە ویژدانێکی پاک دەست بە ڕاستییە قووڵەکانی باوەڕەکەوە بگرن."},{"book":"یەکەم تیمۆساوس","chapter":"3","verse":"10","text":"با یەکەم جار تاقی بکرێنەوە، کە بێ گلەیی بوون، با وەک خزمەتکار3‏:10 هەر باوەڕدارێک بانگکراوە بۆ خزمەت، بەڵام هەندێک تەرخانکراون بۆ بەرپرسیاریێتی تایبەت لە خزمەتدا.‏ خزمەت بکەن."},{"book":"یەکەم تیمۆساوس","chapter":"3","verse":"11","text":"ژنەکانیش دەبێت بەڕێز بن، بوختانکەر نەبن، وریا بن، لە هەموو شتێکدا دڵسۆز بن."},{"book":"یەکەم تیمۆساوس","chapter":"3","verse":"12","text":"با خزمەتکار مێردی یەک ژن بێت و ماڵ و منداڵی باش بەڕێوە ببات."},{"book":"یەکەم تیمۆساوس","chapter":"3","verse":"13","text":"ئەوانەی باش خزمەتیان کردووە، پلەیەکی باش و متمانەیەکی زۆر لە باوەڕیان بە عیسای مەسیح بەدەستدەهێنن."},{"book":"یەکەم تیمۆساوس","chapter":"3","verse":"14","text":"هەرچەندە هیوادارم زوو بێمە لات، بەڵام ئەمانەت بۆ دەنووسم،"},{"book":"یەکەم تیمۆساوس","chapter":"3","verse":"15","text":"تاکو ئەگەر من لە هاتنم دواکەوتم، تۆ بزانی خەڵک چۆن لە ماڵی خودا ڕەفتار بکەن، کە کڵێسای خودای زیندووە و کۆڵەکە و بناغەی ڕاستییە."},{"book":"یەکەم تیمۆساوس","chapter":"3","verse":"16","text":"بێگومان نهێنی لەخواترسی گەورەیە، کە ئەمەیە:"}]}