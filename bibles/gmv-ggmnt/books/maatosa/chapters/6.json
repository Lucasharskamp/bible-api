{"data":[{"book":"Maatosa","chapter":"6","verse":"1","text":"Assi intena beyana mala asa sinthan lo7o othonta mala nagetite, hessaotho othiko inte salo awappe waga demekista."},{"book":"Maatosa","chapter":"6","verse":"2","text":"Inte manqotas mado immiza wode assi tana beyo gidi asa sinthan bonchetanas ogenine mukuraben xurumba punisiza qodheppe qomon hanizaytatho othofite. Ta intes tumu gays isti ba waga wursi han ekki gidida."},{"book":"Maatosa","chapter":"6","verse":"3","text":"Inte manqotas imishin oshacha kushey othiza hadirsa kushey eroppo."},{"book":"Maatosa","chapter":"6","verse":"4","text":"inte immoy geman gido qotan othetidaysa beyiza inte awaykka inte waga intes immana."},{"book":"Maatosa","chapter":"6","verse":"5","text":"Inte wosishe qodheppe qomon hanizayta mala hanopite isti assi beyana mala mukurabistanine oydu ogge bola eqidi wosanas dosetes. Ta intes tumu gays isti kumetha waga ekichida"},{"book":"Maatosa","chapter":"6","verse":"6","text":"Ne wosana wosiza ne kifile gela kare ne bolla gordada geman diza ne awakko wossa. Geman othetidaysa beyza ne away ne waga nes immana."},{"book":"Maatosa","chapter":"6","verse":"7","text":"Amanonta asay issi qaala zari zari wosiko istas siyetiza milatin isti zari zari gizaysatho intekka wosishe issi qaala zari zari gopitte."},{"book":"Maatosa","chapter":"6","verse":"8","text":"Gido atin inte away inte wosanappe kasetidi intes azi koshizakone eriza gish inte ista milatopitte."},{"book":"Maatosa","chapter":"6","verse":"9","text":"Inte wosishe hizgi woossite “salon diza nu Aawo ne sunththi anjjetto,"},{"book":"Maatosa","chapter":"6","verse":"10","text":"Ne kawotethi ha yo; Ne sheney salon gidida mala bitankka hano."},{"book":"Maatosa","chapter":"6","verse":"11","text":"Hachchis gidiza kath nuus hach imma."},{"book":"Maatosa","chapter":"6","verse":"12","text":"Nu nuna qohidaytas atto giza mala nekka nu qoho nuus atto ga."},{"book":"Maatosa","chapter":"6","verse":"13","text":"Iittappe nuna asha attin nuna paacen gelthofa; Bonchoy medhippe medhina gakkanaas neyssakko; amin77i”"},{"book":"Maatosa","chapter":"6","verse":"14","text":"Inte intena qohidaytas ato gikko inte salo away intes ato gana."},{"book":"Maatosa","chapter":"6","verse":"15","text":"Qasse inte asa nagara ato gonta ixikko inte awaykka inte nagra ato gana."},{"book":"Maatosa","chapter":"6","verse":"16","text":"Inte xoomma xoomishe qodheppe qommora xoommizaytatho shulupitte. Isti ba xoommizaysa assi erana mala ba ayfeso isetes. Ta tumu gays hessaththo othizayti ba wagga kummeth ekki gidida."},{"book":"Maatosa","chapter":"6","verse":"17","text":"Neni xoomma xoomikko ne ayfeso mecista, ne hu7e tiyista."},{"book":"Maatosa","chapter":"6","verse":"18","text":"Hessatho ne xoommikko geman diza ne away xalala erizazine assi onikka eronta qotan gidana. Qotan othetidaysa beyza ne awaykka ne wagga ness immana."},{"book":"Maatosa","chapter":"6","verse":"19","text":"Bil7ay mizason buqidine shiydi moretizason kaysoy bokidi kaysanas danda7izason ha bitta bola intes mishe shishopette."},{"book":"Maatosa","chapter":"6","verse":"20","text":"Gido atin bilay manas, buqidi woykko shiyidi moretonta kaysoy bokki ekkana danda7ontason hen salon intes mishe shishite."},{"book":"Maatosa","chapter":"6","verse":"21","text":"Ne mishay dizason ne wozanay hen dess."},{"book":"Maatosa","chapter":"6","verse":"22","text":"Ayfey asatethas po7o hessa gish ne ayfey paxa gidikko ne kumetha asatetethay po7o gidana."},{"book":"Maatosa","chapter":"6","verse":"23","text":"Ne ayfey hargancha gidikko ne kumetha asatethay dhumma xala gidana, histikko nenan diza po7oy dhumma gidikko qasse dhummay wanida gird gida dhumma gidande?"},{"book":"Maatosa","chapter":"6","verse":"24","text":"Issi uray nam7u godas othana danda7ena. Issa ixidi nam7anthoza dossana, woykko issa bonchidi nam7antha leqana Xoossasine mishas nam7atas gathi othanas danda7etena."},{"book":"Maatosa","chapter":"6","verse":"25","text":"Hessa gish ta intena inte dussa gish ay mino? ay uyino? ay mayino? gidi hirgopitte gays. Shempoy qumappe ashoy mayoppe adhene?"},{"book":"Maatosa","chapter":"6","verse":"26","text":"Anne salo kafota xelite zeretena maxetena di7en qoletena shin inte salo away ista muzes. Inte istafe kehi adheketi?"},{"book":"Maatosa","chapter":"6","verse":"27","text":"Ane intefe daro wayetidi bes immetida laytha bola hara issi galas gujana danda7iza asi dize?"},{"book":"Maatosa","chapter":"6","verse":"28","text":"Qsse mayo gish aazas hirgeti? anne co denban diza cishata xelite, daburetena woykko suqetena."},{"book":"Maatosa","chapter":"6","verse":"29","text":"Hessa gish ta intena gizay haray ato shin kawo Solomonaykka ba bonchora ha cishatappe isiney mala lo7o maybeyna."},{"book":"Maatosa","chapter":"6","verse":"30","text":"Inteno pace amanoy dizayto hachi asa ayfen betidi wonto taman wodhana mata hayssatho mayziza xoossay intena hessafe lo7othi athi mizanas danda7ene?"},{"book":"Maatosa","chapter":"6","verse":"31","text":"Hessa gish nu ay mane, ay uyane, ay mayne gidi hirgopitte."},{"book":"Maatosa","chapter":"6","verse":"32","text":"Hankko ammanonta asay hayssa demans daro qopes. Haysi wuri intes koshizaysa inte salo away eres."},{"book":"Maatosa","chapter":"6","verse":"33","text":"Hara wursoppe sinthatidi Xoossa kawotetha xilloteth koyte hayti wuri intes gujistana."},{"book":"Maatosa","chapter":"6","verse":"34","text":"Hesa gish wontos keezi qopopitte, wonto metoy wontos aqo. Issi issi galasay bess gidiza metora dess."}]}