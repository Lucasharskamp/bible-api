{"data":[{"book":"Jesaja","chapter":"13","verse":"1","text":"De godsspraak over Babel, die Isaias, de zoon van Amos, ontving:"},{"book":"Jesaja","chapter":"13","verse":"2","text":"Plant een banier op een open berg; Schreeuwt het hun toe, En wenkt met de hand, Dat ze de poorten der tyrannen binnenrukken!"},{"book":"Jesaja","chapter":"13","verse":"3","text":"Ikzelf in mijn woede Heb mijn heilige troepen ontboden, Opgeroepen mijn helden, Mijn triomferende strijders!"},{"book":"Jesaja","chapter":"13","verse":"4","text":"Een donderend geraas op de bergen, Als van een geweldige legertros; Het rommelen van vorstendommen, Van volken, die zich verzamen! Jahweh der heirscharen monstert zijn troepen,"},{"book":"Jesaja","chapter":"13","verse":"5","text":"Van verre gekomen, van de grenzen des hemels: Jahweh met de werktuigen van zijn toorn, Om de hele aarde te teisteren!"},{"book":"Jesaja","chapter":"13","verse":"6","text":"Huilt! Want de dag van Jahweh is nabij; Hij komt als een stortvloed van den Almachtige!"},{"book":"Jesaja","chapter":"13","verse":"7","text":"Alle handen verslappen er van, Elk mensenhart smelt er van weg;"},{"book":"Jesaja","chapter":"13","verse":"8","text":"Ze schokken van krampen, en weeën grijpen hen aan, Ze wringen zich als een barende vrouw; Verbijsterd zien ze elkander aan, Hun gezichten gloeien als vlammen."},{"book":"Jesaja","chapter":"13","verse":"9","text":"Zie, de dag van Jahweh komt, Wreed, verbolgen en woedend: Om de aarde in een woestijn te veranderen, Haar zondaars te moorden."},{"book":"Jesaja","chapter":"13","verse":"10","text":"De hemelsterren en haar wachters Laten haar licht niet meer stralen; De zon is bij haar opgang al donker, En de maan geeft geen glans."},{"book":"Jesaja","chapter":"13","verse":"11","text":"Ik zal de wereld haar boosheid vergelden, En de zondaars hun schuld, Een eind aan het zwetsen der grootsprekers maken, En de trots der geweldenaars breken."},{"book":"Jesaja","chapter":"13","verse":"12","text":"Het volk maak Ik schaarser nog dan het goud, De mannen zeldzamer dan de metalen van Ofir;"},{"book":"Jesaja","chapter":"13","verse":"13","text":"De hemelen trillen er van, De aarde wordt uit haar voegen gerukt: Om de gramschap van Jahweh der heirscharen Op de dag van zijn gloeiende toorn!"},{"book":"Jesaja","chapter":"13","verse":"14","text":"Als een opgejaagd hert, Als een kudde, die niemand bijeenhoudt, Keert iedereen terug naar zijn eigen volk, En vlucht weg naar zijn land."},{"book":"Jesaja","chapter":"13","verse":"15","text":"Wie men ontdekt, wordt doorboord, Wie wordt gegrepen, valt door het zwaard;"},{"book":"Jesaja","chapter":"13","verse":"16","text":"Hun kinderen worden voor hun ogen verpletterd, Hun huizen geplunderd, hun vrouwen onteerd."},{"book":"Jesaja","chapter":"13","verse":"17","text":"Zie, Ik hits de Meden tegen hen op, Die zilver niet tellen, en goud niet begeren!"},{"book":"Jesaja","chapter":"13","verse":"18","text":"De knapen worden door de bogen getroffen, De meisjes verkracht; Geen erbarmen voor de vrucht van de schoot, Geen genade voor kinderen!"},{"book":"Jesaja","chapter":"13","verse":"19","text":"Dan wordt Babel, de parel der koninkrijken, Het pronkjuweel der Chaldeën, Door God tot de grond toe verwoest, Als Sodoma en Gomorra."},{"book":"Jesaja","chapter":"13","verse":"20","text":"Het blijft voor immer verlaten, Ontvolkt van geslacht tot geslacht; De Arabieren slaan er hun tenten niet op, De herders legeren er niet."},{"book":"Jesaja","chapter":"13","verse":"21","text":"Maar jakhalzen hebben er hun holen, En uilen vullen hun huizen; De struisen komen er nestelen, Baarlijke duivels dansen er rond."},{"book":"Jesaja","chapter":"13","verse":"22","text":"In hun burchten janken de honden, In hun lustpaleizen de wolven: Zijn tijd is gekomen, Zijn dag niet verschoven!"}]}