{"data":[{"book":"उत्पत्ति","chapter":"18","verse":"1","text":"याहवेह ने ममरे के बांज वृक्षों के पास अब्राहाम को दर्शन दिया, तब अब्राहाम दिन की कड़ी धूप में अपने तंबू के द्वार पर बैठे हुए थे."},{"book":"उत्पत्ति","chapter":"18","verse":"2","text":"अब्राहाम ने आंखें ऊपर उठाकर देखा कि उनके सामने तीन व्यक्ति खड़े हैं. जब उन्होंने इन व्यक्तियों को देखा, तब वे उनसे मिलने के लिये तंबू के द्वार से दौड़कर उनके पास गए, और झुककर उनको प्रणाम किया."},{"book":"उत्पत्ति","chapter":"18","verse":"3","text":"अब्राहाम ने उनसे कहा, “मेरे स्वामी, यदि मुझ पर आपकी कृपादृष्टि हो, तो अपने सेवक के यहां रुके बिना न जाएं."},{"book":"उत्पत्ति","chapter":"18","verse":"4","text":"आप इस पेड़ के नीचे बैठिये, मैं पानी लेकर आता हूं, ताकि आप अपने पांव धो सकें.”"},{"book":"उत्पत्ति","chapter":"18","verse":"5","text":"मैं आपके लिए भोजन तैयार करता हूं, ताकि आप खाकर तरो ताजा हो सकें और फिर अपनी आगे की यात्रा में जाएं—क्योंकि आप अपने सेवक के यहां आए हैं."},{"book":"उत्पत्ति","chapter":"18","verse":"6","text":"अब्राहाम जल्दी तंबू में साराह के पास गए और कहा, “तुरंत, तीन माप मैदा गूंधकर कुछ रोटियां बनाओ.”"},{"book":"उत्पत्ति","chapter":"18","verse":"7","text":"अब्राहाम दौड़कर अपने गाय-बैल के झुंड के पास गए और एक कोमल अच्छा बछड़ा छांट कर अपने सेवक को दिया और उससे कहा, जल्दी से खाना तैयार करो."},{"book":"उत्पत्ति","chapter":"18","verse":"8","text":"फिर अब्राहाम ने दही, दूध तथा बछड़ा जो तैयार करवाया था, उनको खिलाया. जब वे तीनों भोजन कर रहे थे, अब्राहाम पेड़ की छाया में उनके पास खड़े रहे."},{"book":"उत्पत्ति","chapter":"18","verse":"9","text":"उन्होंने अब्राहाम से पूछा, “तुम्हारी पत्नी साराह कहां है?”"},{"book":"उत्पत्ति","chapter":"18","verse":"10","text":"इस पर उनमें से एक ने कहा, “अगले वर्ष, इसी वसन्त ऋतु समय में, मैं निश्चय वापस आऊंगा, तब तुम्हारी पत्नी साराह पुत्रवती होगी.”"},{"book":"उत्पत्ति","chapter":"18","verse":"11","text":"अब्राहाम तथा साराह बहुत बूढ़े थे, और साराह बच्चा पैदा करने की उम्र को पार कर चुकी थी."},{"book":"उत्पत्ति","chapter":"18","verse":"12","text":"इसलिये साराह मन ही मन हंसते हुए सोचने लगी, “मैं कमजोर हो चुकी और मेरे स्वामी बहुत बूढ़े है, अब क्या यह खुशी हमारे जीवन में आयेगी?”"},{"book":"उत्पत्ति","chapter":"18","verse":"13","text":"तब याहवेह ने अब्राहाम से प्रश्न किया, “साराह यह कहकर क्यों हंस रही है कि क्या मैं वास्तव में एक बच्‍चे को जन्म दूंगी, जबकि मैं तो एक बूढ़ी हूं?"},{"book":"उत्पत्ति","chapter":"18","verse":"14","text":"क्या याहवेह के लिए कोई काम कठिन है? मैं अगले साल इसी निर्धारित समय तुमसे मिलने आऊंगा, तब साराह पुत्रवती होगी.”"},{"book":"उत्पत्ति","chapter":"18","verse":"15","text":"तब साराह डर गयी, और यह कहकर झूठ बोलने लगी, “मैं नहीं हंसी थी.”"},{"book":"उत्पत्ति","chapter":"18","verse":"16","text":"इसके बाद वे व्यक्ति जाने के लिए उठे और सोदोम की ओर देखने लगे, अब्राहाम उनको विदा करने के लिए उनके साथ साथ चल रहे थे."},{"book":"उत्पत्ति","chapter":"18","verse":"17","text":"तब याहवेह ने सोचा, “जो काम मैं करनेवाला हूं, क्या मैं अब्राहाम से छिपा रखूं?"},{"book":"उत्पत्ति","chapter":"18","verse":"18","text":"अब्राहाम से तो निश्चय एक बड़ी और सामर्थी जाति होगी तथा उससे ही पृथ्वी की सारी जातियां आशीष पाएंगी"},{"book":"उत्पत्ति","chapter":"18","verse":"19","text":"क्योंकि मैंने उन्हें इसलिये चुना कि वे अपने बच्चों एवं घर के लोगों को सही और न्याय की बात सिखायें और वे याहवेह के मार्ग में स्थिर रहें, ताकि याहवेह अब्राहाम से किए गए वायदे को पूरा करें.”"},{"book":"उत्पत्ति","chapter":"18","verse":"20","text":"तब याहवेह ने बताया, “सोदोम तथा अमोराह की चिल्लाहट बढ़ गई है, उनका पाप बहुत बढ़ गया है"},{"book":"उत्पत्ति","chapter":"18","verse":"21","text":"इसलिये मैं वहां जाकर देखूंगा कि उनके काम उस चिल्लाहट के मुताबिक बुरे हैं या नहीं. यदि नहीं, तो मैं समझ लूंगा.”"},{"book":"उत्पत्ति","chapter":"18","verse":"22","text":"फिर उनमें से दो व्यक्ति वहां से मुड़कर सोदोम की ओर चले गए, जबकि अब्राहाम याहवेह के सामने रुके रहे."},{"book":"उत्पत्ति","chapter":"18","verse":"23","text":"अब्राहाम ने याहवेह से कहा: “क्या आप सचमुच बुरे लोगों के साथ धर्मियों को भी नाश करेंगे?"},{"book":"उत्पत्ति","chapter":"18","verse":"24","text":"यदि उस नगर में पचास धर्मी हों, तो क्या आप उस नगर को नाश करेंगे? क्या उन पचास धर्मियों के कारण बाकी सब लोग बच नहीं सकते?"},{"book":"उत्पत्ति","chapter":"18","verse":"25","text":"इस प्रकार का काम करना आपसे दूर रहे—दुष्ट के साथ धर्मी को मार डालना, दुष्ट और धर्मी के साथ एक जैसा व्यवहार करना. ऐसा करना आपसे दूर रहे! क्या सारी पृथ्वी का न्यायी न्याय न करे?”"},{"book":"उत्पत्ति","chapter":"18","verse":"26","text":"याहवेह ने कहा, “यदि मुझे सोदोम शहर में पचास धर्मी व्यक्ति मिल जाएं, तो मैं उनके कारण पूरे शहर को छोड़ दूंगा.”"},{"book":"उत्पत्ति","chapter":"18","verse":"27","text":"अब्राहाम ने फिर कहा: “हालाकि मैं केवल मिट्टी और राख हूं, फिर भी मैंने प्रभु से बात करने की हिम्मत की है,"},{"book":"उत्पत्ति","chapter":"18","verse":"28","text":"यदि वहां पचास में से पांच धर्मी कम हो जायें, तो क्या आप पांच धर्मी कम होने के कारण पूरे नगर का नाश करेंगे?”"},{"book":"उत्पत्ति","chapter":"18","verse":"29","text":"एक बार फिर अब्राहाम ने याहवेह से कहा, “यदि वहां चालीस ही धर्मी पाए जाएं तो?”"},{"book":"उत्पत्ति","chapter":"18","verse":"30","text":"तब अब्राहाम ने कहा, “प्रभु, आप मुझ पर नाराज न होएं, पर मुझे बोलने दें. यदि वहां तीस ही धर्मी पाए जाएं तो?”"},{"book":"उत्पत्ति","chapter":"18","verse":"31","text":"अब्राहाम ने कहा, “प्रभु, मैंने आपसे बात करने की हिम्मत तो कर ही ली है; यह भी हो सकता है कि वहां बीस ही पाए जाएं तो?”"},{"book":"उत्पत्ति","chapter":"18","verse":"32","text":"फिर अब्राहाम ने कहा, “हे प्रभु, आप क्रोधित न हों, आखिरी बार आपसे विनती करता हूं. यदि वहां दस ही पाए जाएं तो?”"},{"book":"उत्पत्ति","chapter":"18","verse":"33","text":"जब याहवेह अब्राहाम से बात कर चुके, तो वे वहां से चले गये, और अब्राहाम अपने घर वापस चला गया."}]}