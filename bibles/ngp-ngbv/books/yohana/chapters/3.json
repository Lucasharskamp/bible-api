{"data":[{"book":"Yohana","chapter":"3","verse":"1","text":"Handaga na mnt'hu yumwenga ywa Mafalisayo zina dyakwe etangwagwa Nikodemo naho andaga kilongozi wa Wayahudi."},{"book":"Yohana","chapter":"3","verse":"2","text":"Amwizilaga Yesu kilo kimwenga niyo amgamba, “Labi, kikumanya weye u mhinizi wizile kulawa kwa Mnungu, kwaviya hahali mnt'hu yeyose akudaha kudamanya vihungi ukudamanya weye uneva Mnungu hehamwenga nayehe.”"},{"book":"Yohana","chapter":"3","verse":"3","text":"Yesu niyo amgamba, “Nakugambila ikindedi, mnt'hu hanelekwe kaidi hakudaha kuuona Useuta wa Mnungu.”"},{"book":"Yohana","chapter":"3","verse":"4","text":"Nikodemo niyo amgamba, “Yadahika vivihi mnt'hu kwelekwa kaidi uneva kadalahala kale? Neidahike vivihi kwingila mwe inda ya nine niyo elekwa kaidi?”"},{"book":"Yohana","chapter":"3","verse":"5","text":"Yesu niyo amhitula, “Nakugambila ikindedi mnt'hu hanelekwe kwa mazi na kwa Muye Msuntila, hakudaha kwingila ko Useuta wa Mnungu."},{"book":"Yohana","chapter":"3","verse":"6","text":"Mwili weleka mwili mna Muye weleka Muye."},{"book":"Yohana","chapter":"3","verse":"7","text":"Usekwehelwa kwa mbuli iyo hugambile kwaviya yaungigwa welekwe malavo ya kaidi."},{"book":"Yohana","chapter":"3","verse":"8","text":"Muye yavuma ivo ikuunga naho mvumilo wakwe wevika mnaalo hukumanya uko ikulawa na uko ikuita naho ni ivo akuunga mnt'hu elekwe ni Muye Msuntila.”"},{"book":"Yohana","chapter":"3","verse":"9","text":"Nikodemo niyo amhitula Yesu kugamba, “Mbuli izi zadahika ivivihi.”"},{"book":"Yohana","chapter":"3","verse":"10","text":"Yesu niyo amgamba, “Weye umhinizi wa Izilaeli mna zimbuli izi hukuzimanya?"},{"book":"Yohana","chapter":"3","verse":"11","text":"Nakugambila kindedia, ‘Diya kikudimanya chadilonga, na diya kidione chadilongela uwona, mna uwona wetu hamkuuzumila.’"},{"book":"Yohana","chapter":"3","verse":"12","text":"Uneva himigambilani mbuli za mwe isi mna hamhuwile, nomhuwile vivihi nnawagambilani mbuli za kwe mbingu?"},{"book":"Yohana","chapter":"3","verse":"13","text":"Naho hahali mnt'hu akweile kwe mbingu, ila yehe ezile kulawa uko, uyo Mwana Mnt'hu."},{"book":"Yohana","chapter":"3","verse":"14","text":"Enga iviya Musa ainulaga inyoka idya ye shaba mnanga mwo mti kudya kwe nyika, niivo vili kwa Mwana Mnt'hu, naye neenulwe kulanga,"},{"book":"Yohana","chapter":"3","verse":"15","text":"vileke kila yumwenga akumhuwila ande na ugima wa ulo na ulo mwa Yehe."},{"book":"Yohana","chapter":"3","verse":"16","text":"Kwaviya Mnungu nakawaungisa want'hu wa mwe isi niyo amwigala Mwanawe heena miyawe vileke kila yumwenga akumhuwila asekwaga mna ande no ugima wa ulo na ulo."},{"book":"Yohana","chapter":"3","verse":"17","text":"Kwaviya Mnungu hamletile Mwanawe mwe isi vileke awasengele want'hu wa mwe isi, mna keza vileke isi iyokolwe kwombokela yehe."},{"book":"Yohana","chapter":"3","verse":"18","text":"“Akumhuwila Mwana hakusengelwa, mna wose hewe kumhuwila wasengelwa kale, kwaviya hawadihuwile dizina dya Mwana Mnungu eli ikedu."},{"book":"Yohana","chapter":"3","verse":"19","text":"Naho usengelo wenye nuuno, ung'azi nowiza mwe isi, want'hu niyo waungisa ziza no kuulemela ung'azi, kwaviya yadya udamanyi wawe nounda wiha."},{"book":"Yohana","chapter":"3","verse":"20","text":"Kila akudamanya yaihile aulemela ung'azi naho hakwiza kwo ung'azi kwaviya hakuunga yadya akudamanya yaoneke."},{"book":"Yohana","chapter":"3","verse":"21","text":"Mna yeyose akudamanya yadya yakumwelela Mnungu eza kwo ung'azi vileke, yadya akudamanya yaoneke yadamanywa kwa kumwogoha Mnungu.”"},{"book":"Yohana","chapter":"3","verse":"22","text":"Ize yajike iyo, Yesu hamwenga na wanamp'hina wakwe waitaga mwe isi ya Uyahudi, niyo asinda uuko hamwenga na wanamp'hina wakwe, akabatiza want'hu."},{"book":"Yohana","chapter":"3","verse":"23","text":"Yohana naye andaga akabatiza kint'hu kukwitangwa Ainoni, hagihi na Salimu kwaviya nokunda na mazi mengi, want'hu niyo waita kwakwe vileke wakabatizwe."},{"book":"Yohana","chapter":"3","verse":"24","text":"Ayo yalailaga umwo Yohana andaga akei kuvugailwa mwe divugailo."},{"book":"Yohana","chapter":"3","verse":"25","text":"Niyo wahigana. Wanamp'hina wa Yohana Mbatizi hamwenga na Myahudi yumwenga mwe mbuli yo kukuka."},{"book":"Yohana","chapter":"3","verse":"26","text":"Waitaga kwa Yohana niyo wamgamba, “Mhinizi, yudya mwandanye hamwenga kudya ng'ambu yo mto Yolodani, Yudya walongaga zimbuli zakwe, abatiza naho want'hu wose waita kwakwe.”"},{"book":"Yohana","chapter":"3","verse":"27","text":"Yohana niyo awahitula, “Hakudaha mnt'hu kuhokela kint'hu uneva henk'higwe kulawa kwa Mnungu."},{"book":"Yohana","chapter":"3","verse":"28","text":"Nyuwe wenye mwasimuila kugamba miye nehilonga, ‘miye hiyo Kilisito Mkombozi mna himlongoela yehe.’"},{"book":"Yohana","chapter":"3","verse":"29","text":"Mta mlombigwa niye Mlombi, mna mbwiyaye dyo mlombi akukin'ha no kumtegeleza, anda na kinyemi kikulu akeva diizwi dyo mlombi. Haluse! Ikinyemi changu kigenyela"},{"book":"Yohana","chapter":"3","verse":"30","text":"Yehe aungwa kunda mkulu miye name ninde mdodo.”"},{"book":"Yohana","chapter":"3","verse":"31","text":"Yehe akwiza kulawa kwe mbingu ni mkulu ywa yose. Yeyose alaile mwe isi ni wa mwe isi, naho alonga zimbuli za mwe isi. Yehe akwiza kulawa kulanga, ekulanga kwa mbuli zose."},{"book":"Yohana","chapter":"3","verse":"32","text":"Yadya ayaone nakuyeva nayo akuyasimuila, naho hahali akuzumila yadya akulonga."},{"book":"Yohana","chapter":"3","verse":"33","text":"Yehe akuuzumila ulosi wakwe, kazumila kugamba, Mnungu ni mkindedi."},{"book":"Yohana","chapter":"3","verse":"34","text":"Yehe asigiilwe ni Mnungu alonga mbuli za Mnungu, kwaviya kenk'higwa Muye ywa Mnungu haheina kihimo."},{"book":"Yohana","chapter":"3","verse":"35","text":"Tate amuungisa Mwanawe naho kamwink'ha vose mwe mikono yakwe."},{"book":"Yohana","chapter":"3","verse":"36","text":"Akumzumila Umwana naande no ugima wa ulo na ulo. Mnt'hu akumlemela Umwana hana ugima, naho naande mwe masulumizo ya Mnungu."}]}