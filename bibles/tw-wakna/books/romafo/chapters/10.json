{"data":[{"book":"Romafo","chapter":"10","verse":"1","text":"Anuanom, nea me koma pere hwehwɛ yɛ me mpae a mebɔ srɛ Onyankopɔn ma Israelfo sɛ wobenya nkwagye."},{"book":"Romafo","chapter":"10","verse":"2","text":"Metumi adi wɔn ho adanse sɛ wɔyɛ nnipa a wɔde mmɔdemmɔ som Onyankopɔn sɛnea ɛsɛ. Nanso wɔn som no mfi nimdeɛ mu."},{"book":"Romafo","chapter":"10","verse":"3","text":"Wɔammu trenee a efi Onyankopɔn no, na mmom wɔpɛɛ sɛ wɔfa wɔn ankasa nimdeɛ so. Eyi amma wɔamfa wɔn ho anhyɛ Onyankopɔn pɛ a ɔnam so ma onipa wie pɛyɛ no ase."},{"book":"Romafo","chapter":"10","verse":"4","text":"Kristo ne mmara no awiei, enti obiara a ogye di no bɛyɛ ɔtreneeni."},{"book":"Romafo","chapter":"10","verse":"5","text":"Mose kyerɛe sɛ, sɛ onipa di mmara no so a, obetumi asɔ Onyankopɔn ani, bere a ɔkyerɛw se, “Sɛ obi pɛ sɛ onya nkwa a, ɔnyɛ nea mmara no ka no nyinaa.”"},{"book":"Romafo","chapter":"10","verse":"6","text":"Nanso wɔn a wɔn gyidi nti Onyankopɔn agye wɔn no, mmisa wɔ wɔn koma mu se, “Hena na ɔbɛkɔ ɔsoro akɔfa Kristo aba?”"},{"book":"Romafo","chapter":"10","verse":"7","text":"Na wɔremmisa nso se, “Hena na ɔbɛkɔ awufo asase so akonyan no aba nkwa mu?”"},{"book":"Romafo","chapter":"10","verse":"8","text":"Nea Kyerɛwsɛm no ka ni: “Onyankopɔn asɛm no abɛn wo, ɛda wʼano na ɛwɔ wo koma mu.” Eyi ne asɛm a ɛfa gyidi ho a yɛka no."},{"book":"Romafo","chapter":"10","verse":"9","text":"Sɛ wopae mu ka se, “Yesu ne Awurade,” na wugye di sɛ Onyankopɔn na onyan no fii awufo mu a, wobegye wo nkwa."},{"book":"Romafo","chapter":"10","verse":"10","text":"Na yefi koma mu gye di na wɔabu yɛn bem, na yɛde yɛn ano pae mu ka na yɛanya nkwagye."},{"book":"Romafo","chapter":"10","verse":"11","text":"Na Kyerɛwsɛm no ka se, “Obiara a ɔde ne ho to ne so no, nʼanim rengu ase.”"},{"book":"Romafo","chapter":"10","verse":"12","text":"Nsonoe biara nni Yudani ne Amanamanmuni ntam. Awurade baako no yɛ Awurade ma wɔn nyinaa na ohyira wɔn a wosu frɛ no."},{"book":"Romafo","chapter":"10","verse":"13","text":"Sɛnea Kyerɛwsɛm no ka se, “Obiara a ɔbɛbɔ Awurade din no benya nkwa.”"},{"book":"Romafo","chapter":"10","verse":"14","text":"Ɛbɛyɛ dɛn na nnipa benya gyidi wɔ Awurade mu na wɔabisa no nkwagye? Na ɛbɛyɛ dɛn na wɔate? Gye sɛ obi ka kyerɛ wɔn."},{"book":"Romafo","chapter":"10","verse":"15","text":"Na sɛ wɔansoma wɔn nso a, wɔbɛyɛ dɛn na wɔaka Asɛmpa no? Sɛnea wɔakyerɛw se, “Wɔn a wɔde Asɛmpa no reba no anan yɛ fɛ.”"},{"book":"Romafo","chapter":"10","verse":"16","text":"Nanso ɛnyɛ wɔn nyinaa na wɔagye Asɛmpa no adi, sɛnea Yesaia kae se, “Awurade, hena na wagye yɛn asɛnka adi?”"},{"book":"Romafo","chapter":"10","verse":"17","text":"Ɛno de, na gyidi no fi asɛm no tie mu, nea yɛte fi Asɛmpa a ɛfa Kristo ho no mu."},{"book":"Romafo","chapter":"10","verse":"18","text":"Nanso mibisa se: Wɔante ana? Mmom wɔtee:"},{"book":"Romafo","chapter":"10","verse":"19","text":"Mibisa bio se, Israelfo ante ase ana? Nea edi kan, Mose ka se,"},{"book":"Romafo","chapter":"10","verse":"20","text":"Na Yesaia de akokoduru ka se,"},{"book":"Romafo","chapter":"10","verse":"21","text":"Na nea ɔka faa Israelfo ho ne sɛ,"}]}