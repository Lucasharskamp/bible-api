{"data":[{"book":"اشعیا","chapter":"26","verse":"1","text":"در آن روز، این سرود در سرزمین یهودا خوانده خواهد شد:"},{"book":"اشعیا","chapter":"26","verse":"2","text":"دروازه‌ها را بگشایید تا قوم عادل و با ایمان وارد شوند."},{"book":"اشعیا","chapter":"26","verse":"3","text":"ای خداوند، کسانی را که به تو توکل دارند و در عزم خود راسخند در آرامش کامل نگاه خواهی داشت."},{"book":"اشعیا","chapter":"26","verse":"4","text":"همیشه بر خداوند توکل کنید؛ او جان پناه جاودانی ماست!"},{"book":"اشعیا","chapter":"26","verse":"5","text":"خدا اشخاص مغرور را پست گردانیده و شهر مستحکم آنان را با خاک یکسان کرده است."},{"book":"اشعیا","chapter":"26","verse":"6","text":"کسانی که زیر ظلم و ستم بوده‌اند اینک پیروزمندانه بر خرابه‌های شهر قدم می‌گذارند و آن را لگدمال می‌کنند."},{"book":"اشعیا","chapter":"26","verse":"7","text":"راه درستکاران راست است؛ پس ای خدای راستی راه ایشان را هموار ساز."},{"book":"اشعیا","chapter":"26","verse":"8","text":"ای خداوند، ما از خواست تو پیروی می‌کنیم و به تو امید بسته‌ایم؛ اشتیاق قلب ما تنها تو هستی."},{"book":"اشعیا","chapter":"26","verse":"9","text":"شب را در اشتیاق تو به سر می‌برم و هنگام سپیده دم تو را می‌طلبم. هنگامی که تو جهان را داوری کنی آنگاه مردم مفهوم عدالت را خواهند آموخت."},{"book":"اشعیا","chapter":"26","verse":"10","text":"هر چند تو نسبت به گناهکاران رحیم هستی، اما آنان هرگز یاد نمی‌گیرند که خوبی کنند. آنان در این سرزمین خوبان به بدکاری خود ادامه می‌دهند و به جلال و عظمت تو توجه نمی‌کنند."},{"book":"اشعیا","chapter":"26","verse":"11","text":"دشمنانت نمی‌دانند که تو آنها را مجازات خواهی کرد. خداوندا، آنها را مجازات کن و نشان بده که قومت را دوست داری. بگذار سرافکنده شوند؛ بگذار در آتش خشم تو بسوزند."},{"book":"اشعیا","chapter":"26","verse":"12","text":"خداوندا، می‌دانیم تو برای ما صلح و سلامتی به ارمغان خواهی آورد، زیرا تا به حال هر موفقیتی که کسب کرده‌ایم، در واقع تو به ما عنایت فرموده‌ای."},{"book":"اشعیا","chapter":"26","verse":"13","text":"ای خداوند، اربابان بسیاری بر ما حکومت کرده‌اند، اما ارباب واقعی ما تو هستی و ما تنها تو را پرستش خواهیم کرد."},{"book":"اشعیا","chapter":"26","verse":"14","text":"آنان مردند و از بین رفتند و دیگر هرگز باز نمی‌گردند. تو آنها را به سزای اعمالشان رساندی و نابود کردی و نامشان را از خاطرها محو ساختی."},{"book":"اشعیا","chapter":"26","verse":"15","text":"ای خداوند، قوم خود را افزودی و مملکت ما را وسیع ساختی. این سبب شده است که تو معروف شوی و نامت بر سر زبانها بیفتد."},{"book":"اشعیا","chapter":"26","verse":"16","text":"خداوندا، تو قومت را تنبیه کردی و ایشان هنگام سختی، در خفا به درگاه تو دعا کردند."},{"book":"اشعیا","chapter":"26","verse":"17","text":"ای خداوند، ما در حضور تو مثل زن حامله‌ای هستیم که هنگام زاییدن درد می‌کشد و فریاد برمی‌آورد."},{"book":"اشعیا","chapter":"26","verse":"18","text":"هر چند حامله شده، درد کشیدیم، ولی چیزی نزاییدیم! نتوانستیم برای ساکنان زمین نجات به ارمغان آوریم، و به دنیا حیات ببخشیم."},{"book":"اشعیا","chapter":"26","verse":"19","text":"اما مردگان قوم تو زنده شده، از خاک برخواهند خاست؛ زیرا شبنم تو بر بدنهای ایشان خواهد نشست و به آنها حیات خواهد بخشید. کسانی که در خاک زمین خفته‌اند بیدار شده، سرود شادمانی سر خواهند داد."},{"book":"اشعیا","chapter":"26","verse":"20","text":"ای قوم من، به خانه‌های خود بروید و درها را پشت سر خود ببندید. مدت کوتاهی خود را پنهان کنید تا غضب خدا بگذرد."},{"book":"اشعیا","chapter":"26","verse":"21","text":"زیرا خداوند از آسمان می‌آید تا مردم دنیا را به سبب گناهانشان مجازات کند. زمین تمام خونهای ریخته شده را آشکار خواهد ساخت و دیگر اجساد کشته‌شدگان را در خود پنهان نخواهد کرد."}]}