{"data":[{"book":"אגרת פולוס השליח אל-הרומיים","chapter":"9","verse":"1","text":"אני אומר את האמת במשיח ומצפוני ברוח הקודש מאשר שדברי נכונים:"},{"book":"אגרת פולוס השליח אל-הרומיים","chapter":"9","verse":"2","text":"אני עצוב כל־כך ומדוכא."},{"book":"אגרת פולוס השליח אל-הרומיים","chapter":"9","verse":"3-4","text":"הלוואי שיכולתי אני להיות מוחרם ומנודה מהמשיח, למען אחי בני־ישראל. אלוהים בחר בהם לעמו, הוא עצמו שכן ביניהם, הוא העניק להם את לוחות־הברית ואת התורה המדריכה אותם בחיי היום־יום, הוא אפשר להם לעבדו ולשרתו ונתן להם את הבטחותיו."},{"book":"אגרת פולוס השליח אל-הרומיים","chapter":"9","verse":"5","text":"היהודים הם זרע האבות – אברהם, יצחק ויעקב, ומהם בא המשיח (בדמותו האנושית) השולט בכל ומעל לכל. יבורך שמו לעולמים."},{"book":"אגרת פולוס השליח אל-הרומיים","chapter":"9","verse":"6","text":"האם לא קיים אלוהים את הבטחותיו ליהודים? ודאי שקיים. עלינו לזכור שלא כל מי שמבני ישראל הוא באמת ישראל."},{"book":"אגרת פולוס השליח אל-הרומיים","chapter":"9","verse":"7","text":"עובדת היותם צאצאי אברהם אינה אומרת שהם בני אברהם, כי הכתובים אומרים שהבטחת ה׳ מתייחסת רק לצאצאיו של יצחק בנו, אם־כי לאברהם היו עוד בנים."},{"book":"אגרת פולוס השליח אל-הרומיים","chapter":"9","verse":"8","text":"כלומר, לא כל צאצאיו הטבעיים של אברהם הם בני־אלוהים, אלא אלה שנולדו לפי הבטחת אלוהים."},{"book":"אגרת פולוס השליח אל-הרומיים","chapter":"9","verse":"9","text":"מה הייתה ההבטחה? ”למועד אשוב אליך כעת חיה ולשרה בן.“9‏.9 ט 9 בראשית יח 10, 14"},{"book":"אגרת פולוס השליח אל-הרומיים","chapter":"9","verse":"10","text":"שנים לאחר מכן, כאשר הרתה רבקה לבעלה יצחק וציפתה להולדת יעקב ועשו,"},{"book":"אגרת פולוס השליח אל-הרומיים","chapter":"9","verse":"11-12","text":"אמר אלוהים לרבקה כי עשו, הבן הבכור, ישרת את אחיו הצעיר יעקב. הבטחת אלוהים ניתנה עוד לפני הולדת הילדים, ועוד לפני שהספיקו לעשות טוב או רע. מדוע? על־מנת להראות שאלוהים אינו פועל בהתאם למעשינו והישגינו, אלא בהתאם לבחירתו ולרצונו,"},{"book":"אגרת פולוס השליח אל-הרומיים","chapter":"9","verse":"13","text":"ככתוב:9‏.13 ט 13 מלאכי א 2‏-3 ”ואוהַב את יעקב ואת עשו שנאתי“."},{"book":"אגרת פולוס השליח אל-הרומיים","chapter":"9","verse":"14","text":"האם נאמר שאלוהים נוהג באי־צדק? חס וחלילה!"},{"book":"אגרת פולוס השליח אל-הרומיים","chapter":"9","verse":"15","text":"הרי אלוהים אמר למשה:9‏.15 ט 15 שמות לג 19 ”חנתי את אשר אחן, ורחמתי את אשר ארחם“. כלומר, אלוהים הוא המחליט את מי לחון ועל מי לרחם."},{"book":"אגרת פולוס השליח אל-הרומיים","chapter":"9","verse":"16","text":"אם כן, בחירת אלוהים אינה תלויה ברצונם של בני־האדם או במעשיהם, אלא באלוהים בלבד הקובע ומחליט על מי לרחם."},{"book":"אגרת פולוס השליח אל-הרומיים","chapter":"9","verse":"17","text":"קחו לדוגמה את פרעה מלך מצרים. אלוהים נתן לפרעה את ממלכת מצרים, כדי להפגין באמצעותו את כוחו וגבורתו שלו (של אלוהים), וכדי לפרסם את שמו ותפארתו בין כל העמים."},{"book":"אגרת פולוס השליח אל-הרומיים","chapter":"9","verse":"18","text":"אם כן, אלוהים הוא המחליט על מי לרחם, ואת לבו של מי להקשיח."},{"book":"אגרת פולוס השליח אל-הרומיים","chapter":"9","verse":"19","text":"אם תשאל: מדוע מעניש אלוהים את הסרבנים על שלא שמעו בקולו? האם לא עשו מה שאלוהים רצה שיעשו?"},{"book":"אגרת פולוס השליח אל-הרומיים","chapter":"9","verse":"20","text":"תשובתי היא זאת: מי אתה, השואל, שתתווכח או שתבקר את ה׳? האם שואל הכלי את יוצרו: מדוע יצרת אותי כך ולא אחרת?"},{"book":"אגרת פולוס השליח אל-הרומיים","chapter":"9","verse":"21","text":"כאשר אדם יוצר כד חומר, האין הוא רשאי ליצור מאותו גוש חומר כד אחד מרשים ביופיו, וכד שני ככלי אשפה?"},{"book":"אגרת פולוס השליח אל-הרומיים","chapter":"9","verse":"22","text":"והאם אין לאלוהים הרשות לשפוך את זעמו, ולהראות את סמכותו לכלים המיועדים לכיליון, לאחר שהתייחס אליהם בסבלנות זמן רב מאוד?"},{"book":"אגרת פולוס השליח אל-הרומיים","chapter":"9","verse":"23","text":"וזאת כדי שיוכל להראות לנו, שנועדנו מלפנים לחנינה, את עושרו וכבודו."},{"book":"אגרת פולוס השליח אל-הרומיים","chapter":"9","verse":"24","text":"אנחנו, המאמינים, הם אלה אשר בחר – מקרב היהודים וגם מבין הגויים."},{"book":"אגרת פולוס השליח אל-הרומיים","chapter":"9","verse":"25","text":"האם זוכרים אתם את נבואתו של הושע? בנבואה זו אומר אלוהים שימצא לעצמו בנים אחרים, ויאהב אותם למרות שלא אהב אותם לפני־כן."},{"book":"אגרת פולוס השליח אל-הרומיים","chapter":"9","verse":"26","text":"אלה אשר נאמר עליהם לפנים: ”לא עמי“, יהיו עתה בני אלוהים חיים."},{"book":"אגרת פולוס השליח אל-הרומיים","chapter":"9","verse":"27","text":"ישעיהו הנביא ניבא על ישראל,9‏.27 ט 27 ישעיהו י 22‏-23 ואמר שאף כי עם ישראל ימנה אנשים רבים כחול אשר על שפת הים, רק מעטים יאמינו בה׳ וייוושעו."},{"book":"אגרת פולוס השליח אל-הרומיים","chapter":"9","verse":"28","text":"כי מנוי וגמור עם אלוהים להוציא לפועל את משפטו על הארץ, אולם בשל רחמיו הוא יקצר את תקופת הסבל."},{"book":"אגרת פולוס השליח אל-הרומיים","chapter":"9","verse":"29","text":"במקום אחר אומר ישעיהו שאלמלא ריחם עלינו אלוהים והותיר לנו שריד, היה גורלנו כגורל סדום ועמורה.9‏.29 ט 29 ישעיהו א 9"},{"book":"אגרת פולוס השליח אל-הרומיים","chapter":"9","verse":"30","text":"מה המסקנה? אלוהים אפשר לגויים לקבל סליחת חטאים על־ידי אמונה, למרות שלא דרשו אותו,"},{"book":"אגרת פולוס השליח אל-הרומיים","chapter":"9","verse":"31","text":"ואילו היהודים, שהשתדלו כל־כך להשיג צדקה על־ידי שמירת מצוותיו, לא זכו לכך."},{"book":"אגרת פולוס השליח אל-הרומיים","chapter":"9","verse":"32","text":"מדוע לא זכו? משום שניסו להשיג זאת תוך עשיית מעשים, במקום מתוך האמונה. הם נתקלו באבן נגף ונכשלו."},{"book":"אגרת פולוס השליח אל-הרומיים","chapter":"9","verse":"33","text":"אלוהים הזהיר את היהודים מפני אבן הנגף הזאת,9‏.33 ט 33 ישעיהו ח 14 ואמר שרבים מהם ייכשלו וימעדו, אך אלה שיאמינו (במשיח) לא יבושו לעולם."}]}