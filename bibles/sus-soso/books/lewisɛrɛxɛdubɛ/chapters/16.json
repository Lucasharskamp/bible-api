{"data":[{"book":"Lewi Sɛrɛxɛdubɛ","chapter":"16","verse":"1","text":"Haruna xa di firinyi to faxa e yɛtɛ masenfe ra Alatala bɛ, Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"16","verse":"2","text":"«A fala i taara Haruna bɛ, a na so hɔrɔmɔlingira kui, a naxa lu dangi ra dugi gbakuxi ra xa a dangi tɛmui mu a lixi, alako a naxa faxa. Yire sɛniyɛnxi na a ra saatɛ kankira na dɛnnaxɛ. Xunsarade na na saatɛ kankira nan fari, n minima nuxui kui dɛnnaxɛ.»"},{"book":"Lewi Sɛrɛxɛdubɛ","chapter":"16","verse":"3","text":"«Haruna xa so hɔrɔmɔlingira kui tuura ra, naxan bama yunubi xafari sɛrɛxɛ ra, a nun yɛxɛɛ kontonyi sɛrɛxɛ gan daaxi ra."},{"book":"Lewi Sɛrɛxɛdubɛ","chapter":"16","verse":"4","text":"A xa guba sɛniyɛnxi gɛsɛ fute daaxi ragoro a ma, a xa wantanyi gɛsɛ fute daaxi so. A xa a tagi ixiri bɛlɛti gɛsɛ fute daaxi ra, a xa xunmase dɔxɔ a xunyi ma. A na gɛ a maxade, a xa na dugi sɛniyɛnxi birin nagoro a ma."},{"book":"Lewi Sɛrɛxɛdubɛ","chapter":"16","verse":"5","text":"Isirayila ɲama xa sikɔtɛ firin so a yi ra yunubi xafari sɛrɛxɛ ra, a nun yɛxɛɛ kontonyi keren sɛrɛxɛ gan daaxi ra."},{"book":"Lewi Sɛrɛxɛdubɛ","chapter":"16","verse":"6","text":"Haruna xa tuura ba a yɛtɛ xa yunubi xafari sɛrɛxɛ ra alako a tan nun a xa denbaya xun xa sara."},{"book":"Lewi Sɛrɛxɛdubɛ","chapter":"16","verse":"7","text":"A xa na sikɔtɛ firinyi ti n tan Alatala ya i, hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"16","verse":"8","text":"A xa n tan Ala maxandi a xa tɔnxuma masen n bɛ na sikɔtɛ firinyi xa fe ra. Keren xa findi n tan Alatala gbe ra, boore xa lu Sentanɛ bɛ wula i."},{"book":"Lewi Sɛrɛxɛdubɛ","chapter":"16","verse":"9","text":"Sikɔtɛ naxan sugandixi n tan Alatala gbe ra, Haruna xa a ba yunubi xafari sɛrɛxɛ ra."},{"book":"Lewi Sɛrɛxɛdubɛ","chapter":"16","verse":"10","text":"Sikɔtɛ naxan sugandixi a xa findi Sentanɛ gbe ra, na mu faxama. Haruna xa a ti n tan Alatala ya i, a xa findi xunsare ra, a xa a bɛɲin sigafe ra wula i Sentanɛ bɛ."},{"book":"Lewi Sɛrɛxɛdubɛ","chapter":"16","verse":"11","text":"Haruna xa tuura ba a yɛtɛ xa yunubi xafari sɛrɛxɛ ra, a xa findi a tan nun a xa denbaya xunsare ra. A xa na tuura kɔn naxaba yunubi xafari sɛrɛxɛ ra."},{"book":"Lewi Sɛrɛxɛdubɛ","chapter":"16","verse":"12","text":"A xa surayi ganse rafe tɛ wole ra naxan tongoxi sɛrɛxɛbade fari n tan Alatala ya i. A xa surayi fuɲi bɛlɛxɛ ya firin fan tongo. A xa na birin xanin dugi gbakuxi xanbi ra yire sɛniyɛnxi kui."},{"book":"Lewi Sɛrɛxɛdubɛ","chapter":"16","verse":"13","text":"A xa na surayi gan n tan Alatala ya i, alako tuuri naxan tema na xa saatɛ kankira nɔxun a ma alako a naxa faxa."},{"book":"Lewi Sɛrɛxɛdubɛ","chapter":"16","verse":"14","text":"A xa tuura wuli nde tongo a bɛlɛxɛsole ra, a xa a kasan saatɛ kankira makoto se ma xunsarade sogetede biri sanmaya solofere, a man xa a kasan na makoto se ya ra."},{"book":"Lewi Sɛrɛxɛdubɛ","chapter":"16","verse":"15","text":"A xa sikɔtɛ kɔn naxaba ɲama xa yunubi xafari sɛrɛxɛ ra, a fa a wuli xanin dugi gbakuxi xanbi ra. A xa na wuli kasan saatɛ kankira makoto se ma nun saatɛ kankira makoto se ya ra, alɔ a rabaxi tuura wuli ra ki naxɛ.»"},{"book":"Lewi Sɛrɛxɛdubɛ","chapter":"16","verse":"16","text":"«Na ki a xunsare sɔtɔma yire sɛniyɛnxi bɛ Isirayilakae xa sɛniyɛntareɲa, e xa fe kobie, nun e xa yunubie xa fe ra. A xa a raba na ki hɔrɔmɔlingira fan bɛ, naxan tixi Isirayilaka sɛniyɛntaree tagi."},{"book":"Lewi Sɛrɛxɛdubɛ","chapter":"16","verse":"17","text":"Mixi yo naxa lu hɔrɔmɔlingira kui han Haruna minima yire sɛniyɛnxi fisamante kui tɛmui naxɛ. A xa a tan nun a xa denbaya xun sara, a nun Isirayila ɲama birin."},{"book":"Lewi Sɛrɛxɛdubɛ","chapter":"16","verse":"18","text":"A xa siga sɛrɛxɛbade yire naxan na n tan Alatala ya i, a fa xunsare ba na sɛrɛxɛbade bɛ. A xa tuura nun sikɔtɛ wuli sa ferie ma naxee nu na sɛrɛxɛbade tunxunyi naanie ra."},{"book":"Lewi Sɛrɛxɛdubɛ","chapter":"16","verse":"19","text":"A xa wuli kasan a bɛlɛxɛsole ra sanya solofere sɛrɛxɛbade ma, alako a xa sɛniyɛn Isirayilakae xa sɛniyɛntareɲa xa fe ra.»"},{"book":"Lewi Sɛrɛxɛdubɛ","chapter":"16","verse":"20","text":"«Haruna na gɛ xunsare bade yire sɛniyɛnxi, hɔrɔmɔlingira, nun sɛrɛxɛbade bɛ, a xa sikɔtɛ boore maso naxan mu nu faxa."},{"book":"Lewi Sɛrɛxɛdubɛ","chapter":"16","verse":"21","text":"A xa a bɛlɛxɛ firinyie sa na sikɔtɛ xun tagi, a fa Isirayilakae xa sɛniyɛntareɲa, e xa fe kobie, nun e xa yunubi birin masen n tan Ala bɛ. A na gɛ na kote birin sade sikɔtɛ xun, a xa na sikɔtɛ bɛɲin wula i mixi nde saabui ra naxan bara tin na wali ra."},{"book":"Lewi Sɛrɛxɛdubɛ","chapter":"16","verse":"22","text":"Na sikɔtɛ yunubi birin xaninma a xun ma wula i, a bɛɲin dɛnnaxɛ.»"},{"book":"Lewi Sɛrɛxɛdubɛ","chapter":"16","verse":"23","text":"«Na dangi xanbi, Haruna xa so hɔrɔmɔlingira kui, a xa a xa dugi gɛsɛ fute daaxie ba, a naxee ragoroxi a ma beenu a xa so yire sɛniyɛnxi kui. A xa nee lu na."},{"book":"Lewi Sɛrɛxɛdubɛ","chapter":"16","verse":"24","text":"A xa a maxa ye ra yire sɛniyɛnxi kui, a dugi gbɛtɛe ragoro a ma. A na gɛ, a xa mini, a sɛrɛxɛ gan daaxi firin ba, keren a yɛtɛ bɛ, boore ɲama bɛ. A xunsare sɔtɔma a yɛtɛ bɛ nun ɲama bɛ na kui."},{"book":"Lewi Sɛrɛxɛdubɛ","chapter":"16","verse":"25","text":"A man xa yunubi xafari sɛrɛxɛ ture gan sɛrɛxɛbade fari.»"},{"book":"Lewi Sɛrɛxɛdubɛ","chapter":"16","verse":"26","text":"«Naxan sikɔtɛ bɛɲin wula i Sentanɛ bɛ, na lan a xa a xa dugie xa, a a fate maxa, a fa gbilen ɲama yonkinde."},{"book":"Lewi Sɛrɛxɛdubɛ","chapter":"16","verse":"27","text":"Tuura nun sikɔtɛ naxee baxi yunubi xafari sɛrɛxɛ ra, naxee wuli findi xunsare ra yire sɛniyɛnxi, nee lan e xa xanin ɲama yonkinde fari ma, e kiri, e sube, nun e ɲaɲɛ birin xa gan tɛ ra."},{"book":"Lewi Sɛrɛxɛdubɛ","chapter":"16","verse":"28","text":"Naxan na wali rabama, a xa a xa dugie xa, a xa a fate maxa ye ra, a fa gbilen ɲama yonkinde.»"},{"book":"Lewi Sɛrɛxɛdubɛ","chapter":"16","verse":"29","text":"«Sɛriyɛ nan na ki wo bɛ naxan mu kanama abadan. Kike solofere nde, xi fu lɔxɔɛ, wo xa sunyi suxu, wo naxa wali yo raba, wo tan, nun mixi naxee sabatixi naa kɔnɔ e mu findi Isirayilakae ra."},{"book":"Lewi Sɛrɛxɛdubɛ","chapter":"16","verse":"30","text":"Na findima xunsare lɔxɔɛ ra wo bɛ, alako wo xa sɛniyɛn, wo xa yunubi birin xa xafari n tan Alatala ya i."},{"book":"Lewi Sɛrɛxɛdubɛ","chapter":"16","verse":"31","text":"Na findima malabui nun sali lɔxɔɛ ra wo bɛ. Wo xa sunyi suxu na lɔxɔɛ. Yi sɛriyɛ mu kanama abadan.»"},{"book":"Lewi Sɛrɛxɛdubɛ","chapter":"16","verse":"32","text":"«Ala naxan sugandixi, a naxan tixi sɛrɛxɛdubɛ kuntigi ra, na nan wo xun sarama. A luma a baba xa wali raba ra. A luma sɛrɛxɛdubɛ dugi sɛniyɛnxie ragoro ra a ma."},{"book":"Lewi Sɛrɛxɛdubɛ","chapter":"16","verse":"33","text":"A luma yire sɛniyɛnxi, hɔrɔmɔlingira, sɛrɛxɛbade, sɛrɛxɛdubɛe nun Isirayila ɲama birin xun sara ra."},{"book":"Lewi Sɛrɛxɛdubɛ","chapter":"16","verse":"34","text":"Yi sɛriyɛ mu kanama abadan, alako ɲɛ birin xunsare xa ba Isirayilakae bɛ e xa yunubi birin ma fe ra.»"}]}