{"data":[{"book":"Warumi","chapter":"15","verse":"1","text":"Twenga yatuwera wagangamala munjimiru tufiruwa kuwatanga walii yawahera likakala kuzitola shida zyawu. Natulifiriziya twaweni hera."},{"book":"Warumi","chapter":"15","verse":"2","text":"Kila yumu gwetu kafiruwa kumfiriziya gwapakwegera gwakuwi kwa maheri su ayu kapati kulinyawa munjimiru."},{"book":"Warumi","chapter":"15","verse":"3","text":"Toziya Kristu kalipendeleya ndiri mweni, kumbiti kaweriti handa ntambu yagatakuliti Malembu, “Nyengu zyoseri zawakulaviliriti gwenga zimpata neni.”"},{"book":"Warumi","chapter":"15","verse":"4","text":"Goseri yagalembitwi galembwa kutufunda twenga su kulawirana na hepera na manemu gatupananwa na Malembu Mananagala aga tupati kuwera na matumbiru."},{"book":"Warumi","chapter":"15","verse":"5","text":"Mlungu yakawera shanjiru sha hepera na manemu goseri, kawapanani mwenga kuwera na mkoleranu gumu kwa kugenderana na mfanu gwakuwi Yesu Kristu."},{"book":"Warumi","chapter":"15","verse":"6","text":"Su mawoseri mwenga na kwa liziwu limu, mumkwisi Mlungu, Tati gwa Mtuwa gwetu Yesu Kristu."},{"book":"Warumi","chapter":"15","verse":"7","text":"Su, mulishemerani toziya ya ukwisa wa Mlungu, Kristu ntambu yakawashemeliriti."},{"book":"Warumi","chapter":"15","verse":"8","text":"Toziya nuwagambirani kuwera Kristu kiziti kuwera ntumintumi gwa Wayawudi kapati kulanguziya uwaminika wa Mlungu na malagilu ga Mlungu gakawapananiti wambuyi wetu gapati kutimiya,"},{"book":"Warumi","chapter":"15","verse":"9","text":"su nawomberi wantu yawawera Wayawudi ndiri, wapati kumkwisa Mlungu toziya ya lusungu lwakuwi. Ntambu yagalonga Malembu Mnanagala,"},{"book":"Warumi","chapter":"15","verse":"10","text":"Kayi Malembu galonga,"},{"book":"Warumi","chapter":"15","verse":"11","text":"Kayi,"},{"book":"Warumi","chapter":"15","verse":"12","text":"Kayi Isaya kalonga,"},{"book":"Warumi","chapter":"15","verse":"13","text":"Mlungu yakawera shyanjiru sha litumbiru, kawamemiziyi nemeleru yoseri na ponga kulawirana na njimiru yenu, litumbiru lyenu lipati kongereka kwa likakala lya Rohu Mnanagala."},{"book":"Warumi","chapter":"15","verse":"14","text":"Waganja wangu, namweni neni nuvimana nakaka kuwera mwenga viraa mmema lusungu na mahala goseri na muweza kulitakulirana maweni kwa maweni."},{"book":"Warumi","chapter":"15","verse":"15","text":"Kumbiti nuwalembirani muluhamba alu pota lyoga, mpati kuwaholuziya kuusu shitwatira ashi. Ntenda hangu toziya ya maheri gakanupiti Mlungu"},{"book":"Warumi","chapter":"15","verse":"16","text":"ga kuwera ntumintumi gwa Yesu Kristu kwa wantu yawawera Wayawudi ndiri. Lihengu lyangu ali lya shitambika kubwera Shisoweru Shiwagira sha Mlungu su wantu yawawera ndiri Wayawudi wapati kuwera tambiku yayijimirwa na Mlungu, tambiku yayipungitwi na Rohu Mnanagala."},{"book":"Warumi","chapter":"15","verse":"17","text":"Hangu, pamuhera na Kristu Yesu, neni weza kulitumbira lihengu lyangu kwajili ya Mlungu."},{"book":"Warumi","chapter":"15","verse":"18","text":"Njera ndiri kutakula shintu shimonga shoseri kumbiti shilii hera ndosheni Kristu Yesu kashitenda kwa kundendera neni su wantu yawawera Wayawudi ndiri wapati kujimira. Katenda hangu kwa visoweru na vitendu,"},{"book":"Warumi","chapter":"15","verse":"19","text":"kwa likakala lya mauzauza na makangashu na kwa likakala lya Rohu gwa Mlungu. Su, kwa mwanja gwa kila pahala, kwanjira Yerusalemu kulii mpaka Yeriku, nushibwera weri Shisoweru Shiwagira Sha Kristu."},{"book":"Warumi","chapter":"15","verse":"20","text":"Nfira kubwera visoweru viwagira mashaka goseri poseri litawu lya Kristu halyenipikiniriki, naniza kunyawa shanjiru kwa muntu gwingi."},{"book":"Warumi","chapter":"15","verse":"21","text":"Ntambu yagatakula Malembu Mananagala,"},{"book":"Warumi","chapter":"15","verse":"22","text":"Toziya ayi waneweleriti mala zivuwa kwiza kwa mwenga."},{"book":"Warumi","chapter":"15","verse":"23","text":"Kumbiti tembera vinu malira lihengu lyangu wega azi na kwa vinja vivuwa neni wera na mafiliru makulu ga kwiza kwa mwenga kuwalola."},{"book":"Warumi","chapter":"15","verse":"24","text":"Nulitumbira kutenda hangu vinu, nfiriti kuwalolani neni panwera mumwanja gwa kugenda Hisipaniya na muntangi kwa mwanja agu pakunemelera kala kuwera kwa shipindi panwera na mwenga."},{"book":"Warumi","chapter":"15","verse":"25","text":"Kumbiti, kwa vinu nunkugenda kuwatendera wantu wa Mlungu wa kulii Yerusalemu."},{"book":"Warumi","chapter":"15","verse":"26","text":"Toziya Shikundi sha wantu shawamjimira Yesu aku Makedoniya na Akaya wafira kutenda mshangu yawu kuwatanga wantu wa Mlungu yawawera wahushu wa aku Yerusalemu."},{"book":"Warumi","chapter":"15","verse":"27","text":"Weni wafira kutenda hangu, kumbiti nakaka, ali lihengu lyawu kwa womberi. Toziya payiwera wantu yawawera Wayawudi ndiri washiliki tekelera za shirohu za Wayawudi, wafiruwa na womberi viraa wawatenderi Wayawudi munfira zyawu za pasipanu."},{"book":"Warumi","chapter":"15","verse":"28","text":"Pantenda kala lihengu ali na kuwapanana mshangu agu gwagujojiniritwi kwajili ya womberi, hanuwatyangiri mwenga neni panwera mumwanja kugenda Hisipaniya."},{"book":"Warumi","chapter":"15","verse":"29","text":"Nuvimana kuwera paniza kwamwenga hanuwajegeri tekelera zivuwa za Kristu."},{"book":"Warumi","chapter":"15","verse":"30","text":"Su, waganja wangu nuwaluwani kwa Mtuwa gwetu Yesu Kristu na kwa ufiru wawujegwa na Rohu, munjimiri kwa kunduwira kwa Mlungu."},{"book":"Warumi","chapter":"15","verse":"31","text":"Mluwi mpati kulopoziwa muwamu mwa walii yawajimira ndiri yawawera Yudeya na utenderu waneni Yerusalemu upati kujimirwa na wantu wa Mlungu yawawera aku."},{"book":"Warumi","chapter":"15","verse":"32","text":"Hangu, Mlungu pakafira, neni hanwezi kwiza kwa mwenga kwa nemelera, hanoyeri pamuhera na mwenga."},{"book":"Warumi","chapter":"15","verse":"33","text":"Mlungu yakawera shanjiru sha ponga, kaweri na mawoseri mwenga. Yina haa."}]}