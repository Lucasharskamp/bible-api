{"data":[{"book":"Abbootii Murtii","chapter":"11","verse":"1","text":"Yiftaan namichi gosa Giliʼaad sun goota ture. Abbaan isaa Giliʼaad jedhama; haati isaa immoo sagaagaltuu turte."},{"book":"Abbootii Murtii","chapter":"11","verse":"2","text":"Niitiin Giliʼaadis Giliʼaadiif ilmaan deesse; isaanis yommuu guddatanitti Yiftaadhaan, “Ati waan dubartii biraa irraa dhalatteef dhaala tokko illee maatii keenya irraa hin argattu” jedhanii isa ariʼan."},{"book":"Abbootii Murtii","chapter":"11","verse":"3","text":"Kanaafuu Yiftaan obboloota isaa duraa baqatee biyya Xoob jedhamu keessa jiraate; gareen kashlabbootaa naannoo isaatti walitti qabamanii isa duukaa buʼan."},{"book":"Abbootii Murtii","chapter":"11","verse":"4","text":"Yeroo xinnoo booddee, yommuu Amoononni saba Israaʼelitti waraana kaasanitti,"},{"book":"Abbootii Murtii","chapter":"11","verse":"5","text":"maanguddoonni Giliʼaad Yiftaa barbaacha gara Xoob deeman."},{"book":"Abbootii Murtii","chapter":"11","verse":"6","text":"Isaanis, “Akka nu Amoonota waraanuu dandeenyuuf kottuu ajajaa nuu taʼi” jedhaniin."},{"book":"Abbootii Murtii","chapter":"11","verse":"7","text":"Yiftaanis, “Isin na jibbitanii mana abbaa kootii na hin ariinee? Amma yommuu rakkattan maaliif na bira dhuftu?” isaaniin jedhe."},{"book":"Abbootii Murtii","chapter":"11","verse":"8","text":"Maanguddoonni Giliʼaadis, “Nu sababii kanaaf gara kee dhufneerra; Amoonota waraanuudhaaf nu faana kottu; nu warra Giliʼaad keessa jiraannu hunda irrattis hoogganaa ni taataa” jedhaniin."},{"book":"Abbootii Murtii","chapter":"11","verse":"9","text":"Yiftaanis, “Yoo isin akka ani Amoonota waraanuuf biyya kootti na deebiftanii Waaqayyos dabarsee harka kootti isaan kenne, dhugumaan ani hoogganaa keessan nan taʼaa?” jedheen."},{"book":"Abbootii Murtii","chapter":"11","verse":"10","text":"Maanguddoonni Giliʼaadis deebisanii, “Waaqayyo dhuga baʼaa keenya; dhugumaan nu akkuma ati jette goona” jedhaniin."},{"book":"Abbootii Murtii","chapter":"11","verse":"11","text":"Kanaafuu Yiftaan maanguddoota Giliʼaad wajjin qajeele; sabni Giliʼaadis hoogganaa fi abbaa duulaa isa godhate. Innis iddoo Miisphaa jedhamutti waan duraan dubbate hundumaa irra deebiʼee fuula Waaqayyoo duratti dubbate."},{"book":"Abbootii Murtii","chapter":"11","verse":"12","text":"Yiftaan gara mootii Amoonotaatti ergamoota ergee, “Ati kan biyya keenya waraantuuf rakkina maalii nurraa qabda?” jedheen."},{"book":"Abbootii Murtii","chapter":"11","verse":"13","text":"Mootiin Amoonotaas ergamoota Yiftaatiin, “Sababii Israaʼeloonni yeroo Gibxii baʼanitti biyya koo kan Arnoonii fi Yaaboq gidduu jiruu fi biyya koo kan hamma Yordaanositti jiru fudhataniif ani waan kana godheera; kanaafuu amma karaa nagaan naa deebisaa” jedhe."},{"book":"Abbootii Murtii","chapter":"11","verse":"14","text":"Yiftaanis gara mootii Amoonotaatti deebisee ergamoota isaa erge;"},{"book":"Abbootii Murtii","chapter":"11","verse":"15","text":"akkanas jedhe:"},{"book":"Abbootii Murtii","chapter":"11","verse":"16","text":"Garuu yeroo Gibxii baʼanitti Israaʼeloonni gammoojjii keessa gara Galaana Diimaa, achii immoo gara Qaadesh dhufan."},{"book":"Abbootii Murtii","chapter":"11","verse":"17","text":"Israaʼelis gara mootii Edoomitti, ‘Akka ani biyya kee keessaan darbu naa eeyyami’ jedhee ergamoota erge; mootiin Edoom garuu hin dhageenye. Gara mootii Moʼaabittis akkasuma ergan; inni illee ni dide. Kanaafuu Israaʼel Qaadesh keessa ture."},{"book":"Abbootii Murtii","chapter":"11","verse":"18","text":"“Itti aansees gammoojjii keessa darbee biyya Edoomii fi biyya Moʼaab irra naannaʼee karaa baʼa biyya Moʼaabiin darbee gama kaaniin Arnoon cina qubate. Garuu sababii Arnoon daarii Moʼaab turteef isaan biyya Moʼaab hin seenne ture."},{"book":"Abbootii Murtii","chapter":"11","verse":"19","text":"“Ergasiis Israaʼel Sihoon mooticha Amoorotaa kan Heshboon bulchaa ture sanatti ergamoota ergee, ‘Akka nu biyya kee keessa gara biyya keenyaatti dabarru nuu eeyyami’ jedheen."},{"book":"Abbootii Murtii","chapter":"11","verse":"20","text":"Sihoon garuu akka inni karaa biyya isaatiin darbu Israaʼelin hin amanne. Kanaafuu inni namoota isaa walitti qabatee Yaahizaa keessa qubatee Israaʼelin lole."},{"book":"Abbootii Murtii","chapter":"11","verse":"21","text":"“Waaqayyo Waaqni Israaʼelis Sihoonii fi namoota isaa hunda dabarsee harka Israaʼelitti kenne; Israaʼeloonnis jara moʼatan; kanaafuu Israaʼeloonni biyya Amoorota achi jiraatan hundaa fudhatan;"},{"book":"Abbootii Murtii","chapter":"11","verse":"22","text":"qabeenya biyya Amoor kan Arnoonii hamma Yaaboqitti akkasumas kan gammoojjii hamma Yordaanositti jiru hunda fudhatan."},{"book":"Abbootii Murtii","chapter":"11","verse":"23","text":"“Yoos erga Waaqayyo Waaqni Israaʼel fuula saba Israaʼel duraa Amoorota ariʼee baasee ati fudhachuudhaaf mirga maalii qabdaa?"},{"book":"Abbootii Murtii","chapter":"11","verse":"24","text":"Ati waan Kemoosh Waaqni kee siif kennu hin fudhattuu? Nus akkasuma waan Waaqayyo Waaqni keenya nuu kenne kam iyyuu ni fudhanna."},{"book":"Abbootii Murtii","chapter":"11","verse":"25","text":"Ati Baalaaq mootii Moʼaab ilma Ziphoori sana ni caaltaa? Inni takkumaa Israaʼel waraaneeraa? Yookaan loleeraa?"},{"book":"Abbootii Murtii","chapter":"11","verse":"26","text":"Israaʼeloonni waggaa dhibba sadii Heshboon, Aroʼeer, qubatawwan naannoo sanaatii fi magaalaawwan naannoo Arnoon qabatanii turaniiru. Ati yeroo sanatti maaliif deebiftee hin fudhatin?"},{"book":"Abbootii Murtii","chapter":"11","verse":"27","text":"Ani yakka sitti hin hojjenne; ati garuu waraana natti kaasuudhaan na miiteerta. Kanas Waaqayyo, abbaan murtii ammuma kana kaʼee Israaʼelootaa fi Amoonota gidduutti murtii haa kennu.”"},{"book":"Abbootii Murtii","chapter":"11","verse":"28","text":"Mootiin Amoonotaa garuu ergaa Yiftaan isatti ergeef gurra hin kennine."},{"book":"Abbootii Murtii","chapter":"11","verse":"29","text":"Kana irratti Hafuurri Waaqayyoo Yiftaa irra buʼe. Innis Giliʼaadii fi Minaasee keessa darbee Miisphaa ishee Giliʼaad keessa jirtu sana keessa qaxxaamuree Amoonotatti duule."},{"book":"Abbootii Murtii","chapter":"11","verse":"30","text":"Yiftaan akkana jedhee Waaqayyoof wareege; “Yoo ati Amoonota dabarsitee harka kootti kennite,"},{"book":"Abbootii Murtii","chapter":"11","verse":"31","text":"yommuu ani moʼadhee deebiʼutti wanni mana kootii na simachuudhaaf jalqabatti baʼuu kam iyyuu kan Waaqayyoo ti; anis qalma gubamu godhee isa nan dhiʼeessa.”"},{"book":"Abbootii Murtii","chapter":"11","verse":"32","text":"Ergasiis Yiftaan Amoonota waraanuuf baʼe; Waaqayyos isaan dabarsee harka isaatti kenne."},{"book":"Abbootii Murtii","chapter":"11","verse":"33","text":"Innis Aroʼeerii jalqabee magaalaawwan digdama hamma naannoo Miiniititti akkasumas hamma Abeel Keraamiimitti argaman guutumaan guutuutti barbadeesse. Amoononnis akkasiin Israaʼelootaaf bulan."},{"book":"Abbootii Murtii","chapter":"11","verse":"34","text":"Yeroo Yiftaan gara Miisphaatti mana isaatti deebiʼetti, intalli isaa dibbee rukutaa sirbaa isa simachuuf baate! Isheen intala tokkittii inni qabu turte. Inni ishee malee ilmas taʼu intala biraa hin qabu ture."},{"book":"Abbootii Murtii","chapter":"11","verse":"35","text":"Innis yommuu ishee argetti wayyaa isaa tarsaasee, “Wayyoo! Yaa mucattii koo! Na balleessite; dhiphina keessa na galchite; ani wareega cabsuu hin dandeenye Waaqayyoof wareegeeraatii” jedhee booʼe."},{"book":"Abbootii Murtii","chapter":"11","verse":"36","text":"Isheenis akkana jette; “Yaa abbaa ko, ati Waaqayyoof kakatteerta; sababii Waaqayyo diinota kee Amoonota haaloo siif baʼeef, ati waan waadaa galte sana anaan guutadhu."},{"book":"Abbootii Murtii","chapter":"11","verse":"37","text":"Garuu waan tokko naa eeyyami; sababii ani siʼachi hin heerumneef akka ani michoota koo wajjin gaarran irra naannaʼee durbummaa kootiif booʼuuf jiʼa lama naa kenni.”"},{"book":"Abbootii Murtii","chapter":"11","verse":"38","text":"Innis, “Dhaquu dandeessa” jedheen. Akka isheen jiʼa lamaaf deemtus eeyyameef. Isheenis waan siʼachi heerumuu hin dandeenyeef dubarran michoota ishee wajjin gaarranitti ol baatee boosse."},{"book":"Abbootii Murtii","chapter":"11","verse":"39","text":"Jiʼa lamaa booddees gara abbaa isheetti deebite; innis akkuma wareege sana godhe. Isheen durba turte."},{"book":"Abbootii Murtii","chapter":"11","verse":"40","text":"durboonni Israaʼel wagguma waggaan baʼanii guyyaa afur intala Yiftaa namicha Giliʼaad sanaa gaddaan yaadatu."}]}