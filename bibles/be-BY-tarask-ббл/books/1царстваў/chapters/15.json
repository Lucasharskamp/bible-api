{"data":[{"book":"1 ЦАРСТВАЎ","chapter":"15","verse":"1","text":"І сказаў Самуіл Саўлу: Гасподзь паслаў мяне памазаць цябе царом над народам Ягоным, над Ізраілем; цяпер паслухайся голасу Госпада."},{"book":"1 ЦАРСТВАЎ","chapter":"15","verse":"2","text":"Так кажа Гасподзь Саваоф: успомніў Я пра тое, што зрабіў Амалік Ізраілю, як ён супрацьстаяў яму на шляху, калі ён ішоў зь Егіпта;"},{"book":"1 ЦАРСТВАЎ","chapter":"15","verse":"3","text":"цяпер ідзі і пабі Амаліка і вынішчы ўсё, што ў яго; і не давай літасьці яму, а аддай сьмерці ад мужа да жонкі, ад падлетка да немаўляці, ад вала да авечкі, ад вярблюда да асла."},{"book":"1 ЦАРСТВАЎ","chapter":"15","verse":"4","text":"І сабраў Саўл люд і налічыў іх у Тэлаіме дзьвесьце тысяч Ізраільцянаў пешых і дзесяць тысяч з калена Юдавага."},{"book":"1 ЦАРСТВАЎ","chapter":"15","verse":"5","text":"І дайшоў Саўл да горада Амалікавага і зрабіў засаду ў даліне."},{"book":"1 ЦАРСТВАЎ","chapter":"15","verse":"6","text":"І сказаў Саўл Кіняянам: ідзеце, аддзялецеся, выйдзіце з асяродзьдзя Амаліка, каб я не загубіў вас зь ім, бо вы аказалі прыхільнасьць усім Ізраільцянам, калі яны ішлі зь Егіпта. І аддзяліліся Кіняяне з асяродзьдзя Амаліка."},{"book":"1 ЦАРСТВАЎ","chapter":"15","verse":"7","text":"І пабіў Саўл Амаліка ад Хавілы да навакольля Сура, што перад Егіптам;"},{"book":"1 ЦАРСТВАЎ","chapter":"15","verse":"8","text":"і Агага, цара Амалікавага, захапіў жывога, а народ увесь вынішчыў мечам."},{"book":"1 ЦАРСТВАЎ","chapter":"15","verse":"9","text":"Але Саўл і народ пашкадавалі Агага і найлепшых авечак і валоў і ўкормленых ягнят, і ўсё добрае, і не хацелі зьнішчаць, а ўсе рэчы малаважныя і благія зьнішчылі."},{"book":"1 ЦАРСТВАЎ","chapter":"15","verse":"10","text":"І было слова Госпада Самуілу такое:"},{"book":"1 ЦАРСТВАЎ","chapter":"15","verse":"11","text":"Шкадую, што паставіў Я Саўла царом, бо ён адвярнуўся ад Мяне і слова Майго ня выканаў. І засмуціўся Самуіл і заклікаў Госпада цэлую ноч."},{"book":"1 ЦАРСТВАЎ","chapter":"15","verse":"12","text":"І ўстаў Самуіл рана раніцай і пайшоў насустрач Саўлу. І паведамілі Самуілу, што Саўл хадзіў на Карміл і там паставіў сабе помнік, і сышоў у Галгал."},{"book":"1 ЦАРСТВАЎ","chapter":"15","verse":"13","text":"Калі прыйшоў Самуіл да Саўла, дык Саўл сказаў яму: дабраславёны ты ў Госпада; я выканаў слова Госпада."},{"book":"1 ЦАРСТВАЎ","chapter":"15","verse":"14","text":"І сказаў Самуіл: а што гэта за бляяньне авечак у вушах маіх і рыканьне валоў, якое я чую?"},{"book":"1 ЦАРСТВАЎ","chapter":"15","verse":"15","text":"І сказаў Саўл: прывялі іх ад Амаліка, бо людзі пашкадавалі найлепшых авечак і валоў на ахвяраваньне Госпаду Богу твайму; а астатняе мы зьнішчылі."},{"book":"1 ЦАРСТВАЎ","chapter":"15","verse":"16","text":"І сказаў Самуіл Саўлу: пачакай, я скажу табе, што сказаў мне Гасподзь уначы. І сказаў яму Саўл: кажы."},{"book":"1 ЦАРСТВАЎ","chapter":"15","verse":"17","text":"І сказаў Самуіл: ці не малы ты быў у вачах тваіх, калі стаўся галавою плямёнаў Ізраілевых, і Гасподзь памазаў цябе царом над Ізраілем?"},{"book":"1 ЦАРСТВАЎ","chapter":"15","verse":"18","text":"І паслаў цябе Гасподзь у дарогу, сказаўшы: ідзі і пракляні няверных Амалікіцянаў і ваюй супроць іх, пакуль ня зьнішчыш іх."},{"book":"1 ЦАРСТВАЎ","chapter":"15","verse":"19","text":"Чаму ж ты не паслухаў голасу Госпада і кінуўся на здабычу і ўчыніў благое перад вачыма Госпада?"},{"book":"1 ЦАРСТВАЎ","chapter":"15","verse":"20","text":"І сказаў Саўл Самуілу: я паслухаўся голасу Госпада і пайшоў у дарогу, куды паслаў мяне Гасподзь, і прывёў Агага, цара Амалікіцкага, а Амаліка зьнішчыў;"},{"book":"1 ЦАРСТВАЎ","chapter":"15","verse":"21","text":"а людзі са здабычы, з авечак і валоў, узялі самае лепшае з праклятага, дзеля ахвяраваньня Госпаду Богу твайму ў Галгале."},{"book":"1 ЦАРСТВАЎ","chapter":"15","verse":"22","text":"І адказаў Самуіл: няўжо цэласпаленьні і ахвяры гэтаксама прыемныя Госпаду, як паслушэнства голасу Госпада? паслушэнства лепшае за ахвяры і паслухмянасьць лепшая за тлушч авечы;"},{"book":"1 ЦАРСТВАЎ","chapter":"15","verse":"23","text":"бо непакорлівасць ёсьць грэх, як чараўніцтва, і супраціўства тое самае, што балвахвалства; за тое, што ты занядбаў слова Госпада, і Ён занядбаў цябе, каб ты ня быў царом."},{"book":"1 ЦАРСТВАЎ","chapter":"15","verse":"24","text":"І сказаў Саўл Самуілу: зграшыў я, бо пераступіў загад Госпада і слова тваё; але я баяўся народу і паслухаўся голасу ягонага;"},{"book":"1 ЦАРСТВАЎ","chapter":"15","verse":"25","text":"а цяпер здымі зь мяне грэх мой і вярніся са мною, каб я пакланіўся Госпаду твайму."},{"book":"1 ЦАРСТВАЎ","chapter":"15","verse":"26","text":"І адказаў Самуіл Саўлу: не вярнуся я з табою, бо ты зьнікчэмніў слова Госпада, і Гасподзь зьнікчэмніў цябе, каб ты ня быў царом над Ізраілем."},{"book":"1 ЦАРСТВАЎ","chapter":"15","verse":"27","text":"І павярнуўся Самуіл, каб адысьці. Але Саўл ухапіўся за край вопраткі ягонай і разадраў яе."},{"book":"1 ЦАРСТВАЎ","chapter":"15","verse":"28","text":"Тады сказаў Самуіл: сёньня адабраў Гасподзь царства Ізраільскае ў цябе і аддаў яго блізкаму твайму, лепшаму за цябе;"},{"book":"1 ЦАРСТВАЎ","chapter":"15","verse":"29","text":"і ня скажа няпраўды і не пакаецца Заступнік Ізраілеў, бо не чалавек Ён, каб каяцца Яму."},{"book":"1 ЦАРСТВАЎ","chapter":"15","verse":"30","text":"І сказаў Саўл: я зграшыў; але ўшануй мяне сёньня перад старэйшынамі народу майго і перад Ізраілем і вярніся са мною, і я пакланюся Госпаду Богу твайму."},{"book":"1 ЦАРСТВАЎ","chapter":"15","verse":"31","text":"І вярнуўся Самуіл па Саўла, і пакланіўся Саўл Госпаду."},{"book":"1 ЦАРСТВАЎ","chapter":"15","verse":"32","text":"Потым сказаў Самуіл: прывядзеце да мяне Агага, цара Амалікіцкага. І падышоў да яго Агаг дрыготкі, і сказаў Агаг: канечне горыч сьмерці мінулася?"},{"book":"1 ЦАРСТВАЎ","chapter":"15","verse":"33","text":"Але Самуіл сказаў: як меч твой жанчын пазбаўляў дзяцей, так маці твая сярод жанчын хай пазбудзецца сына. І расьсек Самуіл Агага прад Госпадам у Галгале."},{"book":"1 ЦАРСТВАЎ","chapter":"15","verse":"34","text":"І адышоў Самуіл у Раму, а Саўл пайшоў у дом свой, у Гіву Саўлаву."},{"book":"1 ЦАРСТВАЎ","chapter":"15","verse":"35","text":"І больш ня бачыўся Самуіл з Саўлам да сьмерці сваёй; але смуткаваў Самуіл па Саўле, бо Гасподзь шкадаваў, што зрабіў Саўла царом над Ізраілем."}]}