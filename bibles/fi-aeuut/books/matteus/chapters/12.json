{"data":[{"book":"Matteus","chapter":"12","verse":"1","text":"Eräänä päivänä Jeesus käveli oppilaidensa kanssa viljapeltojen halki. Oli sapatti, juutalaisten pyhäpäivä. Oppilaat alkoivat nälissään katkoa tähkiä ja syödä jyviä."},{"book":"Matteus","chapter":"12","verse":"2","text":"Muutamat fariseukset huomasivat sen ja sanoivat Jeesukselle: »Oppilaasi rikkovat lakia. He korjaavat sapattina viljaa.»12:2 Sisältyy ajatuk seen."},{"book":"Matteus","chapter":"12","verse":"3","text":"Jeesus vastasi: »Ettekö ole lukeneet, mitä kuningas Daavid ja hänen seurueensa tekivät, kun heidän oli nälkä?"},{"book":"Matteus","chapter":"12","verse":"4","text":"Hehän söivät temppelistä pyhät näkyleivät, joita vain papit olisivat saaneet nauttia. Se oli selvää lain rikkomista."},{"book":"Matteus","chapter":"12","verse":"5","text":"Ettekö ole lukeneet Mooseksen laista, että pappien on työvuorollaan palveltava sapattinakin temppelissä?"},{"book":"Matteus","chapter":"12","verse":"6","text":"Minä sanon teille nyt: minä olen suurempi kuin temppeli!"},{"book":"Matteus","chapter":"12","verse":"7","text":"Ette tuomitsisi syyttömiä, jos ymmärtäisitte tämän raamatunkohdan merkityksen: ’En minä teidän uhreistanne välitä, vaan siitä, miten kohtelette lähimmäistänne.’"},{"book":"Matteus","chapter":"12","verse":"8","text":"Minä, Ihmisen Poika, olen sapatinkin Herra.»"},{"book":"Matteus","chapter":"12","verse":"9","text":"Jeesus meni tämän jälkeen synagogaan"},{"book":"Matteus","chapter":"12","verse":"10","text":"ja huomasi siellä miehen, jonka käsi oli surkastunut. Fariseukset12:10 Sisältyy ajatuk seen. tulivat kysymään Jeesukselta: »Onko laillista parantaa hänet sapattina?» He toivoivat tietysti, että Jeesus vastaisi myöntävästi ja antaisi heille aiheen nostaa syytteen."},{"book":"Matteus","chapter":"12","verse":"11","text":"Mutta hän vastasikin: »Jos teillä olisi vain yksi lammas ja se putoaisi sapattina kaivoon, ettekö pelastaisi sitä heti? Varmasti!"},{"book":"Matteus","chapter":"12","verse":"12","text":"Onhan ihminen sentään lammasta arvokkaampi! Sapattina on oikeus tehdä hyvää.»"},{"book":"Matteus","chapter":"12","verse":"13","text":"Sitten Jeesus sanoi miehelle: »Ojenna kätesi!» Tämä totteli, ja hänen surkastunut kätensä muuttui täysin terveeksi kädeksi."},{"book":"Matteus","chapter":"12","verse":"14","text":"Fariseukset kokoontuivat neuvottelemaan, miten saisivat Jeesuksen pidätetyksi ja surmatuksi."},{"book":"Matteus","chapter":"12","verse":"15","text":"Jeesus tiesi heidän suunnitelmansa ja lähti jatkamaan matkaansa. Monet seurasivat häntä, ja hän paransi kaikki sairaat."},{"book":"Matteus","chapter":"12","verse":"16","text":"Hän kielsi heitä levittämästä tietoa ihmeistä."},{"book":"Matteus","chapter":"12","verse":"17","text":"Jesaja olikin ennustanut hänestä:"},{"book":"Matteus","chapter":"12","verse":"18","text":"»Katsokaa palvelijaani, jonka olen valinnut. Hän on minun rakkaani, joka on minulle suuri ilo. Annan Henkeni laskeutua hänen päälleen, ja hän tuomitsee kansat."},{"book":"Matteus","chapter":"12","verse":"19","text":"Hän ei riitele eikä korota ääntään."},{"book":"Matteus","chapter":"12","verse":"20","text":"Hän ei muserra heikkoa eikä tukahduta lepattavaa toivon liekkiä. Kaikki ristiriidat loppuvat, kun hän voittaa."},{"book":"Matteus","chapter":"12","verse":"21","text":"Hänen nimensä on koko maailman toivo.»12:21 Jes. 42:1-4."},{"book":"Matteus","chapter":"12","verse":"22","text":"Sitten Jeesuksen luo tuotiin pahojen henkien vaivaama mies, joka oli sokea ja puhekyvytön. Jeesus paransi hänet täysin terveeksi."},{"book":"Matteus","chapter":"12","verse":"23","text":"Ihmiset olivat hämmästyneitä. He miettivät: »Ehkä Jeesus onkin Messias, kansamme tuleva johtaja!»12:23 Sananmukaisesti: »Eikö tämä ole Daavidin poika?»"},{"book":"Matteus","chapter":"12","verse":"24","text":"Kun fariseukset kuulivat ihmeestä, he sanoivat: »Hän pystyy ajamaan henkiä ulos siksi, että hän on itse pääpaholainen.»"},{"book":"Matteus","chapter":"12","verse":"25","text":"Jeesus tiesi, mitä he ajattelivat, ja sanoi: »Sisällissota tuhoaa maan. Kaupunki tai koti ei pysy koossa, jos se on riitojen repimä."},{"book":"Matteus","chapter":"12","verse":"26","text":"Jos paholainen ajaa paholaisen tiehensä, hänhän kaivaa maata omien jalkojensa alta ja hävittää omaa valtakuntaansa."},{"book":"Matteus","chapter":"12","verse":"27","text":"Nyt te väitätte, että minä ajan saatanan voimalla ulos pahoja henkiä. Kenen voimalla teikäläiset niitä sitten ajavat? Syyte kääntyy itseänne vastaan."},{"book":"Matteus","chapter":"12","verse":"28","text":"Jos ajan pahoja henkiä ulos Jumalan Hengen voimalla, se merkitsee, että Jumalan valtakunta on keskellänne."},{"book":"Matteus","chapter":"12","verse":"29","text":"Saatanan valtakuntaahan ei voi valloittaa, ellei ensin vangitse itse saatanaa. Vasta sitten hänen pahat henkensä voidaan ajaa pois.12:29 Sananmukaisesti: »Kuinka kukaan voi tunkeutua vahvan miehen taloon ja ryöstää hänen tavaroitaan, ellei ensin sido vahvaa miestä? Vasta sitten hän voi ryöstää talon putipuhtaaksi.»"},{"book":"Matteus","chapter":"12","verse":"30","text":"Joka ei minua auta, vahingoittaa työtäni."},{"book":"Matteus","chapter":"12","verse":"31,32","text":"Jos ihminen pilkkaa minua12:31,32 Sananmukaisesti: »Ihmisen Poikaa». tai tekee mitä tahansa muuta syntiä, sen hän voi saada anteeksi. Mutta on yksi asia, jota ei voi koskaan saada anteeksi, ei tässä maailmassa eikä tulevassa, ja se on Pyhää Henkeä vastaan puhuminen."},{"book":"Matteus","chapter":"12","verse":"33","text":"Puu tunnetaan hedelmistään. Jalostetusta puusta saadaan hyviä hedelmiä, muista ei."},{"book":"Matteus","chapter":"12","verse":"34","text":"Te käärmeet! Miten teidänlaisenne pahat ihmiset voisivat tietää, mikä on hyvää ja oikein? Ihmisen ajatukset paljastuvat hänen puheistaan."},{"book":"Matteus","chapter":"12","verse":"35","text":"Hyvän ihmisen puheesta tulee esiin hänen sydämensä hyvyys. Samoin paljastuu pahan ihmisen ilkeys, kun hän avaa suunsa."},{"book":"Matteus","chapter":"12","verse":"36","text":"Teidän on tehtävä tuomiopäivänä tiliä jokaisesta turhasta sanastanne."},{"book":"Matteus","chapter":"12","verse":"37","text":"Se, mitä nyt puhut, sinetöi kohtalosi. Sanasi saavat Jumalan hyväksymään tai tuomitsemaan sinut.»"},{"book":"Matteus","chapter":"12","verse":"38","text":"Joukko juutalaisten johtomiehiä, mukana myös muutama fariseus, tuli eräänä päivänä pyytämään Jeesusta tekemään ihmeen, joka todistaisi, että hän oli Messias.12:38 Sisältyy ajatukseen."},{"book":"Matteus","chapter":"12","verse":"39","text":"Jeesus vastasi: »Vain tämä paha, uskoton kansa voi vaatia vielä lisää todisteita. Profeetta Joonan merkki riittää."},{"book":"Matteus","chapter":"12","verse":"40","text":"Joona oli kolme päivää ja yötä merieläimen vatsassa. Ihmisen Poika on maan alla samoin kolme päivää ja yötä."},{"book":"Matteus","chapter":"12","verse":"41","text":"Viimeisellä tuomiolla niiniveläiset syyttävät teitä: kun Joona saarnasi heille, he katuivat pahuuttaan ja kääntyivät Jumalan puoleen. Te ette usko12:41 Sisältyy ajatukseen., vaikka keskellänne on hän, joka on Joonaa suurempi."},{"book":"Matteus","chapter":"12","verse":"42","text":"Saaban kuningattaren teko tulee lopulta teidän tuomioksenne. Hänhän tuli kaukaa kuuntelemaan Salomon viisautta. Te taas ette usko, vaikka keskellänne on hän, joka on Salomoa paljon merkittävämpi."},{"book":"Matteus","chapter":"12","verse":"43,44,45","text":"Tämä kansa on kuin pahan hengen hallitsema ihminen. Kun henki poistuu hänestä, se etsii jonkin aikaa rauhaa autiomaassa, mutta turhaan. Sitten se sanoo: ’Minä palaan siihen ihmiseen, josta lähdin.’ Tultuaan takaisin se huomaa, että ihmisen sydän on puhdas, mutta tyhjä. Se etsii seitsemän muuta henkeä, jotka ovat pahempia kuin se itse. Kaikki asettuvat tuohon ihmiseen, ja hänestä tulee pahempi kuin koskaan ennen.»"},{"book":"Matteus","chapter":"12","verse":"46,47","text":"Jeesus puhui talontäydelle12:46,47 Sisältyy ajatukseen. joukolle. Hänen äitinsä ja veljensä odottivat pihalla, että saisivat puhua hänen kanssaan. Joku kertoi heistä Jeesukselle."},{"book":"Matteus","chapter":"12","verse":"48","text":"Tämä kysyi: »Kuka on minun äitini ja ketkä ovat minun veljiäni?»"},{"book":"Matteus","chapter":"12","verse":"49","text":"Hän osoitti oppilaitaan: »Tässä ovat äitini ja veljeni.»"},{"book":"Matteus","chapter":"12","verse":"50","text":"Sitten hän lisäsi: »Jokainen, joka tottelee Taivaallista Isääni, on minun veljeni, sisareni ja äitini.»"}]}