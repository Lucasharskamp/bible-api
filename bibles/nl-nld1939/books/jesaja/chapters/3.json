{"data":[{"book":"Jesaja","chapter":"3","verse":"1","text":"Want zie, de Heer, Jahweh der heirscharen, Neemt van Jerusalem weg en van Juda Alle steun en alle stut, Alle verkwikking van brood en van water;"},{"book":"Jesaja","chapter":"3","verse":"2","text":"Held, krijgsman en rechter, Profeet, waarzegger en oudste,"},{"book":"Jesaja","chapter":"3","verse":"3","text":"Hoofdman, adel en raadsheer, Tovenaar en bezweerder."},{"book":"Jesaja","chapter":"3","verse":"4","text":"Tot vorsten stel Ik knapen aan, En kinderen zullen over hen heersen:"},{"book":"Jesaja","chapter":"3","verse":"5","text":"Dan zal het volk beginnen te vechten, Man tegen man, En vriend tegen vriend; Kwajongens vallen grijsaards aan, En vlegels mannen van aanzien;"},{"book":"Jesaja","chapter":"3","verse":"6","text":"Ja, de ene broer stormt los op den ander! De eigen familie zal zeggen: Gij hebt nog een mantel; Wees dus ons hoofd, En neem deze puinen onder uw hoede."},{"book":"Jesaja","chapter":"3","verse":"7","text":"Maar de ander schreeuwt het uit op die dag: Ik wil de meester niet zijn, Ik heb geen brood en geen kleren in huis; Plaats mij niet aan het hoofd van het volk!"},{"book":"Jesaja","chapter":"3","verse":"8","text":"Ja, Jerusalem wankelt, En Juda valt! Want hun woord en hun daden zijn tegen Jahweh gericht, Om de blik van zijn Majesteit te tarten."},{"book":"Jesaja","chapter":"3","verse":"9","text":"Hun onbeschaamd gezicht klaagt ze aan, Als Sodoma lopen ze openlijk met hun zonden te koop: Wee over hen; Want ze bereiden hun eigen verderf!"},{"book":"Jesaja","chapter":"3","verse":"10","text":"Heil den rechtvaardige, want hém gaat het goed: Hij eet de vrucht van zijn werken;"},{"book":"Jesaja","chapter":"3","verse":"11","text":"Maar wee den boze, want hèm gaat het slecht: Hij zal krijgen wat hij verdiende."},{"book":"Jesaja","chapter":"3","verse":"12","text":"Mijn volk wordt door uitzuigers verdrukt, En door afpersers gedrild; Mijn volk: die u leiden, zijn uw misleiders, Die u de weg moeten wijzen, laten u dolen."},{"book":"Jesaja","chapter":"3","verse":"13","text":"Daar richt Jahweh zich op, om vonnis te vellen, Staat gereed, om zijn volk te gaan richten;"},{"book":"Jesaja","chapter":"3","verse":"14","text":"Daar komt Jahweh ten oordeel Tegen de oudsten, tegen de vorsten van zijn volk: Gij hebt de wijngaard gestolen, De buit der armen in uw huizen gesleept;"},{"book":"Jesaja","chapter":"3","verse":"15","text":"Met welk recht vertrapt ge mijn volk, verschopt ge den arme, Is de godsspraak des Heren, van Jahweh der heirscharen!"},{"book":"Jesaja","chapter":"3","verse":"16","text":"En Jahweh spreekt: Omdat de dochters van Sion zo trots zijn, Rondlopen met het hoofd in de nek, En met lonkende ogen, Met trippelende pasjes, Met rinkelende ringen aan haar voeten:"},{"book":"Jesaja","chapter":"3","verse":"17","text":"Daarom scheert de Heer de schedel van Sions dochters kaal, Zal Jahweh haar schaamte ontbloten."},{"book":"Jesaja","chapter":"3","verse":"18","text":"Op die dag neemt Jahweh de sieraden weg: Voetringen, zonnen en maantjes,"},{"book":"Jesaja","chapter":"3","verse":"19","text":"Oorbellen, ketens en sluiers,"},{"book":"Jesaja","chapter":"3","verse":"20","text":"Hoofddoeken, armbanden, linten en flesjes,"},{"book":"Jesaja","chapter":"3","verse":"21","text":"Amuletten, halssnoer en ringen,"},{"book":"Jesaja","chapter":"3","verse":"22","text":"Feestkleren, mantels en doeken,"},{"book":"Jesaja","chapter":"3","verse":"23","text":"Tasjes en spiegels, Kapsels, mutsen en sjaals."},{"book":"Jesaja","chapter":"3","verse":"24","text":"En dan zal het wezen: In plaats van balsemgeur, stank: Voor gordel, een strop; Voor haarvlechten, schurft; Voor statie, een zak; Voor schoonheid, een brandmerk!"},{"book":"Jesaja","chapter":"3","verse":"25","text":"Uw mannen zullen vallen door het zwaard, Uw helden door krijg;"},{"book":"Jesaja","chapter":"3","verse":"26","text":"Dan zullen ze klagen en rouwen onder haar poorten, En eenzaam zitten op de grond."}]}