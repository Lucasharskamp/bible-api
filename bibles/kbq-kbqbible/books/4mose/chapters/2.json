{"data":[{"book":"4 Mose","chapter":"2","verse":"1","text":"Ra Anumzamo'a Mosesene Aroninena anage huno zanasami'ne,"},{"book":"4 Mose","chapter":"2","verse":"2","text":"Israeli vahe'mo'za nagate nagate rure rure hu'za nona negi'za, nezmageho krauefa (flag) avame'za zamente rentetere nehu'za, atrumahu Seli mono noni'amofona ante ogantute'za seli no kumazmia antegahaze."},{"book":"4 Mose","chapter":"2","verse":"3","text":"Hanki zage hanati kaziga Juda naga kuma menigeno, sondia vahe'zmine Juda ne'mofavre nagapinti Aminadab nemofo Nasoni kegava huzamantegahie."},{"book":"4 Mose","chapter":"2","verse":"4","text":"Hagi sondia kevu'ane, ana miko zamagima kre tru'ma hu'nazana 74 tausen, 600'a vahere."},{"book":"4 Mose","chapter":"2","verse":"5","text":"Agri asoparema kisazana Isaka agehe'ze, Isaka nagate'ma kegava hu'neana, Zuar nemofo Netanieli'e."},{"book":"4 Mose","chapter":"2","verse":"6","text":"Hagi sondia kevu'ane, ana miko zamagima kre tru hu'nazana 54 tausen 400'a vahere."},{"book":"4 Mose","chapter":"2","verse":"7","text":"Anantera Zebuluni agehe'ze, Zebuluni ne'mofavrefinti Heloni nemofo Eliabu kva mani'ne."},{"book":"4 Mose","chapter":"2","verse":"8","text":"Hagi sondia vahe'ane, ana miko zamagima kre tru hu'nazana 57 tausen, 400'a vahere."},{"book":"4 Mose","chapter":"2","verse":"9","text":"Juda nagapima agrane mani'nazana ana mika 186 tausen, 400'a sondia vahere. Kama vunaku'ma hnageno'a, zamagra vugota hugahaze."},{"book":"4 Mose","chapter":"2","verse":"10","text":"Henkamu sauti kaziga Ruben naga'mo'za krauefazamia ante'za kumara ante'za manigahaze. Rubeni nagama kvama huzmantesiana Sedeur nemofo Elizuri'e."},{"book":"4 Mose","chapter":"2","verse":"11","text":"Hagi sondia vahe'ane ana miko zamagima kre tru hu'nazana 46 tausen, 500'a vahere."},{"book":"4 Mose","chapter":"2","verse":"12","text":"Hanki asoparegama mani'nazana Simeon agehe'ze, Simeon naga'ma kegava huzmantesiana, Surisadai nemofo Selumieli'e."},{"book":"4 Mose","chapter":"2","verse":"13","text":"Hagi sondia kevu'ane ana miko zamagima kre tru hu'nazana 59 tausen 300'a vahere."},{"book":"4 Mose","chapter":"2","verse":"14","text":"Anantera Gati agehe'ze, Gati nagama kegava huzmantesiana, Deuel nemofo Eleasafi'e."},{"book":"4 Mose","chapter":"2","verse":"15","text":"Hagi sondia kevu'ane ana miko zamagima kre tru hu'nazana 45 tausen, 650'a vahere."},{"book":"4 Mose","chapter":"2","verse":"16","text":"Rubeni agorga kuma ante'za agrane mani'nazana ana maka'a 151 tausen, 450'a sondia vahere. Juda naga'mokizmi zamefi zamagra vugahaze."},{"book":"4 Mose","chapter":"2","verse":"17","text":"Hanki Livae vahe'mo'za kuma ante'za mani'nare atruhu seli mono nona amu'nompi kofi'za vugahaze, kuma ante'za mani'naza avamente avamente nevu'za mago mago'mo'za kumazmimofo krauefa amefiga eri'za vutere hugahaze."},{"book":"4 Mose","chapter":"2","verse":"18","text":"Zage fre kaziga Efraemi krauefane, sondia vahe'zmine, kuma megahie. Ana agu'afi Efraemi ne'mofavremo Amihuti nemofo Elisama kvazmia manigahie."},{"book":"4 Mose","chapter":"2","verse":"19","text":"Hagi sondia kevu'ane ana miko zamagima kre tru hu'nazana 40 tausen, 500'a vahere."},{"book":"4 Mose","chapter":"2","verse":"20","text":"Efraemi naga asoparema kuma ante'sazana, Manase agehe'ze. Manase nagama kegava huzmantesiana, Pedasuri nemofo Gamalieli'e."},{"book":"4 Mose","chapter":"2","verse":"21","text":"Hagi ana miko sondia vahe zamagima kre tru hu'nazana 32 tausen, 200'a vahere."},{"book":"4 Mose","chapter":"2","verse":"22","text":"Anante'ma esnazana Benjamen agehe'ze, Benjamen nagama kegavama huzmantesiana, Gideoni nemofo Abidani'e."},{"book":"4 Mose","chapter":"2","verse":"23","text":"Hagi ana miko sondia vahe zamagima kre tru hu'nazana 35tausen, 400'a vahere."},{"book":"4 Mose","chapter":"2","verse":"24","text":"Hagi anante'ma esnazana Efraemi nagare. Hagi ana miko sondia vahe zamagima kre'nazana 108tausen, 100'a vahere. Ama ana naga'mo'za nampa trire kevu hu'za vugahaze."},{"book":"4 Mose","chapter":"2","verse":"25","text":"Anagamu noti kazigama kumama ante'za krauefa zaminema manisazana, Dani naga sondia vahe'mo'za kumara ante'za manigahaze. Dani nagatema kegava haniana, Amisadai nemofo Ahieza kvazmia manigahie."},{"book":"4 Mose","chapter":"2","verse":"26","text":"Hagi ana mika sondia vahe zamagima kre tru hu'nazana 62tausen, 700'a vahere."},{"book":"4 Mose","chapter":"2","verse":"27","text":"Dani asopare kumama antesazana Aseli agehe'ze, Aseli nagama kegava huzmantesiana, Okran nemofo Pagieli'e."},{"book":"4 Mose","chapter":"2","verse":"28","text":"Hagi sondia vahe ana miko zamagima kre tru hu'nazana 41 tausen, 500'a vahere."},{"book":"4 Mose","chapter":"2","verse":"29","text":"Anante'ma esazana Naftali agehe'ze. Naftali nagama kegava huzmantesiana, Enan nemofo Ahira'e."},{"book":"4 Mose","chapter":"2","verse":"30","text":"Hagi ana maka sondia vahe zamagima kre tru hu'nazana 53 tausen, 400'a vahere."},{"book":"4 Mose","chapter":"2","verse":"31","text":"Dani naga'ma mani'neregama kumama ante'za mani'naza vahe'ma zamagima kre'neana, ana maka 157tausen, 600'a vahere. Zamagra atuparega henka krauefa zamine vugahaze."},{"book":"4 Mose","chapter":"2","verse":"32","text":"Ama'i Israeli vahe'ma nagate nagate, kumate kumate eri magoma hu'za hampri'nazana, ana maka vahera 603 tausen, 550'a vahere."},{"book":"4 Mose","chapter":"2","verse":"33","text":"Ana hianagi, Ra Anumzamo Mosesema asmi'nea kasegere amage ante'za, Livae nagara Israeli vahepina eri mago hu'za ohampri'naze."},{"book":"4 Mose","chapter":"2","verse":"34","text":"Israeli vahe'mo'za Ra Anumzamo Mosesema asmi'nea maka kasegere amage ante'za, kevure kevure krauefana (flag) nezamageho avame'za renente'za, seli nonkuma antetere hu'za nagate nagate eri zogiza vutere hu'naze."}]}