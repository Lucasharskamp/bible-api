{"data":[{"book":"Iyyaasuu","chapter":"16","verse":"1","text":"Qoodni Yoosef Yordaanos Yerikoo biratti argamtu, karaa baʼa bishaanota Yerikootii kaʼee gammoojjii keessa qaxxaamuree biyya gaaraa Beetʼeelitti ol baʼa."},{"book":"Iyyaasuu","chapter":"16","verse":"2","text":"Luuzi ishee Beetʼeel jedhamtu sanaa kaʼee gara biyya Arkaawotaa kan Axaaroti keessatti argamtu sanaatti ceʼa."},{"book":"Iyyaasuu","chapter":"16","verse":"3","text":"Achii immoo gara lixaa biyya Yafleexotaatti gad buʼee Beet Horoon gaʼee gara Geezir itti fufee galaanicha gaʼee dhaabata."},{"book":"Iyyaasuu","chapter":"16","verse":"4","text":"Akkasitti Minaasee fi Efreem, ilmaan Yoosef dhaala isaanii argatan."},{"book":"Iyyaasuu","chapter":"16","verse":"5","text":"Qoodni gosti Efreem balbala balbalaan argatte kunoo kana:"},{"book":"Iyyaasuu","chapter":"16","verse":"6","text":"hamma galaanaatti itti fufa. Karaa kaabaatiin Mikmetaatii kaʼee karaa baʼaatiin gara Taanaat Shiiloo goree achiin darbee baʼa Yaanoʼaatti qajeela."},{"book":"Iyyaasuu","chapter":"16","verse":"7","text":"Ergasii immoo Yaanoʼaadhaa kaʼee Axaarotii fi Naʼaraatti gad buʼee Yerikoo irra naannaʼee Yordaanositti gad baʼa."},{"book":"Iyyaasuu","chapter":"16","verse":"8","text":"Daariin sun Tafuuʼaadhaa kaʼee gama Lixaatiin Laga Qaanaatti gad buʼee galaana gaʼee dhaabata. Dhaalli gosti Efreem balbala balbalaan argatte kanaa dha."},{"book":"Iyyaasuu","chapter":"16","verse":"9","text":"Daariin kun magaalaawwanii fi olloota isaanii kanneen dhaala gosa Minaasee keessatti gosa Efreemiif hambifaman hundas ni dabalata."},{"book":"Iyyaasuu","chapter":"16","verse":"10","text":"Isaan Kanaʼaanota Geezir keessa jiraachaa turan sana ariʼanii achii hin baafne ture; hamma harʼaatti Kanaʼaanonni saba Efreem gidduu jiraatu; garuu akka hojii humnaa hojjetan dirqamu."}]}