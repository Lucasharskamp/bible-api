{"data":[{"book":"Hesekiel","chapter":"23","verse":"1","text":"Herrens (Jahves) ord kom till mig. Han sade:"},{"book":"Hesekiel","chapter":"23","verse":"2","text":"Människobarn, det var två kvinnor, döttrar till en mor,"},{"book":"Hesekiel","chapter":"23","verse":"3","text":"och de ägnade sig åt prostitution i Egypten, de prostituerade sig i sin ungdom och där blev deras sköten genomborrade och deras jungfrubröst krossade."},{"book":"Hesekiel","chapter":"23","verse":"4","text":"Och deras namn var Ohola [Samarien – norra riket], den äldre, och hennes syster Oholiva. Och de blev mina och de födde söner och döttrar. Och deras namn, Samarien är Ohola och Jerusalem är Oholiva. [Ohola betyder ”hennes eget tält” och Oholiva betyder ”tältets kvinna” eller ”tältet är i henne”. De används för de norra och södra riket.]"},{"book":"Hesekiel","chapter":"23","verse":"5","text":"Och Ohola agerade som sköka när hon var min, och hon var förtjust i sina älskare, Assyriens krigare,"},{"book":"Hesekiel","chapter":"23","verse":"6","text":"klädda i blått, ledare och härskare, stiliga unga män allesammans, ryttare ridande på hästar."},{"book":"Hesekiel","chapter":"23","verse":"7","text":"Och hon erbjöd sina skökotjänster över dem, Assyriens utvalda män allesammans, och vemhelst hon blev förtjust i så orenade hon sig själv med deras avgudar."},{"book":"Hesekiel","chapter":"23","verse":"8","text":"Och hon har inte lämnat sitt skökoväsende som hon förde upp från Egypten, för i hennes ungdom låg de med henne och krossade hennes jungfrubröst och de utgöt sin lust över henne."},{"book":"Hesekiel","chapter":"23","verse":"9","text":"Därför har jag gett henne i hennes älskares hand i Assyriens hand som hon var förtjust i."},{"book":"Hesekiel","chapter":"23","verse":"10","text":"Dessa blottade hennes nakenhet [Hes 16:37], de tog hennes söner och döttrar och henne slog de med svärd, och hon blev ett talesätt bland kvinnorna, för domen verkställdes över henne. [Samarien, som representerar Nordriket Israel, fördes i fångenskap år 722 f.Kr. Detta skedde ca 150 år före Sydriket med Juda och Jerusalem intogs av Babylon 605 f.Kr. och folket fördes bort i exel 586 f.Kr.]"},{"book":"Hesekiel","chapter":"23","verse":"11","text":"Och hennes syster Oholiva [Jerusalem – sydriket Juda] såg detta. Ändå var hon mer korrupt i sitt fördärv än henne och i sin prostitution mer än hennes syster var i sin prostitution."},{"book":"Hesekiel","chapter":"23","verse":"12","text":"Till Assyriens söner älskade hon ledare och furstar, underbart klädda ryttare ridandes på hästar, alla av dem stiliga unga män."},{"book":"Hesekiel","chapter":"23","verse":"13","text":"Och jag såg att hon var orenad, båda tog en (och samma) väg."},{"book":"Hesekiel","chapter":"23","verse":"14","text":"Men hon [Jerusalem – Juda] växte i sin prostitution, för hon såg män avbildade på väggarna, bilder av kaldéerna porträtterade i rött [Jer 22:14],"},{"book":"Hesekiel","chapter":"23","verse":"15","text":"omgjordade med gördlar på sina höfter med hängande turbaner på deras huvuden, alla härförare som såg ut som Babels söner fast de var födda i kaldéernas land."},{"book":"Hesekiel","chapter":"23","verse":"16","text":"Och så snart hon såg dem älskade hon dem och sände budbärare till dem i Kaldéen. [Beskriver Judas försök att alliera sig med Babylon, se 2 Kung 20:12-15; 23:34-24:1.]"},{"book":"Hesekiel","chapter":"23","verse":"17","text":"Och Babels söner kom nära henne, till hennes kärlekssäng och de orenade henne med sin lusta, och hon var orenad med dem men hennes själ var avskärmad från dem."},{"book":"Hesekiel","chapter":"23","verse":"18","text":"Hon var avklädd i sin prostitution och blottade sin nakenhet, och min själ avskärmades från henne på samma sätt som min själ avskärmat sig från hennes syster."},{"book":"Hesekiel","chapter":"23","verse":"19","text":"Men hon mångdubblade sin prostitution och kom ihåg sin ungdoms dagar då hon prostituerade sig i Egyptens land."},{"book":"Hesekiel","chapter":"23","verse":"20","text":"Och hon var förtjust i sina älskare, som dem vars kött är som åsnors kött och vars sädesvätska är som hästars sädesvätska."},{"book":"Hesekiel","chapter":"23","verse":"21","text":"Och du återupplivade din ungdoms oanständighet när de från Egypten smekte ditt sköte och dina ungdomliga bröst."},{"book":"Hesekiel","chapter":"23","verse":"22","text":"Därför Oholiva, så säger Herrarnas Herre (Adonaj Jahve): Se jag ska resa upp dina älskare mot dig från dem som din själ fjärmat sig från och jag ska föra dem mot dig på alla sidor."},{"book":"Hesekiel","chapter":"23","verse":"23","text":"Babels söner och alla kaldéer, pekodéer och shoéer och qoeer, alla Assyriens söner med dem, utvalda unga män, ståthållare och ledare allesammans, ryktbara hövitsmän ridandes på hästar allesammans."},{"book":"Hesekiel","chapter":"23","verse":"24","text":"Och de ska komma mot dig med härar, vagnar och hjul och med en folkhop, de ska ställa sig själva i slagordning mot dig med stridssköldar (hebr. tsina) och [mindre runda] sköldar (hebr. magen) och hjälmar runt om, och jag ska överlämna domen till dem och de ska döma dig efter deras påbud."},{"book":"Hesekiel","chapter":"23","verse":"25","text":"Och jag ska sätta min avundsjuka mot dig och de ska agera mot dig i raseri, de ska ta bort din näsa och dina öron och det som blir kvar av dig ska falla för svärd. De ska ta dina söner och dina döttrar och det som blir kvar ska slukas av elden."},{"book":"Hesekiel","chapter":"23","verse":"26","text":"De ska ta av dig dina kläder och ta bort dina vackra smycken."},{"book":"Hesekiel","chapter":"23","verse":"27","text":"Och jag ska få din oanständighet att upphöra och din prostitution att tas bort från Egyptens land så att du inte lyfter dina ögon mot dem och inte längre kommer ihåg Egypten."},{"book":"Hesekiel","chapter":"23","verse":"28","text":"Så säger Herrarnas Herre (Adonaj Jahve): Se jag ska ge dig i deras hand som du hatar, i deras hand från vilka din själ har avskärmat sig."},{"book":"Hesekiel","chapter":"23","verse":"29","text":"Och de ska agera med dig i hat och ska ta bort allt ditt arbete och ska lämna dig naken och bar, och din prostitutions nakenhet ska vara avtäckt, både din oanständighet och din prostitution."},{"book":"Hesekiel","chapter":"23","verse":"30","text":"Detta ska göras mot dig därför att du har gått bort efter folkslagen och eftersom du har orenat dig med deras avgudar."},{"book":"Hesekiel","chapter":"23","verse":"31","text":"På din systers väg har du vandrat, därför ska jag ge hennes bägare i din hand."},{"book":"Hesekiel","chapter":"23","verse":"32","text":"Så säger Herrarnas Herre (Adonaj Jahve): Du ska dricka din systers bägare som är djup och stor, du ska bli till förakt och ett åtlöje som är fyllt till brädden."},{"book":"Hesekiel","chapter":"23","verse":"33","text":"Berusning och lidande ska fylla dig, bestörtningens bägare och ödeläggelse med din syster Samariens bägare."},{"book":"Hesekiel","chapter":"23","verse":"34","text":"Du ska dricka den och tömma den och du ska knäcka den i skärvor och ska riva sönder dina bröst [med skärvorna] för jag, jag talar förkunnar (säger, proklamerar) Herrarnas Herre (Adonaj Jahve)."},{"book":"Hesekiel","chapter":"23","verse":"35","text":"Så säger Herrarnas Herre (Adonaj Jahve): Eftersom du har glömt bort mig och kastat mig bakom din rygg, därför bär du även din oanständighet och ditt skökoväsende."},{"book":"Hesekiel","chapter":"23","verse":"36","text":"Och Herren (Jahve) sade till mig: ”Människobarn ska du döma Ohola och Oholiva? Förkunna för dem deras styggelser."},{"book":"Hesekiel","chapter":"23","verse":"37","text":"För de har begått otukt och blod är på deras händer och med sina avgudar har de begått otukt, och deras söner som de födde åt mig har också avskilts till dem och slukats."},{"book":"Hesekiel","chapter":"23","verse":"38","text":"Dessutom har de gjort detta mot mig, de har vanhelgat min helgedom på samma dag och har vanhelgat mina sabbater."},{"book":"Hesekiel","chapter":"23","verse":"39","text":"Och de har slaktat sina söner till sina avgudar och samma dag har de kommit till min helgedom för att vanhelga den, och detta har de gjort mitt i mitt hus."},{"book":"Hesekiel","chapter":"23","verse":"40","text":"Och därtill har du sänt efter män som kommer från långt borta, till dem blev en budbärare sänd och de kom. För dem har du tvättat dig själv och målat dina ögon och klätt dig i smycken,"},{"book":"Hesekiel","chapter":"23","verse":"41","text":"och satt dig på en ståtlig bädd med ett bord iordningställt framför den varpå du placerat min rökelse och min olja."},{"book":"Hesekiel","chapter":"23","verse":"42","text":"Ljudet av en sorglös folkmassa var hos henne. Många av männen som kom från öknen var berusade, de satte armband på sina händer och vackra kronor på sina huvuden."},{"book":"Hesekiel","chapter":"23","verse":"43","text":"Då sade jag om henne som är utnött av prostitution: Fortfarande begår de [nationerna] prostitution med henne – till och med med henne!"},{"book":"Hesekiel","chapter":"23","verse":"44","text":"Och de gick in till henne som män går in till en sköka, så gick de in till Ohola och Oholiva de oanständiga kvinnorna."},{"book":"Hesekiel","chapter":"23","verse":"45","text":"Men rättfärdiga män ska döma dem som äktenskapsbrytare blir dömda och som kvinnor som utgjuter blod blir dömda, eftersom de är äktenskapsbrytare och har blod på sina händer."},{"book":"Hesekiel","chapter":"23","verse":"46","text":"Så säger Herrarnas Herre (Adonaj Jahve): En församling ska föras upp mot dem och de ska ges till skräck och tillspilloges."},{"book":"Hesekiel","chapter":"23","verse":"47","text":"Och församlingen ska stena dem med stenar och döda dem med sina svärd, de ska slå deras söner och deras döttrar och bränna deras hus i eld."},{"book":"Hesekiel","chapter":"23","verse":"48","text":"Så ska jag få era oanständigheter att upphöra från landet och alla kvinnor ska undervisas att inte göra efter era oanständigheter."},{"book":"Hesekiel","chapter":"23","verse":"49","text":"Och era oanständigheter ska ges tillbaka över er och ni ska bära era avgudars synder och ni ska veta (vara intimt förtrogna med) att jag är Herrarnas Herre (Adonaj Jahve)."}]}