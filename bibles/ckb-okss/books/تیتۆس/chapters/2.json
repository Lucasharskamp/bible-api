{"data":[{"book":"تیتۆس","chapter":"2","verse":"1","text":"بەڵام تۆ دەبێت بە فێرکردنی دروست خەڵکی فێر بکەیت."},{"book":"تیتۆس","chapter":"2","verse":"2","text":"پیرەمێردەکان فێر بکەن کە وریابن، بەڕێز، ژیر، دروست بن لە باوەڕ و خۆشەویستی و دانبەخۆداگرتن."},{"book":"تیتۆس","chapter":"2","verse":"3","text":"هەروەها پیرێژنەکان فێر بکەن کە بە ڕێزەوە بژین، بوختانکەر نەبن و خوو بە شەرابەوە نەگرن، بەڵکو شتی چاک فێری خەڵکی بکەن،"},{"book":"تیتۆس","chapter":"2","verse":"4","text":"تاکو ئامۆژگاری ژنە گەنجەکان بکەن کە مێرد و منداڵیان خۆشبوێت،"},{"book":"تیتۆس","chapter":"2","verse":"5","text":"ژیر و پاک بن، بە ماڵەوە سەرقاڵ بن، چاک بن و ملکەچی مێردەکانیان بن، نەوەک کفر بە وشەی خودا بکرێت."},{"book":"تیتۆس","chapter":"2","verse":"6","text":"بە هەمان شێوە، هانی پیاوە گەنجەکان بدە ژیر بن."},{"book":"تیتۆس","chapter":"2","verse":"7","text":"لە هەموو شتێکدا بۆیان ببە بە نموونەی چاکەکاری. لە فێرکردندا دروستی و دڵسۆزی پیشان بدە،"},{"book":"تیتۆس","chapter":"2","verse":"8","text":"با قسەت دروست بێت و ڕەخنەی لێ نەگیرێت، تاکو ناحەز شەرمەزار بێت، چونکە هیچی خراپ نادۆزێتەوە لە دژتان بیڵێت."},{"book":"تیتۆس","chapter":"2","verse":"9","text":"کۆیلەکانیش لە هەموو شتێکدا ملکەچی گەورەکانیان بن، ڕازییان بکەن، بەرپەرچیان نەدەنەوە،"},{"book":"تیتۆس","chapter":"2","verse":"10","text":"هیچیان لێ نەدزن، بەڵکو ئەوپەڕی دەستپاکی پیشان بدەن، تاکو لە هەموو شتێکدا فێرکردنی خودای ڕزگارکەرمان بڕازێننەوە."},{"book":"تیتۆس","chapter":"2","verse":"11","text":"نیعمەتی خودا دەرکەوت و ڕزگاری پێشکەشی هەموو خەڵک دەکات."},{"book":"تیتۆس","chapter":"2","verse":"12","text":"ئەوەی فێرمان دەکات نکۆڵی لە خوانەناسی و هەوەسە دنیاییەکان بکەین، بە ژیری و ڕاستودروستی و لەخواترسی بژین لەم دنیایە،"},{"book":"تیتۆس","chapter":"2","verse":"13","text":"لە چاوەڕوانی هیوای بەرەکەتدار، دەرکەوتنی شکۆی خودای گەورە و ڕزگارکەرمان، عیسای مەسیح،"},{"book":"تیتۆس","chapter":"2","verse":"14","text":"ئەوەی بۆ ئێمە خۆی بەختکرد، تاکو لە هەموو سەرپێچییەک بمانکڕێتەوە و گەلێکی تایبەت بۆ خۆی پاک بکاتەوە، دڵگەرم بۆ چاکەکاری."},{"book":"تیتۆس","chapter":"2","verse":"15","text":"ئەو شتانە فێری خەڵکی بکە، هانیان بدە و بە هەموو دەسەڵاتێک سەرزەنشتیان بکە. ڕێگا مەدە کەس بە کەمت بزانێت."}]}