{"data":[{"book":"इब्रानियों","chapter":"5","verse":"1","text":"हर एक महायाजक आदमियों म सीच चुन्यो जावय हय, अऊर लोगों को प्रतिनिधित्व करन को लायी परमेश्वर की सेवा को लायी चुन्यो जावय हय ताकी ऊ पापों को लायी दान अऊर बलिदान चढ़ाये।"},{"book":"इब्रानियों","chapter":"5","verse":"2","text":"कहालीकि ऊ खुद भी बहुत रीति सी कमजोरियों को अधिन हय येकोलायी ऊ अज्ञानियों अऊर भूल्यो भटक्यो को संग कोमलता सी व्यवहार कर सकय हय।"},{"book":"इब्रानियों","chapter":"5","verse":"3","text":"येकोलायी ओख चाहिये कि जसो लोगों को लायी वसोच अपनो लायी भी पाप-बलि चढ़ायो करे।"},{"book":"इब्रानियों","chapter":"5","verse":"4","text":"यो मुख्य याजक को आदर को पद कोयी अपनो आप ख चुन क नहीं लेवय हय, जब तक कि हारून को जसो परमेश्वर को तरफ सी ठहरायो नहीं जाये।"},{"book":"इब्रानियों","chapter":"5","verse":"5","text":"वसोच मसीह न भी महायाजक बनन को आदर खुद नहीं लियो, बल्की परमेश्वर ओख कह्य हय:"},{"book":"इब्रानियों","chapter":"5","verse":"6","text":"योच तरह ऊ दूसरी जागा म भी कह्य हय,"},{"book":"इब्रानियों","chapter":"5","verse":"7","text":"यीशु न अपनो शरीर म रहन को दिनो म ऊचो आवाज म रोय-रोय क अऊर आसु बहाय-बहाय क ओको सी जो मरन सी बचाय सकत होतो, प्रार्थनाये अऊर बिनती करी, अऊर भक्ति अऊर नम्रता को वजह परमेश्वर न ओख सुन्यो।"},{"book":"इब्रानियों","chapter":"5","verse":"8","text":"पर यद्दपि ऊ परमेश्वर को बेटा होतो फिर भी यातनायें झेलतो हुयो ओन आज्ञा को पालन करनो सिख्यो।"},{"book":"इब्रानियों","chapter":"5","verse":"9","text":"अऊर सिद्ध बन जानो पर, अपनो सब आज्ञा मानन वालो लायी अनन्त काल को उद्धार को स्त्रोत बन गयो,"},{"book":"इब्रानियों","chapter":"5","verse":"10","text":"अऊर ओख परमेश्वर को तरफ सी मलिकिसिदक की रीति पर महायाजक बनायो गयो।"},{"book":"इब्रानियों","chapter":"5","verse":"11","text":"येको बारे म हम्ख बहुत सी बाते कहनो हंय, पर जिन्को वर्नन करनो कठिन हय, कहालीकि तुम समझन म बहुत धीमो हय।"},{"book":"इब्रानियों","chapter":"5","verse":"12","text":"५:१२ १ कुरिन्थियों ३:२वास्तव म यो समय तक त तुम्ख गुरु बनानो चाहिये होतो, तब भी या जरूरत भय गयी हय कि कोयी तुम्ख परमेश्वर को वचन की सुरूवात की शिक्षा सिखाये। तुम त असो भय गयो हय कि तुम्ख ठोस जेवन खान को बजाय, तुम ख अभी भी दूध पीनो पड़य हय।"},{"book":"इब्रानियों","chapter":"5","verse":"13","text":"कहालीकि जो दूध पीवय हय ऊ अभी भी बच्चाच हय अऊर ओख सच्च गलत को कोयी अनुभव नहीं होवय।"},{"book":"इब्रानियों","chapter":"5","verse":"14","text":"पर ठोस जेवन समझदारों को लायी हय, उन्न अपनो अनुभव सी अच्छो-बुरो को ज्ञान करनो सीख लियो हय।"}]}