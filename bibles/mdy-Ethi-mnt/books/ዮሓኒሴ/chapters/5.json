{"data":[{"book":"ዮሓኒሴ","chapter":"5","verse":"1","text":"ዬካፓ ዓይሁዶኮ ቦንቾ ኬሎ'' ማዔሢሮ ዬሱሴ ዬሩሳላሜ ዴንዴኔ።"},{"book":"ዮሓኒሴ","chapter":"5","verse":"2","text":"ዬሩሳላሜይዳ ማራታ ጌላ ካሮ'' ዓጫ፥ ዔብሬ ዓሶ ሙኡቺና ቤኤቴ ዛኣታ"},{"book":"ዮሓኒሴ","chapter":"5","verse":"3","text":"ሚርጌ ሃርጊንቴ ዓሲ፥ ዓኣፒ ባይቄ ዓሲ፥ ዎቦ ዓሲ ሓሣ ሃንታኒ ዳንዳዑዋ ዎቦ ዓሲ ዬንሢ ጎይፆንሢ ካኣማ ካራ'' ላሂ፥ [ዋኣፃ ዓጊፃንዳያ ሄላ''ንዳኣና ካፓኔ፤"},{"book":"ዮሓኒሴ","chapter":"5","verse":"4","text":"ፔቴ'' ፔቴ''ና ጎዳኮ ኪኢታንቻሢ ዴዔ ዋኣፄሎ ኬዲ'' ዓጊሣኔ፤ ዋኣፃ ዓጊፃኣና ቤርታዺ ዋኣፆይዳ ጌላሢ ፔኤኮ ዓኣ፥ ዓይጎ ዶርዖይዳፓ ቢያ ፖፖዓኔ።]"},{"book":"ዮሓኒሴ","chapter":"5","verse":"5","text":"ዒኢካ ሃይሢታሚ'' ሳሊ'' ሌዔ ጉቤ ሓርጊንቴ፥ ፔቴ'' ዓሲስኬይ ዓኣኔ።"},{"book":"ዮሓኒሴ","chapter":"5","verse":"6","text":"ዬሱሴ ዬይ ዓሢ ዒኢካ ላሂ ዓኣንቴ ዛጋዖ፥ ሚርጌ ዎዴይዳፓ ዓርቂ ሃርጊንቴያታሢ ዔሪ፦ «ፖዓኒ ኔ ኮዓ» ጌዔኔ።"},{"book":"ዮሓኒሴ","chapter":"5","verse":"7","text":"ሓርጊንቴ ዓሢ፦ «ጎዳሢዮ! ዋኣፃ ዓጊፃኣና ታና ዔኪ ዋኣፄሎይዳ ጌልዛ ዓሲ ባኣሴ፤ ታኣኒ ጌላንዳኔ ጋዓኣና ሜሌ''ሢ ታና ቢሪ ኬዳ''ኔ» ጌዔኔ።"},{"book":"ዮሓኒሴ","chapter":"5","verse":"8","text":"ዬሱሴያ፦ «ዔቂጋፓ ኔና ኬዲ ዔኪ ሙኮና ሃላሢ ኬዲ ዔኪ ዴንዴ» ዒዛም ጋዓዛ፥"},{"book":"ዮሓኒሴ","chapter":"5","verse":"9","text":"ዓሢ ቤዞማና ፖዓዖ ሃላሢ ኬዲ ዴንዴኔ። ዬይ ያዺ ማዔሢ ዓይሁዶ ዓሶኮ ሃውሾ ኬሎ''ናኬ፤"},{"book":"ዮሓኒሴ","chapter":"5","verse":"10","text":"ዬያሮ ዓይሁዶ ዓሶ ዎይሣ ዓሳ ዬያ ፖዔ ዓሢ ኮራ፦ «ሃኖ'' ሃውሾ ኬሎ''ታሢሮ ኔኤኮ ሃላሢ ኔ ኬዳንዳጉዲ ዎጋ'' ዓይሡዋሴ» ጌዔኔ።"},{"book":"ዮሓኒሴ","chapter":"5","verse":"11","text":"ዒዚ ጋዓንቴ፦ «ታና ፖዒሴ ዓሢ ‹ኔኤኮ ሃላሢ ኬዲ ዔኪ ዓኣዼ› ታኣም ጌዔኔ» ጌይ ዔያቶም ኬኤዜኔ።"},{"book":"ዮሓኒሴ","chapter":"5","verse":"12","text":"ዔያታ ማሃዖ፦ «ሃላሢ ኔኤኮ ኬዲ ዓኣዼ ኔና ጌዔሢ ዖናዳይ?» ጌይ ዒዛ ዖኦጬኔ።"},{"book":"ዮሓኒሴ","chapter":"5","verse":"13","text":"ዬሱሴ ዬኖ ቤዛፓ ዴሮ'' ባኣኮ'' ዓኣዼሢሮ ዒዛ ፖዒሴሢ ዖና ማዔቴያ ዒ ዔሪባኣሴ።"},{"book":"ዮሓኒሴ","chapter":"5","verse":"14","text":"ዬካፓ ዬሱሴ ዓሢ ጌኤዦ ማኣሮይዳ ዴንቃዖ፦ «ሃይሾ ኔ ፖዔኔ! ሓያይዳፓ ባሼ ባኣዚ'' ኔና ሄሉ''ዋጉዲ ሃካፓ ሴካ ጎሜ ማዺፖ» ጌዔኔ።"},{"book":"ዮሓኒሴ","chapter":"5","verse":"15","text":"ዓሢ ዓኣዻዖ ዒዛ ፖዒሴሢ ዬሱሴ ማዔሢ ዓይሁዶኮ ዎይሣ ዓሶም ኬኤዜኔ።"},{"book":"ዮሓኒሴ","chapter":"5","verse":"16","text":"ዬያ ባኮ ሃውሾ ኬሎ''ና ማዼሢሮ ዓይሁዶኮ ዎይሣ ዓሳ ዬሱሴ ዒፂ ኬሚሢ ዓርቄኔ።"},{"book":"ዮሓኒሴ","chapter":"5","verse":"17","text":"ዬሱሴ ጋዓንቴ፦ «ታ ዓዴ ቢያ ኬሊ'' ማዻኔ፤ ታኣኒያ ሃሣ ማዻኔ» ጌይ ዔያቶም ማሄኔ።"},{"book":"ዮሓኒሴ","chapter":"5","verse":"18","text":"ዓካሪ ዓይሁዶኮ ዎይሣ ዓሳ ዒዚ ሃውሾ ኬሎ''ና ማዾ ማዼሢሮ ሌሊቱዋንቴ፦ «ፆኦሲ ታኣኮ ዓዶኬ» ጌይ ፔና ፆኦሲና ዎላ'' ሄኮ ማሄሢሮ ባሼና ዒዛ ዎዻኒ ኮዔኔ።"},{"book":"ዮሓኒሴ","chapter":"5","verse":"19","text":"ዬሱሴ ዔያቶም፦ «ጎኔ ታ ዒንሢም ጋዓኔ፤ ዓዴ ማዻንቴ ዛጌሢ ማዺሢዳፓ ዓታዛ ናዓሢ ፔ ቢታንቶና ዓይጎ ባኣዚ''ያ ማዹዋሴ። ዓዴ ማዻ ባኮ ናዓሢያ ዬያጉዲ ማዻኔ።"},{"book":"ዮሓኒሴ","chapter":"5","verse":"20","text":"ዓዴ ፔኤኮ ናዓሢ ናሽካሢሮ ዒ ማዻ ባኮ ቢያ ዒዛ ዻዋኔ፤ ዒንሢ ሄርሺ ዲቃታንዳጉዲ ሓያይዳፓ ባሼ ማዾዋ ዒዛ ዻዋንዳኔ።"},{"book":"ዮሓኒሴ","chapter":"5","verse":"21","text":"ዓዴ፡ ሓይቄዞንሢ ዔቂሳሢና ሼምፖ ዔያቶም ዒንጋሢጉዲ ናዓሢያ ኮዔ ዓሲም ሼምፖ ዒንጋኔ።"},{"book":"ዮሓኒሴ","chapter":"5","verse":"22","text":"ዓዴ ዖ ዑፆይዳኣ ዎጉዋሴ፤ ጋዓንቴ ዎጊፆ ቢታንቶ ቢያ ናዓሢም ዒንጌኔ።"},{"book":"ዮሓኒሴ","chapter":"5","verse":"23","text":"ዬያ ዒ ማዼሢ ዓሳ ቢያ ዓዶ ቦንቺ ናዓሢያ ቦንቻንዳጉዲኬ። ናዓሢ ቦንቹዋኣሢ ናዓሢ ዳኬ፥ ዓዶዋ ቦንቻዓኬ» ጌዔኔ።"},{"book":"ዮሓኒሴ","chapter":"5","verse":"24","text":"ዬሱሴ ሃሣ፦ «ጎኔ ታ ዒንሢም ጋዓኔ፤ ታኣኮ ቃኣሎ'' ዋይዛሢና ታና ዳኬሢያ ጉሙርቃሢኮ ናንጊና ናንጊ ዓኣኔ፤ ዒዚያ ሃይቢይዳፓ ናንጊ ባንሢ ፒንቄያፓዓቴም ናንጊና ሜታዻንዳጉዲ ዎጊንታዓኬ።"},{"book":"ዮሓኒሴ","chapter":"5","verse":"25","text":"ጎኔ ታ ዒንሢም ጋዓኔ፤ ሃይቄ ዓሳ ፆኦሲኮ ናዓሢ ዑኡዞ ዋይዛንዳ ዎዴ ሙካንዳኔ፤ ዬና ዎዳ''ኣ ሃሢኬ፤ ዋይዛዞንሢያ ቢያ ሼምፔና ናንጋንዳኔ።"},{"book":"ዮሓኒሴ","chapter":"5","verse":"26","text":"ዓይጎሮ ጌዔቴ ዓዴ ፔ ቶኦኪና ሼምፖ ዒንጋያ ማዔሢጉዲ ናዓሢያ ሼምፖ ዒንጋያ ማዓንዳጉዲ ማሄኔ።"},{"book":"ዮሓኒሴ","chapter":"5","verse":"27","text":"ናዓሢ ዓሲ ናይ ማዔሢሮዋ ዎጌ ዒ ዎጋንዳጉዲ ቢታንቶ ዒዛም ዒንጊንቴኔ።"},{"book":"ዮሓኒሴ","chapter":"5","verse":"28","text":"ዬያ ባኮ ዲቃቲ ሄርሺፖቴ! ዓይጎሮ ጌዔቴ ሓይቄ ዓሳኣ ቢያ ፆኦሲኮ ዑኡዞ ዋይዛ ዎዴ ሙካንዳኔ።"},{"book":"ዮሓኒሴ","chapter":"5","verse":"29","text":"ኮሺ ማዼዞንሢ ሓይቦ''ይዳፓ ዔቂ፥ ሼምፔና ናንጋንዳኔ፤ ፑርታ ማዼዞንሢ ጋዓንቴ ሓይቦ''ይዳፓ ዔቂ፥ ሜታዻንዳጉዲ ዎጊንታንዳኔ» ጌዔኔ።"},{"book":"ዮሓኒሴ","chapter":"5","verse":"30","text":"ዬሱሴ ሃሣ፦ «ታኣኒ ታ ቢታንቶና ዓይጎ ባኣዚ''ያ ማዻኒ ዳንዳዑዋሴ፤ ጋዓንቴ ታ ዓዶይዳፓ ታ ዋይዜሢ ዎጋኔ፤ ታና ዳኬሢኮ ማሊፆ ማዓንዳኣፓዓቴም ታ ማሊፆ ታ ኩንሡዋኣሢሮ ዎጋ'' ታኣኮ ፒዜኬ።"},{"book":"ዮሓኒሴ","chapter":"5","verse":"31","text":"«ታኣኒ ታኣሮ ታ ዛሎ'' ማርካዼቴ፥ ማርካዺፃ ታኣሲ'' ጎኔቱዋሴ» ጌዔኔ።"},{"book":"ዮሓኒሴ","chapter":"5","verse":"32","text":"«ሃሣ ዬሱሴ ታኣም ማርካዻይ ሜሌ'' ዓኣኔ፤ ዒዚ ታ ዛሎ'' ማርካዻ ማርካታ ጎኔ ማዔሢ ታ ዔራኔ።"},{"book":"ዮሓኒሴ","chapter":"5","verse":"33","text":"ዒንሢ ዮሓኒሴ ባንሢ ዓሲ ዳኬያና ዒዚ ጎኔ ማርካዼኔ።"},{"book":"ዮሓኒሴ","chapter":"5","verse":"34","text":"ሓያ ታ ጋዓሢ ዒንሢ ዻቃንዳጉዲ ማዓንዳኣፓዓቴም ታኣም ዓሲ ማርካዻንዳያ ኮይሳሢሮቱዋሴ።"},{"book":"ዮሓኒሴ","chapter":"5","verse":"35","text":"ዮሓኒሴ ዔኤታያ ሃሣ ፖዓ ፖዒ ጉዴያኬ፤ ዒንሢያ ዻካ'' ዎዴሮ ዒዛ ፖዖና ዎዛዻኒ ኮዔኔ።"},{"book":"ዮሓኒሴ","chapter":"5","verse":"36","text":"ታኣኮ ጋዓንቴ ዮሓኒሴ ማርካዼሢዳፓ ባሼ ማርካ ዓኣኔ፤ ታኣኮ ማርካ' ታ ዓዴ ታ ማዻንዳጉዲ ዒንጌ ማዾ''ኬ፤ ዬይ ታ ማዻ ማዻ'' ዓዴ ታና ዳኬያ ማዒፆ ዛሎ'' ማርካዻኔ።"},{"book":"ዮሓኒሴ","chapter":"5","verse":"37","text":"ታና ዳኬ ዓዴ ፔ ቶኦኪና ታ ዛሎ'' ማርካዼኔ፤ ዒንሢ ጋዓንቴ ዒዛኮ ዑኡዞ ፔቴ''ታዖ ዋይዚባኣሴ፤ ሃሣ ዒዛ ዒንሢ ዛጊባኣሴ።"},{"book":"ዮሓኒሴ","chapter":"5","verse":"38","text":"ዒዚ ዳኬሢ ዒንሢ ጉሙርቂባኣሢሮ ዒዛኮ ቃኣላ'' ዒንሢኮ ዒና'' ዴዓዓኬ።"},{"book":"ዮሓኒሴ","chapter":"5","verse":"39","text":"ዒንሢ፡ ጌኤዦ ማፃኣፖይዳፓ ናንጊና ናንጊ ዴንቃንዳያ ዒንሢም ማላሢሮ ዬያ ማሂ ማሂ ዒንሢ ዛጋኔ፤ ዬያታ ታ ዛሎ'' ማርካዻዞንሢኬ።"},{"book":"ዮሓኒሴ","chapter":"5","verse":"40","text":"ዬይ ያዺ ማዔቴያ ዒንሢ ሼምፖ ዴንቃኒ ታ ባንሢ ሙካኒ ኮዑዋሴ» ጌዔኔ።"},{"book":"ዮሓኒሴ","chapter":"5","verse":"41","text":"ዬሱሴ ሃሣ፦ «ታኣኒ ቦንቾ ዓሲዳፓ ኮዑዋሴ።"},{"book":"ዮሓኒሴ","chapter":"5","verse":"42","text":"ጋዓንቴ ዒንሢ ዎዚጉዴ ዓሲታቴያ ታ ዒንሢ ዔራኔ፤ ፆኦሲ ናሹሞዋ ዒንሢኮ ዒና'' ባኣያ ማዔሢ ታ ዔራኔ።"},{"book":"ዮሓኒሴ","chapter":"5","verse":"43","text":"ታኣኒ ታ ዓዶ ሱ'ንፆና ሙኬኔ፤ ዒንሢ ጋዓንቴ ታና ጎኔኬ ጌይ ዔኪባኣሴ፤ ሜሌ'' ፔ ሱ'ንሢና ሙኬቴ ጋዓንቴ ዒንሢ ዬያ ጎኔኬ ጌይ ዔዔካንዳኔ።"},{"book":"ዮሓኒሴ","chapter":"5","verse":"44","text":"ዒንሢ ሴካና ሃንጋና ዎሊ ቦንቻ ዓሳ፥ ፔቴ'' ፆኦዛሢዳፓ ጴዻ ቦንቾ ጋዓንቴ ኮዑዋ ዓሳ፥ ዎዲ'' ታና ዒንሢ ጉሙርቃኒ ዳንዳዓይ?"},{"book":"ዮሓኒሴ","chapter":"5","verse":"45","text":"ታ ዒንሢ ታ ዓዶ ቤርታ ዎጎና ዓይሢሳንዳያ ዒንሢም ማሎፓ፤ ዒንሢ ዎጎና ዓይሢሳንዳሢ ዒንሢ ዒዛ ጉሙርቃ ሙሴኬ።"},{"book":"ዮሓኒሴ","chapter":"5","verse":"46","text":"ሙሴ ዒንሢ ጉሙርቃያ ማዔያታቴ ዒዚ ታ ዛሎ'' ፃኣፔያታሢሮ ታናኣ ዒንሢ ጉሙርቄያናንዳኔ።"},{"book":"ዮሓኒሴ","chapter":"5","verse":"47","text":"ዒዚ ፃኣፔሢ ዒንሢ ጉሙርቂባኣቴ ታ ኬኤዛሢ ዒንሢ ዎይቲ ጉሙርቂ ዔካንዳይ?» ጌዔኔ።"}]}