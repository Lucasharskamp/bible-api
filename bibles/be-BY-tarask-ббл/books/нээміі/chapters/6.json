{"data":[{"book":"НЭЭМІІ","chapter":"6","verse":"1","text":"Калі дайшло да слыху Санавалата і Товіі і Гешэма Аравіцяніна і астатніх непрыяцеляў нашых, што я пабудаваў сьцяну, і не засталася ў ёй пашкодаў - зрэшты я да таго часу яшчэ ня ставіў дзьвярэй у браме,"},{"book":"НЭЭМІІ","chapter":"6","verse":"2","text":"тады прыслаў Санавалат і Гешэм да мяне сказаць: прыйдзі, і сыдземся ў адным зь сёлаў на раўніне Она. Яны намышлялі зрабіць мне благое."},{"book":"НЭЭМІІ","chapter":"6","verse":"3","text":"Але я паслаў да іх паслоў сказаць: я заняты вялікай справай, не магу сысьці; справа спынілася б, калі б я пакінуў яе і сышоў да вас."},{"book":"НЭЭМІІ","chapter":"6","verse":"4","text":"Чатыры разы прысылалі яны да мяне з такім самым запрашэньнем, і я адказваў ім тое самае."},{"book":"НЭЭМІІ","chapter":"6","verse":"5","text":"Тады прыслаў да мяне Санавалат пяты раз свайго слугу, у якога ў руцэ было распячатанае пісьмо."},{"book":"НЭЭМІІ","chapter":"6","verse":"6","text":"У ім было напісана: чутка носіцца ў народаў, і Гешэм кажа, быццам ты і Юдэі задумалі адпасьці, дзеля чаго і будуеш ты сьцяну і хочаш быць у іх царом, паводле тых самых чутак;"},{"book":"НЭЭМІІ","chapter":"6","verse":"7","text":"і прарокаў паставіў ты, каб яны абвяшчалі пра цябе ў Ерусаліме і казалі: цар Юдэйскі! І такія гаворкі дойдуць да цара. Дык вось, прыходзь, і параімся разам."},{"book":"НЭЭМІІ","chapter":"6","verse":"8","text":"Але я паслаў да яго сказаць: нічога такога ня было, пра што ты кажаш; ты выдумаў гэта сваім розумам."},{"book":"НЭЭМІІ","chapter":"6","verse":"9","text":"Бо ўсе яны палохалі нас, думаючы: апусьцяцца рукі іхнія ад справы гэтай, і яна не адбудзецца; але я тым болей умацаваў рукі мае."},{"book":"НЭЭМІІ","chapter":"6","verse":"10","text":"Прыйшоў я ў дом Шэмаі, сына Дэлаі, сына Мэгетавэлавага, і ён замкнуўся і сказаў: пойдзем у дом Божы, усярэдзіну храма і замкнём за сабою дзьверы храма, бо прыйдуць забіць цябе, і прыйдуць забіць цябе ўначы."},{"book":"НЭЭМІІ","chapter":"6","verse":"11","text":"Але я сказаў: ці можа ўцякаць такі чалавек, як я? Ці можа такі чалавек, як я, увайсьці ў храм, каб застацца жывым? Не пайду."},{"book":"НЭЭМІІ","chapter":"6","verse":"12","text":"Я ведаў, што ня Бог паслаў яго, хоць і не па-прарочы казаў мне, але што Товія і Санавалат падкупілі яго."},{"book":"НЭЭМІІ","chapter":"6","verse":"13","text":"Дзеля таго ён быў падкуплены, каб я спалохаўся і зрабіў так і зграшыў, і каб мелі пра мяне благую думку і перасьледавалі мяне за гэта дакорамі."},{"book":"НЭЭМІІ","chapter":"6","verse":"14","text":"Спамяні, Божа мой, Товію і Санавалата па гэтых справах іхніх, а таксама прарочыцу Наадыю і іншых прарокаў, якія хацелі запалохаць мяне!"},{"book":"НЭЭМІІ","chapter":"6","verse":"15","text":"Сьцяна была закончана на дваццаць пятым дні месяца Элула, за пяцьдзясят два дні."},{"book":"НЭЭМІІ","chapter":"6","verse":"16","text":"Калі пачулі пра гэта ўсе няпрыяцелі нашыя, і ўбачылі гэта ўсе народы, якія вакол нас, тады яны вельмі ўпалі ў вачах сваіх і спазналі, што гэта дзея зроблена Богам нашым."},{"book":"НЭЭМІІ","chapter":"6","verse":"17","text":"Звыш таго ў тыя дні знакамітыя Юдэі многа пісалі лістоў, якія пасылаліся Товію, а лісты Товіі прыходзілі да іх."},{"book":"НЭЭМІІ","chapter":"6","verse":"18","text":"Бо многія ў Юдэі былі ў клятвеным спрымірэнстве зь ім, бо ён быў зяць Шэханіі, сына Арахавага, а сын ягоны Ёханан узяў за сябе дачку Мэшулама, сына Вэрэхіі."},{"book":"НЭЭМІІ","chapter":"6","verse":"19","text":"Нават пра дабрыню ягоную яны гаварылі пры мне, і мае словы пераносіліся да яго. Товія пасылаў лісты, каб запалохаць мяне."}]}