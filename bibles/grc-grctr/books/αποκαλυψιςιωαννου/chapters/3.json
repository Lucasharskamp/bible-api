{"data":[{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"1","text":"Καὶ τῷ ἀγγέλῳ τῆς ἐν Σάρδεσιν ἐκκλησίας γράψον, Τάδε λέγει ὁ ἔχων τὰ 3.1 ἑπτὰ ¦−Er. St.ἑπτὰ πνεύματα τοῦ Θεοῦ καὶ τοὺς ἑπτὰ ἀστέρας· Οἶδά σου τὰ ἔργα, ὅτι τὸ ὄνομα ἔχεις ὅτι ζῇς, καὶ νεκρὸς εἶ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"2","text":"Γίνου γρηγορῶν, καὶ στήριξον τὰ λοιπὰ ἃ μέλλει ἀποθανεῖν· οὐ γὰρ εὕρηκά σου τὰ ἔργα πεπληρωμένα ἐνώπιον τοῦ Θεοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"3","text":"Μνημόνευε οὖν πῶς εἴληφας καὶ ἤκουσας, καὶ τήρει, καὶ μετανόησον. Ἐὰν οὖν μὴ γρηγορήσῃς, ἥξω ἐπί σε ὡς κλέπτης, καὶ οὐ μὴ γνῷς ποίαν ὥραν ἥξω ἐπί σε."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"4","text":"Ἔχεις ὀλίγα ὀνόματα καὶ ἐν Σάρδεσιν, ἃ οὐκ ἐμόλυναν τὰ ἱμάτια αὐτῶν· καὶ περιπατήσουσι μετ᾿ ἐμοῦ ἐν λευκοῖς, ὅτι ἄξιοί εἰσιν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"5","text":"Ὁ νικῶν, οὗτος περιβαλεῖται ἐν ἱματίοις λευκοῖς· καὶ οὐ μὴ ἐξαλείψω τὸ ὄνομα αὐτοῦ ἐκ τῆς βίβλου τῆς ζωῆς, καὶ ἐξομολογήσομαι τὸ ὄνομα αὐτοῦ ἐνώπιον τοῦ πατρός μου, καὶ ἐνώπιον τῶν ἀγγέλων αὐτοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"6","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"7","text":"Καὶ τῷ ἀγγέλῳ τῆς ἐν Φιλαδελφείᾳ ἐκκλησίας γράψον, Τάδε λέγει ὁ ἅγιος, ὁ ἀληθινός, ὁ ἔχων τὴν κλεῖδα τοῦ Δαβίδ, ὁ ἀνοίγων καὶ οὐδεὶς κλείει, καὶ κλείει καὶ οὐδεὶς ἀνοίγει."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"8","text":"Οἶδά σου τὰ ἔργα· ἰδού, δέδωκα ἐνώπιόν σου θύραν ἀνεῳγμένην, καὶ οὐδεὶς δύναται κλεῖσαι αὐτήν, ὅτι μικρὰν ἔχεις δύναμιν, καὶ ἐτήρησάς μου τὸν λόγον, καὶ οὐκ ἠρνήσω τὸ ὄνομά μου."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"9","text":"Ἰδού, δίδωμι ἐκ τῆς συναγωγῆς τοῦ Σατανᾶ, τῶν λεγόντων ἑαυτοὺς Ἰουδαίους εἶναι, καὶ οὐκ εἰσίν, ἀλλὰ ψεύδονται· ἰδού, ποιήσω αὐτοὺς ἵνα ἥξωσι καὶ προσκυνήσωσιν ἐνώπιον τῶν ποδῶν σου, καὶ γνῶσιν ὅτι ἐγὼ ἠγάπησά σε."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"10","text":"Ὅτι ἐτήρησας τὸν λόγον τῆς ὑπομονῆς μου, κἀγώ σε τηρήσω ἐκ τῆς ὥρας τοῦ πειρασμοῦ, τῆς μελλούσης ἔρχεσθαι ἐπὶ τῆς οἰκουμένης ὅλης, πειράσαι τοὺς κατοικοῦντας ἐπὶ τῆς γῆς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"11","text":"Ἰδού, ἔρχομαι ταχύ· κράτει ὃ ἔχεις, ἵνα μηδεὶς λάβῃ τὸν στέφανόν σου."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"12","text":"Ὁ νικῶν, ποιήσω αὐτὸν στύλον ἐν τῷ 3.12 ναῷ ¦ λαῷ El.ναῷ τοῦ Θεοῦ μου, καὶ ἔξω οὐ μὴ ἐξέλθῃ ἔτι, καὶ γράψω ἐπ᾿ αὐτὸν τὸ ὄνομα τοῦ Θεοῦ μου, καὶ τὸ ὄνομα τῆς πόλεως τοῦ Θεοῦ μου, τῆς καινῆς Ἱερουσαλήμ, 3.12 ἣ καταβαίνει ¦ ἡ καταβαίνουσα Er. St.ἣ καταβαίνει ἐκ τοῦ οὐρανοῦ ἀπὸ τοῦ Θεοῦ μου, καὶ τὸ ὄνομά μου τὸ καινόν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"13","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"14","text":"Καὶ τῷ ἀγγέλῳ τῆς ἐκκλησίας Λαοδικέων γράψον, Τάδε λέγει ὁ Ἀμήν, ὁ μάρτυς ὁ πιστὸς καὶ ἀληθινός, ἡ ἀρχὴ τῆς κτίσεως τοῦ Θεοῦ·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"15","text":"Οἶδά σου τὰ ἔργα, ὅτι οὔτε ψυχρὸς εἶ οὔτε ζεστός· ὄφελον ψυχρὸς εἴης ἢ ζεστός."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"16","text":"Οὕτως ὅτι χλιαρὸς εἶ, καὶ οὔτε ψυχρὸς οὔτε ζεστός, μέλλω σε ἐμέσαι ἐκ τοῦ στόματός μου."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"17","text":"Ὅτι λέγεις ὅτι Πλούσιός εἰμι, καὶ πεπλούτηκα, καὶ οὐδενὸς χρείαν ἔχω, καὶ οὐκ οἶδας ὅτι σὺ εἶ ὁ ταλαίπωρος καὶ ἐλεεινὸς καὶ πτωχὸς καὶ τυφλὸς καὶ γυμνός·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"18","text":"συμβουλεύω σοι ἀγοράσαι παρ᾿ ἐμοῦ χρυσίον πεπυρωμένον ἐκ πυρός, ἵνα πλουτήσῃς, καὶ ἱμάτια λευκά, ἵνα περιβάλῃ, καὶ μὴ φανερωθῇ ἡ αἰσχύνη τῆς γυμνότητός σου· καὶ κολλούριον ἔγχρισον τοὺς ὀφθαλμούς σου, ἵνα βλέπῃς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"19","text":"Ἐγὼ ὅσους ἐὰν φιλῶ, ἐλέγχω καὶ παιδεύω· ζήλωσον οὖν καὶ μετανόησον."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"20","text":"Ἰδού, ἕστηκα ἐπὶ τὴν θύραν καὶ κρούω· ἐάν τις ἀκούσῃ τῆς φωνῆς μου, καὶ ἀνοίξῃ τὴν θύραν, εἰσελεύσομαι πρὸς αὐτόν, καὶ δειπνήσω μετ᾿ αὐτοῦ, καὶ αὐτὸς μετ᾿ ἐμοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"21","text":"Ὁ νικῶν, δώσω αὐτῷ καθίσαι μετ᾿ ἐμοῦ ἐν τῷ θρόνῳ μου, ὡς κἀγὼ ἐνίκησα, καὶ ἐκάθισα μετὰ τοῦ πατρός μου ἐν τῷ θρόνῳ αὐτοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"3","verse":"22","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις."}]}