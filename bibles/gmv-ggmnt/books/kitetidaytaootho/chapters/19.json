{"data":[{"book":"Kitetidayta Ootho","chapter":"19","verse":"1","text":"Aphilossay Qoronttosen diza wode Phawulossay pude bagga derera kanththidi ehaaththaesone yidi hen diza issi issi ammaniza asata demmidi"},{"book":"Kitetidayta Ootho","chapter":"19","verse":"2","text":"“Inte ammanida wode xiillo ayana ekkideti?” gides; Isttikka “ekkibeykko haray attoshshin xiillo ayanay dizakkone nu siyibbeykko” gida."},{"book":"Kitetidayta Ootho","chapter":"19","verse":"3","text":"Phawulossaykka istta “histtin inte aazan xaammaqetideti?” gides; Isttikka izas “Yanssa ximmiqatan xammaqetidos” gida."},{"book":"Kitetidayta Ootho","chapter":"19","verse":"4","text":"Phawulossaykka isttas Yanssa ximmiqatay gidikko asay maarotethan simmidayssa beessiza ximmiqatakko, Yanssay ba baggara asay izape guyera yiza Yesussa ammanana mala yootides” gides."},{"book":"Kitetidayta Ootho","chapter":"19","verse":"5","text":"Isttikka hessa siyidape guye Goda Yesussa sunththan xammaqetida."},{"book":"Kitetidayta Ootho","chapter":"19","verse":"6","text":"Phawulossaykka istta bolla ba kushshe woththida mala xiillo ayanay istta bolla wodhdhin istti hara dereta qaalara hasaida; sinththafe buroo hananayssaka hasaida."},{"book":"Kitetidayta Ootho","chapter":"19","verse":"7","text":"He asti wurikka taammane namm7u gidizaytakko."},{"book":"Kitetidayta Ootho","chapter":"19","verse":"8","text":"Phawulossay Ayhudata wossa keeth gellidi Xoossa kawootetha gish hasaetishene istta ammanththishe hedzdzu agina kumeeth oonaassika babbontta asaas qonccis yootides."},{"book":"Kitetidayta Ootho","chapter":"19","verse":"9","text":"Issi issi asay palamma xiini gidi ammananas koyibeyina; Goda oge qonccen ixxida; Hessa gish Phawulossay istta aggidi haraso bides; Ammanizaytakka duuma shaaki kessidi xirranossa timirtte keeththan gallas gallas isttara hasa7ettides."},{"book":"Kitetidayta Ootho","chapter":"19","verse":"10","text":"Hessa mala ooson namm7u laythth gammida gish Isyya awurajjan diza Ayhudatine girkke asay wuri Goda qaala siyana danddaides."},{"book":"Kitetidayta Ootho","chapter":"19","verse":"11","text":"Xoossi Phawulossa baggara daroo mallaliza malata ooththides."},{"book":"Kitetidayta Ootho","chapter":"19","verse":"12","text":"Marabe woykko iza asatethi bochchida caarqa ehaaththaidi hariganchata bochchiko hargey yeedes; tuna ayanatikka ba oykkida asape kezzetes."},{"book":"Kitetidayta Ootho","chapter":"19","verse":"13","text":"Yuyi yuyi asape dayidanththi kessiza issi issi Ayhude asati “Phawulossay sabbakiza Yesussa sunththan inte kezzana mala azazayss” giidi Goda sunththa tuna ayanati oykkida asata bolla xeeyigana paaccida."},{"book":"Kitetidayta Ootho","chapter":"19","verse":"14","text":"Issi Ayhudatape gidida qessista hallaqa asqqewosse adde na lapuunati hessaththo ooththida."},{"book":"Kitetidayta Ootho","chapter":"19","verse":"15","text":"Tuna ayanaykka “ta Yesussakka errayss, Phawulossakka errayss shin inte qass oonnantte?” gides."},{"book":"Kitetidayta Ootho","chapter":"19","verse":"16","text":"Qasekka tuna ayanay iza oykkidadey guppidi asata oykkides; isttaskka wolqatidi daroo miinin keethafe mela kaallo baqatida."},{"book":"Kitetidayta Ootho","chapter":"19","verse":"17","text":"Hessika Ehaaththaesonen diz Ayhudata achchanine girkke asa wursio achchan erretin wurkka babbida; hessankka Goda Yesussa sunththi bonchetides."},{"book":"Kitetidayta Ootho","chapter":"19","verse":"18","text":"Ammanida asape darooy shiiqidi ba iita ooso qoncceen paaxxides."},{"book":"Kitetidayta Ootho","chapter":"19","verse":"19","text":"Maro marotizaytape darooti ba marotiza maxaafa shishshidi dere sinththan tamman xuuggida; Maaxafa waagay shishshi qoodin ichchachu taammu shi bira mala gididees."},{"book":"Kitetidayta Ootho","chapter":"19","verse":"20","text":"Hayssa mala Goda qaalay kehi diccishene xoon xoon bidees."},{"book":"Kitetidayta Ootho","chapter":"19","verse":"21","text":"Hayss wuri handdape guye Phawulossay Maqedoniyarane Akkaya baggara adhdhidi Yerusalame baanas qofa qachchidi “ta he gakkidape guye ta Roome qassekka beeyana koshshes” gides."},{"book":"Kitetidayta Ootho","chapter":"19","verse":"22","text":"Bena maddizaytape namm7ata Ximttossane Errisxxossa gede maqidooniya gizaso kiittidi bees Isyya awurajjan guutha wode hen deyides."},{"book":"Kitetidayta Ootho","chapter":"19","verse":"23","text":"He wode Goda ogge gish daroo shiroy medhdhetides."},{"book":"Kitetidayta Ootho","chapter":"19","verse":"24","text":"Dimexirossa geetettiza issi bira qoxxizadey Arxxemise geetettiza eeqqa misile biirape qoxxi medhdhi medhdhi wogaccistas wodhe mishshe demmisees."},{"book":"Kitetidayta Ootho","chapter":"19","verse":"25","text":"Izikka he wogaccistane hessa mala ooson aqqizayita hara asata issi bolla shishshdi “aso hayisi oosozi nus mishsh kessizayssa inte errata;"},{"book":"Kitetidayta Ootho","chapter":"19","verse":"26","text":"Hayss Phawulossa geetettizadey Ehaaththaesoonen Xalla gidoontta kumeththa Isyya awurajjan diza daroo dereza ammanththi ammanththi ballethizayssa inte wurkka beeyzayssa malane siyzzayssa mala <asa kushen ooththetida eeqqati mulleka Xoossu giidetena> gi yootes."},{"book":"Kitetidayta Ootho","chapter":"19","verse":"27","text":"Hayssa nu oosoza loo7o sunththa hirayssizayssafe bollara kummetha Isyyayine kummetha allamey gooyiniza woga Arxxemisse eeqqa keethaykka go7ay bayinddayssa gidana; Qassekka kehi dhoqu gida izi bonchoykka kawuyana” gides."},{"book":"Kitetidayta Ootho","chapter":"19","verse":"28","text":"Asay hessa siyidi iita hanqqo hanqqetidi “Ehaaththaesoone Arxxemissa woogga gita!” giidi woossa oykkides."},{"book":"Kitetidayta Ootho","chapter":"19","verse":"29","text":"Herakka kummetha kaatamay shirotides; Deereykka wuri issi bolla gididi Maqqidoniya asa gididaytane Phawulossara isfe yuyiza iza laaggista Gayiyossane Arisxxirokossa oykkidi derey kasse kaizaso woththan gellida."},{"book":"Kitetidayta Ootho","chapter":"19","verse":"30","text":"Phawulossaykka kare kezzidi asa sinthth shiqqana Koyin ammanizayti digida."},{"book":"Kitetidayta Ootho","chapter":"19","verse":"31","text":"He awurajja dannatape issi issi Phawulossa laggeti Phawulossay asay kasse kaizaso xalidi gellontta mala asi kiittidi wossida."},{"book":"Kitetidayta Ootho","chapter":"19","verse":"32","text":"Shiiqida asay un77tidi issi urray issi mishsh hasaishin haray qass hara hasa7esine asay wuri wassetes; dariza baggay asay aazas hen shiiqidakkone errena."},{"book":"Kitetidayta Ootho","chapter":"19","verse":"33","text":"Ayhuda asay Iskkinddirossa geetettizade deera garssafe sugerethth gede sinthth kessida wode issi issi asati ba gish izi hasa7ana mala wassida; Izikka istta gish pallamistana koyidi asay coou gaana mala mallati beesides."},{"book":"Kitetidayta Ootho","chapter":"19","verse":"34","text":"Gido attin izi ayhuda asi gididayssa errida wode wurkka issi bolla “Ehaaththaesoone arxximissa woogga gita!” gishe namm77u saata mala asay wassides."},{"book":"Kitetidayta Ootho","chapter":"19","verse":"35","text":"He kaatamas wana xaafey asa coou histtidi “inteno Ehaaththaessone asato gita arxxemisi eeqqa keethayne salope wodhdhida izi misile naagizay Ehaaththaesoone kaatama asa gididayssa erronttay oonne?"},{"book":"Kitetidayta Ootho","chapter":"19","verse":"36","text":"Hessa gish hayssi ha tumay kadistana dandda7etonttayssa mala inte guuththu yushshi qoopanasine looddu gaanas beesses;"},{"book":"Kitetidayta Ootho","chapter":"19","verse":"37","text":"Hayta asata Xoos keeththa bonqqontta woykko nu Xoossu gididayssa bolla cashsha qaala denththontta inte oykkidi ha gaththanas coo ehhidista."},{"book":"Kitetidayta Ootho","chapter":"19","verse":"38","text":"Hessa gish Dimexxroossayne izara diza wogacceti oonna bollaka motiiza yoyi dikko prda keethay isttas doya dees; dannatikka deetes; koyidade motanas danddaes."},{"book":"Kitetidayta Ootho","chapter":"19","verse":"39","text":"Hayssafe hara gaanas inte koykko wogay diza shiiqoson beeyetto."},{"book":"Kitetidayta Ootho","chapter":"19","verse":"40","text":"Hessi attiko hachchi handda shiiroy nuna motissontta mala hirggises; Mootos gaththiza gasooy bayindda gish ha handda shiiroza gish nu oychchetikko loo7o zaaroy nus deena” gides."},{"book":"Kitetidayta Ootho","chapter":"19","verse":"41","text":"Izi hessa gidape guye shiiqoy lalletides."}]}