{"data":[{"book":"Ndari","chapter":"23","verse":"1","text":"Nake Balamu akĩĩra Balaki atĩrĩ, “Njakĩra igongona mũgwanja haha, na ũhaarĩrie ndegwa mũgwanja na ndũrũme mũgwanja.”"},{"book":"Ndari","chapter":"23","verse":"2","text":"Balaki agĩĩka o ũrĩa Balamu oigĩte, na igũrũ rĩa o kĩgongona-inĩ makarutĩra igongona rĩa ndegwa ĩmwe na ndũrũme ĩmwe."},{"book":"Ndari","chapter":"23","verse":"3","text":"Ningĩ Balamu akĩĩra Balaki atĩrĩ, “Wee ikara haha hakuhĩ na iruta rĩaku nyambe thiĩ keheri-inĩ. Hihi Jehova nĩegũũka acemanie na niĩ. Ũndũ ũrĩa wothe ekũnguũrĩria nĩngũkwĩra.” Nake agĩthiĩ handũ hatheri hatũũgĩru."},{"book":"Ndari","chapter":"23","verse":"4","text":"Ngai agĩcemania nake hau, nake Balamu akĩmwĩra atĩrĩ, “Nĩhaarĩirie igongona mũgwanja, na o kĩgongona-inĩ ngaruta ndegwa ĩmwe na ndũrũme ĩmwe.”"},{"book":"Ndari","chapter":"23","verse":"5","text":"Nake Jehova agĩĩkĩra ndũmĩrĩri yake kanua ka Balamu, akĩmwĩra atĩrĩ, “Cooka kũrĩ Balaki ũmũhe ndũmĩrĩri ĩno.”"},{"book":"Ndari","chapter":"23","verse":"6","text":"Tondũ ũcio Balamu agĩcooka kũrĩ Balaki, akĩmũkora arũngiĩ hakuhĩ na igongona rĩake, marĩ hamwe na anene othe a Moabi."},{"book":"Ndari","chapter":"23","verse":"7","text":"Nake Balamu akĩaria ndũmĩrĩri yake, akiuga atĩrĩ:"},{"book":"Ndari","chapter":"23","verse":"8","text":"Ndaakĩhota atĩa kũruma arĩa Ngai atarumĩte?"},{"book":"Ndari","chapter":"23","verse":"9","text":"Kuuma tũcũmbĩrĩ twa ndwaro cia mahiga nĩndĩramoona,"},{"book":"Ndari","chapter":"23","verse":"10","text":"Nũũ ũngĩhota gũtara rũkũngũ rwa Jakubu,"},{"book":"Ndari","chapter":"23","verse":"11","text":"Balaki akĩũria Balamu atĩrĩ, “Wanjĩka atĩa? Ngũrehire ũnumĩre thũ ciakwa, no ndũrĩ ũreka ũndũ o tiga kũmarathima!”"},{"book":"Ndari","chapter":"23","verse":"12","text":"Balamu akĩmũũria atĩrĩ, “Githĩ ndiagĩrĩirwo njarie o kĩrĩa Jehova ekĩrĩte kanua-inĩ gakwa?”"},{"book":"Ndari","chapter":"23","verse":"13","text":"Ningĩ Balaki akĩmwĩra atĩrĩ, “Ũka tũthiĩ nawe handũ hangĩ harĩa ũkũmoona; ũkũmoona o gĩcunjĩ kĩmwe kĩao, no ti othe hamwe. Na ũrĩ hau ũnumĩre andũ acio.”"},{"book":"Ndari","chapter":"23","verse":"14","text":"Nĩ ũndũ ũcio akĩmũtwara gĩthaka-inĩ gĩa Zofimu, gacũmbĩrĩ ga Kĩrĩma kĩa Pisiga, naho hau agĩaka igongona mũgwanja, na o kĩgongona-inĩ agĩthĩnjĩra ndegwa ĩmwe na ndũrũme ĩmwe."},{"book":"Ndari","chapter":"23","verse":"15","text":"Balamu akĩĩra Balaki atĩrĩ, “Wee ikara haha hakuhĩ na iruta rĩaku nyambe thiĩ ngacemanie nake haarĩa.”"},{"book":"Ndari","chapter":"23","verse":"16","text":"Jehova agĩcemania na Balamu, agĩĩkĩra ndũmĩrĩri kanua gake, akĩmwĩra atĩrĩ, “Cooka kũrĩ Balaki ũmũhe ndũmĩrĩri ĩno.”"},{"book":"Ndari","chapter":"23","verse":"17","text":"Tondũ ũcio Balamu agĩcooka kũrĩ Balaki na akĩmũkora arũngiĩ hakuhĩ na iruta rĩake, marĩ hamwe na anene a Moabi. Balaki akĩmũũria atĩrĩ, “Jehova oiga atĩa?”"},{"book":"Ndari","chapter":"23","verse":"18","text":"Balamu agĩcooka akĩaria ndũmĩrĩri yake, akiuga atĩrĩ:"},{"book":"Ndari","chapter":"23","verse":"19","text":"Ngai ti mũndũ, atĩ nĩguo aheenanie,"},{"book":"Ndari","chapter":"23","verse":"20","text":"Niĩ njathĩtwo ndathimane;"},{"book":"Ndari","chapter":"23","verse":"21","text":"“Gũtirĩ mũtino wonekete harĩ Jakubu,"},{"book":"Ndari","chapter":"23","verse":"22","text":"Ngai nĩamarutire bũrũri wa Misiri;"},{"book":"Ndari","chapter":"23","verse":"23","text":"Gũtirĩ ũrogi ũngĩũraga Jakubu,"},{"book":"Ndari","chapter":"23","verse":"24","text":"Andũ acio maarahũkaga ta mũrũũthi wa nga;"},{"book":"Ndari","chapter":"23","verse":"25","text":"Ningĩ Balaki akĩĩra Balamu atĩrĩ, “Ndũkamarume o na atĩa, na ndũkamarathime o na atĩa!”"},{"book":"Ndari","chapter":"23","verse":"26","text":"Balamu akĩmũcookeria atĩrĩ, “Githĩ ndiakwĩrire no nginya njĩke ũrĩa wothe Jehova oigĩte?”"},{"book":"Ndari","chapter":"23","verse":"27","text":"Ningĩ Balaki akĩĩra Balamu atĩrĩ, “Ũka tũthiĩ ngũtware handũ hangĩ. Hihi Ngai no agwĩtĩkĩrie ũnumĩre andũ aya ũrĩ hau.”"},{"book":"Ndari","chapter":"23","verse":"28","text":"Balaki akĩoya Balamu akĩmũtwara kĩrĩma igũrũ kĩa Peoru, kũngʼethera Werũ ũrĩa ũtarĩ kĩndũ."},{"book":"Ndari","chapter":"23","verse":"29","text":"Nake Balamu akĩmwĩra atĩrĩ, “Njakĩra igongona mũgwanja haha, na ũhaarĩrie ndegwa mũgwanja na ndũrũme mũgwanja.”"},{"book":"Ndari","chapter":"23","verse":"30","text":"Balaki agĩĩka o ta ũrĩa Balamu oigĩte, na o kĩgongona-inĩ agĩthĩnjĩra ndegwa ĩmwe na ndũrũme ĩmwe."}]}