{"data":[{"book":"Karamɔxɔna","chapter":"11","verse":"1","text":"I ya balon xuya igen xun ma, amasɔtɔ waxati xunkuyen na dangu, i mɔn a toma nɛn."},{"book":"Karamɔxɔna","chapter":"11","verse":"2","text":"I yii seene yitaxun muxu solofere hanma muxu solomasɛxɛ ra, bayo i mi a kolon gbalon naxan sa fama yamanani."},{"book":"Karamɔxɔna","chapter":"11","verse":"3","text":"Igen na gbo kundani, a findima tulen nan na bɔxɔni. Xa wudin bira be binni hanma mɛn binni, a luma a biraden nan ma."},{"book":"Karamɔxɔna","chapter":"11","verse":"4","text":"Naxan gaxuxi foyen nun tulen fa feen na, na mi nɔɛ sansiin siyɛ, a mɔn mi a xabɛ."},{"book":"Karamɔxɔna","chapter":"11","verse":"5","text":"I to mi foyen siga kiin kolon, i mɔn mi a kolon diin gboma a nga kui kii naxan yi, na kiini, i mi nɔɛ dali manga Ala kɛwanle fan famunɲɛ."},{"book":"Karamɔxɔna","chapter":"11","verse":"6","text":"Sansi xɔnna xuya, fɔlɔ xɔtɔnni han ɲinbanna, i nama i ya wanla rati. I mi a kolon i wali xɔnna dɛnaxan sɔnɔyama hanma xa i wali xɔnne birin fanma nɛn."},{"book":"Karamɔxɔna","chapter":"11","verse":"7","text":"Kɛnɛnna fan, lu fena dunuɲa yi, na ɲaxun."},{"book":"Karamɔxɔna","chapter":"11","verse":"8","text":"Adamadiin na siimayaan sɔtɔ han ɲɛɛ wuyaxi, a lan a xa sɛwa e birin na. Koni a xa a miri fa fala dimin waxatine gboma ayi nɛn. Fe famatɔne luxi nɛn alo foyena."},{"book":"Karamɔxɔna","chapter":"11","verse":"9","text":"I tan naxan dii ɲɔrɛyani, ɲaxan i ya dii ɲɔrɛyaan waxatini, i sɛwa i bɔɲɛni. I bira i bɔɲɛ yi feene fɔxɔ ra, e nun i na seen naxanye to. Koni, a kolon fa fala Ala i kɛwanle birin makitima nɛn."},{"book":"Karamɔxɔna","chapter":"11","verse":"10","text":"Nayi, xaminna ba i bɔɲɛni, tɔrɔyaan masiga i fatin na amasɔtɔ dii ɲɔrɛyaan nun fangan danguma nɛn fuyan!"}]}