{"data":[{"book":"אגרתו השנייה של פטרוס השליח","chapter":"2","verse":"1","text":"אך גם נביאי שקר היו בעם־ישראל, כשם שיהיו ביניכם מורי שקר. הם יתכחשו למשיח אשר קנה אותם בדמו, ובפיקחות ועורמה ילמדו אתכם תורות כזב. אנשים אלה יביאו על עצמם אסון פתאומי ונורא."},{"book":"אגרתו השנייה של פטרוס השליח","chapter":"2","verse":"2","text":"רבים יאמינו לתורות הכזב שלהם שמתירות זנות וניאוף, ובגללם יגדפו אנשים את אמת האלוהים."},{"book":"אגרתו השנייה של פטרוס השליח","chapter":"2","verse":"3","text":"באהבת הבצע שלהם ינצלו מורי השקר את תמימותכם, יספרו לכם שקרים ויגזלו את כספיכם במרמה. אולם דעו לכם כי אלוהים גזר את דינם עוד לפני זמן רב, וקיצם הנורא קרוב!"},{"book":"אגרתו השנייה של פטרוס השליח","chapter":"2","verse":"4","text":"אלוהים משלם לרשעים כגמולם; הוא לא חס אף על המלאכים שחטאו, אלא השליכם לגיהינום וכבל אותם במערות אפלות עד יום־הדין."},{"book":"אגרתו השנייה של פטרוס השליח","chapter":"2","verse":"5","text":"אלוהים לא חס גם על הדורות הראשונים שחיו לפני המבול. הלא זוכרים אתם כיצד החריב את העולם כולו, בהביאו את המבול על דור הרשעים; הוא הציל רק את נוח ושבעת בני־משפחתו, משום שנוח האמין באלוהים והטיף למעשי צדקה."},{"book":"אגרתו השנייה של פטרוס השליח","chapter":"2","verse":"6","text":"אלוהים החריב גם את סדום ועמורה; הוא הפכן לאפר ומחה אותן מעל פני האדמה. גורלן של ערים אלה הוא לקח ואזהרה לכל העתידים לבחור בדרך השחיתות והאבדון."},{"book":"אגרתו השנייה של פטרוס השליח","chapter":"2","verse":"7-8","text":"אלוהים אמנם הפך את סדום ועמורה, אך הוא הציל את לוט משום שהיה אדם צדיק. לוט שמר על טוהר לבו, למרות שחי בין רשעים שהעציבו אותו מאוד בשחיתותם."},{"book":"אגרתו השנייה של פטרוס השליח","chapter":"2","verse":"9","text":"כשם שהציל אלוהים את לוט, כך הוא יכול להציל אתכם ואותי מהפיתויים הסובבים אותנו, ולגבי הרשעים – אלוהים ישמור את העונש שיעד להם, עד בוא יום־הדין."},{"book":"אגרתו השנייה של פטרוס השליח","chapter":"2","verse":"10","text":"אלוהים יחמיר במיוחד עם אלה שהולכים אחרי תאוות בשרם ובזים לכל שלטון וסמכות. אנשים אלה גאוותנים, אכזריים, אנוכיים, חצופים ומעזים לבוז גם לסמכות העליונה."},{"book":"אגרתו השנייה של פטרוס השליח","chapter":"2","verse":"11","text":"אף המלאכים בשמים, שעולים עליהם בחשיבותם ובכוחם, אינם מאשימים בבוז על אלה לפני אלוהים."},{"book":"אגרתו השנייה של פטרוס השליח","chapter":"2","verse":"12","text":"מורי שקר אלה עושים ככל העולה על רוחם, ולועגים לכל מה שאינם מבינים; הם דומים לבהמות טיפשות שנולדו רק כדי להילכד ולמות! אך אנשים אלה יאבדו בשחיתותם."},{"book":"אגרתו השנייה של פטרוס השליח","chapter":"2","verse":"13","text":"בגלל רשעותם ובגלל הסבל שגרמו לאנשים רבים, יענישם אלוהים במלוא החומרה! אנשים אלה מתענגים על חיי הפריצות וההוללות שהם מנהלים לאור היום; הם בושה וכלימה לכם. הם גם מרמים אתכם בחייהם הכפולים – מחד הם ממשיכים לחטוא, ומאידך משתתפים בחגיגותיכם ובאסיפותיכם כאילו היו ישרים והגונים."},{"book":"אגרתו השנייה של פטרוס השליח","chapter":"2","verse":"14","text":"עיניהם נואפות ולעולם אינם שבעים ממעשי ניאוף. הם מפתים נשים קלות דעת, והרגילו את לבם לרדוף בצע. ארורים הם!"},{"book":"אגרתו השנייה של פטרוס השליח","chapter":"2","verse":"15","text":"אנשים אלה סטו מהדרך הישרה ותעו כבלעם בן־בעור, אשר אהב את השכר שקיבל תמורת מעשיו המושחתים."},{"book":"אגרתו השנייה של פטרוס השליח","chapter":"2","verse":"16","text":"אך אתם ודאי זוכרים כי אתונו של בלעם פתחה את פיה בקול אדם, נזפה בו על רשעותו, ומנעה את מעשה השטות שעמד לעשות."},{"book":"אגרתו השנייה של פטרוס השליח","chapter":"2","verse":"17","text":"אנשים אלה הם כבארות מים יבשות, שמבטיחים הרבה ואינם מקיימים דבר; הם נסחפים כעננים בסערה. דינם נגזר להישאר באפלה לעולם ועד."},{"book":"אגרתו השנייה של פטרוס השליח","chapter":"2","verse":"18","text":"הם מתפארים במעשי הרשע שלהם, ומנצלים חולשות בני־האדם ואת תאוות הבשר, כדי לצוד ולהחזיר לשורותיהם את האנשים שלא מזמן נמלטו מחיים מושחתים כאלה."},{"book":"אגרתו השנייה של פטרוס השליח","chapter":"2","verse":"19","text":"הם מבטיחים חופש, אך הם בעצמם עבדים לחטא ושחיתות; שהרי אדם הוא עבד למה ששולט בו."},{"book":"אגרתו השנייה של פטרוס השליח","chapter":"2","verse":"20","text":"אדם שנמלט מהשחיתות בעולם באמצעות אמונתו במשיח, אך כעבור זמן מתפתה ושב לחיי חטא וטומאה, מצבו חמור מזה שהיה לפנים!"},{"book":"אגרתו השנייה של פטרוס השליח","chapter":"2","verse":"21","text":"לאדם כזה מוטב שכלל לא ידע את דרך הצדקה, משיידע וייסוג מקיום המצוות הקדושות שנמסרו לו."},{"book":"אגרתו השנייה של פטרוס השליח","chapter":"2","verse":"22","text":"אדם כזה מאמת את דברי המשל: ”הכלב שב על קיאו, והחזיר עולה מן הרחצה להתגולל ברפש.“"}]}