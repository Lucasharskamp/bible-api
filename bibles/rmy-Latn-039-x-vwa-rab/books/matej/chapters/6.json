{"data":[{"book":"Matej","chapter":"6","verse":"1","text":"O Isus phenđa: “Pazinen! Ma ćeren šukaripe anglo manuša, sar te dikhen tumen aver džene, adalese so, te ćerđen ađahar, tumaro Dad kovai ano nebo naka del tumen nagrada."},{"book":"Matej","chapter":"6","verse":"2","text":"Adalese, kad deja e čororenđe, ma mothov adava javno. Ađahar ćerena e dujemujengere ano sinagoge hem ko droma sar te hvalinen len o manuša. Čače vaćerava tumenđe, aver nagrada sem adaja naka dobinen."},{"book":"Matej","chapter":"6","verse":"3","text":"Nego, kad deja e čororenđe, te na džanel to levo vas so ćerela to desno."},{"book":"Matej","chapter":"6","verse":"4","text":"De e čororenđe garavindoj, a to Dad, kova dikhela soi ćerdo ano garavdipe, ka nagradini tut.”"},{"book":"Matej","chapter":"6","verse":"5","text":"“Hem kad molinena tumen, ma oven sar e dujemujengere kola volinena te molinen pe ano sinagoge hem ko raskrsnice sar te dikhen len o manuša. Čače vaćerava tumenđe, aver nagrada sem adaja naka dobinen."},{"book":"Matej","chapter":"6","verse":"6","text":"Nego, kad molineja tut, đerdin korkoro tuće ki soba, phand o udar hem molin tut te Dadese e Devlese kovai ano garavdipe, a to Dad, kova dikhela soi ćerdo ano garavdipe, ka nagradini tut."},{"book":"Matej","chapter":"6","verse":"7","text":"Kad molinena tumen, ma vaćeren but čuče lafija sar okola kola na džanen e Devlese, adalese so mislinena da ka oven uslišime te vaćerde but lafija."},{"book":"Matej","chapter":"6","verse":"8","text":"Adalese, ma oven sar olende, adalese so tumaro Dad džanel so valjani tumenđe čak hem angleder so rodena lestar."},{"book":"Matej","chapter":"6","verse":"9","text":"Adalese ađahar molinen:"},{"book":"Matej","chapter":"6","verse":"10","text":"To carstvo te avel."},{"book":"Matej","chapter":"6","verse":"11","text":"De amen avdive o maro savo valjani amenđe đijekh dive"},{"book":"Matej","chapter":"6","verse":"12","text":"hem oprostin amenđe amare grehija sar so hem amen oprostinaja okolenđe kola grešinde premala amende."},{"book":"Matej","chapter":"6","verse":"13","text":"Hem cide amen taro iskušenje, hem oslobodin amen e Bišukarestar."},{"book":"Matej","chapter":"6","verse":"14","text":"Adalese so, te oprostinđen avere manušenđe kad grešinena premala tumende, hem tumaro Dad, kovai ano nebo, ka oprostini tumenđe."},{"book":"Matej","chapter":"6","verse":"15","text":"Ali te na oprostinđen averenđe, ni tumaro Dad naka oprostini tumenđe tumare grehija.”"},{"book":"Matej","chapter":"6","verse":"16","text":"“Kad postinena, ma čeden tumare phova sar e dujemujengere, adalese so on ćerena muja sar te oven dikhle averendar da postinena. Čače vaćerava tumenđe, aver nagrada sem adaja naka dobinen."},{"book":"Matej","chapter":"6","verse":"17","text":"Nego, kad postineja, harov te bala hem thov to muj,"},{"book":"Matej","chapter":"6","verse":"18","text":"te na dikhen o manuša so postineja, nego samo to Dad kovai ano garavdipe. Tegani to Dad, kova dikhela soi ćerdo ano garavdipe, ka nagradini tut.”"},{"book":"Matej","chapter":"6","verse":"19","text":"“Ma čeden tumenđe barvalipe ki phuv, kote o moljci hem i rđa ka uništinen le, a o čora šaj te aven te čoren le."},{"book":"Matej","chapter":"6","verse":"20","text":"Nego, čeden tumenđe barvalipe ko nebo, kote ni o moljci ni i rđa naka šaj uništinen le, a ni o čora našti te aven te čoren le."},{"book":"Matej","chapter":"6","verse":"21","text":"Adalese so to vilo ka ovel adari kaj to barvalipe."},{"book":"Matej","chapter":"6","verse":"22","text":"Ti jakhi sar svetiljka te telose. Kadi ti jakh šukar, sai to telo osvetlime,"},{"book":"Matej","chapter":"6","verse":"23","text":"a kadi ti jakh bišukar, sai to telo ani tomina. Adalese, te o svetlost ana tute ovela tomina, savi bari adaja tomina ka ovel!”"},{"book":"Matej","chapter":"6","verse":"24","text":"“Nijekh robo našti kandel duje gospodaren. Ili ka mrzini jekhe, a ka volini e dujtone, ili jekhese ka ovel poslušno, a e dujtone naka podnosini. Našti kanden hem e Devle hem o barvalipe.”"},{"book":"Matej","chapter":"6","verse":"25","text":"“Adalese vaćerava tumenđe: Ma oven zabrinuta zako tumaro dživdipe: ka ovel tumen li so te han ili so te pijen, ni zako tumaro telo: ka ovel tumen li so te urjaven. Nane li o dživdipe po but e hajbnastar, a o telo e šejendar?"},{"book":"Matej","chapter":"6","verse":"26","text":"Dikhen šukar e čirikljen! Ni sejinena ni čedena te čhiven ano šupe, a palem parvari len tumaro Dad kovai ano nebo. A na li tumen po but vredinena e čirikljendar?"},{"book":"Matej","chapter":"6","verse":"27","text":"A kova tumendar šaj adaleja so brinini pe te produžini hari plo dživdipe?"},{"book":"Matej","chapter":"6","verse":"28","text":"Hem sose brininena tumen zako šeja? Dikhen šukar o divlja luluđa sar barjona. Na ćerena buti, čak na sivenafse šeja,"},{"book":"Matej","chapter":"6","verse":"29","text":"a vaćerava tumenđe da ni o caro o Solomon, kova inele but barvalo, na inole edobor šuže šeja sar jekha olendar."},{"book":"Matej","chapter":"6","verse":"30","text":"Te o Devel ađahar šukar urjavela o biljke ko polje save avdive adari, a tejsa frdena pe ani jag, kobor li više tumenđe ka del šeja, tikora verakere manušalen!"},{"book":"Matej","chapter":"6","verse":"31","text":"Adalese, ma oven zabrinuta hem ma vaćeren: ‘So ka ha?’ ili ‘So ka pija?’ ili ‘So ka urjava?’"},{"book":"Matej","chapter":"6","verse":"32","text":"Adalese so adava rodena okola kola na džanen e Devlese. Tumaro Dad kovai ano nebo džanel da valjani tumenđe sa adava."},{"book":"Matej","chapter":"6","verse":"33","text":"Nego, najangle roden o carstvo e Devlesoro hem lesiri pravednost, a sa adava so valjani tumenđe, ov ka del tumen!"},{"book":"Matej","chapter":"6","verse":"34","text":"Adalese, ma brininen tumen zako tejsato dive; nek o tejsato dive brinini pe pese. Đijekh dive isi le dovoljno ple bišukaripa.”"}]}