{"data":[{"book":"Maki","chapter":"5","verse":"1","text":"Hagi Ventefi vu'za Galili timofo kantu kaziga'a Gerasin uhanati'naze."},{"book":"Maki","chapter":"5","verse":"2","text":"Anama Jisasi'a votifinti eneramigeno'a, agru osu havi avamumo agu'afi fre'nea ne'mo'a, ame huno hezamopinti (matipinti) eme tutagiha hunte'ne."},{"book":"Maki","chapter":"5","verse":"3","text":"Ana ne'mo vahe asenentea kumapi mani'nege'za, mago vahemo'e huno azerino anaki ontege, seni nofinu anaki onte'ne."},{"book":"Maki","chapter":"5","verse":"4","text":"Na'ankure ana ne'mofona azeriza seni nofi'nu azampi kina renentaza aeni agare azantera kina rente'naze. Hianagi ana ne'mo'a azampine agafinema rente'nea nofira rukampruhu osi osi hu'ne. Ana higeno mago vahe'mo'a hanaveti'za azeri arava hugara osu'naze."},{"book":"Maki","chapter":"5","verse":"5","text":"Mika zupa hanine, zagene vahe asenentaza kumapine agonaregane vano nehuno, rankege huno, have erino avufa tagarago hu'ne."},{"book":"Maki","chapter":"5","verse":"6","text":"Jisasi'a afete mani'negeno ana ne'mo negeno, agareno agafi ome renareno,"},{"book":"Maki","chapter":"5","verse":"7","text":"anante ranke huno kezatino, Jisasiga marerisa Anumzamofo Mofavremoka, na'a hurante'za nehane! Nagra Anumzamofo agifi huhanavetina negasamue, tazeri havizana osuo!"},{"book":"Maki","chapter":"5","verse":"8","text":"Na'ankure Jisasi'a havi avamumofonku huno, Ama ne'pintira atiraminka evuo huno hu'negeno'e!"},{"book":"Maki","chapter":"5","verse":"9","text":"Jisasi'a Kagi'a iza'e  huno antahigegeno? Nagini'a hakarena mani'noe, Na'ankure tagra rama'a sondia vahe mani'none."},{"book":"Maki","chapter":"5","verse":"10","text":"Jisasiga amafintira hurantegeta atreta ovamneno huno kazikazi huno asami'ne."},{"book":"Maki","chapter":"5","verse":"11","text":"Hagi agonamofo asoparega rama'a afu'mo'za ne'za nene'za mani'naze."},{"book":"Maki","chapter":"5","verse":"12","text":"Ana havi avamumo'za kazigazi hu'za antahige'za, tataregeta antu afutamimofo zamagu'afi uframaneno hu'za hu'naze."},{"book":"Maki","chapter":"5","verse":"13","text":"Jisasi'a knareki viho huno ana havi avamutamina huzmantege'za, ana ne'mofo agu'afinti atirami'za, afu'mokizmi zamagu'afi ufre'naze. Ana maka afu'tamina 2 tauseni'a afu'mo'za agonaregati tragi'za uramiza zavaniteti timpi takaure'za ti nakri'za fri'naze."},{"book":"Maki","chapter":"5","verse":"14","text":"Anante afu kva vahe'mo'za koro nehu'za, fre'za vu'za rankumate'ene osi kumate'ene ke huganti hugma hu'za vahera zamasmi'naze. Nezmasmige'za ana veamo'za nentahi'za ana'ma hu'neaza kenaku eri hantage'za e'naze."},{"book":"Maki","chapter":"5","verse":"15","text":"Jisasinte e'za eme kageno havi avamu'mo'ma agu'afi fre'nea ne'mo'a anante mani'nege'za ke'naze. Kukena nehuno fatgo antahintahi erino mani'nege'za, rama'a havi avamumo agu'afi fre'nea nere nehu'za koro hu'naze."},{"book":"Maki","chapter":"5","verse":"16","text":"Hagi ana nete'ma fore'msa nehuno afute'enema fore hu'neazama ke'naza vahe'mo'za onke'naza vahe'mokizmi zamasmi vagarage'za antahi'naze."},{"book":"Maki","chapter":"5","verse":"17","text":"Hagi ana vahe'mo'za Jisasinku hankavetiza, ama mopa atreno vanie hu'za hunte'naze."},{"book":"Maki","chapter":"5","verse":"18","text":"Hagi Jisasi'a votifi marenerigeno havi avamu'mo'ma agu'afi fre'nea ne'mo'a, natregena kagrane va'neno huno antahige'ne."},{"book":"Maki","chapter":"5","verse":"19","text":"Hianagi Jisasi'a nagranena ovugahane nehuno, anage huno asami'ne, Kumakarega vunka, vahe ka'afi Ramo'ma asunku'ma huganteno, razama so'eza hugante'nea zankura ome zamasamio."},{"book":"Maki","chapter":"5","verse":"20","text":"Anage huno asamigeno atreno Dekapolisi 10ni'e nehaza kumate vuno Jisasi'ma knare huno aza hu'nea nanekea zamasmige'za, maka vahe'mo'za nentahi'za antarintru hu'naze."},{"book":"Maki","chapter":"5","verse":"21","text":"Hagi Jisasi'a ete votifima vuno kantu kaziga Galili tiru ankenare'ma umahanatige'za, hakare veamo'za agrite e'za eme regagi ante'naze. Anama hazazanku Jisasi'a anante mani'ne."},{"book":"Maki","chapter":"5","verse":"22","text":"Anante osi mono nonte kva vahe zagafinti mago ne'mofo agi'a Jairusi'e nehaza ne'mo'a, eno Jisasima eme negeno'a, agafi emaseno,"},{"book":"Maki","chapter":"5","verse":"23","text":"muse hugantoanki, osi mofa'nimo'a fri'za higena neonki, enka kazana agofetu eme antegeno ofrino manino huno antahige'ne."},{"book":"Maki","chapter":"5","verse":"24","text":"Higeno Jisasi'a ana ne'ene nevigeno tusi'a vahe krerfamo'za otufe atufe hu'za vu'naze."},{"book":"Maki","chapter":"5","verse":"25","text":"Hagi mago ara korankria 12fu'a zage kafufi eri'nea a'mo anampi mani'ne."},{"book":"Maki","chapter":"5","verse":"26","text":"Zago afufenoma'a ana krimoma vagarentesigu atrevagareno rama'a tusa vahe'mofo ome miza hu'neanagi, atage'za amizageno ana kri'amo'a vagaore rura hu'ne."},{"book":"Maki","chapter":"5","verse":"27","text":"Hagi ana a'mo'a Jisasi agenke antahiteno tusi vea kevufinti, Jisasina amefiti zaza kena'are eme avako hu'ne."},{"book":"Maki","chapter":"5","verse":"28","text":"Na'ankure antahintahi afina kukena'are ome avako hanugenoke kri'nimo'a atrenantegahie huno nentahino,"},{"book":"Maki","chapter":"5","verse":"29","text":"ome avako higeno ame huno korankrima eri'neazamo'a atrentegeno keno antahino hu'ne."},{"book":"Maki","chapter":"5","verse":"30","text":"Hagi Jisasina mago'a hanave'amo agripinti nevigeno nentahino, ame huno ana vahe kevufinti rukrahe huno anage hu'ne, Kenani'arera iza avako hu'ne?"},{"book":"Maki","chapter":"5","verse":"31","text":"Higeno Agri amage'ma nentaza disaipol naga'mo'za anage hu'za, mika vahe'mo'za oretufe aretufe hu'nazanki nahigenka, aza navako hu'ne nehane?"},{"book":"Maki","chapter":"5","verse":"32","text":"Hianagi Jisasi'a rukrehe huno keganti kegma huno avako hu'nemofonku hakare'ne."},{"book":"Maki","chapter":"5","verse":"33","text":"Nehakregeno ana a'mo'a koro nehuno agu'amo'a fakifaki nehigeno kri'ama amane hu'nea zanku nentahino, avuga kepri huno maka kri'amo vagarenteazana huama huno asami'ne."},{"book":"Maki","chapter":"5","verse":"34","text":"Jisasi'a anage huno ana akura hu'ne, Mofa, kagri ka'a kamentintimo kazeri knare hianki, karimpa frune vugeno krikamo'a atreganteno."},{"book":"Maki","chapter":"5","verse":"35","text":"Anage huno nehigeno'a, osi mono nomofo kva ne' nompinti e'naza vahe'mo'za, Jairusinku hu'za mofa kamo'a hago fri'neanki rempi hurami ne'mofona kna omio."},{"book":"Maki","chapter":"5","verse":"36","text":"Hianagi anama hazankea Jisasi'a antahi amane nehuno, ana kva nera anage huno asami'ne, Korora osunka kamentinti huo."},{"book":"Maki","chapter":"5","verse":"37","text":"Nehuno maka vahera maniho hunezmanteno, Pitama Jemisi nefu Joni'ma Jemisima huno zamavarege'za amage ante'za vu'naze."},{"book":"Maki","chapter":"5","verse":"38","text":"Zamagrama ana mono kva ne'mofo nontema uhanatiza kazana, ranke hu'za tusi zavi krafa hu'za zavira netageno, Jisasi'a zamage'ne."},{"book":"Maki","chapter":"5","verse":"39","text":"Ana nompima unefreno'a, Na'a higetma ranke hutma zavira netaze, mofavremo'a ofrineanki amane mase'ne."},{"book":"Maki","chapter":"5","verse":"40","text":"Anagema hiankegura zamagra kiza re'naze. Hianagi miko megi'a huzmantege'za mani'zageno, ana mofa'mofo nererane, nefane nezanevareno amage'ma nentaza disaipol naga'a nezamavareno ana mofa'ma hunaragi antepinka ante'nazafinka ufre'naze."},{"book":"Maki","chapter":"5","verse":"41","text":"Anante ana mofamofo azante akoheno aze'nerino Talita kum! Zamagri'a kefina osi mofa'moka Nagra kagriku huanki otio hu'ne."},{"book":"Maki","chapter":"5","verse":"42","text":"Ana mofamo'a 12fu'a zagegafu hu'neakino ame huno otino kana vano hige'za tusi antri hu'naze."},{"book":"Maki","chapter":"5","verse":"43","text":"Jisasi'a hanavetino ama zankura mago vahere hutma ozmasamiho nehuno, ne'za aminkeno neno huno zamasami'ne."}]}