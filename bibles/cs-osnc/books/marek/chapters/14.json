{"data":[{"book":"Marek","chapter":"14","verse":"1-9","text":"Dva dny před židovskými Velikonocemi byl Ježíš v Betanii hostem u Šimona, zvaného Malomocný. Právě byli u stolu, když do domu přišla žena s alabastrovou nádobkou drahocenného vonného oleje z pravého nardu. Otevřela ji a olej vylila na Ježíšovu hlavu."},{"book":"Marek","chapter":"14","verse":"10","text":"Jidáš Iškariotský, jeden z dvanácti Ježíšových učedníků, nabídl vedoucím židovským kněžím, že jim Ježíše vydá, až bude na nějakém opuštěném místě."},{"book":"Marek","chapter":"14","verse":"11","text":"To právě potřebovali, a tak mu za to slíbili peněžitou odměnu. Od té chvíle čekal Jidáš na svou příležitost."},{"book":"Marek","chapter":"14","verse":"12","text":"První den svátků, kdy se zabíjel a jedl velikonoční beránek, zeptali se učedníci Ježíše: „Kde máme připravit velikonoční večeři?“"},{"book":"Marek","chapter":"14","verse":"13","text":"Ježíš poslal dva z nich do města; měli potkat člověka se džbánem vody"},{"book":"Marek","chapter":"14","verse":"14","text":"a sledovat ho až do domu. Majiteli toho domu měli říci: „Mistr prosí, abys nám ukázal místnost, kde máme jíst velikonoční večeři.“"},{"book":"Marek","chapter":"14","verse":"15","text":"A on jim měl ukázat velikou jídelnu v patře, zařízenou a připravenou. Tam měli prostřít k jídlu."},{"book":"Marek","chapter":"14","verse":"16","text":"Dva z učedníků šli tedy do města, podle Ježíšova návodu našli dům a připravili velikonočního beránka."},{"book":"Marek","chapter":"14","verse":"17","text":"Večer tam přišel Ježíš s ostatními."},{"book":"Marek","chapter":"14","verse":"18","text":"Při večeři se na ně obrátil: „Poslyšte, co vám řeknu: Jeden z vás, kteří jste se mnou u stolu, mě zradí.“"},{"book":"Marek","chapter":"14","verse":"19","text":"Zaraženě na sebe pohlédli: „Koho tím míní? Snad ne mne?“"},{"book":"Marek","chapter":"14","verse":"20","text":"Opakoval jim: „Je to jeden z vás dvanácti, který si nabírá ze stejné mísy se mnou."},{"book":"Marek","chapter":"14","verse":"21","text":"Jdu cestou, která je mi určena, ale běda tomu člověku, který se propůjčil ke zradě. Bylo by pro něho lépe, kdyby se byl nenarodil.“"},{"book":"Marek","chapter":"14","verse":"22","text":"Na závěr večeře vzdal Ježíš díky Bohu za chléb, lámal ho a podával kousky stolovníkům se slovy: „Jezte, to je moje tělo!“"},{"book":"Marek","chapter":"14","verse":"23","text":"Pak se pomodlil nad kalichem vína a podával jim ho všem se slovy:"},{"book":"Marek","chapter":"14","verse":"24","text":"„To je moje krev, prolitá za mnohé jako pečeť nové smlouvy mezi Bohem a člověkem."},{"book":"Marek","chapter":"14","verse":"25","text":"A já vám říkám, že už neokusím jiného vína až do té doby, než s vámi zasednu k hostině v Božím království.“"},{"book":"Marek","chapter":"14","verse":"26","text":"Nakonec zazpívali píseň a vyšli ven na Olivovou horu."},{"book":"Marek","chapter":"14","verse":"27","text":"Cestou jim Ježíš řekl: „Tuto noc mě všichni opustíte. Prorok o tom napsal:"},{"book":"Marek","chapter":"14","verse":"28","text":"Ale vstanu z mrtvých a půjdu napřed do Galileje, kde se setkáme.“"},{"book":"Marek","chapter":"14","verse":"29","text":"„I kdyby tě všichni zradili, já tě neopustím,“ prohlásil Petr."},{"book":"Marek","chapter":"14","verse":"30","text":"„Poslyš, co ti řeknu,“ odvětil Ježíš. „Dřív než kohout ráno podruhé zakokrhá, třikrát mne zapřeš.“"},{"book":"Marek","chapter":"14","verse":"31","text":"„Kdybych měl i zemřít, nezapřu tě,“ zapřísahal se Petr. Ostatní slibovali podobně."},{"book":"Marek","chapter":"14","verse":"32","text":"Přišli do olivového sadu, zvaného Getsemane. „Počkejte tady na mne, než se pomodlím,“ požádal Ježíš učedníky."},{"book":"Marek","chapter":"14","verse":"33","text":"Vzal s sebou jenom Petra, Jakuba a Jana. Ti viděli, že Ježíše se zmocňuje strach a tíseň."},{"book":"Marek","chapter":"14","verse":"34","text":"Netajil se tím: „Je mi těžko až k smrti. Zůstaňte tady a bděte se mnou.“"},{"book":"Marek","chapter":"14","verse":"35","text":"Odešel kousek dál, padl na zem a modlil se, aby byl ušetřen nastávajících hodin, kdyby to bylo možné."},{"book":"Marek","chapter":"14","verse":"36","text":"„Otče, Otče,“ volal, „ty máš všechny možnosti. Ušetři mne toho kalicha utrpení. Nehleď však na to, co chci já, podrobím se poslušně tvé vůli.“"},{"book":"Marek","chapter":"14","verse":"37","text":"Vrátil se k těm, které vzal s sebou, a viděl, že spí. Probudil Petra: „Šimone, jak můžeš spát? To nedokážeš se mnou bdít ani tu chvíli?"},{"book":"Marek","chapter":"14","verse":"38","text":"Probuďte se a modlete se, abyste obstáli v přicházející zkoušce. Odhodlání nestačí, když člověk nemá dost sil.“"},{"book":"Marek","chapter":"14","verse":"39","text":"A opět odešel a modlil se jako předtím."},{"book":"Marek","chapter":"14","verse":"40","text":"Když se k nim vrátil podruhé, spali zase, protože byli velmi unaveni. Nevěděli, co říci na svou omluvu."},{"book":"Marek","chapter":"14","verse":"41","text":"Když přišel potřetí, řekl jim: „Ještě spíte? Ještě odpočíváte? Už dost! Přichází chvíle, kdy Syn člověka bude vydán do rukou zlých lidí."},{"book":"Marek","chapter":"14","verse":"42","text":"Vstaňte a pojďte, můj zrádce už je zde.“"},{"book":"Marek","chapter":"14","verse":"43","text":"Jen to dořekl, přicházel Jidáš – jeden z dvanácti nejbližších, a s ním velký zástup mužů, ozbrojených meči a obušky. Byla to chrámová stráž, poslaná velekněžími."},{"book":"Marek","chapter":"14","verse":"44","text":"Aby se ve tmě nezmýlili, zrádce si s nimi smluvil toto znamení: „Kterého z nich políbím na pozdrav, to je on. Chyťte ho a dobře držte.“"},{"book":"Marek","chapter":"14","verse":"45","text":"Přistoupil tedy k Ježíši a se slovem „Mistře“ ho políbil."},{"book":"Marek","chapter":"14","verse":"46","text":"Ozbrojenci Ježíše popadli a zajali ho."},{"book":"Marek","chapter":"14","verse":"47","text":"Jeden z jeho učedníků vytasil meč a sekl po jednom z útočníků tak, že mu uťal ucho."},{"book":"Marek","chapter":"14","verse":"48","text":"Ježíš se hájil pouze slovy: „Cožpak jsem zločinec, že jste na mne přitáhli jako do boje?"},{"book":"Marek","chapter":"14","verse":"49","text":"Každý den jsem přece učíval v chrámu, ale tam jste se na mne neodvážili. Ani nevíte, jak přesně plníte proroctví řečená o mně.“"},{"book":"Marek","chapter":"14","verse":"50","text":"Ježíšovi učedníci se rozprchli."},{"book":"Marek","chapter":"14","verse":"51","text":"Pouze jeden chlapec narychlo oblečený sledoval Ježíše z povzdálí. Strážci ho chytili za plášť,"},{"book":"Marek","chapter":"14","verse":"52","text":"ale on se z něj vyvlékl a utekl nahý."},{"book":"Marek","chapter":"14","verse":"53","text":"Ježíše odvedli k veleknězi, který ihned svolal nejvyšší židovskou radu."},{"book":"Marek","chapter":"14","verse":"54","text":"Petr se opatrně vydal za nimi, a tak se dostal až na nádvoří veleknězova paláce. Posadil se k ohni strážců a hřál se s nimi."},{"book":"Marek","chapter":"14","verse":"55","text":"Mezitím velekněz a jeho poradní sbor marně hledali člověka, který by dosvědčil, že Ježíš spáchal nějaký hrdelní zločin."},{"book":"Marek","chapter":"14","verse":"56","text":"Měli dost falešných svědků, ale jejich výpovědi si příliš odporovaly."},{"book":"Marek","chapter":"14","verse":"57-58","text":"Několik se jich shodlo na Ježíšově výroku: „Zbořím tento chrám, postavený rukama. Za tři dny pak postavím jiný a nebude k tomu třeba lidských rukou.“"},{"book":"Marek","chapter":"14","verse":"59","text":"Ale ani tato svědectví nebyla jednotná."},{"book":"Marek","chapter":"14","verse":"60","text":"Velekněz se ujal slova a zeptal se Ježíše: „Jak vyvrátíš tato obvinění?“"},{"book":"Marek","chapter":"14","verse":"61","text":"Ježíš však mlčel a nijak se nehájil."},{"book":"Marek","chapter":"14","verse":"62","text":"„Ano, jsem,“ potvrdil Ježíš. „Uvidíte mne, jak sedím po Boží pravici a jak se vracím na zem z nebeských oblaků.“"},{"book":"Marek","chapter":"14","verse":"63","text":"Teď velekněz roztrhl svoje vnější roucho na znamení pobouření a vykřikl: „Nač ještě svědky?"},{"book":"Marek","chapter":"14","verse":"64","text":"Sami jste slyšeli, jak se rouhá. Co si zaslouží?“"},{"book":"Marek","chapter":"14","verse":"65","text":"plivali na Ježíše, pak mu zavázali oči, políčkovali ho a křičeli:"},{"book":"Marek","chapter":"14","verse":"66-67","text":"Mezitím jedna z veleknězových služek uviděla Petra u ohně, prohlédla si ho a řekla: „Ty jsi také jeden z těch, co chodili s tím Nazaretským Ježíšem!“"},{"book":"Marek","chapter":"14","verse":"68","text":"„Nechápu, o čem mluvíš,“ zapíral. Vykradl se z nádvoří a tehdy poprvé zakokrhal kohout."},{"book":"Marek","chapter":"14","verse":"69","text":"Služka ho za chvíli opět zahlédla a začala vykládat okolostojícím: „Je to jeden z jeho přívrženců!“"},{"book":"Marek","chapter":"14","verse":"70","text":"Petr to však znovu popřel."},{"book":"Marek","chapter":"14","verse":"71","text":"Tu se Petr začal dušovat a přísahal: „Neznám vůbec toho člověka, o kterém mluvíte.“"},{"book":"Marek","chapter":"14","verse":"72","text":"A právě tehdy zakokrhal kohout podruhé. To připomnělo Petrovi Ježíšova slova, že ho třikrát zapře, než kohout dvakrát zakokrhá. Vyběhl ven a propukl v pláč."}]}