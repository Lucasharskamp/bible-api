{"data":[{"book":"Matthew","chapter":"7","verse":"1","text":"Dusra ke bisar na koribi, tinehoile tumike bhi bisar nakoribo."},{"book":"Matthew","chapter":"7","verse":"2","text":"Ki kotha pora tumi bisar kore, tumike bhi etu pora bisar koribo, aru ki loi kene tumi hisab-kitab kore, tineka he tumike bhi hisab-kitab hobo."},{"book":"Matthew","chapter":"7","verse":"3","text":"Kintu kele tumi laga bhai laga suku te sukha pata chutu thaka to sai ase, hoilebi tumi nijor laga suku te dangor khuri thaka to nadikhe?"},{"book":"Matthew","chapter":"7","verse":"4","text":"Nohoile kineka tumi laga bhai ke koi, ‘Amike tumi laga suku te sukha pata chutu thaka to sapha koribo dibi,’ jitia apuni nijor laga suku te ekta dangor khuri thaki kene?"},{"book":"Matthew","chapter":"7","verse":"5","text":"Tumi kopoti khan! Poila nijor laga suku te dangor khuri thaka to sapha kori lobi, aru etu pichete tumikhan bhal pora dikhi kene bhai laga suku te sukha pata chutu thaka to sapha kori bole paribo."},{"book":"Matthew","chapter":"7","verse":"6","text":"Juntu pobitro ase eitu khan kutta khan ke nadibi, aru tumi laga heera moti loi kene jongol gahori khan ke nadibi. Kilekoile taikhan laga theng pora chipai dibo, aru ghurikena tumikhan laga gaw ke kamuri kene tukra kori dibo."},{"book":"Matthew","chapter":"7","verse":"7","text":"Mangi bhi, aru tumikhan ke dibo. Bisaribi, aru tumikhan pai jabo. Dorjate maribi, aru tumikhan nimite khuli dibo."},{"book":"Matthew","chapter":"7","verse":"8","text":"Kilekoile jun mange, taikhan pai; aru jun bisare, taikhan pai; aru jun dorjate mare, taikhan nimite khuli diye."},{"book":"Matthew","chapter":"7","verse":"9","text":"Nohoile bhi kunba manu ase naki tumikhan majote, jun laga bacha pora khabole roti mangile, tai laga baba pora pathor diye naki?"},{"book":"Matthew","chapter":"7","verse":"10","text":"Nohoile bacha pora maas khabole mangile, tai laga baba pora saph dibo naki?"},{"book":"Matthew","chapter":"7","verse":"11","text":"Etu nimite, tumikhan kiman biya hoilebi nijor bacha ke bhal saman khan diye, tinehoile tumi laga Baba kun sorgote ase, Tai aru bisi bhal saman tumikhan manga to nadibo naki7.11 Eze. 22:27?"},{"book":"Matthew","chapter":"7","verse":"12","text":"Etu nimite, sob te, dusra manu khan pora tumi ki lage, thik eneka tumi bhi dusra khan ke koribi, kele koile etu to niyom pora aru bhabobadi khan pora koi diya ase."},{"book":"Matthew","chapter":"7","verse":"13","text":"Ekdom huru rasta pora ghusi bhi. Kelemane juntu dorja bisi dangor hoi, etu to khotom kori diya rasta te loijai, aru bisi manu etu rasta te jabole kore."},{"book":"Matthew","chapter":"7","verse":"14","text":"Kilekoile jibon laga rasta to bisi huru ase aru dorja ekdom chutu ase. Etu nimite khali kunba khan he etu rasta pai."},{"book":"Matthew","chapter":"7","verse":"15","text":"Misa bhabobadi khan pora hoshiar thakibi, jun khan mer nisena kapra pindhi kene dikhai, kintu bhitor te taikhan ekdom bhuk lagi thaka rong kutta janwar khan ase."},{"book":"Matthew","chapter":"7","verse":"16","text":"Taikhan laga kaam laga phol pora tumikhan jani jabo. Dusra manu kata ghas pora angur ke joma nakore, aru nohoile kata ghas pora dimoru khan ulai naki?"},{"book":"Matthew","chapter":"7","verse":"17","text":"Etu nisena, sob bhal ghas khan bhal phol dhure, kintu biya ghas khan biya phol dhure."},{"book":"Matthew","chapter":"7","verse":"18","text":"Ekta bhal ghas pora biya phol dhoribo napare, nohoi lebi ekta biya ghas pora bhal phol dhoribo napare."},{"book":"Matthew","chapter":"7","verse":"19","text":"Juntu ghas bhal phol nadhure etu ghas ke katikena jui te phelai dibo lage."},{"book":"Matthew","chapter":"7","verse":"20","text":"Etu pichete, tumikhan tai laga phol pora jani jabo."},{"book":"Matthew","chapter":"7","verse":"21","text":"Sob manu jun Moike ‘Probhu, Probhu’ koi kene mate, taikhan sorgo desh te huma bole nohoi, kintu jun manu sorgote thaka Baba Isor laga itcha kore, taikhan he huma bole paribo."},{"book":"Matthew","chapter":"7","verse":"22","text":"Bisi manu khan utu dinte kobo, ‘Probhu, Probhu, amikhan Apuni laga naam te bhabobani kora nai naki, aru Apuni laga naam te biya atma khan ke khedai diya nai naki, aru Apuni laga naam te asurit kaam khan kora nai naki?"},{"book":"Matthew","chapter":"7","verse":"23","text":"Titia Ami Khuli Kena taikhan ke koi dibo, ‘Moi tumikhan ke kitia bhi jana nai! Moi laga usor pora jai jabi, tumikhan biya laga niyom kora khan!’"},{"book":"Matthew","chapter":"7","verse":"24","text":"Etu nimite, sob manu jun Ami laga kotha khan hune aru eitu khan sob mane, taikhan ekjon gyaani manu nisena ase jun pathor uporte ghor bonaise."},{"book":"Matthew","chapter":"7","verse":"25","text":"Bisi dangor hawa aru pani ahikena, aru purah pani pora bhorta kori loise, hoilebi etu ghor ke gira bole para nai, kele koile etu ghor to pathor uporte bonaise."},{"book":"Matthew","chapter":"7","verse":"26","text":"Kintu kun manu Ami laga kotha hune aru namane taikhan murkho manu ase jun balu laga uporte ghor bonai."},{"book":"Matthew","chapter":"7","verse":"27","text":"Dangor borkhon ahise, aru ban pani pora bhorta hoi jaise, aru hawa pora etu ghor ke hilai kene girai dise, aru pura ghor ke khotom kori diye.”"},{"book":"Matthew","chapter":"7","verse":"28","text":"Etu pichete jitia Jisu etu kotha khan koi kene khotom korise, Tai pora sikhai diya kotha huni kene sob manu asurit hoi jaise."},{"book":"Matthew","chapter":"7","verse":"29","text":"Kilekoile Tai sikhai diya to niyom likha khan pora sikha nisena nohoi, kintu ekjon adhikar thaka manu nisena koi thakise."}]}