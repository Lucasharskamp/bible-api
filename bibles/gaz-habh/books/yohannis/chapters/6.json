{"data":[{"book":"Yohannis","chapter":"6","verse":"1","text":"Wantoota kanneen booddee Yesuus Galaana Galiilaa isa Galaana Xibeeriyaas jedhamu gama ceʼe;"},{"book":"Yohannis","chapter":"6","verse":"2","text":"namoonni baayʼeenis sababii mallattoo inni warra dhukkubsatan fayyisuudhaan hojjete arganiif isa duukaa buʼan."},{"book":"Yohannis","chapter":"6","verse":"3","text":"Yesuusis barattoota isaa wajjin gaaratti ol baʼee taaʼe."},{"book":"Yohannis","chapter":"6","verse":"4","text":"Yeroo sana Ayyaanni Yihuudootaa, Faasiikaan dhiʼaatee ture."},{"book":"Yohannis","chapter":"6","verse":"5","text":"Yesuus yommuu ol ilaaletti tuuta guddaa gara isaa dhufaa jiru tokko arge; Fiiliphoosiinis, “Namoota kanneeniif buddeena isaan nyaatan eessaa bitanna?” jedhe."},{"book":"Yohannis","chapter":"6","verse":"6","text":"Kanas Fiiliphoosin qoruudhaaf jedhee gaafate; inni mataan isaa waan gochuu qabu beeka tureetii."},{"book":"Yohannis","chapter":"6","verse":"7","text":"Fiiliphoos immoo, “Akka tokkoon tokkoon isaanii waanuma xinnoo illee argataniif buddeena gaʼu bituuf diinaarii6:7 Diinaariin tokko mindaa hojjetaan tokko guyyaatti argatu ture. dhibba lama fudhata” jedhee deebiseef."},{"book":"Yohannis","chapter":"6","verse":"8","text":"Barattoota isaa keessaa tokko Indiriiyaas, obboleessi Simoon Phexros akkana jedheen;"},{"book":"Yohannis","chapter":"6","verse":"9","text":"“Gurbaan buddeena garbuu shanii fi qurxummii lama qabu tokko kunoo ti; garuu nama akkana baayʼatu kanaaf kun maali?”"},{"book":"Yohannis","chapter":"6","verse":"10","text":"Yesuusis, “Namoota teessisaa” jedhe. Iddoo sanas marga baayʼeetu ture; namoonnis ni tataaʼan; dhiira gara kuma shantu achi ture."},{"book":"Yohannis","chapter":"6","verse":"11","text":"Yesuusis ergasii buddeena fuudhee, galata galchee warra tataaʼaniif hamma isaan barbaadan qoqqoode. Qurxummii sana illee akkasuma godhe."},{"book":"Yohannis","chapter":"6","verse":"12","text":"Innis yommuu isaan hundi nyaatanii quufanitti barattoota isaatiin, “Hurraaʼaa hambifame walitti qabaa. Wanni tokko iyyuu hin badin” jedhe."},{"book":"Yohannis","chapter":"6","verse":"13","text":"Kanaafuu isaan hurraaʼaa buddeena garbuu shananii kan namoonni nyaatanii hambisan walitti qabanii gundoo kudha lama guutan."},{"book":"Yohannis","chapter":"6","verse":"14","text":"Namoonnis yommuu mallattoo Yesuus hojjete arganitti, “Kun dhugumaanuu Raajii gara addunyaa dhufuuf jiru” jedhan."},{"book":"Yohannis","chapter":"6","verse":"15","text":"Yesuusis akka namoonni sun dhufanii humnaan qabanii mootii isa gochuu yaadan hubatee ammas kophaa isaa gara tulluu deeme."},{"book":"Yohannis","chapter":"6","verse":"16","text":"Yommuu galgalaaʼetti barattoonni isaa gara galaanaatti gad buʼan;"},{"book":"Yohannis","chapter":"6","verse":"17","text":"achittis bidiruu yaabbatanii galaana irra gama Qifirnaahomitti qajeelan. Yeroon sun dukkana ture; Yesuus amma iyyuu gara isaanii hin dhufne ture."},{"book":"Yohannis","chapter":"6","verse":"18","text":"Bubbeen jabaan isaa waan bubbisaa tureef bishaanichi ni raafame."},{"book":"Yohannis","chapter":"6","verse":"19","text":"Isaanis erga gara kiiloo meetira shanii yookaan jaʼaa mooqanii booddee utuu Yesuus galaana irra deemaa, bidiruu sanattis dhiʼaachaa jiruu argan; ni sodaatanis."},{"book":"Yohannis","chapter":"6","verse":"20","text":"Inni garuu, “Anumaatii hin sodaatinaa” jedheen."},{"book":"Yohannis","chapter":"6","verse":"21","text":"Isaanis bidiruutti ol isa fudhachuu barbaadan; bidiruun sunis yommusuma lafa isaan dhaqaa turan sana gaʼe."},{"book":"Yohannis","chapter":"6","verse":"22","text":"Guyyaa itti aanutti namoonni galaanicha gamatti hafanii turan akka bidiruun tokko qofti achi ture, akka Yesuus barattoota isaa wajjin bidiruu hin yaabbatinii fi akka isaan kophaa isaanii deeman hubatan."},{"book":"Yohannis","chapter":"6","verse":"23","text":"Bidiruuwwan biraa Xibeeriyaasii kaʼanii iddoo itti Gooftaan galata galchee isaanis itti buddeena nyaatan sana bira gaʼan."},{"book":"Yohannis","chapter":"6","verse":"24","text":"Namoonni sunis yommuu akka Yesuusii fi barattoonni isaa achi hin jirre baranitti bidiruuwwan yaabbatanii Yesuusin barbaaduuf Qifirnaahom dhaqan."},{"book":"Yohannis","chapter":"6","verse":"25","text":"Namoonni yommuu galaanicha gamatti isa arganitti, “Yaa Barsiisaa, ati yoom as dhufte?” jedhanii isa gaafatan."},{"book":"Yohannis","chapter":"6","verse":"26","text":"Yesuusis akkana jedhee deebise; “Ani dhuguman, dhuguman isinitti hima; isin waan mallattoo argitaniif utuu hin taʼin, waan buddeena nyaattanii quuftaniif na barbaaddu."},{"book":"Yohannis","chapter":"6","verse":"27","text":"Nyaata jireenya bara baraatiif taʼu kan Ilmi Namaa isinii kennuuf dadhabaa malee nyaata baduuf hin dadhabinaa. Waaqni Abbaan chaappaa isaa kan mirkaneessu Ilma irratti rukuteeraatii.”"},{"book":"Yohannis","chapter":"6","verse":"28","text":"Isaanis, “Nu akka hojii Waaqaa hojjennuuf maal gochuu qabna?” jedhanii isa gaafatan."},{"book":"Yohannis","chapter":"6","verse":"29","text":"Yesuusis, “Isa inni ergetti amanuun keessan kun hojii Waaqaa ti” jedhee deebiseef."},{"book":"Yohannis","chapter":"6","verse":"30","text":"Kanaafuu isaan akkana jedhanii isa gaafatan; “Akka nu isa arginee si amannuuf, mallattoo maalii argisiifta? Maal hojjettas?"},{"book":"Yohannis","chapter":"6","verse":"31","text":"‘Akka isaan nyaataniif samii irraa buddeena isaaniif kenne’ jedhamee akkuma barreeffame, abbootiin keenya gammoojjii keessatti mannaa nyaatan.”6:31 Bau 16:4; Nah 9:15; Far 78:24,25"},{"book":"Yohannis","chapter":"6","verse":"32","text":"Yesuusis akkana jedheen; “Ani dhuguman isinitti hima; kan samii irraa buddeena isinii kenne Musee miti; kan samii irraa buddeena dhugaa isiniif kennu garuu Abbaa koo ti."},{"book":"Yohannis","chapter":"6","verse":"33","text":"Buddeenni Waaqaa isa samii irraa gad buʼee addunyaaf jireenya kennu sanaatii.”"},{"book":"Yohannis","chapter":"6","verse":"34","text":"Isaanis, “Yaa Gooftaa, yeroo hunda buddeena kana nuu kenni” jedhaniin."},{"book":"Yohannis","chapter":"6","verse":"35","text":"Yesuusis akkana isaaniin jedhe; “Buddeenni jireenyaa ana. Namni gara koo dhufu gonkumaa hin beelaʼu; kan anatti amanus gonkumaa hin dheebotu."},{"book":"Yohannis","chapter":"6","verse":"36","text":"Akkuma ani isinitti hime isin na argitaniirtu; garuu amma iyyuu hin amantan."},{"book":"Yohannis","chapter":"6","verse":"37","text":"Kan Abbaan naa kennu hundi gara koo ni dhufa; anis kan gara koo dhufu gonkumaa alatti hin ariʼu."},{"book":"Yohannis","chapter":"6","verse":"38","text":"Ani fedhii isa na erge sanaa guutuuf malee, fedhii koo guutachuuf samii irraa gad hin buuneetii."},{"book":"Yohannis","chapter":"6","verse":"39","text":"Fedhiin isa na ergees akka ani warra inni natti kenne hunda guyyaa dhumaatti duʼaa kaasuuf malee akka ani isaan keessaa tokko illee balleessuuf miti."},{"book":"Yohannis","chapter":"6","verse":"40","text":"Fedhiin Abbaa kootiis akka namni Ilma ilaalee isatti amanu hundi jireenya bara baraa qabaatuuf; anis guyyaa dhumaatti duʼaa isa nan kaasa.”"},{"book":"Yohannis","chapter":"6","verse":"41","text":"Kana irratti Yihuudoonni sababii inni, “Ani buddeena samii irraa gad buʼee dha” jedheef isatti guungumuu jalqaban."},{"book":"Yohannis","chapter":"6","verse":"42","text":"Isaanis, “Kun Yesuus ilma Yoosef, isa nu abbaa fi haadha isaa beeknu sana mitii? Yoos inni akkamitti, ‘Ani samii irraa gad buʼeera’ jedha ree?” jedhan."},{"book":"Yohannis","chapter":"6","verse":"43","text":"Yesuus immoo akkana jedhee deebiseef; “Walitti hin guunguminaa."},{"book":"Yohannis","chapter":"6","verse":"44","text":"Abbaan na erge sun isa harkisuu baannaan namni kam iyyuu gara koo dhufuu hin dandaʼu; anis guyyaa dhumaatti duʼaa isa nan kaasa."},{"book":"Yohannis","chapter":"6","verse":"45","text":"Raajota keessatti, ‘Isaan hundi warra Waaqa irraa baratan ni taʼu’6:45 Isa 54:13 jedhamee barreeffameera. Namni Abbaa irraa dhagaʼee fi kan isa irraa barate hundi gara koo ni dhufa."},{"book":"Yohannis","chapter":"6","verse":"46","text":"Isa Waaqa biraa dhufe sana malee namni tokko iyyuu Abbaa hin argine; isa qofatu Abbaa arge."},{"book":"Yohannis","chapter":"6","verse":"47","text":"Ani dhuguman isinitti hima; kan amanu jireenya bara baraa qaba."},{"book":"Yohannis","chapter":"6","verse":"48","text":"Buddeenni jireenyaa ana."},{"book":"Yohannis","chapter":"6","verse":"49","text":"Abbootiin keessan gammoojjii keessatti mannaa nyaatan; taʼus ni duʼan."},{"book":"Yohannis","chapter":"6","verse":"50","text":"Buddeenni samii irraa gad buʼe garuu isa kana; namni isa nyaatu gonkumaa hin duʼu."},{"book":"Yohannis","chapter":"6","verse":"51","text":"Buddeenni jiraataan samii irraa buʼe ana. Namni kam iyyuu yoo buddeena kana irraa nyaate bara baraan ni jiraata. Buddeenni ani jireenya addunyaatiif kennus foon koo ti.”"},{"book":"Yohannis","chapter":"6","verse":"52","text":"Yihuudoonnis, “Namichi kun akkamitti akka nu nyaannuuf foon isaa nuu kennuu dandaʼa?” jedhanii wal falman."},{"book":"Yohannis","chapter":"6","verse":"53","text":"Yesuus immoo akkana jedheen; “Ani dhuguman isinitti hima; isin foon Ilma Namaa nyaachuu baannaan, dhiiga isaas dhuguu baannaan ofii keessaniin jireenya hin qabdan."},{"book":"Yohannis","chapter":"6","verse":"54","text":"Namni foon koo nyaatuu fi dhiiga koo dhugu jireenya bara baraa qaba. Anis guyyaa dhumaatti duʼaa isa nan kaasa."},{"book":"Yohannis","chapter":"6","verse":"55","text":"Foon koo nyaata dhugaatii; dhiigni koos dhugaatii dhugaa ti."},{"book":"Yohannis","chapter":"6","verse":"56","text":"Namni foon koo nyaatuu fi dhiiga koo dhugu hundi na keessa jiraata; anis isa keessa nan jiraadha."},{"book":"Yohannis","chapter":"6","verse":"57","text":"Akkuma Abbaan jiraataan na ergee anis sababii Abbaatiin jiraadhu sana, namni na nyaatus sababii kootiin ni jiraata."},{"book":"Yohannis","chapter":"6","verse":"58","text":"Buddeenni samii irraa buʼe isa kana; innis kan akka mannaa Abbootiin keessan nyaatanii duʼan sanaa miti; namni buddeena kana nyaatu bara baraan ni jiraata.”"},{"book":"Yohannis","chapter":"6","verse":"59","text":"Innis Qifirnaahomitti utuu mana sagadaa keessatti barsiisaa jiruu waan kana dubbate."},{"book":"Yohannis","chapter":"6","verse":"60","text":"Barattoota isaa keessaa baayʼeen yommuu waan kana dhagaʼanitti, “Barsiisni kun cimaa dha; eenyutu fudhachuu dandaʼa?” jedhan."},{"book":"Yohannis","chapter":"6","verse":"61","text":"Yesuusis akka barattoonni isaa waaʼee waan kanaa guunguman hubatee akkana jedheen; “Kun isin gufachiisaa ree?"},{"book":"Yohannis","chapter":"6","verse":"62","text":"Yoos yoo utuu Ilmi Namaa iddoo dur turetti ol baʼuu argitan akkam taʼinna ree?"},{"book":"Yohannis","chapter":"6","verse":"63","text":"Kan jireenya kennu Hafuura; foon faayidaa hin qabu. Dubbiin ani isinitti dubbadhe Hafuura; jireenyas."},{"book":"Yohannis","chapter":"6","verse":"64","text":"Isin keessas warri hin amanne tokko tokko jiru.” Yesuus jalqabumaa kaasee isaan keessaa eenyu akka hin amaninii fi eenyu akka dabarsee isa kennu ni beeka tureetii."},{"book":"Yohannis","chapter":"6","verse":"65","text":"Innis ittuma fufee, “Sababiin ani, ‘Yoo Abbaa biraa isaaf kenname malee namni kam iyyuu gara koo dhufuu hin dandaʼu’ isiniin jedheefis kanuma” jedhe."},{"book":"Yohannis","chapter":"6","verse":"66","text":"Yeroo kanaa jalqabee barattoota isaa keessaa baayʼeen duubatti deebiʼan; ergasiis isa wajjin hin deemne."},{"book":"Yohannis","chapter":"6","verse":"67","text":"Yesuusis warra Kudha Lamaaniin, “Isinis deemuu barbaadduu?” jedhee gaafate."},{"book":"Yohannis","chapter":"6","verse":"68","text":"Simoon Phexrosis akkana jedhee deebise; “Yaa Gooftaa, gara eenyuu deemna? Ati dubbii jireenya bara baraa qabdaa."},{"book":"Yohannis","chapter":"6","verse":"69","text":"Nu akka ati Qulqullicha Waaqaa taate amanneerra; beekneerras.”"},{"book":"Yohannis","chapter":"6","verse":"70","text":"Yesuusis deebisee, “Anumatu Kudha Lamaan keessan filate mitii? Taʼus isin keessaa inni tokko diiyaabiloosii dha!” jedhe."},{"book":"Yohannis","chapter":"6","verse":"71","text":"Innis waaʼee Yihuudaa ilma Simoon Keeriyotichaa dubbate; Yihuudaan warra Kudha Lamaan keessaa tokko taʼus Yesuusin dabarsee kennuuf tureetii!"}]}