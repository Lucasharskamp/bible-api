{"data":[{"book":"Galacjan","chapter":"4","verse":"1","text":"Dopóki spadkobierca jest nieletni, prawie nie różni się od sługi, chociaż jest właścicielem wszystkiego."},{"book":"Galacjan","chapter":"4","verse":"2","text":"Podlega bowiem swoim opiekunom i wychowawcom—aż minie czas wyznaczony przez ojca."},{"book":"Galacjan","chapter":"4","verse":"3","text":"Podobnie było z nami. Byliśmy jak dzieci, poddane prawom tego świata."},{"book":"Galacjan","chapter":"4","verse":"4","text":"Ale gdy nadszedł wyznaczony czas, Bóg posłał swojego Syna, urodzonego przez kobietę i podlegającego Prawu Mojżesza."},{"book":"Galacjan","chapter":"4","verse":"5","text":"Posłał Go, aby wykupił tych, którzy żyli w niewoli Prawa. Dzięki temu zostaliśmy adoptowani przez Boga i staliśmy się Jego dziećmi."},{"book":"Galacjan","chapter":"4","verse":"6","text":"A ponieważ jesteśmy Jego dziećmi, Bóg posłał do naszych serc Ducha swojego Syna, dzięki któremu możemy zwracać się do Boga: „Abba, Tato!”."},{"book":"Galacjan","chapter":"4","verse":"7","text":"Odtąd nie jesteś już niewolnikiem, ale wolnym dzieckiem Boga—a tym samym Jego spadkobiercą."},{"book":"Galacjan","chapter":"4","verse":"8","text":"Zanim poznaliście Boga, byliście niewolnikami nieprawdziwych bożków."},{"book":"Galacjan","chapter":"4","verse":"9","text":"A teraz, gdy już Go poznaliście—choć właściwie to On poznał was—jak możecie wracać do rzeczy, które nie mają mocy ani wartości? Znowu chcecie stać się ich niewolnikami?"},{"book":"Galacjan","chapter":"4","verse":"10","text":"Przestrzegacie świętych dni, miesięcy, specjalnych okresów i lat."},{"book":"Galacjan","chapter":"4","verse":"11","text":"Martwię się o was! Czy cała moja mozolna praca nad wami poszła na marne?"},{"book":"Galacjan","chapter":"4","verse":"12","text":"Przyjaciele, błagam was, bierzcie ze mnie przykład, podobnie jak wcześniej ja wziąłem przykład z was. Nie doznałem od was krzywdy,"},{"book":"Galacjan","chapter":"4","verse":"13","text":"chociaż na pewno pamiętacie, w jakim byłem stanie, gdy przyniosłem wam dobrą nowinę."},{"book":"Galacjan","chapter":"4","verse":"14","text":"Pomimo mojej choroby, nie zlekceważyliście mnie ani nie odrzuciliście. Wręcz przeciwnie, przyjęliście mnie jak Bożego anioła lub samego Jezusa Chrystusa."},{"book":"Galacjan","chapter":"4","verse":"15","text":"Gdzie się więc podziała wasza radość? Przypomnę wam, że byliście wtedy gotowi zrobić dla mnie wszystko, nawet oddać mi swoje oczy, gdyby to mogło ulżyć moim cierpieniom."},{"book":"Galacjan","chapter":"4","verse":"16","text":"Czy teraz stałem się waszym wrogiem, dlatego że mówię wam prawdę?"},{"book":"Galacjan","chapter":"4","verse":"17","text":"Ci, którzy narzucają wam zbędne przykazania, starają się zdobyć waszą przychylność, ale nie czynią tego dla waszego dobra! Usiłują bowiem oderwać was ode mnie i pociągnąć za sobą."},{"book":"Galacjan","chapter":"4","verse":"18","text":"Dobrze jest jednak podążać za tym, co dobre, i to nie tylko wtedy, gdy jestem wśród was."},{"book":"Galacjan","chapter":"4","verse":"19","text":"Moje dzieci! Czuję się, jakbym ponownie w bólach wydawał was na świat, czekając aż Chrystus w pełni ukształtuje wasze życie."},{"book":"Galacjan","chapter":"4","verse":"20","text":"Chciałbym teraz być wśród was i móc inaczej, łagodniej porozmawiać z wami. Tak bardzo się o was niepokoję!"},{"book":"Galacjan","chapter":"4","verse":"21","text":"Odpowiedzcie mi wy, którzy chcecie poddać się Prawu Mojżesza: Czy w ogóle rozumiecie to Prawo?"},{"book":"Galacjan","chapter":"4","verse":"22","text":"Napisane jest w nim, że Abraham miał dwóch synów. Jeden był synem niewolnicy, drugi—wolnej kobiety."},{"book":"Galacjan","chapter":"4","verse":"23","text":"Syn niewolnicy urodził się dzięki ludzkiemu planowi, ale syn wolnej—dzięki obietnicy Boga."},{"book":"Galacjan","chapter":"4","verse":"24","text":"Kobiety te stanowią symbol dwóch przymierzy. Hagar, niewolnica, symbolizuje przymierze zawarte na górze Synaj, które poddało ludzi w niewolę Prawa."},{"book":"Galacjan","chapter":"4","verse":"25","text":"Hagar jest również symbolem góry Synaj w Arabii, której odpowiednikiem jest obecnie Jerozolima. Ona bowiem, wraz ze swoimi mieszkańcami, nadal znajduje się w niewoli Prawa."},{"book":"Galacjan","chapter":"4","verse":"26","text":"Sara, która była wolna, symbolizuje natomiast Jerozolimę w niebie—naszą „matkę”."},{"book":"Galacjan","chapter":"4","verse":"27","text":"O tym właśnie czytamy w Piśmie:"},{"book":"Galacjan","chapter":"4","verse":"28","text":"Przyjaciele! Tak jak Izaak—syn Sary—jesteście dziećmi urodzonymi zgodnie z obietnicą Boga."},{"book":"Galacjan","chapter":"4","verse":"29","text":"A wiemy, że Izmael—syn Hagar—który urodził się dzięki ludzkim planom, prześladował Izaaka, urodzonego dzięki Duchowi Świętemu. Podobnie jest z wami—wy również jesteście prześladowani."},{"book":"Galacjan","chapter":"4","verse":"30","text":"Co na ten temat mówi Pismo?"},{"book":"Galacjan","chapter":"4","verse":"31","text":"Przyjaciele! Nie jesteśmy niewolnikami, ale ludźmi wolnymi!"}]}