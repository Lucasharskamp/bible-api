{"data":[{"book":"Efeserne","chapter":"5","verse":"1","text":"Altså skal dere handle på samme måten som Gud og tilgi hverandre, etter som dere er hans elskede barn."},{"book":"Efeserne","chapter":"5","verse":"2","text":"Elsk hverandre og la Kristus være ideal for dere. Han elsket oss så høyt at han ga sitt eget liv for å sette oss fri fra synden. Denne gaven var et offer som gledet Gud."},{"book":"Efeserne","chapter":"5","verse":"3","text":"Blant dere må det aldri forekomme seksuell løssluppenhet og annen umoral eller griskhet. Tenk på at dere tilhører Gud!"},{"book":"Efeserne","chapter":"5","verse":"4","text":"Pornografiske historier, dumt prat og ondskapsfull spøk passer ikke blant dere. Takk i stedet Gud når dere er sammen."},{"book":"Efeserne","chapter":"5","verse":"5","text":"En ting må dere ha klart for dere: Ingen som lar seg bruke til seksuell løssluppenhet og annen umoral eller griskhet, får del i Kristus og plass blant Guds eget folk. Den slags er å tilbe avguder."},{"book":"Efeserne","chapter":"5","verse":"6","text":"La dere ikke bli lurt av de som sier at disse handlingene ikke er synd, for Gud kommer til å dømme alle som ikke lyder ham."},{"book":"Efeserne","chapter":"5","verse":"7","text":"Delta aldri i det som disse personene hengir seg til."},{"book":"Efeserne","chapter":"5","verse":"8","text":"Før levde dere i åndelig mørke, men nå lever dere i lyset, i fellesskap med Herren Jesus. La derfor livet deres vise at dere tilhører lyset."},{"book":"Efeserne","chapter":"5","verse":"9","text":"Dersom lyset får forvandle dere, da kommer dere til å gjøre det som er godt. Dere vil holde dere til sannheten i tråd med Guds vilje."},{"book":"Efeserne","chapter":"5","verse":"10","text":"Spør alltid om hva Gud vil at dere skal gjøre."},{"book":"Efeserne","chapter":"5","verse":"11","text":"De som lever i åndelig mørke, gjør det som er ondt. Ha derfor ikke noe med deres onde og meningsløse gjerninger å gjøre, men avslør heller ondskapen."},{"book":"Efeserne","chapter":"5","verse":"12","text":"Det som disse personene har for seg i det skjulte, er så skammelig at vi ikke en gang vil snakke høyt om det."},{"book":"Efeserne","chapter":"5","verse":"13","text":"Når lyset faller på synden, vil den bli avslørt."},{"book":"Efeserne","chapter":"5","verse":"14","text":"Lyset avdekker alt. Derfor bruker vi å appellere, og si:"},{"book":"Efeserne","chapter":"5","verse":"15","text":"Vær nøye med hvordan dere lever. Lev ikke som dumme fjols, men som kloke og ansvarlige."},{"book":"Efeserne","chapter":"5","verse":"16","text":"Ta være på mulighetene dere får til å gjøre godt. Tiden vi lever i er ond."},{"book":"Efeserne","chapter":"5","verse":"17","text":"Gjør ikke noe tankeløst, men forsøk å forstå hva Herren Jesus vil."},{"book":"Efeserne","chapter":"5","verse":"18","text":"Drikk dere ikke fulle på alkohol, for det leder til et vilt og umoralsk liv. La dere i stedet bli fylt av Guds Ånd."},{"book":"Efeserne","chapter":"5","verse":"19","text":"Oppmuntre hverandre gjennom å synge lovsanger til Herren Jesus. Ja, syng både nye og gamle sanger til hans ære.5:19 I de første menighetene sang de både salmer av Salmenes bok og andre nyere komponerte sanger. Sitatet i v.14 er sannsynligvis fra en slik ny sang. Syng og spill av hele hjertet!"},{"book":"Efeserne","chapter":"5","verse":"20","text":"Takk alltid Gud, vår Far, for alt som Herren Jesus Kristus har gjort for oss."},{"book":"Efeserne","chapter":"5","verse":"21","text":"Begge parter i et ekteskap må sette den andre over seg selv. På denne måten ærer dere Jesus Kristus."},{"book":"Efeserne","chapter":"5","verse":"22","text":"Dere kvinner som er gift, må sette mannen deres over dere selv på samme måten som dere setter Herren Jesus først i livet."},{"book":"Efeserne","chapter":"5","verse":"23","text":"Mannen skal være en leder for sin kone, på samme måten som Kristus er leder og hode for kroppen sin, som er menigheten. Husk på at Kristus ble leder gjennom det å frelse alle som tilhører hans kropp."},{"book":"Efeserne","chapter":"5","verse":"24","text":"På samme måten som menigheten setter Kristus først, må en gift kvinne sette mannen sin over seg selv."},{"book":"Efeserne","chapter":"5","verse":"25","text":"Dere menn som er gift, må på den andre siden vise kona like mye kjærlighet og omsorg som Kristus viste menigheten. Kristus ga til og med sitt liv for menigheten."},{"book":"Efeserne","chapter":"5","verse":"26","text":"Det gjorde han for at den ved budskapet om ham kunne bli vasket ren og tilhøre Gud."},{"book":"Efeserne","chapter":"5","verse":"27","text":"Han ville la menigheten stå fram for Gud full av herlighet, og uten den minste flekk eller rynke, helt uten synd og feil."},{"book":"Efeserne","chapter":"5","verse":"28","text":"På samme måten må en mann elske sin kone som om hun skulle være hans egen kropp. Den som elsker sin kone, elsker med andre ord seg selv."},{"book":"Efeserne","chapter":"5","verse":"29-30","text":"Ingen hater sin egen kropp, men tar hånd om den og gir den det den trenger. På samme måten tar Kristus hånd om kroppen sin, som er menigheten. På den kroppen er vi alle forskjellige lemmer."},{"book":"Efeserne","chapter":"5","verse":"31","text":"Det står i Skriften5:31 ”Skriften” for jødene er Bibelens første del, den som vi kaller Det gamle testamente.: ”Derfor skal en mann forlate foreldrene sine og holde seg til kona si, slik at de to blir ett.5:31 Se Første Mosebok 2:24.”"},{"book":"Efeserne","chapter":"5","verse":"32","text":"Det ligger en stor hemmelighet i dette sitatet fra Skriften. Helt i tråd med min mening er dette et bilde på forholdet mellom Kristus og menigheten."},{"book":"Efeserne","chapter":"5","verse":"33","text":"Men det handler også om dere som er gift. Derfor skal mannen elske sin kone som seg selv, og kona skal vise respekt for mannen sin."}]}