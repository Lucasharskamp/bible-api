{"data":[{"book":"2 Vakolinto","chapter":"7","verse":"1","text":"Hinu, valongo vangu, tikavya tipewili gala goha getalaganili, ndi tijinyambisa na chindu chochoha chechihotola kutihakasa higa na mipungu yitu, tivya vamsopi neju na kutama kumtopesa neju Chapanga."},{"book":"2 Vakolinto","chapter":"7","verse":"2","text":"Tiyupa mtipela fwasi mumitima yinu! Timuhokili lepi mundu yoyoha kumyoka amala kumkonga mundu yoyoha."},{"book":"2 Vakolinto","chapter":"7","verse":"3","text":"Nijova lepi lijambu lenili ndava ya kumuhamla mundu. Muni ngati cha nakalongolili kujova, nyenye muvi mumitima yitu, tifwai pamonga na kutama pamonga."},{"book":"2 Vakolinto","chapter":"7","verse":"4","text":"Nene nikuvasadika neju na kumeka panani yinu! Mumang'ahiso gitu goha, nipoliswi mtima na luheku neju."},{"book":"2 Vakolinto","chapter":"7","verse":"5","text":"Hati patahikili mulima wa Makedonia nakuhotola kupumulila. Tapatili mang'ahiso, kuhuma kila upandi, patavi na mhutanu na vandu vangi mewawa tavi na wogohi mumitima yitu."},{"book":"2 Vakolinto","chapter":"7","verse":"6","text":"Nambu Chapanga, mwakuvapolesa mtima vangolongondi, avapolisi mtima mukubwela kwa Tito."},{"book":"2 Vakolinto","chapter":"7","verse":"7","text":"Lepi ndu mukubwela kwaki Tito, nambu ndava ya kujova pemwamkangamalisi mtima. Mwene atijovili chamwinogela kunilola na chamvii ngolongondi na chamwigana kunikengelela. Lijambu lenili litihekesa neju."},{"book":"2 Vakolinto","chapter":"7","verse":"8","text":"Hati ngati kwa balua yangu yila yavaletili ungolongondi, nambu hinu niviniswa lepi mtima. Ena naviniswi mtima panamanyili balua yila yivapeli ungolongondi pamonga yavi mulukumbi ndu."},{"book":"2 Vakolinto","chapter":"7","verse":"9","text":"Hinu nivii na luheku, lepi ndava mngolongoniswi, nambu ndava ngolongondi yinu yivakiti muleka matendu gahakau na kumuwuyila Chapanga. Mngolongoniswa ngati cheaganili Chapanga, ndava yeniyo tete tavavinisi lepi nyenye kwa loloha."},{"book":"2 Vakolinto","chapter":"7","verse":"10","text":"Kuvya na ungolongondi cheigana Chapanga kukuvahenga vandu vang'anamuka mumtima yavi na kunang'amuka kwenuko ndi kuleta usangula. Ndava yeniyo kawaka lijambu la kuvinisa mtima penapo, nambu ungolongondi wa vandu va pamulima wewileta lifwa."},{"book":"2 Vakolinto","chapter":"7","verse":"11","text":"Hinu mlola chechihengiwi muungolongondi winu ngati Chapanga cheaganili, hinu nyenye yevakiti mkangamalayi neju, kulangisa kuvya mubudili lepi. Mwaviniswi mtima na kukenyemuka, chemvii na mnogo uvaha wa kunilola, na mukumlekela Chapanga ahukumwayi. Nyenye mulangisi mukila njila kuvya mubudili lepi mulijambu lenili."},{"book":"2 Vakolinto","chapter":"7","verse":"12","text":"Hinu, pamonga nayandiki balua yila yavili lepi ndava ya mundu mweabudili, amala ndava ya mundu mweabudiwi. Nayandiki muni yilolekana hotohoto palongolo ya Chapanga, nyenye chemujiwusili ndava yitu."},{"book":"2 Vakolinto","chapter":"7","verse":"13","text":"Ndava yeniyi tete tapoliswi mtima neju."},{"book":"2 Vakolinto","chapter":"7","verse":"14","text":"Nene nivalumbalili neju palongolo yaki, na mu lijambu lenilo nakunikola soni. Tivajovili uchakaka magono goha, na kula kuvalumbalila nyenye palongolo ya Tito kuvi lijambu la chakaka."},{"book":"2 Vakolinto","chapter":"7","verse":"15","text":"Hinu uganu waki wa mtima kwinu nyenye uyonjokesa neju akakumbukayi, ndi mwavoha nyenye chagayidakila malagizu gaki, na chamwampokili mumtima na utopesa neju."},{"book":"2 Vakolinto","chapter":"7","verse":"16","text":"Nina luheku neju kuvya nihotola kuvahuvalila nyenye mukila lijambu loloha."}]}