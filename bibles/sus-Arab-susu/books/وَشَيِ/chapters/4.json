{"data":[{"book":"وَشَيِ","chapter":"4","verse":"1","text":"نَ بِرِن تٌ دَنفِ، ﭑ نَشَ عَرِيَننَ نَادّ رَبِشِ تٌ كٌورٍ مَ. ﭑ مَن نَشَ شُي ندٍ مّ، ﭑ نُ بَرَ نَشَن سِنفٍ مّ. عَ سّنبّ نُ فبٌ عَلْ سَرَ. عَ نَشَ عَ مَسٍن ﭑ بّ، «عِ شَ تٍ بٍبِرِ، ﭑ شَ قٍ مَسٍن عِ بّ نَشَن قَمَ رَبَدٍ.»"},{"book":"وَشَيِ","chapter":"4","verse":"2","text":"عَلَ شَشِلِ سّنِيّنشِ نَشَ ﭑ سُشُ كٍرٍن نَ. ﭑ نَشَ كِبَنيِ ندٍ تٌ عَرِيَننَ، مَنفّ مَفٌرٌشِ عَ كُي."},{"book":"وَشَيِ","chapter":"4","verse":"3","text":"عَ نْرّ نُ يَنبَمَ عَلْ فّمّ تٌقَنيِ مَيِلٍنشِيٍ، سٍنكُي تٌقَنيِ نُ نَ عَ شَ كِبَنيِ رَبِلِنيِ."},{"book":"وَشَيِ","chapter":"4","verse":"4","text":"كِبَنيِ مْشْحّن نُن نَانِ نُ نَ عَلَ شَ كِبَنيِ رَبِلِنيِ، قٌرِ مْشْحّن نُن نَانِ مَفٌرٌشِ عٍ كُي. دٌنمَ قِيشّ نُ رَفٌرٌشِ عٍ مَ، مَنفّ كَتَنيِ شّيمَ دَاشِ نُ سَشِ عٍ شُن نَ."},{"book":"وَشَيِ","chapter":"4","verse":"5","text":"سٍيَمَكْنيِ نُن فَلَنيِ شُييٍ نُ مِنِمَ كِبَنيِ كُي. لَنثُي سٌلٌقٍرٍ نُ دّشّمَ كِبَنيِ يَ عِ. نٍيٍ مِسَالِشِ عَلَ شَشِلِ كَمَلِشِ نَن نَ."},{"book":"وَشَيِ","chapter":"4","verse":"6","text":"بَا تِنسٍ قَن نُ نَ كِبَنيِ يَ عِ."},{"book":"وَشَيِ","chapter":"4","verse":"7","text":"نِمَسٍ سِنفٍ نُ مَنِيَشِ يّتّ نَن نَ، عَ قِرِن ندٍ نُ مَنِيَشِ نِنفٍيْرّ نَن نَ، عَ سَشَن ندٍ نُ مَنِيَشِ عَدَ مَدِ نَن نَ، عَ نَانِ ندٍ نُ مَنِيَشِ شَرُ مَ نَن نَ، نَشَن حّرّ مَ كٌورٍ مَ."},{"book":"وَشَيِ","chapter":"4","verse":"8","text":"نَ نِمَسٍ نَانِ بِرِن، فَبُتٍنيِ سٍننِ نُ نَ عٍ مَ. يَيٍ قَن نُ نَ عٍ بّ يِرٍ بِرِن، عٍ فَبُتٍنيِيٍ قَرِ نُن عٍ بُن مَ. كْي نُن يَنيِ عٍ نُ لُمَ عَ قَلَ رَ،"},{"book":"وَشَيِ","chapter":"4","verse":"9","text":"نَ نِمَسٍ نَانِ نُ قَ مَنفّ مَتْشْ، عٍ مَنفّ بِنيَ نَشَن مَفٌرٌشِ كِبَنيِ كُي، عٍ مَنفّ تَنتُ، نَشَن حِحّ عَ رَ عَبَدَن،"},{"book":"وَشَيِ","chapter":"4","verse":"10","text":"نَ قٌرِ مْشْحّن نُن نَانِ، عٍ قٍلٍنمَ بْشِ مَ مَنفّ يَ عِ، نَشَن مَفٌرٌشِ كِبَنيِ كُي، عٍ قَ عَ بَتُ نَشَن حِحّ عَ رَ عَبَدَن. عٍ نُ عٍ شَ مَنفّ كَتَنيِ بَ عٍ شُن نَ، عٍ نُ عٍ سَ كِبَنيِ سَن نَ، عٍ نُ قَ عَ قَلَ،"},{"book":"وَشَيِ","chapter":"4","verse":"11","text":"«مُشُ مَرِفِ عَلَ، مَتْشْي، بِنيّ، نُن سّنبّ نَ عِ تَن نَن بّ، بَرِ مَ عِ تَن نَن سٍ بِرِن دَاشِ، عِ تَن نَن نَ بِرِن حَنِفٍشِ، عِ تَن نَن نَ بِرِن نَفِرِشِ.»"}]}