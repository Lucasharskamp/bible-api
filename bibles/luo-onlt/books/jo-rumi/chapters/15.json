{"data":[{"book":"Jo-Rumi","chapter":"15","verse":"1","text":"Wan joma otegno nyaka watingʼ nyawo mar joma yomyom ma ok watimo mana gik mamorowa wan wawegi."},{"book":"Jo-Rumi","chapter":"15","verse":"2","text":"Ngʼato ka ngʼato kuomwa nyaka tim gik mamoro nyawadgi, ka en gi paro maber mar gere."},{"book":"Jo-Rumi","chapter":"15","verse":"3","text":"Nimar kata Kristo bende ne ok otimo gik mamore en owuon, to mana kaka ondiki: “Ayany duto mag joma yanyi nolwar kuoma.”15:3 Zab 69:9"},{"book":"Jo-Rumi","chapter":"15","verse":"4","text":"Nimar weche duto ma nondiki e ndalo machon, nondiki mondo opuonjwa, mondo kwachungʼ motegno kendo ka wajiwore gi Ndiko, to wanyalo bedo gi geno."},{"book":"Jo-Rumi","chapter":"15","verse":"5","text":"Mad Nyasaye mamiyo ji kinda kendo ma jiwo ji, omi ubed gi chuny achiel e kindu uwegi, kendo kuluwo Kristo Yesu,"},{"book":"Jo-Rumi","chapter":"15","verse":"6","text":"mondo ka un gi chuny achiel kendo uwacho gi chuny achiel kamano, to umi Nyasaye ma wuon Ruodhwa Yesu Kristo duongʼ."},{"book":"Jo-Rumi","chapter":"15","verse":"7","text":"Kuom mano, rwakuru joweteu mana kaka Kristo bende norwakou eka Nyasaye oyud pak."},{"book":"Jo-Rumi","chapter":"15","verse":"8","text":"Nimar anyisou ni Kristo osedoko jatich jo-Yahudi mondo ochop adiera mar Nyasaye, mondo omi singruok mane omi kwerewa otimre,"},{"book":"Jo-Rumi","chapter":"15","verse":"9","text":"kendo joma ok jo-Yahudi omi Nyasaye duongʼ kuom kechne, mana kaka ondiki niya,"},{"book":"Jo-Rumi","chapter":"15","verse":"10","text":"Owacho kendo niya,"},{"book":"Jo-Rumi","chapter":"15","verse":"11","text":"Kendo niya,"},{"book":"Jo-Rumi","chapter":"15","verse":"12","text":"Isaya bende wacho niya,"},{"book":"Jo-Rumi","chapter":"15","verse":"13","text":"Mad Nyasach geno opongʼu gi mor kod kwe mogundho ka ugeno kuome, mondo omi upongʼ gi geno malach kuom teko mar Roho Maler."},{"book":"Jo-Rumi","chapter":"15","verse":"14","text":"Jowetena, angʼeyo chutho ni un joma beyo kendo mariek kendo ngʼato ka ngʼato kuomu nyalo puonjo nyawadgi."},{"book":"Jo-Rumi","chapter":"15","verse":"15","text":"Kata kamano, asendikonu kuom weche moko ka an gi chir mana mondo aparnugi, kendo kuom ngʼwono ma Nyasaye omiya,"},{"book":"Jo-Rumi","chapter":"15","verse":"16","text":"mar bedo Jatich Kristo Yesu e kind joma ok jo-Yahudi, ka atiyo tich dolo mar lando Injili Maber mar Nyasaye mondo ogendini obed misango maler ma Nyasaye oyiego kendo ma Roho Maler opwodho."},{"book":"Jo-Rumi","chapter":"15","verse":"17","text":"Emomiyo ei Kristo Yesu anyalo sungora kuom tichna matiyo ni Nyasaye."},{"book":"Jo-Rumi","chapter":"15","verse":"18","text":"To ok anyal hedhora mar wacho gimoro amora, makmana gigo ma Kristo osetimo kotiyo koda kuom loko joma ok jo-Yahudi mondo oluor Nyasaye, kuom wechena gi timbena,"},{"book":"Jo-Rumi","chapter":"15","verse":"19","text":"kotiyo gi teko mar honni gi ranyisi kuom teko mar Roho Maler mar Nyasaye. Kamano aselworora e piny Jerusalem nyaka Iliriko, kalando Injili mar Kristo."},{"book":"Jo-Rumi","chapter":"15","verse":"20","text":"Aseketo chunya mondo ayal Injili kuonde ma ji pok ongʼeyoe Kristo, mondo kik agedi ewi mise ma ngʼat machielo ema nochako."},{"book":"Jo-Rumi","chapter":"15","verse":"21","text":"To mana kaka ondiki ni:"},{"book":"Jo-Rumi","chapter":"15","verse":"22","text":"Ma emomiyo asetemo ndalo mangʼeny mar biro iru to osetama."},{"book":"Jo-Rumi","chapter":"15","verse":"23","text":"To kaka koro onge kuonde modongʼ ma anyalo tiye e gwengegi, kendo nikech asebedo ka anenou kuom higni mangʼeny,"},{"book":"Jo-Rumi","chapter":"15","verse":"24","text":"achano mar timo kamano kadhi Spania. Ageno mar limou ka abiro akadho mondo bangʼ bedo kodu moromo to ukonya e wuodhano."},{"book":"Jo-Rumi","chapter":"15","verse":"25","text":"Sani to pod an e wuodha adhi Jerusalem mondo adhi akony jomaler man kuno."},{"book":"Jo-Rumi","chapter":"15","verse":"26","text":"Nimar jo-Makedonia gi jo-Akaya osechiwo kony gimor ne jomaler modhier man Jerusalem."},{"book":"Jo-Rumi","chapter":"15","verse":"27","text":"Negimor mar timo ma, to chutho gin jogop jogo. Nimar owinjore mondo joma ok jo-Yahudi, moseyudo konyruok mar chuny mar jo-Yahudi opog negie mwandu mag pinyni."},{"book":"Jo-Rumi","chapter":"15","verse":"28","text":"Omiyo ka asechopo wuodhani, kendo ka aseneno ni giyudo olemoni, to abiro dhi Spania, kendo anaraw alimu kakadho."},{"book":"Jo-Rumi","chapter":"15","verse":"29","text":"Angʼeyo ni ka abiro iru to anabi katingʼo gweth mogundho mar Kristo."},{"book":"Jo-Rumi","chapter":"15","verse":"30","text":"Owetena, ajiwou kuom Ruodhwa Yesu Kristo, kendo kuom hera mar Roho, mondo uriwru koda e nyagruokna, kulamona Nyasaye."},{"book":"Jo-Rumi","chapter":"15","verse":"31","text":"Lamnauru mondo Nyasaye oresa e lwet joma odagi yie man Judea, kendo mondo jomaler man Jerusalem orwak tich ma atimo e diergi,"},{"book":"Jo-Rumi","chapter":"15","verse":"32","text":"mondo ka Nyasaye oyie to abi iru ka amor kendo mondo ka an kodu to uduog chunya, to an bende aduog chunyu."},{"book":"Jo-Rumi","chapter":"15","verse":"33","text":"Nyasach kwe mondo obed kodu uduto. Amin!"}]}