{"data":[{"book":"फिलिप्पिगोळ","chapter":"1","verse":"1","text":"मसीह यीशु उन दास पौलुस अदिक तीमुथियुस उन दी टु, सप्पा पवित्र लॉकुर हेसुर जो यीशु मसीह दा आगकु फिलिप्पी दा, अध्यक्षगोळ अदिक सेवकगोळ सांगुळ ईरतार. फिलिप्पी इन शयर"},{"book":"फिलिप्पिगोळ","chapter":"1","verse":"2","text":"नामव आप्प परमेश्वर अदिक प्रभु यीशु मसीह अन दी टु नीमी अनुग्रह अदिक शांती सिकतेला ईरूल."},{"book":"फिलिप्पिगोळ","chapter":"1","verse":"3","text":"ना याग याग नीमी याद माळतीन, आग आग तान परमेश्वर उन धन्यवाद माळतीन;"},{"book":"फिलिप्पिगोळ","chapter":"1","verse":"4","text":"अदिक याग यागलु नीम सप्पा अन साटी विनती माळतीन, रा हमेशा खुशी इन सांगुळ विनती माळतीन."},{"book":"फिलिप्पिगोळ","chapter":"1","verse":"5","text":"इदुरसाटी कि नीव पयला दिन टु हुडुकु ईंद ताका खुशखबरी बगरूसदुर दा नान सहभागी ईतीर."},{"book":"फिलिप्पिगोळ","chapter":"1","verse":"6","text":"नानी ई मात इन भरोसा आद कि याव नीम दा वळ्लीद क्याल्सा सुरू माळ्यान, आवा अदरी यीशु मसीह अन्द दिन ताका पुरा माळ्यान."},{"book":"फिलिप्पिगोळ","chapter":"1","verse":"7","text":"उचित आद कि ना नीम सप्पा मुंदुर साटी हिंग अच विचार माळाईन, यतिकी नीव नान मन दा बंदकु बसुसेगीर, अदिक ना शंकलीगोळ देल कैद दा अदिक खुशखबरी इन साटी उत्‍तर अदिक प्रमाण कोळदुर दा नीव सप्पा मुंदुर नान सांगुळ अनुग्रह दा सहभागी आगी."},{"book":"फिलिप्पिगोळ","chapter":"1","verse":"8","text":"इदुर दा परमेश्वर नान गवाह आन कि ना मसीह यीशु उन घाई प्यार माळकु नीम सप्पा मुंदुर्द लालसा माळतीन."},{"book":"फिलिप्पिगोळ","chapter":"1","verse":"9","text":"ना तरी भी ईद प्रार्थना माळतीन कि नीम प्यार ग्यान अदिक हर प्रकार इन विवेक सांगुळ अदिक यक्कुल वाळुस्त होगुल,"},{"book":"फिलिप्पिगोळ","chapter":"1","verse":"10","text":"ईल ताका कि नीव वळ्लीद से वळ्लीद मातगोळ्द जाच माळी, अदिक मसीह अन्द दिन ताका खरा बन्सकु ईरी, अदिक ठोकर तिनबाळी;"},{"book":"फिलिप्पिगोळ","chapter":"1","verse":"11","text":"अदिक आ न्यायीपन इन काय देल जो यीशु मसीह अन्द द्वारा आगताव, यक्कुल आग्त होगी यदुर देल परमेश्वर उन महिमा अदिक स्तुति आग्त ईरूल."},{"book":"फिलिप्पिगोळ","chapter":"1","verse":"12","text":"हे वार्टुरा, ना चाहासतीन कि नीव ईद जान्स कोमी कि नान मा जो घळुस्याद, अदुर देल खुशखबरी वाळुसतेला होग्याद."},{"book":"फिलिप्पिगोळ","chapter":"1","verse":"13","text":"१:१३ प्रेरितगोळ २८:३०ईल ताका कि कैसर उन राजभवन इन सप्पा पलटन अदिक मिग्द सप्पा लॉकुर मा ईद प्रगट आगेग्याद कि ना मसीह अन्द साटी शंकलीगोळ देल कैद दा आईन;"},{"book":"फिलिप्पिगोळ","chapter":"1","verse":"14","text":"अदिक प्रभु दा जो वार्टुर आर, आंदुर दा टु यक्कुल मुंदुर नान शंकलीगोळ देल कैद आगदुर कारण, भरोसा माळकु परमेश्वर उन वचन बेधळक केळसोद मात्‍त यक्कुल हिम्मत माळतार."},{"book":"फिलिप्पिगोळ","chapter":"1","verse":"15","text":"थ्वाळासा रा जलन अदिक झगळा अन्द कारण मसीह अन्द प्रचार माळतार अदिक थ्वाळासा भला इच्छा देल."},{"book":"फिलिप्पिगोळ","chapter":"1","verse":"16","text":"हापाळ पुरा रा ईद जान्सकु कि ना खुशखबरी इन साटी उत्‍तर कोळली ठहरूस्कु आगीन, प्यार देल प्रचार माळतार."},{"book":"फिलिप्पिगोळ","chapter":"1","verse":"17","text":"अदिक हापाळ मुंदुर रा सरका ईला लेकीन मतलब देल मसीह अन्द कात्‍ता केळ्सतार, ईद विचार माळकु कि ना शंकलीगोळ देल कैद दा आईन नान साटी क्लेश पैदा माळुल."},{"book":"फिलिप्पिगोळ","chapter":"1","verse":"18","text":"रा येन आत? सिर्फ ईद कि हर प्रकार देल, या बहाना देल या सच्चाई देल, मसीह अन्द कात्‍ता केळ्सकु आगतद, अदिक ना ईदुर देल खुश आईन अदिक खुश भी ईराइन."},{"book":"फिलिप्पिगोळ","chapter":"1","verse":"19","text":"यतिकी ना जान्सतीन कि नीम विनती इन द्वारा, अदिक यीशु मसीह अन्द आत्मा अन्द दान इन द्वारा, इदुर्द प्रतिफल नान उद्धार आदीत."},{"book":"फिलिप्पिगोळ","chapter":"1","verse":"20","text":"ना रा ईदा हापाळ लालसा अदिक आशा ईटतीन कि ना यातोदु मात दा लज्जित आगतीदील, लेकीन ह्यांग नान प्रबल हिम्मत इन कारण मसीह अन्द बळाई नान मय इन द्वारा हमेशा आग्त ईताद, हांग अच ईग भी आगुल, चाहे ना जित्‍ता ईराइन या सोतोगाईन."},{"book":"फिलिप्पिगोळ","chapter":"1","verse":"21","text":"यतिकी नान साटी जित्‍ता ईरोद मसीह हुन, अदिक सोतोगोद फायदा हुन."},{"book":"फिलिप्पिगोळ","chapter":"1","verse":"22","text":"लेकीन अगर मय दा जित्‍ता ईरोद अच नान क्याल्सा साटी फायदा मंद आद रा ना जान्सालीन कि यदुर्द चुनाव माळाईन."},{"book":"फिलिप्पिगोळ","chapter":"1","verse":"23","text":"यतिकी ना येढ्ढु चीज इन न्याड्या अधर दा हिलगुसकु आईन; जीव रा चाहासतद कि होगकु मसीह अन्द हात्‍ती ईराइन, यतिकी ईद रा हापाळ वळ्लीद आद,"},{"book":"फिलिप्पिगोळ","chapter":"1","verse":"24","text":"लेकीन मय दा ईरोद नीम कारण मात्‍त यक्कुल जरूरी आद."},{"book":"फिलिप्पिगोळ","chapter":"1","verse":"25","text":"इदुरसाटी कि नानी इदुर्द भरोसा आद इदुरसाटी ना जान्सतीन कि ना जित्‍ता ईराइन, उलटा नीम सप्पा मुंदुर सांगुळ ईराइन यदुर देल नीव विश्वास दा मजबूत आग्त होगी अदिक अदुर दा खुश ईरी;"},{"book":"फिलिप्पिगोळ","chapter":"1","verse":"26","text":"अदिक जो घमण्ड नीव नान बारा दा माळतीर, अद नांद मात्‍त नीम हात्‍ती बंदुर देल मसीह यीशु दा यक्कुल वाळुसेगुल."},{"book":"फिलिप्पिगोळ","chapter":"1","verse":"27","text":"सिर्फ ईट माळी कि नीम चाल-चलन मसीह अन्द खुशखबरी इन लायक ईरूल कि चाहे रा ना बंदकु नीमी नोळाईन, चाहे रा बर भी तिदिल, नीम बारा दा नानी ईदा केळ सिकुल कि नीव ऊंद अच अंतरात्मा दा जित्‍ता आईर, अदिक ऊंद मन आगकु खुशखबरी इन विश्वास इन साटी मयनत माळ्त ईरतीर."},{"book":"फिलिप्पिगोळ","chapter":"1","verse":"28","text":"अदिक यातोदारा मात दा विरोध माळावाळेर से अंज्क तुमालीर. ईद आंदुर साटी विनाश इन स्पष्ट चमत्कार हुन, लेकीन नीम साटी उद्धार इन अदिक ईद परमेश्वर उन दी टु आद."},{"book":"फिलिप्पिगोळ","chapter":"1","verse":"29","text":"यतिकी मसीह अन्द कारण नीम मा ईद अनुग्रह आत कि ना सिर्फ आऊन साटी भरोसा कोळी लेकीन आऊन साटी दुख भी नेगी;"},{"book":"फिलिप्पिगोळ","chapter":"1","verse":"30","text":"१:३० प्रेरितगोळ १६:१९-४०अदिक नीमी हांग अच मयनत माळोद आद, ह्यांग नीव नानी माळतेला नोळीर, अदिक ईग भी केळतीर कि ना हांग अच माळतीन."}]}