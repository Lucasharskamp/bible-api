{"data":[{"book":"lūkaḥ","chapter":"5","verse":"1","text":"anantaraṁ yīśurekadā gineṣarathdasya tīra uttiṣṭhati, tadā lokā īśvarīyakathāṁ śrotuṁ tadupari prapatitāḥ|"},{"book":"lūkaḥ","chapter":"5","verse":"2","text":"tadānīṁ sa hdasya tīrasamīpe naudvayaṁ dadarśa kiñca matsyopajīvino nāvaṁ vihāya jālaṁ prakṣālayanti|"},{"book":"lūkaḥ","chapter":"5","verse":"3","text":"tatastayordvayo rmadhye śimono nāvamāruhya tīrāt kiñciddūraṁ yātuṁ tasmin vinayaṁ kṛtvā naukāyāmupaviśya lokān propadiṣṭavān|"},{"book":"lūkaḥ","chapter":"5","verse":"4","text":"paścāt taṁ prastāvaṁ samāpya sa śimonaṁ vyājahāra, gabhīraṁ jalaṁ gatvā matsyān dharttuṁ jālaṁ nikṣipa|"},{"book":"lūkaḥ","chapter":"5","verse":"5","text":"tataḥ śimona babhāṣe, he guro yadyapi vayaṁ kṛtsnāṁ yāminīṁ pariśramya matsyaikamapi na prāptāstathāpi bhavato nideśato jālaṁ kṣipāmaḥ|"},{"book":"lūkaḥ","chapter":"5","verse":"6","text":"atha jāle kṣipte bahumatsyapatanād ānāyaḥ pracchinnaḥ|"},{"book":"lūkaḥ","chapter":"5","verse":"7","text":"tasmād upakarttum anyanausthān saṅgina āyātum iṅgitena samāhvayan tatasta āgatya matsyai rnaudvayaṁ prapūrayāmāsu ryai rnaudvayaṁ pramagnam|"},{"book":"lūkaḥ","chapter":"5","verse":"8","text":"tadā śimonpitarastad vilokya yīśoścaraṇayoḥ patitvā, he prabhohaṁ pāpī naro mama nikaṭād bhavān yātu, iti kathitavān|"},{"book":"lūkaḥ","chapter":"5","verse":"9","text":"yato jāle patitānāṁ matsyānāṁ yūthāt śimon tatsaṅginaśca camatkṛtavantaḥ; śimonaḥ sahakāriṇau sivadeḥ putrau yākūb yohan cemau tādṛśau babhūvatuḥ|"},{"book":"lūkaḥ","chapter":"5","verse":"10","text":"tadā yīśuḥ śimonaṁ jagāda mā bhaiṣīradyārabhya tvaṁ manuṣyadharo bhaviṣyasi|"},{"book":"lūkaḥ","chapter":"5","verse":"11","text":"anantaraṁ sarvvāsu nausu tīram ānītāsu te sarvvān parityajya tasya paścādgāmino babhūvuḥ|"},{"book":"lūkaḥ","chapter":"5","verse":"12","text":"tataḥ paraṁ yīśau kasmiṁścit pure tiṣṭhati jana ekaḥ sarvvāṅgakuṣṭhastaṁ vilokya tasya samīpe nyubjaḥ patitvā savinayaṁ vaktumārebhe, he prabho yadi bhavānicchati tarhi māṁ pariṣkarttuṁ śaknoti|"},{"book":"lūkaḥ","chapter":"5","verse":"13","text":"tadānīṁ sa pāṇiṁ prasāryya tadaṅgaṁ spṛśan babhāṣe tvaṁ pariṣkriyasveti mamecchāsti tatastatkṣaṇaṁ sa kuṣṭhāt muktaḥ|"},{"book":"lūkaḥ","chapter":"5","verse":"14","text":"paścāt sa tamājñāpayāmāsa kathāmimāṁ kasmaicid akathayitvā yājakasya samīpañca gatvā svaṁ darśaya, lokebhyo nijapariṣkṛtatvasya pramāṇadānāya mūsājñānusāreṇa dravyamutmṛjasva ca|"},{"book":"lūkaḥ","chapter":"5","verse":"15","text":"tathāpi yīśoḥ sukhyāti rbahu vyāptumārebhe kiñca tasya kathāṁ śrotuṁ svīyarogebhyo moktuñca lokā ājagmuḥ|"},{"book":"lūkaḥ","chapter":"5","verse":"16","text":"atha sa prāntaraṁ gatvā prārthayāñcakre|"},{"book":"lūkaḥ","chapter":"5","verse":"17","text":"aparañca ekadā yīśurupadiśati, etarhi gālīlyihūdāpradeśayoḥ sarvvanagarebhyo yirūśālamaśca kiyantaḥ phirūśilokā vyavasthāpakāśca samāgatya tadantike samupaviviśuḥ, tasmin kāle lokānāmārogyakāraṇāt prabhoḥ prabhāvaḥ pracakāśe|"},{"book":"lūkaḥ","chapter":"5","verse":"18","text":"paścāt kiyanto lokā ekaṁ pakṣāghātinaṁ khaṭvāyāṁ nidhāya yīśoḥ samīpamānetuṁ sammukhe sthāpayituñca vyāpriyanta|"},{"book":"lūkaḥ","chapter":"5","verse":"19","text":"kintu bahujananivahasamvādhāt na śaknuvanto gṛhopari gatvā gṛhapṛṣṭhaṁ khanitvā taṁ pakṣāghātinaṁ sakhaṭvaṁ gṛhamadhye yīśoḥ sammukhe 'varohayāmāsuḥ|"},{"book":"lūkaḥ","chapter":"5","verse":"20","text":"tadā yīśusteṣām īdṛśaṁ viśvāsaṁ vilokya taṁ pakṣāghātinaṁ vyājahāra, he mānava tava pāpamakṣamyata|"},{"book":"lūkaḥ","chapter":"5","verse":"21","text":"tasmād adhyāpakāḥ phirūśinaśca cittairitthaṁ pracintitavantaḥ, eṣa jana īśvaraṁ nindati koyaṁ? kevalamīśvaraṁ vinā pāpaṁ kṣantuṁ kaḥ śaknoti?"},{"book":"lūkaḥ","chapter":"5","verse":"22","text":"tadā yīśusteṣām itthaṁ cintanaṁ viditvā tebhyokathayad yūyaṁ manobhiḥ kuto vitarkayatha?"},{"book":"lūkaḥ","chapter":"5","verse":"23","text":"tava pāpakṣamā jātā yadvā tvamutthāya vraja etayo rmadhye kā kathā sukathyā?"},{"book":"lūkaḥ","chapter":"5","verse":"24","text":"kintu pṛthivyāṁ pāpaṁ kṣantuṁ mānavasutasya sāmarthyamastīti yathā yūyaṁ jñātuṁ śaknutha tadarthaṁ (sa taṁ pakṣāghātinaṁ jagāda) uttiṣṭha svaśayyāṁ gṛhītvā gṛhaṁ yāhīti tvāmādiśāmi|"},{"book":"lūkaḥ","chapter":"5","verse":"25","text":"tasmāt sa tatkṣaṇam utthāya sarvveṣāṁ sākṣāt nijaśayanīyaṁ gṛhītvā īśvaraṁ dhanyaṁ vadan nijaniveśanaṁ yayau|"},{"book":"lūkaḥ","chapter":"5","verse":"26","text":"tasmāt sarvve vismaya prāptā manaḥsu bhītāśca vayamadyāsambhavakāryyāṇyadarśāma ityuktvā parameśvaraṁ dhanyaṁ proditāḥ|"},{"book":"lūkaḥ","chapter":"5","verse":"27","text":"tataḥ paraṁ bahirgacchan karasañcayasthāne levināmānaṁ karasañcāyakaṁ dṛṣṭvā yīśustamabhidadhe mama paścādehi|"},{"book":"lūkaḥ","chapter":"5","verse":"28","text":"tasmāt sa tatkṣaṇāt sarvvaṁ parityajya tasya paścādiyāya|"},{"book":"lūkaḥ","chapter":"5","verse":"29","text":"anantaraṁ levi rnijagṛhe tadarthaṁ mahābhojyaṁ cakāra, tadā taiḥ sahāneke karasañcāyinastadanyalokāśca bhoktumupaviviśuḥ|"},{"book":"lūkaḥ","chapter":"5","verse":"30","text":"tasmāt kāraṇāt caṇḍālānāṁ pāpilokānāñca saṅge yūyaṁ kuto bhaṁgdhve pivatha ceti kathāṁ kathayitvā phirūśino'dhyāpakāśca tasya śiṣyaiḥ saha vāgyuddhaṁ karttumārebhire|"},{"book":"lūkaḥ","chapter":"5","verse":"31","text":"tasmād yīśustān pratyavocad arogalokānāṁ cikitsakena prayojanaṁ nāsti kintu sarogāṇāmeva|"},{"book":"lūkaḥ","chapter":"5","verse":"32","text":"ahaṁ dhārmmikān āhvātuṁ nāgatosmi kintu manaḥ parāvarttayituṁ pāpina eva|"},{"book":"lūkaḥ","chapter":"5","verse":"33","text":"tataste procuḥ, yohanaḥ phirūśināñca śiṣyā vāraṁvāram upavasanti prārthayante ca kintu tava śiṣyāḥ kuto bhuñjate pivanti ca?"},{"book":"lūkaḥ","chapter":"5","verse":"34","text":"tadā sa tānācakhyau vare saṅge tiṣṭhati varasya sakhigaṇaṁ kimupavāsayituṁ śaknutha?"},{"book":"lūkaḥ","chapter":"5","verse":"35","text":"kintu yadā teṣāṁ nikaṭād varo neṣyate tadā te samupavatsyanti|"},{"book":"lūkaḥ","chapter":"5","verse":"36","text":"soparamapi dṛṣṭāntaṁ kathayāmbabhūva purātanavastre kopi nutanavastraṁ na sīvyati yatastena sevanena jīrṇavastraṁ chidyate, nūtanapurātanavastrayo rmelañca na bhavati|"},{"book":"lūkaḥ","chapter":"5","verse":"37","text":"purātanyāṁ kutvāṁ kopi nutanaṁ drākṣārasaṁ na nidadhāti, yato navīnadrākṣārasasya tejasā purātanī kutū rvidīryyate tato drākṣārasaḥ patati kutūśca naśyati|"},{"book":"lūkaḥ","chapter":"5","verse":"38","text":"tato heto rnūtanyāṁ kutvāṁ navīnadrākṣārasaḥ nidhātavyastenobhayasya rakṣā bhavati|"},{"book":"lūkaḥ","chapter":"5","verse":"39","text":"aparañca purātanaṁ drākṣārasaṁ pītvā kopi nūtanaṁ na vāñchati, yataḥ sa vakti nūtanāt purātanam praśastam|"}]}