{"data":[{"book":"Mark","chapter":"2","verse":"1","text":"Nikhuo lekkhat suoa Jisu'n Capernaum tiang aleikirnook, khat-um innkhan ama omjei iti chong alei-inthang."},{"book":"Mark","chapter":"2","verse":"2","text":"Khawa jarra mipui katamtak ngaikha inheiwa-ah khawakhan tungnasik mun karuok leiommak, suongkotkuung kha-um leiruokmak, halli Jisu'n inmani diang Pathian chongkha aleirilpi."},{"book":"Mark","chapter":"2","verse":"3","text":"Miring mili khat-in Jisu diang apang kathi mi inkhat inhongruoi pha,"},{"book":"Mark","chapter":"2","verse":"4","text":"mipui ngaikhan ajar-eya, miring pakha ama koolla heiluutpui matormu, khawa jarra inmani'n Jisu omnachei chungkhum inphongnga, mipakha azaalna pherle inruoiya injuomachum."},{"book":"Mark","chapter":"2","verse":"5","text":"Inmani ngamna amupha, Jisu'n apang kathi mipa diang aleiti, “Kasapa, namanu ngaikha kanarangaidam suojei.”"},{"book":"Mark","chapter":"2","verse":"6","text":"Dan Karu lekkhat in khawa khan inlei in-ongnga inmalungnga inleingaidon,"},{"book":"Mark","chapter":"2","verse":"7","text":"“Ama'n angsik-ah hinna itime? Hiwa hichu Pathian chungnga irilse eii! Pathian amabit eii manu rakip kangaidam matorchu!”"},{"book":"Mark","chapter":"2","verse":"8","text":"Jisu'n inmani malung ngaidon ajet-ah, inmani diang aleiti, “Angsikme khawa ka-angngai ningngaidon?"},{"book":"Mark","chapter":"2","verse":"9","text":"Apang kathi mipa diang, ‘namanu ngai kanarangaidam pijei,’ ti emakli, inthei inlang, napher ruut inlang siro tihi hume kabei?"},{"book":"Mark","chapter":"2","verse":"10","text":"Kei'n nangni diang narilcheenpi kate, khachu, Miring Sapa'n nuoipil chungnga manu rakip ka-ngaidam sik ranak anei.” Khawa jarra apang kathipa diang ati,"},{"book":"Mark","chapter":"2","verse":"11","text":"“Kei'n nangdiang kati, intheiro, napher ruut inlang, na-inna sitro!”"},{"book":"Mark","chapter":"2","verse":"12","text":"Inmani'n in-enna inomlaitak, mipakha intheiya, apher kha aruut-ah innot-ah aleisuok, halli inmani rakip in inleingak-ah Pathian inminpaak-ah, “Hiwa ka-ang ngaihi suplamu lamumakmi inleiti!”"},{"book":"Mark","chapter":"2","verse":"13","text":"Jisu'n woikhat Galilee tuidiil pangtiang ahongkir nookpha, mipui katamtak amadiang inheiwa, halli ama'n inmani kha aleiminchu."},{"book":"Mark","chapter":"2","verse":"14","text":"Ama'n asina lamma, rampar kakhoom, Alphaeus sapa Levi, ama rampar teelna munna in-ongkha aleimu. Jisu'n amadiang, “Kanuk najuiro,” aleiti. Halli Levi'n intheiya anuk aleijui."},{"book":"Mark","chapter":"2","verse":"15","text":"Khawasuoa Jisu'n Levi inna bu aleibak. 2:15. Levi inna; kha emakli ama (khachu Jisu) inn. Rampar kakhoom katamtak ngaile, manukaroon ngai'n Jisu nuk inleijui, hanna inmani katam khatchu Jisu li asiamruoi ngai bubakna khan inlei-inchel."},{"book":"Mark","chapter":"2","verse":"16","text":"Pharisee um ka-eii Dan Karu lekkhat in, manukaroon khat-um rampar kakhoom ngaile Jisu'n ibak suomkha inleimu, khawa jarra ama siamruoi ngaidiang inmani'n inleirakel, “Angsikme ama'n hiwa mi ngaile ibak suomhi?”"},{"book":"Mark","chapter":"2","verse":"17","text":"Jisu'n hiwa ajet-ah inmani diang aleimasang, “Tu ka-ang akadam ngaisikchu kathiam rangaimak, takkha akana mi sikchu arangai. Kei'n kijuo hichu akadik mi ngai kakoi kijuo emong, takkha manukaroon ngai kakoi kijuo eii.”"},{"book":"Mark","chapter":"2","verse":"18","text":"John Baptist nukkajui ngaili pharisee ngai'n bu-ngei nikhuo khan bu inleingei. Mi lekkhat in Jisu diang inhongnga inhongrakel, “Angtia John Baptist siamruoi ngaili Pharisee siamruoi ngai'n bu inngeili, nasiamruoi ngaichu inngeimak?”"},{"book":"Mark","chapter":"2","verse":"19","text":"Jisu'n aleimasang, “Moiruoina munna Moipa omlaiseng asap ngaikha bak-in inngeiya inomsik eii tia ningngaidonbe? khawakha emak! moipa inmanile omlaiseng chu, bak-in leiya omnunu."},{"book":"Mark","chapter":"2","verse":"20","text":"Takkha moipa kha inmani diangnga inphut inlaruoi nasik nikhuo alajuosik eii, khawa phakhan inmani bu inla-ngeisik eii.”"},{"book":"Mark","chapter":"2","verse":"21","text":"“Tu inkhatbit innum puon katharkha neiman inlang puonmaruo chungnga phoudelmu, ajarchu akathar inphoukhan amaruokha kheella keiriinta achetna ahonglokpui detsik eii."},{"book":"Mark","chapter":"2","verse":"22","text":"Tu innum theibomju kathar kha sawuntuong maruo ngaikhan thunngaimu, ajarchu amaruo sawuntuong khan theibomju kha aminmang, khat-um sawuntuongli theibomju inniya inmangsuomsik eii. Khawa rathuulla, theibomju kathar kha akathar sawuntuongnga inthunsik eii.”"},{"book":"Mark","chapter":"2","verse":"23","text":"Jihudi ngai Sernikhuo khan Jisu'n gehu billa aleisi. Asiamruoi ngai'n amale inheiwa phakhan, gehu wuuikha inleichin."},{"book":"Mark","chapter":"2","verse":"24","text":"Khawa jarra Pharisee ngai'n Jisu diang inleiti, “Enro, Sernikhuoni nasiamruoi ngai ithohi eini Sinadan izootmak ngaikha eii.” Innidan 23:25"},{"book":"Mark","chapter":"2","verse":"25","text":"Jisu'n aleimasang, “David khat-um ama mi ngai'n inwon champha, ama'n baksik ommakpha angme ileitho nangni lateel makchube?"},{"book":"Mark","chapter":"2","verse":"26","text":"Ama'n Pathian inna aluut-ah halli Pathian diangnga inpe waipool kha aleibak. Hiwahi Abiathar in Thiampu Kaliankhet achanglai khan aleisuok. Eini Sinadan dungjuiya chu Thiampu ngai bit-in ibakngaikha David in aleibak, halli ama mi ngaidiang-um aleipeii.” Levi 24:9; 1 Sam 21:1-6"},{"book":"Mark","chapter":"2","verse":"27","text":"Halli Jisu'n ahekna-ah ati, “Sernikhuo hichu miringngai thanasik-ah inbool eii; Sernikhuo sik-ah miring ngaihi inbool emak."},{"book":"Mark","chapter":"2","verse":"28","text":"Khawa jarra miring sapa hi Sernikhuo Pumi kha-um eii.”"}]}