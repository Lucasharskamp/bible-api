{"data":[{"book":"Sinthongei","chapter":"18","verse":"1","text":"Masuole han, Paul hah Athens renga Korinth a se zoia."},{"book":"Sinthongei","chapter":"18","verse":"2","text":"Mahan Juda inkhat a riming Aquila a mua, ha mi hah Pontus rama suok ania, Claudius Juda murdi Rom renga jôkpai rangin chong a pêk sikin a lômnu Priscilla le Italy ram renga hong inthon bil an ni. Paul an kôm a sea."},{"book":"Sinthongei","chapter":"18","verse":"3","text":"Ha ngei khom hah Paul anga puon in sin ngâi anni sikin an kôm a oma, munkhatin sin an tho zoi."},{"book":"Sinthongei","chapter":"18","verse":"4","text":"Sabbathni racham Synagog taka chong a mintukpui ngâia. Judangei le Greekngei hah min riet minthâr rang a bôk ngâia."},{"book":"Sinthongei","chapter":"18","verse":"5","text":"Silas le Timothy Macedonia ram renga an juong tungin chu Paul hah thurchi misîr injîen a zora a mang zoia, Jisua chu Messiah ani tiin Judangei kôm a ril minthâr ngâia."},{"book":"Sinthongei","chapter":"18","verse":"6","text":"Hannirese an doia an ril minsieta masuole, chu Paul'n a puona rababngei hah thikin chongnatakin a thuona, an kôm, “Nin thina chungroi chu nangnin pêl roi, keima chu ko jôk ani, atûn renga chu Jentailngei kôm se ki tih,” a tia."},{"book":"Sinthongei","chapter":"18","verse":"7","text":"Masikin a jôka Jentail inkhat a riming Titius Justus ina a lûta, ha mi hah Pathien biek ngâi mi ania, a in khom Synagog le ântôn chak."},{"book":"Sinthongei","chapter":"18","verse":"8","text":"Crispus Synagog ruoipu han a inmingei murdi le Pumapa an iema, Korinth khopuia mi tamtak khomin an rieta, an iema baptisma an chang zoi."},{"book":"Sinthongei","chapter":"18","verse":"9","text":"Jân khat chu Paul'n inlârna a mua, mahan Pumapa'n a kôm, “Chi no roh, dâirek loiin thurchi misîr tit roh,"},{"book":"Sinthongei","chapter":"18","verse":"10","text":"asikchu nang ko ompui tit nang minna rangin tutên nu chunga an kut musum noni ngei, hi khopuia hin mi tamtak ko dôn kêng,” a tia."},{"book":"Sinthongei","chapter":"18","verse":"11","text":"Masik han, Paul hah ma khopuiliena han Pathien chong minchûn kum khat in-ang a oma."},{"book":"Sinthongei","chapter":"18","verse":"12","text":"Gallio ha Achaia rama râiôt a chang lâiin Judangei an inruola, Paul an sûra, roijêknamuna an tuonga."},{"book":"Sinthongei","chapter":"18","verse":"13","text":"“Hi mi hin balam niloia Pathien biek rangin mi methêm rang a bôk ngâi,” an tia."},{"book":"Sinthongei","chapter":"18","verse":"14","text":"Paul hong chong rang a ti lehan, Gallio han Judangei kôm, “Judangei, mahi neinun dikloi mini, aninônchu tho minchâina mini luo nirese chu, inkhêl loiin nangni mindon pe ki tih."},{"book":"Sinthongei","chapter":"18","verse":"15","text":"Hannirese, chongngei, rimingngei le nin balam chungroia inkhalna papai kêng ania, nangnin jêk roi. Kei chu ha anga neinunngei kai chu jêk no ning,” a tia."},{"book":"Sinthongei","chapter":"18","verse":"16","text":"Roijêkna mun renga a rujûlpai ngei zoia."},{"book":"Sinthongei","chapter":"18","verse":"17","text":"Anrêngin an Synagog ruoipu Sosthenes an sûra, roijêknamun mâia an jêma. Aniatachu Gallio han ma anga an tho ha itên rangâi pe ngei tet mak."},{"book":"Sinthongei","chapter":"18","verse":"18","text":"Masuole han Paul hah iempungei leh sûn tamtak a la oma, hanchu iempungei hah a mathân ngeia Syria ram tieng rukuongin a se zoia, a kôm Priscilla le Aquila khom an se sa. Paul'n chonginkhâm a lei dôn sikin Cenchreae a se mân a sam a ep baka."},{"book":"Sinthongei","chapter":"18","verse":"19","text":"Ephesus'a an tunga, mahan Priscilla le Aquila chu a mâka, ama chu Synagog taka a lûta Judangei hah chong a la mintukpui ngeia."},{"book":"Sinthongei","chapter":"18","verse":"20","text":"Anni han asôtzan om rangin an ngêna, hannirese pom pe ngei maka."},{"book":"Sinthongei","chapter":"18","verse":"21","text":"Manêkin, an kôm se khom inlang “Pathien lungdo anîn chu nin kôm la hong nôk ki tih,” tiin chong hoiin a mâk ngeia, Ephesus'a renga rukuongin a se zoia."},{"book":"Sinthongei","chapter":"18","verse":"22","text":"Caesarea a tungin chu Jerusalema a sea, koiindang chibai a mûka, masuole chu Antioch taka a se zoia."},{"book":"Sinthongei","chapter":"18","verse":"23","text":"Mahan sûn tamtak a om suo nûkin a se nôka, iempungei mindet tîrin Galatia ram le Phragia ram a sir suo zoi."},{"book":"Sinthongei","chapter":"18","verse":"24","text":"Ha lâia han Juda inkhat a riming Apollos, Alexandria taka suok Ephesus'a a juonga. Ama hah thurchi misîr theitak ania, Pathien Lekhabungei khom a riet oka."},{"book":"Sinthongei","chapter":"18","verse":"25","text":"Ama hah Pumapa lampui chong ânchu zoisai ania, mulungrîla satna tak inheiin Jisua thurchi a misîr ngâia, Nikhomrese, John baptisma vai kêng ala riet."},{"book":"Sinthongei","chapter":"18","verse":"26","text":"Synagog taka hâitakin thurchi misîr a phuta, hanchu Priscilla le Aquila hah a thurchi misîr an rietin chu an ina an tuonga, a kôm, Pathien lampui roi adik uolin an rilminthâr pea."},{"book":"Sinthongei","chapter":"18","verse":"27","text":"Hanchu ama hah Achaia rama se rang a bôk sikin Ephesus'a iempungeiin an mohôka ama an lei modômna rangin Achaia rama iempungei kôm lekha an miziek pea. A tungin chu Pathien moroina sika iempu hong chang ngei ta rangin a sanpu satak a changa."},{"book":"Sinthongei","chapter":"18","verse":"28","text":"Loko rieta Judangei hah a makhal mindoka, Pathien lekhabu mangin Jisua chu Messiah ani ti a minlang ngâi."}]}