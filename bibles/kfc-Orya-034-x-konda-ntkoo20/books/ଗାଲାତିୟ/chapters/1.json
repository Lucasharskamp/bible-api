{"data":[{"book":"ଗାଲାତିୟ","chapter":"1","verse":"1","text":"ନାନ୍‌ ପେରିତ ସିସୁ ପାଉଲ ଆଦେଙ୍ଗ୍‍ଁ ଇଜି ନାନ୍ ଲୋକାମାଣାନ୍‍ ବା ଲୋକା ବଦାଦାନ୍ କୁକାୟ୍‍ ଆଏ, ଇୟା କୁକ୍‍ନିକା, ନିଜେ ମାପୁରୁ ମାଣାନ୍‍ ମାରି ୱାନ୍‍ ଆମାୱାନିଙ୍ଗ୍‍ଁ ସାତିମାଣାନ୍‍ ନିକ୍‍ତାମାନାନ୍‍, ଆୟା ଜିସୁ କ୍ରିସ୍ତ ମାଣାନ୍‍ ପୟ୍‍ତାମାନାପ୍‍ ।"},{"book":"ଗାଲାତିୟ","chapter":"1","verse":"2","text":"ମାରି ନା ୱାଲେ ମାନି ବିସ୍‌ବାସ୍‌ତି ତଡ଼ାନ୍‍କୁ ନି ତାଙ୍ଗିକ୍ ୱିଜେରେ ଗାଲାତିଆ ମଣ୍ତଲିଆଙ୍ଗ୍‍ଁ ମାଡ଼ିସିକିଜିନାପ୍ ।"},{"book":"ଗାଲାତିୟ","chapter":"1","verse":"3","text":"ମା ବୁବା ମାପୁରୁ ନି ପ୍ରବୁ ଜିସୁ କ୍ରିସ୍ତ ମିଙ୍ଗିଁ ଦୟା ନି ସାନ୍ତି ସିପିନ୍‍ ।"},{"book":"ଗାଲାତିୟ","chapter":"1","verse":"4","text":"ଇଲେଇତି ଇୟା ପାପ୍‌ ଦୁନିଆଦାନ୍‍ ମାଙ୍ଗିଁ ରକିୟା କିଦେଙ୍ଗ୍‍ଁ ଇଜି, ମା ବୁବା ମାପୁରୁଦି ବଦା ମାନାଜି, କ୍ରିସ୍ତ ମା ପାପ୍‍ ଉଣ୍ତିଙ୍ଗ୍‍ଁ ନିଜେଦିଙ୍ଗ୍‍ଁ ସର୍ପେ କିତାନ୍‍ ।"},{"book":"ଗାଲାତିୟ","chapter":"1","verse":"5","text":"ଜୁଗ୍‌ ଜୁଗ୍‍ ମାପୁରୁ ଗୌରବ୍‍ ଆପିନ୍‌ । ଆମେନ୍‍ ।"},{"book":"ଗାଲାତିୟ","chapter":"1","verse":"6","text":"କ୍ରିସ୍ତଦି ଦୟାଦାନ୍‍ ଜେ ମିଙ୍ଗିଁ କୁକ୍‍ତାମାର୍ହାନ୍‍, ନିସା ବେଗି ମିର୍‍ ୱାନିଙ୍ଗ୍‍ଁ ଡ଼ିସ୍‍ସି ଆଇ ଉନ୍‍ଣ୍ତ୍ରି ସୁସମାଚାର୍‍ ତରିନ୍‍ ମୋନ୍‌ଦିୟାନ୍‌ ସିଜିନିଦେର୍‍, ଆୟାଉଣ୍ତିଙ୍ଗ୍‌ ନାନ୍‍ କାବା ଆଜିନା ।"},{"book":"ଗାଲାତିୟ","chapter":"1","verse":"7","text":"ସତ୍‍ତାନ୍‍ “ଆଇ ଇନି ସୁସମାଚାର୍‍” ସିଲେତ୍‍ । ମାତର୍‍ ନାନ୍‍ ଇୟାୱାଜା ଇଜିନା, ଇରିଙ୍ଗ୍‍ଁ ଏସଲୋକ୍‍ କ୍ରିସ୍ତଦି ସୁସମାଚାର୍‍ତିଙ୍ଗ୍‍ଁ ଆଇ ରୁପ୍‍ ସିଜି, ମିଙ୍ଗିଁ ବେମ୍ରି କିଦେଙ୍ଗ୍‍ଁ ସେସ୍ଟା କିଜିନାର୍‍ ।"},{"book":"ଗାଲାତିୟ","chapter":"1","verse":"8","text":"ମାତର୍‍ ମାପ୍‍ ମି ଲାକ୍‍ତୁ ଏମେ ସୁସମାଚାର୍‍ ପ୍ରଚାର୍‍ ସିତାମାର୍ହାପ୍‍, ଜଦି ତାନିମାଣାନ୍‍ ଆଇ ଉନ୍‍ଣ୍ତ୍ରି ସୁସମାଚାର୍‌ ମାପ୍‍ ନିଜେ ମାରି ମୁସ୍‌କୁପୁର୍‍ତି ଦୁତ୍‍ ପ୍ରଚାର୍‍ କିନାତ୍‌, ଆର୍‌ତିଙ୍ଗ୍‌ ୱାନ୍‍ ଅବିସାପ୍‌ ଆପିନ୍‍ ।"},{"book":"ଗାଲାତିୟ","chapter":"1","verse":"9","text":"ମାପ୍‍ ପୁର୍ବେ ଇକା ଇର୍ହାମାର୍ହାପ୍‍ ମାରି ଇଲେଇ ନାନ୍‍ ମାରିଡ଼େସି ଇଜିନା, ମିର୍‍ ଏମେ ସୁସମାଚାର୍‍ ମାନାତି ମାନିଦେର୍‍, ତାନିମାଣାନ୍‍ ଆଇ ଇନି ସୁସମାଚାର୍‌ ଜଦି ଏନ୍‍ ପ୍ରଚାର୍‍ କିନାନ୍‍, ଆର୍‍ତିଙ୍ଗ୍‍ଁ ୱାନ୍‍ ଅବିସାପ୍‌ ଆପିନ୍‌ ।"},{"book":"ଗାଲାତିୟ","chapter":"1","verse":"10","text":"ଇକା ୱେନ୍‍ଜି ମିର୍‍ ଇନିକା ଅଡ଼୍‍ବିଜିନିଦେର୍‍ ଜେ, ନାନ୍‍ ଲୋକ୍‍ ସାକା ଆନିକା ଲାବ୍‍ କିନି ଉଣ୍ତିଙ୍ଗ୍‍ଁ ସେସ୍ଟା କିଜିନା ? ସିଲେ, ଏସାଙ୍ଗ୍‍ଁ ସିଲେ । ନାନୁ ବଦାକିନା କେବଲ ମାପୁରୁଦି ସାକା । ନାନୁ ଇନିକା ୱେଙ୍ଗ୍‍ଁଦେଙ୍ଗ୍‍ଁ ଆନି ଉଣ୍ତିଙ୍ଗ୍‍ଁ ବଦା କିଜିନା ? ନାନୁ ଜଦି ଇୟାସାନ୍ଦି ୱେଙ୍ଗ୍ଁଦେଙ୍ଗ୍‍ଁ ଇଜି ସେସ୍ଟା କିତାମାନ୍ଦି, ଆର୍‍ତିଙ୍ଗ୍‍ଁ ନାନୁ ନେର୍‍ କ୍ରିସ୍ତଦି ସେବାକିନିକିନ୍ଦା ଆଏତାମାନ୍ଦି ।"},{"book":"ଗାଲାତିୟ","chapter":"1","verse":"11","text":"ଏ ତଡ଼ାନ୍‍କୁ ତାଙ୍ଗିଁକି, ମିଙ୍ଗିଁ ୱେର୍‍ସିନା ଜେ, ନାନୁ ଏମେ ସୁସମାଚାର୍‌ ପ୍ରଚାର୍‍ କିନା, ଆକା ଲୋକା ମାଣାନ୍‍ ରେଏତ୍‍ ।"},{"book":"ଗାଲାତିୟ","chapter":"1","verse":"12","text":"ନାନୁ ଇନି ଲୋକାମାଣାନ୍‍ ଆକା ପୟ୍‍ଏ, ମାରି ଏନ୍‍ ନାଙ୍ଗିଁ ଆକା ଅଜା କିଏନ୍‍ । ନିଜେ ଜିସୁ କ୍ରିସ୍ତ ଆକା ନା ଲାକ୍‍ତୁ ତର୍‍ତାମାନାନ୍‍ ।"},{"book":"ଗାଲାତିୟ","chapter":"1","verse":"13","text":"ଜିହୁଦି ଦାର୍ମୁ ଉଣ୍ତିଙ୍ଗ୍‍ଁ ୱେଡ଼ିକାମାନି ସମୟ୍‍ତୁ ନାନ୍‍ ଏଣ୍ତେସ୍‍ ଜିବନ୍‍ ଜିଜିମାର୍ହା, ଏଣ୍ତେସ୍‍ ତାଗ୍‍ଏଣ୍ତା ମାପୁରୁଦି ସେବା କିନି ମଣ୍ତଲିଦିଙ୍ଗ୍‍ଁ ତାଡ଼ନା କିଜିମାର୍ହା ମାରି ତାନିଙ୍ଗ୍‍ଁ ଦଂସ କିନି ଉଣ୍ତିଙ୍ଗ୍‌ ଏଣ୍ତେସ୍‍ ବେଗିଆନାତ୍‍ ସେସ୍ଟା କିଜିମାର୍ହା, ଇୟାୱିଜୁ ବିସୟ୍‍ ମିଙ୍ଗିଁ ଜାଣେ କିଆୟ୍‍ଆତା ମାନାତ୍‍ ।"},{"book":"ଗାଲାତିୟ","chapter":"1","verse":"14","text":"୧:୧୪ ପ୍ରେରିତ ୨୨:୩.ଜିହୁଦି ଦାର୍ମୁ ମାନାନିମାନୁ ସାମାନ୍‌ତାନ୍‍ ଜିହୁଦି ଲୋକାମାନୁ ବା ନାନୁ ଆଗ୍‍ଡ଼ିମାର୍ହା ମାରି ମା ଡକ୍ରାଦାଦାରି ରିତିନିତି ଉଣ୍ତିଙ୍ଗ୍‍ଁ ନାଣ୍ତ ମାନାଜିମାର୍ହା ।"},{"book":"ଗାଲାତିୟ","chapter":"1","verse":"15","text":"ମାତର୍‍ ମାପୁରୁ ୱାନି ଦୟାଦାନ୍‍ ନା ଜନମ୍‍ ଆନି ଆଗ୍‍ଡ଼ିରାନ୍‍ ନାଙ୍ଗିଁ ଆସ୍‍କିତାମାର୍ହାନ୍‍ ମାରି ୱାନି ସେବା କିନି ଉଣ୍ତିଙ୍ଗ୍‍ଁ ନାଙ୍ଗିଁ କୁକ୍‍ତାମାର୍ହାନ୍‍ ।"},{"book":"ଗାଲାତିୟ","chapter":"1","verse":"16","text":"ମାରି ଅଣଜିହୁଦି ଲୋକା ଲାକ୍‍ତୁ ସୁସମାଚାର୍‌ ପ୍ରଚାର୍‍ କିନି ଉଣ୍ତିଙ୍ଗ୍‍ଁ ଏସ୍ତିୱାଲେ ନା ଲାକ୍‍ତୁ ୱାନ୍‍ ୱାନି ମାରିସିଙ୍ଗ୍‍ ତର୍‍ତାନ୍‍, ଇୟା ବିସୟ୍‌ତାନ୍‌ ସିକିୟା ସିଦେଙ୍ଗ୍‌ ଇଜି ନାନ୍ ଆଇ ଏ ଲାକ୍‍ତୁ ସଲ୍‍ଏ ମାର୍ହା ।"},{"book":"ଗାଲାତିୟ","chapter":"1","verse":"17","text":"ଇୟାୱାଜାକି ନା ଆଗ୍‍ଡ଼ିରାନ୍‍ ଏମେକାର୍‍ ପେରିତ ସିସୁ ଆତାମାର୍ହାର୍‍, ୱାରି ୱାଲେ ବା ବେଟ୍‌ବୁଡ଼ାଦେଙ୍ଗ୍‍ଁ ଇଜି ଜିରୁସାଲାମ୍‍ତୁ ସଲ୍‍ଏମାର୍ହା । ମାତର୍‍ ନାନୁ ଦାପ୍ରେ ଦାପ୍ରେ ଆରବ ଦେସ୍‍ତୁ ସର୍ହାମାର୍ହା ମାରି ୱେନ୍‍କା ଦାମାସ୍‍କସ୍‍ତୁ ଡ଼େସି ୱାତା ।"},{"book":"ଗାଲାତିୟ","chapter":"1","verse":"18","text":"୧:୧୮ ପ୍ରେରିତ ୯:୨୬-୩୦.ଇୟାତେନି ତିନ୍‍ ବାର୍ସେକ୍‍ ୱେନ୍‍କା ନାନୁ ପିତର୍‍ତି ୱାଲେ ମିସାଦେଙ୍ଗ୍‍ଁ ଇଜି ଜିରୁସାଲାମ୍‍ତୁ ସର୍ହା ମାରି ୱାନି ୱାଲେ ରୁଣ୍ତି ୱାରେଙ୍ଗ୍‌ ତେବାତା ମାର୍‌ଆ ।"},{"book":"ଗାଲାତିୟ","chapter":"1","verse":"19","text":"ପ୍ରବୁଦି ତଡ଼ାନ୍‍ ଜାକୁବଙ୍ଗ୍‍ଁ ଡ଼ିସ୍‍ତିଙ୍ଗ୍‍ଁ ନା ଆଇ ଏମେ ପେରିତ ସିସୁରି ୱାଲେ ମିସାଏତା ମାର୍ହା ।"},{"book":"ଗାଲାତିୟ","chapter":"1","verse":"20","text":"ନାନୁ ଆମାକା ରାସ୍‍ସିନା, ଆକା ସତ୍‍; ମାପୁରୁ ନେସ୍‍ନାନ୍‍ ନାନୁ ମିସ୍‍ ଇନ୍‍ଏ !"},{"book":"ଗାଲାତିୟ","chapter":"1","verse":"21","text":"ତେନିୱେନ୍‍କା ନାନୁ ସିରିଆ ନି ସିଲିସିଆଦି ନାଣ୍ତ ବାଡିଆଙ୍ଗ୍‍ଁ ସର୍ହାମାର୍ହା ।"},{"book":"ଗାଲାତିୟ","chapter":"1","verse":"22","text":"ଆୟା ସମୟ୍‍ତୁ ଜିହୁଦା ଦେସ୍‌ତୁ ମାନି କ୍ରିସ୍ତ ମଣ୍ତଲିଦି ବିସ୍‍ବାସିର୍‍ ନାଙ୍ଗିଁ ନେଗେନ୍‍ତାନ୍‌ ନେସ୍‍ଏର୍‌ ମାର୍‌ର୍ହାର୍‍ ।"},{"book":"ଗାଲାତିୟ","chapter":"1","verse":"23","text":"ନା ବିସୟ୍‌ତାନ୍‌ ଆଇକାର୍‌ ଆମାକା ଇର୍ହାମାର୍ହାର୍‍, ୱାର୍‍ କେବଲ ନାସନେ ନେସ୍‍ତାମାର୍ହାର୍‍ । ଆଇଲୋକାମାଣ୍‍କୁ ୱାର୍‍ ୱେର୍‍ଆମାର୍ହାର୍‍, “ଆମା ଲୋକ୍‍ ମାଙ୍ଗିଁ ତାଡ଼ନା କିଜିମାର୍ହାନ୍‍ ମାରି ଅର୍‍ଲେନ୍‍ ମା ବିସ୍‌ବାସ୍‌ତିଙ୍ଗ୍‌ ଦଂସ କିଦେଙ୍ଗ୍‍ଁ ସେସ୍ଟା କିଜିମାର୍ହାନ୍‍, ଇଲେଇ ୱାନ୍‍ ଆୟା ସୁସମାଚାର୍‌ତିଙ୍ଗ୍‌ ପ୍ରଚାର୍‍ କିଜିନାନ୍‍ !”"},{"book":"ଗାଲାତିୟ","chapter":"1","verse":"24","text":"ଆୟାଉଣ୍ତିଙ୍ଗ୍‌ ୱାର୍‍ ନା ଉଣ୍ତିଙ୍ଗ୍‍ଁ ମାପୁରୁଦି ପ୍ରସଂସା କିଜିମାର୍ହାର୍‍ ।"}]}