{"data":[{"book":"2 Tesalonika","chapter":"3","verse":"1","text":"En adarasi, en akar abuananam, a kamakɨn. Ia God ko mɨkɨmtɨma, an en akuragham, eghtɨ Ekiamɨn akam zuamɨra nguibaba bar a dar mangɨtɨ gumazamiziba a iniva an gɨn mangɨ, nɨghnɨzir gavgavim an ikiam, mati ia faragha a inizɨ mokɨn."},{"book":"2 Tesalonika","chapter":"3","verse":"2","text":"3:2 Aposel 28:24; Rom 10:16; 15:31Ia God ko mɨkɨmtɨma a gumazir kurabar dafaribar e inigh, kar arazir kurabagh amir gumaziba. Ia fo, gumazamizir maba nɨghnɨzir gavgavim Ekiamɨn itir puvatɨ."},{"book":"2 Tesalonika","chapter":"3","verse":"3","text":"Ezɨ Ekiam guizɨn arazibagh ami, eghtɨ ia bar nɨghnɨzir gavgavimra an ikɨ. A gavgavim ia danɨngɨva, ia geghuvtɨ, Satan paza ia damighan kogham."},{"book":"2 Tesalonika","chapter":"3","verse":"4","text":"3:4 2 Korin 7:16; Galesia 5:10; 1 Tesalonika 4:10Ezɨ Ekiam e gamizɨma e bar deravɨra kamaghɨn fo, ia arazir e ia mɨkemeziba, bar dagh amuavɨra iti. Egh gɨn ia kamaghɨra damuam."},{"book":"2 Tesalonika","chapter":"3","verse":"5","text":"E kamaghsua, Ekiam ian faragh mangɨ, ian navibar amutɨ, ia fogh suam, God guizbangɨra ia gifonge. A ian navibar amutɨ, ia Kraisɨn arazimɨn gɨn mangɨva osɨmtɨziba aterɨva tugh gavgavigham."},{"book":"2 Tesalonika","chapter":"3","verse":"6","text":"En adarasi, en Ekiam Krais Iesusɨn ziamɨn e akar gavgavim mɨgɨa kamaghɨn ia mɨgei, en marazi pura amɨrvagha ikia, akar e ia ganɨngizimɨn gɨn zuir puvatɨ. Ia vaghvagh men saghon ikɨ."},{"book":"2 Tesalonika","chapter":"3","verse":"7","text":"3:7 1 Korin 4:16; Filipai 3:17; 1 Tesalonika 1:6Ia fo, ia en arazibar gɨn mangɨ. Dughiar e ia ko itiba, e pura apiaghav itir puvatɨ."},{"book":"2 Tesalonika","chapter":"3","verse":"8","text":"3:8 2 Korin 11:9; 1 Tesalonika 2:9E pura ian dafaribar daghetaba inizir puvatɨ. E dagh ivesi. E kamaghsua, e osɨmtɨziba ia darɨghan kogham. Kamaghɨn e puvɨra arueba ko dɨmagaribar ingari."},{"book":"2 Tesalonika","chapter":"3","verse":"9","text":"3:9 1 Korin 9:4-6; 1 Tesalonika 1:6God ghaze, e dagheba bagh ian azangsɨghtɨma, ia en akurvagham. Ezɨ e ian azangsɨzir pu. E ghaze, e arazir aghuim ian akaghtɨma ia an gɨn mangam. Ezɨ kamaghɨn, e ian azangsɨzir puvatɨ."},{"book":"2 Tesalonika","chapter":"3","verse":"10","text":"Ia fo, dughiar e ia ko itibar, e akar gavgavim ia ganɨngi: gumazamiziba ingangaribar amuan aghuaghtɨ, ia dagheba me danɨngan kogham."},{"book":"2 Tesalonika","chapter":"3","verse":"11","text":"Ezɨ e datɨrɨghɨn orazi, ian marazi pura iti. Me ingangaritam gamir puvatɨ. Me pura gumazamizir igharazibar biziba tintinibar dav gei. Kar men biziba puvatɨ."},{"book":"2 Tesalonika","chapter":"3","verse":"12","text":"3:12 1 Tesalonika 4:11Ezɨ datɨrɨghɨn Ekiam Krais Iesusɨn ziamɨn e akar gavgavir kam kamaghɨn gumazir kabav gei, me bar deravɨra dapiaghɨva, ingarɨva, me daghebar uarira uarir akurvagh."},{"book":"2 Tesalonika","chapter":"3","verse":"13","text":"Ezɨ en adarasi, ia arazir aghuibar amuva dar amɨrvaghan markɨ."},{"book":"2 Tesalonika","chapter":"3","verse":"14","text":"Eghtɨ gumazitam o amizitam akar e akɨnafarir kamɨn osirizibar gɨn mangan koghtɨma, ia deravɨram an gan. Ia kamaghɨn damutɨ, gumazir kam uan arazir kam gɨfoghɨva aghumsɨgham, kamaghɨn ia an saghon ikɨ."},{"book":"2 Tesalonika","chapter":"3","verse":"15","text":"3:15 1 Tesalonika 5:14; Taitus 3:10Ia apanimɨn mɨn a gɨnɨghnɨghan markɨ, ia aveghbuamɨn mɨn a damuva, egh arazir aghuibar amusɨ an sure damu."},{"book":"2 Tesalonika","chapter":"3","verse":"16","text":"Ekiam a navir amɨrizimɨn mɨngarim, a zurara ia damutɨ ia navir amɨrizimɨn biziba bar dar ikiam. Ekiam bar moghɨra ia ko ikiam."},{"book":"2 Tesalonika","chapter":"3","verse":"17","text":"Kɨ Pol, kɨ uan dafarimɨn osira ghaze, Afeziam ia ko ikɨ. Nan akɨnafariba bar, osizirir abuananam kɨ zurara uan ziam kamaghɨn an osiri. Kar kɨ kamaghɨn osiri."},{"book":"2 Tesalonika","chapter":"3","verse":"18","text":"En Ekiam Krais Iesusɨn apangkuvim bar moghɨra ia ko ikiam."}]}