{"data":[{"book":"Yohana","chapter":"2","verse":"1","text":"Lichoba lya tatu pakiba ngongano jukutola kukilambo cha Kana, okwo ku Galilaya. Amamundu Yesu bakiba kweno,"},{"book":"Yohana","chapter":"2","verse":"2","text":"jwombe Yesu ate kokigwa penia pa mpapala gwa kutola akege pamwe na akinapunji bakwe."},{"book":"Yohana","chapter":"2","verse":"3","text":"Apajapeta divai, amamundu, ngabannenge Yesu, “Bakwetangitije divai.”"},{"book":"Yohana","chapter":"2","verse":"4","text":"Yesu ngabajanga, “Amama, makanengeje chikutenda. Kingobu chango tango kuika.”"},{"book":"Yohana","chapter":"2","verse":"5","text":"Penia amamundu ngabalengela akapakachi, “Chachoa chela achapakunengela ntendange.”"},{"book":"Yohana","chapter":"2","verse":"6","text":"Akayahudi bakiba na lukobo lwa ukuya, penia pakiba na ibega chita ya mabwe, kila kibega chimwe kijingi madebe mabele au matatu ga mache gukuya."},{"book":"Yohana","chapter":"2","verse":"7","text":"Yesu ngabalengela, “Ntweleyange mache mweno muibega.” Ngabatweleya twe mpaka kunani."},{"book":"Yohana","chapter":"2","verse":"8","text":"Kubokapenia ngabalengela, “Ngoe ntekange mapelekele akilongochi ba mpapala.” Ngabatekanga mache gala,"},{"book":"Yohana","chapter":"2","verse":"9","text":"Akilongoi ba mpapala apabapaya mache gala, ngaba manya genia gayokite divai, Bombe bamanyije divai jene jibokitako, nambu akapakachi bala bamanyangite jibokitako. Akilongoi ba mpapala ngabakema bene akola mpapala,"},{"book":"Yohana","chapter":"2","verse":"10","text":"Akilongoi ba mpapala ngabalengela, “Kila mundu kutumbula kupangania oti divai jambone, kubokapenia anda batochike kupanga divai jambone. Nambu mwe mpangite divai jambone mpaka ngoe!”"},{"book":"Yohana","chapter":"2","verse":"11","text":"Yesu alaya iingi yi ikobo yu kutumbula okwo kukilambo cha Kana, Ku Galilaya, ngalaya kibumo chakwe, na akinapunji bakwe ngabanhwamini."},{"book":"Yohana","chapter":"2","verse":"12","text":"Kubokapenia, Yesu pamwe na amamundu na inuna yakwe na akinapunji bakwe, ngabajendanga kukilambo chuku Kafalanaumu ngabatamanga paali penia kwa machoba machoko tu."},{"book":"Yohana","chapter":"2","verse":"13","text":"Mpapala gwa Pasaka ja Akayahudi jikiba jibandakile, yene Yesu ngajenda Kuyelusalemu."},{"book":"Yohana","chapter":"2","verse":"14","text":"Bai ngabakolelanga unyumba jenie bandu bakaucha ng'ombe, mambelele, na ngunda, na bandu abajangangana uloi bakiba batamite pamecha jabe."},{"book":"Yohana","chapter":"2","verse":"15","text":"Ngatengenecha iboko ya ngoji, ngabenga boa panja ja Nyumba ja Nnoongo pamwe na ng'ombe na mambelele gabe ngaambugana salafu ya abajangangina ela ngapendangula mecha yabe."},{"book":"Yohana","chapter":"2","verse":"16","text":"Ngabaamulicha baba abauchangita ngunda, “Mmoyange ilebe eye pamba. Makajitendaje nyumba ja Awawa bango kube choko!”"},{"book":"Yohana","chapter":"2","verse":"17","text":"Akinapunji bakwe ngabakombakela Majandiko Machwapi galenga, “Kupala kwango kwa nyumba jinu ungoma.”"},{"book":"Yohana","chapter":"2","verse":"18","text":"Akayahudi bange ngabankonya Yesu, “Nnaya kiingi nike chi ikobo kutenda nkweti uwecho gu ilebe yenie?”"},{"book":"Yohana","chapter":"2","verse":"19","text":"Yesu ngabajanga, “Mmomole nyumba eje ja Nnoongo ne manjenga kwa machoba matatu.”"},{"book":"Yohana","chapter":"2","verse":"20","text":"Penia Akayahudi ngabalenga, “Nyumba ja Nnoongo eje jichengigwa kwa kingobu cha yaka alubaini na chita. Bo, mwe mpakuchenga kwa kingobu cha machoba matatu?”"},{"book":"Yohana","chapter":"2","verse":"21","text":"Nambu Yesu alongela nhwalo gwa nyumba ja Nnoongo, jene ukiba mmele gwakwe."},{"book":"Yohana","chapter":"2","verse":"22","text":"Bai pubunhyoya, akinapunji bakwe ngabakombokela akiba alongela genia, ngabaaminianga Majandiko Machwapi na malobe gaga galongela Yesu."},{"book":"Yohana","chapter":"2","verse":"23","text":"Yesu apakiba kukilambo cha Kuyelusalemu kumpapala gwa Pasaka, bandu akajingi ngubunhwamini pibibona iingi yi ikobo eyatendaga."},{"book":"Yohana","chapter":"2","verse":"24","text":"Nambu Yesu akibaje na imani nabo magambu bamanyi boa."},{"book":"Yohana","chapter":"2","verse":"25","text":"Penia apaije mundu jwajoa kunchalakicha minhalo ja bandu benia magambu mwene agamanyi goa agabi umojo jabe."}]}