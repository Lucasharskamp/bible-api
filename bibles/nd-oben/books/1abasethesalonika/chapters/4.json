{"data":[{"book":"1 AbaseThesalonika","chapter":"4","verse":"1","text":"Okokucina bazalwane, salifundisa ukuba liphile njani ukuze limthokozise uNkulunkulu njengoba impela liphila. Siyalicela njalo silincenga ngeNkosi uJesu ukuba lokhu likwenze kokuphela."},{"book":"1 AbaseThesalonika","chapter":"4","verse":"2","text":"Liyayazi imilayo esalinika yona ngokulaya kweNkosi uJesu."},{"book":"1 AbaseThesalonika","chapter":"4","verse":"3","text":"Kuyintando kaNkulunkulu ukuba libengcwele: ukuba lixwaye ukuhlobonga;"},{"book":"1 AbaseThesalonika","chapter":"4","verse":"4","text":"ukuba omunye lomunye wenu afunde ukuthiba umzimba wakhe ngendlela engcwele lehloniphekayo"},{"book":"1 AbaseThesalonika","chapter":"4","verse":"5","text":"hatshi ngomfutho wenkanuko njengabezizweni abangamaziyo uNkulunkulu."},{"book":"1 AbaseThesalonika","chapter":"4","verse":"6","text":"Njalo kulokhu akukho okumele onele umzalwane wakhe kumbe amzuzele khonapho ekuthini ngumzalwane. INkosi izabajezisa bonke abenza izono ezinje njengoba sesavela salitshela njalo salixwayisa ngazo."},{"book":"1 AbaseThesalonika","chapter":"4","verse":"7","text":"Ngoba uNkulunkulu kasibizelanga ukuba sibe ngabangcolileyo kodwa ukuba siphile impilo engcwele."},{"book":"1 AbaseThesalonika","chapter":"4","verse":"8","text":"Ngakho-ke, lowo owalayo umlayo lo kalimuntu kodwa uNkulunkulu, yena olinika uMoya wakhe oNgcwele."},{"book":"1 AbaseThesalonika","chapter":"4","verse":"9","text":"Mayelana lothando lobuzalwane, akudingeki ukuba sililobele ngoba lina uqobo lafundiswa nguNkulunkulu ukuba lithandane."},{"book":"1 AbaseThesalonika","chapter":"4","verse":"10","text":"Njalo ngempela, liyabathanda abazalwane bonke kulolonke elaseMasedoniya. Kodwa siyalincenga bazalwane ukuthi lenzenjalo kokuphela."},{"book":"1 AbaseThesalonika","chapter":"4","verse":"11","text":"Akube yisifiso senu ukuphila impilo yokuthula lokukhathalela umsebenzi wenu kanye lokusebenza ngezandla zenu njengoba salitshela"},{"book":"1 AbaseThesalonika","chapter":"4","verse":"12","text":"ukuze ukuphila kwenu kwansukuzonke kubukwe ngabangaphandle njalo lingathembeli komunye umuntu."},{"book":"1 AbaseThesalonika","chapter":"4","verse":"13","text":"Bazalwane, kasifuni ukuba libe ngabangaziyo ngalabo abalalayo loba lidabuke njengabanye abantu abangelalo ithemba."},{"book":"1 AbaseThesalonika","chapter":"4","verse":"14","text":"Siyakholwa ukuthi uJesu wafa wabuya wavuka njalo ngalokho siyakholwa ukuthi uNkulunkulu uzabavusa kanye loJesu labo asebelele kuye."},{"book":"1 AbaseThesalonika","chapter":"4","verse":"15","text":"Ngelizwi leNkosi siyalitshela ukuthi thina esisaphila, esasalayo iNkosi ize ifike, kasiyikubaqalela impela labo asebelele."},{"book":"1 AbaseThesalonika","chapter":"4","verse":"16","text":"Ngoba iNkosi uqobo izakwehla ivela ezulwini ngelizwi elikhulu, ngelizwi lengilosi enkulu langokumemeza kwecilongo likaNkulunkulu, kuthi abafileyo kuKhristu bavuke kuqala."},{"book":"1 AbaseThesalonika","chapter":"4","verse":"17","text":"Emva kwalokho, thina esisaphila njalo sisele sizahlwithwa kanye labo emayezini ukuba sihlangabeze iNkosi emoyeni. Ngakho sizahlala leNkosi kuze kube nininini."},{"book":"1 AbaseThesalonika","chapter":"4","verse":"18","text":"Ngakho-ke, khuthazanani ngala amazwi."}]}