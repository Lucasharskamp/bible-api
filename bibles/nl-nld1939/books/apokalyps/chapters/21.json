{"data":[{"book":"Apokalyps","chapter":"21","verse":"1","text":"Toen zag ik een nieuwe hemel en een nieuwe aarde; want de eerste hemel en de eerste aarde waren verdwenen, en ook de zee bestond niet meer."},{"book":"Apokalyps","chapter":"21","verse":"2","text":"En de heilige Stad, het Nieuw-Jerusalem, zag ik neerdalen van God uit de hemel, toegerust als een bruid, die voor haar man is getooid."},{"book":"Apokalyps","chapter":"21","verse":"3","text":"En ik hoorde van de Troon een machtige stem en ze sprak: Zie, de Woonstede Gods bij de mensen: Hij zal zijn Tent bij hen spannen. Zij zullen zijn volk zijn, Hij: God met hen!"},{"book":"Apokalyps","chapter":"21","verse":"4","text":"Elke traan wist Hij weg uit hun ogen; En nooit zal de dood er meer zijn, Geen rouw, geen geween en geen smart; Want het vroegere is voorbij!"},{"book":"Apokalyps","chapter":"21","verse":"5","text":"En Die op de Troon is gezeten, sprak: Zie, Ik maak alles nieuw! En Hij vervolgde: Schrijf op! Want deze woorden zijn trouw en waarachtig."},{"book":"Apokalyps","chapter":"21","verse":"6","text":"En Hij sprak tot mij: Het is geschied! Ik ben de Alfa en de Omega; Het Begin en het Einde! Den dorstige zal ik te drinken geven Uit de bron des eeuwigen Levens, om niet."},{"book":"Apokalyps","chapter":"21","verse":"7","text":"Die overwint, zal dit alles beërven; Ik zal hem tot God zijn, hij Mij tot zoon."},{"book":"Apokalyps","chapter":"21","verse":"8","text":"Maar alle lafaards, trouwelozen, Boosdoeners en moordenaars, Ontuchtigen, tovenaars, Afgodendienaars en leugenaars: Ze krijgen hun deel in de poel, Die brandt van vuur en zwavel! En dit is de tweede dood."},{"book":"Apokalyps","chapter":"21","verse":"9","text":"Toen kwam er één van de zeven engelen, die de zeven schalen droegen, vol van de zeven zwaarste plagen; en hij sprak tot mij: Kom, ik zal u tonen de Bruid, de Vrouw van het Lam."},{"book":"Apokalyps","chapter":"21","verse":"10","text":"In geestverrukking voerde hij mij weg op een grote en hoge berg. En hij toonde mij de heilige Stad, Jerusalem, neerdalend van God uit de hemel."},{"book":"Apokalyps","chapter":"21","verse":"11","text":"Ze prijkte met Gods heerlijkheid; haar lichtglans leek op edelsteen, op jaspis helder als kristal."},{"book":"Apokalyps","chapter":"21","verse":"12","text":"Ze had een grote, hoge muur, met twaalf poorten, en twaalf engelen op de poorten; ook waren er namen in gehouwen: die van de twaalf stammen der zonen Israëls."},{"book":"Apokalyps","chapter":"21","verse":"13","text":"Ten oosten drie poorten; ten noorden drie poorten; ten zuiden drie poorten; ten westen drie poorten."},{"book":"Apokalyps","chapter":"21","verse":"14","text":"De muur der Stad had twaalf grondvesten, en daarop twaalf namen, der twaalf Apostelen van het Lam."},{"book":"Apokalyps","chapter":"21","verse":"15","text":"En die met mij sprak, had een gouden roede als maatstaf, om de Stad, haar poorten, haar muur te meten."},{"book":"Apokalyps","chapter":"21","verse":"16","text":"De Stad nu was vierkant, haar lengte en breedte gelijk. Hij mat de Stad met de roede: twaalf duizend stadiën; lengte, breedte en hoogte gelijk."},{"book":"Apokalyps","chapter":"21","verse":"17","text":"Hij mat ook de muur: honderd vier en veertig el naar mensenmaat, aan engelenmaat gelijk."},{"book":"Apokalyps","chapter":"21","verse":"18","text":"De bouwstoffen van haar muur waren van jaspis. —De Stad zelf was van zuiver goud, gelijkend op helder kristal."},{"book":"Apokalyps","chapter":"21","verse":"19","text":"De grondvesten van de muur der Stad waren met allerlei kostbare stenen gesierd. De eerste grondvest was jaspis, de tweede saffier, de derde chalcedon, de vierde smaragd,"},{"book":"Apokalyps","chapter":"21","verse":"20","text":"de vijfde sardonyx, de zesde kornalijn, de zevende chrysoliet, de achtste beryllus, de negende topaas, de tiende chrysopraas, de elfde hyacint, de twaalfde ametyst,"},{"book":"Apokalyps","chapter":"21","verse":"21","text":"De twaalf poorten waren twaalf paarlen; iedere poort op zich één paarl. —Het plein der Stad was louter goud, doorschijnend als kristal."},{"book":"Apokalyps","chapter":"21","verse":"22","text":"Maar een tempel zag ik er niet; want de Heer, de almachtige God, is haar tempel; zo ook het Lam."},{"book":"Apokalyps","chapter":"21","verse":"23","text":"Ook heeft de Stad de zon niet van node, noch de maan, om haar te beschijnen; want de Glorie van God doet haar lichten, en het Lam is haar fakkel."},{"book":"Apokalyps","chapter":"21","verse":"24","text":"De volkeren zullen wandelen in haar licht, de koningen der aarde haar hun heerlijkheid brengen."},{"book":"Apokalyps","chapter":"21","verse":"25","text":"Geen enkele dag zullen haar poorten worden gesloten; want nacht zal er niet zijn."},{"book":"Apokalyps","chapter":"21","verse":"26","text":"Zo zal men haar brengen de heerlijkheid en de glorie der volken."},{"book":"Apokalyps","chapter":"21","verse":"27","text":"Nooit zal er ingaan iets wat onrein is, noch die gruwelen pleegt of leugens spreekt; maar zij alleen, die staan geschreven in het boek des Levens van het Lam."}]}