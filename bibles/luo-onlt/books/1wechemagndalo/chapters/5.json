{"data":[{"book":"1 Weche Mag Ndalo","chapter":"5","verse":"1","text":"Reuben ne en wuod Israel makayo, to kane oterore gi chi wuon mare, to duongʼ mar ngʼat makayo nomi yawuot Josef ma wuod Israel, omiyo nyinge ne ok nyal wuok mokwongo ka indiko nying nyikwa Israel kaluwore gi chik mar kayo."},{"book":"1 Weche Mag Ndalo","chapter":"5","verse":"2","text":"Kata obedo ni Juda ema ne tek moloyo owetene kendo ruoth nowuok kuome, to duongʼ mar kayo ne mar Josef."},{"book":"1 Weche Mag Ndalo","chapter":"5","verse":"3","text":"Yawuot Reuben wuod Israel makayo ne gin:"},{"book":"1 Weche Mag Ndalo","chapter":"5","verse":"4","text":"Joka Joel ne gin:"},{"book":"1 Weche Mag Ndalo","chapter":"5","verse":"5","text":"Shimei nonywolo Mika,"},{"book":"1 Weche Mag Ndalo","chapter":"5","verse":"6","text":"Baal nonywolo Beera mane Tiglath-Pilesa ruodh Asuria otero e twech. Beera ema ne jatend joka Reuben."},{"book":"1 Weche Mag Ndalo","chapter":"5","verse":"7","text":"To owete kowuok e anywola, kaka ondikgi e chenro mar nywolgi ema:"},{"book":"1 Weche Mag Ndalo","chapter":"5","verse":"8","text":"kod Bela wuod Azaz, ma wuod Shema, wuod Joel."},{"book":"1 Weche Mag Ndalo","chapter":"5","verse":"9","text":"Koa yo wuok chiengʼ, negidak e piny mokiewo gi thim kadhi nyaka Aora Yufrate nikech jambgi ne omedore e piny Gilead."},{"book":"1 Weche Mag Ndalo","chapter":"5","verse":"10","text":"E ndalo loch Saulo, negikedo gi jo-Hagri mane giloyo ma gikawo kuondegi mag dak duto e piny machiegni gi Gilead."},{"book":"1 Weche Mag Ndalo","chapter":"5","verse":"11","text":"Jo-Gad nodak e bathgi e piny Bashan nyaka chop Saleka."},{"book":"1 Weche Mag Ndalo","chapter":"5","verse":"12","text":"Joel ne jatendgi ka iluwe gi Shafam, Janai kod Shafat, e piny Bashan."},{"book":"1 Weche Mag Ndalo","chapter":"5","verse":"13","text":"Owetene abiriyo kaluwore gi anywolagi ne gin:"},{"book":"1 Weche Mag Ndalo","chapter":"5","verse":"14","text":"Magi ema ne yawuot Abihail wuod Huri, ma wuod Jaroa, wuod Gilead, wuod Mikael, wuod Jeshishai, wuod Jado, wuod Buz."},{"book":"1 Weche Mag Ndalo","chapter":"5","verse":"15","text":"Ahi wuod Abdiel, wuod Guni ne en jatend anywolagi."},{"book":"1 Weche Mag Ndalo","chapter":"5","verse":"16","text":"Joka Gad nodak Gilead, Bashan to gi mier mokiewo kode kod lek mar Sharon duto."},{"book":"1 Weche Mag Ndalo","chapter":"5","verse":"17","text":"Magi duto ne ondiki e nonro margi mar nywol e ndalo loch Jotham ruodh Juda kod Jeroboam ruodh Israel."},{"book":"1 Weche Mag Ndalo","chapter":"5","verse":"18","text":"Joka Reuben, joka Gad kod nus mar dhood joka Manase ne gin ji alufu piero angʼwen gangʼwen mia abiriyo gi piero auchiel (44,760) mane oyikore ni lweny. Jolweny molony mane nyalo tiyo gi gige lweny machalo kuodi, ligangla kod atungʼ, nomi tiegruok ne lweny."},{"book":"1 Weche Mag Ndalo","chapter":"5","verse":"19","text":"Negikedo gi jo-Hagri, jo-Jetur, jo-Nafish kod jo-Nodab."},{"book":"1 Weche Mag Ndalo","chapter":"5","verse":"20","text":"Ne okonygi kuom kedo kendo Nyasaye nomiyogi e lwetgi jo-Hagri, to gi jogo duto mane oriwore kodgi nikech ne giywagorene e ndalo lweny. To ne odwoko lamogi nikech negiketo yie margi kuome."},{"book":"1 Weche Mag Ndalo","chapter":"5","verse":"21","text":"Negipeyo jamni mag jo-Hagri, ngamia alufu piero abich (50,000), rombe alufu mia ariyo gi piero abich (250,000), to gi punde alufu ariyo (2,000). To bende negimako ji alufu mia achiel (100,000) ma gitero e twech,"},{"book":"1 Weche Mag Ndalo","chapter":"5","verse":"22","text":"to mamoko mangʼeny to neginego, nikech lweny ne mar Nyasaye. Pinyni nobedo margi nyaka ne otergi e twech."},{"book":"1 Weche Mag Ndalo","chapter":"5","verse":"23","text":"Nus mar dhood jo-Manase ne ngʼeny mokadho; negidak e piny jo-Bashan nyaka Baal Hermon, gi Senir ma en Got Hermon."},{"book":"1 Weche Mag Ndalo","chapter":"5","verse":"24","text":"Magi ema ne jotelo mar anywolagi: Efer, Ishi, Eliel Azriel, Jeremia, Hodavia kod Jadiel. Ne gin jolweny mathuondi kendo marahuma kendo jotend anywolagi."},{"book":"1 Weche Mag Ndalo","chapter":"5","verse":"25","text":"To negiweyo Nyasach kweregi ma gindhogore kendgi gi nyiseche mag jopinyno mane Nyasaye owachonegi ni ginegi."},{"book":"1 Weche Mag Ndalo","chapter":"5","verse":"26","text":"Omiyo Nyasach jo-Israel nojiwo chuny Pul ruodh jo-Asuria (ma bende iluongo ni Tiglath-Pilesa ruodh jo-Asuria), mane otero jo-Reuben, jo-Gad, kod nus mar dhood jo-Manase e twech. Ne oterogi Hala, Habor, Hera kod but aora Gozan kuma gidakie nyaka chil kawuono."}]}