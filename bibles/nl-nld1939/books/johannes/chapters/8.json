{"data":[{"book":"Johannes","chapter":"8","verse":"1","text":"En Jesus ging naar de Olijfberg."},{"book":"Johannes","chapter":"8","verse":"2","text":"Maar ‘s morgens vroeg begaf Hij Zich weer naar de tempel, en al het volk kwam naar Hem toe. Hij ging zitten, en onderrichtte hen."},{"book":"Johannes","chapter":"8","verse":"3","text":"Nu brachten schriftgeleerden en farizeën een vrouw naar Hem toe, die op overspel was betrapt; ze plaatsten haar in de kring,"},{"book":"Johannes","chapter":"8","verse":"4","text":"en zeiden tot Hem: Meester, deze vrouw is op heterdaad van overspel betrapt."},{"book":"Johannes","chapter":"8","verse":"5","text":"Nu heeft Moses ons in de Wet geboden, dergelijke vrouwen te stenigen. Wat zegt Gij nu?"},{"book":"Johannes","chapter":"8","verse":"6","text":"Dit zeiden ze, om Hem een strik te spannen, en tegen Hem een aanklacht te hebben. Maar Jesus boog Zich voorover, en schreef met de vinger op de grond."},{"book":"Johannes","chapter":"8","verse":"7","text":"En toen ze aanhielden met vragen, richtte Hij Zich op, en sprak tot hen: Wie van u zonder zonde is, werpe de eerste steen op haar!"},{"book":"Johannes","chapter":"8","verse":"8","text":"Weer boog Hij Zich voorover, en schreef op de grond."},{"book":"Johannes","chapter":"8","verse":"9","text":"Toen ze dit hoorden, gingen ze heen, de een na den ander, maar de oudsten het eerst; en Jesus bleef alleen, de vrouw nog steeds in de kring."},{"book":"Johannes","chapter":"8","verse":"10","text":"Nu richtte Jesus Zich op, en sprak tot haar: Vrouw, waar zijn ze gebleven? Heeft niemand u veroordeeld?"},{"book":"Johannes","chapter":"8","verse":"11","text":"Ze zeide: Niemand, Heer. En Jesus sprak: Ook Ik veroordeel u niet; ga heen, en zondig voortaan niet meer."},{"book":"Johannes","chapter":"8","verse":"12","text":"Een ander maal richtte Jesus het woord tot hen, en sprak: Ik ben het licht der wereld. Wie Mij volgt, zal niet in de duisternis wandelen, maar het licht des levens bezitten."},{"book":"Johannes","chapter":"8","verse":"13","text":"Maar de farizeën zeiden tot Hem: Gij getuigt over Uzelf; uw getuigenis is dus niet geldig."},{"book":"Johannes","chapter":"8","verse":"14","text":"Jesus antwoordde hun, en sprak: Ook als Ik over Mijzelf getuig, is mijn getuigenis geldig; want Ik weet, vanwaar Ik gekomen ben en waarheen Ik ga; maar gij weet niet, vanwaar Ik kom, en waarheen Ik ga."},{"book":"Johannes","chapter":"8","verse":"15","text":"Gij oordeelt naar het vlees: Ik oordeel niemand."},{"book":"Johannes","chapter":"8","verse":"16","text":"Maar al zou Ik ook oordelen, dan zou mijn oordeel geldig zijn; want Ik ben niet alleen, maar met Mij is de Vader, die Mij heeft gezonden."},{"book":"Johannes","chapter":"8","verse":"17","text":"Welnu, in uw Wet staat geschreven: het getuigenis van twee mensen is geldig."},{"book":"Johannes","chapter":"8","verse":"18","text":"Ik ben het, die over Mijzelf getuig; maar ook de Vader, die Mij gezonden heeft, getuigt over Mij."},{"book":"Johannes","chapter":"8","verse":"19","text":"Ze zeiden Hem dan: Waar is uw Vader? Jesus antwoordde: Gij kent noch Mij, noch mijn Vader; zo gij Mij zoudt kennen, dan zoudt gij ook mijn Vader kennen."},{"book":"Johannes","chapter":"8","verse":"20","text":"Deze woorden sprak Jesus bij de schatkamer, tijdens zijn onderricht in de tempel. En niemand nam Hem gevangen, omdat zijn uur nog niet was gekomen."},{"book":"Johannes","chapter":"8","verse":"21","text":"Een ander maal sprak Jesus tot hen: Ik ga heen, en gij zult Mij zoeken, en in uw zonde zult gij sterven. Waar Ik heenga, kunt gij niet komen."},{"book":"Johannes","chapter":"8","verse":"22","text":"De Joden zeiden: Hij zal toch geen zelfmoord plegen, dat Hij zegt: Waar Ik heenga, kunt gij niet komen?"},{"book":"Johannes","chapter":"8","verse":"23","text":"Hij sprak tot hen: Gij zijt van beneden, Ik ben van boven; gij zijt van deze wereld, Ik ben niet van deze wereld."},{"book":"Johannes","chapter":"8","verse":"24","text":"Daarom heb ik u gezegd, dat gij sterven zult in uw zonden; want zo gij niet gelooft, dat Ik het ben, zult gij sterven in uw zonden. —"},{"book":"Johannes","chapter":"8","verse":"25","text":"Ze zeiden Hem dan: Gijzelf, wie zijt Gij? Jesus zei hun: Eigenlijk gezegd, waarom zou Ik daarover nog met u spreken?"},{"book":"Johannes","chapter":"8","verse":"26","text":"Over uzelf zou Ik veel kunnen zeggen, en oordelen. Maar Ik spreek tot de wereld, wat Ik gehoord heb van Hem, die Mij gezonden heeft; en Deze is waarachtig."},{"book":"Johannes","chapter":"8","verse":"27","text":"Ze begrepen niet, dat Hij hun van den Vader sprak."},{"book":"Johannes","chapter":"8","verse":"28","text":"Jesus zeide hun dan: Wanneer gij den Mensenzoon omhoog zult hebben geheven, dan zult gij inzien, dat Ik het ben; en dat Ik niets doe uit Mijzelf, maar spreek, zoals de Vader Mij heeft geleerd."},{"book":"Johannes","chapter":"8","verse":"29","text":"En Hij, die Mij gezonden heeft, is met Mij, en laat Mij niet alleen; omdat Ik altijd doe wat Hem behaagt."},{"book":"Johannes","chapter":"8","verse":"30","text":"Toen Hij aldus sprak, begonnen er velen in Hem te geloven."},{"book":"Johannes","chapter":"8","verse":"31","text":"Jesus zeide dan tot de Joden, die in Hem geloofden: Zo gij in mijn woord volhardt, zijt gij waarlijk mijn leerlingen;"},{"book":"Johannes","chapter":"8","verse":"32","text":"dan zult gij de waarheid kennen, en de waarheid zal u bevrijden."},{"book":"Johannes","chapter":"8","verse":"33","text":"Men antwoordde Hem: We zijn kroost van Abraham, en nooit iemands slaaf geweest; hoe kunt Gij dus zeggen: Vrij zult gij worden?"},{"book":"Johannes","chapter":"8","verse":"34","text":"Jesus antwoordde hun: Voorwaar, voorwaar, Ik zeg u: Wie zonde doet, is slaaf van de zonde."},{"book":"Johannes","chapter":"8","verse":"35","text":"De slaaf nu blijft niet altijd in huis; de zoon blijft er voor altijd."},{"book":"Johannes","chapter":"8","verse":"36","text":"Zo dus de Zoon u vrijmaakt, zult gij werkelijk vrij zijn."},{"book":"Johannes","chapter":"8","verse":"37","text":"Ik weet, dat gij kroost van Abraham zijt; maar gij zoekt Mij te doden, omdat mijn woord geen ingang bij u vindt."},{"book":"Johannes","chapter":"8","verse":"38","text":"Ik spreek, wat Ik bij mijn Vader gezien heb; ook gij doet, wat gij van uw vader gehoord hebt."},{"book":"Johannes","chapter":"8","verse":"39","text":"Ze gaven Hem ten antwoord: Onze vader is Abraham. Jesus sprak tot hen: Zo gij kinderen zijt van Abraham, doet dan ook de werken van Abraham."},{"book":"Johannes","chapter":"8","verse":"40","text":"Maar nu zoekt gij Mij te doden: een mens, die u de waarheid gezegd heeft, welke Hij van God heeft gehoord: zo iets deed Abraham niet."},{"book":"Johannes","chapter":"8","verse":"41","text":"Gij doet de werken van uw vader. —Ze zeiden Hem dan: We zijn niet uit ontucht geboren, één Vader hebben we slechts, en dat is God."},{"book":"Johannes","chapter":"8","verse":"42","text":"Jesus sprak tot hen: Zo God uw Vader was, dan zoudt gij Mij beminnen. Want van God ben Ik uitgegaan en gekomen; niet uit Mijzelf toch ben Ik gekomen, maar Hij heeft Mij gezonden."},{"book":"Johannes","chapter":"8","verse":"43","text":"Waarom begrijpt gij mijn taal niet? Omdat gij zelfs niet in staat zijt, om naar mijn woord te luisteren."},{"book":"Johannes","chapter":"8","verse":"44","text":"Gij hebt den duivel tot vader, en de zin van uw vader verkiest gij te doen. Hij was een moordenaar van den beginne; ook hield hij zich niet met de waarheid op, omdat er in hem geen waarheid is. Wanneer hij leugen spreekt, spreekt hij naar eigen aard; want hij is een leugenaar, en de vader daarvan."},{"book":"Johannes","chapter":"8","verse":"45","text":"En gij gelooft niet in Mij, juist omdat Ik de waarheid zeg."},{"book":"Johannes","chapter":"8","verse":"46","text":"Wie uwer overtuigt Mij van zonde? Zo Ik de waarheid zeg, waarom dan gelooft gij Mij niet?"},{"book":"Johannes","chapter":"8","verse":"47","text":"Wie uit God is, luistert naar de woorden van God; daarom juist luistert gij niet, omdat gij niet uit God zijt."},{"book":"Johannes","chapter":"8","verse":"48","text":"De Joden antwoordden Hem: Zeggen we niet met recht, dat Gij een samaritaan zijt en van den duivel bezeten?"},{"book":"Johannes","chapter":"8","verse":"49","text":"Jesus antwoordde: Ik ben van geen duivel bezeten, doch Ik breng eer aan mijn Vader; maar gij, gij ontrooft Mij mijn eer."},{"book":"Johannes","chapter":"8","verse":"50","text":"Niet, dat Ik mijn eigen eer zoek; daar is er Eén, die haar zoekt, en oordeelt."},{"book":"Johannes","chapter":"8","verse":"51","text":"Voorwaar, voorwaar, Ik zeg u: Zo iemand mijn woord onderhoudt, dan zal hij in eeuwigheid de dood niet zien. —"},{"book":"Johannes","chapter":"8","verse":"52","text":"De Joden zeiden Hem: Nu weten we, dat Gij bezeten zijt! Abraham en de profeten zijn gestorven; en Gij zegt: Zo iemand mijn woord onderhoudt, zal hij de dood niet sterven in eeuwigheid."},{"book":"Johannes","chapter":"8","verse":"53","text":"Zijt Gij dan groter dan onze vader Abraham? Hij is gestorven, en ook de profeten zijn gestorven! Voor wien houdt Gij Uzelf dan wel?"},{"book":"Johannes","chapter":"8","verse":"54","text":"Jesus antwoordde: Wanneer Ik Mijzelf verheerlijk, dan is mijn heerlijkheid niets; mijn Vader is het, die Mij verheerlijkt."},{"book":"Johannes","chapter":"8","verse":"55","text":"Gij noemt Hem uw God, en toch erkent gij Hem niet. Maar Ik ken Hem wèl; en als Ik zeide, Hem niet te kennen, dan was Ik een leugenaar evenals gij. Ja waarlijk, Ik ken Hem, en zijn woord onderhoud Ik."},{"book":"Johannes","chapter":"8","verse":"56","text":"Abraham, uw vader, zag juichend van blijdschap mijn dag tegemoet; hij heeft hem gezien en van vreugde gejubeld. —"},{"book":"Johannes","chapter":"8","verse":"57","text":"Maar de Joden zeiden Hem: Gij zijt nog geen vijftig jaar oud, en Gij hebt Abraham gezien?"},{"book":"Johannes","chapter":"8","verse":"58","text":"Jesus sprak tot hen: Voorwaar, voorwaar, Ik zeg u: Vóór Abraham werd, ben Ik."},{"book":"Johannes","chapter":"8","verse":"59","text":"Toen grepen ze stenen, om Hem te stenigen; maar Jesus trok Zich terug, en verliet de tempel."}]}