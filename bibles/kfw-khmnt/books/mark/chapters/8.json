{"data":[{"book":"Mark","chapter":"8","verse":"1","text":"Khawa suoa sootlekleiya mi katamtak inhei intuup. Inmani'n baksik leijetmu, Jisu'n asiamruoi ngaikha akoichunna aleitipi,"},{"book":"Mark","chapter":"8","verse":"2","text":"“Kei'n mipui ngai sik-ah kapoongpi, ajarchu inmani ngaihi nithum keile inom jarra tuunchu baksik neimujei."},{"book":"Mark","chapter":"8","verse":"3","text":"Kei'n inmani ngaihi minbakleiya inntiang kaminkir inchu inmani kha insina lamma poongna inneisik eii, ajarchu mi lekkhat ramkalaak makheiya kaheiwa in eii.”"},{"book":"Mark","chapter":"8","verse":"4","text":"Ama siamruoi ngai'n inleirakel, “Hiwa neelram hinna hiwa mipui minkhopnasik bakphur hi hun muminname?”"},{"book":"Mark","chapter":"8","verse":"5","text":"“Jisu'n aleirakel, waipool angjet ningneime?”"},{"book":"Mark","chapter":"8","verse":"6","text":"Ama'n mipui diang nuoipilla in-ongnasik chongpena aleinei. Khale inruoiya waipool sari kha aleiya, Pathian aleini, akatherkhoiya ama siamruoi ngaidiang mipui ngaidiang sempinasik aleitipi, halli ama siamruoi ngai'n leisemna innei."},{"book":"Mark","chapter":"8","verse":"7","text":"Inmani'n ngateii lekkhat-um inleinei. Hiwa sik-um Jisu'n Pathian aniya halli ama siamruoi ngaidiang mipuidiang sempiru aleitipi."},{"book":"Mark","chapter":"8","verse":"8-9","text":"Mi rakip in kakhop-ah inleibak, mi lising mili daam inlei eii, khale inruoiya ama siamruoi ngai'n kokwar sari kasip kaliamkha inleikhoomchun. Halli Jisu'n mipui ngaikha aleiminsi."},{"book":"Mark","chapter":"8","verse":"10","text":"Halli innot tak-ah ama siamruoi ngaile rakuong suungkhan inleiluut-ah Dalmanutha ramtiang inleisi."},{"book":"Mark","chapter":"8","verse":"11","text":"Pharisee lekkhat in Jisu diang inheiwa-ah amale murruolsiak inleitho. Inmani'n ama kha surthei nasik-ah ensuina inneiya Pathian in izoot eii tina choun inlak naminmuro tia inleirakel. Matt 12:38; Luk 11:16"},{"book":"Mark","chapter":"8","verse":"12","text":"Takkha Jisu'n phuk inthuuk ah kasanna aleiti, “Ang jarrame tuunlai khang mingai'n inlak chuon innarakel? Kei'n nangnidiang inthiangnga kanati! hi ka-ang inlak chuonhi tuunlai mi ngaidiang penuning!” Matt 12:39; Luk 11:29"},{"book":"Mark","chapter":"8","verse":"13","text":"Inmani ngaikha ama'n aleimathaanna, rakuong kha achuongnook-ah tuidiil raalkhattiang aleisi."},{"book":"Mark","chapter":"8","verse":"14","text":"Siamruoi ngai'n waipool heichoisik inmanilla rakuong suungnga waipool inkhatbit aleiom."},{"book":"Mark","chapter":"8","verse":"15","text":"Inringru, tia Jisu'n chongpena aleinei, “Halli nangni'n Pharisee ngaili Herod chol chungnga insingtheiru.” Luk 12:1"},{"book":"Mark","chapter":"8","verse":"16","text":"Inmani seng inbiakna inleineiya inleiti, “Eini'n waipool neipimakmi jarra ama'n hiwahi iti eii.”"},{"book":"Mark","chapter":"8","verse":"17","text":"Jisu'n inmani ngai irilkha aleijet, khale inruoiya ama'n inmani diang aleirakel, “Angsiya waipool ommak jarra inbiakna ningneime? nangni'n lamumak chube khat-um lajetmak chube? nangni eteii ngaidon suokmak chube?"},{"book":"Mark","chapter":"8","verse":"18","text":"Ningmit khan mumakchube? ningkuor khan jetmakchube? nangni'n ngaidon theimakchube, Jer 5:21; Ezek 12:2; Mk 4:12"},{"book":"Mark","chapter":"8","verse":"19","text":"kei'n waipool ra-nga kha mi lising ra-nga sik kikatheer? Kok angjetme nangni'n akaliam ningkhomtuup kha?”"},{"book":"Mark","chapter":"8","verse":"20","text":"“Halli kei'n waipool sari kha mi lising mili sik kaleikatheer khoi,” “Kok angjetme nangni'n akaliam ningkhoom chunkha?” tia Jisu'n aleirakel."},{"book":"Mark","chapter":"8","verse":"21","text":"Halli inmani diang aleiti, “Nangni atuunkatung lajetmakchube?”"},{"book":"Mark","chapter":"8","verse":"22","text":"Inmani'n Bethsaida tiang inheiwa phakhan, mi lekkhat in Jisu diang amitkacho mi inkhat inheiruoiya amadiang nakatookpiro intia chong inleisor."},{"book":"Mark","chapter":"8","verse":"23","text":"Jisu'n mitkacho mi kha akeiruoiya khuosuung kha aleisuokpui, mipa mitkhan aleimachil suoli, Jisu'n ama takchungnga akut duongnga aleirakel, “Ang ang namume?”"},{"book":"Mark","chapter":"8","verse":"24","text":"Khawa mipa khan chungtiang ahong enna aleiti, “Oh, mipui kha kei'n kamu, takkha inmani ngaikha thingkuung in-angnga insi inhong.”"},{"book":"Mark","chapter":"8","verse":"25","text":"Jisu'n woikhat-um pasalpa mit-ah akut khan aleikatookpi. Khawapha khanchu mipa khan khawalai angnga amujei, halli ama'n angrakip inthiangnga amujei."},{"book":"Mark","chapter":"8","verse":"26","text":"Jisu'n “Khuosuung khan luutnook khaimaro,” iti chong apeya inntiang aleiminsi."},{"book":"Mark","chapter":"8","verse":"27","text":"Khale inruoiya Jisu le ama siamruoi ngaikha Caesarea Philipi koolla kaom khuosuung tiang inleisi. Insina lamma asiamruoi ngaidiang aleirakel, “Keidiang heitiru mi ngai'n keihi tu eii innatime?”"},{"book":"Mark","chapter":"8","verse":"28","text":"“Mi lekkhat in nanghi John Baptist eii innati,” tia inmani'n inleimasang; “Mi lekkhat in innati nanghi Elijah, khale inruoiya mi lekkhat in innati nanghi Pathian chongkachoi inkhat na-eii.” Mk 6:14,15; Luk 9:7,8"},{"book":"Mark","chapter":"8","verse":"29","text":"Ama'n inmani diang aleirakel “Nangni inleii keihi tu eii ningnatime?”"},{"book":"Mark","chapter":"8","verse":"30","text":"Khawa suoa Jisu'n inmani ngaidiang chongpena aleinei, “Kei kajarra tudiang um rilpimaru.”"},{"book":"Mark","chapter":"8","verse":"31","text":"Khale inruoiya Jisu'n asiamruoi ngaikha aleiminchu: “Miring Sapa kha akapoong angjet adeisik eii, khat-um upa ngai, Thiampu Kalian ngai, Sinadan Karu ngai'n zootnunu, halli ama kha inthatsik eii, takkha nithum huuini hongringnook sik eii.”"},{"book":"Mark","chapter":"8","verse":"32","text":"Ama'n hiwahi inmani diang inthiangnga aleimalar, hiwa jarra Peter in ama kha asir khat-ah aruoiya ama kha aleiran."},{"book":"Mark","chapter":"8","verse":"33","text":"Takkha Jisu'n asir apangnga kaom siamruoi ngaidiang alei enna Peter diang aleiranna aleiti. “Seitan kei kadiang makheiya sitro, Nang i-ngaidon kha Pathian diang makheiya kajuo emak takkha manmasi omchan makheiya eii.”"},{"book":"Mark","chapter":"8","verse":"34","text":"Jisu'n ama koolla mipui khat-um asiamruoi ngaikha aleikoi. “Tu ka-ang keile kasizoot mi khan” ama'n inmanidiang aleiti “apumtak inzootmarase, halli ama cross kha kadom inlang kei najuirase. Matt 10:38; Luk 14:27"},{"book":"Mark","chapter":"8","verse":"35","text":"Ajarchu tu ka-ang in aringkhuo insanzoot inchu aringkhuo mangsik eii, takkha keisik beiya khat-um chongkahoi sik beiya aringkhuo apesuok inchu ringna amusik eii. Matt 10:39; Luk 17:33; Jn 12:25"},{"book":"Mark","chapter":"8","verse":"36","text":"Mi inkhat in manmasituol pumpui ata amin e-innum, aringkhuo aminmang inle amasik anemna angme?"},{"book":"Mark","chapter":"8","verse":"37","text":"Mi inkhat in aringkhuo kha angle inminthuul thei omme?"},{"book":"Mark","chapter":"8","verse":"38","text":"Mi inkhat in kei jarra khat-um kei minchuna hi hiwa Pathian kajetmak khat-um akachok khanghin injak inchu, Miring Sapa innum apa lurna khat-um inthiang marwaan tirton ngaile ajuoni khan ama innum khawa miring chungnga injaksik eii.”"}]}