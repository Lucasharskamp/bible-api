{"data":[{"book":"Jesaja","chapter":"44","verse":"1","text":"Maar hoor nu, Jakob. mijn dienaar, Israël, dien Ik heb uitverkoren;"},{"book":"Jesaja","chapter":"44","verse":"2","text":"Zo spreekt Jahweh, uw Schepper, Die u vormde en hielp van de moederschoot af: Vrees niet, Jakob, mijn dienaar, Jesjoeroen, dien Ik heb uitverkoren!"},{"book":"Jesaja","chapter":"44","verse":"3","text":"Ja, Ik giet water over den smachtende uit, En stromen over het droge: Mijn geest stort Ik uit op uw kroost, Mijn zegen over uw spruiten;"},{"book":"Jesaja","chapter":"44","verse":"4","text":"Ze zullen tieren als gras aan de beken, Als wilgen aan de kabbelende wateren!"},{"book":"Jesaja","chapter":"44","verse":"5","text":"De één zal zeggen: Ik ben van Jahweh! De ander zich noemen Met Jakobs Naam! Een derde schrijft op zijn hand: “Van Jahweh”, En neemt de naam van Israël aan!"},{"book":"Jesaja","chapter":"44","verse":"6","text":"Zo spreekt Jahweh, Israëls Koning, Jahweh der heirscharen, zijn Verlosser! Ik ben de Eerste en de Laatste; Buiten Mij is geen god."},{"book":"Jesaja","chapter":"44","verse":"7","text":"Wie is aan Mij gelijk: Hij trede vooruit; Laat het hem zeggen, en zich met Mij meten! Wie heeft van oudsher de toekomst voorzegd, En u voorspeld de dingen die komen?"},{"book":"Jesaja","chapter":"44","verse":"8","text":"Neen, loochent het niet, Misleidt u niet! Heb Ik ze niet tevoren verkondigd, En ze u laten horen! Gij zijt mijn getuigen: Is er een god buiten Mij, Een rots soms, die Ik niet ken?"},{"book":"Jesaja","chapter":"44","verse":"9","text":"Neen, de beeldenmakers zijn allemaal niets, En hun lievelingsbeelden dienen tot niets. Hùn getuigen kunnen niet zien, Begrijpen niets, tot hun eigen beschaming."},{"book":"Jesaja","chapter":"44","verse":"10","text":"Wie een god heeft gemaakt, en een beeld heeft gegoten, Zal er geen enkel voordeel uit trekken."},{"book":"Jesaja","chapter":"44","verse":"11","text":"Zie, die ze volgen, zullen zich schamen, En die ze maken, zijn mensen; Laat ze allen maar komen, naar voren treden: Ze zullen sidderen, met schande bedekt!"},{"book":"Jesaja","chapter":"44","verse":"12","text":"De smid bewerkt het met zijn moker, En smeedt het in gloeiende kolen; Hij fatsoeneert het met hamers, En beukt het met krachtige arm. Maar dan krijgt hij honger, is aan ‘t eind van zijn krachten, En drinkt hij geen water, dan versmacht hij van dorst."},{"book":"Jesaja","chapter":"44","verse":"13","text":"De timmerman legt het meetsnoer aan, En tekent het uit met zijn stift; Hij bewerkt het met beitels, Meet het af met de passer. Zo geeft hij het een mensengestalte Naar een mooi mensenmodel. En om het een woning te geven,"},{"book":"Jesaja","chapter":"44","verse":"14","text":"Hakt men ceders omver, Haalt pijnboom en eik; Men beproeft zijn kracht op de bomen van het woud, Die de mens had geplant, En de regen deed groeien."},{"book":"Jesaja","chapter":"44","verse":"15","text":"De mens gebruikt het voor brandhout, Neemt er een deel van, om zich te warmen, Of verstookt het, om er brood mee te bakken. Van de rest maakt hij een afgod, om te aanbidden, Snijdt er een beeld uit, En knielt er voor neer."},{"book":"Jesaja","chapter":"44","verse":"16","text":"De helft verbrandt hij in vuur, Op de houtskool roostert hij vlees om te eten; Is hij verzadigd, dan gaat hij zich warmen, en zegt: Ha, ik ben warm en voel vuur!"},{"book":"Jesaja","chapter":"44","verse":"17","text":"Van het overschot maakt hij een afgod, Een beeld, waarvoor hij kan knielen. Dan werpt hij zich aanbiddend neer, En zegt: Kom mij te hulp; Want gij zijt mijn god!"},{"book":"Jesaja","chapter":"44","verse":"18","text":"Ze verstaan het niet, en hebben geen inzicht; Er ligt een waas op hun ogen, zodat ze niet zien, Op hun harten, die er niets van begrijpen."},{"book":"Jesaja","chapter":"44","verse":"19","text":"Men denkt er niet verder op na, En ziet het niet eens; Men heeft geen oordeel genoeg om te zeggen: Ik heb de helft in vuur verbrand, Brood op de houtskool gebakken, Vlees geroosterd en opgegeten. Van het overschot maak ik een gruwel, Voor een blok hout kniel ik neer,"},{"book":"Jesaja","chapter":"44","verse":"20","text":"Wat enkel stof is, jaag ik na! Hun afgedwaald hart verleidt hen er toe; Men kan er zich niet aan onttrekken, en zeggen: Houd ik geen leugen in mijn hand?"},{"book":"Jesaja","chapter":"44","verse":"21","text":"Jakob, denk aan dit alles; Israël, want gij zijt mijn dienaar, Ik heb u geschapen, om Mij te dienen; Israël, vergeet Mij toch niet!"},{"book":"Jesaja","chapter":"44","verse":"22","text":"Als een nevel vaag Ik uw misdaden weg, als een wolk uw zonden; Keer tot Mij terug, want Ik heb u verlost!"},{"book":"Jesaja","chapter":"44","verse":"23","text":"Jubelt hemelen, want Jahweh heeft het gedaan; Juicht, gij diepten der aarde; Bergen, schalt uw jubelzang uit, Gij woud met al uw geboomte: Want Jahweh heeft Jakob verlost, En Israël zijn glorie getoond!"},{"book":"Jesaja","chapter":"44","verse":"24","text":"Zo spreekt Jahweh, uw Verlosser, Die u vormde van de moederschoot af: Ik ben Jahweh, die alles gemaakt heeft, Die de hemelen spande, Ik alleen; Die de aarde grondde: Wie stond Mij bij?"},{"book":"Jesaja","chapter":"44","verse":"25","text":"Die de tekens der zieners verijdelt, De voorspellers als zotten laat staan; Die de wijzen doet vluchten, Hun wetenschap tot dwaasheid maakt;"},{"book":"Jesaja","chapter":"44","verse":"26","text":"Maar die het woord van zijn dienaars gestand doet, En de raad van zijn boden volbrengt. Die tot Jerusalem spreekt: Gij moet worden bewoond; Tot de tempel zegt: Gij moet worden gegrond; Tot de steden van Juda: Gij moet worden gebouwd, Ik richt haar puinen weer op."},{"book":"Jesaja","chapter":"44","verse":"27","text":"Die tot de afgrond spreekt: Droog uit, Uw stromen laat Ik verzanden;"},{"book":"Jesaja","chapter":"44","verse":"28","text":"Hij is het, die tot Cyrus spreekt: Mijn vriend, die heel mijn wil zal volbrengen, En tot Jerusalem zal zeggen: Gij moet worden herbouwd; Tot de tempel: Gij moet worden gegrond!"}]}