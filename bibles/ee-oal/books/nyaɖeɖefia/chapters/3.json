{"data":[{"book":"Nyaɖeɖefia","chapter":"3","verse":"1","text":"“Ŋlɔ agbalẽ na Sardis hamea ƒe mawudɔla be,"},{"book":"Nyaɖeɖefia","chapter":"3","verse":"2","text":"Nyɔ! Do ŋusẽ nu siwo susɔ, eye wole kumɔ dzi la, elabena nyemekpɔ be wò dɔwɔwɔ de blibo le nye Mawu ŋkume o,"},{"book":"Nyaɖeɖefia","chapter":"3","verse":"3","text":"eya ta ɖo ŋku nu si nèxɔ, eye nèse la dzi; wɔ edzi, eye nàtrɔ dzi me. Ke ne mènyɔ o la, mava gbɔwò abe fiafitɔ ene, eye mànya ga si me mava gbɔwò o."},{"book":"Nyaɖeɖefia","chapter":"3","verse":"4","text":"Ke hã la, ame ʋɛ aɖewo le asiwò le Sardis, ame siwo meƒo ɖi woƒe awuwo o. Woazɔ kplim, eye woanɔ awu ɣiwo me, elabena wodze nɛ."},{"book":"Nyaɖeɖefia","chapter":"3","verse":"5","text":"Ame si ɖu dzi la hã anɔ abe wo ameawo ene, anɔ awu ɣi me. Nyematutu eƒe ŋkɔ ɖa le agbegbalẽa me gbeɖe o, ke boŋ maʋu eƒe ŋkɔ me le Fofonye kple eƒe mawudɔlawo ŋkume."},{"book":"Nyaɖeɖefia","chapter":"3","verse":"6","text":"Ame si to senu li na la, nese nu si gblɔm Gbɔgbɔ la le na hameawo."},{"book":"Nyaɖeɖefia","chapter":"3","verse":"7","text":"“Ŋlɔ agbalẽ na Filadelfia hamea ƒe mawudɔla be,"},{"book":"Nyaɖeɖefia","chapter":"3","verse":"8","text":"Menya wò dɔwɔwɔwo. Kpɔ ɖa, metsɔ ʋɔ si le ʋuʋu si ame aɖeke mate ŋu atu o la ɖo ŋkuwòme. Menya be wò ŋusẽ le sue, ke hã la, èlé nye nya me ɖe asi, eye mègbe nu le nye ŋkɔ gbɔ o."},{"book":"Nyaɖeɖefia","chapter":"3","verse":"9","text":"Mana ame siwo nye Satana ƒe ƒuƒoƒemenɔlawo, ame siwo gblɔ be yewonye Yudatɔwo, evɔ womenyee o, ke boŋ wonye alakpatɔwo la ava de ta agu ɖe wò afɔ nu, eye woaʋu eme be melɔ̃ wò."},{"book":"Nyaɖeɖefia","chapter":"3","verse":"10","text":"Esi nèlé nye sedede me ɖe asi be nànɔ te le dzigbɔɖi me ta la, nye hã maɖe wò le dodokpɔ ƒe gaƒoƒo si gbɔna xexea me katã dzi, be woado anyigbadzinɔlawo kpɔ la me."},{"book":"Nyaɖeɖefia","chapter":"3","verse":"11","text":"Kpɔ ɖa, megbɔna kaba! Lé ŋusẽ sue si le asiwò la me ɖe asi sesĩe ale be ame aɖeke maxɔ wò fiakuku la le asiwò o."},{"book":"Nyaɖeɖefia","chapter":"3","verse":"12","text":"Ame si aɖu dzi la, mawɔe wòazu sɔti le Mawu ƒe gbedoxɔ me, eye magado go akpɔ o. Maŋlɔ nye Mawu ƒe ŋkɔ ɖe eŋu, eye wòazu dumevi, atso nye Mawu ƒe du, Yerusalem Yeye la me. Du sia aɖiɖi tso nye Mawu gbɔ le dziƒo. Mawu ana woaŋlɔ nye ŋkɔ yeye la ɖe ame sia ŋu."},{"book":"Nyaɖeɖefia","chapter":"3","verse":"13","text":"Ame sia ame si to senu li na la nese nu si gblɔm Gbɔgbɔ la le na hameawo."},{"book":"Nyaɖeɖefia","chapter":"3","verse":"14","text":"“Ŋlɔ agbalẽ sia na hame si le Laodikea ƒe mawudɔla,"},{"book":"Nyaɖeɖefia","chapter":"3","verse":"15","text":"Menya wò nyuie be mèfa o, eye mèxɔ dzo hã o. Madi be nàfa alo nàxɔ dzo hafi!"},{"book":"Nyaɖeɖefia","chapter":"3","verse":"16","text":"Ke esi nèle evedome si alea ta la, matu wò aƒu gbe tso nye nu me!"},{"book":"Nyaɖeɖefia","chapter":"3","verse":"17","text":"Ègblɔ be, ‘Menye kesinɔtɔ. Nu sia nu si mehiã la le asinye. Naneke mehiãm o!’ Ke mènyae be yenye nublanuitɔ, ame dahe kple ŋkuagbãtɔ, eye yele amama o."},{"book":"Nyaɖeɖefia","chapter":"3","verse":"18","text":"Nye aɖaŋuɖoɖo na wòe nye be nàƒle sika nyuitɔ si ŋu wokɔ kple dzo la le gbɔnye. Eya koe ana nànye kesinɔtɔ vavãtɔ. Emegbe la, nàƒle awu ɣi kɔkɔewo le gbɔnye, ale be màganɔ amama, eye ŋu nakpe wò o. Kpe ɖe esia ŋu la, nàƒle ŋkutike le gbɔnye, ada gbe le wò ŋkuwo ŋu, eye nàgakpɔ nu."},{"book":"Nyaɖeɖefia","chapter":"3","verse":"19","text":"Mehea to na ame sia ame si melɔ̃na la enuenu, eya ta ele be mahe to na wò, negbe ɖeko nàɖe asi le wò ɖekematsɔleme ŋu, eye nàtsɔ dzo ɖe nu siwo ku ɖe Mawu ŋu la ŋuti hafi."},{"book":"Nyaɖeɖefia","chapter":"3","verse":"20","text":"Kpɔ ɖa! Metsi tsitre ɖe ʋɔtru la nu, eye mele eƒom. Ne ame aɖe se nye gbe, eye wòʋu ʋɔa la, mage ɖe eme, eye mi kplii míade asi agba me aɖu nu ɖekae."},{"book":"Nyaɖeɖefia","chapter":"3","verse":"21","text":"Mana ame si ɖu dzi la nanɔ nye axadzi le nye fiazikpui dzi abe ale si nye hã meɖu dzi, eye mele Fofonye gbɔ le eƒe fiazikpui dzi ene."},{"book":"Nyaɖeɖefia","chapter":"3","verse":"22","text":"Ame siwo to senu li na la nese nu si gblɔm Gbɔgbɔ la le na hameawo.”"}]}