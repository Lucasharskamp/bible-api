{"data":[{"book":"2 TIMOTHY","chapter":"4","verse":"1","text":"Nau e kauatu haimahi taku taratara nei imua naa karamata TeAtua aa imua naa karamata Jesus Christ, Ttama ma ki hakatonutonu naa tama e ora aa ma naa tama e mmate i tana saaita ma ki au no noho ma se tuku i tana Nohorana:"},{"book":"2 TIMOTHY","chapter":"4","verse":"2","text":"Hakaea peenaa naa taratara TeAtua i te kau saaita hakkaatoa, i te ssao e taukareka aa i te ssao e hakallika. Akonaki atu hakaraaoi iloo ki naa tama naa ki hakattonu naa sosorina laatou, aa koe ku nutua naa tama e hai ki naa sosorina see ttonu; hakatipuria naa manava naa tama naa ki taaohi peenaa ki naa taratara TeAtua."},{"book":"2 TIMOTHY","chapter":"4","verse":"3","text":"Kimuri te henua ma ki see hakannoo ki naa akonaki e ttonu maaoni, naa tama naa ma ki hai ki naa vana laatou e kaimannako. Teenaa naa tama naa ma ki sessee ni tisa maa laatou soko laatou ki kauake naa akonaki teelaa e fiffai laatou ma ki hakannoo."},{"book":"2 TIMOTHY","chapter":"4","verse":"4","text":"Naa tama naa ma ki tiiake laatou naa akonaki maaoni, teenaa laatou ma ki ffuri are no hakannoo ki naa kkai imua."},{"book":"2 TIMOTHY","chapter":"4","verse":"5","text":"A koe iaa ki mmata lokoi ki maarama too hakataakoto i naa vana katoo; koe ki hakalavatoa i oo noho ka hakallono isu ka mee oo heuna ma se tama e hakaea te Lono Taukareka, aa koe ku heheuna hakaraaoi iloo ki maatino koe maa koe se tama e heheuna i TeAtua."},{"book":"2 TIMOTHY","chapter":"4","verse":"6","text":"A nau iaa, taku sao ki tiiake taku ora nei ku tae; taku ora e mee maa ku oti te hakaaratia ki TeAtua i aruna te olta."},{"book":"2 TIMOTHY","chapter":"4","verse":"7","text":"Nau ni hai iloo ki aku mahi no hakaoti taku haiva ni tere, teenaa nau ni lavaa te taaohi peenaa ki taku lotu."},{"book":"2 TIMOTHY","chapter":"4","verse":"8","text":"Aa teenei taku tuuhana raa ku tukua mai hakaoti, teenaa ko te ora e tonu e taka ma TeAtua. Te tuuhana naa ma ki kaumai TeAriki, Ttama e hakatonutonu te henua, i tana aso ma ki hakasura mai. Tevana iaa teenaa seai maa ko taku tuuhana raa koi, teenaa ko na tuuhana hoki naa tama hakkaatoa e nnoho ka kkana ki hakasura mai a Ia."},{"book":"2 TIMOTHY","chapter":"4","verse":"9","text":"Hakavave ki au koe kiaa nau."},{"book":"2 TIMOTHY","chapter":"4","verse":"10","text":"Demas ku oti te tere ka tiiake nau no hano ki Tesalonaika, teenaa i aa ia ni oti manava ki naa mee te maarama nei. Kresens ni hano ki Galesia, aa Titus ni hano ki Dalmatia.4.10 Col 4.14; Phlm 24; 2 Cor 8.23; Gal 2.3; Tit 1.4"},{"book":"2 TIMOTHY","chapter":"4","verse":"11","text":"Luke soko ia e nnoho maaua. Too saaita e au raa koe ku toomai koe Mark, i aa nau ma ki hakasoa ina ttama naa i aku heuna nei.4.11 Col 4.14; Phlm 24; Acts 12.12,25; 13.13; 15.37-39; Col 4.10"},{"book":"2 TIMOTHY","chapter":"4","verse":"12","text":"Tikikus ni heunatia a nau ki hano ki Epises.4.12 Acts 20.4; Eph 6.21-22; Col 4.7-8"},{"book":"2 TIMOTHY","chapter":"4","verse":"13","text":"Too saaita e au raa koe ku ppiki mai taku kkahu makallii ni tiiake i te hare Carpus i Troas; ppiki mai hoki aku laupepa, mmata ki see tiiake koe naa laupepa e pena ki naa huru naa manu.4.13 Acts 20.6"},{"book":"2 TIMOTHY","chapter":"4","verse":"14","text":"Alexander, te tama e heheuna ma naa katana raa, ni mee ana vana e hakallika iloo kiaa nau. Teenaa a ia ma ki suia TeAriki i ana vana ni mee naa.4.14 1 Tim 1.20; Ps 62.12; Rom 2.6"},{"book":"2 TIMOTHY","chapter":"4","verse":"15","text":"Koe ki poopoo tonu hakaraaoi iloo i ttama naa, i te aa, ttama naa e hai te lopo taratara iloo maa naa akonaki taatou nei e ssara."},{"book":"2 TIMOTHY","chapter":"4","verse":"16","text":"I taku saaita mua ni taakina ki te koti raa, see hai tama ni tuu mai no tokonaki kiaa nau; naa tama raa ni ffuro katoo iaa nau. Nau e taku maa TeAtua ki aroha i naa tama naa!"},{"book":"2 TIMOTHY","chapter":"4","verse":"17","text":"Tevana iaa TeAriki ni pare mai no tokonaki kiaa nau, ki lavaa nau te hakaea te Lono Taukareka katoo raa ki naa tama naa henua sara hakkaatoa; teenaa nau ni hakasaoria ki see taia nau no mate."},{"book":"2 TIMOTHY","chapter":"4","verse":"18","text":"Nau ma ki hakasaoria TeAriki i te kau vana e hakallika no toa ki tana Nohorana i te lani. A Ia ki hakanauria peenaa i te kau saaita hakkaatoa! Amen."},{"book":"2 TIMOTHY","chapter":"4","verse":"19","text":"Kauatu aku purepure ki Priscilla laaua ma Aquila aa ko te haanauna Onesiforus.4.19 Acts 18.2; 2 Tim 1.16-17"},{"book":"2 TIMOTHY","chapter":"4","verse":"20","text":"Erastus ni noho ake i Corinth, aa Trofimus ni tiiake nau i Militas i aa ia ni maki.4.20 Acts 19.22; Rom 16.23; Acts 20.4; 21.29"},{"book":"2 TIMOTHY","chapter":"4","verse":"21","text":"Hakavave ki tae mai koe imua te ssao te saumakallii e lasi."},{"book":"2 TIMOTHY","chapter":"4","verse":"22","text":"TeAriki ki noho ma koe, aa te laaoi TeAtua ki takoto i kootou."}]}