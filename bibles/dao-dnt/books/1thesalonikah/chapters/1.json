{"data":[{"book":"1 Thesalonikah","chapter":"1","verse":"1","text":"Pawluh, Tilah ja Timoti naw,1:1 Ngs 17:1"},{"book":"1 Thesalonikah","chapter":"1","verse":"2","text":"Nangmi phäh alä se Pamhnam je na lü kami ktaiyü naküt üng jenak ka ning jah mtheh petki."},{"book":"1 Thesalonikah","chapter":"1","verse":"3","text":"Ihlawka nami jumnak nami xünsak üng ngdangki, nami mhläkphyanak naw ihlawka ning jah khüikhawmsaki, ja mi Bawipa Jesuh Khritaw üng ihlawka nami äpeinak ngkhängki ti cun ka ning jah sümki."},{"book":"1 Thesalonikah","chapter":"1","verse":"4","text":"Kami be ja kami cinae aw, Pamhnam naw ning jah mhläkphya na lü a khyang vaia a ning jah xü päng ti cun kami ksingki."},{"book":"1 Thesalonikah","chapter":"1","verse":"5","text":"Thangkdaw nami veia kami sang law kcük üng, khyü nglung däk am ni lü Ngmüimkhya Ngcim ja johit am, käna ngkhängceknak üng kümbekia cangnak am kami lawpüiki. Nami hlawnga kami ve üng, nangmia dawnak vaia kami veki ti cun nami ksingki."},{"book":"1 Thesalonikah","chapter":"1","verse":"6","text":"Nami khamei a dämda üngpi, Ngmüimkhya Ngcim üngkhyüh lawkia jekyainaka ngthu yah lü keimi ja Bawipa üng nami ngcukngkiki.1:6 Ngs 17:5-9"},{"book":"1 Thesalonikah","chapter":"1","verse":"7","text":"Akaijah hne ja Maketawnih hne üng jumeikiea phäh ami ngcukngkihnak vaia nami kyaki."},{"book":"1 Thesalonikah","chapter":"1","verse":"8","text":"Bawipaa ngthu cun nangmi üngka naw ngthang hüki, Maketawnih hne ja Akaijah hne däka am ni lü, hnün naküt üng Pamhnam nami jumeinak cun ngthang hüki. Acunüng, keimia pyen vai i pi am hlü."},{"book":"1 Thesalonikah","chapter":"1","verse":"9","text":"Nami veia kami law üng ihawkba nami jah dokham, xüngseikia Pamhnam kcanga khut bi khaia,"},{"book":"1 Thesalonikah","chapter":"1","verse":"10","text":"thihnak üngka naw tho be lü Pamhnama mlung sonak üngka naw jah küikyankia a Capa Jesuh — khankhaw üngka naw a Capaa law be vai mtätei lü juktuh nghlat ta lü nami ve cun acuna khyang he naw pyen ve u."}]}