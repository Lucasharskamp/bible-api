{"data":[{"book":"lūkaḥ","chapter":"24","verse":"1","text":"atha saptāhaprathamadinē'tipratyūṣē tā yōṣitaḥ sampāditaṁ sugandhidravyaṁ gr̥hītvā tadanyābhiḥ kiyatībhiḥ strībhiḥ saha śmaśānaṁ yayuḥ|"},{"book":"lūkaḥ","chapter":"24","verse":"2","text":"kintu śmaśānadvārāt pāṣāṇamapasāritaṁ dr̥ṣṭvā"},{"book":"lūkaḥ","chapter":"24","verse":"3","text":"tāḥ praviśya prabhō rdēhamaprāpya"},{"book":"lūkaḥ","chapter":"24","verse":"4","text":"vyākulā bhavanti ētarhi tējōmayavastrānvitau dvau puruṣau tāsāṁ samīpē samupasthitau"},{"book":"lūkaḥ","chapter":"24","verse":"5","text":"tasmāttāḥ śaṅkāyuktā bhūmāvadhōmukhyasyasthuḥ| tadā tau tā ūcatu rmr̥tānāṁ madhyē jīvantaṁ kutō mr̥gayatha?"},{"book":"lūkaḥ","chapter":"24","verse":"6","text":"sōtra nāsti sa udasthāt|"},{"book":"lūkaḥ","chapter":"24","verse":"7","text":"pāpināṁ karēṣu samarpitēna kruśē hatēna ca manuṣyaputrēṇa tr̥tīyadivasē śmaśānādutthātavyam iti kathāṁ sa galīli tiṣṭhan yuṣmabhyaṁ kathitavān tāṁ smarata|"},{"book":"lūkaḥ","chapter":"24","verse":"8","text":"tadā tasya sā kathā tāsāṁ manaḥsu jātā|"},{"book":"lūkaḥ","chapter":"24","verse":"9","text":"anantaraṁ śmaśānād gatvā tā ēkādaśaśiṣyādibhyaḥ sarvvēbhyastāṁ vārttāṁ kathayāmāsuḥ|"},{"book":"lūkaḥ","chapter":"24","verse":"10","text":"magdalīnīmariyam, yōhanā, yākūbō mātā mariyam tadanyāḥ saṅginyō yōṣitaśca prēritēbhya ētāḥ sarvvā vārttāḥ kathayāmāsuḥ"},{"book":"lūkaḥ","chapter":"24","verse":"11","text":"kintu tāsāṁ kathām anarthakākhyānamātraṁ buddhvā kōpi na pratyait|"},{"book":"lūkaḥ","chapter":"24","verse":"12","text":"tadā pitara utthāya śmaśānāntikaṁ dadhāva, tatra ca prahvō bhūtvā pārśvaikasthāpitaṁ kēvalaṁ vastraṁ dadarśa; tasmādāścaryyaṁ manyamānō yadaghaṭata tanmanasi vicārayan pratasthē|"},{"book":"lūkaḥ","chapter":"24","verse":"13","text":"tasminnēva dinē dvau śiyyau yirūśālamaścatuṣkrōśāntaritam immāyugrāmaṁ gacchantau"},{"book":"lūkaḥ","chapter":"24","verse":"14","text":"tāsāṁ ghaṭanānāṁ kathāmakathayatāṁ"},{"book":"lūkaḥ","chapter":"24","verse":"15","text":"tayōrālāpavicārayōḥ kālē yīśurāgatya tābhyāṁ saha jagāma"},{"book":"lūkaḥ","chapter":"24","verse":"16","text":"kintu yathā tau taṁ na paricinutastadarthaṁ tayō rdr̥ṣṭiḥ saṁruddhā|"},{"book":"lūkaḥ","chapter":"24","verse":"17","text":"sa tau pr̥ṣṭavān yuvāṁ viṣaṇṇau kiṁ vicārayantau gacchathaḥ?"},{"book":"lūkaḥ","chapter":"24","verse":"18","text":"tatastayōḥ kliyapānāmā pratyuvāca yirūśālamapurē'dhunā yānyaghaṭanta tvaṁ kēvalavidēśī kiṁ tadvr̥ttāntaṁ na jānāsi?"},{"book":"lūkaḥ","chapter":"24","verse":"19","text":"sa papraccha kā ghaṭanāḥ? tadā tau vaktumārēbhātē yīśunāmā yō nāsaratīyō bhaviṣyadvādī īśvarasya mānuṣāṇāñca sākṣāt vākyē karmmaṇi ca śaktimānāsīt"},{"book":"lūkaḥ","chapter":"24","verse":"20","text":"tam asmākaṁ pradhānayājakā vicārakāśca kēnāpi prakārēṇa kruśē viddhvā tasya prāṇānanāśayan tadīyā ghaṭanāḥ;"},{"book":"lūkaḥ","chapter":"24","verse":"21","text":"kintu ya isrāyēlīyalōkān uddhārayiṣyati sa ēvāyam ityāśāsmābhiḥ kr̥tā|tadyathā tathāstu tasyā ghaṭanāyā adya dinatrayaṁ gataṁ|"},{"book":"lūkaḥ","chapter":"24","verse":"22","text":"adhikantvasmākaṁ saṅginīnāṁ kiyatstrīṇāṁ mukhēbhyō'sambhavavākyamidaṁ śrutaṁ;"},{"book":"lūkaḥ","chapter":"24","verse":"23","text":"tāḥ pratyūṣē śmaśānaṁ gatvā tatra tasya dēham aprāpya vyāghuṭyētvā prōktavatyaḥ svargīsadūtau dr̥ṣṭāvasmābhistau cāvādiṣṭāṁ sa jīvitavān|"},{"book":"lūkaḥ","chapter":"24","verse":"24","text":"tatōsmākaṁ kaiścit śmaśānamagamyata tē'pi strīṇāṁ vākyānurūpaṁ dr̥ṣṭavantaḥ kintu taṁ nāpaśyan|"},{"book":"lūkaḥ","chapter":"24","verse":"25","text":"tadā sa tāvuvāca, hē abōdhau hē bhaviṣyadvādibhiruktavākyaṁ pratyētuṁ vilambamānau;"},{"book":"lūkaḥ","chapter":"24","verse":"26","text":"ētatsarvvaduḥkhaṁ bhuktvā svabhūtiprāptiḥ kiṁ khrīṣṭasya na nyāyyā?"},{"book":"lūkaḥ","chapter":"24","verse":"27","text":"tataḥ sa mūsāgranthamārabhya sarvvabhaviṣyadvādināṁ sarvvaśāstrē svasmin likhitākhyānābhiprāyaṁ bōdhayāmāsa|"},{"book":"lūkaḥ","chapter":"24","verse":"28","text":"atha gamyagrāmābhyarṇaṁ prāpya tēnāgrē gamanalakṣaṇē darśitē"},{"book":"lūkaḥ","chapter":"24","verse":"29","text":"tau sādhayitvāvadatāṁ sahāvābhyāṁ tiṣṭha dinē gatē sati rātrirabhūt; tataḥ sa tābhyāṁ sārddhaṁ sthātuṁ gr̥haṁ yayau|"},{"book":"lūkaḥ","chapter":"24","verse":"30","text":"paścādbhōjanōpavēśakālē sa pūpaṁ gr̥hītvā īśvaraguṇān jagāda tañca bhaṁktvā tābhyāṁ dadau|"},{"book":"lūkaḥ","chapter":"24","verse":"31","text":"tadā tayō rdr̥ṣṭau prasannāyāṁ taṁ pratyabhijñatuḥ kintu sa tayōḥ sākṣādantardadhē|"},{"book":"lūkaḥ","chapter":"24","verse":"32","text":"tatastau mithōbhidhātum ārabdhavantau gamanakālē yadā kathāmakathayat śāstrārthañcabōdhayat tadāvayō rbuddhiḥ kiṁ na prājvalat?"},{"book":"lūkaḥ","chapter":"24","verse":"33","text":"tau tatkṣaṇādutthāya yirūśālamapuraṁ pratyāyayatuḥ, tatsthānē śiṣyāṇām ēkādaśānāṁ saṅgināñca darśanaṁ jātaṁ|"},{"book":"lūkaḥ","chapter":"24","verse":"34","text":"tē prōcuḥ prabhurudatiṣṭhad iti satyaṁ śimōnē darśanamadācca|"},{"book":"lūkaḥ","chapter":"24","verse":"35","text":"tataḥ pathaḥ sarvvaghaṭanāyāḥ pūpabhañjanēna tatparicayasya ca sarvvavr̥ttāntaṁ tau vaktumārēbhātē|"},{"book":"lūkaḥ","chapter":"24","verse":"36","text":"itthaṁ tē parasparaṁ vadanti tatkālē yīśuḥ svayaṁ tēṣāṁ madhya prōtthaya yuṣmākaṁ kalyāṇaṁ bhūyād ityuvāca,"},{"book":"lūkaḥ","chapter":"24","verse":"37","text":"kintu bhūtaṁ paśyāma ityanumāya tē samudvivijirē trēṣuśca|"},{"book":"lūkaḥ","chapter":"24","verse":"38","text":"sa uvāca, kutō duḥkhitā bhavatha? yuṣmākaṁ manaḥsu sandēha udēti ca kutaḥ?"},{"book":"lūkaḥ","chapter":"24","verse":"39","text":"ēṣōhaṁ, mama karau paśyata varaṁ spr̥ṣṭvā paśyata, mama yādr̥śāni paśyatha tādr̥śāni bhūtasya māṁsāsthīni na santi|"},{"book":"lūkaḥ","chapter":"24","verse":"40","text":"ityuktvā sa hastapādān darśayāmāsa|"},{"book":"lūkaḥ","chapter":"24","verse":"41","text":"tē'sambhavaṁ jñātvā sānandā na pratyayan| tataḥ sa tān papraccha, atra yuṣmākaṁ samīpē khādyaṁ kiñcidasti?"},{"book":"lūkaḥ","chapter":"24","verse":"42","text":"tatastē kiyaddagdhamatsyaṁ madhu ca daduḥ"},{"book":"lūkaḥ","chapter":"24","verse":"43","text":"sa tadādāya tēṣāṁ sākṣād bubhujē"},{"book":"lūkaḥ","chapter":"24","verse":"44","text":"kathayāmāsa ca mūsāvyavasthāyāṁ bhaviṣyadvādināṁ granthēṣu gītapustakē ca mayi yāni sarvvāṇi vacanāni likhitāni tadanurūpāṇi ghaṭiṣyantē yuṣmābhiḥ sārddhaṁ sthitvāhaṁ yadētadvākyam avadaṁ tadidānīṁ pratyakṣamabhūt|"},{"book":"lūkaḥ","chapter":"24","verse":"45","text":"atha tēbhyaḥ śāstrabōdhādhikāraṁ datvāvadat,"},{"book":"lūkaḥ","chapter":"24","verse":"46","text":"khrīṣṭēnētthaṁ mr̥tiyātanā bhōktavyā tr̥tīyadinē ca śmaśānādutthātavyañcēti lipirasti;"},{"book":"lūkaḥ","chapter":"24","verse":"47","text":"tannāmnā yirūśālamamārabhya sarvvadēśē manaḥparāvarttanasya pāpamōcanasya ca susaṁvādaḥ pracārayitavyaḥ,"},{"book":"lūkaḥ","chapter":"24","verse":"48","text":"ēṣu sarvvēṣu yūyaṁ sākṣiṇaḥ|"},{"book":"lūkaḥ","chapter":"24","verse":"49","text":"aparañca paśyata pitrā yat pratijñātaṁ tat prēṣayiṣyāmi, ataēva yāvatkālaṁ yūyaṁ svargīyāṁ śaktiṁ na prāpsyatha tāvatkālaṁ yirūśālamnagarē tiṣṭhata|"},{"book":"lūkaḥ","chapter":"24","verse":"50","text":"atha sa tān baithanīyāparyyantaṁ nītvā hastāvuttōlya āśiṣa vaktumārēbhē"},{"book":"lūkaḥ","chapter":"24","verse":"51","text":"āśiṣaṁ vadannēva ca tēbhyaḥ pr̥thag bhūtvā svargāya nītō'bhavat|"},{"book":"lūkaḥ","chapter":"24","verse":"52","text":"tadā tē taṁ bhajamānā mahānandēna yirūśālamaṁ pratyājagmuḥ|"},{"book":"lūkaḥ","chapter":"24","verse":"53","text":"tatō nirantaraṁ mandirē tiṣṭhanta īśvarasya praśaṁsāṁ dhanyavādañca karttam ārēbhirē| iti||"}]}