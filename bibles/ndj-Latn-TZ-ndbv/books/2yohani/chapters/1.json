{"data":[{"book":"2 Yohani","chapter":"1","verse":"1","text":"Nenga mvaha chilongosi ngukuyandikila muhumbu yiwushawuliwili na Chapanga pamu na vana vaku yindivatama muunakaka. Kucha nenga weka ha yindivatama, ila vandu vosi yivaumanyili wula unakaka wuwowu nguvatama yumwi,"},{"book":"2 Yohani","chapter":"1","verse":"2","text":"Kwa nongwa unakaka wuva mugati yetu na weni wukwikala na yufwi jola."},{"book":"2 Yohani","chapter":"1","verse":"3","text":"Usangi na lusungu na kusika kufuma kwa Chapanga Tati na kwa Yesu Kilistu mwana wa Tati, dakuvi pamu na yufwi kwa nakaka na utami."},{"book":"2 Yohani","chapter":"1","verse":"4","text":"Ndasekilelili nendu kuwona vana vaku vamonga vakwikala na milandu ya nakaka, ngimu watulayililili Tati."},{"book":"2 Yohani","chapter":"1","verse":"5","text":"Topi, muhumbu ngukudediveka twitami na ali lilawu lya shonu ha, ila ndi lilawu lilila lila lituvelili nalyu chipindi mlima wakali hela kulumbiwa."},{"book":"2 Yohani","chapter":"1","verse":"6","text":"Na utami mana yaki kwikala kwa kupikana Malawu va Chapanga. Lilawu limpikanishili chipindi mlima wakali hela kulumbiwa ndi ali, mukudayiliwa mwikali kwa kwitama."},{"book":"2 Yohani","chapter":"1","verse":"7","text":"Vafyangu vatangalili vafumbuka mumlima. Vandu ava vangajila kujumila kucha Yesu Kilistu kayisa kwa yufwi kunu pakava mundu. Yula yalema ndi mfyangu na ndi yamlimba Kilistu."},{"book":"2 Yohani","chapter":"1","verse":"8","text":"Mwivavali, mukotoo kuyaghamisha fila fivelekwa fya ngimbaniku yenu, muwesi kuyanga fupu yenu yosi."},{"book":"2 Yohani","chapter":"1","verse":"9","text":"Kila mundu yangajila kukombikesha na yangajila kwikala mung'ulilu yimwilata Kilistu ila akuyongesha findu fingi mung'ulilu, mundu ayu kavahela Chapanga. Lakini yula yakombikesha na kwikala mung'ulilu ayi, akwilumba na Tati na Mwana wuwula wula."},{"book":"2 Yohani","chapter":"1","verse":"10","text":"Topi, mundu payisa kwa yumwi na akuyegha ng'odu ng'ulilu yimwilata Kilistu, mukotoo kumulibushila kayenu, wala mukotoo kumjambusha."},{"book":"2 Yohani","chapter":"1","verse":"11","text":"Nongwa yula yamujambusha mundu ayu akwilumba na mweni mufigoli fyaki fya wafu."},{"book":"2 Yohani","chapter":"1","verse":"12","text":"Ndiva na filongu fitangalili fya kuvawombela, lakini dayila ha kuvayandikila. Ngushuvilila dandivatyangili twiwoni na kuwombana pamu na yumwi, ili tuweshi kupata seku ngomi munu."},{"book":"2 Yohani","chapter":"1","verse":"13","text":"Pokeli jambu ya vana va muhaja waku yashawuliwili na Chapanga."}]}