{"data":[{"book":"TIMOTEE 1","chapter":"5","verse":"1","text":"Awa kadi wota a felir nayeejo no sattiri, kono waajor mo wa si ko o ben maa, sukaaɓe worɓe ɓen kadi wa miɲɲiraaɓe maa,"},{"book":"TIMOTEE 1","chapter":"5","verse":"2","text":"rewɓe nayeeɓe ɓen kadi wa neeniraaɓe maa, jiwɓe ɓen kadi wa bandiraaɓe maa e nder laaɓal timmungal."},{"book":"TIMOTEE 1","chapter":"5","verse":"3","text":"Teddinaa kadi keynguuɓe ɓen, hara ko keynguuɓe ɓe alaa ballo ɓen."},{"book":"TIMOTEE 1","chapter":"5","verse":"4","text":"Si keynguujo no mari ɓiɓɓe maa taaniraaɓe, yo ɓen ekkito taho wuurirgol wano Alla faaliraa non e telen-ma ɗankagol ɓeynguure maɓɓe nden tigi, ko nii ɓe yoɓitirta mawɓe maɓɓe ɓen, ko fii ɗun no wela Alla."},{"book":"TIMOTEE 1","chapter":"5","verse":"5","text":"Keynguujo tigi-tigiijo mo alaa ballo on no waɗi tama'u mun on e Alla, duumii e toragol mo jemma e ɲalorma."},{"book":"TIMOTEE 1","chapter":"5","verse":"6","text":"Kono keynguujo jokkuɗo mbeleeɗe ko mayɗo, fii kala himo wuuri."},{"book":"TIMOTEE 1","chapter":"5","verse":"7","text":"Ko ɗunɗoo haanuɗaa waajaade fii wota ɓen keynguuɓe wonu felniiɓe."},{"book":"TIMOTEE 1","chapter":"5","verse":"8","text":"On mo dankaaki siɓɓe mun ɓen, tentinii ɓeynguure mun nden, haray o bugitike gomɗinal ngal, awa kadi haray hay mo gomɗinaa no ɓuri mo."},{"book":"TIMOTEE 1","chapter":"5","verse":"9","text":"Fii yo keynguujo windodu e keynguuɓe haanaaɓe walliteede ɓen, yo taw ko fanɗi woo himo mari duuɓi cappanɗe jeegoo, hara kadi ko yondinornooɗo gorko gooto,"},{"book":"TIMOTEE 1","chapter":"5","verse":"10","text":"hara kadi ko andiraaɗo kuuɗe moƴƴe, wano ne'ugol fayɓe, wernugol kadi hoɓɓe, sembugol koyɗe yimɓe Alla ɓen, wallitagol tampuɓe ɓen, waɗugol kala kuugal moƴƴal."},{"book":"TIMOTEE 1","chapter":"5","verse":"11","text":"Kono wota a jaɓu winditude keynguuɓe hecciɗuɓe ɓen, ko fii nde himmeeji maɓɓe ɗin woɗɗintini ɓe *Almasiihu on woo, ɓe faalete ƴetteede,"},{"book":"TIMOTEE 1","chapter":"5","verse":"12","text":"ɓe adda ɲaawoore Alla e hoore maɓɓe, sabu ko ɓe firti *ahadi maɓɓe araniri ndin kon."},{"book":"TIMOTEE 1","chapter":"5","verse":"13","text":"E hoore ɗun, ɓe wona puyɓe, ɓe wowtinoo naata e nduu, yalta e nduu, ɓe ɓeyda e ɗun ɲooreeji, ɓe wona humpaaɓe, ɓe wona e wowlugol piiji ɗi haanaaka wowleede."},{"book":"TIMOTEE 1","chapter":"5","verse":"14","text":"Ko ɗun waɗi si mi wi'i yo keynguuɓe hecciɗuɓe ɓen ƴette, ɓe heɓa ɓiɓɓe, ɓe ardoo ɓeynguure maɓɓe nden, fii wota en jonnu liddotooɓe en ɓen jolkun woo no ɓe aybinira en."},{"book":"TIMOTEE 1","chapter":"5","verse":"15","text":"Ko fii wuren woɓɓe e maɓɓe murtii, jokkii Ibuliisa."},{"book":"TIMOTEE 1","chapter":"5","verse":"16","text":"Si debbo gomɗinɗo no mari keynguuɓe ka mun, yo o wallito ɓe, hara hinaa *moftal ngal fawtii ɓe, fii no moftal ngal waawira wallitorde keynguuɓe ɓe alaa ballo ɓen."},{"book":"TIMOTEE 1","chapter":"5","verse":"17","text":"Ardotooɓe moftal ngal moƴƴa no handi e teddungal sowondirngal, tentinii ɓen wakkiliiɓe yangi waajagol e jannugol."},{"book":"TIMOTEE 1","chapter":"5","verse":"18","text":"Ko fii bindi ɗin no wi'i: «Wota mo buuma hunduko ngaari ndin nde hindi yaaɓana ɗun maaro», awa kadi: «Golloowo no handi e njoddi mun.»"},{"book":"TIMOTEE 1","chapter":"5","verse":"19","text":"Wota a jaɓu tooɲe e hoore ardotooɗo woo, si hinaa a heɓu seeditiiɓe ɗiɗo maa tato."},{"book":"TIMOTEE 1","chapter":"5","verse":"20","text":"Duumiiɓe e waɗugol junuubu ɓen, wurtu ɓe e yeeso fow, fii no heddiiɓe ɓen kadi hulira."},{"book":"TIMOTEE 1","chapter":"5","verse":"21","text":"E yeeso Alla e Iisaa Almasiihu on e malaa'ikaaɓe suɓaaɓe ɓen, mi yamirii ma jokkugol ɗee yamirooje e ɓaawo ɓurdindingol maa giɗaale."},{"book":"TIMOTEE 1","chapter":"5","verse":"22","text":"Wota a hawju *fawugol juuɗe e hoore hay gooto toɗɗoo mo fii golle Alla ɗen. Wota a tawde e junuubaaji woɓɓe. Reeno, wonaa laaɓuɗo."},{"book":"TIMOTEE 1","chapter":"5","verse":"23","text":"Accu yarugol ndiyan tun, huutoraa kadi njaram *wiiɲu seeɗa, sabu nawnahoy reedu maa jokkondirkoy koy."},{"book":"TIMOTEE 1","chapter":"5","verse":"24","text":"Junuubaaji yimɓe goo no feeɲi ado ɓe ɲaaweede, woɓɓe ɓen non ɗi feeɲirii woo yeeso."},{"book":"TIMOTEE 1","chapter":"5","verse":"25","text":"Ko wano non kadi kuuɗe moƴƴe ɗen no feeɲi, hay ɗe feeɲaa ɗen kadi waawataa suuɗaade."}]}