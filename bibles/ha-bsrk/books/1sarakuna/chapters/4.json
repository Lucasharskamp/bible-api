{"data":[{"book":"1 Sarakuna","chapter":"4","verse":"1","text":"Sai Sarki Solomon ya yi mulki a bisa dukan Isra’ila."},{"book":"1 Sarakuna","chapter":"4","verse":"2","text":"Waɗannan su ne manyan shugabanninsa."},{"book":"1 Sarakuna","chapter":"4","verse":"3","text":"Elihoref da Ahiya, ’ya’yan Shisha maza, su ne marubuta."},{"book":"1 Sarakuna","chapter":"4","verse":"4","text":"Benahiya ɗan Yehohiyada, shi ne shugaban mayaƙa."},{"book":"1 Sarakuna","chapter":"4","verse":"5","text":"Azariya ɗan Natan, shi ne mai lura da shugabannin yanki."},{"book":"1 Sarakuna","chapter":"4","verse":"6","text":"Ahishar, shi ne sarkin fada."},{"book":"1 Sarakuna","chapter":"4","verse":"7","text":"Solomon yana da gwamnoni yankuna goma sha biyu a bisa dukan Isra’ila, waɗanda suke tanaji abinci domin sarki da kuma gidan sarauta. Kowanne yakan tanada abinci na wata ɗaya a shekara."},{"book":"1 Sarakuna","chapter":"4","verse":"8","text":"Ga sunayensu,"},{"book":"1 Sarakuna","chapter":"4","verse":"9","text":"Ben-Deker, shi ne a Makaz, Sha’albim, Bet-Shemesh da Elon Bet-Hanan;"},{"book":"1 Sarakuna","chapter":"4","verse":"10","text":"Ben-Hesed, shi ne a Arubbot (Soko da dukan ƙasar Hefer);"},{"book":"1 Sarakuna","chapter":"4","verse":"11","text":"Ben-Abinadab, shi ne a Nafot Dor (ya auri Tafat ’yar Solomon);"},{"book":"1 Sarakuna","chapter":"4","verse":"12","text":"Ba’ana ɗan Ahilud, shi ne a Ta’anak da Megiddo, da kuma dukan Bet-Sheyan biye da Zaretan ƙasa da Yezireyel, daga Bet-Sheyan zuwa Abel-Mehola a ƙetaren Yokmeyam;"},{"book":"1 Sarakuna","chapter":"4","verse":"13","text":"Ben-Geber, shi ne a Ramot Gileyad (Mazaunan Yayir ɗan Manasse a Gileyad suna a ƙarƙashinsa, haka ma yankin Argob a Bashan tare da manyan biranen sittin masu katanga da suke da ƙyamare na tagulla);"},{"book":"1 Sarakuna","chapter":"4","verse":"14","text":"Ahinadab ɗan Iddo, shi ne a Mahanayim;"},{"book":"1 Sarakuna","chapter":"4","verse":"15","text":"Ahimawaz, shi ne a Naftali (ya auri Basemat ’yar Solomon);"},{"book":"1 Sarakuna","chapter":"4","verse":"16","text":"Ba’ana ɗan Hushai, shi ne a Asher da Bayelot;"},{"book":"1 Sarakuna","chapter":"4","verse":"17","text":"Yehoshafat ɗan Faruwa, shi ne a Issakar;"},{"book":"1 Sarakuna","chapter":"4","verse":"18","text":"Shimeyi ɗan Ela, shi ne a Benyamin;"},{"book":"1 Sarakuna","chapter":"4","verse":"19","text":"Geber ɗan Uri, shi ne a Gileyad (ƙasar Sihon sarkin Amoriyawa da kuma Og sarkin Bashan). Shi ne kaɗai gwamna a bisa yankin."},{"book":"1 Sarakuna","chapter":"4","verse":"20","text":"Mutanen Yahuda da na Isra’ila sun yi yawa sai ka ce yashi a bakin teku. Suka ci, suka sha, suka kuma yi farin ciki."},{"book":"1 Sarakuna","chapter":"4","verse":"21","text":"Solomon kuwa ya yi mulki a bisa dukan masarautai daga Kogi4.21 Wato, Yuferites; haka ma a aya 24. zuwa ƙasar Filistiyawa, har zuwa iyakar Masar. Waɗannan ƙasashe sun yi ta kawo haraji, suka kuma zama bayin Solomon dukan kwanakin ransa."},{"book":"1 Sarakuna","chapter":"4","verse":"22","text":"Tanajin Solomon na kowace rana su ne, garwa talatin na garin abinci,"},{"book":"1 Sarakuna","chapter":"4","verse":"23","text":"shanun da aka yi kiwo a gida guda goma, shanu ashirin da suka ƙoshi daga kiwo, tumaki da awaki ɗari; ban da ƙishimai, bareyi, batsiyoyi, da kaji masu ƙiba."},{"book":"1 Sarakuna","chapter":"4","verse":"24","text":"Gama ya yi mulki a bisa dukan masarautai yamma da Kogi, daga Tifsa zuwa Gaza, aka kuwa sami zaman lafiya a kowane gefe."},{"book":"1 Sarakuna","chapter":"4","verse":"25","text":"A kwanakin da Solomon yake raye, Yahuda da Isra’ila, daga Dan zuwa Beyersheba, sun zauna lafiya, kowane mutum ya zauna a ƙarƙashin itacen inabi da na ɓaurensa."},{"book":"1 Sarakuna","chapter":"4","verse":"26","text":"Solomon yana da rumfunan dawakai masu jan kekunan yaƙi, dubu huɗu,4.26 Waɗansu rubuce-rubucen hannu na Seftuwajin (dubi kuma 2Tar 9.25); Ibraniyanci na da arba’in da kuma dawakai dubu goma sha biyu4.26 Ko kuwa masu hawa"},{"book":"1 Sarakuna","chapter":"4","verse":"27","text":"Shugabannin yankuna, kowanne a watansa yakan yi tanajin abinci domin Sarki Solomon da kuma duk wanda ya zo teburin sarki. Sun tabbatar ba a rasa kome ba."},{"book":"1 Sarakuna","chapter":"4","verse":"28","text":"Kowa a cikinsu, bisa ga lokacin da aka ba shi, yakan kai hatsin sha’ir da ciyawa domin dawakan-kekunan yaƙi, da sauran dawakai a inda aka ajiye su."},{"book":"1 Sarakuna","chapter":"4","verse":"29","text":"Allah ya ba Solomon hikima da hangen nesa mai girma, da kuma fāɗin fahimta marar iyaka, kamar yashi a bakin teku."},{"book":"1 Sarakuna","chapter":"4","verse":"30","text":"Hikimar Solomon ta fi hikimar mutanen Gabas, ta kuma fi dukan hikimar Masar girma."},{"book":"1 Sarakuna","chapter":"4","verse":"31","text":"Ya fi kowane mutum hikima, har da Etan dangin Ezra ma. Yana da hikima fiye da Heman, Kalkol da Darda, ’ya’yan Mahol maza. Sunansa ya bazu ko’ina a ƙasashen da suke kewaye."},{"book":"1 Sarakuna","chapter":"4","verse":"32","text":"Ya yi karin magana dubu uku. Waƙoƙinsa kuwa sun kai dubu ɗaya da biyar."},{"book":"1 Sarakuna","chapter":"4","verse":"33","text":"Ya yi magana a kan rayuwar itatuwa, daga al’ul na Lebanon zuwa hizzob da yake girma a bangaye. Ya kuma yi koyarwa game da dabbobi, da tsuntsaye, da abubuwa masu rarrafe, da kuma kifi."},{"book":"1 Sarakuna","chapter":"4","verse":"34","text":"Mutane suka yi ta zuwa daga ƙasashe dabam-dabam don su ji hikimar Solomon. Sarakuna daga ko’ina a duniya, sun ji labarin hikimarsa, suka kuma aika da mutane don su ji shi."}]}