{"data":[{"book":"האיגרת אל-העברים","chapter":"7","verse":"1","text":"אותו מלכי־צדק היה מלך העיר שלם וכהן לאל עליון. כשחזר אברהם מהקרב שבו ניצח מלכים רבים, יצא מלכי־צדק לקבל את פניו וברך אותו,"},{"book":"האיגרת אל-העברים","chapter":"7","verse":"2","text":"ואילו אברהם העניק לו מעשר מכל השלל שלקח. מלכי־צדק פירושו: מלך הצדקה, אך הוא גם מלך השלום, שכן שלם פירושו שלום."},{"book":"האיגרת אל-העברים","chapter":"7","verse":"3","text":"אין לנו כל מסמך שמעיד על ייחוסו של מלכי־צדק; לא אב ולא אם, וגם לא ידוע לנו דבר על לידתו ועל מותו. חייו דומים לחיי בן־האלוהים וכהונתו עומדת לנצח."},{"book":"האיגרת אל-העברים","chapter":"7","verse":"4","text":"הבה נבחן את גדולתו של מלכי־צדק:"},{"book":"האיגרת אל-העברים","chapter":"7","verse":"5","text":"אילו היה מלכי־צדק כהן משבט לוי, היה אברהם חייב לתת לו מעשר, כפי שבמרוצת הזמן ציוותה התורה על בני־ישראל לפרנס את הכוהנים שהקדישו את חייהם לעבודת אלוהים."},{"book":"האיגרת אל-העברים","chapter":"7","verse":"6","text":"מלכי־צדק לא השתייך למשפחת בני־לוי, ובכל זאת נתן לו אברהם מעשר."},{"book":"האיגרת אל-העברים","chapter":"7","verse":"7","text":"וכפי שאנו יודעים, גדול מי שמברך ממקבל הברכה."},{"book":"האיגרת אל-העברים","chapter":"7","verse":"8","text":"בכהונת הלויים היו מקבלי המעשר אנשים של בשר ודם, אשר מתו בבוא העת, ואילו על מלכי־צדק אנו קוראים כאילו הוא חי לעולם."},{"book":"האיגרת אל-העברים","chapter":"7","verse":"9","text":"אפשר אף לומר שלוי עצמו – אבי שבט הכוהנים, ומי שבדרך כלל מקבל מעשר מאחרים – נתן מעשר למלכי־צדק באמצעות המעשר של אברהם."},{"book":"האיגרת אל-העברים","chapter":"7","verse":"10","text":"כיצד יתכן הדבר? אמנם לוי טרם נולד, אולם בהיותו זרע אברהם הוא היה בחלציו כשיצא מלכי־צדק לקראת אברהם."},{"book":"האיגרת אל-העברים","chapter":"7","verse":"11","text":"אילו כהונת הלווים, שמשמשת יסוד לתורה, יכלה להושיע אותנו, מדוע שלח אלוהים את המשיח ככהן במעמד מלכי־צדק? מדוע לא במעמד אהרון, שהייתה דרגתם של כל שאר הכוהנים?"},{"book":"האיגרת אל-העברים","chapter":"7","verse":"12","text":"התשובה היא: כיוון שאם יש שינוי בכהונה, צריך לשנות גם את התורה."},{"book":"האיגרת אל-העברים","chapter":"7","verse":"13-14","text":"כולנו יודעים שישוע המשיח לא השתייך לשבט לוי, אלא לשבט יהודה אשר אנשיו מעולם לא עסקו בתפקידי כהונה, שכן משה מעולם לא מינה אותם לכך."},{"book":"האיגרת אל-העברים","chapter":"7","verse":"15","text":"אם כן, אנו יכולים לראות בבירור ששיטתו של אלוהים השתנתה: המשיח, שהוא הכהן הגדול בדרגת מלכי־צדק,"},{"book":"האיגרת אל-העברים","chapter":"7","verse":"16","text":"לא נתמנה לתפקידו על־פי הישן שמחייב השתייכות לשבט לוי, כי אם על־פי הכוח של חיים נצחיים,"},{"book":"האיגרת אל-העברים","chapter":"7","verse":"17","text":"ועדות לכך אנו מוצאים בתהלים: ”אתה כוהן לעולם, על דברתי מלכי־צדק“."},{"book":"האיגרת אל-העברים","chapter":"7","verse":"18","text":"השיטה הישנה, לפיה עבר תפקיד הכהונה בירושה מאב לבן, נתבטלה, משום שהוכיחה את עצמה כחלשה ובלתי־יעילה."},{"book":"האיגרת אל-העברים","chapter":"7","verse":"19","text":"התורה לא תיקנה את טבע האדם ולא הושיעה איש. מאידך, אלוהים העניק לנו תקווה טובה יותר: ישוע המשיח שמאפשר לנו להתקרב אל אלוהים."},{"book":"האיגרת אל-העברים","chapter":"7","verse":"20","text":"אלוהים נשבע שהמשיח יהיה כהן לנצח, אף כי מעולם לא נשבע לכוהנים אחרים."},{"book":"האיגרת אל-העברים","chapter":"7","verse":"21","text":"רק למשיח אמר אלוהים: ”נשבע ה׳ ולא יינחם: ’אתה כהן לעולם, על דברתי מלכי־צדק‘. “"},{"book":"האיגרת אל-העברים","chapter":"7","verse":"22","text":"בזכות שבועה זאת, המשיח הוא ערובה חיה לברית טובה יותר."},{"book":"האיגרת אל-העברים","chapter":"7","verse":"23","text":"הכוהנים הקודמים היו רבים במספר, מפני שמותם מנע מהם להמשיך בתפקידם לנצח."},{"book":"האיגרת אל-העברים","chapter":"7","verse":"24","text":"ואילו המשיח מחזיק בכהונתו לנצח, מפני שלחייו אין סוף."},{"book":"האיגרת אל-העברים","chapter":"7","verse":"25","text":"מסיבה זאת יכול המשיח להושיע את כל מי שבא אל אלוהים באמצעותו, ומאחר שהוא חי לנצח, תמיד יסנגר עלינו לפני אלוהים."},{"book":"האיגרת אל-העברים","chapter":"7","verse":"26","text":"אם כן, המשיח הוא כהן גדול המתאים בדיוק לצרכינו: קדוש, חסר־דופי, מושלם, טהור ונבדל מחוטאים. כן, זהו משיחנו שקיבל מקום כבוד בשמים."},{"book":"האיגרת אל-העברים","chapter":"7","verse":"27","text":"הוא אינו צריך להקריב מדי יום קורבנות עבור חטאיו וחטאי העם – כמנהג הכוהנים האחרים – שכן המשיח הקריב קורבן אחד לתמיד: המשיח הקריב את עצמו."},{"book":"האיגרת אל-העברים","chapter":"7","verse":"28","text":"התורה מינתה אנשים חלשים כמונו לשרת ככוהניה הגדולים, ואילו שבועת ה׳, שניתנה לאחר מתן התורה, מינתה את בן־אלוהים המושלם לכוהן נצחי."}]}