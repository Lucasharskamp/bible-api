{"data":[{"book":"هوشع","chapter":"13","verse":"1","text":"زمانی چنین بود که هرگاه افرایم سخن می‌گفت، مردم از ترس می‌لرزیدند، چون او در اسرائیل قبیله‌ای مهم بود. ولی اکنون مردم افرایم با پرستش بعل محکوم به فنا شده است."},{"book":"هوشع","chapter":"13","verse":"2","text":"قوم بیش از پیش نافرمانی می‌کنند. نقره‌های خود را آب می‌کنند تا آن را در قالب ریخته برای خود بتهایی بسازند بتهایی که حاصل فکر و دست انسان است. می‌گویند: «برای این بتها قربانی کنید! بتهای گوساله شکل را ببوسید!»"},{"book":"هوشع","chapter":"13","verse":"3","text":"این قوم مثل مه و شبنم صبحگاهی به‌زودی از بین خواهند رفت و مثل کاه در برابر باد و مثل دودی که از دودکش خارج می‌شود زایل خواهند شد."},{"book":"هوشع","chapter":"13","verse":"4","text":"خداوند می‌فرماید: «تنها من خدا هستم و از زمانی که شما را از مصر بیرون آورده‌ام خداوند شما بوده‌ام. غیر از من خدای دیگری نیست و نجا‌ت‌دهندۀ دیگری وجود ندارد."},{"book":"هوشع","chapter":"13","verse":"5","text":"در بیابان، در آن سرزمین خشک و سوزان، از شما مواظبت نمودم؛"},{"book":"هوشع","chapter":"13","verse":"6","text":"ولی پس از اینکه خوردید و سیر شدید، مغرور شده، مرا فراموش کردید."},{"book":"هوشع","chapter":"13","verse":"7","text":"بنابراین، مثل شیر به شما حمله می‌کنم و مانند پلنگی، در کنار راه در کمین شما خواهم نشست."},{"book":"هوشع","chapter":"13","verse":"8","text":"مثل ماده خرسی که بچه‌هایش را از او گرفته باشند، شما را تکه‌تکه خواهم کرد؛ و مانند شیری شما را خواهم بلعید، و چون حیوانی وحشی شما را خواهم درید."},{"book":"هوشع","chapter":"13","verse":"9","text":"«ای اسرائیل، هلاک خواهی شد، آن هم توسط من که تنها یاور تو هستم."},{"book":"هوشع","chapter":"13","verse":"10","text":"کجا هستند پادشاه و رهبرانی که برای خود خواستی؟ آیا آنها می‌توانند تو را نجات دهند؟"},{"book":"هوشع","chapter":"13","verse":"11","text":"در خشم خود پادشاهی به تو دادم و در غضبم او را گرفتم."},{"book":"هوشع","chapter":"13","verse":"12","text":"«گناهان اسرائیل ثبت شده و آمادهٔ مجازات است."},{"book":"هوشع","chapter":"13","verse":"13","text":"با وجود این، فرصتی برای زنده ماندن او هست. اما او مانند بچه لجوجی است که نمی‌خواهد از رحم مادرش بیرون بیاید!"},{"book":"هوشع","chapter":"13","verse":"14","text":"آیا او را از چنگال گور برهانم؟ آیا از مرگ نجاتش بدهم؟ ای مرگ، بلاهای تو کجاست؟ و ای گور هلاکت تو کجاست؟ من دیگر بر این قوم رحم نخواهم کرد."},{"book":"هوشع","chapter":"13","verse":"15","text":"هر چند افرایم در میان برادرانش ثمربخش بود، ولی من باد شرقی را از بیابان به شدت بر او می‌وزانم تا تمام چشمه‌ها و چاههای او خشک شود و ثروتش به تاراج رود."},{"book":"هوشع","chapter":"13","verse":"16","text":"سامره باید سزای گناهانش را ببیند، چون بر ضد خدای خود برخاسته است. مردمش به دست سپاهیان مهاجم کشته خواهند شد، بچه‌هایش به زمین کوبیده شده، از بین خواهند رفت و شکم زنان حامله‌اش با شمشیر پاره خواهد شد.»"}]}