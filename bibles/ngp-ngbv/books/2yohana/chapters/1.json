{"data":[{"book":"2Yohana","chapter":"1","verse":"1","text":"Miye mdala kilongozi nakuwandikila weye Mnala usagulwe ni Mnungu, hamwenga na wanawo huwaungisani mwe kindedi. Naho hiye miye du huwaungani, mna mwaungwa ni wadya wose waumanyize ukindedi,"},{"book":"2Yohana","chapter":"1","verse":"2","text":"kwaviya ukindedi umndani mwetu, nougendeele kwikala na suwe ulo na ulo."},{"book":"2Yohana","chapter":"1","verse":"3","text":"Nawalombezelani, uwedi wa Mnungu na mbazi no utondowazi vikulawa kwa Tate na kwa Yesu Kilisito Mwana Tate, vinde na nyuwe mwe kindedi na lukunde."},{"book":"2Yohana","chapter":"1","verse":"4","text":"Nehinda na kinyemi kikulu kuwona kugamba wanawo wamwenga wekala mwo ukindedi enga viya Tate akisigiile."},{"book":"2Yohana","chapter":"1","verse":"5","text":"Haluse elo mnala, nakulombeza kiungane. Sigilizi ino hiyo mph'ya, mna ni iidya chandaga nayo kukongela nk'hongo."},{"book":"2Yohana","chapter":"1","verse":"6","text":"Ulu nulo lukunde, kwikala kwa kutimila sigilizi zakwe. Ino niyo isigilizi mwaivaga kukongela nk'hongo kugamba, mwaungwa mwikale kwa lukunde."},{"book":"2Yohana","chapter":"1","verse":"7","text":"Wadant'hi wengi weza mwe isi, want'hu hewekuzumila kugamba Yesu Kilisito keza niyo anda mnt'hu. Mnt'hu akulonga ivo mdant'hi naho mhigani ywa Kilisito."},{"book":"2Yohana","chapter":"1","verse":"8","text":"Ivo mkeamile mnase kwaza kiya mkidamanyile ndima, mna mwize mhokele nt'hunyo ikint'hile."},{"book":"2Yohana","chapter":"1","verse":"9","text":"Yeyose heekwikala mwe mahinizo mwa Kilisito, mna ongezela mbuli nt'huhu mwa ayo, mnt'hu uyo hana Mnungu, mna akutoza mahinizo ayo ananawo wose waidi, Tate no Mwana."},{"book":"2Yohana","chapter":"1","verse":"10","text":"Uneva mnt'hu yeyose eza kwenyu heekuwegailani mahinizo mwa Kilisito, msekumhokela mwe zikaya zenyu hegu kumlamsa."},{"book":"2Yohana","chapter":"1","verse":"11","text":"Kwaviya yeyose akumlamsa mnt'hu enga uyo endala no mnt'hu uyo mwo udamanyi wakwe wo wiihi."},{"book":"2Yohana","chapter":"1","verse":"12","text":"Nnanazo mbuli nyingi za kuwagambilani, mna hikuunga kudamanya ivo kwa kuwawandikilani, vituhu vakwe nakawiila kwiza uuko kize kilonganye mnomo kwa mnomo vileke kinyemi chetu kikint'he."},{"book":"2Yohana","chapter":"1","verse":"13","text":"Wana wa lumbudyo wasagulwe ni Mnungu wakulamsa."}]}