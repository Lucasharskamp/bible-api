{"data":[{"book":"Psalmen","chapter":"33","verse":"1","text":"Gij rechtvaardigen, heft Jahweh een jubelzang aan; De psalm is een lust voor de vromen!"},{"book":"Psalmen","chapter":"33","verse":"2","text":"Looft Jahweh met citers, Bespeelt voor Hem de tiensnarige harp;"},{"book":"Psalmen","chapter":"33","verse":"3","text":"Stemt een nieuw lied voor Hem aan, Tokkelt de lieren, lustig en luid!"},{"book":"Psalmen","chapter":"33","verse":"4","text":"Want Jahweh’s woord is waarachtig, Onveranderlijk al zijn daden."},{"book":"Psalmen","chapter":"33","verse":"5","text":"Gerechtigheid en recht heeft Hij lief; Van Jahweh’s goedheid is de aarde vol."},{"book":"Psalmen","chapter":"33","verse":"6","text":"Door het woord van Jahweh zijn de hemelen gemaakt, Door de adem van zijn mond heel hun heir;"},{"book":"Psalmen","chapter":"33","verse":"7","text":"Hij verzamelde het water der zee in een zak, Legde de oceanen in schuren op."},{"book":"Psalmen","chapter":"33","verse":"8","text":"Heel de aarde moet Jahweh vrezen, Al de bewoners der wereld Hem duchten."},{"book":"Psalmen","chapter":"33","verse":"9","text":"Want Hij sprak: en het was; Hij gebood: en het stond."},{"book":"Psalmen","chapter":"33","verse":"10","text":"De raadslagen der volken gooit Jahweh omver, Hij verijdelt de plannen der naties;"},{"book":"Psalmen","chapter":"33","verse":"11","text":"Maar Jahweh’s raadsbesluit staat in eeuwigheid vast: Wat zijn hart heeft bedacht, van geslacht tot geslacht."},{"book":"Psalmen","chapter":"33","verse":"12","text":"Gelukkig de natie, die Jahweh tot God heeft, Het volk, dat Hij Zich tot erfdeel verkoos!"},{"book":"Psalmen","chapter":"33","verse":"13","text":"Jahweh ziet neer uit de hemel, Richt zijn blik op alle kinderen der mensen."},{"book":"Psalmen","chapter":"33","verse":"14","text":"Hij let van de plaats, waar Hij troont, Op alle bewoners der aarde:"},{"book":"Psalmen","chapter":"33","verse":"15","text":"Hij, die aller hart heeft geschapen, En al hun daden doorgrondt."},{"book":"Psalmen","chapter":"33","verse":"16","text":"Geen koning overwint door de macht van zijn heir, Geen held wordt gered door geweldige kracht;"},{"book":"Psalmen","chapter":"33","verse":"17","text":"Ook het ros kan de zege niet schenken, Door zijn grote snelheid niet redden."},{"book":"Psalmen","chapter":"33","verse":"18","text":"Maar het oog van Jahweh rust op hen, die Hem vrezen, En die op zijn goedheid vertrouwen:"},{"book":"Psalmen","chapter":"33","verse":"19","text":"Om ze te redden van de dood, Ze in het leven te houden bij hongersnood."},{"book":"Psalmen","chapter":"33","verse":"20","text":"Onze ziel blijft opzien tot Jahweh: Hij is onze hulp en ons schild;"},{"book":"Psalmen","chapter":"33","verse":"21","text":"In Hem verheugt zich ons hart, Wij vertrouwen op zijn heilige Naam."},{"book":"Psalmen","chapter":"33","verse":"22","text":"Uw genade, o Jahweh, dale over ons neer, Naarmate wij op U blijven hopen!"}]}