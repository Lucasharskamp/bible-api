{"data":[{"book":"1 Samuel","chapter":"8","verse":"1","text":"Toen Samuël oud begon te worden, stelde hij zijn zonen als rechters over Israël aan."},{"book":"1 Samuel","chapter":"8","verse":"2","text":"Zijn oudste zoon heette Joël, de tweede Abija; zij spraken recht te Beër-Sjéba."},{"book":"1 Samuel","chapter":"8","verse":"3","text":"Zij volgden echter zijn voorbeeld niet, maar waren op eigen voordeel uit, namen steekpenningen aan en verkrachtten het recht."},{"book":"1 Samuel","chapter":"8","verse":"4","text":"Daarom kwamen al de oudsten van Israël bijeen, begaven zich naar Samuël te Rama,"},{"book":"1 Samuel","chapter":"8","verse":"5","text":"en zeiden tot hem: Gij zijt oud geworden, en uw zonen volgen uw voorbeeld niet. Geef ons liever een koning, om ons te regeren, zoals ook alle andere volken hebben."},{"book":"1 Samuel","chapter":"8","verse":"6","text":"Maar het voorstel, dat ze gedaan hadden: “Geef ons een koning, om ons te regeren”, was in de ogen van Samuël een misdaad. Hij bad tot Jahweh,"},{"book":"1 Samuel","chapter":"8","verse":"7","text":"en Jahweh sprak tot Samuël: Wees het volk terwille in alles wat ze u voorstellen. Want niet u hebben ze verworpen, maar Mij; Mij willen ze niet meer als Koning over zich hebben."},{"book":"1 Samuel","chapter":"8","verse":"8","text":"Juist zoals ze met Mij hebben gedaan van de dag af, dat Ik hen opvoerde uit Egypte tot heden toe, door Mij te verlaten en vreemde goden te dienen, zo doen ze ook nu met u."},{"book":"1 Samuel","chapter":"8","verse":"9","text":"Welnu, geef ze hun zin; alleen moet ge ze uitdrukkelijk waarschuwen, en hun het recht van den koning voorhouden, die over hen regeren zal."},{"book":"1 Samuel","chapter":"8","verse":"10","text":"Samuël bracht aan het volk, dat hem een koning had gevraagd, alles over wat Jahweh gezegd had."},{"book":"1 Samuel","chapter":"8","verse":"11","text":"Hij sprak tot hen: Aldus is het recht van den koning, die over u gaat heersen. Over uw zonen mag hij beschikken, om ze bij zijn wagens en ruiterij onder te brengen, en ze vóór zijn wagen te laten lopen;"},{"book":"1 Samuel","chapter":"8","verse":"12","text":"om ze in zijn dienst te stellen als hoofdman van duizend en vijftig; om zijn akker om te ploegen, zijn oogst binnen te halen en zijn oorlogs- en wapentuig te vervaardigen."},{"book":"1 Samuel","chapter":"8","verse":"13","text":"Over uw dochters mag hij beschikken als zalvenmengsters, keukenmeisjes en kooksters."},{"book":"1 Samuel","chapter":"8","verse":"14","text":"Van uw akkers, uw wijngaarden en olijftuinen mag hij de beste in beslag nemen, om die weg te schenken aan zijn dienaars."},{"book":"1 Samuel","chapter":"8","verse":"15","text":"Van uw zaailanden en uw wijngaarden mag hij het tiende heffen, om het aan zijn hovelingen en ambtenaren te geven."},{"book":"1 Samuel","chapter":"8","verse":"16","text":"Uw slaven en slavinnen, uw beste runderen en ezels mag hij opeisen, om die voor zijn eigen werk te gebruiken."},{"book":"1 Samuel","chapter":"8","verse":"17","text":"Van uw schapen mag hij het tiende heffen; en zelf zult gij zijn slaven zijn."},{"book":"1 Samuel","chapter":"8","verse":"18","text":"En mocht gij in de toekomst u beklagen over den koning, dien ge u verkozen hebt, dan zal Jahweh u niet verhoren."},{"book":"1 Samuel","chapter":"8","verse":"19","text":"Maar het volk wilde niet luisteren naar de waarschuwing van Samuël, en zeide: Toch moet er een koning over ons zijn!"},{"book":"1 Samuel","chapter":"8","verse":"20","text":"We willen gelijk zijn aan alle andere volken; onze koning moet ons besturen, aan onze spits voor ons uitrukken en onze oorlogen voeren."},{"book":"1 Samuel","chapter":"8","verse":"21","text":"Toen Samuël al de eisen van het volk had gehoord, bracht hij ze aan Jahweh over."},{"book":"1 Samuel","chapter":"8","verse":"22","text":"En Jahweh sprak tot Samuël: Geef ze hun zin, en stel een koning over hen aan. Nu sprak Samuël tot de Israëlieten: Gaat allen terug naar uw stad!"}]}