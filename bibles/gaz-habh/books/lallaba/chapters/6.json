{"data":[{"book":"Lallaba","chapter":"6","verse":"1","text":"Ani aduudhaa gaditti waan hamaa biraa argeera; kunis akka malee namatti ulfaata:"},{"book":"Lallaba","chapter":"6","verse":"2","text":"Waaqni akka namni waan garaa isaatti hawwu tokko iyyuu hin dhabneef qabeenya, badhaadhummaa fi ulfina isaaf kenne; Waaqni garuu akka inni itti gammadu hin goone; qooda namichaa nama ormaatu itti gammada. Kun waan faayidaa hin qabnee dha; hammina nama gaddisiisuudhas."},{"book":"Lallaba","chapter":"6","verse":"3","text":"Namni tokko ijoollee dhibba qabaatee waggoota baayʼee jiraachuu dandaʼa; inni hamma fedhe jiraatu illee yoo qabeenya isaatti gammaduu baatee awwaala gaariis argachuu baate, ani, “Isaa mannaa gatata wayya” nan jedha."},{"book":"Lallaba","chapter":"6","verse":"4","text":"Inni akkasumaan dhufa; dukkana keessa bada; maqaan isaas dukkanaan haguugama."},{"book":"Lallaba","chapter":"6","verse":"5","text":"Inni yoo aduu arguu baate iyyuu yookaan yoo homaa beekuu baate iyyuu boqonnaa namichi sun argatu caalaa boqonnaa qabaata."},{"book":"Lallaba","chapter":"6","verse":"6","text":"Inni waggaa kuma yeroo lama jiraatu illee yoo jireenya gaarii hin jiraatin, namni hundi idduma tokko dhaqa mitii?"},{"book":"Lallaba","chapter":"6","verse":"7","text":"Dadhabbiin nama hundaa afaanuma isaatiif;"},{"book":"Lallaba","chapter":"6","verse":"8","text":"Ogeessi maaliin gowwaa caala?"},{"book":"Lallaba","chapter":"6","verse":"9","text":"Hawwiidhaan jooruu mannaa waan iji argu wayya."},{"book":"Lallaba","chapter":"6","verse":"10","text":"Waan jiru hundaaf duraanuu maqaan baʼeera;"},{"book":"Lallaba","chapter":"6","verse":"11","text":"Dubbiin akkuma baayʼatuun faayidaa dhaba;"},{"book":"Lallaba","chapter":"6","verse":"12","text":"Bara jireenya namaa kan inni akkuma gaaddisaatti keessa baʼee darbu gabaabaa faayidaa hin qabne kana keessa eenyutu waan namaaf gaarii taʼe beeka? Waan erga inni deemee booddee aduudhaa gaditti taʼus eenyutu isatti himuu dandaʼa?"}]}