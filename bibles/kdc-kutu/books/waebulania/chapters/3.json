{"data":[{"book":"Waebulania","chapter":"3","verse":"1","text":"Avo, ndugu zangu wanhu wa Mulungu na vivija mukemigwe na Mulungu! Gelegezeni mbuli ya Yesu yatumigwe na Mulungu yawe Mulava nhosa Mkulu wa tamanilo ditutogola."},{"book":"Waebulania","chapter":"3","verse":"2","text":"Nayo kakala yotamaniligwa na Mulungu, yamsagule kutenda sang'hano yake, kamba vija Musa, viyatamaniligwe kuwasang'hanila wanhu wa Izilaeli wakemigwe ng'anda ya Mulungu."},{"book":"Waebulania","chapter":"3","verse":"3","text":"Avo Yesu kolondeka yagweleligwe ukulu ng'hani kubanza Musa, kamba vija munhu yozenga ng'anda viyogweleligwa ukulu ng'hani kubanza ing'anda yenyego."},{"book":"Waebulania","chapter":"3","verse":"4","text":"Ona, kila ng'anda izengigwa na munhu, na Mulungu ayo mzengaji wa vinhu vose."},{"book":"Waebulania","chapter":"3","verse":"5","text":"Heyo Musa kakala msang'hanaji yotamaniligwa mwiisang'hano yake yose ayo. Sang'hano yake ayo ikala ilagusa mbuli zonda yalonge Mulungu baho kumwande."},{"book":"Waebulania","chapter":"3","verse":"6","text":"Lakini heyo Kilisito kotamaniligwa kamba Mwana yeli na udahi kwa wanhu weli ng'anda ya Mulungu. Tweye wao ng'anda yake kamba twahagendelela kuwa magalu na kugangamala mna iditamanilo dituigodela."},{"book":"Waebulania","chapter":"3","verse":"7","text":"Kamba Loho Yang'alile viyalongile mna Gamaandiko Gang'alile,"},{"book":"Waebulania","chapter":"3","verse":"8","text":"sekemutende mizoyo yenu midala, kamba viwakalile wahenga zenu viwalemile kumtegeleza Mulungu,"},{"book":"Waebulania","chapter":"3","verse":"9","text":"Ako wahenga zenu wanigeza na kunilolesalolesa,"},{"book":"Waebulania","chapter":"3","verse":"10","text":"Avo niwagevuzikila wanhu awo na kulonga,"},{"book":"Waebulania","chapter":"3","verse":"11","text":"Nigevuzika na kuiduila,"},{"book":"Waebulania","chapter":"3","verse":"12","text":"Avo ndugu zangu, iteganyeni sekeyalawilile munhu yoyose kumwenu yeli na moyo wihile wa kuleka kutogola kwa kuinega na Mulungu yeli mgima."},{"book":"Waebulania","chapter":"3","verse":"13","text":"Lakini mwahagendelela kuhulika mbuli ino “Lelo” yosomigwa mna Gamaandiko, muigangamize kila siku, muladi munhu yoyose sekeyaviziligwe kutenda nzambi na kuleka kutegeleza."},{"book":"Waebulania","chapter":"3","verse":"14","text":"Kwavija tweye wose hamoja twa mgati ya Kilisito Mkombola kamba twahagogeleza goya mbaka kuuhelelo kija kitutamanile aho haichanduso."},{"book":"Waebulania","chapter":"3","verse":"15","text":"Kumbukeni Maandiko Gang'alile vigolonga,"},{"book":"Waebulania","chapter":"3","verse":"16","text":"Wanhu gani iwahulike sauti ya Mulungu wamulema? Wao waja wose walongozigwe na Musa kulawa Misili."},{"book":"Waebulania","chapter":"3","verse":"17","text":"Vino kwa miyaka malongo mane Mulungu kawagevuzikila kina nani? Kawagevuzikila wanhu waja watendile nzambi, wafa kuko kuluwala."},{"book":"Waebulania","chapter":"3","verse":"18","text":"Mulungu viyaiduile, “Honda wengile ng'o hanhu hangu ha kubwihila” kakala kowalonga kina nani? Kakala kowalonga wanhu awo wamulemile."},{"book":"Waebulania","chapter":"3","verse":"19","text":"Avo tokona, hawadahile kwingila kuko kwavija walema kutogola."}]}