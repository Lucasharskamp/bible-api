{"data":[{"book":"2 Královská","chapter":"22","verse":"1","text":"V osmi letech byl Joziáš, když počal kralovati, a kraloval jedno a třidceti let v Jeruzalémě. Jméno matky jeho bylo Jedida, dcera Adaiášova z Baskat."},{"book":"2 Královská","chapter":"22","verse":"2","text":"Ten činil to, což pravého jest před očima Hospodinovýma, chodě po vší cestě Davida otce svého, a neuchyluje se na pravo ani na levo."},{"book":"2 Královská","chapter":"22","verse":"3","text":"Stalo se pak osmnáctého léta krále Joziáše, že poslal král Safana syna Azaliášova, syna Mesullamova, písaře, do domu Hospodinova, řka:"},{"book":"2 Královská","chapter":"22","verse":"4","text":"Jdi k Helkiášovi knězi nejvyššímu, ať sečtou peníze, kteréž jsou vneseny do domu Hospodinova, kteréž sebrali strážní prahu od lidu."},{"book":"2 Královská","chapter":"22","verse":"5","text":"A ať je dadí v ruce řemeslníků představených nad dílem domu Hospodinova, aby je obraceli na dělníky, kteříž dělají dílo v domě Hospodinově, k opravení zbořenin domu,"},{"book":"2 Královská","chapter":"22","verse":"6","text":"Totiž na tesaře a stavitele a zedníky, též aby jednali dříví a tesané kamení k opravování domu."},{"book":"2 Královská","chapter":"22","verse":"7","text":"A však ať počtu nečiní z peněz, kteréž se dávají v ruce jejich; nebo věrně dělati budou."},{"book":"2 Královská","chapter":"22","verse":"8","text":"I řekl Helkiáš kněz nejvyšší Safanovi písaři: Knihu zákona nalezl jsem v domě Hospodinově. I dal Helkiáš knihu tu Safanovi, kterýž četl v ní."},{"book":"2 Královská","chapter":"22","verse":"9","text":"Přišel pak Safan písař k králi, a oznamuje králi tu věc, řekl: Sebrali služebníci tvoji peníze, kteréž se nalezly v domě Páně, a dali je v ruce řemeslníků představených nad dílem domu Hospodinova."},{"book":"2 Královská","chapter":"22","verse":"10","text":"Oznámil také Safan písař králi, řka: Knihu mi dal Helkiáš kněz. I četl ji Safan před králem."},{"book":"2 Královská","chapter":"22","verse":"11","text":"A když slyšel král slova knihy zákona, roztrhl roucho své."},{"book":"2 Královská","chapter":"22","verse":"12","text":"A rozkázal král Helkiášovi knězi, a Achikamovi synu Safanovu, a Achborovi synu Michaia, a Safanovi písaři, a Asaiášovi služebníku královskému, řka:"},{"book":"2 Královská","chapter":"22","verse":"13","text":"Jděte, poraďte se s Hospodinem o mne i o lid, a o všeho Judu z strany slov knihy této, kteráž jest nalezena; nebo veliký jest hněv Hospodinův, kterýž rozpálen jest proti nám, proto že otcové naši neposlouchali slov knihy této, aby činili všecko tak, jakž jest nám zapsáno."},{"book":"2 Královská","chapter":"22","verse":"14","text":"Tedy šli Helkiáš kněz a Achikam, a Achbor, a Safan a Asaia k Chuldě prorokyni, manželce Salluma, syna Tekue, syna Charchas, strážného nad rouchem; nebo bydlila v Jeruzalémě na druhé straně. A mluvili s ní."},{"book":"2 Královská","chapter":"22","verse":"15","text":"Kteráž řekla jim: Toto praví Hospodin Bůh Izraelský: Povězte muži, kterýž vás poslal ke mně:"},{"book":"2 Královská","chapter":"22","verse":"16","text":"Takto praví Hospodin: Aj, já uvedu zlé věci na místo toto a na obyvatele jeho, všecka slova knihy té, kterouž četl král Judský,"},{"book":"2 Královská","chapter":"22","verse":"17","text":"Proto že mne opustili a kadili bohům cizím, aby mne popouzeli všelikým dílem rukou svých. Z té příčiny rozpálila se prchlivost má na místo toto, aniž bude uhašena."},{"book":"2 Královská","chapter":"22","verse":"18","text":"Králi pak Judskému, kterýž vás poslal, abyste se tázali Hospodina, takto povíte: Toto praví Hospodin Bůh Izraelský o slovích těch, kteráž jsi slyšel:"},{"book":"2 Královská","chapter":"22","verse":"19","text":"Poněvadž obměkčeno jest srdce tvé, a ponížils se před tváří Hospodinovou, když jsi slyšel, které věci jsem mluvil proti místu tomuto, a proti obyvatelům jeho, že má přijíti v zpuštění a v zlořečení, a roztrhl jsi roucho své, a plakals přede mnou, i já také uslyšel jsem tě, praví Hospodin."},{"book":"2 Královská","chapter":"22","verse":"20","text":"Protož, aj, já připojím tě k otcům tvým, a pochován budeš v hrobích svých v pokoji, aby neviděly oči tvé ničeho z toho zlého, kteréž přivedu na místo toto. I oznámili králi tu řeč."}]}