{"data":[{"book":"UMatewu","chapter":"11","verse":"1","text":"UJesu wathi eseqedile ukulaya abafundi bakhe abalitshumi lambili wasuka kuleyondawo ukuyafundisa lokutshumayela emadolobheni aseGalile."},{"book":"UMatewu","chapter":"11","verse":"2","text":"UJohane esentolongweni wathi esizwa ukuthi uKhristu wayesenzani, wathuma abafundi bakhe"},{"book":"UMatewu","chapter":"11","verse":"3","text":"ukuba bayembuza bathi, “Unguye yini ozayo kumbe silindele omunye na?”"},{"book":"UMatewu","chapter":"11","verse":"4","text":"UJesu waphendula wathi, “Buyelani liyebikela uJohane lokhu elikuzwayo lelikubonayo ukuthi"},{"book":"UMatewu","chapter":"11","verse":"5","text":"Iziphofu zenziwa zibone, abaqhugezelayo bayahamba, abalobulephero bayahlanjululwa, izacuthe ziyezwa, abafileyo bayavuswa, levangeli liyatshunyayelwa kubayanga."},{"book":"UMatewu","chapter":"11","verse":"6","text":"Ubusisiwe umuntu ongakhubekiyo ngenxa yami.”"},{"book":"UMatewu","chapter":"11","verse":"7","text":"Kwathi abafundi bakaJohane sebesuka, uJesu waqala ukukhuluma labantu ngoJohane esithi: “Laphuma lisiyabonani enkangala na? Umhlanga owazunguzwa ngumoya na?"},{"book":"UMatewu","chapter":"11","verse":"8","text":"Nxa kungayisikho, pho lalisiyabonani? Indoda eyayicecile na? Hatshi, labo abagqoka izigqoko ezinhle basezigodlweni zamakhosi."},{"book":"UMatewu","chapter":"11","verse":"9","text":"Pho laphuma lisiyabonani na? Umphrofethi? Yebo, ngiyalitshela, odlula umphrofethi."},{"book":"UMatewu","chapter":"11","verse":"10","text":"Lo nguye okulotshwe ngaye ukuthi:"},{"book":"UMatewu","chapter":"11","verse":"11","text":"Ngilitshela iqiniso ukuthi, phakathi kwabo bonke abazelwe ngabesifazane akukaveli loyedwa omkhulu kuloJohane uMbhaphathizi ikanti lowo ongomncinyane kakhulu embusweni wezulu mkhulu kulaye."},{"book":"UMatewu","chapter":"11","verse":"12","text":"Kusukela ensukwini zikaJohane uMbhaphathizi kuze kube khathesi, umbuso wezulu wala uqhubeka ngamandla ngoba abantu abalamandla bawubambile."},{"book":"UMatewu","chapter":"11","verse":"13","text":"Ngoba bonke abaPhrofethi kanye loMthetho baphrofitha kwaze kwafika uJohane."},{"book":"UMatewu","chapter":"11","verse":"14","text":"Ngakho nxa likwamukela lokhu, ungu-Elija okwathiwa uyeza."},{"book":"UMatewu","chapter":"11","verse":"15","text":"Lowo olendlebe zokuzwa, kezwe."},{"book":"UMatewu","chapter":"11","verse":"16","text":"Kambe ngingasifanisa lani isizukulwane lesi na? Banjengabantwana abahlezi emikambo bememeza abanye besithi:"},{"book":"UMatewu","chapter":"11","verse":"17","text":"‘Salitshayela umhubhe,"},{"book":"UMatewu","chapter":"11","verse":"18","text":"Ngoba uJohane wafika engadli njalo enganathi basebesithi, ‘Uledimoni,’"},{"book":"UMatewu","chapter":"11","verse":"19","text":"INdodana yoMuntu yafika yadla, yanatha, bathi, ‘Nansi isidli lesidakwa, umngane wabathelisi lezoni.’ Kodwa, ukuhlakanipha kuziveza ukuthi kuqondile ngemisebenzi yakho.”"},{"book":"UMatewu","chapter":"11","verse":"20","text":"UJesu waseqalisa ukuwasola amadolobho lawo lapho izimangaliso zakhe ezinengi ezazenziwe khona ngoba kabazange baphenduke:"},{"book":"UMatewu","chapter":"11","verse":"21","text":"“Maye kuwe Khorazini! Maye kuwe Bhethisayida! Aluba izimangaliso lezo ezenziwa kuwe zazenziwe eThire leSidoni, ngabe kudala baphenduka begqoke izigqoko zamasaka, bazibhuqa lemlotheni."},{"book":"UMatewu","chapter":"11","verse":"22","text":"Kodwa ngiyalitshela, kuzakuba ngcono eThire leSidoni ngosuku lokwahlulelwa kulalokho okuzalehlela lina."},{"book":"UMatewu","chapter":"11","verse":"23","text":"Lawe Khaphenawume, kambe uzaphakanyiselwa emazulwini na? Hatshi, uzatshona phansi uye eHadesi. Ngoba aluba izimangaliso ezenziwa kuwe zazenziwe eSodoma ngabe ikhona lanamuhla."},{"book":"UMatewu","chapter":"11","verse":"24","text":"Kodwa ngiyalitshela ukuthi kuzakuba ngcono elizweni leSodoma ngelanga lokwahlulelwa kulakuwe.”"},{"book":"UMatewu","chapter":"11","verse":"25","text":"Ngalesosikhathi uJesu wathi, “Ngiyakubonga Baba, Nkosi yezulu lomhlaba ngoba uzifihlile lezizinto kwabahlakaniphileyo labafundileyo, wazambulela abantwana abancinyane."},{"book":"UMatewu","chapter":"11","verse":"26","text":"Yebo Baba, lokhu kwaba yikuthanda kwakho."},{"book":"UMatewu","chapter":"11","verse":"27","text":"Zonke izinto zethulwe kimi nguBaba. Kakho oyaziyo iNdodana ngaphandle kukaBaba, njalo kakho omaziyo uBaba ngaphandle kweNdodana lalabo iNdodana ekhethe ukuba imveze kubo."},{"book":"UMatewu","chapter":"11","verse":"28","text":"Wozani kimi lina lonke elikhatheleyo lelisindwayo, ngizaliphumuza."},{"book":"UMatewu","chapter":"11","verse":"29","text":"Zithwaliseni ijogwe lami, lifunde kimi, ngoba ngimnene futhi ngithobekile enhliziyweni njalo lizazuza ukuphumula kwemiphefumulo yenu."},{"book":"UMatewu","chapter":"11","verse":"30","text":"Ngoba ijogwe lami lilula, lomthwalo wami kawusindi.”"}]}