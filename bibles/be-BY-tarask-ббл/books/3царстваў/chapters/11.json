{"data":[{"book":"3 ЦАРСТВАЎ","chapter":"11","verse":"1","text":"І пакахаў цар Саламон многіх чужаземных жанчын, апрача дачкі фараонавай, Маавіцянак, Аманіцянак, Ідумэянак, Сіданянак, Хэтэянак,"},{"book":"3 ЦАРСТВАЎ","chapter":"11","verse":"2","text":"з тых народаў, пра якіх Гасподзь сказаў сынам Ізраілевым: не ўваходзьце да іх, і яны хай не ўваходзяць да вас, каб яны ня схілілі сэрца вашага да сваіх багоў. Да іх прыляпіўся Саламон каханьнем."},{"book":"3 ЦАРСТВАЎ","chapter":"11","verse":"3","text":"І было ў яго сямсот жонак і трыста наложніц; і разбэсьцілі жонкі сэрца ягонае."},{"book":"3 ЦАРСТВАЎ","chapter":"11","verse":"4","text":"У час старасьці Саламона жонкі яго схілілі сэрца ягонае да іншых багоў, і сэрца ягонае ня было цалкам адданае Госпаду Богу свайму, як сэрца Давіда, бацькі ягонага."},{"book":"3 ЦАРСТВАЎ","chapter":"11","verse":"5","text":"І пачаў Саламон служыць Астарце, божышчу Сідонскаму, і Мілхому, мярзоце Аманіцкай."},{"book":"3 ЦАРСТВАЎ","chapter":"11","verse":"6","text":"І рабіў Саламон неспадобнае прад вачыма Госпада і не належна ішоў за Госпадам, як Давід, бацька ягоны."},{"book":"3 ЦАРСТВАЎ","chapter":"11","verse":"7","text":"Тады пабудаваў Саламон капішча Хамосу, мярзоце Маавіцкай, на гары, якая перад Ерусалімам, і Малоху, мярзоце Аманіцкай."},{"book":"3 ЦАРСТВАЎ","chapter":"11","verse":"8","text":"Так зрабіў ён усім сваім чужаземным жонкам, якія кадзілі і прыносілі ахвяры сваім багам."},{"book":"3 ЦАРСТВАЎ","chapter":"11","verse":"9","text":"І разгневаўся Гасподзь на Саламона за тое, што ён ухіліў сэрца сваё ад Госпада Бога Ізраілевага, Які два разы зьяўляўся яму"},{"book":"3 ЦАРСТВАЎ","chapter":"11","verse":"10","text":"і наказаў яму, каб ён ня ішоў за іншымі багамі; але ён ня выканаў таго, што наказаў яму Гасподзь."},{"book":"3 ЦАРСТВАЎ","chapter":"11","verse":"11","text":"І сказаў Гасподзь Саламону: за тое, што так у цябе робіцца, і ты не захаваў запавету Майго і пастановаў Маіх, якія Я наказаў табе, Я адбяру ад цябе царства і аддам яго рабу твайму;"},{"book":"3 ЦАРСТВАЎ","chapter":"11","verse":"12","text":"але ў дні твае Я не зраблю гэтага дзеля Давіда, бацькі твайго: з рукі сына твайго адбяру яго;"},{"book":"3 ЦАРСТВАЎ","chapter":"11","verse":"13","text":"і ня ўсё царства адбяру: адно калена дам сыну твайму дзеля Давіда, раба Майго, і дзеля Ерусаліма, які Я выбраў."},{"book":"3 ЦАРСТВАЎ","chapter":"11","verse":"14","text":"І падняў Гасподзь праціўніка на Саламона, Адэра Ідумэяніна, з царскага Ідумэйскага роду."},{"book":"3 ЦАРСТВАЎ","chapter":"11","verse":"15","text":"Калі Давід быў у Ідумэі, і ваеначальнік Ёаў прыйшоў дзеля пахаваньня забітых і пабіў увесь мужчынскі пол у Ідумэі, -"},{"book":"3 ЦАРСТВАЎ","chapter":"11","verse":"16","text":"бо шэсьць месяцаў пражыў там Ёаў і ўсе Ізраільцяне, пакуль ня вынішчылі ўсяго мужчынскага полу ў Ідумэі,"},{"book":"3 ЦАРСТВАЎ","chapter":"11","verse":"17","text":"тады гэты Адэр уцёк у Егіпет і зь ім некалькі Ідумэянаў, якія служылі пры бацьку ягоным; Адэр быў тады малым дзіцём."},{"book":"3 ЦАРСТВАЎ","chapter":"11","verse":"18","text":"Выправіўшыся з Мадыяма, яны прыйшлі ў Фаран і ўзялі з сабою людзей з Фарана і прыйшлі ў Егіпет да фараона - цара Егіпецкага. Адэр ўвайшоў да фараона, і ён даў яму дом, і назначыў яму ўтрыманьне, і даў яму зямлю."},{"book":"3 ЦАРСТВАЎ","chapter":"11","verse":"19","text":"Адэр здабыў у фараона вялікую міласьць, так што ён даў яму за жонку сястру сваёй жонкі, сястру царыцы Тахпэнэсы."},{"book":"3 ЦАРСТВАЎ","chapter":"11","verse":"20","text":"І нарадзіла яму сястра Тахпенэсы сына Генувата. Тахпэнэса выхоўвала яго ў доме фараонавым; і жыў Генуват у доме фараонавым разам з сынамі фараонавымі."},{"book":"3 ЦАРСТВАЎ","chapter":"11","verse":"21","text":"Калі Адэр дачуўся, што Давід спачыў з бацькамі сваімі і што ваеначальнік Ёаў памёр, дык сказаў фараону: адпусьці мяне, я пайду ў сваю зямлю."},{"book":"3 ЦАРСТВАЎ","chapter":"11","verse":"22","text":"І сказаў яму фараон: хіба ты маеш патрэбу ў чым-небудзь у мяне, што хочаш ісьці ў сваю зямлю? Ён адказваў: не, але адпусьці мяне."},{"book":"3 ЦАРСТВАЎ","chapter":"11","verse":"23","text":"І падняў Бог супроць Саламона яшчэ праціўніка - Разона, сына Эліяды, які ўцёк ад гаспадара свайго Адраазара, цара Суўскага,"},{"book":"3 ЦАРСТВАЎ","chapter":"11","verse":"24","text":"і, сабраўшы вакол сябе людзей, зрабіўся начальнікам шайкі, пасьля таго, як Давід разьбіў Адраазара; і пайшлі яны ў Дамаск, і ўсяліліся там, і валадарылі ў Дамаску."},{"book":"3 ЦАРСТВАЎ","chapter":"11","verse":"25","text":"І быў ён праціўнікам Ізраіля ва ўсе дні Саламона. Акрамя ліха, учыненага Адэрам, ён заўсёды шкодзіў Ізраілю і зрабіўся царом Сірыі."},{"book":"3 ЦАРСТВАЎ","chapter":"11","verse":"26","text":"І Ераваам, сын Наватаў, Яфрэмлянін з Царэды, - імя маці ягонай удавы - Цэруа, - раб Саламонаў, падняў руку на цара."},{"book":"3 ЦАРСТВАЎ","chapter":"11","verse":"27","text":"І вось прычына, чаму ён падняў руку на цара: Саламон будаваў Міло, рамантаваў пашкоджаньні ў горадзе Давіда, бацькі свайго."},{"book":"3 ЦАРСТВАЎ","chapter":"11","verse":"28","text":"Ераваам быў чалавек мужны. Саламон, заўважыўшы, што гэты малады чалавек умее рабіць справу, паставіў яго наглядчыкам над аброчнымі з дома Язэпавага."},{"book":"3 ЦАРСТВАЎ","chapter":"11","verse":"29","text":"У той час здарылася Еравааму выйсьці зь Ерусаліма; і сустрэў яго на дарозе прарок Ахія Сіламлянін, і на ім была новая вопратка. У полі іх было толькі двое."},{"book":"3 ЦАРСТВАЎ","chapter":"11","verse":"30","text":"І ўзяў Ахія новую вопратку, якая была на ім, разадраў яе на дванаццаць частак,"},{"book":"3 ЦАРСТВАЎ","chapter":"11","verse":"31","text":"і сказаў Еравааму: вазьмі сабе дзесяць частак, бо так кажа Гасподзь Бог Ізраілеў: вось, Я адбіраю царства з рукі Саламонавай і даю табе дзесяць каленаў,"},{"book":"3 ЦАРСТВАЎ","chapter":"11","verse":"32","text":"а адно калена застанецца за ім дзеля раба Майго Давіда і дзеля горада Ерусаліма, які Я выбраў з усіх каленаў Ізраілевых."},{"book":"3 ЦАРСТВАЎ","chapter":"11","verse":"33","text":"Гэта за тое, што яны пакінулі Мяне і пачалі пакланяцца Астарце, божышчу Сідонскаму, і Хамосу, богу Маавіцкаму, і Мілхому, богу Аманіцкаму, і не пайшлі шляхамі Маімі, каб рабіць добрае прад вачамі Маімі і захоўваць пастановы Мае, падобна Давіду, бацьку ягонаму."},{"book":"3 ЦАРСТВАЎ","chapter":"11","verse":"34","text":"Я не бяру ўсяго царства з рукі яго, але Я пакідаю яго ўладаром на ўсе дні жыцьця ягонага дзеля Давіда, раба Майго, якога Я выбраў, які трымаўся наказаў Маіх і пастановаў Маіх;"},{"book":"3 ЦАРСТВАЎ","chapter":"11","verse":"35","text":"а вазьму царства з рукі сына ягонага і дам табе зь яго дзесяць каленаў;"},{"book":"3 ЦАРСТВАЎ","chapter":"11","verse":"36","text":"а сыну ягонаму дам адно калена, каб заставалася сьвяцільня Давіда, раба Майго, ва ўсе дні прад абліччам Маім, у горадзе Ерусаліме, які Я выбраў Сабе дзеля імя Майго."},{"book":"3 ЦАРСТВАЎ","chapter":"11","verse":"37","text":"Цябе Я выбіраю, і ты будзеш валадарыць над усім, чаго запрагне душа твая, і будзеш царом над Ізраілем;"},{"book":"3 ЦАРСТВАЎ","chapter":"11","verse":"38","text":"і калі будзеш захоўваць усё, што Я наказваю табе, і будзеш хадзіць шляхамі Маімі і рабіць спадобнае перад вачыма Маімі, захоўваючы пастановы Мае і запаведзі Мае, як рабіў раб Мой Давід, дык Я буду з табою і зладжу табе дом моцны, як Я зладзіў Давіду, і аддам табе Ізраіля;"},{"book":"3 ЦАРСТВАЎ","chapter":"11","verse":"39","text":"і ўпакору Я род Давідаў за гэта, але не на ўсе дні."},{"book":"3 ЦАРСТВАЎ","chapter":"11","verse":"40","text":"А Саламон хацеў сьмерці Ераваама; але Ераваам устаў і ўцёк у Егіпет да Сусакіма, цара Егіпецкага, і жыў у Егіпце да сьмерці Саламонавай."},{"book":"3 ЦАРСТВАЎ","chapter":"11","verse":"41","text":"Астатнія падзеі Саламонавыя і ўсё, што ён рабіў, і мудрасьць ягоная апісаны ў кнізе дзеяў Саламонавых."},{"book":"3 ЦАРСТВАЎ","chapter":"11","verse":"42","text":"Часу цараваньня Саламонавага ў Ерусаліме над усім Ізраілем было сорак гадоў."},{"book":"3 ЦАРСТВАЎ","chapter":"11","verse":"43","text":"І спачыў Саламон з бацькамі сваімі і пахаваны быў у горадзе Давіда, бацькі свайго, і зацараваў замест яго сын ягоны Раваам."}]}