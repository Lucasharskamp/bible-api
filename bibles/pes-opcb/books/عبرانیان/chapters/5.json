{"data":[{"book":"عبرانیان","chapter":"5","verse":"1","text":"در دین یهود، هر کاهن اعظم از میان انسان‌ها انتخاب شده، منصوب می‌گردد تا در امور الهی نمایندۀ انسان‌ها باشد و هدایا و قربانی‌ها برای گناه به خدا تقدیم کند."},{"book":"عبرانیان","chapter":"5","verse":"2","text":"چنین کاهن اعظمی قادر است تا با افراد نادان و گمراه با ملایمت رفتار کند، چرا که خودش نیز دستخوش ضعف‌هاست."},{"book":"عبرانیان","chapter":"5","verse":"3","text":"به همین جهت است که باید برای گناهان خود، و نیز گناهان قومش قربانی تقدیم کند."},{"book":"عبرانیان","chapter":"5","verse":"4","text":"اما نباید فراموش کرد که هیچ‌کس نمی‌تواند به میل خود، کاهن اعظم شود؛ کاهن را باید خدا برگزیند، همان‌گونه که هارون را نیز خدا برگزید و معین فرمود."},{"book":"عبرانیان","chapter":"5","verse":"5","text":"به همین ترتیب، مسیح نیز شخصاً خود را به مقام پر افتخار کاهن اعظم نرساند، بلکه خدا او را به این مقام منصوب کرد. خدا به او فرمود: «تو پسر من هستی؛ امروز من پدر تو شده‌ام.»5‏:5 مزمور ۲‏:۷."},{"book":"عبرانیان","chapter":"5","verse":"6","text":"همچنین، در جای دیگر به او گفت: «تو تا ابد کاهن هستی، کاهنی همانند مِلکیصِدِق.»5‏:6 مزمور ۱۱۰‏:۴."},{"book":"عبرانیان","chapter":"5","verse":"7","text":"با این حال، مسیح وقتی در این دنیا به سر می‌برد، با اشک و آه و اندوه عمیق به درگاه خدا دعا و استغاثه می‌کرد تا او را از قدرت مرگ نجات بخشد. خدا نیز دعای او را به سبب اطاعت کاملش مستجاب فرمود."},{"book":"عبرانیان","chapter":"5","verse":"8","text":"با اینکه عیسی پسر خدا بود، اما با درد و عذابی که متحمل شد، اطاعت را آموخت."},{"book":"عبرانیان","chapter":"5","verse":"9","text":"پس از گذراندن این تجربه بود که نشان داد به حد کمال رسیده و می‌تواند نجات ابدی را نصیب آنانی سازد که از او اطاعت می‌نمایند؛"},{"book":"عبرانیان","chapter":"5","verse":"10","text":"به همین جهت، خدا او را معین فرمود تا کاهن اعظم باشد، کاهنی همانند مِلکیصِدِق."},{"book":"عبرانیان","chapter":"5","verse":"11","text":"دربارهٔ این کاهن اعظم، سخن بسیار است، اما شرح آنها دشوار است، به‌خصوص اینکه درک روحانی‌تان کُند و گوشهایتان سنگین شده است!"},{"book":"عبرانیان","chapter":"5","verse":"12","text":"مدتی طولانی است که شما مسیحی هستید، و اکنون باید معلم دیگران شده باشید؛ اما چنان در ایمان عقب مانده‌اید که نیاز دارید کسی از سر نو، الفبای کلام خدا را به شما بیاموزد. مانند نوزادی هستید که جز شیر قادر به خوردن چیزی نیست. به اندازهٔ کافی رشد نکرده‌اید که بتوانید خوراکهای سنگین بخورید."},{"book":"عبرانیان","chapter":"5","verse":"13","text":"کسی که شیر می‌خورد، هنوز کودک است و درست را از نادرست تشخیص نمی‌دهد."},{"book":"عبرانیان","chapter":"5","verse":"14","text":"خوراک سنگین برای بالغان است که با تمرین مداوم، یاد گرفته‌اند چگونه نیک و بد را از هم تشخیص دهند."}]}