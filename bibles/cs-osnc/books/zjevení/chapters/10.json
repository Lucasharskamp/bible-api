{"data":[{"book":"Zjevení","chapter":"10","verse":"1","text":"Pak jsem spatřil jiného mocného anděla, jak sestupuje z nebe zahalen oblakem. Nad hlavou se mu klenula duha, tvář mu zářila jako slunce a jeho nohy se podobaly ohnivým sloupům."},{"book":"Zjevení","chapter":"10","verse":"2","text":"V ruce držel právě otevřenou knihu. Pravou nohou se postavil na moře, levou na pevninu."},{"book":"Zjevení","chapter":"10","verse":"3","text":"Zařval a odpovědělo mu sedminásobné hřmění hromů."},{"book":"Zjevení","chapter":"10","verse":"4","text":"Rozuměl jsem tomu a chtěl jsem to zaznamenat, ale hlas z nebe mi to zakázal: „Co jsi teď slyšel, nezapisuj, nech si to zatím pro sebe!“"},{"book":"Zjevení","chapter":"10","verse":"5","text":"Pak ten anděl stojící na moři i na zemi pozdvihl pravici k nebi"},{"book":"Zjevení","chapter":"10","verse":"6","text":"a přísahal při tom, který žije věčně a stvořil nebe i zemi se vším, co je na ní, i moře a všechny jeho obyvatele. Přísahal: „Čas je dovršen. Bůh už nebude odkládat svůj konečný soud;"},{"book":"Zjevení","chapter":"10","verse":"7","text":"až zatroubí sedmý anděl, cele se naplní Boží tajemný plán, který však už dávno vyhlašoval Bůh ústy svých proroků.“"},{"book":"Zjevení","chapter":"10","verse":"8","text":"Hlas, který už před tím ke mně mluvil z nebe, se ozval znovu: „Jdi a vezmi tu otevřenou knihu z ruky anděla stojícího na moři i na zemi!“"},{"book":"Zjevení","chapter":"10","verse":"9","text":"Šel jsem tedy k tomu andělovi a požádal jsem ho, aby mi tu knihu dal. „Vezmi si ji,“ řekl anděl, „a sněz ji. V ústech bude sladká jako med, v žaludku ti však zhořkne.“"},{"book":"Zjevení","chapter":"10","verse":"10","text":"Vzal jsem tedy tu knihu a poslušně jsem ji snědl; skutečně chutnala sladce, ale když jsem ji spolkl, byla opravdu hořká."},{"book":"Zjevení","chapter":"10","verse":"11","text":"Pak mi bylo řečeno: „Pokračuj ve svém těžkém úkolu a prorokuj proti mnoha národům, kmenům, jazykům a vládcům.“"}]}