{"data":[{"book":"Leviticus","chapter":"3","verse":"1","text":"Maa tangada i goodou ga gaamai dana kau belee hai dana tigidaumaha hagadaubuni, e hai gii hai di kau daane be di kau ahina dela ono milimilia ai."},{"book":"Leviticus","chapter":"3","verse":"2","text":"Tangada deelaa gaa dugu dono lima gi hongo di libogo di kau deelaa ga daaligi di maa i di ngudu di bontai di Hale laa Dimaadua dela e noho ai. Digau hai mee dabu o di madawaawa Aaron gaa hunu nia dodo gi nia baahi e haa o di gowaa dudu tigidaumaha,"},{"book":"Leviticus","chapter":"3","verse":"3","text":"gaa wanga di manu deelaa e hai tigidaumaha meegai ang gi Dimaadua: nia kiliidi huogodoo ala i di gili di geiga,"},{"book":"Leviticus","chapter":"3","verse":"4","text":"mo nia ‘kidney’ mo nia kiliidi ala i di gili nia maa, mo nia gowaa humalia o di ade."},{"book":"Leviticus","chapter":"3","verse":"5","text":"Digau hai mee dabu gaa dudu nia mee aanei huogodoo i hongo di gowaa dudu tigidaumaha ngaadahi mo nia tigidaumaha dudu ala i golo. Di hauiha o tigidaumaha meegai deenei le e haga tenetene di manawa o Dimaadua."},{"book":"Leviticus","chapter":"3","verse":"6","text":"Maa tangada ga gaamai dana siibi be di kuudi belee hai dana tigidaumaha hagadaubuni, e hai gii hai di kuudi daane be di kuudi ahina dela ono milimilia ai."},{"book":"Leviticus","chapter":"3","verse":"7","text":"Tangada dela ma ga tigidaumaha dana siibi,"},{"book":"Leviticus","chapter":"3","verse":"8","text":"mee e hai gii dugu dono lima gi hongo di libogo di manu deelaa, ga daaligi di maa i mua di Hale laa. Digau hai mee dabu gaa hunu nia dodo gi nia baahi e haa o di gowaa dudu tigidaumaha,"},{"book":"Leviticus","chapter":"3","verse":"9","text":"gaa wanga nia gowaa aanei o di manu deelaa e hai ai tigidaumaha meegai ang gi Dimaadua: nia kiliidi, di hugu dogomaalia e tuu gi hoohoo gi di iwi madua, nia kiliidi huogodoo ala e pigi gi di gili di geiga,"},{"book":"Leviticus","chapter":"3","verse":"10","text":"mo nia ‘kidney’ mo nia kiliidi ala i di gili nia maa, mo nia gowaa ala e humalia i di gili di ade."},{"book":"Leviticus","chapter":"3","verse":"11","text":"Tangada hai mee dabu gaa dudu nia mee aanei huogodoo i hongo di gowaa dudu tigidaumaha e hai ai tigidaumaha meegai ang gi Dimaadua."},{"book":"Leviticus","chapter":"3","verse":"12","text":"Tangada dela ma ga tigidaumaha dana kuudi,"},{"book":"Leviticus","chapter":"3","verse":"13","text":"mee e hai gii dugu dono lima gi hongo di libogo di kuudi deelaa, ga daaligi di maa i mua di Hale laa. Digau hai mee dabu gaa hunu nia dodo gi nia baahi e haa o di gowaa dudu tigidaumaha."},{"book":"Leviticus","chapter":"3","verse":"14","text":"Digaula gaa wanga nia gowaa aanei o di manu e hai ai tigidaumaha meegai ang gi Dimaadua: nia kiliidi huogodoo ala i di gili di geiga,"},{"book":"Leviticus","chapter":"3","verse":"15","text":"mo nia ‘kidney’ mo nia kiliidi ala i di gili nia maa, mo nia gowaa humalia huogodoo ala i di gili di ade."},{"book":"Leviticus","chapter":"3","verse":"16","text":"Tangada hai mee dabu gaa dudu nia mee aanei huogodoo i hongo di gowaa dudu tigidaumaha e hai ai tigidaumaha meegai dela e haga tenetene di manawa o Dimaadua. Nia kiliidi huogodoo la nia mee ni Dimaadua."},{"book":"Leviticus","chapter":"3","verse":"17","text":"Tangada Israel e gai nia kiliidi be nia dodo ai; deenei la taganoho e hana hua beelaa ang gi digau Israel mo nadau hagadili i nia gowaa huogodoo ala e noho ai digaula."}]}