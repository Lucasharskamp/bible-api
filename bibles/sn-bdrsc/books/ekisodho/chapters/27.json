{"data":[{"book":"Ekisodho","chapter":"27","verse":"1","text":"“Uvake aritari yamatanda omuunga, makubhiti matatu27:1 mamita angaita 1.4 pakukwirira kwayo; inofanira kuva namativi mana akaenzana, kureba kwayo makubhiti mashanu27:1 mamita angaita 2.3 uye upamhi hwayo makubhiti mashanu."},{"book":"Ekisodho","chapter":"27","verse":"2","text":"Uite runyanga pamakona ayo mana, kuti nyanga nearitari zvive chinhu chimwe, uye ufukidze aritari nendarira."},{"book":"Ekisodho","chapter":"27","verse":"3","text":"Uite midziyo yayo yose nendarira, hari dzayo dzokubvisisa madota, uye foshoro dzayo, mbiya dzokusasa nadzo, zvibayiso zvenyama nemakango apamoto."},{"book":"Ekisodho","chapter":"27","verse":"4","text":"Uyiitire chiparo, sefa yendarira, uye ugoita mhete yendarira pakona imwe neimwe yesefa."},{"book":"Ekisodho","chapter":"27","verse":"5","text":"Uchiise pasi pechitsiko chearitari kuitira kuti chive pakati nepakati pearitari."},{"book":"Ekisodho","chapter":"27","verse":"6","text":"Uitire aritari matanda omuunga uye ugoafukidza nendarira."},{"book":"Ekisodho","chapter":"27","verse":"7","text":"Matanda aya anofanira kupinzwa mukati memhete kuti agova kumativi maviri earitari painenge yotakurwa."},{"book":"Ekisodho","chapter":"27","verse":"8","text":"Uite aritari namapuranga, isina chinhu mukati mayo. Inofanira kugadzirwa sokuratidzwa kwawakaitwa pagomo."},{"book":"Ekisodho","chapter":"27","verse":"9","text":"“Uitire tabhenakeri ruvazhe. Rutivi rwezasi runofanira kureba makubhiti zana27:9 mamita angaita 46, uyewo nomundima 11  uye runofanira kuva nezvidzitiro zvakarembedzwa zvomucheka wakarukwa zvakaisvonaka,"},{"book":"Ekisodho","chapter":"27","verse":"10","text":"namatanda makumi maviri uye zvigadziko zvendarira makumi maviri uye zvikorekedzo zvesirivha nezvisungo pamatanda."},{"book":"Ekisodho","chapter":"27","verse":"11","text":"Rutivi rwokumusoro rucharebawo makubhiti zana uye runofanira kuva nezvidzitiro zvakarembedzwa, namatanda makumi maviri, nezvigadziko zvendarira makumi maviri, uye zvikorekedzo zvesirivha nezvisungo pamatanda."},{"book":"Ekisodho","chapter":"27","verse":"12","text":"“Kumucheto kworuvazhe, nechokumavirira, kunofanira kuva noupamhi hwamakubhiti makumi mashanu27:12 mamita angaita 23, uyewo nomundima 13  uye zvidzitiro zvakarembedzwa, namatanda gumi uye zvigadziko gumi."},{"book":"Ekisodho","chapter":"27","verse":"13","text":"Kumucheto nechokumabvazuva kwakatarisana nokunobuda nezuva, upamhi hworuvazhe hunofanira kuva makubhiti makumi mashanu."},{"book":"Ekisodho","chapter":"27","verse":"14","text":"Zvidzitiro zvakareba makubhiti gumi namashanu27:14 mamita angaita 6.9, uyewo nomundima 15  zvinofanira kuva kuno rumwe rutivi rwomukova, namatanda matatu nezvigadziko zvitatu,"},{"book":"Ekisodho","chapter":"27","verse":"15","text":"uye zvimwe zvidzitiro zvakareba makubhiti gumi namashanu ngazvivewo kuno rumwe rutivi, namatanda matatu nezvigadziko zvitatuwo."},{"book":"Ekisodho","chapter":"27","verse":"16","text":"“Pamukova wokupinda muruvazhe, uise chidzitiro chakareba makubhiti makumi maviri27:16 mamita angaita 9 , chewuru yebhuruu, yepepuru netsvuku uye nomucheka wakarukwa zvakaisvonaka, basa romusoni anogona, namatanda mana uyewo zvigadziko zvina."},{"book":"Ekisodho","chapter":"27","verse":"17","text":"Matanda ose akapoteredza ruvazhe anofanira kuva nezvisungiso zvesirivha nezvikorekedzo, uye zvigadziko zvendarira."},{"book":"Ekisodho","chapter":"27","verse":"18","text":"Ruvazhe ruchareba makubhiti zana27:18 mamita angaita 46  uye makubhiti makumi mashanu27:18 mamita angaita 23  paupamhi, nezvidzitiro zvemicheka yakarukwa zvakaisvonaka yakareba makubhiti mashanu27:18 mamita angaita 2.3, uye nezvigadziko zvendarira."},{"book":"Ekisodho","chapter":"27","verse":"19","text":"Mimwe midziyo inoshandiswa paushumiri hwetabhenakeri, ringava basa ripi zvaro, kusanganisira mbambo dzose dzetende neiya yomuruvazhe, inofanira kuva yendarira."},{"book":"Ekisodho","chapter":"27","verse":"20","text":"“Urayire vaIsraeri kuti vakuvigire mafuta omuorivhi akachena, akasvinwa omwenje, kuitira kuti mwenje irambe ichipfuta."},{"book":"Ekisodho","chapter":"27","verse":"21","text":"MuTende Rokusangana, kunze kwechidzitiro chiri pamberi peChipupuriro, Aroni navanakomana vake vanofanira kurega mwenje ichiramba ichipfuta pamberi paJehovha, kubva madekwana kusvikira mangwanani. Uyu unofanira kuva mutemo usingaperi pakati pavaIsraeri nokuzvizvarwa zvinotevera."}]}