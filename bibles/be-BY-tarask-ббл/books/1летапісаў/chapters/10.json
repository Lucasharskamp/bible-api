{"data":[{"book":"1 ЛЕТАПІСАЎ","chapter":"10","verse":"1","text":"Філістымляне ваявалі зь Ізраілем, і пабеглі Ізраільцяне ад Філістымлянаў, і падалі пабітыя на гары Гелвуе."},{"book":"1 ЛЕТАПІСАЎ","chapter":"10","verse":"2","text":"І пагналіся Філістымляне за Саўлам і сынамі ягонымі, і забілі Філістымляне Ёнатана і Авінадава і Мэлхісуя, сыноў Саўлавых."},{"book":"1 ЛЕТАПІСАЎ","chapter":"10","verse":"3","text":"Бітва супроць Саўла ўзмацнілася, і стралкі памкнуліся на яго, так што ён паранены быў стралкамі."},{"book":"1 ЛЕТАПІСАЎ","chapter":"10","verse":"4","text":"І сказаў Саўл збраяносцу свайму: агалі меч твой і закалі мяне ім, каб ня прыйшлі гэтыя неабрэзаныя, і не паглуміліся зь мяне. Але збраяносец не рашыўся, бо вельмі спалохаўся. Тады Саўл узяў меч і ўпаў на яго."},{"book":"1 ЛЕТАПІСАЎ","chapter":"10","verse":"5","text":"Збраяносец ягоны, убачыўшы, што Саўл памёр, і сам упаў на меч і памёр."},{"book":"1 ЛЕТАПІСАЎ","chapter":"10","verse":"6","text":"І памёр Саўл, і тры сыны ягоныя, і ўвесь дом ягоны разам зь ім памёр."},{"book":"1 ЛЕТАПІСАЎ","chapter":"10","verse":"7","text":"Калі ўбачылі Ізраільцяне, якія былі ў даліне, што ўсе бягуць і што Саўл і сыны ягоныя памерлі, дык пакінулі гарады свае і разьбегліся; а Філістымляне прыйшлі і пасяліліся ў іх."},{"book":"1 ЛЕТАПІСАЎ","chapter":"10","verse":"8","text":"На другі дзень прыйшлі Філістымляне абіраць забітых, і знайшлі Саўла і сыноў ягоных забітых на гары Гэлвуйскай,"},{"book":"1 ЛЕТАПІСАЎ","chapter":"10","verse":"9","text":"і распранулі яго, і зьнялі зь яго галаву ягоную і зброю ягоную, і паслалі па зямлі Філістымскай, каб абвясьціць пра гэта перад ідаламі іхнімі і перад народам."},{"book":"1 ЛЕТАПІСАЎ","chapter":"10","verse":"10","text":"І паклалі зброю ягоную ў капішча багоў сваіх, і галаву ягоную ўваткнулі ў доме Дагона."},{"book":"1 ЛЕТАПІСАЎ","chapter":"10","verse":"11","text":"І пачуў увесь Явіс Галаадскі ўсё, што зрабілі Філістымляне з Саўлам."},{"book":"1 ЛЕТАПІСАЎ","chapter":"10","verse":"12","text":"І падняліся ўсе людзі дужыя, узялі цела Саўлава і целы сыноў ягоных, і прынесьлі іх у Явіс, і пахавалі косьці іхнія пад дубам у Явісе, і пасьціліся сем дзён."},{"book":"1 ЛЕТАПІСАЎ","chapter":"10","verse":"13","text":"Так памёр Саўл за сваё беззаконьне, якое ён учыніў перад Госпадам, за тое, што ня трымаўся слова Гасподняга і зьвярнуўся да чарадзейкі з пытаньнем,"},{"book":"1 ЛЕТАПІСАЎ","chapter":"10","verse":"14","text":"а ня спытаўся ў Госпада. За тое Ён і аддаў яго сьмерці, і перадаў царства Давіду, сыну Есэеваму."}]}