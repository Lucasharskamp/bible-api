{"data":[{"book":"3 Mose","chapter":"19","verse":"1","text":"Awurade ka kyerɛɛ Mose sɛ,"},{"book":"3 Mose","chapter":"19","verse":"2","text":"“Ka kyerɛ Israelfoɔ no sɛ, ‘Ɛsɛ sɛ moyɛ kronkron, ɛfiri sɛ, me Awurade a meyɛ mo Onyankopɔn no, meyɛ kronkron."},{"book":"3 Mose","chapter":"19","verse":"3","text":"“ ‘Ɛsɛ sɛ mode anidie ma mo maamenom ne mo agyanom na modi me homeda mmara no so, ɛfiri sɛ, meyɛ Awurade mo Onyankopɔn."},{"book":"3 Mose","chapter":"19","verse":"4","text":"“ ‘Monnsom ahoni, ɛfiri sɛ, meyɛ Awurade mo Onyankopɔn."},{"book":"3 Mose","chapter":"19","verse":"5","text":"“ ‘Ɛsɛ sɛ mobɔ asomdwoeɛ afɔdeɛ ma Awurade a momfa ɛkwan pa so mmɔ na asɔ Awurade ani."},{"book":"3 Mose","chapter":"19","verse":"6","text":"Ɛda a mobɛbɔ saa afɔdeɛ no, monni no ɛda no ara, na aboro so koraa na ɛsɛ sɛ modi no adekyeeɛ. Monhye deɛ ɛbɛdi nnansa no."},{"book":"3 Mose","chapter":"19","verse":"7","text":"Na deɛ mobɛdi no nnansa so no yɛ akyiwadeɛ ma me, enti mɛpo."},{"book":"3 Mose","chapter":"19","verse":"8","text":"Sɛ modi no nnansa so a, modi ho fɔ na moagu Awurade kronkronyɛ nso ho fi, na wɔbɛtwa mo asuo afiri Awurade nkurɔfoɔ mu."},{"book":"3 Mose","chapter":"19","verse":"9","text":"“ ‘Sɛ motwa mo nnɔbaeɛ a, monntwa nnɔbaeɛ a ɛwɔ mo mfuo nhanoa no. Sɛ moretwa a, aba a ɛbɛgu fam no nso, monntase."},{"book":"3 Mose","chapter":"19","verse":"10","text":"Saa ara na mo bobe so aba no nso, ɛnsɛ sɛ mote so nyinaa. Na deɛ ɛbɛte agu aseɛ no nso, monntase. Monnya mma ahiafoɔ ne akwantufoɔ a wɔbɛfa hɔ no na mene Awurade mo Onyankopɔn."},{"book":"3 Mose","chapter":"19","verse":"11","text":"“ ‘Mommmɔ korɔno."},{"book":"3 Mose","chapter":"19","verse":"12","text":"“ ‘Monnka ntanhunu mfa ngu mo Onyankopɔn din ho fi, ɛfiri sɛ, mene Awurade."},{"book":"3 Mose","chapter":"19","verse":"13","text":"“ ‘Nwia wo yɔnko na monnsisi obi."},{"book":"3 Mose","chapter":"19","verse":"14","text":"“ ‘Monnnome ɔsotifoɔ na monntwintwane onifirani akwan mu. Monsuro mo Onyankopɔn; Mene Awurade."},{"book":"3 Mose","chapter":"19","verse":"15","text":"“ ‘Ɛsɛ sɛ ɛberɛ biara atemmufoɔ bu atɛntenenee a wɔnhwɛ sɛ deɛ wɔrebu no atɛn no yɛ ohiani anaa osikani. Ɛsɛ sɛ daa wɔn atemmuo yɛ pɛpɛɛpɛ."},{"book":"3 Mose","chapter":"19","verse":"16","text":"“ ‘Monnni nsekuro."},{"book":"3 Mose","chapter":"19","verse":"17","text":"“ ‘Ntane wo nua. Ka obiara a ɔyɛ bɔne anim; mma ɔbɔnefoɔ mfa ne ho nni. Sɛ woyɛ saa a, wo nso wodi ho fɔ saa ara."},{"book":"3 Mose","chapter":"19","verse":"18","text":"“ ‘Ntɔ were. Nnya obi ho menasepɔ; na mmom, dɔ wo yɔnko sɛ wo ho, na mene Awurade."},{"book":"3 Mose","chapter":"19","verse":"19","text":"“ ‘Monni me mmara so:"},{"book":"3 Mose","chapter":"19","verse":"20","text":"“ ‘Sɛ obi bɔ afenaa bi a obi asi no asiwaa asɔn a, ɛsɛ sɛ wɔdi wɔn asɛm wɔ asɛnniiɛ nanso ɛnsɛ sɛ wɔkum wɔn, ɛfiri sɛ, afenaa no nne ne ho."},{"book":"3 Mose","chapter":"19","verse":"21","text":"Ɔbarima no na ɔde ne fɔdie afɔrebɔdeɛ bɛbrɛ Awurade wɔ Ahyiaeɛ Ntomadan no kwan ano. Ɛsɛ sɛ afɔrebɔdeɛ no yɛ odwennini."},{"book":"3 Mose","chapter":"19","verse":"22","text":"Ɔsɔfoɔ no de odwennini no bɛyɛ mpatadeɛ ama ɔbarima no bɔne a ɔyɛeɛ no na ama wɔde ne bɔne no akyɛ no."},{"book":"3 Mose","chapter":"19","verse":"23","text":"“ ‘Sɛ mokɔ asase bi so kɔdua nnuaba ahodoɔ pii wɔ so a, nnɔbaetwa mmiɛnsa a ɛdi ɛkan no, monnni, ɛfiri sɛ, wɔbu no sɛ ɛho agu fi."},{"book":"3 Mose","chapter":"19","verse":"24","text":"Na ne mfeɛ ɛnan so no, momfa aba no nyinaa mma Awurade mfa nkamfo no."},{"book":"3 Mose","chapter":"19","verse":"25","text":"Na ne mfeɛ enum so no, aba no yɛ mo dea. Mene Awurade mo Onyankopɔn."},{"book":"3 Mose","chapter":"19","verse":"26","text":"“ ‘Monnwe aboa biara a wɔnsɔnee ne mu mogya ɛnam."},{"book":"3 Mose","chapter":"19","verse":"27","text":"“ ‘Ɛnsɛ sɛ motwitwa mo moma so nwi twitwa mo abɔgyesɛ so sɛdeɛ abosonsomfoɔ yɛ no."},{"book":"3 Mose","chapter":"19","verse":"28","text":"“ ‘Mommotabota mo ho mma ayiyɛ, na monnyɛ nsohyɛdeɛ wɔ mo honam ani nso. Mene Awurade."},{"book":"3 Mose","chapter":"19","verse":"29","text":"“ ‘Mma wo babaa nkɔbɔ adwaman mfa ngu ne ho fi na asase no annane abɔnefoɔ asase."},{"book":"3 Mose","chapter":"19","verse":"30","text":"“ ‘Monni me homeda mmara no so na monni mʼAhyiaeɛ Ntomadan no ni, ɛfiri sɛ, mene Awurade."},{"book":"3 Mose","chapter":"19","verse":"31","text":"“ ‘Monnkɔ abisa wɔ adebisafoɔ ne abayifoɔ nkyɛn mmfa ngu mo ho fi, na mene Awurade mo Onyankopɔn."},{"book":"3 Mose","chapter":"19","verse":"32","text":"“ ‘Momfa obuo ne anidie mma mpanimfoɔ wɔ Onyamesuro mu. Mene Awurade."},{"book":"3 Mose","chapter":"19","verse":"33","text":"“ ‘Mommfa no sɛ yɛwɔ ahɔhoɔ wɔ yɛn ɔman yi mu enti yɛbɛsisi wɔn."},{"book":"3 Mose","chapter":"19","verse":"34","text":"Mommu wɔn sɛdeɛ mobu onipa biara. Monnodɔ wɔn sɛ mo ho na monkae sɛ, na mo nso moyɛ ahɔhoɔ wɔ Misraim asase so. Mene Awurade mo Onyankopɔn."},{"book":"3 Mose","chapter":"19","verse":"35","text":"“ ‘Ɛnsɛ sɛ mobu ntɛnkyea wɔ adesusuo, adekari anaa ade dodoɔ mu."},{"book":"3 Mose","chapter":"19","verse":"36","text":"Ɛsɛ sɛ mo nsania ne mo nkariboɔ yɛ pɛpɛɛpɛ. Adeɛ a mode susu nsunsudeɛ ne nneɛma a ɛnyɛ nsunsu no nso, ɛsɛ sɛ ɛyɛ pɛpɛɛpɛ, ɛfiri sɛ, mene Awurade mo Onyankopɔn a mede mo firi Misraim baeɛ no."},{"book":"3 Mose","chapter":"19","verse":"37","text":"“ ‘Ɛsɛ sɛ modi me mmaransɛm ne mʼahyɛdeɛ no nyinaa so, na mene Awurade.’ ”"}]}