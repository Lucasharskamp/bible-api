{"data":[{"book":"1 Wakorintu","chapter":"4","verse":"1","text":"Muntu katuwoni twenga twantumintumi wa Kristu yatupananitwi uwezu wa Mlungu."},{"book":"1 Wakorintu","chapter":"4","verse":"2","text":"Vinu shashifiruwa kwa yoseri yakapananitwi lihengu kaweri mwaminika."},{"book":"1 Wakorintu","chapter":"4","verse":"3","text":"Kwa neni shintu ndiri pantozwa na mwenga, ama pantozwa na wantu na hapeni nulitozi namweni."},{"book":"1 Wakorintu","chapter":"4","verse":"4","text":"Toziya nuvimana ndiri kulitoza namweni, kumbiti shintu ashi shilanguziya ndiri kuwera neni nana likosa. Mtuwa ndo yankatoza neni."},{"book":"1 Wakorintu","chapter":"4","verse":"5","text":"Su, namtoza shitwatila shoseri pamberi pa shipindi shakuwi kusoka, mleki mpaka Mtuwa pakiza. Yomberi hakavilaviyi vitwatira vyavilififiti muluwindu na kulanguziya nfiru ya mmoyu ya wantu. Panu kila muntu hakapati uzyumi wakuwi kulawa kwa Mlungu."},{"book":"1 Wakorintu","chapter":"4","verse":"6","text":"Wantu yawamjimira Yesu wayangu, numtumiti Apolu na neni namweni su kupitira kwa twenga mulifundi mfanu agu, “Mgaloli weri gagalembitwi.” Nakawera muntu yoseri yakalitumbira muntu yumu na kumzalawu yumonga."},{"book":"1 Wakorintu","chapter":"4","verse":"7","text":"Gani kakutenda guweri mkulu kuliku yumonga? Hashi, Mlungu kakupananiti ndiri kila shintu shaguwera nashu? Na payiwera gupananwa, iwera hashi gulitumbira kuwera gupananwa ndiri?"},{"book":"1 Wakorintu","chapter":"4","verse":"8","text":"Muwera kala na kila shintu shamfira! Muwera kala mwawalunda! Muwera mwawafalumi pota ya twenga! Yina, menfiri nakaka muweri wafalumi, su natwenga vilaa tuweri wafalumi pamuhera na mwenga."},{"book":"1 Wakorintu","chapter":"4","verse":"9","text":"Nulihola Mlungu katutenda twenga wantumintumi tuweri wantu wa upeleru nakamu, gambira wantu yawatozitwi kuhowa, toziya tuwera msambu gwa pasipanu poseri na kulongolu kwa wantumintumi wa kumpindi na kulongolu kwa wantu."},{"book":"1 Wakorintu","chapter":"4","verse":"10","text":"Twenga twawazigizigi toziya ya kumtendera Kristu, kumbiti mwenga muwera na mahala kwa kulikolerana pamuhera na Kristu! Twenga twalegilegi, mwenga mwawavikambaku. Mwenga mbezika ndiri, kumbiti twenga twankubezika."},{"book":"1 Wakorintu","chapter":"4","verse":"11","text":"Mpaka vinu, twenga twana njala, kuyumuluwa, twahera nguwu, wankutukomanga nentu na twahera pakugonja."},{"book":"1 Wakorintu","chapter":"4","verse":"12","text":"Su twankutabika kutenda lihengu likamala kwa mawoku getu twaweni. Patupangilwa, twenga twankuwatekelera, pawatutabisiya, twenga tuhepelera,"},{"book":"1 Wakorintu","chapter":"4","verse":"13","text":"pawatwigiranga, twenga twankula kwa ligoya. Mpaka vinu watutendera gambira udoda wa pasipanu na kila muntu katuwona twenga twauhakata."},{"book":"1 Wakorintu","chapter":"4","verse":"14","text":"Nembiti ndiri vitwatira avi kuwasoniziya mwenga, kumbiti kuwafunda gambira wana wangu yanuwafira"},{"book":"1 Wakorintu","chapter":"4","verse":"15","text":"Toziya ata pamuwera na walera wavuwa mumakaliru genu ga Shikristu, tati gwenu ndo yumu hera. Mukulikolerana na Kristu Yesu neni wera tati gwenu kwa kuwabwelerani Shisoweru Shiwagira."},{"book":"1 Wakorintu","chapter":"4","verse":"16","text":"Su nuwaluwani mwenga mfati mfanu gwangu."},{"book":"1 Wakorintu","chapter":"4","verse":"17","text":"Toziya ayi neni numtuma Timotewu kwa mwenga. Yomberi ndo yakawera gambira mwana gwangu mngati mwa Kristu yanumfira na mwaminika mukulikolerana na Mtuwa. Yomberi hakawaholiziyi njira yanuyigendera mukulikolelerana pamuhera na Kristu, njira yanuyifunda pahala poseri pa shipinga shoseri sha wantu shawamjira Yesu."},{"book":"1 Wakorintu","chapter":"4","verse":"18","text":"Wamu wenu wanja kulitumba pawalihola kuwera hapeni nizi kayi kwa mwenga."},{"book":"1 Wakorintu","chapter":"4","verse":"19","text":"Kumbiti Mtuwa pakafira, hanizi kwa mwenga kanongola, panu hanuliwoneli namweni, galii ndiri gawagatakula gweka yakuwi kumbiti makakala gawawera naga."},{"book":"1 Wakorintu","chapter":"4","verse":"20","text":"Toziya Ufalumi wa Mlungu uwera ndiri visoweru vya mlomu, kumbiti wa makakala."},{"book":"1 Wakorintu","chapter":"4","verse":"21","text":"Hashi, mwenga mfira shishi? Hashi, nizi kwa mwenga na ntomondu, ama nizi na moyu gwa mafiliru na unanagala?"}]}