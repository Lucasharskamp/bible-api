{"data":[{"book":"Leviticus","chapter":"18","verse":"1","text":"Jahweh sprak tot Moses:"},{"book":"Leviticus","chapter":"18","verse":"2","text":"Beveel de kinderen Israëls, en zeg hun: Ik ben Jahweh, uw God!"},{"book":"Leviticus","chapter":"18","verse":"3","text":"Gij moogt u niet gedragen naar de zeden van Egypte, waar gij gewoond hebt, noch naar die van Kanaän, waar Ik u heenvoer; naar hun zeden moogt ge niet leven."},{"book":"Leviticus","chapter":"18","verse":"4","text":"Mijn wetten moet ge volbrengen, mijn voorschriften onderhouden, en uw gedrag daarnaar richten. Ik ben Jahweh, uw God!"},{"book":"Leviticus","chapter":"18","verse":"5","text":"Onderhoudt dus mijn voorschriften en mijn wetten. De mens, die ze volbrengt, zal daardoor het leven behouden. Ik ben Jahweh."},{"book":"Leviticus","chapter":"18","verse":"6","text":"Niemand van u mag zijn naasten bloedverwant naderen, om er gemeenschap mee te houden. Ik ben Jahweh!"},{"book":"Leviticus","chapter":"18","verse":"7","text":"Gij moogt geen gemeenschap houden met uw vader, evenmin met uw moeder; want zij is uw moeder; met haar moogt gij dus geen gemeenschap hebben."},{"book":"Leviticus","chapter":"18","verse":"8","text":"Ge moogt geen gemeenschap houden met de vrouw van uw vader; want dan onteert ge uw vader."},{"book":"Leviticus","chapter":"18","verse":"9","text":"Ge moogt geen gemeenschap houden met uw zuster, de dochter van uw vader of die van uw moeder, onverschillig of zij in of buiten uw familie geboren is."},{"book":"Leviticus","chapter":"18","verse":"10","text":"Ge moogt geen gemeenschap houden met de dochter van uw zoon of met die van uw dochter; want dan onteert ge uzelf."},{"book":"Leviticus","chapter":"18","verse":"11","text":"Gij moogt geen gemeenschap houden met de dochter van uws vaders vrouw, die door uw vader is verwekt; zij geldt voor uw zuster; houd geen gemeenschap met haar."},{"book":"Leviticus","chapter":"18","verse":"12","text":"Gij moogt geen gemeenschap houden met de zuster van uw vader; zij is de naaste bloedverwant van uw vader."},{"book":"Leviticus","chapter":"18","verse":"13","text":"Gij moogt geen gemeenschap houden met de zuster van uw moeder; want zij is de naaste bloedverwant van uw moeder."},{"book":"Leviticus","chapter":"18","verse":"14","text":"Gij moogt geen gemeenschap houden met den broeder van uw vader. Ook zijn vrouw moogt ge niet naderen; zij is uw tante."},{"book":"Leviticus","chapter":"18","verse":"15","text":"Gij moogt geen gemeenschap houden met uw schoondochter; zij is de vrouw van uw zoon; houd geen gemeenschap met haar."},{"book":"Leviticus","chapter":"18","verse":"16","text":"Gij moogt geen gemeenschap houden met de vrouw van uw broer; want dan onteert ge uw broer."},{"book":"Leviticus","chapter":"18","verse":"17","text":"Ge moogt geen gemeenschap houden met een vrouw en tegelijk met haar dochter; evenmin moogt ge de dochter van haar zoon of die van haar dochter nemen, om gemeenschap met haar te houden; ze zijn uw bloedverwanten; zo iets is een schanddaad."},{"book":"Leviticus","chapter":"18","verse":"18","text":"Gij moogt geen vrouw als bijvrouw naast haar zuster nemen, om ook met haar gemeenschap te houden, terwijl de andere nog leeft."},{"book":"Leviticus","chapter":"18","verse":"19","text":"Gij moogt een vrouw, die door haar stonden onrein is, niet naderen, om gemeenschap met haar te houden."},{"book":"Leviticus","chapter":"18","verse":"20","text":"Gij moogt niet slapen bij de vrouw van uw naaste; daardoor verontreinigt gij u."},{"book":"Leviticus","chapter":"18","verse":"21","text":"Geen van uw kinderen zult ge afstaan, om ze aan den Molok te wijden; want ge moogt de naam van uw God niet ontheiligen. Ik ben Jahweh!"},{"book":"Leviticus","chapter":"18","verse":"22","text":"Gij moogt niet bij een man liggen als bij een vrouw, dit is een gruweldaad."},{"book":"Leviticus","chapter":"18","verse":"23","text":"Gij moogt geen enkel dier misbruiken; daardoor bezoedelt ge u. Ook zal geen vrouw zich door een dier laten schenden; dit is tegennatuurlijke ontucht."},{"book":"Leviticus","chapter":"18","verse":"24","text":"Bezoedelt u dus niet door dit alles. Want door al deze dingen zijn de volken besmeurd, die Ik voor u zal uitdrijven;"},{"book":"Leviticus","chapter":"18","verse":"25","text":"zo is het land verpest geworden, heb Ik zijn misdaad gewroken, en heeft het land zijn bewoners uitgespuwd."},{"book":"Leviticus","chapter":"18","verse":"26","text":"Onderhoudt dus mijn voorschriften en wetten en laat niemand van de ingezetenen noch van de vreemdelingen, die in uw midden wonen, een van al die schanddaden bedrijven."},{"book":"Leviticus","chapter":"18","verse":"27","text":"Want al die gruwelen werden bedreven door die vóór u het land bewoonden, en het land is verpest geworden."},{"book":"Leviticus","chapter":"18","verse":"28","text":"Laat het land ook u niet uitspuwen, omdat ge het bezoedelt, zoals het de volken heeft uitgespuwd, die er vóór u hebben gewoond."},{"book":"Leviticus","chapter":"18","verse":"29","text":"Waarachtig allen, die zo iets schandelijks bedrijven, zullen van hun volk worden afgesneden."},{"book":"Leviticus","chapter":"18","verse":"30","text":"Onderhoudt dus mijn geboden; gedraagt u niet naar die liederlijke zeden, waarnaar men vóór u heeft geleefd, en bezoedelt u daar niet mee. Ik ben Jahweh, uw God!"}]}