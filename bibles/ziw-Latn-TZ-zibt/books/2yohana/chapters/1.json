{"data":[{"book":"2 Yohana","chapter":"1","verse":"1","text":"Miye mdalahala chilongozi nakuwandikila weye mnala usagulwe ni Chohile hamwenga na wanawo hungisa. Naho suyo miye du huwaungani, mna wose wamanyize ichindedi wawaungani nyuwe,"},{"book":"2 Yohana","chapter":"1","verse":"2","text":"kwaviya ichindedi chekala mndani mwetu, icho nachijendeleze kwikala hamwenga na suwe mazuwa yose."},{"book":"2 Yohana","chapter":"1","verse":"3","text":"Wedi wa Chohile na mbazi na utondowazi kulaila kwa Chohile Tate na Yesu Kulisito, Mwana ywa Tate, vitende hamwenga na suwe mwe chindedi na ungi."},{"book":"2 Yohana","chapter":"1","verse":"4","text":"Naseleleswa kuwona kugamba wanawo awamwenga wekala mwe chindedi saviya Tate achilagize."},{"book":"2 Yohana","chapter":"1","verse":"5","text":"Na haluse weye mnala, nina lombezo dimwenga kwako chungane, lombezo dino suwo mwiko mhya, mna nudya chendaga nawo kukongela nkongo."},{"book":"2 Yohana","chapter":"1","verse":"6","text":"Mwiko mwivile kukongela nkongo nuno, kwikala kwa kwiva miko ya Chohile, mwaungwa mwikale kwa kulagisa ungi."},{"book":"2 Yohana","chapter":"1","verse":"7","text":"Wadanti walozize walaila mwe isi, wantu awo hawakuzumila kugamba Yesu Kulisito keza kwetu niyo atenda mntu. Mntu akulonga seivyo ni mdanti naho ni mhiga Kulisito."},{"book":"2 Yohana","chapter":"1","verse":"8","text":"Elo nyuwe msinyise, mnasekwaza chiya mdamanyize ndima mna mhokele jeleko di jejeje."},{"book":"2 Yohana","chapter":"1","verse":"9","text":"Mntu yoyose hekutoza na kwikala mwa mahinyo kumlanga Kulisito, mna ongezeza mbuli ntuhu uyo hana Chohile. Mna akwikala mwa mahinyo ayo ana wose waidi Tate na Mwana."},{"book":"2 Yohana","chapter":"1","verse":"10","text":"Elo, mntu akeza kwenyu mna hawegaileni mahinyo ayo, msekumhokela mwe zinyumba zenyu naho msekumlamsa."},{"book":"2 Yohana","chapter":"1","verse":"11","text":"Mntu yoyose akumlamsa uyo, alungana naye mwe zintendwa zakwe zihiye."},{"book":"2 Yohana","chapter":"1","verse":"12","text":"Nina mbuli zilozize za kuwagambilani, mna sikunga kudamanya ivyo kwa kuwawandikilani, kwaviya nina msuhi wa kuwatalamkilani na kulosana na nyuwe mlomo kwa mlomo, chani chinyemi chetu chichinte."},{"book":"2 Yohana","chapter":"1","verse":"13","text":"Wana wa lumbudyo asagulwe ni Chohile wakulamsa."}]}