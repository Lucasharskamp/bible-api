{"data":[{"book":"Daniel","chapter":"4","verse":"1","text":"Koning Nabukodonosor, aan alle volken, naties en tongen, die op de gehele aarde wonen: Heil!"},{"book":"Daniel","chapter":"4","verse":"2","text":"Het heeft mij behaagd, de tekenen en wonderen te verhalen, die de allerhoogste God aan mij heeft gewrocht."},{"book":"Daniel","chapter":"4","verse":"3","text":"Hoe groot zijn zijn tekenen, hoe machtig zijn wonderen; zijn koningschap is een eeuwig koningschap, zijn heerschappij duurt van geslacht tot geslacht!"},{"book":"Daniel","chapter":"4","verse":"4","text":"ik, Nabukodonosor, leefde onbekommerd in mijn huis, en vol levenslust in mijn paleis."},{"book":"Daniel","chapter":"4","verse":"5","text":"Maar ik kreeg een droom, die mij opschrikte, en gezichten en visioenen op mijn legerstee, die mij verontrustten."},{"book":"Daniel","chapter":"4","verse":"6","text":"Daarom gaf ik bevel, alle wijzen van Babel te ontbieden, om mij de droom te verklaren."},{"book":"Daniel","chapter":"4","verse":"7","text":"Toen de zieners, waarzeggers, magiërs en sterrenwichelaars waren verschenen, vertelde ik hun de droom; maar ze konden er mij geen uitleg van geven."},{"book":"Daniel","chapter":"4","verse":"8","text":"Eindelijk verscheen ook Daniël, die naar de naam van mijn god Beltsjassar genoemd wordt, en met de geest der heilige goden vervuld is. Ook hem vertelde ik mijn droom:"},{"book":"Daniel","chapter":"4","verse":"9","text":"Beltsjassar, hoofd der zieners; ik weet, dat de geest der heilige goden in u woont, zodat geen enkel geheim u in verlegenheid brengt. Hoor wat ik in mijn droom heb gezien, en geef mij er de verklaring van."},{"book":"Daniel","chapter":"4","verse":"10","text":"Ik zag dan op mijn legerstee de volgende visioenen: Zie een boom stond midden op aarde, ontzaglijk hoog,"},{"book":"Daniel","chapter":"4","verse":"11","text":"en de boom was groot en geweldig; tot de hemel reikte zijn top, tot aan de grenzen der aarde was hij zichtbaar."},{"book":"Daniel","chapter":"4","verse":"12","text":"Zijn loof was prachtig, zijn vrucht overvloedig; aan allen bood hij spijs, en al wat leeft vond er zijn voedsel; de wilde dieren zochten er schaduw, in zijn takken nestelden de vogels uit de lucht."},{"book":"Daniel","chapter":"4","verse":"13","text":"Ik bleef toezien naar de visioenen, die ik op mijn legerstee had. En zie: uit de hemel daalde een heilige engel,"},{"book":"Daniel","chapter":"4","verse":"14","text":"en riep met machtige stem: Houwt de boom om, slaat zijn takken weg; schudt zijn loof af, verstrooit zijn vruchten; de dieren moeten onder hem weg, de vogels heen uit zijn takken."},{"book":"Daniel","chapter":"4","verse":"15","text":"Maar laat zijn wortels in de aarde, in boeien van ijzer en koper: midden in het groen op het veld, bevochtigd door dauw uit de hemel; en met de dieren moet hij het gras op de aarde delen."},{"book":"Daniel","chapter":"4","verse":"16","text":"Zijn mensenhart zal worden verwisseld, een dierenhart hem worden gegeven. Zo zullen zeven tijden over hem heen gaan."},{"book":"Daniel","chapter":"4","verse":"17","text":"Dit vonnis berust op de beslissing der engelen, deze uitspraak op het woord der heiligen; opdat de levenden zullen erkennen, dat de Allerhoogste de macht heeft over het rijk van de mensen; dat Hij het geeft aan wien Hij wil, en zelfs den geringste der mensen daarover kan aanstellen!"},{"book":"Daniel","chapter":"4","verse":"18","text":"Dit is de droom, die ik, koning Nabukodonosor, heb gezien. Beltsjassar, geef gij mij nu de uitleg. Want alle wijzen van mijn rijk konden er mij geen verklaring van geven; maar gij kunt het wel, omdat de geest der heilige goden in u woont."},{"book":"Daniel","chapter":"4","verse":"19","text":"Toen stond Daniël, die ook Beltsjassar wordt genoemd, een tijdlang onthutst, en zijn eigen gedachten beangstigden hem. Maar de koning zeide: Beltsjassar, laat de droom en zijn betekenis u geen angst aanjagen! Nu nam Beltsjassar het woord en sprak: Heer, mocht de droom uw haters gelden, en zijn betekenis uw vijanden!"},{"book":"Daniel","chapter":"4","verse":"20","text":"De boom, die gij hebt gezien: die groot was en geweldig; wiens top tot aan de hemel reikte, en gezien werd over de hele aarde;"},{"book":"Daniel","chapter":"4","verse":"21","text":"wiens loof prachtig was en wiens vrucht overvloedig; die spijs bood aan allen; waaronder de wilde dieren vertoefden, en in wiens takken de vogels uit de lucht nestelden:"},{"book":"Daniel","chapter":"4","verse":"22","text":"gij zijt het, o koning; gij, die groot zijt en machtig; wiens majesteit ontzaglijk is, en reikt tot de hemel; en wiens heerschappij zich uitstrekt tot aan de grenzen der aarde."},{"book":"Daniel","chapter":"4","verse":"23","text":"En de heilige engel, o koning, die gij uit de hemel zaagt dalen, en die sprak: Houwt die boom om en richt hem ten gronde; maar laat zijn wortels in de aarde, in boeien van ijzer en koper; midden in het groen op het veld en bevochtigd door dauw uit de hemel, en delend met de dieren op het veld, totdat er zeven tijden over hem zijn heengegaan:"},{"book":"Daniel","chapter":"4","verse":"24","text":"dit is de uitleg, o koning; en het is tegelijk het besluit van den Allerhoogste met betrekking tot mijn heer en koning."},{"book":"Daniel","chapter":"4","verse":"25","text":"Men zal u uit de gemeenschap der mensen stoten, en uw woonplaats zal wezen bij de dieren op het veld; als runderen zal men u gras laten eten, en gij zult worden bevochtigd door de dauw uit de hemel. Zo zullen zeven tijden over u heengaan, totdat gij erkent, dat de Allerhoogste de macht heeft over het rijk van de mensen, en dat Hij het geven kan wien Hij wil."},{"book":"Daniel","chapter":"4","verse":"26","text":"Maar dat men bevel gaf, de wortels van de boom te laten staan, betekent: gij krijgt uw koningschap terug, zodra gij de macht van de Hemel erkent."},{"book":"Daniel","chapter":"4","verse":"27","text":"Moge daarom mijn raad u behagen, o koning! Delg uw zonden door aalmoezen uit, en uw schuld door barmhartigheid jegens de armen. Misschien blijft uw voorspoed dan toch bestendig!"},{"book":"Daniel","chapter":"4","verse":"28","text":"Dit alles werd aan koning Nabukodonosor vervuld."},{"book":"Daniel","chapter":"4","verse":"29","text":"Want toen de koning twaalf maanden later eens op het koninklijk paleis in Babel wandelde,"},{"book":"Daniel","chapter":"4","verse":"30","text":"riep hij uit: Is dit niet het grootse Babel, dat ik door de macht van mijn rijkdom en tot glorie van mijn majesteit tot koninklijk verblijf heb gebouwd!"},{"book":"Daniel","chapter":"4","verse":"31","text":"Nog was het woord in de mond van den koning, toen er een stem kwam uit de hemel: Koning Nabukodonosor, er wordt u gezegd: het koningschap wordt u ontnomen;"},{"book":"Daniel","chapter":"4","verse":"32","text":"men stoot u uit de gemeenschap der mensen, uw woonplaats zal wezen bij de dieren op het veld, en als runderen zal men u gras laten eten; zeven tijden zullen over u heengaan, totdat gij erkent, dat de Allerhoogste de macht heeft over het rijk van de mensen, en dat Hij het geven kan wien Hij wil."},{"book":"Daniel","chapter":"4","verse":"33","text":"En terstond ging dit woord aan Nabukodonosor in vervulling. Hij werd uit de gemeenschap der mensen gestoten, at gras als het rund, en door de dauw uit de hemel werd zijn lichaam bevochtigd, totdat zijn haren lang als van leeuwen waren geworden, en zijn nagels als van gieren."},{"book":"Daniel","chapter":"4","verse":"34","text":"Maar toen de tijd was verlopen, sloeg ik, Nabukodonosor, mijn ogen ten hemel, en mijn verstand keerde terug. En ik zegende den Allerhoogste, loofde en prees Hem, die eeuwig leeft: Zijn macht is een eeuwige macht; Zijn koningschap duurt van geslacht tot geslacht!"},{"book":"Daniel","chapter":"4","verse":"35","text":"Al die de aarde bewonen, betekenen niets; Hij doet wat Hij wil met het heir des hemels. Er is niemand, die zijn hand kan weerhouden, Of tot Hem zeggen: wat doet Gij?"},{"book":"Daniel","chapter":"4","verse":"36","text":"Nu is het verstand in mij terug, Met de glorie van mijn koningschap. Mijn luister en glans keren weer, En mijn ministers en hovelingen zoeken mij op. In mijn koningschap ben ik hersteld, Nog groter macht is mij geschonken!"},{"book":"Daniel","chapter":"4","verse":"37","text":"Nu loof ik, Nabukodonosor, Nu verhef en prijs ik den Koning des hemels: Wiens daden allen waarheid zijn, Wiens wegen allen gerecht; Maar die de hoogmoedigen Weet te vernederen!"}]}