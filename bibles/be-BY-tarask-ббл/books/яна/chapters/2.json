{"data":[{"book":"ЯНА","chapter":"2","verse":"1","text":"На трэйці дзень было вясельле ў Кане Галілейскай, і Маці Ісусава была там."},{"book":"ЯНА","chapter":"2","verse":"2","text":"Быў таксама запрошаны Ісус і вучні Ягоныя на вясельле."},{"book":"ЯНА","chapter":"2","verse":"3","text":"І як нехапала віна, дык Маці Ісусава кажа Яму: віна няма ў іх."},{"book":"ЯНА","chapter":"2","verse":"4","text":"Ісус кажа Ёй: што Мне і Табе, жанчына? яшчэ ня прыйшла гадзіна Мая."},{"book":"ЯНА","chapter":"2","verse":"5","text":"Маці Ягоная сказала слугам: што скажа Ён вам, тое і зрабеце."},{"book":"ЯНА","chapter":"2","verse":"6","text":"А было там шэсьць каменных посудаў на ваду, якія стаялі паводле звычаю ачышчэньня Юдэйскага, умяшчаючы ў сябе па дзьве ці па тры меры."},{"book":"ЯНА","chapter":"2","verse":"7","text":"Ісус кажа ім: напоўніце посуды вадою. І напоўнілі іх па бераг."},{"book":"ЯНА","chapter":"2","verse":"8","text":"І кажа ім: цяпер чэрпайце і нясеце да распарадчыка вясельля. І панесьлі."},{"book":"ЯНА","chapter":"2","verse":"9","text":"А калі распарадчык скаштаваў вады, якая зрабілася віном, - а ён ня ведаў, адкуль гэтае віно, ведалі толькі слугі, якія чэрпалі ваду, - тады распарадчык кліча маладога"},{"book":"ЯНА","chapter":"2","verse":"10","text":"і кажа яму: кожны чалавек падае спачатку добрае віно, а калі паўпіваюцца, тады горшае; а ты добрае віно зьбярог дагэтуль."},{"book":"ЯНА","chapter":"2","verse":"11","text":"Так заклаў Ісус пачатак цудаў у Кане Галілейскай і зьявіў славу Сваю; і ўверавалі ў Яго вучні Ягоныя."},{"book":"ЯНА","chapter":"2","verse":"12","text":"Пасьля гэтага прыйшоў Ён у Капернаум, Сам і Маці Ягоная, і браты Ягоныя і вучні Ягоныя, і прабылі там няшмат дзён."},{"book":"ЯНА","chapter":"2","verse":"13","text":"Набліжалася Пасха Юдэйская, і Ісус прыйшоў у Ерусалім"},{"book":"ЯНА","chapter":"2","verse":"14","text":"і знайшоў, што ў храме прадавалі валоў, авечак і галубоў, і сядзелі мяняйлы грошай."},{"book":"ЯНА","chapter":"2","verse":"15","text":"І зрабіўшы бізун зь вяровак, выгнаў з храма ўсіх, і авечак і валоў таксама, і грошы ў мяняйлаў рассыпаў, а сталы іхнія абярнуў;"},{"book":"ЯНА","chapter":"2","verse":"16","text":"І сказаў прадаўцам галубоў: вазьмеце гэта адсюль, і з дома Айца Майго не рабеце дома гандлёвага."},{"book":"ЯНА","chapter":"2","verse":"17","text":"Пры гэтым вучні Ягоныя прыгадалі, што напісана: «рупнасьць за дом Твой зьядае Мяне»."},{"book":"ЯНА","chapter":"2","verse":"18","text":"На гэта Юдэі сказалі Яму ў адказ: якою азнакаю дакажаш Ты нам, што маеш уладу так рабіць?"},{"book":"ЯНА","chapter":"2","verse":"19","text":"Ісус сказаў ім у адказ: разбурце храм гэты, і Я за тры дні ўзьвяду яго."},{"book":"ЯНА","chapter":"2","verse":"20","text":"На гэта сказалі Юдэі: гэты храм будаваўся сорак шэсьць гадоў, і Ты за тры дні ўзьвядзеш яго?"},{"book":"ЯНА","chapter":"2","verse":"21","text":"А Ён казаў пра храм Цела Свайго."},{"book":"ЯНА","chapter":"2","verse":"22","text":"А калі ўваскрэс Ён зь мёртвых, дык вучні Ягоныя ўспомнілі, што Ён казаў гэта, і паверылі Пісаньню і слову, якое сказаў Ісус."},{"book":"ЯНА","chapter":"2","verse":"23","text":"І калі Ён быў у Ерусаліме на сьвяце Пасхі, дык многія, бачачы цуды, якія Ён тварыў, паверылі ў імя Ягонае."},{"book":"ЯНА","chapter":"2","verse":"24","text":"Але Сам Ісус не давяраў Сябе ім, бо ведаў усіх,"},{"book":"ЯНА","chapter":"2","verse":"25","text":"і ня меў патрэбы, каб хто засьведчыў пра чалавека; бо Сам ведаў, што ў чалавеку."}]}