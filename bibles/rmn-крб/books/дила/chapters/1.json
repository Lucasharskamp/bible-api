{"data":[{"book":"Дила","chapter":"1","verse":"1","text":"Намлысана Феофил, андэ мэ баштутнэ пхукаимастэ мэ яздым алаестар, со о Исус керэлас тай со Ов сиклярэлас"},{"book":"Дила","chapter":"1","verse":"2","text":"джи одолэ десески, кана андар Шужо Духос пхэнляс э тхэдэнги Лэса апостоленги, со он камэл тэ керэн, тай Ов сас линдо опрэ."},{"book":"Дила","chapter":"1","verse":"3","text":"Пал Пэ хурлукестэ Ов уло ангал лэндэ дживиндо тай сикавдяс дилэнца, кай си адава чячипэ. Саранда дес о Исус авэлас лэндэ тай пхэнэлас катар Дэвлэско Патишайлыки."},{"book":"Дила","chapter":"1","verse":"4","text":"Екхвар, кана о апостоля сас екхетханэ, Ов пхэнляс лэнги тэ на ачявэн о Иерусалими, ами тэ ишандиен, со пхэнлило сас э Дадэса."},{"book":"Дила","chapter":"1","verse":"5","text":"Вай о Иоанн болэлас панеса, ай тумэ пал набут дес кан овэн болдэ э Шужэ Духоса."},{"book":"Дила","chapter":"1","verse":"6","text":"Одола кон сас отхэ, он лилэ тэ пхучен Лэс:"},{"book":"Дила","chapter":"1","verse":"7","text":"Ов пхэнляс лэнги:"},{"book":"Дила","chapter":"1","verse":"8","text":"Ай кана опэр тумэндэ кан фулел о Шужо Духос, тумэ кан лэн зор тай Мандар кан пхукавэн андэ Иерусалими, алаи ки Иудея, андэ Самария тай джи ко чети ки пхуяко."},{"book":"Дила","chapter":"1","verse":"9","text":"Кана Ов пхэнляс адава, ангал лэнги якхендэ сас ваздино опрэ, тай о булути гаравдяс Лэс лэнги якхендар."},{"book":"Дила","chapter":"1","verse":"10","text":"Он доврус дикхенас опрэ, бискай Ов ваздиндёлас, сар бирдэн паш лэндэ улэ дуй мануша андэ парнэ савутендэ."},{"book":"Дила","chapter":"1","verse":"11","text":"— Галилеяня, — пхэнлэ он, — со тумэ санус тэрдэ кай дикхен опрэ? Адава о Исус, Саво сас линдо тумэндар опрэ, кан авэл палэ аякха, касавкес тумэ дикхлянус Лэс, сар Ов гело опрэ."},{"book":"Дила","chapter":"1","verse":"12","text":"Пал отхэ он алэ андэ Иерусалими опрал горас, кай бучёлас Маслинэнго, сави сас надур катар диз, о дурипэ э дромэско, кай муклёлас тэ накхес субботако дес."},{"book":"Дила","chapter":"1","verse":"13","text":"Он алэ андэ кхер тай ваздинэпэс опрэ, катэ он бэшэнас. Отхэ сас о Пётар тай о Иоанн, о Яков тай о Андрей, о Филипп тай о Фома, о Варфоломей тай о Матфей, о Яков, о чяво э Алфееско, о Симон Зилот тай о Иуда, о чяво э Яковеско."},{"book":"Дила","chapter":"1","verse":"14","text":"Алаи он кидэнаспэс екхетханэ тэ зборизэн э Дэвлэса. Лэнца сас набут джювля, э дай э Исусески э Мария тай Лэски пхрала."},{"book":"Дила","chapter":"1","verse":"15","text":"Андэ одола деса о Пётар ущино машкарэ ко пхрала ко пакялэ (отхэ сас шэлубиш мануша) тай пхэнляс:"},{"book":"Дила","chapter":"1","verse":"16","text":"— Пхралалэн, камэлас тэ овэл, со си яздимэ, катэ о Шужо Духос пхэнляс андар Давид катар Иуда, саво гелэлас одолэн, савэ джянас тэ лэн э Исусес."},{"book":"Дила","chapter":"1","verse":"17","text":"О Иуда сас о екх андар амэндэ тай керэлас амэнца о хэзмэти э апостоленго."},{"book":"Дила","chapter":"1","verse":"18","text":"(Э ловэнги, савэ лиляс андар пэ канлыкестэ, ов киндяс ливади, ай аякха лачес пэло ки пху, лэстэ пхаро о пэр тай со сас андэ пэр никлисто аври."},{"book":"Дила","chapter":"1","verse":"19","text":"Адалэстар галилэ алаи, кон бэшэлас ко Иерусалими, тай тхэдэ э ливади опэр пумарэ чибатэ Акелдама, самким «Ратэскири ливади».)"},{"book":"Дила","chapter":"1","verse":"20","text":"Вай андэ книжка ки Псаломенги си яздимэ:"},{"book":"Дила","chapter":"1","verse":"21","text":"Оничин амэнги камэл тэ лас екхес андар одолэ манушэндэ, савэ сас амэнца алаи одова вахыти, кана о Сагбус Исус сас машкарэ амэндэ,"},{"book":"Дила","chapter":"1","verse":"22","text":"одолэ вахытестар, кана о Иоанн болдяс э Исусес, джи одолэ десески, кана о Исус сас линдо амэндар. Ов, сар амэ, камэлас тэ дикхел, кай Ов дживиндило."},{"book":"Дила","chapter":"1","verse":"23","text":"Пхэнлэ дон: э Иосифес, савэски генэ пхэнэн Вар-Савва я Юст, тай э Матфиес."},{"book":"Дила","chapter":"1","verse":"24-25","text":"Тай пхэнлэ э Дэвлэски:"},{"book":"Дила","chapter":"1","verse":"26","text":"Оничин он читэ жреби, тай пэло опэр Матфий, тай ов сас тхэдо ко дэшуекх апостоля."}]}