{"data":[{"book":"yōhanaḥ","chapter":"6","verse":"1","text":"tataḥ paraṁ yīśu rgālīl pradēśīyasya tiviriyānāmnaḥ sindhōḥ pāraṁ gatavān|"},{"book":"yōhanaḥ","chapter":"6","verse":"2","text":"tatō vyādhimallōkasvāsthyakaraṇarūpāṇi tasyāścaryyāṇi karmmāṇi dr̥ṣṭvā bahavō janāstatpaścād agacchan|"},{"book":"yōhanaḥ","chapter":"6","verse":"3","text":"tatō yīśuḥ parvvatamāruhya tatra śiṣyaiḥ sākam|"},{"book":"yōhanaḥ","chapter":"6","verse":"4","text":"tasmin samaya nistārōtsavanāmni yihūdīyānāma utsava upasthitē"},{"book":"yōhanaḥ","chapter":"6","verse":"5","text":"yīśu rnētrē uttōlya bahulōkān svasamīpāgatān vilōkya philipaṁ pr̥ṣṭavān ētēṣāṁ bhōjanāya bhōjadravyāṇi vayaṁ kutra krētuṁ śakrumaḥ?"},{"book":"yōhanaḥ","chapter":"6","verse":"6","text":"vākyamidaṁ tasya parīkṣārtham avādīt kintu yat kariṣyati tat svayam ajānāt|"},{"book":"yōhanaḥ","chapter":"6","verse":"7","text":"philipaḥ pratyavōcat ētēṣām ēkaikō yadyalpam alpaṁ prāpnōti tarhi mudrāpādadviśatēna krītapūpā api nyūnā bhaviṣyanti|"},{"book":"yōhanaḥ","chapter":"6","verse":"8","text":"śimōn pitarasya bhrātā āndriyākhyaḥ śiṣyāṇāmēkō vyāhr̥tavān"},{"book":"yōhanaḥ","chapter":"6","verse":"9","text":"atra kasyacid bālakasya samīpē pañca yāvapūpāḥ kṣudramatsyadvayañca santi kintu lōkānāṁ ētāvātāṁ madhyē taiḥ kiṁ bhaviṣyati?"},{"book":"yōhanaḥ","chapter":"6","verse":"10","text":"paścād yīśuravadat lōkānupavēśayata tatra bahuyavasasattvāt pañcasahastrēbhyō nyūnā adhikā vā puruṣā bhūmyām upāviśan|"},{"book":"yōhanaḥ","chapter":"6","verse":"11","text":"tatō yīśustān pūpānādāya īśvarasya guṇān kīrttayitvā śiṣyēṣu samārpayat tatastē tēbhya upaviṣṭalōkēbhyaḥ pūpān yathēṣṭamatsyañca prāduḥ|"},{"book":"yōhanaḥ","chapter":"6","verse":"12","text":"tēṣu tr̥ptēṣu sa tānavōcad ētēṣāṁ kiñcidapi yathā nāpacīyatē tathā sarvvāṇyavaśiṣṭāni saṁgr̥hlīta|"},{"book":"yōhanaḥ","chapter":"6","verse":"13","text":"tataḥ sarvvēṣāṁ bhōjanāt paraṁ tē tēṣāṁ pañcānāṁ yāvapūpānāṁ avaśiṣṭānyakhilāni saṁgr̥hya dvādaśaḍallakān apūrayan|"},{"book":"yōhanaḥ","chapter":"6","verse":"14","text":"aparaṁ yīśōrētādr̥śīm āścaryyakriyāṁ dr̥ṣṭvā lōkā mithō vaktumārēbhirē jagati yasyāgamanaṁ bhaviṣyati sa ēvāyam avaśyaṁ bhaviṣyadvakttā|"},{"book":"yōhanaḥ","chapter":"6","verse":"15","text":"ataēva lōkā āgatya tamākramya rājānaṁ kariṣyanti yīśustēṣām īdr̥śaṁ mānasaṁ vijñāya punaśca parvvatam ēkākī gatavān|"},{"book":"yōhanaḥ","chapter":"6","verse":"16","text":"sāyaṁkāla upasthitē śiṣyā jaladhitaṭaṁ vrajitvā nāvamāruhya nagaradiśi sindhau vāhayitvāgaman|"},{"book":"yōhanaḥ","chapter":"6","verse":"17","text":"tasmin samayē timira upātiṣṭhat kintu yīṣustēṣāṁ samīpaṁ nāgacchat|"},{"book":"yōhanaḥ","chapter":"6","verse":"18","text":"tadā prabalapavanavahanāt sāgarē mahātaraṅgō bhavitum ārēbhē|"},{"book":"yōhanaḥ","chapter":"6","verse":"19","text":"tatastē vāhayitvā dvitrān krōśān gatāḥ paścād yīśuṁ jaladhērupari padbhyāṁ vrajantaṁ naukāntikam āgacchantaṁ vilōkya trāsayuktā abhavan"},{"book":"yōhanaḥ","chapter":"6","verse":"20","text":"kintu sa tānukttavān ayamahaṁ mā bhaiṣṭa|"},{"book":"yōhanaḥ","chapter":"6","verse":"21","text":"tadā tē taṁ svairaṁ nāvi gr̥hītavantaḥ tadā tatkṣaṇād uddiṣṭasthānē naurupāsthāt|"},{"book":"yōhanaḥ","chapter":"6","verse":"22","text":"yayā nāvā śiṣyā agacchan tadanyā kāpi naukā tasmin sthānē nāsīt tatō yīśuḥ śiṣyaiḥ sākaṁ nāgamat kēvalāḥ śiṣyā agaman ētat pārasthā lōkā jñātavantaḥ|"},{"book":"yōhanaḥ","chapter":"6","verse":"23","text":"kintu tataḥ paraṁ prabhu ryatra īśvarasya guṇān anukīrttya lōkān pūpān abhōjayat tatsthānasya samīpasthativiriyāyā aparāstaraṇaya āgaman|"},{"book":"yōhanaḥ","chapter":"6","verse":"24","text":"yīśustatra nāsti śiṣyā api tatra nā santi lōkā iti vijñāya yīśuṁ gavēṣayituṁ taraṇibhiḥ kapharnāhūm puraṁ gatāḥ|"},{"book":"yōhanaḥ","chapter":"6","verse":"25","text":"tatastē saritpatēḥ pārē taṁ sākṣāt prāpya prāvōcan hē gurō bhavān atra sthānē kadāgamat?"},{"book":"yōhanaḥ","chapter":"6","verse":"26","text":"tadā yīśustān pratyavādīd yuṣmānahaṁ yathārthataraṁ vadāmi āścaryyakarmmadarśanāddhētō rna kintu pūpabhōjanāt tēna tr̥ptatvāñca māṁ gavēṣayatha|"},{"book":"yōhanaḥ","chapter":"6","verse":"27","text":"kṣayaṇīyabhakṣyārthaṁ mā śrāmiṣṭa kintvantāyurbhakṣyārthaṁ śrāmyata, tasmāt tādr̥śaṁ bhakṣyaṁ manujaputrō yuṣmābhyaṁ dāsyati; tasmin tāta īśvaraḥ pramāṇaṁ prādāt|"},{"book":"yōhanaḥ","chapter":"6","verse":"28","text":"tadā tē'pr̥cchan īśvarābhimataṁ karmma karttum asmābhiḥ kiṁ karttavyaṁ?"},{"book":"yōhanaḥ","chapter":"6","verse":"29","text":"tatō yīśuravadad īśvarō yaṁ prairayat tasmin viśvasanam īśvarābhimataṁ karmma|"},{"book":"yōhanaḥ","chapter":"6","verse":"30","text":"tadā tē vyāharan bhavatā kiṁ lakṣaṇaṁ darśitaṁ yaddr̥ṣṭvā bhavati viśvasiṣyāmaḥ? tvayā kiṁ karmma kr̥taṁ?"},{"book":"yōhanaḥ","chapter":"6","verse":"31","text":"asmākaṁ pūrvvapuruṣā mahāprāntarē mānnāṁ bhōkttuṁ prāpuḥ yathā lipirāstē| svargīyāṇi tu bhakṣyāṇi pradadau paramēśvaraḥ|"},{"book":"yōhanaḥ","chapter":"6","verse":"32","text":"tadā yīśuravadad ahaṁ yuṣmānatiyathārthaṁ vadāmi mūsā yuṣmābhyaṁ svargīyaṁ bhakṣyaṁ nādāt kintu mama pitā yuṣmābhyaṁ svargīyaṁ paramaṁ bhakṣyaṁ dadāti|"},{"book":"yōhanaḥ","chapter":"6","verse":"33","text":"yaḥ svargādavaruhya jagatē jīvanaṁ dadāti sa īśvaradattabhakṣyarūpaḥ|"},{"book":"yōhanaḥ","chapter":"6","verse":"34","text":"tadā tē prāvōcan hē prabhō bhakṣyamidaṁ nityamasmabhyaṁ dadātu|"},{"book":"yōhanaḥ","chapter":"6","verse":"35","text":"yīśuravadad ahamēva jīvanarūpaṁ bhakṣyaṁ yō janō mama sannidhim āgacchati sa jātu kṣudhārttō na bhaviṣyati, tathā yō janō māṁ pratyēti sa jātu tr̥ṣārttō na bhaviṣyati|"},{"book":"yōhanaḥ","chapter":"6","verse":"36","text":"māṁ dr̥ṣṭvāpi yūyaṁ na viśvasitha yuṣmānaham ityavōcaṁ|"},{"book":"yōhanaḥ","chapter":"6","verse":"37","text":"pitā mahyaṁ yāvatō lōkānadadāt tē sarvva ēva mamāntikam āgamiṣyanti yaḥ kaścicca mama sannidhim āyāsyati taṁ kēnāpi prakārēṇa na dūrīkariṣyāmi|"},{"book":"yōhanaḥ","chapter":"6","verse":"38","text":"nijābhimataṁ sādhayituṁ na hi kintu prērayiturabhimataṁ sādhayituṁ svargād āgatōsmi|"},{"book":"yōhanaḥ","chapter":"6","verse":"39","text":"sa yān yān lōkān mahyamadadāt tēṣāmēkamapi na hārayitvā śēṣadinē sarvvānaham utthāpayāmi idaṁ matprērayituḥ piturabhimataṁ|"},{"book":"yōhanaḥ","chapter":"6","verse":"40","text":"yaḥ kaścin mānavasutaṁ vilōkya viśvasiti sa śēṣadinē mayōtthāpitaḥ san anantāyuḥ prāpsyati iti matprērakasyābhimataṁ|"},{"book":"yōhanaḥ","chapter":"6","verse":"41","text":"tadā svargād yad bhakṣyam avārōhat tad bhakṣyam ahamēva yihūdīyalōkāstasyaitad vākyē vivadamānā vakttumārēbhirē"},{"book":"yōhanaḥ","chapter":"6","verse":"42","text":"yūṣaphaḥ putrō yīśu ryasya mātāpitarau vayaṁ jānīma ēṣa kiṁ saēva na? tarhi svargād avārōham iti vākyaṁ kathaṁ vaktti?"},{"book":"yōhanaḥ","chapter":"6","verse":"43","text":"tadā yīśustān pratyavadat parasparaṁ mā vivadadhvaṁ"},{"book":"yōhanaḥ","chapter":"6","verse":"44","text":"matprērakēṇa pitrā nākr̥ṣṭaḥ kōpi janō mamāntikam āyātuṁ na śaknōti kintvāgataṁ janaṁ caramē'hni prōtthāpayiṣyāmi|"},{"book":"yōhanaḥ","chapter":"6","verse":"45","text":"tē sarvva īśvarēṇa śikṣitā bhaviṣyanti bhaviṣyadvādināṁ granthēṣu lipiritthamāstē atō yaḥ kaścit pituḥ sakāśāt śrutvā śikṣatē sa ēva mama samīpam āgamiṣyati|"},{"book":"yōhanaḥ","chapter":"6","verse":"46","text":"ya īśvarād ajāyata taṁ vinā kōpi manuṣyō janakaṁ nādarśat kēvalaḥ saēva tātam adrākṣīt|"},{"book":"yōhanaḥ","chapter":"6","verse":"47","text":"ahaṁ yuṣmān yathārthataraṁ vadāmi yō janō mayi viśvāsaṁ karōti sōnantāyuḥ prāpnōti|"},{"book":"yōhanaḥ","chapter":"6","verse":"48","text":"ahamēva tajjīvanabhakṣyaṁ|"},{"book":"yōhanaḥ","chapter":"6","verse":"49","text":"yuṣmākaṁ pūrvvapuruṣā mahāprāntarē mannābhakṣyaṁ bhūkttāpi mr̥tāḥ"},{"book":"yōhanaḥ","chapter":"6","verse":"50","text":"kintu yadbhakṣyaṁ svargādāgacchat tad yadi kaścid bhuṅkttē tarhi sa na mriyatē|"},{"book":"yōhanaḥ","chapter":"6","verse":"51","text":"yajjīvanabhakṣyaṁ svargādāgacchat sōhamēva idaṁ bhakṣyaṁ yō janō bhuṅkttē sa nityajīvī bhaviṣyati| punaśca jagatō jīvanārthamahaṁ yat svakīyapiśitaṁ dāsyāmi tadēva mayā vitaritaṁ bhakṣyam|"},{"book":"yōhanaḥ","chapter":"6","verse":"52","text":"tasmād yihūdīyāḥ parasparaṁ vivadamānā vakttumārēbhirē ēṣa bhōjanārthaṁ svīyaṁ palalaṁ katham asmabhyaṁ dāsyati?"},{"book":"yōhanaḥ","chapter":"6","verse":"53","text":"tadā yīśustān āvōcad yuṣmānahaṁ yathārthataraṁ vadāmi manuṣyaputrasyāmiṣē yuṣmābhi rna bhukttē tasya rudhirē ca na pītē jīvanēna sārddhaṁ yuṣmākaṁ sambandhō nāsti|"},{"book":"yōhanaḥ","chapter":"6","verse":"54","text":"yō mamāmiṣaṁ svādati mama sudhirañca pivati sōnantāyuḥ prāpnōti tataḥ śēṣē'hni tamaham utthāpayiṣyāmi|"},{"book":"yōhanaḥ","chapter":"6","verse":"55","text":"yatō madīyamāmiṣaṁ paramaṁ bhakṣyaṁ tathā madīyaṁ śōṇitaṁ paramaṁ pēyaṁ|"},{"book":"yōhanaḥ","chapter":"6","verse":"56","text":"yō janō madīyaṁ palalaṁ svādati madīyaṁ rudhirañca pivati sa mayi vasati tasminnahañca vasāmi|"},{"book":"yōhanaḥ","chapter":"6","verse":"57","text":"matprērayitrā jīvatā tātēna yathāhaṁ jīvāmi tadvad yaḥ kaścin māmatti sōpi mayā jīviṣyati|"},{"book":"yōhanaḥ","chapter":"6","verse":"58","text":"yadbhakṣyaṁ svargādāgacchat tadidaṁ yanmānnāṁ svāditvā yuṣmākaṁ pitarō'mriyanta tādr̥śam idaṁ bhakṣyaṁ na bhavati idaṁ bhakṣyaṁ yō bhakṣati sa nityaṁ jīviṣyati|"},{"book":"yōhanaḥ","chapter":"6","verse":"59","text":"yadā kapharnāhūm puryyāṁ bhajanagēhē upādiśat tadā kathā ētā akathayat|"},{"book":"yōhanaḥ","chapter":"6","verse":"60","text":"tadētthaṁ śrutvā tasya śiṣyāṇām anēkē parasparam akathayan idaṁ gāḍhaṁ vākyaṁ vākyamīdr̥śaṁ kaḥ śrōtuṁ śakruyāt?"},{"book":"yōhanaḥ","chapter":"6","verse":"61","text":"kintu yīśuḥ śiṣyāṇām itthaṁ vivādaṁ svacittē vijñāya kathitavān idaṁ vākyaṁ kiṁ yuṣmākaṁ vighnaṁ janayati?"},{"book":"yōhanaḥ","chapter":"6","verse":"62","text":"yadi manujasutaṁ pūrvvavāsasthānam ūrdvvaṁ gacchantaṁ paśyatha tarhi kiṁ bhaviṣyati?"},{"book":"yōhanaḥ","chapter":"6","verse":"63","text":"ātmaiva jīvanadāyakaḥ vapu rniṣphalaṁ yuṣmabhyamahaṁ yāni vacāṁsi kathayāmi tānyātmā jīvanañca|"},{"book":"yōhanaḥ","chapter":"6","verse":"64","text":"kintu yuṣmākaṁ madhyē kēcana aviśvāsinaḥ santi kē kē na viśvasanti kō vā taṁ parakarēṣu samarpayiṣyati tān yīśurāprathamād vētti|"},{"book":"yōhanaḥ","chapter":"6","verse":"65","text":"aparamapi kathitavān asmāt kāraṇād akathayaṁ pituḥ sakāśāt śakttimaprāpya kōpi mamāntikam āgantuṁ na śaknōti|"},{"book":"yōhanaḥ","chapter":"6","verse":"66","text":"tatkālē'nēkē śiṣyā vyāghuṭya tēna sārddhaṁ puna rnāgacchan|"},{"book":"yōhanaḥ","chapter":"6","verse":"67","text":"tadā yīśu rdvādaśaśiṣyān ukttavān yūyamapi kiṁ yāsyatha?"},{"book":"yōhanaḥ","chapter":"6","verse":"68","text":"tataḥ śimōn pitaraḥ pratyavōcat hē prabhō kasyābhyarṇaṁ gamiṣyāmaḥ?"},{"book":"yōhanaḥ","chapter":"6","verse":"69","text":"anantajīvanadāyinyō yāḥ kathāstāstavaiva| bhavān amarēśvarasyābhiṣikttaputra iti viśvasya niścitaṁ jānīmaḥ|"},{"book":"yōhanaḥ","chapter":"6","verse":"70","text":"tadā yīśuravadat kimahaṁ yuṣmākaṁ dvādaśajanān manōnītān na kr̥tavān? kintu yuṣmākaṁ madhyēpi kaścidēkō vighnakārī vidyatē|"},{"book":"yōhanaḥ","chapter":"6","verse":"71","text":"imāṁ kathaṁ sa śimōnaḥ putram īṣkarīyōtīyaṁ yihūdām uddiśya kathitavān yatō dvādaśānāṁ madhyē gaṇitaḥ sa taṁ parakarēṣu samarpayiṣyati|"}]}