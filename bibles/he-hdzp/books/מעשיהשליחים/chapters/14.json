{"data":[{"book":"מעשי השליחים","chapter":"14","verse":"1","text":"גם באיקניון הלכו פולוס ובר־נבא לבית־הכנסת. הם הטיפו את דבר ה׳ בעוצמה כה רבה, עד שיהודים וגויים רבים האמינו באדון."},{"book":"מעשי השליחים","chapter":"14","verse":"2","text":"אולם היהודים שדחו את בשורת אלוהים הסעירו את רגשות הגויים, ועוררו בלבם אי־אמון בפולוס ובר־נבא."},{"book":"מעשי השליחים","chapter":"14","verse":"3","text":"למרות זאת נשארו שם השניים זמן רב למדי, כשהם מבשרים את דבר ה׳ באומץ, ואלוהים אישר שאכן הם שליחיו על־ידי הניסים והנפלאות שחולל באמצעותם."},{"book":"מעשי השליחים","chapter":"14","verse":"4","text":"תושבי העיר היו חלוקים בדעותיהם: חלקם תמכו במנהיגים היהודים, וחלקם – בפולוס ובר־נבא."},{"book":"מעשי השליחים","chapter":"14","verse":"5-6","text":"כאשר נודע לשני השליחים שהגויים, היהודים ומנהיגיהם תכננו להתנכל להם ולרגום אותם באבנים, מיהרו להימלט על נפשם. הם הגיעו לערי חבל לוקוניה: לוסטרה, דרבי וסביבותיהן,"},{"book":"מעשי השליחים","chapter":"14","verse":"7","text":"וגם שם בישרו את הבשורה."},{"book":"מעשי השליחים","chapter":"14","verse":"8","text":"בלוסטרה הם ראו אדם שלא התהלך מעולם; רגליו היו משותקות מלידה."},{"book":"מעשי השליחים","chapter":"14","verse":"9","text":"פולוס שם לב לכך שהנכה מקשיב לדבריו בדריכות ובעניין רב, וכאשר גילה שיש בו אמונה להירפא,"},{"book":"מעשי השליחים","chapter":"14","verse":"10","text":"קרא אליו: ”קום על רגליך!“ כהרף־עין קפץ האיש על רגליו והחל ללכת."},{"book":"מעשי השליחים","chapter":"14","verse":"11","text":"כשראה קהל הנוכחים את הנס שפולוס חולל, החלו כולם לקרוא בלשון הליקאונית: ”אנשים אלה הם אלים בדמות בני־אדם!“"},{"book":"מעשי השליחים","chapter":"14","verse":"12","text":"הם החליטו שבר־נבא הוא האל זאוס, ואילו פולוס, שהיה הדובר העיקרי – האל הרמס."},{"book":"מעשי השליחים","chapter":"14","verse":"13","text":"הכהן של זאוס, שמקדשו היה בפרבר העיר, הביא זרי פרחים ושוורים, כדי להקריבם בשער העיר לעיני ההמונים."},{"book":"מעשי השליחים","chapter":"14","verse":"14","text":"אולם כאשר הבינו פולוס ובר־נבא את מה שעומד להתרחש, קרעו את בגדיהם ורצו בתוך הקהל בצעקות:"},{"book":"מעשי השליחים","chapter":"14","verse":"15","text":"”אנשים, מה אתם עושים? אנחנו בני־אדם בדיוק כמוכם! באנו לבשר לכם את הבשורה, כדי שאתם תפסיקו לסגוד לאלילים, ובמקום זאת להשתחוות לאלוהים האחד האמיתי, אשר ברא את השמים, את הארץ, את הים ואת כל אשר בם."},{"book":"מעשי השליחים","chapter":"14","verse":"16","text":"אמנם בימי קדם הרשה ה׳ לגויים לחיות כרצונם,"},{"book":"מעשי השליחים","chapter":"14","verse":"17","text":"אולם הוא תמיד העיד על עצמו במעשיו הטובים ובאהבתו אלינו: הוא שולח לנו, למשל, גשם ותבואות מבורכות; הוא מספק לנו אוכל וממלא את לבנו שמחה.“"},{"book":"מעשי השליחים","chapter":"14","verse":"18","text":"על אף דבריהם אלה הצליחו השניים רק בקושי רב לשכנע את הקהל שלא להקריב להם קורבנות."},{"book":"מעשי השליחים","chapter":"14","verse":"19","text":"ימים ספורים לאחר מכן הגיעו ללוסטרה יהודים אחדים מאנטיוכיה ומאיקניון, והפכו את קהל המעריצים להמון פרוע וצמא־דם, אשר רגם את פולוס באבנים. ההמונים חשבו שפולוס מת, ולכן גררו אותו אל מחוץ לעיר."},{"book":"מעשי השליחים","chapter":"14","verse":"20","text":"אולם לאחר שהתקבצו המאמינים סביבו הוא התאושש, קם על רגליו וחזר העירה."},{"book":"מעשי השליחים","chapter":"14","verse":"21","text":"לאחר שבישרו שם את דבר ה׳ ועשו תלמידים רבים, חזרו השניים ללוסטרה, לאיקניון ולאנטיוכיה."},{"book":"מעשי השליחים","chapter":"14","verse":"22","text":"בערים אלה הם חיזקו את המאמינים, ועודדו אותם לדבוק באמונתם למרות הצרות והרדיפות. ”רק דרך צרות רבות נוכל להיכנס למלכות האלוהים“, הזכירו להם."},{"book":"מעשי השליחים","chapter":"14","verse":"23","text":"כמו כן מינו פולוס ובר־נבא זקני־קהילה בכל קהילה, ובצום ותפילה הפקידו אותם בידי האלוהים שבו בטחו."},{"book":"מעשי השליחים","chapter":"14","verse":"24","text":"לאחר מכן המשיכו השניים במסעם חזרה, ועברו דרך פיסידיה ופמפוליה."},{"book":"מעשי השליחים","chapter":"14","verse":"25","text":"הם הטיפו שוב בפרגי, והמשיכו לאטליה."},{"book":"מעשי השליחים","chapter":"14","verse":"26","text":"לבסוף הפליגו בספינה לאנטיוכיה – העיר שממנה יצאו למסע, ואשר בה הופקדו בידי אלוהים לבצע את המלאכה שזה עתה סיימו."},{"book":"מעשי השליחים","chapter":"14","verse":"27","text":"בהגיעם לאנטיוכיה כינסו את כל המאמינים, ומסרו להם דיווח מפורט על מסעם: כיצד ה׳ פעל באמצעותם, וכיצד פתח את שער האמונה גם לגויים."},{"book":"מעשי השליחים","chapter":"14","verse":"28","text":"פולוס ובר־נבא נשארו עם המאמינים באנטיוכיה זמן ממושך."}]}