{"data":[{"book":"1 Phexros","chapter":"1","verse":"1","text":"Phexros ergamaa Yesuus Kiristoos irraa,"},{"book":"1 Phexros","chapter":"1","verse":"2","text":"kanneen akka beekumsa Waaqa Abbaatti, karaa hojii qulqulleessuu Hafuuraatiin, akka Yesuus Kiristoosiif ajajamanii fi akka dhiigni isaa isaanitti facaafamuuf filatamaniitti:"},{"book":"1 Phexros","chapter":"1","verse":"3","text":"Waaqaa fi Abbaan Gooftaa keenya Yesuus Kiristoos haa eebbifamu! Inni araara isaa guddaa sanaan, warra duʼan keessaa kaʼuu Yesuus Kiristoosiin abdii jiraataadhaaf lammata nu dhalche;"},{"book":"1 Phexros","chapter":"1","verse":"4","text":"akkasumas dhaala hin badne, kan hin xuroofne yookaan hin geeddaramnetti nu galche; dhaalli kunis samii keessa isinii kaaʼameera;"},{"book":"1 Phexros","chapter":"1","verse":"5","text":"isin warra karaa amantiitiin hamma fayyina bara dhumaatti mulʼachuudhaaf qophaaʼe sanaatti humna Waaqaatiin eegamtanii dha."},{"book":"1 Phexros","chapter":"1","verse":"6","text":"Isinis yoo amma yeroo gabaabaaf qorumsa gosa garaa garaa keessa darbuu qabaattan iyyuu waan kanaan akka malee gammaddan."},{"book":"1 Phexros","chapter":"1","verse":"7","text":"Wanni kunis akka amantiin keessan kan warqee yoo ibiddaan qulqulleeffame iyyuu badu sana caalu sun dhugaa taʼuun isaa mirkaneeffamee, yeroo itti Yesuus Kiristoos mulʼatutti galata, ulfinaa fi kabaja fiduuf taʼe."},{"book":"1 Phexros","chapter":"1","verse":"8","text":"Isin utuu isa hin argin isa jaallattu; amma yoo isa arguu baattan iyyuu isatti amantu; gammachuu ibsamuu hin dandeenyee fi ulfina qabeessaanis guutamtaniirtu;"},{"book":"1 Phexros","chapter":"1","verse":"9","text":"isin buʼaa amantii keessanii jechuunis fayyina lubbuu keessanii argachaa jirtuutii."},{"book":"1 Phexros","chapter":"1","verse":"10","text":"Raajonni waaʼee ayyaana isinii kennamuuf jiru sanaa dubbatan sun itti jabaatanii waaʼee fayyina kanaa qorachaa, iyyaafachaas turan;"},{"book":"1 Phexros","chapter":"1","verse":"11","text":"isaanis yommuu Hafuurri Kiristoos inni isaan keessa ture sun waaʼee dhiphina Kiristoosiitii1:11 yookaan Masiihichaa fi waaʼee ulfina itti aanu sanaa duraan dursee dubbatetti yoomii fi haala akkamii keessa akka taʼu beekuuf yaalaa turan."},{"book":"1 Phexros","chapter":"1","verse":"12","text":"Namoonni Hafuura Qulqulluu isa samiidhaa ergameen wangeela isinitti lallaban sun waan amma isinitti himan keessatti utuu ofii isaanii hin taʼin isin akka tajaajilan ifa ni taʼeef; waan kana ergamoonni iyyuu gad fageenyaan arguu hawwu."},{"book":"1 Phexros","chapter":"1","verse":"13","text":"Kanaafuu mudhii qalbii keessanii hidhadhaa; warra of qaban taʼaa; abdii keessanis guutumaan guutuutti ayyaana yeroo Yesuus Kiristoos mulʼatutti isinii kennamu sana irra kaaʼadhaa."},{"book":"1 Phexros","chapter":"1","verse":"14","text":"Akka ijoollee ajajamanii taʼaa malee hawwii hamaa bara wallaalummaa keessanii sana duukaa hin buʼinaa."},{"book":"1 Phexros","chapter":"1","verse":"15","text":"Qooda kanaa akkuma inni isin waame sun qulqulluu taʼe, isinis waan hojjetan hundumaan qulqulloota taʼaa;"},{"book":"1 Phexros","chapter":"1","verse":"16","text":"“Ani qulqulluudhaatii isinis qulqulloota taʼaa”1:16 Lew 11:44,45; 19:2; 20:7 jedhamee barreeffameeraatii."},{"book":"1 Phexros","chapter":"1","verse":"17","text":"Isin erga isa utuu wal hin caalchisin nama hunda akkuma hojii isaatti itti muru sana “Abbaa” jettanii waammattanii bara keessummummaa keessan isa sodaachaa jiraadhaa."},{"book":"1 Phexros","chapter":"1","verse":"18","text":"Isin akka jireenya faayidaa hin qabne kan abbootii keessan irraa dhaaltan irraa waan baduu dandaʼu kan akka meetiitii fi warqeetiin hin furamin beektuutii."},{"book":"1 Phexros","chapter":"1","verse":"19","text":"Garuu dhiiga gatii guddaa qabu, dhiiga Kiristoos jechuunis hoolaa mudaa yookaan hanqina hin qabne sanaatiin furamtaniirtu."},{"book":"1 Phexros","chapter":"1","verse":"20","text":"Inni utuu addunyaan hin uumamin duraan dursee beekame; garuu isiniif jedhee bara dhumaa kana keessa mulʼate."},{"book":"1 Phexros","chapter":"1","verse":"21","text":"Isinis karaa isaatiin Waaqa warra duʼan keessaa isa kaasee ulfina isaaf kenne sanatti amantu; kunis akka amantii fi abdiin keessan Waaqayyo taʼuuf."},{"book":"1 Phexros","chapter":"1","verse":"22","text":"Egaa isin waan akka obboloota keessaniif jaalala dhugaa qabaattaniif jettanii dhugaadhaaf ajajamuun of qulqulleessitaniif, cimsaatii garaa qulqulluudhaan wal jaalladhaa."},{"book":"1 Phexros","chapter":"1","verse":"23","text":"Isin karaa dubbii Waaqaa isa jiraatuu fi cimee dhaabatu sanaatiin sanyii hin badne irraa lammata dhalattan malee sanyii badu irraa miti."},{"book":"1 Phexros","chapter":"1","verse":"24","text":"“Foon hundi akkuma margaa ti;"},{"book":"1 Phexros","chapter":"1","verse":"25","text":"dubbiin Gooftaa garuu bara baraan ni jiraata.”1:25 Isa 40:6‑8"}]}