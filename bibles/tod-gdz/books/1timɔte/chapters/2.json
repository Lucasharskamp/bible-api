{"data":[{"book":"1 Timɔte","chapter":"2","verse":"1","text":"Faa mɔunpagi nii gè bosu, naa ɠa ga nu wooɠula GALA ma, ga faliiti, maanɛɛnɛiti, naa ʋɛɛ nu maavaiti ba, ta mamagiti, naa ɠɛ nuiti pɛ faa ma."},{"book":"1 Timɔte","chapter":"2","verse":"2","text":"Kɛni de GALA falii ɠɛ masagiti bɛ, ta niiti pɛ ti zeini kundiɠilaiti su, naa ɠa a kɛ de eteai ziɛ gaanɛɛi ta ziilɛigi zu, GALA gaazuluabai pɛ su, ta unfemai ɠɛ de-ziɛ ʋelei zu."},{"book":"1 Timɔte","chapter":"2","verse":"3","text":"Naa ʋagɛ, é zoloo GALA gaazu, de Ɠizo Nui,"},{"book":"1 Timɔte","chapter":"2","verse":"4","text":"nii wɔinɗai ga nui pɛ ge ɠizo, ti gaamai ɠwɛɛ."},{"book":"1 Timɔte","chapter":"2","verse":"5","text":"Mazɔlɔɔ GALA gila kpe nɔ ɠa é ná, ta zɔɠɔzuɓɛtɛ nu ɠila kpe nɔ, GALA ta nuɓusɛiti zɔɠɔzu, naama nui ɠa é ga Yesu Kilista,"},{"book":"1 Timɔte","chapter":"2","verse":"6","text":"nii é ɓɔɠɔ veeni nuiti pɛ ta-vaa zu, ga ti pɛ unmɔɔ saɓui. Naama zeele wooi woni ná-yeeɠɛɠalai zu,"},{"book":"1 Timɔte","chapter":"2","verse":"7","text":"naa ɠa é kɛa, gè ɠɛa ga GALA daawooi laazeeli nui ta keelai, nà ga nuiti ta-ɠalamɔin, niiti ti la ga Zuifua, gè ti ɠala kidaaleʋe vai ta gaamai zu. Nà gaamai wosu, gè la zɛɛ wosu pa."},{"book":"1 Timɔte","chapter":"2","verse":"8","text":"Nà pɔ ga zunuiti ti GALA falii wo adaʋɛ pɛ, ti GALA falii ɠɛ ga ti-yiima ɲadegai, ziiɠaawana mina ɠɛ ti-yiimaʋɛ ta maaɠaali vaa."},{"book":"1 Timɔte","chapter":"2","verse":"9","text":"Nà pɔ ɓalaa ga anzanuiti ti ɗa ɓɔɠɔ maaɠili ga maaɠilii nii soloogai, waso ge la ba, ná kɛɠalai nɔ. Ti mina ɓɔɠɔ maaɠili ga unfɛlɛ ɓaaɓaagiti, ɓaa zanugi, ɓaa kɔtu zɔngɔ ɓaagiti, ɓaa seɠe laaɓaagiti,"},{"book":"1 Timɔte","chapter":"2","verse":"10","text":"kɛlɛ kɛni kɛɛwoti ʋagɔiti, eɠɛʋelei soloogai la anzanuiti ma, niiti ti ɠɛɛzu ta luazu GALA ba."},{"book":"1 Timɔte","chapter":"2","verse":"11","text":"Maanɛɛʋɛ anzanui yiilɛi, é kalagi zɔlɔɔ unfema laazeeliai zu."},{"book":"1 Timɔte","chapter":"2","verse":"12","text":"Gè la vaa bu ga anzanui ʋa yɛ kalagi veezu, é ʋa zei zunui unda. Maanɛɛʋɛ tɔun é yiilɛi."},{"book":"1 Timɔte","chapter":"2","verse":"13","text":"Mazɔlɔɔ Adama ese fɔlɔ ka é ɓɛtɛni, naa ʋoluma Ɛve."},{"book":"1 Timɔte","chapter":"2","verse":"14","text":"Adama la ɠɛni ɠakani, anzanui ɠa é yeezeini kaka fai wu, é loo GALA ná-tɔgi zu."},{"book":"1 Timɔte","chapter":"2","verse":"15","text":"Anɛɛ naa ʋe, anzanui ɠa ɠizo ga doun zɔlɔɔgi maaʋele,2:15 anzanui ɠa ɠizo ga doun zɔlɔɔgi maaʋele: Tati pelei taɠili ɓalaa ka ga nii: toɠa ɠizo mavofodai zaalai zu ni a yɛna kidaaleʋei zu, ta nɛɛbɛi, ta ɲadedai, ta kɛʋele ʋagɔi."}]}