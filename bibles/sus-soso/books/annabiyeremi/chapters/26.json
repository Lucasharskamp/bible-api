{"data":[{"book":"Annabi Yeremi","chapter":"26","verse":"1","text":"Yosiya xa di Yehoyakimi xa mangɛya fɔlɛ Yudaya kui, Alatala naxa yi masenyi ti Annabi Yeremi bɛ, a naxɛ,"},{"book":"Annabi Yeremi","chapter":"26","verse":"2","text":"«I xa ti n ma hɔrɔmɔbanxi tɛtɛ kui, i sa wɔyɛn ɲama bɛ naxan kelixi Yudaya taae kui fafe ra Alatala batude a xa hɔrɔmɔbanxi kui. I xa fe birin masen e bɛ n naxan falama i bɛ. I naxa sese lu."},{"book":"Annabi Yeremi","chapter":"26","verse":"3","text":"Tɛmunde e e tuli matima nɛ na ra, e gbilen e xa wali kobie fɔxɔ ra. Na tɛmui n fan gbilen n ma natɛ fɔxɔ ra e xa fe ɲaaxi xa fe ra."},{"book":"Annabi Yeremi","chapter":"26","verse":"4","text":"I xa a fala e bɛ, ‹Alatala bara a masen, xa wo mu wo tuli mati n ma sɛriyɛ ra n wo yamarixi naxan na,"},{"book":"Annabi Yeremi","chapter":"26","verse":"5","text":"xa wo mu wo tuli mati n ma konyi namiɲɔnmɛe ra, n naxee xɛɛxi wo ma, wo tondixi naxee xa masenyi ra,"},{"book":"Annabi Yeremi","chapter":"26","verse":"6","text":"na tɛmui n fe rabama nɛ wo ra alɔ n naxan nabaxi Silo ra. Yi taa findima nɛ taa dankaxi ra duniɲa si birin tagi.›»"},{"book":"Annabi Yeremi","chapter":"26","verse":"7","text":"Sɛrɛxɛdubɛe, namiɲɔnmɛe, nun ɲama birin naxa Annabi Yeremi xa masenyi mɛ Alatala xa banxi kui."},{"book":"Annabi Yeremi","chapter":"26","verse":"8","text":"Annabi Yeremi to gɛ Alatala xa masenyi tide ɲama bɛ, sɛrɛxɛdubɛe, namiɲɔnmɛe, nun ɲama birin naxa a suxu, e fa a fala, «Won xa a faxa, won xa a faxa!»"},{"book":"Annabi Yeremi","chapter":"26","verse":"9","text":"E naxa a maxɔrin, «Munfe ra i a masenxi Alatala xili ra a falafe, yi banxi fama nɛ lude alɔ banxi naxan na Silo, yi taa fan fa kana, mixi yo mu lu a kui?» Gali birin nu bara Annabi Yeremi rabilin Alatala xa banxi kui."},{"book":"Annabi Yeremi","chapter":"26","verse":"10","text":"Yudaya kuntigie to na fe mɛ, e naxa keli mangɛ xɔnyi, e siga Alatala xa banxi, e sa dɔxɔ Naadɛ Nɛɛnɛ sɛɛti ma Marigi xa banxi sode dɛ ra."},{"book":"Annabi Yeremi","chapter":"26","verse":"11","text":"Sɛrɛxɛdubɛe nun namiɲɔnmɛe naxa a fala kuntigie nun ɲama bɛ, «A lanma yi xɛmɛ xa faxa, barima a bara yi taa xa fe ɲaaxi fala. Wo bara na mɛ wo yɛtɛ ra.»"},{"book":"Annabi Yeremi","chapter":"26","verse":"12","text":"Annabi Yeremi naxa a fala kuntigie nun ɲama bɛ, «Alatala nan n xɛɛxi yi masenyi tide yi banxi nun yi taa xa fe ra."},{"book":"Annabi Yeremi","chapter":"26","verse":"13","text":"Yakɔsi wo tan xa wo ɲɛrɛ ki masara, wo xa wo tuli mati wo Marigi Alatala xui ra, alako a xa gbilen a xa natɛ fɔxɔ ra wo xa fe ra."},{"book":"Annabi Yeremi","chapter":"26","verse":"14","text":"N na wo sagoe. Wo xa wo waxɔnfe raba n na."},{"book":"Annabi Yeremi","chapter":"26","verse":"15","text":"Kɔnɔ wo xa a kolon, xa wo n faxa, wo tan nun Darisalamukae bara yunubi sɔtɔ n ma faxɛ xa fe ra, barima n tan mu fe ɲaaxi yo rabaxi. Alatala nan n xɛɛxi yi masenyi falade wo bɛ.»"},{"book":"Annabi Yeremi","chapter":"26","verse":"16","text":"Kuntigie nun ɲama naxa a fala sɛrɛxɛdubɛe nun xɛɛrae bɛ, «Wo mu nɔma yi xɛmɛ faxade, barima a wɔyɛnxi won bɛ Alatala nan xili ra.»"},{"book":"Annabi Yeremi","chapter":"26","verse":"17","text":"Fori ndee naxa keli, e fa a fala ɲama bɛ,"},{"book":"Annabi Yeremi","chapter":"26","verse":"18","text":"«Mika Moresetika fan nu namiɲɔnmɛ masenyi tima nɛ Yudaya mangɛ Xesekiya xa waxati. A nu bara a fala,"},{"book":"Annabi Yeremi","chapter":"26","verse":"19","text":"«Yudaya mangɛ Xesekiya bara faxa? A mu Alatala maxandixi xɛ? Na tɛmui Alatala naxa gbilen a xa natɛ fɔxɔ ra. Yakɔsi, won naxa won yɛtɛ yo tɔɔrɔ.»"},{"book":"Annabi Yeremi","chapter":"26","verse":"20","text":"Mixi gbɛtɛ fan nu na, naxan nu bara yi masenyi mɔɔli ti Alatala xili ra Darisalamu nun Yudaya xili ma, alɔ Annabi Yeremi a rabaxi ki naxɛ. A nu xili Uriya Semaya xa di Kiriyati Yeyarimi."},{"book":"Annabi Yeremi","chapter":"26","verse":"21","text":"Mangɛ Yehoyakimi nun a xa kuntigie nun a xa sɔɔrie to na masenyi mɛ, e naxa kata a faxade, kɔnɔ Uriya to a mɛ, a naxa gaaxu, a gi sigafe ra Misira bɔxi ma."},{"book":"Annabi Yeremi","chapter":"26","verse":"22","text":"Mangɛ Yehoyakimi naxa Akibori xa di Elinatan nun mixi ndee xɛɛ a fɔxɔ ra Misira."},{"book":"Annabi Yeremi","chapter":"26","verse":"23","text":"E naxa fa Uriya ra kelife Misira, e a xanin mangɛ Yehoyakimi yire. Yehoyakimi naxa a faxa santidɛgɛma ra, a fa a ragata setaree xa gaburi yire."},{"book":"Annabi Yeremi","chapter":"26","verse":"24","text":"Na kui Safan xa di Axikama naxa Annabi Yeremi mali, alako ɲama naxa a faxa."}]}