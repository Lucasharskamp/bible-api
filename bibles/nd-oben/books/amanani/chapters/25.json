{"data":[{"book":"AmaNani","chapter":"25","verse":"1","text":"Ngesikhathi u-Israyeli esehlala eShithima, amadoda aqala ukuhlobonga labafazi bamaMowabi,"},{"book":"AmaNani","chapter":"25","verse":"2","text":"bona abamema amadoda ako-Israyeli ukuba eze emihlatshelweni yabonkulunkulu babo. Abantu laba babesidla ukudla kwabonkulunkulu labo njalo bebakhothamele."},{"book":"AmaNani","chapter":"25","verse":"3","text":"Ngakho u-Israyeli wahlanganyela ekukhonzeni uBhali wasePheyori. Yikho uThixo wabathukuthelela kakhulu."},{"book":"AmaNani","chapter":"25","verse":"4","text":"UThixo wathi kuMosi, “Thatha bonke abakhokheli balababantu, ubabulale njalo ubeke izidumbu zabo egcekeni emini libalele phambi kukaThixo, ukuze intukuthelo eyesabekayo kaThixo isuke ku-Israyeli.”"},{"book":"AmaNani","chapter":"25","verse":"5","text":"Ngakho uMosi wathi kubahluleli bako-Israyeli, “Kumele ukuthi munye ngamunye wenu abulale amadoda akini lawo asehlanganyela ekukhonzeni uBhali wasePheyori.”"},{"book":"AmaNani","chapter":"25","verse":"6","text":"Kwathi indoda ethile yako-Israyeli yaletha umfazi woMidiyani emulini yayo khonapho phambi kukaMosi laphambi kwabako-Israyeli bonke ababebuthene bekhala esangweni lethente lokuhlangana."},{"book":"AmaNani","chapter":"25","verse":"7","text":"Kwathi uFinehasi indodana ka-Eliyazari indodana ka-Aroni, umphristi, ekubona lokho, watshiya ababebuthene,"},{"book":"AmaNani","chapter":"25","verse":"8","text":"wathatha umkhonto wayilandela indoda leyo ethenteni. Wagadla ngomkhonto wabagwaza bobabili wayathutsha ngale komʼIsrayeli wangena wayathutshela esiswini sowesifazane. Ngakho sasesiphela isifo esasesihlasele abako-Israyeli;"},{"book":"AmaNani","chapter":"25","verse":"9","text":"kodwa labo abasebefile ngenxa yesifo babezinkulungwane ezingamatshumi amabili lane (24,000)."},{"book":"AmaNani","chapter":"25","verse":"10","text":"UThixo wathi kuMosi,"},{"book":"AmaNani","chapter":"25","verse":"11","text":"“UFinehasi indodana ka-Eliyazari indodana ka-Aroni umphristi, uqedile ukuthukuthelela kwami abantu bako-Israyeli, ngoba wayetshisekela udumo lwami phakathi kwabo njengami, ukuze ngesihawu sami ngingabaqedi."},{"book":"AmaNani","chapter":"25","verse":"12","text":"Ngalokho umtshele ukuthi sengisenza isivumelwano sokuthula laye."},{"book":"AmaNani","chapter":"25","verse":"13","text":"Yena kanye lezizukulwane zakhe bazakuba lesivumelwano sobuphristi esimi kokuphela, ngoba utshisekelele udumo lukaNkulunkulu wakhe njalo wenzele abako-Israyeli indlela yokubuyisana.”"},{"book":"AmaNani","chapter":"25","verse":"14","text":"Ibizo lendoda yako-Israyeli eyabulawa kanye lowesifazane weMidiyani kwakunguZimri indodana kaSalu, umkhokheli wabemuli yamaSimiyoni."},{"book":"AmaNani","chapter":"25","verse":"15","text":"Njalo ibizo lowesifazane woMidiyani owabulawayo lalinguKhozibhi indodakazi kaZuri, induna yesizwana semuli yamaMidiyani."},{"book":"AmaNani","chapter":"25","verse":"16","text":"UThixo wathi kuMosi,"},{"book":"AmaNani","chapter":"25","verse":"17","text":"“Kumele liphathe amaMidiyani njengezitha njalo liwabulale,"},{"book":"AmaNani","chapter":"25","verse":"18","text":"ngoba aliphathe njengezitha alikhohlisa ngendaba kaPheyori kanye lodadewabo uKhozibhi indodakazi yomkhokheli wamaMidiyani, owesifazane owabulawa ngesikhathi sokuhlasela kwesifo esabakhona ngenxa kaPheyori.”"}]}