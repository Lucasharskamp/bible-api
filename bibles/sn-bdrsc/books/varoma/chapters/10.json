{"data":[{"book":"VaRoma","chapter":"10","verse":"1","text":"Hama, kuda kwomwoyo wangu nokunyengetera kwangu kuna Mwari pamusoro pavaIsraeri ndekwokuti vaponeswe."},{"book":"VaRoma","chapter":"10","verse":"2","text":"Nokuti ndinovapupurira kuti vanoshingairira Mwari, asi kushingairira kwavo havakuiti nokuziva."},{"book":"VaRoma","chapter":"10","verse":"3","text":"Nokuti, sezvo vakanga vasingazivi kururama kunobva kuna Mwari uye vakatsvaka kumisa kururama kwavo pachavo, havana kuzviisa pasi pokururama kwaMwari."},{"book":"VaRoma","chapter":"10","verse":"4","text":"Nokuti Kristu ndiye mugumo womurayiro, kuitira kuti mumwe nomumwe anotenda aruramiswe."},{"book":"VaRoma","chapter":"10","verse":"5","text":"Mozisi anonyora pamusoro pokururama kwomurayiro, achiti, “Munhu anoita zvinhu izvi achararamiswa nazvo.”"},{"book":"VaRoma","chapter":"10","verse":"6","text":"Asi kururama kunobva pakutenda kunoreva kudai, “Usati mumwoyo mako, ‘Ndianiko achakwira kudenga’ (ndiko kuburutsa Kristu)"},{"book":"VaRoma","chapter":"10","verse":"7","text":"kana, kuti, ‘Ndianiko achaburukira kwakadzika?’ (ndiko, kubudisa Kristu kubva kuvakafa).”"},{"book":"VaRoma","chapter":"10","verse":"8","text":"Asi iwo unoti chiiko? “Shoko riri pedyo newe, mumuromo mako uye nomumwoyo mako,” ndiro shoko rokutenda ratinoparidza:"},{"book":"VaRoma","chapter":"10","verse":"9","text":"Kuti kana ukapupura nomuromo wako kuti, “Jesu ndiye Ishe” uye ukatenda mumwoyo mako kuti Mwari akamumutsa kubva kuvakafa, uchaponeswa."},{"book":"VaRoma","chapter":"10","verse":"10","text":"Nokuti unotenda nomwoyo wako ugoruramisirwa, uye unopupura nomuromo wako ugoponeswa."},{"book":"VaRoma","chapter":"10","verse":"11","text":"Sezvinorehwa noRugwaro ruchiti: “Ani naani anotenda kwaari haanganyadziswi.”"},{"book":"VaRoma","chapter":"10","verse":"12","text":"Nokuti hapana musiyano pakati pomuJudha noweDzimwe Ndudzi, nokuti Ishe mumwe ndiye Ishe wavose uye anovaropafadza kwazvo vose vanodana kwaari,"},{"book":"VaRoma","chapter":"10","verse":"13","text":"nokuti “Ani naani anodana kuzita raShe achaponeswa.”"},{"book":"VaRoma","chapter":"10","verse":"14","text":"Zvino, vachagodana seiko kuna iye wavasina kutenda kwaari? Uye vangatenda sei kuna iye wavasina kumbonzwa? Vanganzwa seiko kana kusina anovaparidzira?"},{"book":"VaRoma","chapter":"10","verse":"15","text":"Uye vangaparidza seiko kana vasina kutumwa? Sezvazvakanyorwa zvichinzi: “Dzakanaka sei tsoka dzavanouya namashoko akanaka!”"},{"book":"VaRoma","chapter":"10","verse":"16","text":"Asi havasi vaIsraeri vose vakagamuchira mashoko akanaka. Nokuti Isaya anoti, “Ishe, ndianiko akatenda zvatakaparidza?”"},{"book":"VaRoma","chapter":"10","verse":"17","text":"Naizvozvo, kutenda kunouya nokunzwa, uye kunzwa neshoko raKristu."},{"book":"VaRoma","chapter":"10","verse":"18","text":"Asi ndinobvunza kuti: Havana kunzwa here? Zvirokwazvo vakanzwa, nokuti:"},{"book":"VaRoma","chapter":"10","verse":"19","text":"Ndinobvunzazve kuti: Israeri haina kunzwa here? Pakutanga Mozisi anoti,"},{"book":"VaRoma","chapter":"10","verse":"20","text":"Uye Isaya, asingatyi anoti,"},{"book":"VaRoma","chapter":"10","verse":"21","text":"Asi pamusoro peIsraeri anoti,"}]}