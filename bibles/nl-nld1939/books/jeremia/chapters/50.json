{"data":[{"book":"Jeremia","chapter":"50","verse":"1","text":"Het woord, dat Jahweh door den profeet Jeremias over Babel en over het land der Chaldeën heeft gesproken:"},{"book":"Jeremia","chapter":"50","verse":"2","text":"Meldt en verkondigt het onder de volken; Omhoog de banier! Laat het horen, zonder iets te verbergen, Roept uit: Babel gevallen! Bel staat beschaamd, en Mardoek verschrikt; Hun beelden blozen, hun schandgoden beven!"},{"book":"Jeremia","chapter":"50","verse":"3","text":"Want een volk uit het noorden trekt tegen hem op; Het zal van zijn land een wildernis maken, Waar niemand woont, Waaruit mens en beest zijn gevlucht en verdwenen."},{"book":"Jeremia","chapter":"50","verse":"4","text":"In die dagen en in die tijd, Is de godsspraak van Jahweh: Zullen de kinderen van Israël komen, Tezamen met de kinderen van Juda; Al wenend zullen ze gaan, Om Jahweh te zoeken, hun God;"},{"book":"Jeremia","chapter":"50","verse":"5","text":"Ze zullen de weg naar Sion vragen, Want dàt is hun doel: “Komt, laten we ons aan Jahweh hechten, Door een eeuwig, onvergetelijk verbond!”"},{"book":"Jeremia","chapter":"50","verse":"6","text":"Een verdoolde kudde was mijn volk, Hun herders hebben ze op een dwaalspoor gebracht, En lieten ze zwerven op de bergen; Van berg tot heuvel trokken ze rond, En vergaten hun kooi."},{"book":"Jeremia","chapter":"50","verse":"7","text":"Al die ze vonden, slokten ze op, Hun vijanden zeiden: “Wij hebben geen schuld!” Want ze hadden gezondigd Tegen Jahweh, de weideplaats der gerechtigheid, Tegen Jahweh, de hoop hunner vaderen."},{"book":"Jeremia","chapter":"50","verse":"8","text":"Vlucht Babel uit, trekt weg uit het land der Chaldeën, Als bokken aan het hoofd van de kudde!"},{"book":"Jeremia","chapter":"50","verse":"9","text":"Want zie, Ik ga tegen Babel verwekken Een drom van machtige volken uit het land van het noorden. Die stellen zich daar in slagorde op, en nemen het in; Hun pijlen als van beproefde helden Keren nimmer ledig terug."},{"book":"Jeremia","chapter":"50","verse":"10","text":"Chaldea zal worden uitgeplunderd; Die het beroven, krijgen genoeg, Is de godsspraak van Jahweh!"},{"book":"Jeremia","chapter":"50","verse":"11","text":"Ja, verheugt u maar, en jubelt van vreugde, Gij plunderaars van mijn erve; Huppelt als kalveren in de weide, En hinnikt als hengsten:"},{"book":"Jeremia","chapter":"50","verse":"12","text":"Uw moeder ligt in de diepste schande, Die u baarde, is beschaamd; Ze wordt de minste onder de volken, Een wildernis, een dorre steppe;"},{"book":"Jeremia","chapter":"50","verse":"13","text":"Door Jahweh’s toorn blijft ze onbewoond, Heel en al een woestijn!"},{"book":"Jeremia","chapter":"50","verse":"14","text":"Op, rondom in het gelid tegen Babel, Allen, die de boog kunt spannen; Beschiet het, spaart de pijlen niet, Want het heeft tegen Jahweh gezondigd."},{"book":"Jeremia","chapter":"50","verse":"15","text":"Heft in ‘t rond de juichkreet over hem aan: Het geeft zich al over; Zijn torens vallen, Zijn muren storten ineen! Die Babel voorbijtrekt, zal zich verbazen, En blazen over al zijn rampen. Ja, dat is de wraak van Jahweh! Wreekt u er op; Zoals het zelf heeft gedaan, Moet ge het vergelden."},{"book":"Jeremia","chapter":"50","verse":"16","text":"Roeit uit Babel den zaaier uit, En wie de sikkel zwaait In de tijd van de oogst! Voor het moordende zwaard Keert iedereen terug naar zijn volk, Vluchten allen weg naar hun eigen land."},{"book":"Jeremia","chapter":"50","verse":"17","text":"Israël is een opgejaagd schaap, Door leeuwen vervolgd; Eerst heeft de koning van Assjoer het verslonden, Daarna heeft Nabukodonosor, De koning van Babel, zijn beenderen gebroken."},{"book":"Jeremia","chapter":"50","verse":"18","text":"Daarom spreekt Jahweh der heirscharen, Israëls God: Zie, Ik zal Mij wreken Op den koning van Babel en op zijn land, Zoals Ik wraak heb genomen op den koning van Assjoer!"},{"book":"Jeremia","chapter":"50","verse":"19","text":"Dan leid Ik Israël terug naar zijn dreven, Het zal weer weiden op Karmel en Basjan; Op Efraïms bergen, En in Gilad verzadiging vinden."},{"book":"Jeremia","chapter":"50","verse":"20","text":"In die dagen en in die tijd, Is de godsspraak van Jahweh, Zal men de schuld van Israël zoeken, maar ze is er niet meer, En de zonde van Juda, maar men vindt ze niet langer: Want dan zal Ik vergiffenis schenken Aan hen, die Ik spaarde!"},{"book":"Jeremia","chapter":"50","verse":"21","text":"Kom uit tegen het land “Dubbel-Verzet”, En tegen de bewoners van “Straf”: Zwaard, sla dood en verniel ze; Doe wat Ik u zeg, is de godsspraak van Jahweh!"},{"book":"Jeremia","chapter":"50","verse":"22","text":"Krijgsrumoer in het land en grote verwoesting!"},{"book":"Jeremia","chapter":"50","verse":"23","text":"Hoe ligt ge gebroken, in stukken, Hamer der gehele aarde? Hoe is Babel een gruwel geworden onder de volken?"},{"book":"Jeremia","chapter":"50","verse":"24","text":"Ik legde u strikken, gij liet u vangen, Babel, eer gij het wist; Gij zijt verrast en gegrepen, Want gij hebt Jahweh getart."},{"book":"Jeremia","chapter":"50","verse":"25","text":"Jahweh heeft zijn tuighuis geopend, De wapens van zijn gramschap te voorschijn gehaald; Want Jahweh, de Heer, heeft een werk te verrichten In het land der Chaldeën!"},{"book":"Jeremia","chapter":"50","verse":"26","text":"Trekt er op af, tot den laatsten man, Doet open zijn schuren; Gooit het op hopen als schoven, Verniel het, laat er niets meer van over."},{"book":"Jeremia","chapter":"50","verse":"27","text":"Doodt al zijn stieren, Naar de slachtbank er mee; Wee hun, want hun dag is gekomen, De tijd van hun straf!"},{"book":"Jeremia","chapter":"50","verse":"28","text":"Hoort; de vluchtelingen, uit het land van Babel ontsnapt, Verkonden in Sion De wraak van Jahweh, onzen God, De wraak voor zijn tempel!"},{"book":"Jeremia","chapter":"50","verse":"29","text":"Roept tegen Babel de boogschutters op, Allen, die de boog kunnen spannen; Sluit het van alle kant in, Zodat niemand ontsnapt, Vergeldt het zoals het verdient, Doet er mee, als het zelf heeft gedaan; Want het is onbeschaamd tegen Jahweh geweest, Tegen Israëls Heilige!"},{"book":"Jeremia","chapter":"50","verse":"30","text":"Daarom vallen zijn jonge mannen Met al zijn strijders op straat; Ze komen om op die dag, Is de godsspraak van Jahweh!"},{"book":"Jeremia","chapter":"50","verse":"31","text":"Onbeschaamde; zie, Ik kom op u af, Spreekt de Heer, Jahweh der heirscharen; Want uw dag is gekomen. De tijd van uw straf!"},{"book":"Jeremia","chapter":"50","verse":"32","text":"De Onbeschaamde wankelt en valt, Niemand richt zijn muren weer op; Ik ontsteek een vuur in zijn steden. Dat heel zijn omgeving verteert."},{"book":"Jeremia","chapter":"50","verse":"33","text":"Zo spreekt Jahweh der heirscharen: De kinderen van Israël Worden met die van Juda mishandeld; Die ze in ballingschap voerden, houden ze vast, En weigeren, ze te laten vertrekken."},{"book":"Jeremia","chapter":"50","verse":"34","text":"Maar de Bevrijder is machtig: Jahweh der heirscharen is zijn Naam! Hij neemt het met kracht voor hen op, Om rust te brengen aan de aarde, Maar onrust aan de bewoners van Babel."},{"book":"Jeremia","chapter":"50","verse":"35","text":"Het zwaard tegen de Chaldeën, Is de godsspraak van Jahweh: Tegen de bewoners van Babel, Tegen zijn vorsten en wijzen!"},{"book":"Jeremia","chapter":"50","verse":"36","text":"Het zwaard tegen de zwetsers: zij worden verdwaasd; Het zwaard tegen zijn helden: zij rillen;"},{"book":"Jeremia","chapter":"50","verse":"37","text":"Het zwaard tegen zijn paarden en wagens, Tegen alle vreemden binnen zijn muren: zij worden als vrouwen! Het zwaard tegen zijn schatten: zij worden geplunderd;"},{"book":"Jeremia","chapter":"50","verse":"38","text":"Het zwaard tegen zijn wateren: zij drogen op; Want het is een land van afgodsbeelden, Door monsters zijn ze verdwaasd."},{"book":"Jeremia","chapter":"50","verse":"39","text":"Daarom zullen daar wolven en jakhalzen liggen, En struisen er schuilen; Nooit meer zal het worden bewoond, Verlaten van geslacht tot geslacht."},{"book":"Jeremia","chapter":"50","verse":"40","text":"Zoals God Sodoma en Gomorra verwoestte, Met hun zustersteden. spreekt Jahweh: Zo zal er niemand wonen, Geen mensenkind er vertoeven."},{"book":"Jeremia","chapter":"50","verse":"41","text":"Zie, daar komt een volk uit het noorden, een grote natie, Machtige koningen rukken aan van de grenzen der aarde,"},{"book":"Jeremia","chapter":"50","verse":"42","text":"Met boog en lansen gewapend, Wreed en zonder erbarmen. Hun kreten loeien als de zee, Op rossen jagen ze voort, Toegerust als oorlogsmannen Tegen u, dochter van Babel!"},{"book":"Jeremia","chapter":"50","verse":"43","text":"De koning van Babel hoort wat van hen wordt verteld, Zijn handen hangen er slap van; Angst grijpt hem aan, Weeën als van een barende vrouw."},{"book":"Jeremia","chapter":"50","verse":"44","text":"Zoals een leeuw uit het kreupelhout van de Jordaan Naar de altijd groene weide schiet, Zo jaag Ik ze plotseling daaruit weg, En stel er over aan, wien Ik wil. Want wie is Mij gelijk, Wie durft Mij rekenschap vragen; En wie is de herder, Die Mij kan weerstaan?"},{"book":"Jeremia","chapter":"50","verse":"45","text":"Hoort dus het besluit van Jahweh, Dat Hij over Babel nam, De plannen, die Hij beraamde Over het land der Chaldeën. Waarachtig, als kleine schaapjes sleurt men ze weg, Ja, hun weide zal van hen schrikken;"},{"book":"Jeremia","chapter":"50","verse":"46","text":"De aarde beeft van het gedreun van hun val, Hun jammeren klinkt onder de volken!"}]}