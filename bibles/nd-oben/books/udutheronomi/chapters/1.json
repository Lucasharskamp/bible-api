{"data":[{"book":"UDutheronomi","chapter":"1","verse":"1","text":"La ngamazwi akhulunywa nguMosi kubo bonke abako-Israyeli enkangala, empumalanga yeJodani, lokhu kuyikuthi, e-Arabha, maqondana leSufi, phakathi kwePharani leThofeli, eLabhani, eHazerothi kanye laseDizahabi."},{"book":"UDutheronomi","chapter":"1","verse":"2","text":"(Loluhambo luthatha insuku ezilitshumi lanye ukusuka eHorebhi kusiya eKhadeshi Bhaneya ngomgwaqo odlula eNtabeni yaseSeyiri.)"},{"book":"UDutheronomi","chapter":"1","verse":"3","text":"Ngomnyaka wamatshumi amane, ngosuku lwakuqala lwenyanga yetshumi lanye, uMosi wamemezela kwabako-Israyeli konke lokho uThixo ayemlaye ngakho ngabo."},{"book":"UDutheronomi","chapter":"1","verse":"4","text":"Lokhu kwakungemva kokuba esenqobe uSihoni inkosi yama-Amori, owayebusa eHeshibhoni, njalo wayesenqobe e-Edreyi u-Ogi inkosi yaseBhashani, owayebusa e-Ashitharothi."},{"book":"UDutheronomi","chapter":"1","verse":"5","text":"Empumalanga kweJodani elizweni laseMowabi, uMosi waqalisa ukufundisa ngalo umthetho, esithi:"},{"book":"UDutheronomi","chapter":"1","verse":"6","text":"“UThixo uNkulunkulu wethu wakhuluma lathi siseHorebhi wathi, ‘Selihlale isikhathi eseneleyo kule intaba."},{"book":"UDutheronomi","chapter":"1","verse":"7","text":"Dilizani izihonqo zenu ledlulele elizweni lamaqaqa lama-Amori; yanini kubo bonke abangomakhelwane e-Arabha, ezintabeni, emawatheni angentshonalanga, eNegebi lilandelele ukhumbi, liye ezweni lamaKhenani kanye laseLebhanoni, lidabule lize liyefika emfuleni omkhulu, iYufrathe."},{"book":"UDutheronomi","chapter":"1","verse":"8","text":"Khangelani, sengiliphile lelilizwe. Ngenani lilithumbe lelilizwe uThixo afunga wathi uzalipha okhokho benu, u-Abhrahama, u-Isaka, uJakhobe kanye lezizukulwane zabo emva kwabo.’ ”"},{"book":"UDutheronomi","chapter":"1","verse":"9","text":"“Ngalesosikhathi ngathi kini, ‘Lina lingumthwalo omkhulu kakhulu onzima ukuthi ngiwuthwale ngingedwa."},{"book":"UDutheronomi","chapter":"1","verse":"10","text":"UThixo uNkulunkulu wenu usengezelele amanani enu okokuthi lamuhla selilingana lezinkanyezi zemkhathini."},{"book":"UDutheronomi","chapter":"1","verse":"11","text":"Sengathi uThixo, uNkulunkulu wabokhokho benu, angalibusisa njalo alandise ngokuphindwe kankulungwane njengokuthembisa kwakhe!"},{"book":"UDutheronomi","chapter":"1","verse":"12","text":"Kodwa ngingazithwala njani inhlupho zenu lemithwalo yenu kanye lezingxabano zenu ngingedwa na?"},{"book":"UDutheronomi","chapter":"1","verse":"13","text":"Khethani amadoda akhaliphileyo, azwisisayo lahloniphekayo phakathi kwezizwana zakini zonke, mina ngizawabeka alikhokhele.’"},{"book":"UDutheronomi","chapter":"1","verse":"14","text":"Langiphendula lathi, ‘Lokho ofisa ukukwenza kulungile.’"},{"book":"UDutheronomi","chapter":"1","verse":"15","text":"Ngakho ngathatha abakhokheli bezizwana zenu, amadoda akhaliphileyo njalo ahloniphekayo, ngabanika amandla phezu kwenu ukuze babe ngabalawuli bezinkulungwane, bamakhulu, bamatshumi amahlanu, betshumi kanye lokuba yizikhulu zezizwana zenu."},{"book":"UDutheronomi","chapter":"1","verse":"16","text":"Njalo ngapha isiqondiso kubahluleli ngalesosikhathi ngathi: ‘Hluzani ingxabano phakathi kwabafowenu njalo lahlulele ngokufaneleyo, kungakhathalekile ukuthi yingxabano phakathi kwabako-Israyeli bodwa loba kungowako-Israyeli oxabana lowezizweni."},{"book":"UDutheronomi","chapter":"1","verse":"17","text":"Lingathathi hlangothi ekwahluleleni; hluzani amacala abancinyane labakhulu ngokufananayo. Lingesabi loba ngubani, ngoba ukwahlulela ngokukaNkulunkulu. Kuthi icala elinzima lililethe kimi, ngizalihluza ngilahlulele.’"},{"book":"UDutheronomi","chapter":"1","verse":"18","text":"Njalo ngalesosikhathi ngalitshela konke okwakumele likwenze.”"},{"book":"UDutheronomi","chapter":"1","verse":"19","text":"“Kwathi-ke, njengoba uThixo wethu wayesilayile, sasuka eHorebhi saqonda ezweni lama-Amori elilamaqaqa sadabula inkangala enkulu eyesabekayo eseliyibonile, saze sayafika eKhadeshi Bhaneya."},{"book":"UDutheronomi","chapter":"1","verse":"20","text":"Ngakho ngathi kini, ‘Selifikile elizweni lama-Amori elamaqaqa, ilizwe uThixo uNkulunkulu wethu asinika lona."},{"book":"UDutheronomi","chapter":"1","verse":"21","text":"Khangelani, uThixo uNkulunkulu wenu uselinike lelilizwe. Hambani lilithumbe njengoba uThixo, uNkulunkulu wabokhokho benu alitshela. Lingesabi; lingadangali.’"},{"book":"UDutheronomi","chapter":"1","verse":"22","text":"Kusenjalo lina lonke leza kimi lathi, ‘Asithumeni amadoda ahambe phambili ayehlola lelolizwe abuye azositshengisa indlela esizangena ngayo kanye leyokuthumba amadolobho esizafikela kuwo.’"},{"book":"UDutheronomi","chapter":"1","verse":"23","text":"Lokho kwakhanya kungumbono omuhle kimi; lakanye ngakhetha abalitshumi lababili phakathi kwenu, indoda eyodwa esizwaneni ngasinye."},{"book":"UDutheronomi","chapter":"1","verse":"24","text":"Basuka baya ezweni lamaqaqa njalo bafika bahlola isihotsha sase-Eshikholi."},{"book":"UDutheronomi","chapter":"1","verse":"25","text":"Bathatha ezinye izithelo zelizwe babuya lazo kithi, njalo bethula umbiko othi, ‘Yilizwe elihle uThixo uNkulunkulu wethu asipha lona.’ ”"},{"book":"UDutheronomi","chapter":"1","verse":"26","text":"“Kodwa lina lalingazimiselanga ukuhamba; lahlamukela uThixo uNkulunkulu wenu ngokungalaleli umlayo wakhe."},{"book":"UDutheronomi","chapter":"1","verse":"27","text":"Lina lakhonona lisemathenteni enu lathi, ‘UThixo uyasizonda; kutsho ukuthi wasikhipha eGibhithe ukuze asinikele ezandleni zama-Amori ukuthi asibhubhise."},{"book":"UDutheronomi","chapter":"1","verse":"28","text":"Singaya ngaphi na? Abafowethu sebesithelele ubuthakathaka. Bathi bona, “Abantu bakhona balamandla njalo bade kulathi; amadolobho akhona makhulu, alemiduli etshaya emkhathini. Size sabona lama-Anakhi khonale.” ’"},{"book":"UDutheronomi","chapter":"1","verse":"29","text":"Mina ngasengisithi kini, ‘Lingethuki; lingabesabi."},{"book":"UDutheronomi","chapter":"1","verse":"30","text":"UThixo uNkulunkulu wenu ohamba phambi kwenu uzalilwela, njengalokho alenzela khona eGibhithe lizibonela ngamehlo enu,"},{"book":"UDutheronomi","chapter":"1","verse":"31","text":"njalo lasenkangala. Khonale lazibonela ukuthi uThixo uNkulunkulu wenu walithwala, njengobaba ethwala indodana yakhe, uhambo lwenu lonke laze lafika lapha.’"},{"book":"UDutheronomi","chapter":"1","verse":"32","text":"Lanxa kunjalo, kalizange limethembe uThixo uNkulunkulu wenu,"},{"book":"UDutheronomi","chapter":"1","verse":"33","text":"yena owahamba phambi kwenu kuloluhambo, elikhokhela ngomlilo ebusuku kanti kusiba leyezi emini, elidingela izindawo zokumisa izihonqo zenu lokulitshengisa lapho okumele liye khona."},{"book":"UDutheronomi","chapter":"1","verse":"34","text":"Kwathi uThixo esezwile elalikutsho, wathukuthela, wafunga wathi:"},{"book":"UDutheronomi","chapter":"1","verse":"35","text":"‘Kakho loyedwa kulesisizukulwane esingalunganga ozalibona lelolizwe engafungela ukulipha okhokho benu,"},{"book":"UDutheronomi","chapter":"1","verse":"36","text":"ngaphandle kukaKhalebi indodana kaJefune. Yena uzalibona, njalo ngizamupha yena lesizukulwane sakhe lelolizwe azafikela kilo, ngoba walalela uThixo ngenhliziyo yakhe yonke.’"},{"book":"UDutheronomi","chapter":"1","verse":"37","text":"Ngenxa yenu uThixo wangithukuthelela lami njalo wathi, ‘Wena lawe awuyikungena khona."},{"book":"UDutheronomi","chapter":"1","verse":"38","text":"Kodwa umsekeli wakho, uJoshuwa indodana kaNuni, uzangena kulelolizwe. Umkhuthaze yena, ngoba uzakhokhela abako-Israyeli kulo ukuba libe yilifa labo."},{"book":"UDutheronomi","chapter":"1","verse":"39","text":"Kanti njalo lalabo abancane elalisithi bazathunjwa, abantwabenu abangakehlukanisi phakathi kokubi lokuhle, bazangena kulelolizwe. Ngizabapha lona njalo bazalithatha libe ngelabo."},{"book":"UDutheronomi","chapter":"1","verse":"40","text":"Kodwa lina, phendukani njalo lisuke liqonde enkangala lilandele indlela eya oLwandle oluBomvu.’"},{"book":"UDutheronomi","chapter":"1","verse":"41","text":"Lina laphendula lathi, ‘Sonile kuThixo. Sizahamba siyekulwa, njengokulaywa kwethu nguThixo uNkulunkulu wethu.’ Ngalokho lonke lahloma ngezikhali linakana ukuthi kulula ukungena elizweni lamaqaqa."},{"book":"UDutheronomi","chapter":"1","verse":"42","text":"Kodwa uThixo wathi kimi, ‘Wothi kubo, “Lingayi ukuyakulwa, ngoba kangiyikuba lani. Lizakwehlulwa yizitha zenu.” ’"},{"book":"UDutheronomi","chapter":"1","verse":"43","text":"Ngakho ngalitshela, kodwa kalizange lilalele. Lahlamukela umlayo kaThixo kwathi ngobuqholo benu layangena elizweni lamaqaqa."},{"book":"UDutheronomi","chapter":"1","verse":"44","text":"Kwathi ama-Amori ayehlala kulawomaqaqa alihlangabeza alihlasela; alixotsha njengomtshitshi wenyosi, alibhuqa kusukela eSeyiri indlela yonke kusiya eHoma."},{"book":"UDutheronomi","chapter":"1","verse":"45","text":"Laphenduka lafika lakhala phambi kukaThixo kodwa kazange alalele ukukhala kwenu walifulathela."},{"book":"UDutheronomi","chapter":"1","verse":"46","text":"Ngakho lahlala eKhadeshi okwensuku ezinengi, okwesikhathi sonke elasichitha likhonale.”"}]}