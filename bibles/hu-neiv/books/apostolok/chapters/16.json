{"data":[{"book":"Apostolok","chapter":"16","verse":"1","text":"Eljutott Derbébe és Lisztrába is. És íme volt ott egy Timóteus nevű tanítvány, egy hívő zsidó asszonynak, de görög atyának fia,"},{"book":"Apostolok","chapter":"16","verse":"2","text":"akiről jó bizonyságot tettek a Lisztrában és Ikóniumban élő atyafiak."},{"book":"Apostolok","chapter":"16","verse":"3","text":"Őt Pál magával akarta vinni, és körülmetélte őt a zsidókra való tekintettel, akik azokon a helyeken voltak: mert mindnyájan ismerték atyját, hogy görög volt."},{"book":"Apostolok","chapter":"16","verse":"4","text":"Amint átmentek a városokon, meghagyták nekik, hogy tartsák meg azokat a rendeleteket, amelyeket a Jeruzsálemben levő apostolok és vének hoztak."},{"book":"Apostolok","chapter":"16","verse":"5","text":"A gyülekezetek pedig erősödtek a hitben, és számuk naponként gyarapodott."},{"book":"Apostolok","chapter":"16","verse":"6","text":"Mivel a Szentlélek megtiltotta, hogy az igét Ázsiában hirdessék, körbejárták Frígiát és Galácia tartományát."},{"book":"Apostolok","chapter":"16","verse":"7","text":"Mízia felé mentek, és igyekeztek Bitíniába jutni, de nem eresztette őket a Lélek."},{"book":"Apostolok","chapter":"16","verse":"8","text":"Áthaladtak azért Mízián, lementek Tróászba."},{"book":"Apostolok","chapter":"16","verse":"9","text":"Azon az éjszakán látomás jelent meg Pálnak: egy macedón férfiú állt előtte, kérve őt: „Gyere át Macedóniába, és légy segítségül nekünk!“"},{"book":"Apostolok","chapter":"16","verse":"10","text":"Mihelyt pedig a látomást látta, azonnal igyekezett elmenni Macedóniába, megértve, hogy oda hívott minket az Úr, hogy azoknak prédikáljuk az evangéliumot."},{"book":"Apostolok","chapter":"16","verse":"11","text":"Elhajózva Tróászból, egyenesen Szamothrákéba mentünk, másnap meg Neápoliszba."},{"book":"Apostolok","chapter":"16","verse":"12","text":"Onnét pedig Filippibe, amely Macedónia azon részének első gyarmatvárosa. Ebben a városban töltöttünk néhány napot."},{"book":"Apostolok","chapter":"16","verse":"13","text":"Szombatnapon kimentünk a városon kívül egy folyóvíz mellé, ahol az imádkozás szokott lenni, és leülve beszélgettünk az egybegyűlt asszonyokkal."},{"book":"Apostolok","chapter":"16","verse":"14","text":"Egy Lídia nevű, Thiatíra városbeli bíborárus asszony, aki félte az Istent, hallgatott ránk. Az Úr megnyitotta szívét, hogy figyeljenek azokra, amiket Pál mondott."},{"book":"Apostolok","chapter":"16","verse":"15","text":"Amikor pedig megkeresztelkedett egész házanépével együtt, kért minket: „Ha az Úr hívének ítéltetek engem, gyertek az én házamhoz, és maradjatok ott. És unszolt minket.“"},{"book":"Apostolok","chapter":"16","verse":"16","text":"Történt pedig, hogy amikor a könyörgésre mentünk, egy szolgálóleányka jött elénk, akiben jövendőmondásnak lelke volt, és az ő urainak nagy hasznot hajtott jövendőmondásával."},{"book":"Apostolok","chapter":"16","verse":"17","text":"Követte Pált és minket, és így kiáltott: „Ezek az emberek a magasságos Istennek szolgái, akik nektek az üdvösségnek útját hirdetik.“"},{"book":"Apostolok","chapter":"16","verse":"18","text":"És ezt több napon át művelte. Pál azonban megharagudott és hátrafordulva, ezt mondta a léleknek: „Parancsolom neked a Jézus Krisztus nevében, hogy menj ki belőle.“ És kiment abban az órában."},{"book":"Apostolok","chapter":"16","verse":"19","text":"Amikor látták urai, hogy keresetüknek a reménysége elveszett, megfogták Pált és Szilászt, a piacra vonszolták őket a hatóságok elé."},{"book":"Apostolok","chapter":"16","verse":"20","text":"Odavezették őket a bírákhoz és ezt mondták: „Ezek az emberek zsidó létükre megháborítják a mi városunkat."},{"book":"Apostolok","chapter":"16","verse":"21","text":"Olyan szertartásokat hirdetnek, amelyeket nem szabad elfogadnunk, sem cselekednünk, mivel rómaiak vagyunk.“"},{"book":"Apostolok","chapter":"16","verse":"22","text":"És velük együtt támadt a sokaság ellenük. A bírák pedig letépették ruháikat, megvesszőztették őket."},{"book":"Apostolok","chapter":"16","verse":"23","text":"Miután sok ütést mértek rájuk, börtönbe vetették őket, megparancsolva a börtönőrnek, hogy gondosan őrizze őket."},{"book":"Apostolok","chapter":"16","verse":"24","text":"Ezt a parancsot megfogadva, a belső tömlöcbe vetette őket, és lábaikat kalodába szorította."},{"book":"Apostolok","chapter":"16","verse":"25","text":"Éjféltájban pedig Pál és Szilász imádkozott, és énekkel dicsőítették az Istent. A foglyok pedig hallgatták őket."},{"book":"Apostolok","chapter":"16","verse":"26","text":"Hirtelen nagy földindulás lett, annyira, hogy megrendültek a börtön alapjai, és azonnal megnyílt az összes ajtó, és mindnyájuknak lehulltak bilincsei."},{"book":"Apostolok","chapter":"16","verse":"27","text":"A börtönőr pedig fölserkent, és látta, hogy nyitva vannak a börtönajtók, kivonta kardját, és meg akarta magát ölni, mert azt gondolta, hogy elszöktek a foglyok."},{"book":"Apostolok","chapter":"16","verse":"28","text":"Pál azonban hangosan kiáltott: „Semmi kárt ne tégy magadban, mert mindnyájan itt vagyunk!“"},{"book":"Apostolok","chapter":"16","verse":"29","text":"Ő pedig világosságot kérve beugrott, és remegve borult Pál és Szilász elé;"},{"book":"Apostolok","chapter":"16","verse":"30","text":"majd kihozta őket, ezt és mondta: „Uraim, mit kell cselekednem, hogy üdvözüljek??“"},{"book":"Apostolok","chapter":"16","verse":"31","text":"Azok pedig ezt mondták: „Higgy az Úr Jézus Krisztusban, és üdvözülsz mind te, mind a te házad népe!“"},{"book":"Apostolok","chapter":"16","verse":"32","text":"És hirdették az Úr igéjét neki és mindazoknak, akik a házánál voltak."},{"book":"Apostolok","chapter":"16","verse":"33","text":"Ekkor magához vette őket az éjszakának abban az órájában, megmosta sebeiket, és azonnal megkeresztelkedett egész háza népével együtt."},{"book":"Apostolok","chapter":"16","verse":"34","text":"Azután bevitte őket házába, asztalt terített nekik, és egész háznépével együtt örvendezett, hogy hitt az Istennek."},{"book":"Apostolok","chapter":"16","verse":"35","text":"Amikor pedig megvirradt, a bírák elküldték a szolgákat ezt üzenve: „Bocsásd el azokat az embereket.“"},{"book":"Apostolok","chapter":"16","verse":"36","text":"A börtönőr pedig tudtatta ezeket Pállal: „A bírák ide küldtek, hogy bocsássalak el titeket: most azért távozzatok, menjetek el békességgel!“"},{"book":"Apostolok","chapter":"16","verse":"37","text":"Pál pedig ezt mondta nekik: „Megvesszőztek minket nyilvánosan, ítélet nélkül, holott római emberek vagyunk, és börtönbe vetettek: és most alattomban akarnak bennünket elküldeni? Nem úgy, hanem jöjjenek ők maguk, és vezessenek ki minket.“"},{"book":"Apostolok","chapter":"16","verse":"38","text":"A szolgák pedig megmondták a bíráknak ezeket a beszédeket. Azok pedig megijedtek, amikor meghallották, hogy rómaiak,"},{"book":"Apostolok","chapter":"16","verse":"39","text":"odamentek, megkövették és kivezették őket, kérték, hogy menjenek el a városból."},{"book":"Apostolok","chapter":"16","verse":"40","text":"Amint kijöttek a börtönből, bementek Lídiához. Amikor meglátták az atyafiakat, vigasztalták őket, és eltávoztak."}]}