{"data":[{"book":"1 Yohana","chapter":"5","verse":"1","text":"Munhu yoyose yotogola kamba Yesu ayo Kilisito munhu ayo mwana wa Mulungu. Munhu yomnogela tata munhu, vivija komnogela na imwana."},{"book":"1 Yohana","chapter":"5","verse":"2","text":"Vino avo vitujuwa kamba towanogela wana wa Mulungu, kwa kumnogela Mulungu na kugagoga malagizo gake."},{"book":"1 Yohana","chapter":"5","verse":"3","text":"Kwavija kumnogela Mulungu ako kugagoga malagizo gake. Na malagizo gake gabuha,"},{"book":"1 Yohana","chapter":"5","verse":"4","text":"kwavija kila yeli mwana wa Mulungu kodaha kuihuma isi. Vino avo vituihuma isi kwa kumtamanila kwetu Mulungu."},{"book":"1 Yohana","chapter":"5","verse":"5","text":"Vino nani yodaha kuihuma isi? Ni munhu ija yaiyeka yomtogola Yesu Kilisito kamba Mwana wa Mulungu."},{"book":"1 Yohana","chapter":"5","verse":"6","text":"Yesu Kilisito ayo yezile kwa mazi na kwa damu ya kufa kwake. Hezile kwa mazi gaiyeka ila keza kwa mazi na kwa damu. Nayo Loho kolonga kweli, kwavija Loho awo ukweli."},{"book":"1 Yohana","chapter":"5","verse":"7","text":"Avo wakuko wadatu wosindila."},{"book":"1 Yohana","chapter":"5","verse":"8","text":"Loho wa Mulungu na mazi na damu na wano wose wadatu woitogolela."},{"book":"1 Yohana","chapter":"5","verse":"9","text":"Tobokela usindila wa wanhu, lakini usindila wa Mulungu ubanza ng'hani, na kasindila vino mbuli ya Mwanage."},{"book":"1 Yohana","chapter":"5","verse":"10","text":"Munhu yoyose yomtogola Mwana wa Mulungu kanao usindila awo mgati yake, lakini munhu yoleka kumtogola Mulungu kamtenda mvizi, kwavija hautogole usindila uyalongile Mulungu mbuli ya Mwanage."},{"book":"1 Yohana","chapter":"5","verse":"11","text":"Na uno awo usindila, Mulungu katugwelela ugima wa mazuwa gose, na ugima awo wa mna Imwanage."},{"book":"1 Yohana","chapter":"5","verse":"12","text":"Munhu yoyose yeli na Mwana wa Mulungu kanao ugima awo, munhu yeliduhu Mwana wa Mulungu kaduhu ugima awo."},{"book":"1 Yohana","chapter":"5","verse":"13","text":"Nowandikila mbuli zino, mweye mumtogole Mwana wa Mulungu, muladi mujuwe kamba munao ugima wa mazuwa gose."},{"book":"1 Yohana","chapter":"5","verse":"14","text":"Na tweye hatudumba kumgendela Mulungu, kwavija tojuwa twahampula kinhu chochose kamba viyolonda, kotutegeleza."},{"book":"1 Yohana","chapter":"5","verse":"15","text":"Avo tojuwa kamba heyo kotutegeleza twahampula kinhu chochose, vivija tojuwa kamba katugwaa kija kitumpulile."},{"book":"1 Yohana","chapter":"5","verse":"16","text":"Munhu yahamona ndugu yake katenda nzambi haimgala mwiifa, yampulile kwa Mulungu nayo Mulungu komgwelela ugima. Nolonga mbuli ino kwa awo watendile nzambi haimgala munhu mwiifa. Lakini kuna nzambi yomgala munhu mwiifa, naniye silonga kamba mumpulile kwa Mulungu."},{"book":"1 Yohana","chapter":"5","verse":"17","text":"Ubanazi wowose wihile mgameso ga Mulungu ni nzambi, lakini kuna nzambi haimgala munhu mwiifa."},{"book":"1 Yohana","chapter":"5","verse":"18","text":"Tojuwa awo weli wana wa Mulungu hawagendelela kutenda nzambi, kwavija Mwana wa Mulungu kowalolesa, na ija Imdumuka hadaha kuwalumiza."},{"book":"1 Yohana","chapter":"5","verse":"19","text":"Tojuwa kamba tweye twa wana wa Mulungu na wanhu wose wayagwe mwiisi wotawaligwa na ija Imdumuka."},{"book":"1 Yohana","chapter":"5","verse":"20","text":"Vivija tojuwa kamba Mwana wa Mulungu keza, katutenda tumjuwe Mulungu wa kweli, tukale mna ukuilumba na Mulungu wa kweli, mna ukuilumba na mwanage, Yesu Kilisito. Heyo yuyo Mulungu wa kweli na yuyo ugima wa mazuwa gose."},{"book":"1 Yohana","chapter":"5","verse":"21","text":"Wanangu, muitiganye sekemuvitambikile vinyago."}]}