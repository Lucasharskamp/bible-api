{"data":[{"book":"Kəwur","chapter":"25","verse":"1","text":"Kɔ MARIKI oloku Musa:"},{"book":"Kəwur","chapter":"25","verse":"2","text":"«Məloku aka Yisrayel a ŋabaŋəs kəfɛk kem. Nəbaŋ kəpocɛ ka nwɛ o nwɛ ɔŋsɔk abəkəc pɛs kəsɔŋ ki mɔ."},{"book":"Kəwur","chapter":"25","verse":"3","text":"Kəfɛk nkɛ kɔ nəndebaŋsər ŋa: Kɛma, gbeti, kɔpər,"},{"book":"Kəwur","chapter":"25","verse":"4","text":"cəloto cəgbət karɛ alom ŋa məntambɛnc, alom ŋeyim ŋeyimbərər, cəloto ncɛ andunɛ səbeŋa sa kentəler kɔ ncɛ andunɛ cəfon ca wir mɔ,"},{"book":"Kəwur","chapter":"25","verse":"5","text":"kata ya ŋkesiya nyɛ aŋgbət karɛ alom ŋeyim mɔ, kata ya ntempeli, tɔk ya kasiya,"},{"book":"Kəwur","chapter":"25","verse":"6","text":"moro momotɛnɛ, labundɛ dobotu ambɔnc ndɛ ande pacnɔŋkəl moro mɔbɔy mɔsɔkəsnɛ, kɔ suray səbotu ambɔnc,"},{"book":"Kəwur","chapter":"25","verse":"7","text":"kɔ masar mɔtɔt mmɛ aŋwe onikəs mɔ kɔ mɔtɔt mɔlɔma mmɛ andebɛr duma da efɔd kɔ yuba yɛgbɛknɛ dɛbəkəc mɔ."},{"book":"Kəwur","chapter":"25","verse":"8","text":"Kəfo kəsoku k'aka Yisrayel ŋandecəmbər'em, ntɛ tɔŋsɔŋɛ idetam kəndɛ ŋa dacɔ mɔ."},{"book":"Kəwur","chapter":"25","verse":"9","text":"Pəmɔ yayɔkɔ indementər əm mɔ, məlompəs ca ya dǝkiyi dosoku kɔ yosumpər-sumpər ya di pəmɔ tatɔkɔ.»"},{"book":"Kəwur","chapter":"25","verse":"10","text":"«Kaŋkəra ka kətɔk ka kasiya kɔ ŋandelompəs. Ŋatubuc ki dobolu cururu mɛrəŋ kɔ dacɔ, kɔ dowokulu da ki kururu katin kɔ dacɔ kɔ dotukum da ki kururu katin kɔ dacɔ."},{"book":"Kəwur","chapter":"25","verse":"11","text":"Məsop kaŋkəra kaŋkɔ kɛma kəsoku pɛs, tedisrɛ kɔ todoru, payɔ ki kəbər ka kɛma haŋ panɔŋkər."},{"book":"Kəwur","chapter":"25","verse":"12","text":"Palompəs cəsora maŋkəlɛ ca kɛma ncɛ andekɔ bɛr kaŋkəra kaŋkɔ dəmoŋkubut mɔ cəsora mɛrəŋ kəsək kin, kɔ cɔkɔ mɛrəŋ kəsək ka mɛrəŋ kəŋkɔ."},{"book":"Kəwur","chapter":"25","verse":"13","text":"Məpat cəgbo mɛrəŋ ca tɔk ya kasiya məsop ci kɛma."},{"book":"Kəwur","chapter":"25","verse":"14","text":"Pasor cəgbo cacɔkɔ dəcəsora ca kɛma cacɔkɔ, ntɛ tɔŋsɔŋɛ pade pactam kəsɛlɛŋ kaŋkəra kaŋkɔ pacgbaŋnɛ mɔ."},{"book":"Kəwur","chapter":"25","verse":"15","text":"K'alip kəsor cəgbo ca cacɔkɔ dəcəsora ca kaŋkəra-ɛ, pəmar fɛ sɔ pasulu ci."},{"book":"Kəwur","chapter":"25","verse":"16","text":"Kaŋkəra kaŋkɔ disrɛ kɔ məŋkɔbɛr walakɛ wa sede sa danapa dem k'aka Yisrayel nyɛ indesɔŋ əm mɔ."},{"book":"Kəwur","chapter":"25","verse":"17","text":"Afɛŋk ŋɔsɔksɛ kiciya ŋaŋɔkɔ, kɛma kəsoku pɛs kɔ nəndekɔlompsɛ ŋi. Dobolu da ŋi dendeyɔ cururu mɛrəŋ kɔ dacɔ, kɔ dowokulu da ŋi kururu katin kɔ dacɔ. Afɛŋk ŋaŋɔkɔ ŋendeyɔnɛ ŋɛgbəpərɛ kaŋkəra."},{"book":"Kəwur","chapter":"25","verse":"18","text":"Məlompsɛ mɛlɛkɛ kerub25.18 «Mɛlɛkɛ kerub» Mɛlɛkɛ mɔ mmɛ mɛnayɔ yɛbəc ya kəbum mofo mosoku ma Kanu mɔ.  mɛrəŋ kɛma kətɛmp, məsɛlərɛnɛ mi dəkəcop kɔ dəkələpsər da afɛŋk ŋɔsɔksɛ kiciya kəroŋ."},{"book":"Kəwur","chapter":"25","verse":"19","text":"Məsɛlərɛnɛ mɛlɛkɛ kerub min dəkəcop da afɛŋk ŋɔsɔksɛ kiciya kəroŋ, mɛlɛkɛ kerub mɔkɔ dəkələpsər da ŋi kəroŋ. Məlompəs mɛlɛkɛ kerub mɛrəŋ kɔ afɛŋk ŋaŋɔkɔ yɔyɔnɛ paka pin nde dəkəcop kɔ dəkələpsər da ŋi kəroŋ."},{"book":"Kəwur","chapter":"25","verse":"20","text":"Mɛlɛkɛ mamɔkɔ mɛrəŋ mendekɔperi banca takəroŋ, yi yokump afɛŋk ŋɔsɔksɛ kiciya, mɛtɛfərɛnɛ meti cəro nde afɛŋk ŋɔsɔksɛ kiciya kiroŋ."},{"book":"Kəwur","chapter":"25","verse":"21","text":"K'alip kəbɛr ki disrɛ walakɛ wa sede sa danapa dem kɔ aka Yisrayel nyɛ indesɔŋ əm mɔ, məgbəpərɛ kaŋkəra afɛŋk ŋɔsɔksɛ kiciya ŋɔŋɔkɔ."},{"book":"Kəwur","chapter":"25","verse":"22","text":"Dənda afɛŋk ŋaŋɔkɔ kəroŋ sənde səcbəpɛnɛ, mɛlɛkɛ kerub mamɔkɔ mɛrəŋ dacɔ mmɛ meyi afɛŋk ŋɔsɔksɛ kiciya ŋaŋɔkɔ aŋgbəpər kaŋkəra ka sede kəroŋ mɔ. Difɔ indekɔ icsom əm mɛfaŋ mem fəp mɔkɔ mənde məcloku aka Yisrayel mɔ.»"},{"book":"Kəwur","chapter":"25","verse":"23","text":"«Məlompsɛ amɛsa kətɔk ka kasiya. Dobolu da ŋi dɔyɔnɛ cururu mɛrəŋ, dowokulu da ŋi dɔyɔnɛ kururu katin, kɔ dotukum da ŋi kururu katin kɔ dacɔ."},{"book":"Kəwur","chapter":"25","verse":"24","text":"Məsop amɛsa ŋaŋɔkɔ kɛma kəsoku pɛs, məlompəs ŋi cəsək kəbər ka kɛma haŋ mənɔŋkər."},{"book":"Kəwur","chapter":"25","verse":"25","text":"Məboc cəbam cəlɔma cəsək cacɔkɔ maŋkəlɛ tantɔf, dowokulu da ci dɔcyɔ kəca disrɛ, mənɛpsər ci kɛma haŋ mənɔŋkər."},{"book":"Kəwur","chapter":"25","verse":"26","text":"Məlompəs cəsora maŋkəlɛ ca kɛma, məboc ci dəmoŋkubut kəsurɛnɛ ka yɛcəmɛnɛ maŋkəlɛ ya amɛsa ŋaŋɔkɔ."},{"book":"Kəwur","chapter":"25","verse":"27","text":"Cəsora cacɔkɔ maŋkəlɛ cəlɔtərnɛ fərɛm. Cəsora cacɔkɔ c'andekɔsor cəgbo ncɛ ande paclɛknɛ amɛsa ŋaŋɔkɔ mɔ."},{"book":"Kəwur","chapter":"25","verse":"28","text":"Məpat cəgbo ca kətɔk ka kasiya, məsop ci kɛma, cəgbo cacɔkɔ c'andekɔ pactam kəgbaŋnɛ amɛsa ŋaŋɔkɔ."},{"book":"Kəwur","chapter":"25","verse":"29","text":"Məlompsɛ ŋi ca ncɛ pəmar mɔ: Pəlet, mɔbɔl, səpɔt kɔ mapan nyɛ andekɔ pacbəcɛ yoloŋnɛ ya moro kɔ wɛn mɔ, kɛma kəsoku pɛs kɔ məndelompsɛ yi."},{"book":"Kəwur","chapter":"25","verse":"30","text":"Pəmar məde məccəmbər'em kəcom nkɛ ande pacloŋn'em mɔ nnɔ amɛsa ŋaŋɛ kəroŋ tɛm o tɛm.»"},{"book":"Kəwur","chapter":"25","verse":"31","text":"«Məde məlompsɛ pɛdɛtɛ səlamp kɛma kətɛmp kəsoku pɛs. Pasɛlərɛnɛ pi kəyɛfɛ ka pɛcəmɛnɛ kəkɔ təmboŋk pa pi, yɔnɔnɛ ya səlamp, yogbuc ya pi, kɔ yowurɛnɛ ya yɛlɛŋk ya tɔk."},{"book":"Kəwur","chapter":"25","verse":"32","text":"Tatɔkɔ tɔ pəŋkɔyi wara camət-tin wɔŋkɔyɛfɛ dətəmboŋk paracɔ mɔ, kəca o kəca wara maas."},{"book":"Kəwur","chapter":"25","verse":"33","text":"Kəra o kəra kəŋkɔyɔ yɔnɔnɛ ya səlamp maas nyɛ yowurɛnɛ yɛlɛŋk ya tɔk yokom mɔ, nkɛ o nkɛ kəŋkɔyɔ sɔ pogbuc kɔ pɛlɛŋk. Itɔ pəŋkɔyi wara camət-tin nwɛ wɔŋkɔyɛfɛ dəpɛdɛtɛ səlamp mɔ."},{"book":"Kəwur","chapter":"25","verse":"34","text":"Təmboŋk pa pɛdɛtɛ səlamp pɔyɔ yɔnɔnɛ ya səlamp maŋkəlɛ nyɛ yɔŋkɔwurɛnɛ yɛlɛŋk ya tɔk yokom mɔ, yogbuc, kɔ yɛlɛŋk ya yi."},{"book":"Kəwur","chapter":"25","verse":"35","text":"Wara wawɔkɔ mɛrəŋ-mɛrəŋ kəmaas nwɛ wɛŋyɛfɛ dətəmboŋk paracɔ mɔ, dəkəyɛfɛ da wara mɛrəŋ o mɛrəŋ mɛnɛ pogbuc pin peyi wi tantɔf."},{"book":"Kəwur","chapter":"25","verse":"36","text":"Pasɛlərɛnɛ yogbuc kɔ wara, patɛmpɛ fəp fa yi ancəmbəl ŋin ŋa kɛma kəsoku pɛs kətɛmp."},{"book":"Kəwur","chapter":"25","verse":"37","text":"Məlompəs səlamp camət-mɛrəŋ səkɔ pəmar pacəmbər yɔnɔnɛ səlamp kəroŋ mɔ, ntɛ tɔŋsɔŋɛ səcweŋki tekiriŋ mɔ."},{"book":"Kəwur","chapter":"25","verse":"38","text":"Macaŋk kɔ map mɛkayɛ meken sɔ fəp fa mi pəmar mɔyɔnɛ kɛma kəsoku pɛs."},{"book":"Kəwur","chapter":"25","verse":"39","text":"Pɛdɛtɛ səlamp kɔ yosumpər-sumpər yayɔkɔ, kɛma kəsoku pɛs kilo wəco maas (30) kɔ pəmar palompsɛ yi."},{"book":"Kəwur","chapter":"25","verse":"40","text":"Məna Musa məgbətnɛ belbel, məsurɛnɛ yɛbəc nyɛ məmɔmən nnɔ tɔrɔ kəroŋ mɔ.»"}]}