{"data":[{"book":"KUUƊE SAHAABAAƁE ƁEN","chapter":"9","verse":"1","text":"Kono tawi Saawulu kaɲun no waɗi ka wonkii mun kambirangol taalibaaɓe Joomi on mayde. Kanko Saawulu o yahi ka *yottinoowo mawɗo sadaka on,"},{"book":"KUUƊE SAHAABAAƁE ƁEN","chapter":"9","verse":"2","text":"o wi'i on yo o windu ɓataake haa e ɗee juulirɗe Yahuudiyankeeɓe wonɗe Damaasi, fii no o andira si tawii no woodi ton worɓe maa rewɓe jokkuɓe laawol Iisaa ngol, o yaha o haɓɓoya ɓe, o adda Yerusalaam."},{"book":"KUUƊE SAHAABAAƁE ƁEN","chapter":"9","verse":"3","text":"Ɓawto ɗun, ɓay o yahii haa o ɓadike Damaasi, tun nde wootere ndaygu iwri ka kammu ari, hundi mo."},{"book":"KUUƊE SAHAABAAƁE ƁEN","chapter":"9","verse":"4","text":"O yani kisan ka leydi, o nani hawa no wi'a mo: «Saawulu, Saawulu, ko fii honɗun wonɗaa mi cukkanaade?»"},{"book":"KUUƊE SAHAABAAƁE ƁEN","chapter":"9","verse":"5","text":"On jaabii, o wi'i: «Ko an hombo nii, yaa an Joomi an?»"},{"book":"KUUƊE SAHAABAAƁE ƁEN","chapter":"9","verse":"6","text":"Immo naataa e ndee saare ɗoo, ɓen yeetoto ma ko haanuɗaa waɗude.»"},{"book":"KUUƊE SAHAABAAƁE ƁEN","chapter":"9","verse":"7","text":"Tawi ɓen ɓe o yaadaynoo no darii mbobiɗi hakkee kulol. Hiɓe nanaynoo kadi kan hawa, kono ɓe alaa yi'ude hay gooto."},{"book":"KUUƊE SAHAABAAƁE ƁEN","chapter":"9","verse":"8","text":"Onsay Saawulu immii ka leydi. Fii kala gite makko ɗen no udditinoo, kono tawi o alaano yi'ude hay huunde. Ɓe ɗowiri mo juuɗe makko ɗen haa Damaasi."},{"book":"KUUƊE SAHAABAAƁE ƁEN","chapter":"9","verse":"9","text":"O woniri non balɗe tati o yi'aali, e hoore ɗun o ɲaamaa, o yaraa."},{"book":"KUUƊE SAHAABAAƁE ƁEN","chapter":"9","verse":"10","text":"Kono tawi taalibaajo no Damaasi ɗon wi'eteeɗo Hanaaniiya. Joomi on feɲɲinani mo, wi'i: «Hanaaniiya!»"},{"book":"KUUƊE SAHAABAAƁE ƁEN","chapter":"9","verse":"11","text":"Kanko Joomi on o wi'i mo: «Immo yahaa e ngal ɗatal wi'eteengal Feewungal, landoɗaa fii oo wi'eteeɗo Saawulu mo Tarsiisu wonɗo ka galle Yahuuda, himo toraade ɗon."},{"book":"KUUƊE SAHAABAAƁE ƁEN","chapter":"9","verse":"12","text":"E nder ko o torotoo kon, o feɲɲinanaa, o yi'i goɗɗo no wi'ee Hanaaniiya, on no naata *fawa juuɗe mun ɗen e hoore makko fii yo o wuntu.»"},{"book":"KUUƊE SAHAABAAƁE ƁEN","chapter":"9","verse":"13","text":"Hanaaniiya jaabii, wi'i: «Joomi an, mi nanirii buy no wi'a wonde on neɗɗo waɗii boneeji ɗuuɗuɗi e hoore laaɓuɓe maa ɓen Yerusalaam."},{"book":"KUUƊE SAHAABAAƁE ƁEN","chapter":"9","verse":"14","text":"Awa ɗoo kadi hooreeɓe yottinooɓe sadaka ɓen no newnani mo haɓɓugol kala jantotooɗo innde maa nden.»"},{"book":"KUUƊE SAHAABAAƁE ƁEN","chapter":"9","verse":"15","text":"Kono Joomi on wi'i mo: «Yahu, ko fii on neɗɗo ko aala mo mi suɓii fii ko lollina innde an nden yeeso ɓe wonaa Yahuudiyanke ɓen e lamɓe ɓen e yeeso *Banii-Isra'iila'en."},{"book":"KUUƊE SAHAABAAƁE ƁEN","chapter":"9","verse":"16","text":"Awa kadi mi hollay mo ko ittiri haa honto o tampirta innde an nden.»"},{"book":"KUUƊE SAHAABAAƁE ƁEN","chapter":"9","verse":"17","text":"Onsay Hanaaniiya yahi. Ɓay o hewtii e ndun suudu ka on woni ɗon, o fawi juuɗe makko ɗen e hoore Saawulu, o wi'i: «Ko an yo Saawulu musiɗɗo an, ko Joomi Iisaa, on feeɲanɗo ma ka laawol fewndo arataa, woni ko imminimmi fii yo a wuntu, awa kadi fii yo a heewu *Ruuhu Seniiɗo on.»"},{"book":"KUUƊE SAHAABAAƁE ƁEN","chapter":"9","verse":"18","text":"Ɗon kisan ko wa'itata wa koɓolle iwi ka gite makko, saami, o wunti, o immii, o *lootaa maande kisiyee."},{"book":"KUUƊE SAHAABAAƁE ƁEN","chapter":"9","verse":"19","text":"Ɓawto ɗun ɓay o ɲaamii, o hetti doole makko ɗen."},{"book":"KUUƊE SAHAABAAƁE ƁEN","chapter":"9","verse":"20","text":"O fuɗɗii kisan waajaade fii Iisaa ka juulirɗe, o wi'a jaka ko oo nun woni *Ɓiɗɗo Alla on."},{"book":"KUUƊE SAHAABAAƁE ƁEN","chapter":"9","verse":"21","text":"Nanunooɓe ɗun ɓen fow ŋalɗi fota, ɓe wi'i: «Hinaa oo giddanaynoo mulugol ɓen jantotooɓe ndee innde Yerusalaam? Hinaa ko addunoo mo kadi ko fii nangugol ɓen wonnooɓe jantaade nde, naɓa ɓe yeeso hooreeɓe yottinooɓe sadaka ɓen?»"},{"book":"KUUƊE SAHAABAAƁE ƁEN","chapter":"9","verse":"22","text":"Tawi kanko Saawulu himo ɓurtude tun ɓeydaade, himo ŋalɗiniraynoo Yahuudiyankeeɓe wonnooɓe Damaasi ɓen e dow ɓanginirangol ɓe pellital wonde ko Iisaa woni *Almasiihu on."},{"book":"KUUƊE SAHAABAAƁE ƁEN","chapter":"9","verse":"23","text":"Ɓay wontii ɗon haa neeɓii, Yahuudiyankeeɓe ɓen diisondiri fii warugol mo."},{"book":"KUUƊE SAHAABAAƁE ƁEN","chapter":"9","verse":"24","text":"Kono Saawulu humpitii fii kan janfa maɓɓe. Tawi ɓen no aynunoo dame ɗen jemma e ɲalorma fii no ɓe warira mo."},{"book":"KUUƊE SAHAABAAƁE ƁEN","chapter":"9","verse":"25","text":"Onsay taalibaaɓe ɓen ƴettiri mo jemma, tumbi e nder debeere, ɓe yawtini mo maadi ndin."},{"book":"KUUƊE SAHAABAAƁE ƁEN","chapter":"9","verse":"26","text":"Ɓay kanko Saawulu o hewtii Yerusalaam, o ɗaɓɓi no o wontidira e taalibaaɓe ɓen, kono tawi fow no hulunoo mo, awa kadi hari ɓe hoolaaki o wontii taalibaajo."},{"book":"KUUƊE SAHAABAAƁE ƁEN","chapter":"9","verse":"27","text":"Onsay Barnabaasi ƴetti mo, naɓi takko *sahaabaaɓe ɓen. O sifanii ɓe ko honno kanko Saawulu o yiidiri e Joomi on fewndo o yahata Damaasi e ko honɗun Joomi on yewti mo e ko pellital hongal o waajori Damaasi e innde Iisaa."},{"book":"KUUƊE SAHAABAAƁE ƁEN","chapter":"9","verse":"28","text":"Gila ɗun, tawi o hayloday e maɓɓe Yerusalaam, o yewtira kadi pellital e innde Joomi on."},{"book":"KUUƊE SAHAABAAƁE ƁEN","chapter":"9","verse":"29","text":"Tawi himo yewtidaynoo kadi, yeddondira e Yahuudiyankeeɓe wowlooɓe haala Gereeki ɓen, kono tawi ɓen kadi no ɗaɓɓude no warira mo."},{"book":"KUUƊE SAHAABAAƁE ƁEN","chapter":"9","verse":"30","text":"Ɓay kamɓe siɓɓe wonɓe e laawol gootol ɓen ɓe humpitike ɗun, ɓe nawri mo Seezariiya, ɓe itti mo ɗon kadi, ɓe naɓi mo Tarsiisu."},{"book":"KUUƊE SAHAABAAƁE ƁEN","chapter":"9","verse":"31","text":"Tawi ɓuttu no wonani *moftal ngal e nder ɗee leyɗe ɗoo fow, ɗun ko ɗee diiwe Yahuuda e Jaliilu e Samariiya. Tawi hiɓe mawnude e nder gomɗinal ngal, awa kadi hiɓe wuuri e nder yankinaare Joomiraaɗo on, hiɓe ɓeydorde kadi ballal Ruuhu Seniiɗo on."},{"book":"KUUƊE SAHAABAAƁE ƁEN","chapter":"9","verse":"32","text":"E nder ko Petruusu jindata e nokkeeli ɗin fow kon, o yahi ka ɓee gomɗinɓe hoɗuɓe Lidaa."},{"book":"KUUƊE SAHAABAAƁE ƁEN","chapter":"9","verse":"33","text":"O tawi ɗon goɗɗo, maaya-ɓanduujo, no waalii e danki gila duuɓi jeetati, on no wi'ee Iiniiya."},{"book":"KUUƊE SAHAABAAƁE ƁEN","chapter":"9","verse":"34","text":"Kanko Petruusu o wi'i mo: «Iiniiya, Iisaa Almasiihu on sellinii ma! Immo an tigi, weƴƴitaa danki maa kin!» O immii kisan."},{"book":"KUUƊE SAHAABAAƁE ƁEN","chapter":"9","verse":"35","text":"Ɓay hoɗuɓe Lidaa ɓen e ɓee ka hollaande Saruuna fow yi'ii ɗun, ɓe gomɗini Joomi on."},{"book":"KUUƊE SAHAABAAƁE ƁEN","chapter":"9","verse":"36","text":"Tawi kadi debbo okkaynooɗo fota, waɗa kuuɗe moƴƴe, no hoɗunoo Jaffaa, on no wi'ee Taabiita. (Ko woni firo ɗun e haala Gereeki ko Dorkaas.)"},{"book":"KUUƊE SAHAABAAƁE ƁEN","chapter":"9","verse":"37","text":"On debbo nawni e ɗen balɗe ɗon, o maayi. Ɓay ɓe gaynii fewnude mo, ɓe naɓi mo, ɓe wallinoyi e nder suudu goo ka koore dow."},{"book":"KUUƊE SAHAABAAƁE ƁEN","chapter":"9","verse":"38","text":"Nde tawnoo Lidaa e Jaffaa woɗɗondiraa, awa kadi hari taalibaaɓe ɓen andii wonde Petruusu no Lidaa ɗon, ɓe immini yimɓe ɗiɗo ko yahana mo, wi'a: «Yandi men torike ma arugol tinna, hara a neeɓaali.»"},{"book":"KUUƊE SAHAABAAƁE ƁEN","chapter":"9","verse":"39","text":"Onsay Petruusu immii, yaadi e maɓɓe. Ɓay o hewtii, ɓe ƴawni mo ka koore e ndun suudu. Rewɓe keynguuɓe ɓen fow ɓadii mo no wulla, e hoore hiɓe holla mo dolokkaaji e burmusuuji ɗi kanko Dorkaas o moƴƴinaynoo wa fewndo ko o wondi e maɓɓe."},{"book":"KUUƊE SAHAABAAƁE ƁEN","chapter":"9","verse":"40","text":"Onsay kanko Petruusu o yaltini ɓe fow ka yaasi, o jiccii, o torii. Ɓawto ɗun o fewtiti furee on, o wi'i: «Taabiita, immo!» Onsay kanko Taabiita o udditi gite ɗen, o yi'i Petruusu, o immii, o jooɗii."},{"book":"KUUƊE SAHAABAAƁE ƁEN","chapter":"9","verse":"41","text":"Kanko Petruusu o nangi mo jungo ngon, o immini, o noddi gomɗinɓe ɓen e keynguuɓe ɓen, o watti mo e juuɗe maɓɓe e hoore ko o wurɗo."},{"book":"KUUƊE SAHAABAAƁE ƁEN","chapter":"9","verse":"42","text":"Ɗun andii e nder Jaffaa fow, buy gomɗini Joomi on."},{"book":"KUUƊE SAHAABAAƁE ƁEN","chapter":"9","verse":"43","text":"Kanko Petruusu o weeri Jaffaa ɗon seeɗa ka garankeejo no wi'ee Sim'uunu."}]}