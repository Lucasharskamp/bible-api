{"data":[{"book":"Márk","chapter":"10","verse":"1","text":"Jézus onnan felkelve Júdea határaiba ment, a Jordánon túlra; és ismét sokaság gyülekezett hozzá; ő pedig szokása szerint ismét tanította őket."},{"book":"Márk","chapter":"10","verse":"2","text":"A farizeusok hozzámenve megkérdezték tőle, hogy szabad-e férjnek feleségét elbocsátani: ezzel kísértették Jézust."},{"book":"Márk","chapter":"10","verse":"3","text":"Ő pedig ezt felelve, mondta nekik: „Mit parancsolt nektek Mózes?“"},{"book":"Márk","chapter":"10","verse":"4","text":"Ők pedig ezt mondták: „Mózes megengedte, hogy válólevelet írjunk, és elváljunk.“"},{"book":"Márk","chapter":"10","verse":"5","text":"Jézus ezt felelte nékik: „A szívetek keménysége miatt írta nektek ezt a parancsolatot;"},{"book":"Márk","chapter":"10","verse":"6","text":"de a teremtés kezdete óta »férfiúvá és asszonnyá« teremtette az embert az Isten."},{"book":"Márk","chapter":"10","verse":"7","text":"»Ezért elhagyja az ember az ő atyját és anyját; és ragaszkodik a feleségéhez,"},{"book":"Márk","chapter":"10","verse":"8","text":"és lesznek ketten egy testté«, úgyhogy többé már nem két, hanem egy test."},{"book":"Márk","chapter":"10","verse":"9","text":"Amit tehát az Isten egybeszerkesztett, ember el ne válassza.“"},{"book":"Márk","chapter":"10","verse":"10","text":"És odahaza tanítványai ismét megkérdezték őt erről."},{"book":"Márk","chapter":"10","verse":"11","text":"Ő pedig ezt mondta nekik: „Aki elbocsátja feleségét, és mást vesz el, házasságtörést követ el az ellen."},{"book":"Márk","chapter":"10","verse":"12","text":"Ha pedig a feleség hagyja el a férjét, és mással kel egybe, házasságtörést követ el.“"},{"book":"Márk","chapter":"10","verse":"13","text":"Ekkor kisgyermekeket vittek hozzá, hogy érintse meg őket, a tanítványok azonban megfeddték azokat, akik hozták."},{"book":"Márk","chapter":"10","verse":"14","text":"Jézus pedig ezt látva, haragra gerjedt, és mondta nékik: „Engedjétek hozzám jönni a kisgyermekeket, és ne tiltsátok el őket, mert ilyeneké az Istennek országa."},{"book":"Márk","chapter":"10","verse":"15","text":"Bizony mondom néktek: Aki nem úgy fogadja az Isten országát, mint egy kisgyermek, semmiképpen sem megy be abba.“"},{"book":"Márk","chapter":"10","verse":"16","text":"Aztán ölébe vette őket, és kezét rájuk téve, megáldotta őket."},{"book":"Márk","chapter":"10","verse":"17","text":"Amikor útnak indult, odafutott hozzá egy ember, és letérdelve előtte, kérdezte őt: „Jó Mester, mit cselekedjem, hogy az örök életet elnyerhessem?“"},{"book":"Márk","chapter":"10","verse":"18","text":"Jézus pedig mondta neki: „Miért mondasz engem jónak? Senki sem jó, csak egy, az Isten."},{"book":"Márk","chapter":"10","verse":"19","text":"A parancsolatokat tudod: »Ne paráználkodjál; ne ölj; ne lopj; hamis tanúbizonyságot ne tégy, kárt ne tégy; tiszteld atyádat és anyádat.«“"},{"book":"Márk","chapter":"10","verse":"20","text":"Az pedig ezt mondta neki: „Mester, mindezeket megtartottam ifjúságomtól fogva.“"},{"book":"Márk","chapter":"10","verse":"21","text":"Jézus pedig rátekintett, és megkedvelte őt, és mondta néki: „Egy fogyatékosságod van: eredj el, add el minden vagyonodat, és add a szegényeknek, és kincsed lesz a mennyben; aztán jöjj, és kövess engem, felvéve a keresztet.“"},{"book":"Márk","chapter":"10","verse":"22","text":"Az pedig elszomorodva e beszéden, elment búsan, mert sok jószága volt."},{"book":"Márk","chapter":"10","verse":"23","text":"Jézus pedig körültekintve, mondta tanítványainak: „Milyen nehezen mennek be az Isten országába, akiknek gazdagságuk van!“"},{"book":"Márk","chapter":"10","verse":"24","text":"A tanítványok pedig elálmélkodtak az ő beszédén, de Jézus ismét mondta nékik: „Gyermekeim, milyen nehéz azoknak, akik a gazdagságban bíznak, az Isten országába bemenni!"},{"book":"Márk","chapter":"10","verse":"25","text":"Könnyebb a tevének a tű fokán átmenni, mint a gazdagnak az Isten országába bejutni.“"},{"book":"Márk","chapter":"10","verse":"26","text":"Azok pedig még inkább elálmélkodtak, ezt mondva maguk között: „Kicsoda üdvözülhet tehát?“"},{"book":"Márk","chapter":"10","verse":"27","text":"Jézus pedig rájuk tekintve, ezt mondta: „Az embereknek lehetetlen, de nem az Istennek, mert az Istennek minden lehetséges.“"},{"book":"Márk","chapter":"10","verse":"28","text":"Péter ezt kezdte mondani neki: „Íme, mi elhagytunk mindent, és követtünk téged.“"},{"book":"Márk","chapter":"10","verse":"29","text":"Jézus pedig így felelt: „Bizony mondom néktek, senki sincs, aki elhagyta házát vagy testvéreit, atyját vagy anyját, feleségét vagy gyermekeit, vagy szántóföldjeit énérettem és az evangéliumért,"},{"book":"Márk","chapter":"10","verse":"30","text":"és százannyit ne kapna most ebben az időben, házakat, testvéreket, anyákat, gyermekeket és szántóföldeket, üldözésekkel együtt, a jövendő világon pedig örök életet."},{"book":"Márk","chapter":"10","verse":"31","text":"Sok elsőkből pedig utolsó lesz, és sok utolsóból első.“"},{"book":"Márk","chapter":"10","verse":"32","text":"Mikor pedig a Jeruzsálembe vezető úton mentek fel, és előttük ment Jézus, ők álmélkodtak, és követve őt, féltek. Ekkor a tizenkettőt ismét maga mellé vette, és azokról a dolgokról kezdett nekik szólni, amelyek majd vele történnek,"},{"book":"Márk","chapter":"10","verse":"33","text":"ezt mondván: „Íme, felmegyünk Jeruzsálembe, és az Emberfia átadatik a főpapoknak és az írástudóknak, és halálra ítélik, és a pogányok kezébe adják,"},{"book":"Márk","chapter":"10","verse":"34","text":"megcsúfolják és megostorozzák, megköpdösik és megölik, de harmadnapon feltámad.“"},{"book":"Márk","chapter":"10","verse":"35","text":"Odamentek hozzá Jakab és János, a Zebedeus fiai, és ezt mondták neki: „Mester, szeretnénk, hogy amire kérünk, tedd meg nékünk.“"},{"book":"Márk","chapter":"10","verse":"36","text":"Ő pedig ezt kérdezte tőlük: „Mit kívántok, hogy tegyek veletek?“"},{"book":"Márk","chapter":"10","verse":"37","text":"Azok pedig ezt mondták neki: „Add meg nekünk, hogy egyikünk jobb kezed felől, másikunk pedig bal kezed felől üljön a te dicsőségedben.“"},{"book":"Márk","chapter":"10","verse":"38","text":"Jézus pedig ezt mondta nekik: „Nem tudjátok, mit kértek. Megihatjátok-e azt a poharat, amelyet én megiszom, és megkeresztelkedhettek-e azzal a keresztséggel, amellyel én megkeresztelkedem?“"},{"book":"Márk","chapter":"10","verse":"39","text":"Azok pedig ezt mondták neki: „Megtehetjük.“ Jézus pedig ezt mondta nekik: „A poharat ugyan, amelyből én iszom, megisszátok, és a keresztséggel, amellyel én megkeresztelkedem, megkeresztelkedtek,"},{"book":"Márk","chapter":"10","verse":"40","text":"de az én jobb és bal kezem felől való ülést nem az én dolgom megadni, hanem azoké lesz az, akiknek elkészíttetett.“"},{"book":"Márk","chapter":"10","verse":"41","text":"Amikor ezt a tíz tanítvány meghallotta, haragudni kezdtek Jakabra és Jánosra."},{"book":"Márk","chapter":"10","verse":"42","text":"Jézus pedig magához szólítva őket, ezt mondta nekik: „Tudjátok, hogy azok, akiket a pogányok között fejedelmeknek tartanak, uralkodnak felettük, és nagyjaik hatalmaskodnak rajtuk."},{"book":"Márk","chapter":"10","verse":"43","text":"De nem így lesz közöttetek, hanem, aki nagy akar lenni közöttetek, az legyen a ti szolgátok,"},{"book":"Márk","chapter":"10","verse":"44","text":"és aki közületek első akar lenni, mindenkinek szolgája legyen."},{"book":"Márk","chapter":"10","verse":"45","text":"Mert az Emberfia sem azért jött, hogy néki szolgáljanak, hanem hogy ő szolgáljon, és adja az ő életét váltságul sokakért.“"},{"book":"Márk","chapter":"10","verse":"46","text":"Azután Jerikóba érkeztek, és amikor ő, tanítványai és nagy sokaság Jerikóból mentek ki, a vak Bartimeus, Timeus fia ott ült az úton, és koldult."},{"book":"Márk","chapter":"10","verse":"47","text":"Amikor meghallotta, hogy a Názáreti Jézus az, így kiáltott fel: „Jézus, Dávidnak Fia, könyörülj rajtam!“"},{"book":"Márk","chapter":"10","verse":"48","text":"Sokan megfedték őt, hogy hallgasson, de ő annál jobban kiáltotta: „Dávidnak Fia, könyörülj rajtam!“"},{"book":"Márk","chapter":"10","verse":"49","text":"Akkor Jézus megállt, és azt mondta, hogy hívják oda. És odahívták a vakot, ezt mondva neki: „Bízzál és kelj föl! Hív téged!“"},{"book":"Márk","chapter":"10","verse":"50","text":"Az pedig felső ruháját ledobta, felkelt, és odament Jézushoz."},{"book":"Márk","chapter":"10","verse":"51","text":"Jézus pedig megkérdezte tőle: „Mit akarsz, hogy cselekedjem veled?“ A vak pedig mondta neki: „Mester, hogy lássak.“"},{"book":"Márk","chapter":"10","verse":"52","text":"Jézus pedig mondta neki: „Eredj el, a te hited megtartott téged.“ És azonnal megjött a szeme világa, és követte Jézust az úton."}]}