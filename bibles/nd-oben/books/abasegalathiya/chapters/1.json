{"data":[{"book":"AbaseGalathiya","chapter":"1","verse":"1","text":"UPhawuli umpostoli ongathunywanga evela ebantwini loba ngumuntu, kodwa nguJesu Khristu loNkulunkulu uBaba, owamvusayo kwabafileyo,"},{"book":"AbaseGalathiya","chapter":"1","verse":"2","text":"labo bonke abazalwane abalami."},{"book":"AbaseGalathiya","chapter":"1","verse":"3","text":"Umusa lokuthula akube kini kuvela kuNkulunkulu uBaba wethu leNkosini uJesu Khristu,"},{"book":"AbaseGalathiya","chapter":"1","verse":"4","text":"owazinikela ngenxa yezono zethu ukuthi asihlenge kulesisikhathi esibi, ngenxa yentando kaNkulunkulu uBaba wethu,"},{"book":"AbaseGalathiya","chapter":"1","verse":"5","text":"udumo kalube kuye kuze kube laphakade. Ameni."},{"book":"AbaseGalathiya","chapter":"1","verse":"6","text":"Ngiyamangala ukuthi limdela masinya kangaka lowo owalibiza ngomusa kaKhristu njalo liphendukela evangelini elehlukileyo,"},{"book":"AbaseGalathiya","chapter":"1","verse":"7","text":"elingasivangeli langempela ngitsho. Kusobala abanye abantu bayaliphambanisa njalo bazama ukungcolisa ivangeli likaKhristu."},{"book":"AbaseGalathiya","chapter":"1","verse":"8","text":"Kodwa lanxa thina loba ingilosi evela ezulwini ingatshumayela elinye ivangeli ngaphandle kwalelo esalitshumayela kini, kasilahlwe kuze kube nini lanini!"},{"book":"AbaseGalathiya","chapter":"1","verse":"9","text":"Njengoba sesivele sitshilo, lakhathesi ngiyatsho futhi ngithi: Lanxa kungaba ngubani otshumayela kini elinye ivangeli ngaphandle kwalelo elalamukelayo, kaqalekiswe nguNkulunkulu!"},{"book":"AbaseGalathiya","chapter":"1","verse":"10","text":"Kambe sengizama ukuzuza ukwamukelwa ngabantu loba nguNkulunkulu na? Kumbe njalo ngizama ukuthokozisa abantu na? Aluba lokhe ngizama ukuthokozisa abantu, bengingayikuba yinceku kaKhristu."},{"book":"AbaseGalathiya","chapter":"1","verse":"11","text":"Ngithanda ukuthi lazi bazalwane, ukuthi ivangeli engalitshumayelayo kaliveli ebantwini."},{"book":"AbaseGalathiya","chapter":"1","verse":"12","text":"Kangilamukelanga emuntwini njalo kangilifundiswanga; kodwa ngalamukela ngokwambulelwa nguJesu Khristu."},{"book":"AbaseGalathiya","chapter":"1","verse":"13","text":"Selizwile ngokuhamba kwami kwakuqala enkolweni yesiJuda, ukuthi ngalihlukuluza ngaliphatha ngochuku ibandla likaNkulunkulu njalo ngazama lokulichitha."},{"book":"AbaseGalathiya","chapter":"1","verse":"14","text":"Ngangisiya phambili ngokholo lwesiJuda ukwedlula amaJuda amanengi ayintanga yami njalo ngangitshisekela imikhuba yabokhokho bami kakhulu."},{"book":"AbaseGalathiya","chapter":"1","verse":"15","text":"Kodwa kwathi uNkulunkulu owangiphawula ngisesesiswini sikamama engibiza ngomusa wakhe, wathokoza"},{"book":"AbaseGalathiya","chapter":"1","verse":"16","text":"ukuthi aveze iNdodana yakhe kimi, ukuze ngitshumayele phakathi kwabeZizwe, kangibuzanga muntu."},{"book":"AbaseGalathiya","chapter":"1","verse":"17","text":"Angizange ngiye eJerusalema ukuyabona labo ababengabapostoli ngingakabi nguye, kodwa ngahle ngaya e-Arabhiya. Emva kwalokho ngabuyela eDamaseko."},{"book":"AbaseGalathiya","chapter":"1","verse":"18","text":"Emva kweminyaka emithathu, ngaya eJerusalema ukuze ngijayelane loKhefasi, ngahlala laye insuku ezilitshumi lanhlanu."},{"book":"AbaseGalathiya","chapter":"1","verse":"19","text":"Kangibonanga lamunye wabanye abapostoli ngaphandle kukaJakhobe umfowabo weNkosi kuphela."},{"book":"AbaseGalathiya","chapter":"1","verse":"20","text":"Ngikugcizelela kini lokhu phambi kukaNkulunkulu ukuthi lokhu engililobela khona akusimanga."},{"book":"AbaseGalathiya","chapter":"1","verse":"21","text":"Ngasengisuka ngaya e-Asiriya kanye laseSilisiya."},{"book":"AbaseGalathiya","chapter":"1","verse":"22","text":"Mina ngokwami ngangingaziwa emabandleni aseJudiya akuKhristu."},{"book":"AbaseGalathiya","chapter":"1","verse":"23","text":"Ayesizwa umbiko nje kuphela usithi: “Umuntu owayesihlukuluza kuqala khathesi usetshumayela ukholo ake wazama ukuluchitha.”"},{"book":"AbaseGalathiya","chapter":"1","verse":"24","text":"Amdumisa uNkulunkulu ngenxa yami."}]}