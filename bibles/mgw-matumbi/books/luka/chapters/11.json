{"data":[{"book":"Luka","chapter":"11","verse":"1","text":"Lisu'ba limo, Yesu aabile pandu nsi'si' kaalu'ba Nnu'ngu'. Payomwi lu'ba Nnu'ngu' yumo bu'ka mukipi'nga sa banamasi' bake aatikummakia, “Bwana, tukulu'ba utuyi'gane lu'ba Nnu'ngu' kati Yoani Ywabatisage mwayi'ganiye banamasi' bake.”"},{"book":"Luka","chapter":"11","verse":"2","text":"Yesu aabakiye, “Pamulu'ba Nnu'ngu' mubaye nnyanya,"},{"book":"Luka","chapter":"11","verse":"3","text":"Mutupei kilyo situ sa kila lisu'ba."},{"book":"Luka","chapter":"11","verse":"4","text":"Mutusami masambi gitu, kati twenga mwatwasamya babatukosile,"},{"book":"Luka","chapter":"11","verse":"5","text":"Kai' ngaabakia, “Tubaye yumo mukipi'nga sinu aabile na mbwigalye, nembe annyendeli kasake meku, na kummakia, ‘Mbwiga, sonde li'li'li' uniyaiki makati gatatu."},{"book":"Luka","chapter":"11","verse":"6","text":"Mbwiga lyangu' aai mumwanja api'ti kasangu', nanenga ntu'pu' sa kumpeya.’"},{"book":"Luka","chapter":"11","verse":"7","text":"Nembe paabile nnyumba ngannyangwa, ‘Ngani kunisuluya! Ne niyigile niango wangu'! Yi'no saa yo gonja nenga na bana bangu', nikupeyali ubu'ke bai!’"},{"book":"Luka","chapter":"11","verse":"8","text":"Tubaye apala yumuka kumpeya kwa mwanjaa ywembe mbwigalye lili, ila kwa mwanjaa mundu ywo aayendeli kunnu'ba, alu'a katuka ampei sosoti sakipala."},{"book":"Luka","chapter":"11","verse":"9","text":"Kwa nyo, nimmakianga mulu'be namwenga mwapeyelwa, mupale namwenga mwapata. Mupange u'li, namwenga mwayu'gu'li'lwa."},{"book":"Luka","chapter":"11","verse":"10","text":"Kwa mwanjaa ywoywoti ywalu'ba ngaywapeyelwa, ywapala ngaywapata na ywapanga u'li, ngaywayu'gu'li'lwa."},{"book":"Luka","chapter":"11","verse":"11","text":"Ywaku' kasinu mana mwana wake aalu'bite tati' bake omba, alu'a kumpeya nng'ambo ayu'ye omba?"},{"book":"Luka","chapter":"11","verse":"12","text":"Na mana alu'bite lipinga kitiwi, alu'a kumpeya kipi'li'li'?"},{"book":"Luka","chapter":"11","verse":"13","text":"Kati mwenga mwamubile mwalau, mumanyi kwapeya bana binu ikowe inannoga, nga munomuno tati' binu ba kunani, balu'a kwapeya Loo Mpeleteu balu' babannu'ba.”"},{"book":"Luka","chapter":"11","verse":"14","text":"Lisu'ba limo Yesu abi'ngage moka ywagampangite mundu yumo kaneakombwe longela. Bai, ago moka pagammu'i, aywo mundu ngakombwa longela, kipi'nga sa bandu satisangala."},{"book":"Luka","chapter":"11","verse":"15","text":"Lakini bandu bi'ngi' pakipi'nga sabe babaike, “Abi'nga moka kwa uweso wa Belisebuli, mpi'ndo wa moka.”"},{"book":"Luka","chapter":"11","verse":"16","text":"Bi'ngi' bendekumpaya, li'nga apange mangelongelo itanganikwe panga ayi'ki'tilwe bu'ka kunani."},{"book":"Luka","chapter":"11","verse":"17","text":"Lakini mwanjaa ywembe aagatangite gabaganiage, ngaabakia, “Ukulungwa wowoti waubaganike ipi'nga yaitaukana, ukombwali konda. Nga mwalubile lukolo lwolwoti lwaluyu'mana, lusi'yali langanyika."},{"book":"Luka","chapter":"11","verse":"18","text":"Mana Ibilisi kaitaukya mwene, ukulungwa wake ulu'a yi'ma kitiwi? Mubaya buli nde, panga nibi'nga moka kwa uweso wa Belisebuli?"},{"book":"Luka","chapter":"11","verse":"19","text":"Mana kanibi'nga moka kwa uweso wa Belisebuli, bamwatuma mwenga babi'nga kwa uweso wa nyai? Kwa kitumbu so, bembe ngabalu'a kunkania mwenga mwabu'su'."},{"book":"Luka","chapter":"11","verse":"20","text":"Lakini mana kanibi'nga moka kwa uweso wa Nnu'ngu', bai mutange panga Ukulungwa wa Nnu'ngu', tiyali wikite kwinu."},{"book":"Luka","chapter":"11","verse":"21","text":"“Mundu mwene makakala, pali'ndi'la nsengo wake kwa yombo yo li'ndi'lya, mali yake yoti ipanga ngoto."},{"book":"Luka","chapter":"11","verse":"22","text":"Lakini mana aisile ywampite kwa makakala na kunnyingilya, ampokonywa yombo yo li'ndi'lya yaiu'bi'lyage na mali yake kwibagana."},{"book":"Luka","chapter":"11","verse":"23","text":"Ywoywoti ywakotoka lu'mbana nanenga, ayenda kinsu'gu' nanenga, ywoywoti ywakotoka kongolya pamope nanenga, alu'a yanjaya."},{"book":"Luka","chapter":"11","verse":"24","text":"“Moka mana abi'ngilwe kwa mundu, ati'li'ta ti'li'ta mulubele kaapala pandu po pu'mu'lya, mana ntu'pu' aibakia mwene, ‘Nilu'a buyangania kasangu' kwanibu'i.’"},{"book":"Luka","chapter":"11","verse":"25","text":"Pabuyangana, aikwemba yi'lu' nyumba ipyayililwe no nemekelwa na nkati yake ntu'pu' ywatama."},{"book":"Luka","chapter":"11","verse":"26","text":"Bai, ayenda kwakoka moka aine saba alau pi'ta ywembe, boti bayenda kunnyingya mundu ywo. Kwa nyo, ali ya mundu ywo yapanga mbaya muno kulikoni mwayaabile.”"},{"book":"Luka","chapter":"11","verse":"27","text":"Palongelage go, nnwawa yumo pakipi'nga si'lu' sa bandu ngatu'ndu'bi'ya lilobe lyake no baya, “Nantali nnwawa ywakupapite na kukuyongeya.”"},{"book":"Luka","chapter":"11","verse":"28","text":"Lakini Yesu ngabaya, “Nantali muno balu' babapi'kania liyi'gi'yo lya Nnu'ngu' na kulikamwa.”"},{"book":"Luka","chapter":"11","verse":"29","text":"Kipi'nga sa bandu pakiyendelyage isa Yesu aatikwabakia, “Lubelekwo lu'no lwene sambi lupala lulole mwanju, lakini lupeyelwali lola, mwanju wabaubweni kwa Yona, uli'ngani."},{"book":"Luka","chapter":"11","verse":"30","text":"Kati mu'lu' Yona mwabile mwanju kwa bandu ba ku Ninawi, nyinyonyo na Mwana wa Mundu ngamwalu'a panga mwanju kwa lubelekwo lu'no."},{"book":"Luka","chapter":"11","verse":"31","text":"Malikiya wa Seba alu'a pitya Nsimu wo ukumilwa lubelekwo lu'no. Nembe alu'a kuluukumu kwa mwanjaa lubile na masambi. Mwanjaa ywembe aaisi bu'ka kuutalu li'nga api'kani mayi'gi'yo gene malango ga Selemani, na aaisi kwipwa panga, kumbe pano pabile na nku'lu' kulikoni Selemani."},{"book":"Luka","chapter":"11","verse":"32","text":"Bandu ba Ninawi balu'a yi'ma Nsimu wo ukumilwa. Nabembe balu'a luukumu lubelekwo lu'no panga lubile na masambi. Kwa mwanjaa bembe bammuyangani Nnu'ngu' bu'kana na maalo ga Yona, na kumbe pano pabile na nku'lu' kulikoni Yona."},{"book":"Luka","chapter":"11","verse":"33","text":"“Ntu'pu' mundu ywakoya kimuli kukibi'ka mmu'ngu' au mukitu'ndu', ila akiu'bu'ya kunani, li'nga bandu babayingya nnyumba bapate kuubona bweya."},{"book":"Luka","chapter":"11","verse":"34","text":"Liyo lyako nga kyenge sa yi'ga yako, mana libile likoto, yi'ga yako yoti yalu'a ba mubweya. Liyo lyako mana libile litu'lu'ka na yi'ga yako na yembe ilu'a ba mulubi'ndu'."},{"book":"Luka","chapter":"11","verse":"35","text":"Wili'ndi'le lelo na bweya waubile nkati yako, wakane yu'ka lubi'ndu'."},{"book":"Luka","chapter":"11","verse":"36","text":"Bai, manaitei yi'ga yako yoti ibile mubweya, wangali ba pandu popoti pene lubi'ndu', nawenga walu'a baa mubweya munomuno kati mu'lu' mwaupanga bweya wa kyenge.”"},{"book":"Luka","chapter":"11","verse":"37","text":"Yesu paabile kalongela, Mfalisayo yumo ankemi kilyo kasake, nembe ngayenda lya."},{"book":"Luka","chapter":"11","verse":"38","text":"Aywo Mfalisayo asangalike kummona kalya wangali uluga masi' mumaboko, kwa mwanjaa yayi'ki'tilweli musalya."},{"book":"Luka","chapter":"11","verse":"39","text":"Bwana ngammakia, “Mwenga mwa Mafalisayo, mumanyi gu'lwa nnobo na nkungu kunja, lakini nkati yake kutwi'li bwimi no akala mwoyo."},{"book":"Luka","chapter":"11","verse":"40","text":"Mwenga mwalogeloge! Buli, nengite Nnu'ngu' ywatengenise panja, nga ywatengenise nkati?"},{"book":"Luka","chapter":"11","verse":"41","text":"Mwapei aki'ba yi'lu' ili'be yaibile nkati ya myoyo yinu na yi'ngi' yoti yapanga alali yinu.”"},{"book":"Luka","chapter":"11","verse":"42","text":"“Lakini, mwakibona Mafalisayo, kwa mwanjaa mupiya saka ata maakapi ga ndakyo ya ilyo, ndebele na maakapi gi'ngi'. Lakini mugaleka makowe gagakong'ondya aki na kumpenda Nnu'ngu'. Mugakamwe makowe ga, wangali kugalibalya galu' gi'ngi'."},{"book":"Luka","chapter":"11","verse":"43","text":"Mwakibona mwenga mwa Mafalisayo, kwa mwanjaa mupendi tama nnu'ngi' pandu pa isima amo mumayumba ga kunnu'ba Nnu'ngu' no pangilwa abali kwa isima pakipi'nga sa bandu."},{"book":"Luka","chapter":"11","verse":"44","text":"Mwakibona, kwa mwanjaa mulandana na masiko gangali i'mbya maliwe, bandu bapi'ta panani yake wangali tanga ubolau wabauli'bata.”"},{"book":"Luka","chapter":"11","verse":"45","text":"Yumo mukipi'nga sa balimu ba salya ngammakia, “Mwalimu, makowe golongela, twenga wendatupwi'wa.”"},{"book":"Luka","chapter":"11","verse":"46","text":"Yesu annyangwi panga, “Mwakibona mwenga mwabalimu ba salya, kwa mwanjaa mwatwi'ka bandu igombo yangali pu'tu'li'ka, ku'no mwabene mukombwali ata golwa lukonji lumo kwayangatiya."},{"book":"Luka","chapter":"11","verse":"47","text":"Mwakibona, kwa mwanjaa musengya masiko ga alondoli ba Nnu'ngu' balu' babaabulagilwe na api'ndo binu."},{"book":"Luka","chapter":"11","verse":"48","text":"Kwa nyo, mukong'ondelya panga, muyi'ki'tile mwabapangite api'ndo binu, bembe bai abulagi ba abo alondoli ba Nnu'ngu', na mwenga musengya masiko gabe."},{"book":"Luka","chapter":"11","verse":"49","text":"Kwa nyo, ikima ya Nnu'ngu' yabaite nnyinyo, ‘Nalu'a kwapelekya alondoli na atumilwe ba Nnu'ngu', lakini bi'ngi' balu'a kwabulaga na bi'ngi' kwapeya ngu'su'mbu'.’"},{"book":"Luka","chapter":"11","verse":"50","text":"Bu'kana na makowe ga lubelekwo lu'no lwalu'a pwatilwa, kwa mwanjaa myai ya alondoli boti ba Nnu'ngu' yaiyitanike bu'ka palutumbwi dunia,"},{"book":"Luka","chapter":"11","verse":"51","text":"bu'ka yitanika kwa myai ya Abeli mpaka yi'lu' ya Zakalia, yu'lu' ywabulagilwe mu Nyumba ya Nnu'ngu', pakati ya kibi'ki'lyo na pandu papeleteu. Nimmakianga, Kakape lubelekwo lu'no lwalu'a pwatilwa kwa makowe go."},{"book":"Luka","chapter":"11","verse":"52","text":"Mwakibona, mwenga mwa balimu ba salya! Kwa mwanjaa mwiyite si'lu' kiyu'gu'lyo sa niango wo yi'ganilwa, mwabene muyingili na mwakanikiye babayingyae kanebayingi.”"},{"book":"Luka","chapter":"11","verse":"53","text":"Pabu'i palu', balu' Mafalisayo na balimu ba salya, baatumbwi kunnyingilya kwa kunnaluya maswali gambone kwa ukali',"},{"book":"Luka","chapter":"11","verse":"54","text":"kabampi'ndi'ka li'nga bannyonje kwa malongelo gake bapate kitumbu sa kunsongya."}]}