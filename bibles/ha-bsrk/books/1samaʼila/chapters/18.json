{"data":[{"book":"1 Samaʼila","chapter":"18","verse":"1","text":"Bayan da Dawuda ya gama magana da Shawulu, sai Yonatan ɗan Shawulu ya ji zuciyarsa tana son Dawuda sosai. Yonatan kuwa yana ƙaunar Dawuda kamar ransa."},{"book":"1 Samaʼila","chapter":"18","verse":"2","text":"Tun daga wannan rana Shawulu ya zaunar da Dawuda tare da shi, bai bar shi ya koma gidan mahaifinsa ba."},{"book":"1 Samaʼila","chapter":"18","verse":"3","text":"Yonatan kuma ya yi yarjejjeniya da Dawuda saboda yana ƙaunarsa kamar ransa."},{"book":"1 Samaʼila","chapter":"18","verse":"4","text":"Yonatan ya tuɓe doguwar taguwarsa da ya sa, ya ba wa Dawuda, tare da sulkensa, har ma da māshi da kibiyarsa, da kuma bel nasa."},{"book":"1 Samaʼila","chapter":"18","verse":"5","text":"Duk abin da Shawulu ya aiki Dawuda yă yi yakan yi shi cikin aminci, har Shawulu ya ba shi babban makami a rundunarsa. Wannan ya faranta wa dukan mutane zuciya har ma da ma’aikatan Shawulu."},{"book":"1 Samaʼila","chapter":"18","verse":"6","text":"Yayinda mutane suke dawowa gida bayan da Dawuda ya kashe Bafilistin, mata suka fito daga dukan biranen Isra’ila don su sadu da Sarki Shawulu, suna waƙoƙi da raye-raye masu farin ciki, da ganguna da sarewa."},{"book":"1 Samaʼila","chapter":"18","verse":"7","text":"Suna rawa suna cewa,"},{"book":"1 Samaʼila","chapter":"18","verse":"8","text":"Shawulu kuwa ya ji fushi, wannan magana ba tă yi masa daɗi ba, ya yi tunani ya ce, “Suna yabon Dawuda cewa ya kashe dubun dubbai amma ni dubbai kawai. Me ya rage masa yanzu, in ba mulki ba?”"},{"book":"1 Samaʼila","chapter":"18","verse":"9","text":"Tun daga wannan lokaci zuwa gaba, Shawulu ya dinga kishin Dawuda."},{"book":"1 Samaʼila","chapter":"18","verse":"10","text":"Kashegari, mugun ruhu daga Allah ya fāɗo wa Shawulu da tsanani. Yana annabci a gidansa, Dawuda kuwa yana bugan molo kamar yadda ya saba. Shawulu yana riƙe da māshi a hannunsa."},{"book":"1 Samaʼila","chapter":"18","verse":"11","text":"Da ƙarfi yana magana da kansa yana cewa, “Zan kafe Dawuda da bango.” Amma Dawuda ya bauɗe masa sau biyu."},{"book":"1 Samaʼila","chapter":"18","verse":"12","text":"Shawulu ya ji tsoron Dawuda don Ubangiji yana tare da shi, amma Ubangiji ya riga ya bar Shawulu."},{"book":"1 Samaʼila","chapter":"18","verse":"13","text":"Saboda haka Shawulu bai yarda Dawuda yă zauna tare da shi ba, amma ya maishe shi shugaban sojoji dubu. Dawuda kuwa ya riƙa bi da su yana kaiwa yana kuma da tare da su."},{"book":"1 Samaʼila","chapter":"18","verse":"14","text":"A kome da Dawuda ya yi yakan yi nasara gama Ubangiji yana tare da shi."},{"book":"1 Samaʼila","chapter":"18","verse":"15","text":"Da Shawulu ya ga yadda yake cin nasara, sai ya ji tsoronsa."},{"book":"1 Samaʼila","chapter":"18","verse":"16","text":"Amma dukan Isra’ila da Yahuda suka ƙaunaci Dawuda gama yana bin da su a yaƙe-yaƙensu."},{"book":"1 Samaʼila","chapter":"18","verse":"17","text":"Shawulu ya ce wa Dawuda, “Ga diyata Merab zan ba ka ka aura, kai dai ka yi mini aiki da himma, ka kuma yi yaƙe-yaƙen Ubangiji.” Saboda Shawulu ya ce wa kansa, “Ba zan ɗaga hannuna a kansa ba, Filistiyawa ne za su yi wannan.”"},{"book":"1 Samaʼila","chapter":"18","verse":"18","text":"Amma Dawuda ya ce wa Shawulu, “Wane ni, wa ya san iyayena ko kabilar iyayena a Isra’ila da zan zama surukin sarki?”"},{"book":"1 Samaʼila","chapter":"18","verse":"19","text":"Da lokaci ya kai da Merab ’yar Shawulu za tă yi aure da Dawuda, sai aka aurar da ita wa Adriyel na Mehola."},{"book":"1 Samaʼila","chapter":"18","verse":"20","text":"Mikal ’yar Shawulu kuwa tana ƙaunar Dawuda sosai. Da aka gaya wa Shawulu labarin, sai ya yi farin ciki, ya yi tunani ya ce,"},{"book":"1 Samaʼila","chapter":"18","verse":"21","text":"“Zan ba shi ita tă zama masa tarko, da haka Filistiyawa za su same shi.” Shawulu ya ce wa Dawuda, “Yanzu kana da dama sau na biyu ka zama surukina.”"},{"book":"1 Samaʼila","chapter":"18","verse":"22","text":"Sai Shawulu ya umarci ma’aikatansa cewa, “Ku yi magana da Dawuda asirce ku ce, ‘Duba, sarki yana farin ciki da kai, dukan ma’aikatansa kuma suna sonka, ka yarda ka zama surukinsa.’ ”"},{"book":"1 Samaʼila","chapter":"18","verse":"23","text":"Suka sāke yi wa Dawuda wannan magana amma Dawuda ya ce, “Kuna tsammani abu mai sauƙi ne mutum yă zama surukin sarki? Ni talaka ne, kuma ba sananne ba.”"},{"book":"1 Samaʼila","chapter":"18","verse":"24","text":"Da ma’aikatan Shawulu suka gaya masa abin da Dawuda ya faɗa."},{"book":"1 Samaʼila","chapter":"18","verse":"25","text":"Sai Shawulu ya ce, “Ku gaya wa Dawuda, ‘Sarki ba ya bukatan kuɗin auren ’yarsa, sai dai loɓar Filistiyawa domin ramako a kan abokan gābansa.’ ” Shawulu yana shiri ne domin Dawuda yă fāɗa a hannun Filistiyawa."},{"book":"1 Samaʼila","chapter":"18","verse":"26","text":"Da ma’aikatan suka gaya wa Dawuda waɗannan abubuwa, sai ya yi murna don zai zama surukin sarki. Amma kafin lokacin yă cika,"},{"book":"1 Samaʼila","chapter":"18","verse":"27","text":"Dawuda da mutanensa suka fita suka kashe Filistiyawa ɗari biyu, suka kawo loɓar suka miƙa wa sarki, domin yă zama surukin sarki. Sai Shawulu ya ba da ’yarsa Mikal aure ga Dawuda."},{"book":"1 Samaʼila","chapter":"18","verse":"28","text":"Da Shawulu ya gane Ubangiji yana tare da Dawuda, ’yarsa Mikal kuma tana ƙaunarsa,"},{"book":"1 Samaʼila","chapter":"18","verse":"29","text":"sai Shawulu ya ƙara jin tsoron Dawuda har ya zama maƙiyinsa a dukan sauran rayuwarsa."},{"book":"1 Samaʼila","chapter":"18","verse":"30","text":"Manyan sojojin Filistiyawa suka yi ta fita suna yaƙi da Isra’ilawa, amma kullum Dawuda yakan sami nasara fiye da sauran manyan sojojin Shawulu. Ta haka ya yi suna ƙwarai."}]}