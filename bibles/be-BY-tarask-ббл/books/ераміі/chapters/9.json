{"data":[{"book":"ЕРАМІІ","chapter":"9","verse":"1","text":"О, хто дасьць галаве маёй ваду, і вачам маім - крыніцу сьлёз! я дзень і ноч плакаў бы па забітых у дачкі народа майго."},{"book":"ЕРАМІІ","chapter":"9","verse":"2","text":"О, хто даў бы мне ў пустыні прыстанак дарожны! пакінуў бы я народ мой і сышоў бы ад іх: бо ўсе яны пералюбнікі, зграя вераломных."},{"book":"ЕРАМІІ","chapter":"9","verse":"3","text":"Як лук, напінаюць язык свой дзеля ілжы, мацуюцца на зямлі няпраўдаю; бо пераходзяць ад аднаго ліха да другога, і Мяне ня ведаюць, кажа Гасподзь."},{"book":"ЕРАМІІ","chapter":"9","verse":"4","text":"Трымайцеся кожны сябра свайго, і не давярайце ніводнаму з братоў сваіх; бо кожны брат ставіць спатыку другому, і кожны сябар пераносіць паклёпы."},{"book":"ЕРАМІІ","chapter":"9","verse":"5","text":"Кожны ашуквае сябра свайго, і праўды ня кажуць; прывучылі язык свой гаварыць ману, хітруюць да стомы."},{"book":"ЕРАМІІ","chapter":"9","verse":"6","text":"Ты жывеш сярод падступнасьці; з падступнасьці яны адмаўляюцца ведаць Мяне, кажа Гасподзь."},{"book":"ЕРАМІІ","chapter":"9","verse":"7","text":"Таму так кажа Гасподзь Саваоф: вось, я растаплю і выпрабую іх; бо як інакш мне трэба рабіць з дачкою народа Майго?"},{"book":"ЕРАМІІ","chapter":"9","verse":"8","text":"Язык іхні - забойчая страла, гаворыць падступна; вуснамі сваімі гавораць з блізкімі сваімі прыязна, а ў сэрцы сваім ладзяць яму аковы."},{"book":"ЕРАМІІ","chapter":"9","verse":"9","text":"Няўжо Я не пакараю іх за гэта, кажа Гасподзь? ці не адпомсьціць душа Мая такому народу, як гэты?"},{"book":"ЕРАМІІ","chapter":"9","verse":"10","text":"Па горах падыму плач і лямант, і па стэпавых пашах - галашэньне, бо яны выпалены, так што ніхто там не праходзіць, і ня чуваць, каб статкі бляялі: ад птушак нябесных да быдла - усе расьсеяліся, сышлі."},{"book":"ЕРАМІІ","chapter":"9","verse":"11","text":"І зраблю Ерусалім крушняю, селішчам шакалаў, і гарады Юдэі зраблю пустыняю, без жыхароў."},{"book":"ЕРАМІІ","chapter":"9","verse":"12","text":"Ці ёсьць такі мудрэц, які зразумеў бы гэта? І да каго гавораць вусны Гасподнія - растлумачыў бы, за што загінула краіна і выпалена, як пустыня, так што ніхто не праходзіць па ёй?"},{"book":"ЕРАМІІ","chapter":"9","verse":"13","text":"І сказаў Гасподзь: за тое, што яны пакінулі закон Мой, які Я ўстанавіў ім, і ня слухалі голасу Майго і не рабілі паводле яго;"},{"book":"ЕРАМІІ","chapter":"9","verse":"14","text":"а хадзілі паводле ўпартасьці сэрца свайго і па сьледзе Ваала, як навучылі іх бацькі іхнія."},{"book":"ЕРАМІІ","chapter":"9","verse":"15","text":"Таму так кажа Гасподзь Саваоф, Бог Ізраілеў: вось, Я накармлю іх, гэты народ, палыном, і напаю іх вадою з жоўцю;"},{"book":"ЕРАМІІ","chapter":"9","verse":"16","text":"і расьсею іх сярод народаў, якіх ня ведалі ні яны, ні бацькі іхнія, і пашлю сьледам за імі меч, пакуль ня вынішчу іх."},{"book":"ЕРАМІІ","chapter":"9","verse":"17","text":"Так кажа Гасподзь Саваоф: падумайце і паклічце плакальшчыц, каб яны прыйшлі; пашлеце на ўмеліц у гэтай справе, каб яны прыйшлі."},{"book":"ЕРАМІІ","chapter":"9","verse":"18","text":"Хай яны пасьпяшаюцца і падымуць плач па нас, каб з вачэй нашых ліліся сьлёзы, і зь веек нашых цякла вада."},{"book":"ЕРАМІІ","chapter":"9","verse":"19","text":"Бо голас плачу чуцен зь Сіёна: «як мы абрабаваны! мы жорстка пасаромленыя, бо пакідаем зямлю, бо разбурылі жытлішчы нашы»."},{"book":"ЕРАМІІ","chapter":"9","verse":"20","text":"Дык вось, слухайце, жанчыны, слова Госпада, і хай уважае вуха ваша слову вуснаў Ягоных; і вучэце дачок вашых плакаць, і адна адну - песьням плачу."},{"book":"ЕРАМІІ","chapter":"9","verse":"21","text":"Бо сьмерць уваходзьць у нашыя вокны, урываецца ў харомы нашыя, каб вынішчыць дзяцей з вуліцы, юнакоў з плошчаў."},{"book":"ЕРАМІІ","chapter":"9","verse":"22","text":"Скажы: так кажа Гасподзь: і будуць кінуты трупы людзей, як гной на поле і як снапы за жняцом, і ня будзе каму пазьбіраць іх."},{"book":"ЕРАМІІ","chapter":"9","verse":"23","text":"Так кажа Гасподзь, хай не хваліцца мудры мудрасьцю сваёю, хай ня хваліцца дужы сілаю сваёю, хай ня хваліцца багаты багацьцем сваім."},{"book":"ЕРАМІІ","chapter":"9","verse":"24","text":"А хвалько хваліся тым, што разумееш і ведаеш Мяне, што Я - Гасподзь, Які творыць міласьць, суд і праўду на зямлі: бо толькі гэта заўгодна Мне, кажа Гасподзь."},{"book":"ЕРАМІІ","chapter":"9","verse":"25","text":"Вось, прыходзяць дні, кажа Гасподзь, калі Я наведаю ўсіх абрэзаных і неабрэзаных:"},{"book":"ЕРАМІІ","chapter":"9","verse":"26","text":"Егіпет і Юдэю, і Эдома і сыноў Амонавых, і Маава і ўсіх, што стрыгуць валасы на скронях, што жывуць у пустыні: бо ўсе гэтыя народы неабрэзаныя, а ўвесь дом Ізраілеў зь неабрэзаным сэрцам."}]}