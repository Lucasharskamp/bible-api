{"data":[{"book":"1 Corinthians","chapter":"2","verse":"1","text":"Ogu ihoo duaahina nei, dogu gila adu gi goodou la ne belee agoago adu nia mee donu a God ala e de iloo nia daangada. Au digi agoago i nia helekai llauehe mo kabemee."},{"book":"1 Corinthians","chapter":"2","verse":"2","text":"Gei dogu madagoaa nogo i godou baahi, au gu hagamaanadu bolo au ga haga de langahia nia mee huogodoo, ga hagamamaanadu hua di hai a Jesus Christ gei e donu go di daudau o Maa i hongo di loobuu."},{"book":"1 Corinthians","chapter":"2","verse":"3","text":"Au ne dau adu gi godou baahi, gei au nogo bagege, nogo bolebole huoloo i dogu madagu,2.3 Nnegau 18.9"},{"book":"1 Corinthians","chapter":"2","verse":"4","text":"gei agu agoago mono helekai la hagalee ne hai i di kabemee mo nnelekai haamanawa, gei ne hai adu i di tonu mai di mogobuna o di Hagataalunga o God."},{"book":"1 Corinthians","chapter":"2","verse":"5","text":"Godou hagadonu la hagalee ne hidi mai i di kabemee o tangada, gei mai di mahi o God."},{"book":"1 Corinthians","chapter":"2","verse":"6","text":"Au e agoago nnelekai o di iloo mee ang gi digau ala gu maaloo duai nadau hagataalunga. Di iloo mee deenei la hagalee ni henuailala be nia mogobuna ala e dagi henuailala ala ga hagalee."},{"book":"1 Corinthians","chapter":"2","verse":"7","text":"Di iloo mee dela e agoago iei au, la go di iloo mee ngala a God dela gu hilihili go Mee i mua henuailala ne hai belee haga madamada ai gidaadou."},{"book":"1 Corinthians","chapter":"2","verse":"8","text":"Deai dahi dagi o henuailala ne modongoohia di maa ai. Maa nei bolo digaula ne iloo di maa, digaula digi daudaulia di Tagi o di madamada."},{"book":"1 Corinthians","chapter":"2","verse":"9","text":"Gei di Beebaa Dabu e helekai,"},{"book":"1 Corinthians","chapter":"2","verse":"10","text":"Mai di Hagataalunga Dabu, God gu hagamodongoohia mai gi gidaadou ana mee huogodoo ala e de iloo gidaadou. Di Hagataalunga le e halahala nia mee huogodoo, mo nia llala te modongoohia o nnadinga a God."},{"book":"1 Corinthians","chapter":"2","verse":"11","text":"Ma go di hagataalunga i tadau lodo dela e iloo gidaadou hagatau. I di ala la hua, go di Hagataalunga hua o God, dela e iloo nia mee huogodoo a God."},{"book":"1 Corinthians","chapter":"2","verse":"12","text":"Gidaadou hagalee ne hai mee gi di hagataalunga o henuailala, gei ne hai mee gi di Hagataalunga o God, dela ne hagau mai belee hai gidaadou gi iloo nia mee huogodoo a God ne dugu mai gi gidaadou."},{"book":"1 Corinthians","chapter":"2","verse":"13","text":"Malaa, gimaadou hagalee helekai i nnelekai ne aago go di iloo mee dangada, gei e helekai i nnelekai ne aago go di Hagataalunga, e haga modongoohia nia donu Hagataalunga ala e tau anga gi nnelekai Hagataalunga."},{"book":"1 Corinthians","chapter":"2","verse":"14","text":"Tangada dela dono Hagataalunga ai, e deemee di hai mee gi nia wanga dehuia mai i di Hagataalunga o God, mee e de iloo nia mee aanei, e balumee hua ang gi deia, idimaa tahidamee o nia maa le e hagamodongoohia hua go di Hagataalunga."},{"book":"1 Corinthians","chapter":"2","verse":"15","text":"Tangada dela dono Hagataalunga i golo, le e mee di hagiaga nia dahidamee o nia mee huogodoo, gei deai tangada e mee di hagiaga a mee ai."},{"book":"1 Corinthians","chapter":"2","verse":"16","text":"Di Beebaa Dabu e helekai,"}]}