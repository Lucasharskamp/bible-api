{"data":[{"book":"Yakobo","chapter":"4","verse":"1","text":"Nkumbizi na ngavungavu mgati mwenu vyalaila kuhi? Gamba zalaila mwe tama zenyu zihiye mkunga zikutowana mndani mwe mili yenyu?."},{"book":"Yakobo","chapter":"4","verse":"2","text":"Mwameila mate vintu naho kwaviya hamkuvipata mwadaha kukoma, mwajelejeza vitendese kutenda na vintu, mna hamkudaha kupata, ivyo mwadamanya nkumbizi na kutowana. Hamkupata chiya mkunga kwa viya hamkuchilombeza kwa Chohile."},{"book":"Yakobo","chapter":"4","verse":"3","text":"Naho, mkalombeza hamkupata kwaviya mwalombeza kwa kunga kwihiye, mwalombeza mpate kuchintiliza tama zenyu za mbwedo."},{"book":"Yakobo","chapter":"4","verse":"4","text":"Nyuwe mwi wantu hemwina ukanuni enga wachilanga. Togola, hammanyize kugamba kutenda umbuya na mbuli zihiye za mwe isi ni kutenda mnkondo ywa Chohile? Chila akunga kutenda mbuya we isi etenda mnkondo ywa Chohile."},{"book":"Yakobo","chapter":"4","verse":"5","text":"Mse kufanyanya kugamba Mawandiko ya Chohile yalonga mbuli ya bule, hadya yagambile, “muye wikigwe ni Chohile mndani mwetu wajelejezesa mwe kunga.”"},{"book":"Yakobo","chapter":"4","verse":"6","text":"Mna, mbazi chikwinkwa ni Chohile zina nguvu vitendese, saviya Mawandiko ya Chohile yakulonga, “Chohile awahiga wakweduvya mna awafilambazi wakwenyanyahaza.”"},{"book":"Yakobo","chapter":"4","verse":"7","text":"Ivyo, mwiveni Chohile, mhigeni Mwavu naye nawanyilikeni."},{"book":"Yakobo","chapter":"4","verse":"8","text":"Msogeileni Chohile, naye nawasogeileni. Suntani imikono yenyu nyuwe wata masa! Lengusani imyoyo yenyu nyuwe wata kutoza kaisi na kanyaile!"},{"book":"Yakobo","chapter":"4","verse":"9","text":"Hololani, ilani naho lombolezani, luseko lwenyu lutende ni ndilo, na chinyemi chenyu chitende chiholozi."},{"book":"Yakobo","chapter":"4","verse":"10","text":"Nyanyahalani kulongozi kwa Zumbe, uyo nawakwezeni."},{"book":"Yakobo","chapter":"4","verse":"11","text":"Walukolo, msekuzigilizana. Akumzigiliza mlukolo ywakwe hegu kumkantila, uyo aiziga naho aikantila sigilizi. Hegu unaikantila sigilizi ya Chohile, weye hukuitimila sigilizi, mna waikantila."},{"book":"Yakobo","chapter":"4","verse":"12","text":"Chohile ichedu nuyo mta kwika sigilizi naho kukanta. Nuyo ichedu akudaha kukombola na kubalanga. Elo, weye wiyuhi umkantile mnyawo?"},{"book":"Yakobo","chapter":"4","verse":"13","text":"Haluse kwetegelezeni nyuwe mkugamba, “Dyelo hegu luvi nachite kwe mzi msiku chikekale uko mhilimo mjima chikadamanya mayombe kuno chajenyeza mapesa.”"},{"book":"Yakobo","chapter":"4","verse":"14","text":"Nyuwe hammanyize ivyo ujima wenyu nautende luvi! Nyuwe mwikala saviya kungugu dikuwoneka kwa chipindi chijihi du na kutazuka."},{"book":"Yakobo","chapter":"4","verse":"15","text":"Nyuwe mwaungwa mgambe, “Zumbe akaunga nachikale nachidamanye chino hegu chiya.”"},{"book":"Yakobo","chapter":"4","verse":"16","text":"Mna haluse mweduvya naho mwefenya, kweduvya kose sauko kwiha."},{"book":"Yakobo","chapter":"4","verse":"17","text":"Ivyo, mntu hekudamanya mbuli yedi amanyize kugamba aungwa aidamanye, akola masa."}]}