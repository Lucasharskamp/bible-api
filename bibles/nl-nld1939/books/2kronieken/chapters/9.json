{"data":[{"book":"2 Kronieken","chapter":"9","verse":"1","text":"De koningin van Sjeba, die veel van Salomon gehoord had, kwam om hem met raadsels op de proef te stellen. Vergezeld van een groot gevolg trok ze met een tros kamelen, die met reukwerken en heel veel goud en edelstenen beladen waren, naar Jerusalem. Bij Salomon aangekomen, vroeg ze hem alles, wat haar in de gedachte kwam."},{"book":"2 Kronieken","chapter":"9","verse":"2","text":"Maar Salomon verklaarde haar de zin van al haar woorden; niets bleef voor den koning verborgen, zodat hij het haar niet verklaren kon."},{"book":"2 Kronieken","chapter":"9","verse":"3","text":"Toen nu de koningin van Sjeba bemerkte, hoe wijs Salomon was, en zij het paleis zag, dat hij gebouwd had,"},{"book":"2 Kronieken","chapter":"9","verse":"4","text":"de spijzen van zijn tafel, de aanzittende hovelingen, de rijen bedienden in hun kledij en de schenkers, verder nog de slachtoffers, die hij opdroeg in de tempel van Jahweh, raakte zij buiten zichzelf,"},{"book":"2 Kronieken","chapter":"9","verse":"5","text":"en sprak tot den koning: Het is dus waar geweest, wat ik in mijn land over uw bezit en uw wijsheid gehoord heb."},{"book":"2 Kronieken","chapter":"9","verse":"6","text":"Ik geloofde het niet, voordat ik hier kwam en het met eigen ogen zag. Maar waarlijk, nog niet de helft heeft men mij verteld; want gij bezit meer wijsheid en rijkdom, dan ik gehoord heb!"},{"book":"2 Kronieken","chapter":"9","verse":"7","text":"Gelukkig uw onderdanen, en gelukkig uw dienaren hier, die altijd voor u mogen staan, om uw wijsheid te horen."},{"book":"2 Kronieken","chapter":"9","verse":"8","text":"Gezegend zij Jahweh, uw God, die u zo heeft liefgehad, dat Hij u op zijn troon heeft geplaatst, als plaatsvervanger van Jahweh, uw God, en u, in zijn onvergankelijke liefde voor Israël, tot koning heeft aangesteld, om volgens recht en billijkheid te regeren."},{"book":"2 Kronieken","chapter":"9","verse":"9","text":"Toen gaf zij den koning honderd twintig talenten goud, edelstenen en ontzaglijk veel reukwerk. Nooit is er zoveel reukwerk aangevoerd, als de koningin van Sjeba toen aan koning Salomon heeft geschonken."},{"book":"2 Kronieken","chapter":"9","verse":"10","text":"Bovendien bracht de vloot van Chirom en die van Salomon, welke goud uit O fir haalde, ook sandelhout en edelstenen mee."},{"book":"2 Kronieken","chapter":"9","verse":"11","text":"Van dit sandelhout maakte de koning bijzondere meubels voor de tempel van Jahweh en zijn eigen paleis, en verder nog citers en harpen voor de zangers. Tot op heden is er nooit meer zoveel sandelhout in het land Juda bij elkaar gezien."},{"book":"2 Kronieken","chapter":"9","verse":"12","text":"Van zijn kant gaf Salomon aan de koningin van Sjeba al wat ze maar wenste en vroeg, behalve wat hij haar met koninklijke mildheid uit eigen beweging schonk. Hierop aanvaardde zij de terugreis, en ging met haar dienaren weer naar haar land."},{"book":"2 Kronieken","chapter":"9","verse":"13","text":"Het gewicht van het goud, dat jaarlijks bij Salomon binnenkwam, bedroeg zeshonderd zes en zestig talenten."},{"book":"2 Kronieken","chapter":"9","verse":"14","text":"Hierbij kwamen de inkomsten van de kooplieden en kramers, en van alle koningen der Arabieren, en van de stadhouders van het land, die goud en zilver aan Salomon brachten."},{"book":"2 Kronieken","chapter":"9","verse":"15","text":"Daarenboven vervaardigde koning Salomon tweehonderd beukelaars van geslagen goud; zeshonderd sikkels goud waren voor iedere beukelaar nodig."},{"book":"2 Kronieken","chapter":"9","verse":"16","text":"Verder driehonderd schilden, eveneens van geslagen goud; driehonderd sikkels goud waren er nodig voor elk schild. De koning hing ze op in het huis Libanonwoud."},{"book":"2 Kronieken","chapter":"9","verse":"17","text":"Ook maakte de koning een grote ivoren troon, die hij met fijn goud bekleedde."},{"book":"2 Kronieken","chapter":"9","verse":"18","text":"Deze troon had zes treden. De rugleuning was van boven rond, en aan beide kanten van de zitting waren armleuningen aangebracht. Daarnaast stonden twee leeuwen."},{"book":"2 Kronieken","chapter":"9","verse":"19","text":"Op de zes trappen stonden twaalf leeuwen, aan weerskanten één op iedere trap. Voor geen enkel koninkrijk werd ooit zo iets gemaakt!"},{"book":"2 Kronieken","chapter":"9","verse":"20","text":"Al de drinkschalen van Salomon waren van goud, zelfs het gerief van het huis Libanonwoud was van zuiver goud. Zilver was er niet; dat was in Salomons dagen niet in tel."},{"book":"2 Kronieken","chapter":"9","verse":"21","text":"Want de koning had een Tarsjisjvloot op zee met schepen van Chirom; en eens in de drie jaar kwam die Tarsjisjvloot binnen met een lading goud, behalve het zilver en ivoor, de apen en de pauwen."},{"book":"2 Kronieken","chapter":"9","verse":"22","text":"Zo stak Salomon in rijkdom en wijsheid boven alle koningen der aarde uit,"},{"book":"2 Kronieken","chapter":"9","verse":"23","text":"en iedereen verlangde Salomon te zien, om de wijsheid te horen, die God in zijn hart had gestort."},{"book":"2 Kronieken","chapter":"9","verse":"24","text":"Een ieder bracht dan geschenken mee, gouden en zilveren voorwerpen, gewaden, wapens, reukwerk, paarden en muildieren. En dit geschiedde jaar in, jaar uit."},{"book":"2 Kronieken","chapter":"9","verse":"25","text":"Salomon bezat vierduizend span paarden en wagens, en twaalfduizend ruiters, die hij onderbracht in de wagensteden en de koninklijke gebouwen te Jerusalem."},{"book":"2 Kronieken","chapter":"9","verse":"26","text":"Hij heerste over alle koningen, van de Rivier af tot aan het land der Filistijnen en de grens van Egypte."},{"book":"2 Kronieken","chapter":"9","verse":"27","text":"Door het beleid van den koning werd het zilver te Jerusalem zo overvloedig als stenen, en het cederhout zo overvloedig als de moerbei op de kustvlakte."},{"book":"2 Kronieken","chapter":"9","verse":"28","text":"De paarden van Salomon werden uit Moesri en allerlei andere landen betrokken."},{"book":"2 Kronieken","chapter":"9","verse":"29","text":"De verdere geschiedenis van Salomon, de vroegere zowel als de latere, staat beschreven in de Geschiedenis van den profeet Natan, in de profetie van Achi-ja van Sjilo, en in de visioenen van den ziener Jedo over Jeroboam, den zoon van Nebat."},{"book":"2 Kronieken","chapter":"9","verse":"30","text":"Veertig jaren regeerde Salomon te Jerusalem over heel Israël."},{"book":"2 Kronieken","chapter":"9","verse":"31","text":"Toen ging hij bij zijn vaderen te ruste. Hij werd in de stad van zijn vader David begraven, en zijn zoon Roboam volgde hem op."}]}