{"data":[{"book":"Vaebulania","chapter":"8","verse":"1","text":"Hinu, lijambu likulu pa genaga leajovili ndi lenili, tete tivii na Mteta Mkulu wa Chapanga ngati uyu, mweitama na pandu pa utopesa pa chiwoko cha kulyelela wa chigoda ya cha Chapanga cha kulongosa ukulu kunani kwa Chapanga."},{"book":"Vaebulania","chapter":"8","verse":"2","text":"Mwene ihenga lihengu ngati Mteta Mkulu pandu Pamsopi neju, palindanda la chakaka la Chapanga, lelijengiwi na Bambu lepi na mundu."},{"book":"Vaebulania","chapter":"8","verse":"3","text":"Kila Mteta Mkulu ahaguliwi kumuwusila Chapanga luteta lwa hinyama ya kuhinjwa na luteta lungi, ndi mewa Mteta mkulu witu yiganikiwa avyai na chindu cha kumuwusila Chapanga."},{"book":"Vaebulania","chapter":"8","verse":"4","text":"Ngati kuvya avi apa pamulima, ngaavili lepi Mteta, muni vamali kuvya vamteta veviwusa luteta ngati cheavalagazili mu Malagizu ga Musa."},{"book":"Vaebulania","chapter":"8","verse":"5","text":"Lihengu lavi la uteta ndi luhumu ndu na chiwili cha gala gegavi kunani kwa Chapanga. Muni Musa peavi papipi kujenga lindanda lila, Chapanga amjovili, “Lola ujengayi ngati luhumu lula lwenakulangisi kuchitumbi cha Sinai.”"},{"book":"Vaebulania","chapter":"8","verse":"6","text":"Nambu hinu Yesu apewili lihengu la uteta lelivili likulu kuliku lavi, ndava muni lilaganu leavikili pagati ya Chapanga na vandu lavili labwina neju, ndava muni liyima panani ya lilagizu la mambu gegavi gabwina neju."},{"book":"Vaebulania","chapter":"8","verse":"7","text":"Muni ngati lilaganu lila la kutumbula langabuda, langaganikiwi lilaganu la pili."},{"book":"Vaebulania","chapter":"8","verse":"8","text":"Nambu Chapanga alolili kubuda kwa vandu ndi akajova,"},{"book":"Vaebulania","chapter":"8","verse":"9","text":"Lilaganu lenili yati liwanangana lepi ngati lila lenakitili na vagogo vavi,"},{"book":"Vaebulania","chapter":"8","verse":"10","text":"Hinu lenili ndi lilaganu yati lenikita na vandu va Isilaeli,"},{"book":"Vaebulania","chapter":"8","verse":"11","text":"Kawaka mundu mweakumuwula muyaki,"},{"book":"Vaebulania","chapter":"8","verse":"12","text":"Yati nikuvalekekesa kumbudila Chapanga wavi,"},{"book":"Vaebulania","chapter":"8","verse":"13","text":"Chapanga peakulikemela lilaganu lenili lamupya, lila la kadeni lilalili, na chindu chochoha chechivya chigogolo na chechilalili chivii papipi na kuyaga."}]}