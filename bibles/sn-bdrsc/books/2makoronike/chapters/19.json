{"data":[{"book":"2 Makoronike","chapter":"19","verse":"1","text":"Jehoshafati mambo weJudha paakadzoka zvakanaka kumuzinda wake muJerusarema,"},{"book":"2 Makoronike","chapter":"19","verse":"2","text":"Jehu muoni, mwanakomana waHanani, akabuda kundosangana naye akati kuna mambo, “Mungabatsira here vanhu vakaipa uye mugoda avo vanovenga Jehovha? Nokuda kwaizvozvi kutsamwa kwaJehovha kwava pamusoro penyu."},{"book":"2 Makoronike","chapter":"19","verse":"3","text":"Kunyange zvakadaro hazvo, mamuri mune zvakanaka nokuti makabvisa matanda aAshera munyika uye makaisa mwoyo wenyu pakutsvaka Mwari.”"},{"book":"2 Makoronike","chapter":"19","verse":"4","text":"Jehoshafati aigara muJerusarema, uye akaendazve pakati pavanhu vokuBheeri Shebha kunyika yezvikomo yaEfuremu akavadzosa kuna Jehovha, Mwari wamadzibaba avo."},{"book":"2 Makoronike","chapter":"19","verse":"5","text":"Akagadza vatongi munyika muguta rimwe nerimwe reJudha rakakomberedzwa namasvingo."},{"book":"2 Makoronike","chapter":"19","verse":"6","text":"Akavaudza kuti, “Cherechedzai zvikuru zvamunoita, nokuti hamusi kutongera vanhu asi Jehovha, uyo anenge anemi pamunopa mitongo."},{"book":"2 Makoronike","chapter":"19","verse":"7","text":"Zvino kutya Jehovha ngakuve pamusoro penyu mutonge zvakanaka, nokuti kuna Jehovha Mwari wedu hakuna kusaruramisira kana kutsaura vanhu kana kugamuchira fufuro.”"},{"book":"2 Makoronike","chapter":"19","verse":"8","text":"MuJerusarema, Jehoshafati akagadza vamwe vevaRevhi, vaprista navakuru vemhuri dzavaIsraeri kuti vagochengetedza murayiro waJehovha uye kuti vapedze gakava, uye vakagara muJerusarema."},{"book":"2 Makoronike","chapter":"19","verse":"9","text":"Akavapa mirayiro iyi: “Munofanira kubata basa makatendeka nomwoyo wose muchitya Jehovha."},{"book":"2 Makoronike","chapter":"19","verse":"10","text":"Munyaya ipi neipi inouya kwamuri kubva kuna vamwe vomunyika yenyu vanogara mumaguta, kungava kuteuka kweropa kana zvimwewo zvinotaurwa nomurayiro, zvakarayirwa, mitemo kana zvirevo, munofanira kuvayambira kuti vasatadzira Jehovha; mukasadaro kutsamwa kwake kuchauya pamusoro penyu nehama dzenyu. Itai izvi uye hamuzotadzi."},{"book":"2 Makoronike","chapter":"19","verse":"11","text":"“Amaria muprista mukuru ndiye achakutongai panyaya ipi zvayo iri maererano naJehovha. Uye Zebhadhia mwanakomana waIshumaeri mutungamiri worudzi rwaJudha, achakutongai panyaya ipi zvayo iri maererano naMambo uye vaRevhi vachashanda savatariri pamberi penyu. Itai zvose nokushinga uye Jehovha ngaave navose vanoita zvakanaka.”"}]}