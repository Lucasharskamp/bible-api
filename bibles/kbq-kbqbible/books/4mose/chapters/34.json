{"data":[{"book":"4 Mose","chapter":"34","verse":"1","text":"Hagi Ra Anumzamo'a amanage huno Mosesena asami'ne,"},{"book":"4 Mose","chapter":"34","verse":"2","text":"Amanage hunka Israeli vahera zamasamio, Israeli vahe'ma erisanti haregahaze hu'noa mopafima Kenanima ufresaza mopamofo ometre emetrema hu agema'amo'a amanahu hugahie."},{"book":"4 Mose","chapter":"34","verse":"3","text":"Sauti kaziga mopamofo agema'amo'ma vu'neana, Zini hagege mopafi vuno Idomu vahe mopa atupare ometre'ne. Hagi sauti kaziga mopa agema'amo'a Fri Hagerimofona zage hanati kazigati agafa hugahie."},{"book":"4 Mose","chapter":"34","verse":"4","text":"Hagi anantetira Kades Bania mopamofona sauti kaziga Skopion Pasi vuno Zini uhanatigahie. Hagi anantetira Haza Ada vuno Azmoni uhanatigahie."},{"book":"4 Mose","chapter":"34","verse":"5","text":"Hagi anantetira rugitagino Isipi tinkrahote vuteno, Mediterenia Hagerinte uhanati'ne."},{"book":"4 Mose","chapter":"34","verse":"6","text":"Hagi zage fre kaziga mopa atupamo'a, Ra Hagerintetira vuno Hora agonare uhanatigahie."},{"book":"4 Mose","chapter":"34","verse":"7","text":"Hagi noti kaziga mopama nofi'ma avazu huta eri antefatgoma hanazana, Mediterenia hagerintetira Hora agonare vugahie."},{"book":"4 Mose","chapter":"34","verse":"8","text":"Lebo Hamati vuteno Zedati uhanatigahie."},{"book":"4 Mose","chapter":"34","verse":"9","text":"Hagi anantetira Zifoni vuteno, Hazar-Enan kaziga vugahie. E'ire noti kaziga mopamofo atupamo'a ome atregahie."},{"book":"4 Mose","chapter":"34","verse":"10","text":"Hagi zage hanati kaziga mopama eri ante fatgoma hanazana, Hazaritira Sifami vuteno,"},{"book":"4 Mose","chapter":"34","verse":"11","text":"Riba uhanatiteno anantetira Aina vuteno, uramino Kenareti hagerimofona (Galili) zage hanati kaziga uhanatigahie."},{"book":"4 Mose","chapter":"34","verse":"12","text":"Anantetira Jodani ti avaririno uramino Fri Hagerima me'nea kaziga eri ante fatgo huno vugahie. E'ire mopatamimofo agema'amo'a ome atregahie."},{"book":"4 Mose","chapter":"34","verse":"13","text":"Hagi Mosese'a mika Israeli vahera huzmanteno, Ra Anumzamo'a 9ni'agi hafu'a naga nofimota ana mopa erisantiharegahaze huno hu'ne."},{"book":"4 Mose","chapter":"34","verse":"14","text":"Na'ankure Rubeni naga'ene Gati naga'ene amu'nompinti'ma refako hu'naza Manase naga'mo'za nezmafa zamagire mopa eritere hu'naze."},{"book":"4 Mose","chapter":"34","verse":"15","text":"Hagi Jerikoa kantu kaziga megeno, Jodani timofo kama zage hanati kaziga mopa ana taregi hafu'a naga nofimo'za erigahaze."},{"book":"4 Mose","chapter":"34","verse":"16","text":"Ra Anumzamo'a amanage huno Mosesena asami'ne,"},{"book":"4 Mose","chapter":"34","verse":"17","text":"Erisantiharesaza mopama refko huzamisaza vahe zamagi'a, pristi ne' Eleasariki, Nuni nemofo Josuake mopa refako huke zamigaha'e."},{"book":"4 Mose","chapter":"34","verse":"18","text":"Hagi mika' naga nofipintira mago mago kva vahe huhampri zamantenke'za zanaza hu'za erisantiharesaza mopa refko hiho."},{"book":"4 Mose","chapter":"34","verse":"19","text":"Hagi ana netrema zanaza hu'za mopama refko hanaza vahe zamagi'a ama'ne, Juda nagapintira Jefune nemofo Kalepiki,"},{"book":"4 Mose","chapter":"34","verse":"20","text":"Simioni nagapintira Amihudi nemofo Semueliki,"},{"book":"4 Mose","chapter":"34","verse":"21","text":"Benzameni nagapintira Kisloni nemofo Elidadi'e."},{"book":"4 Mose","chapter":"34","verse":"22","text":"Hagi Dani nagapintira Jogli nemofo Bukiki,"},{"book":"4 Mose","chapter":"34","verse":"23","text":"Josefe nagapintira Efoti nemofo Manaseki,"},{"book":"4 Mose","chapter":"34","verse":"24","text":"Efremi nagapintira Siften nemofo Kemueliki,"},{"book":"4 Mose","chapter":"34","verse":"25","text":"Zebuluni nagapintira Panaki nemofo Elizafaniki,"},{"book":"4 Mose","chapter":"34","verse":"26","text":"Isaka nagapintira Azani nemofo Paltieliki,"},{"book":"4 Mose","chapter":"34","verse":"27","text":"Asa nagapintira Selomi nemofo Ahihutiki,"},{"book":"4 Mose","chapter":"34","verse":"28","text":"Naftali nagapintira Amihuti nemofo Pedaheli'e."},{"book":"4 Mose","chapter":"34","verse":"29","text":"Hagi Ra Anumzamo'a ama ana vahetami Kenani mopama ome erisantiharesaza mopama refako huzamisaza vahera huhampri'zamante'ne."}]}