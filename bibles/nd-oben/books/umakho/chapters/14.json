{"data":[{"book":"UMakho","chapter":"14","verse":"1","text":"Kwasekusele insuku ezimbili kuphela ukuba ufike uMkhosi wePhasika loMkhosi weSinkwa esingelaMvubelo. Abaphristi abakhulu labafundisi bomthetho babedinga indlela ecatshileyo yokubopha uJesu ukuze bambulale."},{"book":"UMakho","chapter":"14","verse":"2","text":"Kodwa bathi, “Kakungabi ngesikhathi somkhosi, funa abantu benze isiphithiphithi.”"},{"book":"UMakho","chapter":"14","verse":"3","text":"Kwathi eseBhethani eyeme etafuleni emzini wendoda eyayithiwa nguSimoni owayelobulephero, owesifazane weza ephethe imbodlela yamakha adulayo kakhulu, enziwe ngenadi elipheleleyo. Wayivula imbodlela wathela amakha ekhanda likaJesu."},{"book":"UMakho","chapter":"14","verse":"4","text":"Abanye balabo ababekhona bacaphuka babuzana bathi, “Udlaliselani amakha la?"},{"book":"UMakho","chapter":"14","verse":"5","text":"Abengathengiswa ngokudlula umholo womnyaka wonke imali leyo iphiwe abampofu.” Bamkhuza ngokumkhahlameza kakhulu."},{"book":"UMakho","chapter":"14","verse":"6","text":"UJesu wathi, “Myekeleni. Limkhathazelani kanti? Wenze into enhle kimi."},{"book":"UMakho","chapter":"14","verse":"7","text":"Abampofu lizahlala lilabo, yikho lingabasiza noma yisiphi isikhathi elisifunayo. Kodwa kalisoze libe lami kokuphela."},{"book":"UMakho","chapter":"14","verse":"8","text":"Wenze lokho abe lamandla okukwenza. Uthele amakha emzimbeni wami mandulo ukulungisela ukungcwatshwa kwami."},{"book":"UMakho","chapter":"14","verse":"9","text":"Ngilitshela iqiniso ukuthi loba kungaphi okuzatshunyayelwa ivangeli emhlabeni wonke, lokho akwenzileyo kuzakhulunywa, kube yisikhumbuzo ngaye.”"},{"book":"UMakho","chapter":"14","verse":"10","text":"Yikho uJudasi Iskariyothi, omunye wabalitshumi lambili waya kubaphristi abakhulu ukuyanikela uJesu kubo."},{"book":"UMakho","chapter":"14","verse":"11","text":"Bathokoza kakhulu bekuzwa lokhu, bathembisa ukumupha imali. Yikho walindela ithuba lokumnikela."},{"book":"UMakho","chapter":"14","verse":"12","text":"Ngelanga lokuqala loMkhosi weSinkwa esingelaMvubelo, lapho kwakungumkhuba ukwenza umhlatshelo wezinyane lePhasika, abafundi bakaJesu bambuza bathi, “Ufuna ukuthi seyekwenza ngaphi amalungiselelo okuthi udle iPhasika na?”"},{"book":"UMakho","chapter":"14","verse":"13","text":"Ngakho wathuma ababili kubafundi bakhe wabatshela wathi, “Yanini edolobheni, kuzakuthi indoda ezabe ithwele isigubhu samanzi izalihlangabeza. Ilandeleni."},{"book":"UMakho","chapter":"14","verse":"14","text":"Libokuthi kumninindlu ezangena kuyo, ‘UMfundisi uyabuza uthi: Ingaphi indlu yezethekeli lapho engingadlela khona iPhasika labafundi bami?’"},{"book":"UMakho","chapter":"14","verse":"15","text":"Izalitshengisa ikamelo laphezulu elikhulu, elilungisiweyo. Senzeleni amalungiselelo khonapho.”"},{"book":"UMakho","chapter":"14","verse":"16","text":"Abafundi basuka baya edolobheni bafica izinto zimi njengoba uJesu wayetshilo. Yikho basebelungisela iPhasika."},{"book":"UMakho","chapter":"14","verse":"17","text":"Kwathi kusihlwa uJesu wafika labalitshumi lambili."},{"book":"UMakho","chapter":"14","verse":"18","text":"Bathi beyeme etafuleni besidla wathi kubo, “Ngilitshela iqiniso ukuthi omunye wenu uzanginikela, odla lami khonapha.”"},{"book":"UMakho","chapter":"14","verse":"19","text":"Badana, bathi kuye ngamunye, “Pho kawutsho mina?”"},{"book":"UMakho","chapter":"14","verse":"20","text":"Waphendula wathi, “Ngomunye wabalitshumi lambili, omunye otsheba lami isinkwa emganwini."},{"book":"UMakho","chapter":"14","verse":"21","text":"Indodana yoMuntu izahamba njengokulotshiweyo ngayo. Kodwa maye kuleyondoda enikela iNdodana yoMuntu! Kwakungaba ngcono kuyo aluba yayingazalwanga.”"},{"book":"UMakho","chapter":"14","verse":"22","text":"Bathi belokhu besidla uJesu wathatha isinkwa, wabonga, wasihlephula, wasipha abafundi bakhe esithi, “Sithatheni; lo ngumzimba wami.”"},{"book":"UMakho","chapter":"14","verse":"23","text":"Wasethatha inkezo, esebongile, wabanika, bonke banatha kuyo."},{"book":"UMakho","chapter":"14","verse":"24","text":"Wathi kubo, “Leli ligazi lami lesivumelwano, elichithelwa abanengi."},{"book":"UMakho","chapter":"14","verse":"25","text":"Ngilitshela iqiniso ukuthi angisayikuphinda nginathe okwesithelo sevini njalo, kuze kube yilolosuku lapho engizakunatha khona kabutsha embusweni kaNkulunkulu.”"},{"book":"UMakho","chapter":"14","verse":"26","text":"Bathi sebehlabele ihubo, baphuma baya eNtabeni yama-Oliva."},{"book":"UMakho","chapter":"14","verse":"27","text":"UJesu wabatshela wathi, “Lonke lizachitheka, ngoba kulotshiwe ukuthi:"},{"book":"UMakho","chapter":"14","verse":"28","text":"Kodwa ngemva kokuba sengivukile kwabafileyo, ngizalandulela ukuya eGalile.”"},{"book":"UMakho","chapter":"14","verse":"29","text":"UPhethro walandula wathi, “Loba bonke bengahlakazeka, mina kangisoze ngikwenze.”"},{"book":"UMakho","chapter":"14","verse":"30","text":"UJesu wamphendula wathi, “Ngikutshela iqiniso ukuthi lamuhla lokhu, ngobusuku balamuhla, iqhude lingakakhali kabili, wena ngokwakho uzangiphika kathathu.”"},{"book":"UMakho","chapter":"14","verse":"31","text":"Kodwa uPhethro waphika wagomela wathi, “Loba kungabe ngifanele ngife lawe, kangisoze ngikuphike.” Bonke abanye labo batsho khona lokho."},{"book":"UMakho","chapter":"14","verse":"32","text":"Baya endaweni eyayithiwa yiGetsemane, uJesu wathi kubafundi bakhe, “Hlalani lapha mina ngisayakhuleka.”"},{"book":"UMakho","chapter":"14","verse":"33","text":"Wathatha uPhethro, uJakhobe loJohane wasuduluka labo, waseqala ukuhlulukelwa kakhulu lokukhathazeka."},{"book":"UMakho","chapter":"14","verse":"34","text":"Wathi kubo, “Umphefumulo wami udabukile kakhulu kuze kuthi ngife. Hlalani lapha lilinde.”"},{"book":"UMakho","chapter":"14","verse":"35","text":"Wahamba ibanganyana, wazilahla phansi wakhuleka ukuthi aluba kungenzeka lelohola lingedlula kuye."},{"book":"UMakho","chapter":"14","verse":"36","text":"Wathi, “Abha, Baba, konke kuyeneliseka kuwe. Ake ususe inkezo le kimi. Kodwa kakungabi yintando yami, kodwa kube yintando yakho.”"},{"book":"UMakho","chapter":"14","verse":"37","text":"Wasephenduka kubafundi bakhe wabafica belele. Wathi kuPhethro, “Simoni, ulele? Wehlulekile ukulinda ihola elilodwa kuphela?"},{"book":"UMakho","chapter":"14","verse":"38","text":"Lindani likhuleke ukuze lingaweli ekulingweni. Umoya uyathanda, kodwa umzimba ubuthakathaka.”"},{"book":"UMakho","chapter":"14","verse":"39","text":"Waphinda wahamba wayakhuleka umkhuleko munye."},{"book":"UMakho","chapter":"14","verse":"40","text":"Wathi ekubuyeni wabafica njalo sebelele, ngoba ubuthongo babubaphethe. Baswela ukuthi bathini kuye."},{"book":"UMakho","chapter":"14","verse":"41","text":"Esebuya okwesithathu wathi kubo, “Lilokhu lilele liphumula? Sekwanele! Isikhathi sesifikile. Khangelani, iNdodana yoMuntu isinikelwe ezandleni zezoni."},{"book":"UMakho","chapter":"14","verse":"42","text":"Phakamani! Kasihambeni! Nangu usesiza onginikelayo.”"},{"book":"UMakho","chapter":"14","verse":"43","text":"Esakhuluma, uJudasi, omunye wabalitshumi lambili, wafika. Wayehamba lexuku behlomile ngezinkemba lezinduku, bethunyiwe ngabaphristi abakhulu labafundisi bomthetho kanye labadala."},{"book":"UMakho","chapter":"14","verse":"44","text":"Umthengisi wayelungise isiboniso sokubatshengisa wathi: “Lowo engizamanga nguye; limbophe lihle lihambe laye elindiwe.”"},{"book":"UMakho","chapter":"14","verse":"45","text":"UJudasi wahle waqonda kuJesu wathi, “Rabi!” wamanga."},{"book":"UMakho","chapter":"14","verse":"46","text":"Amadoda ahle amdumela uJesu ambopha."},{"book":"UMakho","chapter":"14","verse":"47","text":"Kwasekusithi omunye owayemi khonapho wakhokha inkemba yakhe wagalela inceku yomphristi omkhulu wayiquma indlebe yayo."},{"book":"UMakho","chapter":"14","verse":"48","text":"UJesu wathi, “Ngingumkhokheli womvukela yini, selingaze lize lihlomile ngezinkemba lezinduku ukuzangibamba?"},{"book":"UMakho","chapter":"14","verse":"49","text":"Bengilani insuku zonke ngifundisa emagumeni ethempeli, kodwa kalingibophanga. Kodwa iMibhalo kufanele igcwaliseke.”"},{"book":"UMakho","chapter":"14","verse":"50","text":"Khonokho bonke bamtshiya babaleka."},{"book":"UMakho","chapter":"14","verse":"51","text":"Ijaha elalingagqokanga lutho ngaphandle kwelembu lelineni lalimlandela uJesu. Balibamba,"},{"book":"UMakho","chapter":"14","verse":"52","text":"kodwa labaleka laze latshiya isembatho salo."},{"book":"UMakho","chapter":"14","verse":"53","text":"UJesu bamthatha bamusa kumphristi omkhulu, kwathi bonke abaphristi abakhulu, labadala labafundisi bomthetho babuthana ndawonye."},{"book":"UMakho","chapter":"14","verse":"54","text":"UPhethro wamlandela ehambela khatshana, waze wayangena egumeni lomphristi omkhulu. Wahlala khonapho labalindi esotha umlilo."},{"book":"UMakho","chapter":"14","verse":"55","text":"Abaphristi abakhulu leSanihedrini yonke babedinga ubufakazi obumlahlayo uJesu ukuze bambulale, kodwa babuswela."},{"book":"UMakho","chapter":"14","verse":"56","text":"Abanengi bafakaza amanga ngaye, kodwa amazwi abo kawavumelananga."},{"book":"UMakho","chapter":"14","verse":"57","text":"Kwasekusukuma abanye bethula lobu ubufakazi bamanga ngaye, bathi,"},{"book":"UMakho","chapter":"14","verse":"58","text":"“Samuzwa esithi, ‘Ngizalibhidliza ithempeli leli, elakhiwe ngabantu ngakhe elinye ngezinsuku ezintathu, elizabe lingasakhiwanga ngumuntu.’ ”"},{"book":"UMakho","chapter":"14","verse":"59","text":"Lakulokhu kabuvumelananga ubufakazi babo."},{"book":"UMakho","chapter":"14","verse":"60","text":"Umphristi omkhulu wasesukuma phambi kwabo wabuza uJesu wathi, “Kawuyikuphendula na? Kuyini kanti lokhu okufakazwa ngamadoda la ngawe na?”"},{"book":"UMakho","chapter":"14","verse":"61","text":"Kodwa uJesu wala elokhu ethule njalo kazange aphendule."},{"book":"UMakho","chapter":"14","verse":"62","text":"UJesu wathi, “Nginguye. Njalo lizayibona iNdodana yoMuntu ihlezi kwesokunene salowo Olamandla isehla ngamayezi ezulu.”"},{"book":"UMakho","chapter":"14","verse":"63","text":"Umphristi omkhulu wadabula izigqoko zakhe wabuza wathi, “Sisabadingelani abanye ofakazi?"},{"book":"UMakho","chapter":"14","verse":"64","text":"Selikuzwile ukuhlambaza. Lithini manje?”"},{"book":"UMakho","chapter":"14","verse":"65","text":"Abanye basebeqalisa ukumkhafulela; bamvala amehlo ngokumbopha, bamdutshuza ngenqindi bathi, “Phrofitha!” Abalindi basebemthatha bayamtshaya."},{"book":"UMakho","chapter":"14","verse":"66","text":"UPhethro wayengaphansi egumeni, enye yamantombazana ayeyizincekukazi zomphristi omkhulu yeza khonapho."},{"book":"UMakho","chapter":"14","verse":"67","text":"Yathi ibona uPhethro esotha umlilo yamkhangelisisa."},{"book":"UMakho","chapter":"14","verse":"68","text":"Walandula. Wathi, “Angikwazi njalo kangikuzwisisi lokho okhuluma ngakho.” Wahle waphuma waya esangweni."},{"book":"UMakho","chapter":"14","verse":"69","text":"Kuthe intombazana leyo isimbona khona lapho yathi kwababemi lapho, “Indoda le ingomunye wabo.”"},{"book":"UMakho","chapter":"14","verse":"70","text":"Walandula njalo."},{"book":"UMakho","chapter":"14","verse":"71","text":"Watshinga uPhethro, waziqalekisa wabuye wafunga kubo wathi, “Kangiyazi indoda le elikhuluma ngayo.”"},{"book":"UMakho","chapter":"14","verse":"72","text":"Masinyane lakhala iqhude ngokwesibili. Khonapho uPhethro waselikhumbula ilizwi uJesu ayelitshilo kuye, ukuthi: “Iqhude lingakakhali kabili uzangiphika kathathu.” Ngakho waphihlika wakhala."}]}