{"data":[{"book":"Maluko","chapter":"11","verse":"1","text":"Apabakiba bakabandakila Kuyelusalemu, papipi na kilambo cha Betifage na Betania, ngabaika Pikitombi cha Mizeituni. Yesu ngabatuma akinapunji bakwe abele balongelele,"},{"book":"Maluko","chapter":"11","verse":"2","text":"ngabalengela, “Nnyendange kukijiji echikibi nnongi jinu. Apampakujingi mwenio, mamankolela mwana jwa liponda ajigiligwe, jwombe tango anaombaligwaje na mundu. Mankulugule mannetange."},{"book":"Maluko","chapter":"11","verse":"3","text":"Anda mundu ankonyangite, mboni ntendanga nyenela, mannengela, bilipala Angwana na mabilibuya kingobu chenje.”"},{"book":"Maluko","chapter":"11","verse":"4","text":"Ngabajabula, ngabankolela mwana liponda undela bantabali paniango gwa nyumba. Apabakiba pabankulugula,"},{"book":"Maluko","chapter":"11","verse":"5","text":"bange bandu abakiba bajemangite penia ngabakonya, “Mboni mankulugula mwana liponda jwenio?”"},{"book":"Maluko","chapter":"11","verse":"6","text":"Akinapunji ngabajanga anda Yesu apabalengalinge, na bandu benia ngabaleka bajabulange."},{"book":"Maluko","chapter":"11","verse":"7","text":"Ngabampelekela Yesu mwana liponda jwenio, ngabatandikanga ngobo yabe panani ja mwana liponda jwenio na Yesu ngatama panani jakwe."},{"book":"Maluko","chapter":"11","verse":"8","text":"Bandu ajingi ngabatandika ngobo yabe undela, na kongo bange ngabatema matutwe mumigonda ngabajala undela."},{"book":"Maluko","chapter":"11","verse":"9","text":"Bandu abakiba nnongi jakwe na abakengima unyuma jakwe, ngabakwaja kulilobe likolongwa kulenga, “Alumbigwe Nnoongo! Nnoongo ampe kindimba ojwapakuika ku liina lya Angwana!"},{"book":"Maluko","chapter":"11","verse":"10","text":"Kibe ni kindimba kingwana chikipakuika cha awabito ana Daudi. Alumbigwe Nnoongo kunani kumbengu!”"},{"book":"Maluko","chapter":"11","verse":"11","text":"Yesu paika Kuyelusalemu, ngajenda ku Nyumba ja Nnoongo, ngalola kila kilebe ku kuingakia. Nambu kwa magambu jakiba kimuyo, ngajabula ku Betania pamwe na akinapunji bakwe komi na abena."},{"book":"Maluko","chapter":"11","verse":"12","text":"Malabu jakwe, apabakiba bakaboka ku Betania, Yesu ngabe na njala."},{"book":"Maluko","chapter":"11","verse":"13","text":"Ngaubona kutaali nkongo ntini guna maamba majingi. Ngaujendelela alole anda ubi na ngoko yayoa. Nambu apuwikalila, ngaukolela upambikeje ila maamba jika, kwa magambu gwakiba tango mangobu ga kupambika."},{"book":"Maluko","chapter":"11","verse":"14","text":"Yesu ngaulenge ntini, “Kuboka lele na machoba goa abije mundu ojwapakulye ngokwa kwinu mwe!”"},{"book":"Maluko","chapter":"11","verse":"15","text":"Apabaikanga Kuyelusalemu, Yesu ngaika ku Nyumba ja Nnoongo na ngatumbu kabenga bandu abakiba bakaucha nu kuemela ilebe mwenio. Ngapendengulana mecha ya bandu abakiba bakajangangana uloi, ni itebu ya bandu abakiba bakaucha njeba,"},{"book":"Maluko","chapter":"11","verse":"16","text":"na Yesu annekiteje mundu atole kilebe pulubanja lwa nyumba ja Nnoongo."},{"book":"Maluko","chapter":"11","verse":"17","text":"Kubokapenia ngababolanga bandu, “Ijandikigwe mu Majandiko Nnoongo alengite, ‘Nyumba jango jikemigwa nyumba ja kugongalela kwa bandu ba ilambo yoa.’ Nambu mangweto mujitei kube nduka ja akabwii!”"},{"book":"Maluko","chapter":"11","verse":"18","text":"Akakung'i akolo na akaboli ba Malagilo ga Musa apabajoa genia, ngabatumbu kupala ndela ja kunkoma Yesu. Nambu ngabannyogopa, magambu bandu ajingi batenda kuomongwa maboulo gakwe."},{"book":"Maluko","chapter":"11","verse":"19","text":"Apiika kimuyo, Yesu na akinapunji bakwe ngababoka pannyini."},{"book":"Maluko","chapter":"11","verse":"20","text":"Malabo jakwe kilokilo, apabakiba bakapeta undela, ngububona nkongo ntini gola, unyalite gwoa maamba mpaka mikega."},{"book":"Maluko","chapter":"11","verse":"21","text":"Petulo ngaukombakela, ngannenge Yesu, “Aboli, nnole, nkongo ntini ogumubekita nhwilo gola, ujomite!”"},{"book":"Maluko","chapter":"11","verse":"22","text":"Yesu ngabajanga, “Munhwamini Nnoongo."},{"book":"Maluko","chapter":"11","verse":"23","text":"Nannenge kweli kutenda, Mundu anda akilengile kitombi chenje, ‘Nnyikuke makatumbukile kubaali, panga mbwele kumwojo gwakwe,’ Nambu aamini kutenda ilebe yoa eyalongela, Nnoongo maitenda."},{"book":"Maluko","chapter":"11","verse":"24","text":"Magambu genia nannenge mangweto, apang'ongalela nukujopa chochoa ku Nnoongo, nhwamini kutenda mpatite."},{"book":"Maluko","chapter":"11","verse":"25","text":"Apannyemanga kugongale ku Nnoongo, mannekekeye kila mundu ojwannemwite chachoa, ibe Awawa binu ababi kumbengu bannekekeya malemwa ginu.”"},{"book":"Maluko","chapter":"11","verse":"26","text":"Nambu panga alekekeya bange, ata Awabinu ababi kumbengu banekekeyaje mangweto malemwa ginu."},{"book":"Maluko","chapter":"11","verse":"27","text":"Ngabaikanga kabele Kuyelusalemu. Yesu apakiba akajenda ku Nyumba ja Nnoongo, akakung'i akolongwa na akaboli ba Malagilo ga Musa na akananhota ngabannyendela,"},{"book":"Maluko","chapter":"11","verse":"28","text":"ngabankonya, “Ntenda ile yenie kukinala gani? Bene abampi kinala chenie?”"},{"book":"Maluko","chapter":"11","verse":"29","text":"Yesu ngabalenge, “Na nenga mbakunkonya kilebe, anda unyangangite, na nenga nannyanga ndenda ikobo yenje kukinala gani."},{"book":"Maluko","chapter":"11","verse":"30","text":"Unengele, uwecho gwa Yohana gukubaticha uboka kumbengu, andaje uboka kubandu?” Unyangange."},{"book":"Maluko","chapter":"11","verse":"31","text":"Ngabatumbu kutaukana, “Tulengabo? Anda tulengite, ‘Kuboka ku mbengu,’ alenga, ‘Mboni, munhwaminingije Yohana?’"},{"book":"Maluko","chapter":"11","verse":"32","text":"Nambu anda tulengite, ‘Ubokita kubandu.’ ” Bajogopa bandu ajingi gambu boa baamininge kutenda Yohana akiba kweli nnondoli jwa Nnoongo."},{"book":"Maluko","chapter":"11","verse":"33","text":"Ngabannyanga Yesu, “Tumanyije.”"}]}