{"data":[{"book":"Jọn","chapter":"16","verse":"1","text":"“Ihe ndị a niile ka m gwara unu ka unu ghara ịda."},{"book":"Jọn","chapter":"16","verse":"2","text":"Ha ga-esite nʼụlọ ekpere ha chụpụ unu. Nʼezie, oge na-abịa mgbe onye ọbụla ga-egbu unu ga-echekwa na ọ na-efe Chineke mgbe ha na-eme nke a."},{"book":"Jọn","chapter":"16","verse":"3","text":"Ha ga-eme ihe ndị a nʼihi na ha amaghị Nna maọbụ m."},{"book":"Jọn","chapter":"16","verse":"4","text":"Ana m agwa unu ihe ndị a ka ọ ga-abụ na mgbe oge ga-eru, unu echeta na m gwara unu. Agwaghị m unu ihe ndị a na mbụ nʼihi na mụ na unu nọ mgbe ahụ."},{"book":"Jọn","chapter":"16","verse":"5","text":"Ma ugbu a, ana m alaghachikwuru onye ahụ zitere m. Ma ọ dịghị onye ọbụla nʼetiti unu jụrụ m, ‘Olee ebe ị na-aga?’"},{"book":"Jọn","chapter":"16","verse":"6","text":"Ma nʼihi na m gwara unu ihe ndị a, obi unu ejupụtala na mwute."},{"book":"Jọn","chapter":"16","verse":"7","text":"Nʼagbanyeghị nke a, aga m agwa unu eziokwu, ọ bụ maka ọdịmma unu ka m ji ala. Ọ bụrụ na m alaghị, Onye Ndụmọdụ ahụ agaghị abịa. Ọ bụrụ na m laa, aga m ezitere unu ya."},{"book":"Jọn","chapter":"16","verse":"8","text":"Mgbe ọ bịara, ọ ga-eme ka ụwa mata ezughị oke nke nghọta ya banyere mmehie, na ezi omume na ikpe,"},{"book":"Jọn","chapter":"16","verse":"9","text":"maka mmehie nʼihi na ha ekwenyeghị na m;"},{"book":"Jọn","chapter":"16","verse":"10","text":"ma gbasara ezi omume, nʼihi na ana m alakwuru Nna, ebe unu na-apụghị ịhụ m ọzọ,"},{"book":"Jọn","chapter":"16","verse":"11","text":"maka ikpe, nʼihi na e kpeela onyeisi ụwa a ikpe."},{"book":"Jọn","chapter":"16","verse":"12","text":"“Enwere m ọtụtụ ihe ọzọ m ga-agwa unu. Ma ugbu a, unu agaghị anabatalị ha."},{"book":"Jọn","chapter":"16","verse":"13","text":"Ma mgbe Mmụọ eziokwu ahụ bịara, ọ ga-eduba unu nʼeziokwu niile. Ọ gaghị ekwu ihe banyere onwe ya, kama ọ bụ ihe niile ọ nụrụ ka ọ ga-ekwu. Ọ ga-ezikwa unu ihe niile gaje ịbịa."},{"book":"Jọn","chapter":"16","verse":"14","text":"Ọ ga-enye m otuto, nʼihi na ọ ga-esite nʼaka m nata ihe ọ ga-akọrọ unu."},{"book":"Jọn","chapter":"16","verse":"15","text":"Ihe niile Nna nwere bụ nke m. Ọ bụ ya mere m ji sị, na ọ ga-ewere site nʼihe bụ nkem, kọwara ya unu."},{"book":"Jọn","chapter":"16","verse":"16","text":"“Ọ fọdụrụ nwantakịrị oge unu agaghị ahụkwa m. Ma mgbe nwantịntị oge gasịkwara, unu ga-ahụkwa m anya ọzọ.”"},{"book":"Jọn","chapter":"16","verse":"17","text":"Ụfọdụ ndị na-eso ụzọ ya sịrịtara onwe ha, “Gịnị ka o bu nʼuche mgbe ọ na-asị, ‘Nwa oge nta unu agaghị ahụkwa m ọzọ, ma mgbe nwa oge gasịkwara unu ga-ahụkwa m,’ na ‘Nʼihi na ana m alakwuru Nna’?”"},{"book":"Jọn","chapter":"16","verse":"18","text":"Ha na-asị, “Gịnị ka okwu a pụtara bụ ‘nwa oge nta’? Anyị aghọtaghị ihe ọ na-ekwu.”"},{"book":"Jọn","chapter":"16","verse":"19","text":"Jisọs matara na ha chọrọ ịjụ ya ihe banyere nke a, nʼihi ya ọ sịrị ha, “Unu na-ajụrịta onwe unu ihe okwu m pụtara mgbe m sịrị, ‘Na nwa oge nta unu agaghị ahụkwa m ọzọ, ma nwa mgbe nta unu ga-ahụkwa m’?"},{"book":"Jọn","chapter":"16","verse":"20","text":"Nʼezie, nʼezie, agwa m unu, unu ga-akwa akwa ma nwekwa obi mwute, ma ụwa ga-aṅụrị ọṅụ. Ma iru ụjụ unu ga-aghọrọ unu ọṅụ."},{"book":"Jọn","chapter":"16","verse":"21","text":"Mgbe ime na-eme nwanyị, ọ na-anọ nʼọnọdụ ihe mgbu. Mgbe ọ mụsịrị nwa ya, ọ dịghị echetakwa ihe mgbu ya ọzọ. Nʼihi ọṅụ na a mụpụtala nwa nʼelu ụwa."},{"book":"Jọn","chapter":"16","verse":"22","text":"Unu nọ nʼọnọdụ iru ụjụ ugbu a, ma aga m ahụ unu anya ọzọ, obi unu ga-ejupụta nʼọṅụ. Mmadụ ọbụla apụghịkwa ịnapụ unu ọṅụ unu."},{"book":"Jọn","chapter":"16","verse":"23","text":"Ma nʼụbọchị ahụ, unu agakwaghị arịọ m ihe ọbụla. Nʼezie, nʼezie, agwa m unu, ihe ọbụla unu ga-arịọ Nna m nʼaha m, ọ ga-enye unu."},{"book":"Jọn","chapter":"16","verse":"24","text":"Ruo ugbu a, ọ dịbeghị ihe unu rịọrọ nʼaha m. Rịọọnụ, unu ga-arịọta, ka ọṅụ unu zukwaa oke."},{"book":"Jọn","chapter":"16","verse":"25","text":"“Eji m ilu na-agwa unu okwu ugbu a, ma oge na-abịa mgbe m na-agaghị ejikwa ilu gwa unu okwu. Mgbe ahụ ka m ga-akọwara unu niile ihe banyere Nna m nʼụzọ unu ga-aghọta ya."},{"book":"Jọn","chapter":"16","verse":"26","text":"Nʼụbọchị ahụ, unu ga-arịọ ihe nʼaha m. Asịghị m unu na m ga-arịọ Nna ihe nʼihi unu."},{"book":"Jọn","chapter":"16","verse":"27","text":"Nʼihi na Nna m nʼonwe ya hụrụ unu nʼanya, nʼihi na unu hụrụ m nʼanya kwerekwa na m si nʼebe Chineke nọ bịa."},{"book":"Jọn","chapter":"16","verse":"28","text":"Esi m nʼebe Nna nọ pụta, bịa nʼime ụwa. Ana m ahapụkwa ụwa ịlaghachikwuru Nna.”"},{"book":"Jọn","chapter":"16","verse":"29","text":"Ndị na-eso ụzọ ya sịrị, “Lee, ugbu a ka okwu gị doro anya. Ọ bụkwaghị ilu ka i na-atụ."},{"book":"Jọn","chapter":"16","verse":"30","text":"Ugbu a ka o doro anyị anya na ị maara ihe niile. Ọ bakwaghị uru ka onye ọbụla jụọ gị ihe ọbụla. Nʼihi nke a, anyị kwere na i si nʼebe Chineke nọ bịa.”"},{"book":"Jọn","chapter":"16","verse":"31","text":"Jisọs zara ha, “Unu ekwerela ugbu a?"},{"book":"Jọn","chapter":"16","verse":"32","text":"Lee! Oge na-abịa, oge ahụ eruola, mgbe unu ga-agbasacha. Onye ọbụla nʼụlọ nke ya. Mgbe ahụ, unu ga-ahapụ naanị m, ma ọ bụghị naanị m nọ nʼihi na mụ na Nna m nọ."},{"book":"Jọn","chapter":"16","verse":"33","text":"“Agwala m unu ihe ndị a niile ka unu nwee udo nʼime m. Nʼime ụwa, unu ga-enwe nsogbu. Ma ka obi sie unu ike, nʼihi na emeriela m ụwa.”"}]}