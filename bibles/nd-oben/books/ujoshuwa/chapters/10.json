{"data":[{"book":"UJoshuwa","chapter":"10","verse":"1","text":"U-Adoni-Zedekhi inkosi yaseJerusalema wezwa ukuthi uJoshuwa wayesethumbe i-Ayi wayitshabalalisa, njengalokho akwenza eJerikho lenkosini yayo, lokuthi abantu baseGibhiyoni babenze isivumelwano sokuthula labako-Israyeli njalo sebehlala labo."},{"book":"UJoshuwa","chapter":"10","verse":"2","text":"Yena labantu bakhe besaba kakhulu ngalokhu, ngenxa yokuthi iGibhiyoni kwakulidolobho eliqakatheke kakhulu, njengelinye lamadolobho esikhosini; lalilikhulu kule-Ayi, njalo amadoda alo wonke ayezingwazi ezilamandla."},{"book":"UJoshuwa","chapter":"10","verse":"3","text":"Ngakho u-Adoni-Zedekhi inkosi yaseJerusalema wakhalaza kuHohamu inkosi yaseHebhroni, kuPhiramu inkosi yaseJamuthi, kuJafiya inkosi yaseLakhishi lakuDebhiri inkosi yase-Egiloni."},{"book":"UJoshuwa","chapter":"10","verse":"4","text":"Wathi kubo, “Wozani lizongincedisa ukuhlasela iGibhiyoni ngenxa yokuthi yenze isivumelwano sokuthula loJoshuwa labako-Israyeli.”"},{"book":"UJoshuwa","chapter":"10","verse":"5","text":"Ngakho amakhosi womahlanu ama-Amori, aseJerusalema, eHebhroni, eJamuthi, eLakhishi lase-Egiloni abambana. Aphuma lamabutho awo wonke ayihonqolozela iGibhiyoni ayihlasela."},{"book":"UJoshuwa","chapter":"10","verse":"6","text":"AmaGibhiyoni athumela ilizwi kuJoshuwa ezihonqweni zaseGiligali athi: “Ungalahli izinceku zakho. Woza ngapha kithi ngokuphangisa uzosisiza! Sincede, ngoba wonke amakhosi ama-Amori abusa emazweni asemaqaqeni asebambene ukuze alwisane lathi.”"},{"book":"UJoshuwa","chapter":"10","verse":"7","text":"Ngakho uJoshuwa wasuka eGiligali, wenyuka kanye lebutho lakhe lonke, elaligoqela wonke amadoda ayekwazi ukulwa."},{"book":"UJoshuwa","chapter":"10","verse":"8","text":"UThixo wathi kuJoshuwa, “Ungabesabi; sengibanikele esandleni sakho. Kakho loyedwa ozakwenelisa ukumelana lawe.”"},{"book":"UJoshuwa","chapter":"10","verse":"9","text":"Ngemva kokuhamba okobusuku bonke besuka eGiligali, uJoshuwa wabajuma."},{"book":"UJoshuwa","chapter":"10","verse":"10","text":"UThixo wenza ukuthi basanganiseke phambi kuka-Israyeli, wabehlula ngokunqoba okukhulu eGibhiyoni. Abako-Israyeli baxotshana labo emgwaqweni oya eBhethi-Horoni, baxhumana labo baze bayafika e-Azekha leMakheda."},{"book":"UJoshuwa","chapter":"10","verse":"11","text":"Lapho bebalekela abako-Israyeli emgwaqweni osuka eBhethi-Horoni usiya e-Azekha, uThixo wehlisa isiqhotho esikhulu sivela emkhathini, njalo inengi labo lafa libulawa yisiqhotho ukwedlula ababulawa zinkemba zabako-Israyeli."},{"book":"UJoshuwa","chapter":"10","verse":"12","text":"Ngalelolanga uThixo wanikela ngalo ama-Amori kwabako-Israyeli, uJoshuwa wathi kuThixo phambi kwabako-Israyeli:"},{"book":"UJoshuwa","chapter":"10","verse":"13","text":"Ngakho ilanga lema lathi mpo,"},{"book":"UJoshuwa","chapter":"10","verse":"14","text":"Kakuzange kube losuku olwafana lalo ngaphambili kumbe kuze kube lamhlanje, usuku lapho uThixo alalela khona umuntu. Ngeqiniso uThixo wayelwela u-Israyeli!"},{"book":"UJoshuwa","chapter":"10","verse":"15","text":"Ngakho uJoshuwa waphindela labo bonke abako-Israyeli ezihonqweni zaseGiligali."},{"book":"UJoshuwa","chapter":"10","verse":"16","text":"Amakhosi lawo womahlanu abaleka ayacatsha ebhalwini lwaseMakheda."},{"book":"UJoshuwa","chapter":"10","verse":"17","text":"Kwathi uJoshuwa esetshelwe ukuthi amakhosi womahlanu ayetholakale ecatshile ebhalwini lweMakheda,"},{"book":"UJoshuwa","chapter":"10","verse":"18","text":"wathi, “Giqani amatshe amakhulu liwafake emlonyeni wobhalu, beselisithi amanye amadoda alinde."},{"book":"UJoshuwa","chapter":"10","verse":"19","text":"Kodwa lingemi! Xotshani izitha zenu, lingazivumeli ukuthi zifike emadolobheni azo, ngoba uThixo uNkulunkulu wenu esezinikele ezandleni zenu.”"},{"book":"UJoshuwa","chapter":"10","verse":"20","text":"Ngakho uJoshuwa labako-Israyeli bababhubhisa baphosa baphela bonke kodwa abalutshwana abasalayo banelisa ukufika emadolobheni abo ayezinqaba."},{"book":"UJoshuwa","chapter":"10","verse":"21","text":"Ibutho lonke lenelisa ukuphenduka ngokuthula kuJoshuwa esihonqweni seMakheda, njalo kakho owake wakhuluma okubi ngabako-Israyeli."},{"book":"UJoshuwa","chapter":"10","verse":"22","text":"UJoshuwa wathi, “Vulani umlomo wobhalu beseliletha amakhosi womahlanu eze kimi.”"},{"book":"UJoshuwa","chapter":"10","verse":"23","text":"Ngakho bakhupha amakhosi womahlanu ebhalwini, inkosi yaseJerusalema, eyeHebhroni, yeJamuthi, eyeLakhishi kanye leyase-Egiloni."},{"book":"UJoshuwa","chapter":"10","verse":"24","text":"Bathi sebelethe amakhosi la kuJoshuwa, wabiza wonke amadoda ako-Israyeli wasesithi kubo bonke abalawuli bamabutho ababeze laye, “Wozani lapha lizofaka inyawo zenu entanyeni zala amakhosi.” Ngakho beza phambili basebefaka inyawo zabo entanyeni zawo."},{"book":"UJoshuwa","chapter":"10","verse":"25","text":"UJoshuwa wathi kubo, “Lingesabi; lingadangali qinani libe lezibindi. Lokhu yikho okuzakwenziwa nguThixo kuzozonke izitha elizalwisana lazo.”"},{"book":"UJoshuwa","chapter":"10","verse":"26","text":"Ngakho uJoshuwa wawabulala amakhosi la wawalengisa ensikeni ezinhlanu, alenga lapho kwaze kwahlwa."},{"book":"UJoshuwa","chapter":"10","verse":"27","text":"Ekutshoneni kwelanga uJoshuwa walaya ukuthi bawethule bawaphose ebhalwini lapho ayekade ecatshe khona. Emlonyeni wobhalu bafaka amatshe amakhulu alokhu ekhona lanamhlanje."},{"book":"UJoshuwa","chapter":"10","verse":"28","text":"Ngalelolanga uJoshuwa wathumba iMakheda. Wahlasela idolobho kanye lenkosi yalo ngenkemba, wabhubhisa wonke umuntu owayephakathi kwalo. Kakho owatshiywa ephila. Wenza enkosini yeMakheda lokho ayekwenze enkosini yaseJerikho."},{"book":"UJoshuwa","chapter":"10","verse":"29","text":"Ngakho uJoshuwa labo bonke abako-Israyeli ababelaye basuka eMakheda baya eLibhina balihlasela."},{"book":"UJoshuwa","chapter":"10","verse":"30","text":"UThixo waphinda wanikela lelodolobho lenkosi yalo esandleni sika-Israyeli. UJoshuwa wahlasela ngenkemba idolobho laye wonke umuntu owayephakathi kwalo. Kakho owatshiywa ephila lapho. Wenza enkosini yalo lokho ayekwenze enkosini yeJerikho."},{"book":"UJoshuwa","chapter":"10","verse":"31","text":"Ngakho uJoshuwa labo bonke abako-Israyeli ayelabo bahamba besuka eLibhina besiya eLakhishi; balihanqa basebelihlasela."},{"book":"UJoshuwa","chapter":"10","verse":"32","text":"UThixo wanikela iLakhishi ku-Israyeli, uJoshuwa wayithatha ngelanga lesibili. Idolobho laye wonke umuntu owayephakathi kwalo wakuhlasela ngenkemba, njengalokho ayekwenze eLibhina."},{"book":"UJoshuwa","chapter":"10","verse":"33","text":"Kunjalo-nje uHoramu inkosi yaseGezeri yayize ukuzoncedisa iLakhishi kodwa uJoshuwa wayehlula ndawonye lebutho layo, kakho owatshiywa ephila."},{"book":"UJoshuwa","chapter":"10","verse":"34","text":"Ngakho uJoshuwa labo bonke abako-Israyeli ababelaye basuka eLakhishi baya edolobheni le-Egiloni; basebelihanqa balihlasela."},{"book":"UJoshuwa","chapter":"10","verse":"35","text":"Balithumba ngalelolanga, balihlakaza ngenkemba basebebhubhisa wonke umuntu owayephakathi kwalo, njengalokho ababekwenze eLakhishi."},{"book":"UJoshuwa","chapter":"10","verse":"36","text":"Ngakho uJoshuwa labo bonke abako-Israyeli ababelaye bahamba besuka e-Egiloni baya eHebhroni bayihlasela."},{"book":"UJoshuwa","chapter":"10","verse":"37","text":"Balithumba lelodolobho ngenkemba ndawonye lamakhosi alo, imizana yalo laye wonke umuntu owayephakathi kwalo, kakho owatshiywa ephila. Njengalokho abakwenza e-Egiloni, balitshabalalisa laye wonke umuntu owayephakathi kwalo."},{"book":"UJoshuwa","chapter":"10","verse":"38","text":"Ngakho uJoshuwa labo bonke abako-Israyeli ayelabo baphenduka bahlasela iDebhiri."},{"book":"UJoshuwa","chapter":"10","verse":"39","text":"Bathumba lelidolobho, inkosi lemizi yalo, bayihlasela ngenkemba. Bonke abantu ababephakathi kwalo babhujiswa baphela. Kakho owatshiywa ephila. Benza eDebhiri lenkosini yakhona lokho abakwenza eLibhina lenkosini yakhona kanye leHebhroni."},{"book":"UJoshuwa","chapter":"10","verse":"40","text":"Ngakho uJoshuwa wasinqoba sonke isabelo, okugoqela ilizwe lamaqaqa, iNegebi, emawatheni ezintaba entshonalanga lemithezukweni yezintaba ndawonye lamakhosi alapho wonke. Kakho owatshiywa ephila. Wabhubhisa bonke abebephefumula, njengoba uThixo, uNkulunkulu ka-Israyeli wayebalayile."},{"book":"UJoshuwa","chapter":"10","verse":"41","text":"UJoshuwa wabanqoba kusukela eKhadeshi Bhaneya kusiya eGaza lakuso sonke isabelo seGosheni kusiya eGibhiyoni."},{"book":"UJoshuwa","chapter":"10","verse":"42","text":"Wonke amakhosi la lamazwe awo athunjwa nguJoshuwa ekuhlaseleni kunye, ngenxa yokuthi uThixo, uNkulunkulu ka-Israyeli, walwela u-Israyeli."},{"book":"UJoshuwa","chapter":"10","verse":"43","text":"Ngakho uJoshuwa waphindela laye wonke u-Israyeli ezihonqweni zaseGiligali."}]}