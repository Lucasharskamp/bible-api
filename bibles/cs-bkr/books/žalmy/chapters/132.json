{"data":[{"book":"Žalmy","chapter":"132","verse":"1","text":"Píseň stupňů. Pamětliv buď, Hospodine, na Davida i na všecka trápení jeho,"},{"book":"Žalmy","chapter":"132","verse":"2","text":"Jak se přísahou zavázal Hospodinu, a slib učinil Nejmocnějšímu Jákobovu, řka:"},{"book":"Žalmy","chapter":"132","verse":"3","text":"Jistě že nevejdu do stánku domu svého, a nevstoupím na postel ložce svého,"},{"book":"Žalmy","chapter":"132","verse":"4","text":"Aniž dám očím svým usnouti, ani víčkám svým zdřímati,"},{"book":"Žalmy","chapter":"132","verse":"5","text":"Dokudž nenajdu místa Hospodinu, k příbytkům Nejmocnějšímu Jákobovu."},{"book":"Žalmy","chapter":"132","verse":"6","text":"Aj, uslyšavše o ní, že byla v kraji Efratském, našli jsme ji na polích Jaharských."},{"book":"Žalmy","chapter":"132","verse":"7","text":"Vejdemeť již do příbytků jeho, a skláněti se budeme u podnoží noh jeho."},{"book":"Žalmy","chapter":"132","verse":"8","text":"Povstaniž, Hospodine, a vejdi do odpočinutí svého, ty i truhla velikomocnosti tvé."},{"book":"Žalmy","chapter":"132","verse":"9","text":"Kněží tvoji ať se zobláčejí v spravedlnost, a svatí tvoji ať vesele prozpěvují."},{"book":"Žalmy","chapter":"132","verse":"10","text":"Pro Davida služebníka svého neodvracejž tváři pomazaného svého."},{"book":"Žalmy","chapter":"132","verse":"11","text":"Učinilť jest Hospodin pravdomluvnou přísahu Davidovi, aniž se od ní uchýlí, řka: Z plodu života tvého posadím na trůn tvůj."},{"book":"Žalmy","chapter":"132","verse":"12","text":"Budou-li ostříhati synové tvoji smlouvy mé a svědectví mých, kterýmž je vyučovati budu, také i synové jejich až na věky seděti budou na stolici tvé."},{"book":"Žalmy","chapter":"132","verse":"13","text":"Neboť jest vyvolil Hospodin Sion, oblíbil jej sobě za svůj příbytek, řka:"},{"book":"Žalmy","chapter":"132","verse":"14","text":"Toť bude obydlí mé až na věky, tuť přebývati budu, nebo jsem sobě to oblíbil."},{"book":"Žalmy","chapter":"132","verse":"15","text":"Potravu jeho hojným požehnáním rozmnožím, chudé jeho chlebem nasytím,"},{"book":"Žalmy","chapter":"132","verse":"16","text":"A kněží jeho v spasení zobláčím, a svatí jeho vesele prozpěvovati budou."},{"book":"Žalmy","chapter":"132","verse":"17","text":"Tuť způsobím, aby zkvetl roh Davidův; připravím svíci pomazanému svému."},{"book":"Žalmy","chapter":"132","verse":"18","text":"Nepřátely jeho v hanbu zobláčím, nad ním pak kvésti bude koruna jeho."}]}