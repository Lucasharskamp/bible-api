{"data":[{"book":"1 Atesalonika","chapter":"5","verse":"1","text":"Tsono abale, za nthawi ndi nyengo yake nʼkosafunikira kuti tikulembereni,"},{"book":"1 Atesalonika","chapter":"5","verse":"2","text":"chifukwa mukudziwa bwino lomwe kuti tsiku la Ambuye lidzafika ngati mbala usiku."},{"book":"1 Atesalonika","chapter":"5","verse":"3","text":"Pamene anthu akunena kuti, “Mtendere ndi chitetezo,” chiwonongeko chidzafika pa iwo mwadzidzidzi, monga zowawa za amayi pobereka, ndipo sadzathawa."},{"book":"1 Atesalonika","chapter":"5","verse":"4","text":"Koma inu abale, simuli mu mdima kuti tsiku limeneli lidzakudzidzimutseni ngati mbala."},{"book":"1 Atesalonika","chapter":"5","verse":"5","text":"Nonse ndinu ana a kuwunika ndi ana a usana. Sindife anthu a usiku kapena mdima."},{"book":"1 Atesalonika","chapter":"5","verse":"6","text":"Chomwecho tsono, tisafanane ndi ena amene akugona koma tikhale maso ndi odzisunga."},{"book":"1 Atesalonika","chapter":"5","verse":"7","text":"Pakuti amene akugona, amagona usiku, ndi amene amaledzera, amaledzera usiku."},{"book":"1 Atesalonika","chapter":"5","verse":"8","text":"Koma popeza ndife a usana, tikhale odzisunga, titavala chikhulupiriro ndi chikondi ngati chovala pachifuwa, ndi chiyembekezo cha chipulumutso ngati chipewa."},{"book":"1 Atesalonika","chapter":"5","verse":"9","text":"Pakuti Mulungu sanatisankhe kuti tikavutike ndi mkwiyo koma kuti tilandire chipulumutso kudzera mwa Ambuye athu Yesu Khristu."},{"book":"1 Atesalonika","chapter":"5","verse":"10","text":"Iye anatifera ndi cholinga chakuti, kaya tili ndi moyo kapena tagona, tikhale naye pamodzi."},{"book":"1 Atesalonika","chapter":"5","verse":"11","text":"Choncho limbikitsanani wina ndi mnzake ndi kuthandizana kukula mu mzimu, monga momwe mukuchitira."},{"book":"1 Atesalonika","chapter":"5","verse":"12","text":"Tsopano tikukupemphani abale kuti muziwalemekeza amene akugwira ntchito pakati panu, amene amakuyangʼanirani mwa Ambuye ndi amene amakulimbikitsani."},{"book":"1 Atesalonika","chapter":"5","verse":"13","text":"Muziwachitira ulemu kwambiri mwachikondi chifukwa cha ntchito yawo. Mukhale pa mtendere wina ndi mnzake."},{"book":"1 Atesalonika","chapter":"5","verse":"14","text":"Ndipo tikukupemphani abale, muwachenjeze amene akungokhala osagwira ntchito, alimbikitseni amanyazi, thandizani ofowoka ndipo muzilezera mtima aliyense."},{"book":"1 Atesalonika","chapter":"5","verse":"15","text":"Onetsetsani kuti wina asabwezere choyipa kwa omuchitira choyipa koma nthawi zonse yesetsani kukhala okoma mtima kwa wina ndi mnzake; ndiponso ndi kwa anthu ena onse."},{"book":"1 Atesalonika","chapter":"5","verse":"16","text":"Kondwerani nthawi zonse."},{"book":"1 Atesalonika","chapter":"5","verse":"17","text":"Pempherani kosalekeza."},{"book":"1 Atesalonika","chapter":"5","verse":"18","text":"Yamikani mu zonse, pakuti ichi ndi chifuniro cha Mulungu kwa inu mwa Khristu Yesu."},{"book":"1 Atesalonika","chapter":"5","verse":"19","text":"Musazimitse moto wa Mzimu Woyera."},{"book":"1 Atesalonika","chapter":"5","verse":"20","text":"Musanyoze mawu a uneneri."},{"book":"1 Atesalonika","chapter":"5","verse":"21","text":"Yesani zinthu zonse. Gwiritsitsani chimene ndi chabwino."},{"book":"1 Atesalonika","chapter":"5","verse":"22","text":"Mupewe choyipa cha mtundu wina uliwonse."},{"book":"1 Atesalonika","chapter":"5","verse":"23","text":"Mulungu mwini, Mulungu wamtendere, akuyeretseni kotheratu. Mzimu wanu wonse, moyo ndi thupi zisungidwe zopanda cholakwa mpaka kubwera kwa Ambuye athu Yesu Khristu."},{"book":"1 Atesalonika","chapter":"5","verse":"24","text":"Amene anakuyitanani ndi wokhulupirika ndipo Iye adzachita zimenezi."},{"book":"1 Atesalonika","chapter":"5","verse":"25","text":"Abale, mutipempherere."},{"book":"1 Atesalonika","chapter":"5","verse":"26","text":"Perekani moni wachikondi kwa onse."},{"book":"1 Atesalonika","chapter":"5","verse":"27","text":"Pamaso pa Ambuye ndikulamula kuti kalatayi iwerengedwe kwa abale onse."},{"book":"1 Atesalonika","chapter":"5","verse":"28","text":"Chisomo cha Ambuye athu Yesu Khristu chikhale nanu."}]}