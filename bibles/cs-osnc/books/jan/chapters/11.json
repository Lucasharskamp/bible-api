{"data":[{"book":"Jan","chapter":"11","verse":"1","text":"Ježíšův přítel Lazar těžce onemocněl. Žil se svými sestrami Marií a Martou ve vesnici Betanii."},{"book":"Jan","chapter":"11","verse":"2","text":"(Marie byla ta žena, která pomazala vzácnou mastí Ježíšovy nohy, jak se ještě dovíme.)"},{"book":"Jan","chapter":"11","verse":"3","text":"Bály se o bratrův život, a tak poslaly Ježíšovi vzkaz:"},{"book":"Jan","chapter":"11","verse":"4","text":"Když se to Ježíš dověděl, řekl: „Nebojte se, Bůh nechce Lazarovu smrt, chce jen oslavit svého Syna.“"},{"book":"Jan","chapter":"11","verse":"5-6","text":"Měl velmi rád obě sestry i Lazara, ale přesto se ještě dva dny zdržel na místě, kde ho zastihla zpráva o Lazarově nemoci."},{"book":"Jan","chapter":"11","verse":"7","text":"Teprve pak řekl svým učedníkům: „Pojďme tedy do Betanie!“"},{"book":"Jan","chapter":"11","verse":"8","text":"Ale ti namítali: „Mistře, ty chceš do Judska? Vždyť tě tam chtěli nedávno zabít, a ty se tam chceš vrátit?“"},{"book":"Jan","chapter":"11","verse":"9","text":"„Proč se bojíte, jako by už nastávala noc,“ řekl jim Ježíš. „Můj den ještě neskončil."},{"book":"Jan","chapter":"11","verse":"10","text":"Kdo chodí ve dne, nemusí se bát úrazu, protože dobře vidí na cestu. Teprve cesta za tmy je nebezpečná.“"},{"book":"Jan","chapter":"11","verse":"11","text":"Potom dodal: „Náš přítel Lazar usnul a já ho jdu probudit.“"},{"book":"Jan","chapter":"11","verse":"12","text":"Učedníci se zaradovali: „Tak on spí? To mu udělá dobře.“"},{"book":"Jan","chapter":"11","verse":"13","text":"Ježíš však nemluvil o uzdravujícím spánku, ale o Lazarově smrti."},{"book":"Jan","chapter":"11","verse":"14","text":"Řekl jim tedy otevřeně: „Lazar zemřel"},{"book":"Jan","chapter":"11","verse":"15","text":"a já jsem rád, že jsem k němu nepřišel před jeho smrtí. Mohu vám tak podat nový důkaz o své moci, abyste mi uvěřili. Pojďme tam.“"},{"book":"Jan","chapter":"11","verse":"16","text":"Tomáš, kterému říkali Dvojče, rezignovaně povzdechl: „Pojďme, ať třeba umřeme s ním!“"},{"book":"Jan","chapter":"11","verse":"17","text":"Do Betanie přišli čtyři dny po Lazarově pohřbu."},{"book":"Jan","chapter":"11","verse":"18","text":"Z Jeru-zaléma bylo do Betanie jen asi tři kilometry,"},{"book":"Jan","chapter":"11","verse":"19","text":"a tak mnozí známí z města přicházeli těšit Lazarovy sestry v jejich žalu."},{"book":"Jan","chapter":"11","verse":"20-21","text":"Ty se dověděly, že Ježíš přichází. Marie zůstala doma, ale Marta mu běžela vstříc se slovy: „Pane, kdybys tu byl, bratr by jistě neumřel."},{"book":"Jan","chapter":"11","verse":"22","text":"Ale já vím, že ani teď Bůh neodmítne žádnou tvoji prosbu.“"},{"book":"Jan","chapter":"11","verse":"23","text":"„Neboj se,“ odpověděl jí Ježíš, „tvůj bratr bude zase žít.“"},{"book":"Jan","chapter":"11","verse":"24-26","text":"Ježíš jí řekl: „To já přináším vzkříšení a život. Ti, kdo ve mne uvěřili, ať zemřeli nebo ještě žijí, v žádném případě nezemřou navždy. Věříš tomu, Marto?“"},{"book":"Jan","chapter":"11","verse":"27","text":"„Věřím, že jsi Boží Syn. Jsi Mesiáš, který měl přijít na svět,“ odpověděla."},{"book":"Jan","chapter":"11","verse":"28","text":"Marta se pak vrátila domů a pošeptala své sestře: „Přišel Mistr a chce s tebou mluvit.“"},{"book":"Jan","chapter":"11","verse":"29","text":"Sotva to Marie uslyšela, vstala a spěchala k němu."},{"book":"Jan","chapter":"11","verse":"30","text":"Ježíš se zatím zdržoval na místě, kde se setkal s Martou."},{"book":"Jan","chapter":"11","verse":"31","text":"Židé, kteří Marii utěšovali, se domnívali, že se jde vyplakat k Lazarovu hrobu, proto šli za ní."},{"book":"Jan","chapter":"11","verse":"32","text":"Jakmile Marie našla Ježíše, poklekla před ním na zem a naříkala: „Pane, kdybys byl zastihl Lazara živého, jistě bys ho nenechal zemřít.“"},{"book":"Jan","chapter":"11","verse":"33","text":"Mariin pláč Ježíše rozrušil a okázalý nářek Židů se ho nemile dotkl."},{"book":"Jan","chapter":"11","verse":"34","text":"Zeptal se: „Kam jste Lazara pohřbili?“"},{"book":"Jan","chapter":"11","verse":"35","text":"Teď vyhrkly slzy i Ježíšovi."},{"book":"Jan","chapter":"11","verse":"36","text":"„Podívejte, jak ho měl rád,“ šeptali někteří mezi sebou."},{"book":"Jan","chapter":"11","verse":"37","text":"Jiní však namítali: „Proč nechal Lazara zemřít? Vždyť před tím uzdravil slepce. Nemohl ho zachránit?“"},{"book":"Jan","chapter":"11","verse":"38","text":"To Ježíše popudilo a vykročil k hrobu. Byla to jeskyně zavalená balvanem."},{"book":"Jan","chapter":"11","verse":"39","text":"„Odvalte ten kámen!“ přikázal Ježíš."},{"book":"Jan","chapter":"11","verse":"40","text":"„Kde zůstala tvoje víra, že se Bůh oslaví?“ podivil se Ježíš."},{"book":"Jan","chapter":"11","verse":"41","text":"Otevřeli hrob, Ježíš pohlédl k nebi a modlil se: „Otče, děkuji ti, že mne vyslyšíš."},{"book":"Jan","chapter":"11","verse":"42","text":"Já vím, že vždycky slyšíš, ale říkám to nahlas, aby tito lidé uvěřili, že jsi mne poslal.“"},{"book":"Jan","chapter":"11","verse":"43","text":"Pak zvolal: „Lazare, pojď ven!“"},{"book":"Jan","chapter":"11","verse":"44","text":"A Lazar vyšel."},{"book":"Jan","chapter":"11","verse":"45","text":"Tehdy mnoho z přihlížejících Židů Ježíšovi uvěřilo, protože se stali svědky tohoto zázraku."},{"book":"Jan","chapter":"11","verse":"46","text":"Někteří z nich však zprávu o této události donesli farizejům."},{"book":"Jan","chapter":"11","verse":"47","text":"Ti se sešli k poradě s předními židovskými kněžími: „Co si s ním počneme? Ten člověk dělá skutečné divy!"},{"book":"Jan","chapter":"11","verse":"48","text":"Bude-li ve své činnosti pokračovat, všichni mu uvěří a provolají ho králem. Římané zakročí a je konec s naší vládou, chrámem i národem.“"},{"book":"Jan","chapter":"11","verse":"49","text":"Úřadující velekněz Kaifáš řekl: „Vezměte rozum do hrsti!"},{"book":"Jan","chapter":"11","verse":"50","text":"Proč by měl být zničen celý národ, ať zemře jeden za všechny.“"},{"book":"Jan","chapter":"11","verse":"51","text":"Když Kaifáš navrhoval tento úklad proti Ježíšovi, netušil, že pověděl slova, která se naplní. Jako velekněz prohlásil, že Ježíš má být obětován za svůj lid."},{"book":"Jan","chapter":"11","verse":"52","text":"Jeho výrok se nevztahoval jen na Židy, ale na lidi ze všech národů, ze kterých bude vytvořena Kristova církev."},{"book":"Jan","chapter":"11","verse":"53","text":"Od této chvíle usilovali židovští kněží a farizejové o Ježíšův život."},{"book":"Jan","chapter":"11","verse":"54","text":"Ježíš přestal veřejně vystupovat mezi Židy a usadil se se svými učedníky v Efrajimu, na okraji pouště."},{"book":"Jan","chapter":"11","verse":"55","text":"Přiblížily se opět Velikonoce. Do Jeruzaléma přišlo mnoho poutníků, aby se ještě před hlavními svátky očistili od hříchů."},{"book":"Jan","chapter":"11","verse":"56","text":"Ptali se po Ježíši a říkali si mezi sebou: „Co si myslíte o tom, že tu není?“"},{"book":"Jan","chapter":"11","verse":"57","text":"Kněží a farizejové veřejně vyhlásili, že každý, kdo by o Ježíši věděl, musí to ihned oznámit, aby ho mohli zatknout."}]}