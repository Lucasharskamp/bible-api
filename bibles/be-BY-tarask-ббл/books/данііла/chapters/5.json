{"data":[{"book":"ДАНІІЛА","chapter":"5","verse":"1","text":"Цар Валтасар справіў вялікую гасьціну тысячам вяльможаў і на вачах у тысячы піў віно."},{"book":"ДАНІІЛА","chapter":"5","verse":"2","text":"Скаштаваўшы віна, Валтасар загадаў прынесьці залаты і срэбраны посуд, які Навухаданосар, бацька ягоны, вынес з храма ў Ерусаліме, каб пілі зь яго цар, вяльможы ягоныя, ягоныя жонкі і ягоныя наложніцы."},{"book":"ДАНІІЛА","chapter":"5","verse":"3","text":"Тады прынесьлі залаты посуд, які вынесьлі з храма Дома Божага ў Ерусаліме; і пілі зь яго цар і вяльможы яго, ягоныя жонкі і ягоныя наложніцы,"},{"book":"ДАНІІЛА","chapter":"5","verse":"4","text":"пілі віно, і славілі багоў залатых і срэбных, медных, жалезных, драўняных і каменных."},{"book":"ДАНІІЛА","chapter":"5","verse":"5","text":"У той самы час выйшлі пальцы рукі чалавечай і пісалі насупраць сьвечніка на вапне сьцяны царскіх харомаў, і цар бачыў пясьць рукі, што пісала."},{"book":"ДАНІІЛА","chapter":"5","verse":"6","text":"Тады цар перамяніўся з твару свайго; думкі ягоныя зьбянтэжылі яго, суглобы паясьніцы ягонай паслабіліся, і калені яго біліся адно аб адно."},{"book":"ДАНІІЛА","chapter":"5","verse":"7","text":"Моцна закрычаў цар, каб прывялі і заклінальнікаў, Халдэяў і вяшчуноў; цар загаварыў і сказаў мудрацам Вавілонскім: «хто прачытае гэта напісанае і разгадае мне сутнасьць яго, той будзе апрануты ў пурпуру, і залаты ланцуг атрымае на шыю сваю, і трэцім валадаром будзе ў царстве»."},{"book":"ДАНІІЛА","chapter":"5","verse":"8","text":"І ўвайшлі ўсе царовыя мудрацы, але не маглі прачытаць пісаньня і разгадаць цару сутнасьць яго."},{"book":"ДАНІІЛА","chapter":"5","verse":"9","text":"Цар Валтасар над меру ўстрывожыўся, і выгляд ягонага твару зьмяніўся, і вяльможы ягоныя сумеліся."},{"book":"ДАНІІЛА","chapter":"5","verse":"10","text":"На словы цара і яго вяльможаў увайшла ў пакой гасьціны царыца; загаварыла царыца і сказала: «цару, вавекі жыві! хай цябе не бянтэжаць думкі твае, і хай не мяняецца выгляд твару твайго."},{"book":"ДАНІІЛА","chapter":"5","verse":"11","text":"Ёсьць у тваім царстве муж, у якім дух сьвятога Бога; у дні твайго бацькі былі ў ім яснасьць, розум і мудрасьць, роўная мудрасьці багоў, і цар Навухаданосар, твой бацька, паставіў яго начальнікам чарадзеяў, Халдэяў і вяшчуноў, - сам бацька твой, цар,"},{"book":"ДАНІІЛА","chapter":"5","verse":"12","text":"бо ў ім, у Данііле, якога цар пераназваў Валтасарам, выявіліся высокі дух, веданьне і розум, здольны разгадваць сны, тлумачыць загадкі і разблытваць вузлы. Дык вось, няхай паклічуць Данііла, - і ён разгадае сутнасьць»."},{"book":"ДАНІІЛА","chapter":"5","verse":"13","text":"Тады ўведзены быў Данііл да цара, і цар пачаў слова і сказаў Даніілу: «ці ты Данііл, адзін з палонных сыноў Юдэйскіх, якіх мой бацька, цар, прывёў зь Юдэі?"},{"book":"ДАНІІЛА","chapter":"5","verse":"14","text":"Я чуў пра цябе, што дух Божы ў табе і сьвятло і розум, і высокая мудрасьць выяўлена ў табе."},{"book":"ДАНІІЛА","chapter":"5","verse":"15","text":"І вось, прыведзены былі да мяне мудрацы і заклінальнікі, каб прачытаць гэта напісанае і разгадаць мне сутнасьць яго; але яны не маглі абвясьціць мне гэтага."},{"book":"ДАНІІЛА","chapter":"5","verse":"16","text":"І я чуў пра цябе, што ты можаш тлумачыць загадкі і разблытваць вузлы; дык вось, калі можаш прачытаць гэта пісаньне і разгадаць мне сутнасьць яго, дык будзеш апрануты ў пурпуру, і залаты ланцуг атрымаеш на шыю сваю, і трэцім валадаром будзеш у царстве»."},{"book":"ДАНІІЛА","chapter":"5","verse":"17","text":"Тады адказваў Даніііл і сказаў цару: «дары твае хай будуць табе, і пашану аддай каму іншаму; а пісаньне я прачытаю цару і разгадку скажу яму."},{"book":"ДАНІІЛА","chapter":"5","verse":"18","text":"Цару! Усявышні Бог даў твайму бацьку Навухаданосару царства, веліч, гонар і славу."},{"book":"ДАНІІЛА","chapter":"5","verse":"19","text":"Перад веліччу, якую Ён даў яму, усе народы, плямёны і роды трымцелі і баяліся яго; каго ён хацеў, забіваў, і каго хацеў, пакідаў жывога; каго хацеў, узвышаў, і каго хацеў, паніжаў."},{"book":"ДАНІІЛА","chapter":"5","verse":"20","text":"Але калі сэрца ягонае заганарылася і дух ажарсьцвеў да дзёрзкасьці, ён быў скінуты з царскага трона свайго і пазбаўлены славы сваёй,"},{"book":"ДАНІІЛА","chapter":"5","verse":"21","text":"і адлучаны быў ад сыноў чалавечых, і сэрца яго прыпадобнілася да зьвярынага, і жыў ён зь дзікімі асламі; кармілі яго травою, як вала, і цела яго аброшана было нябеснаю расою, пакуль ён ня ўведаў, што над царствам чалавечым валадарыць Усявышні Бог і становіць над ім, каго хоча."},{"book":"ДАНІІЛА","chapter":"5","verse":"22","text":"І ты, сыне яго Валтасар, не ўпакорыў сэрца твайго, хоць ведаў усё гэта,"},{"book":"ДАНІІЛА","chapter":"5","verse":"23","text":"узьнёсься супроць Госпада нябёсаў, і посуд храма Яго прынесьлі табе, і ты і твае вяльможы і наложніцы твае пілі зь яго віно, і ты славіў багоў срэбраных і залатых, медных, жалезных, драўляных і каменных, якія ня бачаць, і ня чуюць, і не разумеюць; а Бога, у руцэ ў Якога душа твая і ў Якога твае ўсе шляхі, ты не праславіў."},{"book":"ДАНІІЛА","chapter":"5","verse":"24","text":"За гэта і паслана ад Яго пясьць рукі, і накрэсьлена гэта пісаньне."},{"book":"ДАНІІЛА","chapter":"5","verse":"25","text":"І вось што накрэсьлена: мэнэ, мэнэ, тэкэл, упарсін."},{"book":"ДАНІІЛА","chapter":"5","verse":"26","text":"Вось і разгадка слоў: мэнэ - вылічыў Бог царства тваё і паклаў канец яму;"},{"book":"ДАНІІЛА","chapter":"5","verse":"27","text":"тэкэл - ты ўзважаны на вагах і важыш вельмі мала;"},{"book":"ДАНІІЛА","chapter":"5","verse":"28","text":"пэрэс - падзелена царства тваё і аддадзена Мідзянам і Персам»."},{"book":"ДАНІІЛА","chapter":"5","verse":"29","text":"Тады па загадзе Валтасара апранулі Данііла ў пурпуру і павесілі залаты ланцуг на шыю яму і абвясьцілі яго трэцім валадаром у царстве."},{"book":"ДАНІІЛА","chapter":"5","verse":"30","text":"Тае самае ночы Валтасар, цар Халдэйскі, быў забіты,"},{"book":"ДАНІІЛА","chapter":"5","verse":"31","text":"і Дарый Мідзянін, якому было шэсьцьдзясят два гады, прыняў царства."}]}