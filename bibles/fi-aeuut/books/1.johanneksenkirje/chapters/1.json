{"data":[{"book":"1. Johanneksen kirje","chapter":"1","verse":"1","text":"Olen omin silmin nähnyt Kristuksen, kuullut hänen puhuvan ja koskettanut häntä käsilläni – häntä, joka oli olemassa jo ennen maailman luomista. Hän on Jumalan antama elämä, joka on tullut tänne Jumalan luota."},{"book":"1. Johanneksen kirje","chapter":"1","verse":"2","text":"Puhun siis Kristuksesta, joka on ikuisesti kestävä elämä. Ensin hän oli Isän luona, ja sitten me saimme nähdä hänet."},{"book":"1. Johanneksen kirje","chapter":"1","verse":"3,4","text":"Kerroimme teille tästä kaikesta näkemästämme ja kokemastamme, jotta teilläkin olisi sama ilo kuin meillä ja samanlainen yhteys Isään ja hänen Poikaansa, Jeesukseen Kristukseen."},{"book":"1. Johanneksen kirje","chapter":"1","verse":"5","text":"Jumala on antanut edelleen teille välitettäväksi tämän sanoman: Jumala on valo, eikä hänessä ole pimeyttä."},{"book":"1. Johanneksen kirje","chapter":"1","verse":"6","text":"Me siis valehtelemme, jos sanomme olevamme hänen ystäviään, vaikka jatkamme pimeässä elämistä syntiä tehden."},{"book":"1. Johanneksen kirje","chapter":"1","verse":"7","text":"Mutta jos elämme – niin kuin Kristus – valossa lähellä Jumalaa, silloin meillä on yhteys toisiimme ja Jeesuksen, hänen Poikansa, veri puhdistaa meidät kaikesta synnistä."},{"book":"1. Johanneksen kirje","chapter":"1","verse":"8","text":"Jos emme myönnä olevamme syntisiä, petämme itseämme ja kieltäydymme uskomasta tosiasioita."},{"book":"1. Johanneksen kirje","chapter":"1","verse":"9","text":"Mutta jos tunnustamme syntimme hänelle1:9 Sisältyy ajatukseen; sananmukaisesti: »jos me tunnustamme syntimme»., voimme luottaa siihen, että Jumala uskollisuudessaan antaa meille Kristuksen teon tähden anteeksi ja puhdistaa meidät kaikesta väärästä."},{"book":"1. Johanneksen kirje","chapter":"1","verse":"10","text":"Jos väitämme, ettemme ole tehneet syntiä, valehtelemme ja leimaamme Jumalankin valehtelijaksi, sillä hän sanoo meidän olevan syntisiä."}]}