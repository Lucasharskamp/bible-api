{"data":[{"book":"Roome","chapter":"12","verse":"1","text":"Hesa gishshi ta ishato inte asatetha geeshine Xoossu ufaysiza paxa yarsho oothidi inte shiishshana mala ta intena Xoossa qadhetan woossays. Hesikka wozinamma asa mala inte Xoossas oothiza oothokko."},{"book":"Roome","chapter":"12","verse":"2","text":"Loo7o ufaysizazine kumeth gididazi Xoossa sheney azakone inte paaci erana mala inte qofan oraxidi lamettite attin hayssa alame asa milatopite."},{"book":"Roome","chapter":"12","verse":"3","text":"Intes Xoossi immida ammano mala interika intena paaci xeellite attin ha7i dizaysafe bolara intena dhoqisi xeellontta mala tani taas imettida Xoossa kiyatethan intena issa issa zorays."},{"book":"Roome","chapter":"12","verse":"4","text":"Nupe issi issi uras issi asatetha bolla daro biliteti diza mala heytikka he biliteti issi mala ootho oothonttaysatho"},{"book":"Roome","chapter":"12","verse":"5","text":"Hessaththoka nuni darota gidi uttidi Kiristoosan issi ashoko. Nuni issay issas ashokko."},{"book":"Roome","chapter":"12","verse":"6","text":"Nuusi immetida imota mala dumma dumma imotethi dees. Isades burope hananazi yooto gidiko izades immetida ammano mala yooto."},{"book":"Roome","chapter":"12","verse":"7","text":"Oothi maadizadey oothi maado. Tamarisizadeyka tamariso."},{"book":"Roome","chapter":"12","verse":"8","text":"Zorizade gidiko zoro. Baynidaytas immizadey gujji immo. Aysizadey minni aysso. maarizadeyka ufaysan maaro."},{"book":"Roome","chapter":"12","verse":"9","text":"Inte siqotethi qoodhepe qomo gidopo. Iitta gididayssa wursikka ixxite. Loo7o gididayssara issife oykettite."},{"book":"Roome","chapter":"12","verse":"10","text":"Inte inte garisan issay issara ishata mala loo7ethi siqetite. Issay issa beppe aathi bonichizayta gidite."},{"book":"Roome","chapter":"12","verse":"11","text":"Godas oothana ayanan xugetizayta gidite attin hessa he minotethafe guye gooppite."},{"book":"Roome","chapter":"12","verse":"12","text":"Ufayssan ufa7etizayta gidite; meto danida7ite; woossan minnite."},{"book":"Roome","chapter":"12","verse":"13","text":"Ammanishe waayetizaytas intes dizayssafe shaaki immite. Imath mokite."},{"book":"Roome","chapter":"12","verse":"14","text":"Intena qanigizayta anjjite attin qanigofite."},{"book":"Roome","chapter":"12","verse":"15","text":"Ufa7etizaytara ufa7etite; muzotizaytara muzotite."},{"book":"Roome","chapter":"12","verse":"16","text":"Inte inte garisan dosetethan diite. Maniqotara isopetethan daanas koyte attin otoropitene ceeqetopite."},{"book":"Roome","chapter":"12","verse":"17","text":"Oonasikka iitta gishshi iitta zaaropite. Asi wuriso achan loo7o miishshi oothanas minnite."},{"book":"Roome","chapter":"12","verse":"18","text":"Intes danida7etiko inte inte baggara asi wurisora saron diite."},{"book":"Roome","chapter":"12","verse":"19","text":"Ta siiqoto, inte halo Xoossi kesso attin interika halo kesopite “Halo kesanay tanakko” gees Goday geeteti geeshsha maxaafan xaafetides."},{"book":"Roome","chapter":"12","verse":"20","text":"Halo kessanape “Neni ne morikey gafiko muza; izi saamotiko usha; ne hessaththo oothiko tama boniqo iza bolla korasa” geetetidi geeshsha maxaafan xaafetides."},{"book":"Roome","chapter":"12","verse":"21","text":"Iitta loo7o oothon xoono attin iittan xonettofa."}]}