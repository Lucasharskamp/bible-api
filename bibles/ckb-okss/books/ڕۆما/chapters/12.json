{"data":[{"book":"ڕۆما","chapter":"12","verse":"1","text":"بۆیە ئەی خوشک و برایان، لەبەر میهرەبانی خودا لێتان دەپاڕێمەوە لەشتان وەک قوربانییەکی زیندوو پێشکەش بکەن، پیرۆز و پەسەندکراو لەلای خودا، کە پەرستنی هۆشمەندانەتانە."},{"book":"ڕۆما","chapter":"12","verse":"2","text":"شێوەی ئەم دنیایە وەرمەگرن، بەڵکو بە نوێکردنەوەی بیرتان بگۆڕێن، تاکو بە لێکدانەوە بتوانن دەریبخەن خواستی خودا چییە، کە باش و پەسەندکراو و تەواوە."},{"book":"ڕۆما","chapter":"12","verse":"3","text":"بەو نیعمەتەی پێم دراوە بە هەر یەکێک دەڵێم کە لەنێوتاندایە: با لە نرخ بۆ خۆ دانان زێدەڕۆیی نەکات، بەڵکو لە نرخاندن هۆشیار بێت، بەو بڕە باوەڕەی خودا بە هەر یەکێکی بەخشیوە."},{"book":"ڕۆما","chapter":"12","verse":"4","text":"وەک چۆن لە یەک جەستەدا ئەندامی زۆرمان هەیە، هەموو ئەندامەکانیش یەک کاریان نییە،"},{"book":"ڕۆما","chapter":"12","verse":"5","text":"ئێمەش بە هەمان شێوە، هەرچەندە زۆرین، بە یەکبوون لەگەڵ مەسیح ئەندامی یەک جەستەین و هەر ئەندامێک پەیوەستە بە ئەندامەکانی دیکەوە."},{"book":"ڕۆما","chapter":"12","verse":"6","text":"بەڵام بەهرەی جیاوازمان هەیە، بەگوێرەی ئەو نیعمەتەی پێمان دراوە: ئەگەر کەسێک بەهرەی ڕاگەیاندنی پەیامی خودای هەیە، با بەگوێرەی ڕێژەی باوەڕ بێت؛"},{"book":"ڕۆما","chapter":"12","verse":"7","text":"ئەگەر بەهرەی خزمەتکردنی هەیە، با خزمەت بکات؛ ئەگەر بەهرەی فێرکردنی هەیە، با فێر بکات؛"},{"book":"ڕۆما","chapter":"12","verse":"8","text":"ئەگەر بەهرەی هاندانی هەیە، با هانبدات؛ ئەگەر بەهرەی بەخشینی هەیە، با بە‏ دڵفراوانییەوە ببەخشێت‏؛ ئەگەر بەهرەی ڕابەرایەتیکردنی هەیە، با بە دڵگەرمییەوە بێت؛ ئەگەر بەهرەی بەزەیی هەیە، با‏ بە دڵخۆشییەوە بێت."},{"book":"ڕۆما","chapter":"12","verse":"9","text":"با خۆشەویستی بێ دووڕوویی بێت. ڕقتان لە خراپە بێت و بە چاکەوە بنووسێن."},{"book":"ڕۆما","chapter":"12","verse":"10","text":"بە خۆشەویستی برایانە بە دڵ یەکتریتان خۆشبوێ، لە خۆتان زیاتر ڕێز لە یەکتری بگرن."},{"book":"ڕۆما","chapter":"12","verse":"11","text":"سست مەبن لە دڵگەرمی، لە ڕۆح گەرم بن، خزمەتی مەسیحی خاوەن شکۆ بکەن."},{"book":"ڕۆما","chapter":"12","verse":"12","text":"لە هیوا دڵشاد بن، لە تەنگانە ئارام بگرن، لە نوێژکردن پەیوەست بن،"},{"book":"ڕۆما","chapter":"12","verse":"13","text":"بەشداری بکەن لە پێویستییەکانی گەلی پیرۆزی خودا، میوانداری خوشک‏ و برا نامۆکان بکەن."},{"book":"ڕۆما","chapter":"12","verse":"14","text":"ئەوانەی دەتانچەوسێننەوە داوای بەرەکەتیان بۆ بکەن. داوای بەرەکەت بکەن و نەفرەت مەکەن."},{"book":"ڕۆما","chapter":"12","verse":"15","text":"لەگەڵ دڵشادان دڵشاد بن، بگریێن لەگەڵ ئەوانەی دەگریێن."},{"book":"ڕۆما","chapter":"12","verse":"16","text":"سەبارەت بە یەکتری هاوبیر بن، بیر لە بڵندی مەکەنەوە، بەڵکو تێکەڵاوی پایەنزمەکان بن. خۆتان بە دانا مەزانن."},{"book":"ڕۆما","chapter":"12","verse":"17","text":"خراپەی کەس بە خراپە مەدەنەوە. وریا بن لەبەردەمی هەموو خەڵک ئەوە بکەن کە بە چاک دەزانرێت."},{"book":"ڕۆما","chapter":"12","verse":"18","text":"بەپێی تواناتان هەوڵ بدەن کە لەگەڵ هەموو خەڵک بە ئاشتی بژین."},{"book":"ڕۆما","chapter":"12","verse":"19","text":"خۆشەویستان، خۆتان تۆڵە مەستێنن، بەڵکو ڕێ بە تووڕەیی خودا بدەن، چونکە نووسراوە: ﴿یەزدان دەفەرموێ، تۆڵەسەندنەوە هی منە، منم سزا دەدەم.﴾12‏:19 دواوتار 32‏:35‏.‏"},{"book":"ڕۆما","chapter":"12","verse":"20","text":"بەڵام:"},{"book":"ڕۆما","chapter":"12","verse":"21","text":"با خراپە نەتبەزێنێت، بەڵکو بە چاکە خراپە ببەزێنە."}]}