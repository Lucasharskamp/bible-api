{"data":[{"book":"Mose 1","chapter":"22","verse":"1","text":"Le ɣeyiɣi aɖe megbe la, Mawu do Abraham kpɔ. Eyɔe be, “Abraham!”"},{"book":"Mose 1","chapter":"22","verse":"2","text":"Tete Mawu gblɔ be, “Kplɔ viwò ŋutsuvi ɖekɛ la, Isak, ame si gbɔ mèlɔ̃a nu le o la, ne miayi Moria nuto me. Tsɔe sa numevɔe le afi ma le toawo dometɔ ɖeka si mafia wò la dzi.”"},{"book":"Mose 1","chapter":"22","verse":"3","text":"Le fɔŋli la, Abraham dze nake hena dzododo ɖe vɔsamlekpui la dzi. Edo agba na eƒe tedzi, eye wòkplɔ via Isak kple ɖekakpui eve siwo nye eƒe subɔlawo la ɖe asi heɖo ta teƒe si Mawu gblɔ nɛ be wòayi la."},{"book":"Mose 1","chapter":"22","verse":"4","text":"Le ŋkeke ene ƒe mɔzɔzɔ megbe la, Abraham kpɔ teƒe la le adzɔge ʋĩi."},{"book":"Mose 1","chapter":"22","verse":"5","text":"Egblɔ na ɖekakpuiawo be, “Minɔ afi sia kple tedzi la; nye kple Isak míayi ŋgɔ vie aɖado gbe ɖa. Míatrɔ agbɔ fifi laa.”"},{"book":"Mose 1","chapter":"22","verse":"6","text":"Abraham tsɔ vɔsanake la ɖo ta na Isak, eye eya ŋutɔ tsɔ hɛ la kple dzosinu ɖe asi. Ale wo ame eveawo dze mɔ."},{"book":"Mose 1","chapter":"22","verse":"7","text":"Isak bia fofoa Abraham be, “Papa!”"},{"book":"Mose 1","chapter":"22","verse":"8","text":"Abraham ɖo eŋu be, “Vinye, Mawu akpɔ ema gbɔ na mí hena vɔsa la.” Ale woyi mɔzɔzɔ la dzi."},{"book":"Mose 1","chapter":"22","verse":"9","text":"Esi woɖo teƒe si Mawu fia Abraham be wòayi la, Abraham ɖi vɔsamlekpui, eye wòɖo nakeawo ɖe edzi nyuie. Ebla Isak, eye wòkɔe mlɔ nakeawo dzi."},{"book":"Mose 1","chapter":"22","verse":"10","text":"Abraham tsɔ eƒe hɛ be yeawu Isak."},{"book":"Mose 1","chapter":"22","verse":"11","text":"Le ɣe ma ɣi me tututu la, Yehowa ƒe dɔla aɖe do ɣli tso dziƒo be, “Abraham, Abraham!”"},{"book":"Mose 1","chapter":"22","verse":"12","text":"Mawudɔla la gblɔ nɛ be, “Tsɔ hɛ la de aku me; mègawɔ nu vevi aɖeke ɖevi la o, elabena menya be Mawu xɔ teƒe gbãtɔ le wò agbenɔnɔ me; mèhe viwò lɔlɔ̃a gɔ̃ hã ɖe megbe tso gbɔnye o.”"},{"book":"Mose 1","chapter":"22","verse":"13","text":"Enumake Abraham kpɔ agbo aɖe si ƒe dzowo avekawo bla la le avekɔe aɖe me. Ale wòlé agbo la, eye wòtsɔe sa vɔe ɖe ɖevi la teƒe abe numevɔsa ene le vɔsamlekpui la dzi."},{"book":"Mose 1","chapter":"22","verse":"14","text":"Abraham na ŋkɔ teƒe la be, “Yehowa naa nu,” eye ŋkɔ sia tsi eŋu va se ɖe egbe."},{"book":"Mose 1","chapter":"22","verse":"15","text":"Yehowa ƒe dɔla la gayɔ Abraham tso dziƒo,"},{"book":"Mose 1","chapter":"22","verse":"16","text":"eye wògblɔ nɛ be, “Nye, Yehowa, meka atam na wò le nye ŋkɔ dzi be esi nèɖo tom, eye mègbe viwò ŋutsuvi lɔlɔ̃a tsɔtsɔ nam o ta la,"},{"book":"Mose 1","chapter":"22","verse":"17","text":"makɔ yayra manyagblɔwo ɖe dziwò, eye mana wò dzidzimeviwo nasɔ gbɔ fũu abe ɣletivi siwo le dziƒo alo ƒutake ene. Wò dzidzimeviwo aɖu woƒe futɔwo dzi,"},{"book":"Mose 1","chapter":"22","verse":"18","text":"eye woanye yayra na dukɔwo katã le anyigba dzi. Esiawo katã ava eme, elabena èɖo tom.”"},{"book":"Mose 1","chapter":"22","verse":"19","text":"Ale Abraham gatrɔ va ɖekakpuiawo gbɔ, eye wogatrɔ yi Beerseba, eye Abraham nɔ Beerseba."},{"book":"Mose 1","chapter":"22","verse":"20","text":"Le ɣeyiɣi aɖe megbe la, wogblɔ na Abraham be, “Milka hã zu vinɔ, edzi viŋutsuwo na nɔviwò ŋutsu, Nahor."},{"book":"Mose 1","chapter":"22","verse":"21","text":"Uz nye via gbãtɔ, Buz dzɔ ɖe Uz yome,"},{"book":"Mose 1","chapter":"22","verse":"22","text":"Bubuawoe nye Kesed, Hazo, Pildas, Yidlaf kple Betuel.”"},{"book":"Mose 1","chapter":"22","verse":"23","text":"Betuel nye Rebeka fofo."},{"book":"Mose 1","chapter":"22","verse":"24","text":"Eƒe ahiãvi si ŋkɔe nye Reuna la hã dzi viŋutsu siawo:"}]}