{"data":[{"book":"מעשי השליחים","chapter":"26","verse":"1","text":"”יש לך רשות לספר את גרסתך“, אמר אגריפס לפולוס."},{"book":"מעשי השליחים","chapter":"26","verse":"2","text":"”בר־מזל אני, כבוד המלך אגריפס, על שניתנה לי הזכות להשמיע באוזניך את תשובותיי להאשמותיהם של היהודים,"},{"book":"מעשי השליחים","chapter":"26","verse":"3","text":"כי אני יודע שאתה בקיא בחוקינו ובמנהגינו. אני מבקש ממך, אנא, הקשב לי בסבלנות."},{"book":"מעשי השליחים","chapter":"26","verse":"4","text":"”כל היהודים יודעים שמאז ימי נעורי בטרסוס, ומאוחר יותר בירושלים, קיבלתי חינוך יהודי מסורתי, ותמיד חייתי על־פי הדרך שבה חונכתי."},{"book":"מעשי השליחים","chapter":"26","verse":"5","text":"לו היו מוכנים להודות בכך, היו מאשרים שבשאלת קיום התורה והמסורת הייתי תמיד בין הפרושים המחמירים ביותר."},{"book":"מעשי השליחים","chapter":"26","verse":"6","text":"אולם הסיבה האמיתית להאשמותיהם שונה לחלוטין; הם מתנכלים לי רק משום שאני מצפה להתגשמות הבטחת ה׳ לאבותינו."},{"book":"מעשי השליחים","chapter":"26","verse":"7","text":"שנים־עשר שבטי ישראל מתפללים יומם ולילה שה׳ יגשים את אותה הבטחה שלה אני מצפה. אדוני המלך, בגלל צפייה זאת הם מאשימים אותי!"},{"book":"מעשי השליחים","chapter":"26","verse":"8","text":"אך האם זה פשע להאמין בתחיית המתים? האם אינכם מאמינים שאלוהים יכול להקים בני אדם לתחייה?"},{"book":"מעשי השליחים","chapter":"26","verse":"9","text":"”גם אני חשבתי בעבר שחובתי להציק ולהזיק למאמינים בישוע מנצרת."},{"book":"מעשי השליחים","chapter":"26","verse":"10","text":"אסרתי רבים מהקדושים בירושלים, ואף קיבלתי מראשי הכוהנים רשות בכתב לעשות זאת. וכאשר נידונו הקדושים למוות, נתתי את הסכמתי המלאה."},{"book":"מעשי השליחים","chapter":"26","verse":"11","text":"פעמים רבות עברתי מבית־כנסת אחד לשני, ותחת עינויים אילצתי את המאמינים המשיחיים לגדף את המשיח. למעשה התנגדתי להם בחריפות שכזאת, עד שרדפתי אותם גם בחוץ לארץ."},{"book":"מעשי השליחים","chapter":"26","verse":"12","text":"”יום אחד יצאתי לדמשק, בסמכותם של הכוהנים ועם ברכתם, כדי לאסור את המאמינים המשיחיים."},{"book":"מעשי השליחים","chapter":"26","verse":"13","text":"בצהרי היום, אדוני המלך, זרח לפתע אור בהיר יותר מזוהר השמש והציף אותי ואת מלווי."},{"book":"מעשי השליחים","chapter":"26","verse":"14","text":"כולנו נפלנו ארצה, ואני שמעתי קול מדבר אלי: ’שאול, שאול, מדוע אתה רודף אותי? קשה לך לבעוט בדרבנות!‘26‏.14 כו 14 פירושו: ”הרי אתה מכאיב לעצמך בלבד!“"},{"book":"מעשי השליחים","chapter":"26","verse":"15","text":"” ’מי אתה, אדוני?‘ שאלתי."},{"book":"מעשי השליחים","chapter":"26","verse":"16","text":"עתה קום על רגליך, כי נגליתי אליך כדי למנותך להיות לי למשרת ועד. עליך לספר לעולם כולו את אשר ראית היום ואת אשר אראה לך בעתיד."},{"book":"מעשי השליחים","chapter":"26","verse":"17","text":"אני אגן עליך מפני בני עמך ומפני הגויים. כן, אשלח אותך אל הגויים,"},{"book":"מעשי השליחים","chapter":"26","verse":"18","text":"כדי שתפקח את עיניהם לראות את מצבם האמיתי, כך שיחזרו בתשובה ויחיו באור האלוהים, ולא בחשכת השטן. לשם מה? כדי שאלוהים יסלח לחטאיהם, וייתן להם נחלה יחד עם שאר בני־האדם שטוהרו מחטאיהם והוקדשו לי באמונה‘."},{"book":"מעשי השליחים","chapter":"26","verse":"19","text":"”וכך, המלך אגריפס, לא התמרדתי נגד החיזיון הזה מן השמים."},{"book":"מעשי השליחים","chapter":"26","verse":"20","text":"תחילה בישרתי את הדבר לאנשי דמשק, לאחר מכן בירושלים ובכל יהודה, ואחר כך גם לגויים. קראתי לכל בני־האדם לזנוח את חטאיהם, לשוב אל אלוהים ולהוכיח את חרטת לבם במעשים טובים."},{"book":"מעשי השליחים","chapter":"26","verse":"21","text":"מסיבה זאת עצרו אותי היהודים בבית־המקדש וניסו להרוג אותי."},{"book":"מעשי השליחים","chapter":"26","verse":"22","text":"אולם ה׳ הגן עלי, והיום אני עדיין חי ויכול לספר עובדות אלה לכולם – לקטנים ולגדולים. אני מלמד אך ורק את דבריהם של משה רבנו ושל הנביאים:"},{"book":"מעשי השליחים","chapter":"26","verse":"23","text":"שהמשיח יסבול ושיהיה הראשון אשר יקום מן המתים, כדי להביא אור ליהודים ולגויים כאחד.“"},{"book":"מעשי השליחים","chapter":"26","verse":"24","text":"לפתע התפרץ פסטוס וקרא: ”פולוס, יצאת מדעתך! לימודיך הממושכים בלבלו את דעתך.“"},{"book":"מעשי השליחים","chapter":"26","verse":"25","text":"”לא יצאתי מדעתי, פסטוס הנכבד“, השיב פולוס. ”אני מדבר דברי אמת מפוכחים."},{"book":"מעשי השליחים","chapter":"26","verse":"26","text":"המלך אגריפס יודע היטב את כל הדברים האלה. אני מעז לדבר בכנות, כי אני בטוח שהמלך מכיר ויודע את כל המאורעות האלה; הרי הם לא התרחשו בסתר!"},{"book":"מעשי השליחים","chapter":"26","verse":"27","text":"המלך אגריפס, האם אתה מאמין לדברי הנביאים? אני יודע שכן…“"},{"book":"מעשי השליחים","chapter":"26","verse":"28","text":"אך אגריפס שיסע את דבריו של פולוס: ”כמעט שכנעת אותי להאמין שישוע הוא המשיח!“"},{"book":"מעשי השליחים","chapter":"26","verse":"29","text":"ופולוס השיב: ”אני מקווה ומתפלל לאלוהים שבמוקדם או במאוחר אתה וכל הנוכחים כאן תהיו כמוני… אך בלי האזיקים, כמובן!“"},{"book":"מעשי השליחים","chapter":"26","verse":"30","text":"המלך, המושל, ברניקה וכל האחרים קמו"},{"book":"מעשי השליחים","chapter":"26","verse":"31","text":"ויצאו מהאולם. כששבו ודנו בעניינו של פולוס מאוחר יותר, החליטו: ”איש זה אינו אשם בשום פשע שדינו מאסר או מוות.“"},{"book":"מעשי השליחים","chapter":"26","verse":"32","text":"”אלמלא דרש לערער לפני הקיסר,“ אמר אגריפס לפסטוס, ”אפשר היה לשחרר אותו.“"}]}