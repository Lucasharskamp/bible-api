{"data":[{"book":"1 Piela","chapter":"1","verse":"1","text":"Piela, mvuala wu Yesu Klisto, mfidisidi nkanda kuidi bobo Nzambi kasobula ayi banzingila mu zitsi banzenza, batembakana mu bizunga bi Ponti, Ngalatiya, Kapadosi, Azi ayi Bitini."},{"book":"1 Piela","chapter":"1","verse":"2","text":"Nzambi Tata wulusobula tona thama boso bubela lukanu luandi lolo kakubika ayi beno lukitulu batu banlongo mu lusadusu lu Pheve andi mu diambu di tumukina Yesu Klisto ayi vedoso mu menga mandi."},{"book":"1 Piela","chapter":"1","verse":"3","text":"Bika Nzambi kakemboso, niandi Dise di Pfumu eto Yesu Klisto wutuvana luzingu lumona mu kiadi kiandi bu kafulukisa Yesu Klisto mu bafua, mu kutuvana diana diodi di moyo."},{"book":"1 Piela","chapter":"1","verse":"4","text":"Bila wutukubikila kiuka kioki kilendi fua ko ; kilendi biva ko ; kilendi vembudila ko, kioki kilundulu ku diyilu mu diambu dieno."},{"book":"1 Piela","chapter":"1","verse":"5","text":"Beno lunkebolongo mu lulendo lu Nzambi mu nzila yi minu mu diambu di phulusu yoyi yikubimini mu monokoso mu thangu yi tsuka."},{"book":"1 Piela","chapter":"1","verse":"6","text":"Diawu diodi dilembo kulumonisa khini, ka diambu ko buabu lufueti monoso diaka kiadi, mu ndambu thangu mu diambu di zithotolo zi phila mu phila"},{"book":"1 Piela","chapter":"1","verse":"7","text":"muingi minu kieno bu kimeni toto bumboti kikituka diambu di luzitu, di nkembo ayi di nzitusu mu lumbu kiela kuiza Yesu Klisto, bila minu kienokilutidi luvalu ayi nolo yoyo yeti biva ayi yoyi beti tota ku mbazu."},{"book":"1 Piela","chapter":"1","verse":"8","text":"Yesu, mutu wowo kalumueni ko vayi lueti kunzola. Ka diambu ko beno lumueni ko vayi lueti kunwilukila ayi diawu luididi mu khini yi nkemboayi yika yilendi sudukusu ko."},{"book":"1 Piela","chapter":"1","verse":"9","text":"Bila lutambulanga tsundu yi minu kieno : phulusu yi miela mieno."},{"book":"1 Piela","chapter":"1","verse":"10","text":"Mimbikudi, miomi mibikula nlemvo wowo balukubikila miyuvula ayi mifiongunina tsundu yi phulusu beni."},{"book":"1 Piela","chapter":"1","verse":"11","text":"Mizola zaba thangu mbi voti buevi buela vangimina mambu momo matuba Pheve yi Klisto, Pheve yoyi yiba mu bawu ; yisamuna tona thama ziphasi ziela mona Klisto ayi nkembo wowo wela landakana."},{"book":"1 Piela","chapter":"1","verse":"12","text":"Baba monisa ti mambu beni momo baba kamba, masia ba mu diambudiawu ko vayi mu diambu dieno. Buabu balukamba mambu beni kuidi batubobo balusamunina Nsamu Wumboti mu nzila yi lulendo lu Pheve Yinlongo, yoyo yiba ku Diyilu. Ayi zimbasi zimmonanga phuila mu mona mambu beni."},{"book":"1 Piela","chapter":"1","verse":"13","text":"Diawu, bika luba bakubama mu diela dieno mu diambu di sala ayi lubika ba phulu dia ayi nua ; lutula diana dieno mu nlemvo wowo luelatambula mu lumbu Yesu Klisto kela monika."},{"book":"1 Piela","chapter":"1","verse":"14","text":"Banga bana badi bulemvo, lubika landakana zinzinunu ziozi ziba yenomu thama bu luba batu bakambulu diela."},{"book":"1 Piela","chapter":"1","verse":"15","text":"Vayi bu didi ti mutu wowo wulutela widi wunlongo, buna bika beno mamveno luba banlongo mu khadulu eno ;"},{"book":"1 Piela","chapter":"1","verse":"16","text":"bila masonama ti :"},{"book":"1 Piela","chapter":"1","verse":"17","text":"Enati mu lusambulu lueno, lueti tedila Tata mutu wowo wetisambila batu boso buididi mavanga mawu mu kambu ntalu zizi mu batu ; buna bika bu lukidi va nza, luzingila mu lukinzu va ntualꞌandi."},{"book":"1 Piela","chapter":"1","verse":"18","text":"Beno luzebi ti lukulu mu nzingulu eno yi buvungisi yoyi bakulu beno balulongisa. Khudulu eno yisia vangimina mu bima bimbolanga ko, mu palata ko voti mu nolo ko"},{"book":"1 Piela","chapter":"1","verse":"19","text":"vayi mu menga ma thalu, ma Klisto widi banga muana dimemi wukambulu kieta ayi wukambulu kadi ditona."},{"book":"1 Piela","chapter":"1","verse":"20","text":"Niandi wusobolo nza yivangama ntoto wuvangama ayi wumonika mu diambu dieno mu zithangu ziazi zi tsuka."},{"book":"1 Piela","chapter":"1","verse":"21","text":"Mu nzilꞌandi lueka wilukila Nzambi yoyi yimfulukisa mu bafuaayi yimvana nkembo mu diambu di minu kieno ayi diana dieno bibanga kaka mu Nzambi."},{"book":"1 Piela","chapter":"1","verse":"22","text":"Lumana vedoso bu lutumukina mambu ma kiedika mu diambu di luzola mu bukiedika bakhomba zieno. Diawu luzolasananga beno na beno mu ntimawu vedila"},{"book":"1 Piela","chapter":"1","verse":"23","text":"beno lubutuka mbutuka yimona, bika sia ti mu lulendo lu nkuna weti fuanga vayi mu lulendo lu nkuna wowo ka wufuanga ko ; mu mambu ma moyo ma Nzambi, momo madi mu zithangu zioso."},{"book":"1 Piela","chapter":"1","verse":"24","text":"Bila disonama ti :"},{"book":"1 Piela","chapter":"1","verse":"25","text":"Vayi mambu ma Pfumu manzingilanga mu zithangu zioso."}]}