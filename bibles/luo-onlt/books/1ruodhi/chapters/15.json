{"data":[{"book":"1 Ruodhi","chapter":"15","verse":"1","text":"E higa mar apar gaboro mar loch Jeroboam wuod Nebat, Abija nobedo ruodh Juda,"},{"book":"1 Ruodhi","chapter":"15","verse":"2","text":"kendo norito piny kuom higni adek kodak Jerusalem. Min mare ne nyinge Maaka nyar Abishalom."},{"book":"1 Ruodhi","chapter":"15","verse":"3","text":"Notimo richo duto mane wuon otimo kendo chunye ne ok ochiwore chuth ni Jehova Nyasaye ma Nyasache, kaka chuny Daudi kwargi ne en."},{"book":"1 Ruodhi","chapter":"15","verse":"4","text":"To kata kamano nikech Daudi, Jehova Nyasaye ma Nyasache nomiye taya Jerusalem koyiero wuode mondo okaw lochne kendo oket Jerusalem obed motegno."},{"book":"1 Ruodhi","chapter":"15","verse":"5","text":"Nikech Daudi notimo gima kare e nyim Jehova Nyasaye kendo ne ok oweyo ma ok omako chik Jehova Nyasaye moro amora e ndalo ngimane duto makmana e wach Uria ja-Hiti."},{"book":"1 Ruodhi","chapter":"15","verse":"6","text":"Lweny ne nitie e kind Rehoboam gi Jeroboam e kinde duto mar ngima Abija."},{"book":"1 Ruodhi","chapter":"15","verse":"7","text":"To timbe mamoko mag loch Abija kaachiel gi gik moko duto mane otimo, donge ondikgi e kitepe mag weche mag ndalo mar ruodhi mag Juda? Ne nitie lweny e kind Abija kod Jeroboam."},{"book":"1 Ruodhi","chapter":"15","verse":"8","text":"Kendo Abija notho kaka kwerene kendo noyike e Dala Maduongʼ mar Daudi. Asa wuode nobedo ruoth kare."},{"book":"1 Ruodhi","chapter":"15","verse":"9","text":"E higa mar piero ariyo mar loch Jeroboam ruodh Israel, Asa nobedo ruodh Juda,"},{"book":"1 Ruodhi","chapter":"15","verse":"10","text":"kendo nobedo ruoth Jerusalem kuom higni piero angʼwen gachiel. Dagi niluongo ni Maaka nyar Abishalom."},{"book":"1 Ruodhi","chapter":"15","verse":"11","text":"Asa notimo gima kare e nyim Jehova Nyasaye mana kaka Daudi wuon mare notimo."},{"book":"1 Ruodhi","chapter":"15","verse":"12","text":"Noriembo chwo ma jochode mag kuonde lemo modarogi e pinye kendo noketho nyiseche manono mane kweregi oloso."},{"book":"1 Ruodhi","chapter":"15","verse":"13","text":"Bende nogolo dagi ma Maaka e kome mane entie kaka min ruoth nikech noloso sirni milamo mar Ashera. Asa nongʼado yien-no mowangʼe e holo mar Kidron."},{"book":"1 Ruodhi","chapter":"15","verse":"14","text":"Kata obedo ni Asa ne ok oketho kuonde motingʼore malo mag lemo, chunye nochiwore chutho ni Jehova Nyasaye ndalo duto mag ngimane."},{"book":"1 Ruodhi","chapter":"15","verse":"15","text":"Nokelo gige dhahabu gi fedha kod mula e hekalu mar Jehova Nyasaye ma en owuon gi wuon mare nosepwodho."},{"book":"1 Ruodhi","chapter":"15","verse":"16","text":"Ne nitie lweny e kind Asa kod Baasha ruodh Israel ndalo duto mag lochgi."},{"book":"1 Ruodhi","chapter":"15","verse":"17","text":"Baasha ruodh Israel nodhi kedo kod Juda kendo nochielo Rama motegno mondo ogengʼ ni ngʼato angʼata kik wuogi kata donji e piny Asa ruodh Juda."},{"book":"1 Ruodhi","chapter":"15","verse":"18","text":"Eka Asa nokawo fedha gi dhahabu duto mane odongʼ e ute keno mag hekalu mar Jehova Nyasaye gi mago mag ode. Nomiyogi jodonge mi oorogi ir Ben-Hadad wuod Tabrimon ma wuod Hezion ruodh Aram manodak Damaski."},{"book":"1 Ruodhi","chapter":"15","verse":"19","text":"Nowachone niya, “Winjruok mondo obedie kindi koda, mana kaka nobedo e kind wuonwa gi wuonu. Aoroni mich mag fedha gi dhahabu, koro keth winjruok mantie e kindi gi Baasha ruodh Israel mondo mi owe kedo koda.”"},{"book":"1 Ruodhi","chapter":"15","verse":"20","text":"Ben-Hadad noyie gi ruoth Asa kendo nooro jotende mag lweny mondo omonj mier matindo mag Israel. Noloyo Ijon gi Dan gi Abel Beth Maaka kod Kinereth duto kaachiel gi Naftali."},{"book":"1 Ruodhi","chapter":"15","verse":"21","text":"Kane Baasha owinjo mano, nochungo gero Rama modok Tirza."},{"book":"1 Ruodhi","chapter":"15","verse":"22","text":"Eka ruoth Asa nochiwo chik ni Juda duto maonge ngʼato angʼata mane owe oko, negikawo kite duto kod yiende mane Baasha osebedo katiyogo Rama kendo notiyo kodgi kanyo. Asa notiyo kodgi kuom gero Geba e piny Benjamin kod Mizpa bende."},{"book":"1 Ruodhi","chapter":"15","verse":"23","text":"Weche mamoko duto mag loch Asa, gi lochne, gi gigo duto mane otimo gi mier duto mane ogero donge ondikgi e kitepe mag ruodhi mag Juda? Kata kamano ka hike noseniangʼ tiende nobedo gituo."},{"book":"1 Ruodhi","chapter":"15","verse":"24","text":"Eka Asa noyweyo gi kwerene kendo noyike kodgi e dala Daudi wuon mare. Kendo Jehoshafat wuode nobedo ruoth kare."},{"book":"1 Ruodhi","chapter":"15","verse":"25","text":"Nadab wuod Jeroboam nobedo ruoth mar Israel e higa mar ariyo mar loch Asa ruodh Juda, kendo nobedo ruodh Israel kuom higni ariyo."},{"book":"1 Ruodhi","chapter":"15","verse":"26","text":"Notimo richo e nyim Jehova Nyasaye, kowuotho e yor wuon mare kod richone mane omiyo Israel otimo."},{"book":"1 Ruodhi","chapter":"15","verse":"27","text":"Baasha wuod Ahija ja-dhood Isakar nomonje mi nogoye monege e Gibethon e dala jo-Filistia ka Nadab kod jo-Israel duto ne dwaro monjo dalano."},{"book":"1 Ruodhi","chapter":"15","verse":"28","text":"Baasha nonego Nadab e higa mar adek mar loch Asa ruodh Juda, kendo nokaw lochne kaka ruoth."},{"book":"1 Ruodhi","chapter":"15","verse":"29","text":"Mapiyo piyo kochako locho, nonego jood Jeroboam duto. Ne ok oweyo ni Jeroboam kata ngʼato achiel mayweyo to notiekogi kaluwore gi wach Jehova Nyasaye mane omiyo jatichne Ahija ja-Shilo;"},{"book":"1 Ruodhi","chapter":"15","verse":"30","text":"nikech richo mane Jeroboam otimo kendo mane omiyo Israel otimo, kendo nikech nomiyo Jehova Nyasaye Nyasach Israel obedo gi mirima."},{"book":"1 Ruodhi","chapter":"15","verse":"31","text":"To kuom mamoko mag loch Nadab kaachiel gi timbene duto donge ondiki e kitepe mag ruodhi mag Israel?"},{"book":"1 Ruodhi","chapter":"15","verse":"32","text":"Ne nitie lweny e kind Asa kod Baasha ruodh Israel ndalo duto mag lochgi."},{"book":"1 Ruodhi","chapter":"15","verse":"33","text":"E higa mar adek mar loch Asa ruodh Juda, Baasha wuod Ahija nodoko ruoth kuom Israel duto e Tirza kendo nobedo ruoth kuom higni piero ariyo gangʼwen."},{"book":"1 Ruodhi","chapter":"15","verse":"34","text":"Notimo richo e nyim Jehova Nyasaye, kowuotho e yore mag Jeroboam kod richone mane omiyo Israel otimo."}]}