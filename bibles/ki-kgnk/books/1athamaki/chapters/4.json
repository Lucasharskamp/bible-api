{"data":[{"book":"1 Athamaki","chapter":"4","verse":"1","text":"Nĩ ũndũ ũcio Solomoni agĩthamaka Isiraeli guothe."},{"book":"1 Athamaki","chapter":"4","verse":"2","text":"Aya nĩo maarĩ anene ake:"},{"book":"1 Athamaki","chapter":"4","verse":"3","text":"nao Elihorefu na Ahija, ariũ a Shisha, nĩo maarĩ aandĩki-marũa;"},{"book":"1 Athamaki","chapter":"4","verse":"4","text":"nake Benaia mũrũ wa Jehoiada nĩwe warĩ mũnene wa mbũtũ cia ita;"},{"book":"1 Athamaki","chapter":"4","verse":"5","text":"nake Azaria mũrũ wa Nathani nĩwe warĩ mũrũgamĩrĩri wa anene a ngʼongo;"},{"book":"1 Athamaki","chapter":"4","verse":"6","text":"nake Ahisharu aarĩ mũrũgamĩrĩri wa nyũmba ya mũthamaki;"},{"book":"1 Athamaki","chapter":"4","verse":"7","text":"Ningĩ Solomoni aarĩ na abarũthi ikũmi na eerĩ arĩa marũgamĩrĩire ngʼongo ciothe cia Isiraeli, na nĩo maarehaga irio cia kũrĩĩo nĩ mũthamaki na andũ a nyũmba ya ũthamaki. O ũmwe wao aarehaga irio cia kũigana mweri ũmwe thĩinĩ wa mwaka."},{"book":"1 Athamaki","chapter":"4","verse":"8","text":"Maya nĩmo marĩĩtwa ma abarũthi acio:"},{"book":"1 Athamaki","chapter":"4","verse":"9","text":"na Beni-Dekeri akarũgamĩrĩra Makazu, na Shaalubimu, na Bethi-Shemeshu, na Eloni-Bethihanani;"},{"book":"1 Athamaki","chapter":"4","verse":"10","text":"nake Beni-Hesedi akarũgamĩrĩra Arubothu (Soko na bũrũri wothe wa Heferi warĩ wake);"},{"book":"1 Athamaki","chapter":"4","verse":"11","text":"na Beni-Abinadabu akarũgamĩrĩra Nafathu-Dori (nake nĩwe wahikĩtie Tafathu mwarĩ wa Solomoni);"},{"book":"1 Athamaki","chapter":"4","verse":"12","text":"na Baana mũrũ wa Ahiludu akarũgamĩrĩra Taanaka, na Megido, na Bethi-Shani guothe kũrigania na Zarethani mũhuro wa Jezireeli, kuuma Bethi-Shani nginya Abeli-Mehola kũngʼethera Jokimeamu;"},{"book":"1 Athamaki","chapter":"4","verse":"13","text":"Nake Beni-Geberi akarũgamĩrĩra Ramothu-Gileadi (itũũro cia Jairu mũrũ wa Manase kũu Gileadi ciarĩ ciake, o hamwe na ngʼongo cia Arigobu kũu Bashani, o na matũũra manene makuo mĩrongo ĩtandatũ maarigiicĩirio na thingo, na maarĩ na ihingo ciarĩ na mĩgĩĩko ya gĩcango);"},{"book":"1 Athamaki","chapter":"4","verse":"14","text":"o nake Ahinadabu mũrũ wa Ido akarũgamĩrĩra Mahanaimu;"},{"book":"1 Athamaki","chapter":"4","verse":"15","text":"na Alimaazu akarũgamĩrĩra Nafitali (nake aahikĩtie Basemathu mwarĩ wa Solomoni);"},{"book":"1 Athamaki","chapter":"4","verse":"16","text":"na Baana mũrũ wa Hushai akarũgamĩrĩra Asheri na Alothu;"},{"book":"1 Athamaki","chapter":"4","verse":"17","text":"nake Jehoshafatu mũrũ wa Parua akarũgamĩrĩra Isakaru;"},{"book":"1 Athamaki","chapter":"4","verse":"18","text":"nake Shimei mũrũ wa Ela akarũgamĩrĩra Benjamini;"},{"book":"1 Athamaki","chapter":"4","verse":"19","text":"na Geberi mũrũ wa Uri akarũgamĩrĩra Gileadi (bũrũri wa Sihoni mũthamaki wa Aamori, na bũrũri wa Ogu mũthamaki wa Bashani). Nowe wiki warĩ barũthi wa gwatha rũgongo rũu."},{"book":"1 Athamaki","chapter":"4","verse":"20","text":"Andũ a Juda na a Isiraeli maarĩ aingĩ mũno ta mũthanga wa iria-inĩ. Maarĩĩaga, na makanyua, na magakena."},{"book":"1 Athamaki","chapter":"4","verse":"21","text":"Nake Solomoni nĩathamakĩire mothamaki mothe kuuma Rũũĩ rwa Farati nginya bũrũri wa Afilisti, o nginya mũhaka-inĩ wa Misiri. Mabũrũri macio nĩmamũrehagĩra igooti na magĩtũũra maathagwo nĩ Solomoni matukũ make mothe."},{"book":"1 Athamaki","chapter":"4","verse":"22","text":"Mahũthĩro ma Solomoni ma o mũthenya maarĩ maya: kori mĩrongo ĩtatũ4:22 nĩ ta kilo 6,600 cia mũtu ũrĩa mũhinyu mũno, na kori mĩrongo ĩtandatũ4:22 nĩ ta kilo 13,200 cia mũtu,"},{"book":"1 Athamaki","chapter":"4","verse":"23","text":"ngʼombe ikũmi cia gũtuĩrwo, na ngʼombe mĩrongo ĩĩrĩ cia rũũru, na ngʼondu na mbũri igana rĩmwe, na thiiya, na thwariga, na thwara, o na nyoni iria noru cia mũciĩ iria irĩĩagwo."},{"book":"1 Athamaki","chapter":"4","verse":"24","text":"Nĩgũkorwo nĩwe wathamakagĩra mothamaki mothe marĩa maarĩ ithũĩro rĩa Rũũĩ rwa Farati kuuma Tifisa nginya Gaza, na nĩ kwarĩ na thayũ mĩena yothe."},{"book":"1 Athamaki","chapter":"4","verse":"25","text":"Rĩrĩa rĩothe Solomoni aarĩ muoyo-rĩ, Juda na Isiraeli, kuuma Dani nginya Birishiba, maatũũraga na thayũ o mũndũ mũgũnda-inĩ wake wa mĩthabibũ na mĩkũyũ.4:25 Gũikara rungu rwa mũthabibũ kana mũkũyũ kuonanagia atĩ o nyũmba yarĩ na thayũ, na gũtiarĩ na ũgwati."},{"book":"1 Athamaki","chapter":"4","verse":"26","text":"Solomoni aarĩ na ciugũ cia mbarathi cia ita ngiri inya, na mbarathi ngiri ikũmi na igĩrĩ."},{"book":"1 Athamaki","chapter":"4","verse":"27","text":"Nao anene a ngʼongo, o mũndũ mweri wake nĩarehagĩra Mũthamaki Solomoni mahũthĩro ma kũmũigana hamwe na arĩa othe mookaga metha-inĩ yake. Ningĩ magatigĩrĩra atĩ gũtirĩ kĩndũ o na kĩmwe kĩagaga."},{"book":"1 Athamaki","chapter":"4","verse":"28","text":"Ningĩ nĩmarehaga igeri ciao cia cairi na nyeki, cia kũrĩĩo nĩ mbarathi cia ita na mbarathi icio ingĩ handũ harĩa haagĩrĩire."},{"book":"1 Athamaki","chapter":"4","verse":"29","text":"Ngai nĩaheire Solomoni ũũgĩ na ũmenyi mũingĩ mũno wa maũndũ, na ũtaũku waingĩhĩte ta mũthanga ũrĩ hũgũrũrũ-inĩ cia iria."},{"book":"1 Athamaki","chapter":"4","verse":"30","text":"Ũũgĩ wa Solomoni warĩ mũnene gũkĩra ũũgĩ wa andũ othe a mwena wa irathĩro, o na ũgakĩra ũũgĩ wothe wa andũ a Misiri."},{"book":"1 Athamaki","chapter":"4","verse":"31","text":"Aarĩ mũũgĩ gũkĩra mũndũ ũngĩ o wothe, gwata Ethani ũrĩa Mũezara, na aarĩ mũũgĩ gũkĩra Hemani, na gũkĩra Kalikoli, na Darida, ariũ a Maholu. Ngumo yake ĩgĩtaamba kũrĩ ndũrĩrĩ iria ciothe ciathiũrũrũkĩirie kũu."},{"book":"1 Athamaki","chapter":"4","verse":"32","text":"Nĩaathugundire thimo ngiri ithatũ, na nyĩmbo ciake ciarĩ ngiri ĩmwe na ithano."},{"book":"1 Athamaki","chapter":"4","verse":"33","text":"Nĩataaragĩria ũhoro wa mũkũrĩre wa mĩmera, kuuma mũtarakwa wa Lebanoni o nginya mũthobi ũrĩa ũkũraga thingo-inĩ. Ningĩ nĩarutanaga ũhoro wa nyamũ na nyoni, na nyamũ iria itaambaga thĩ, na thamaki."},{"book":"1 Athamaki","chapter":"4","verse":"34","text":"Andũ a ndũrĩrĩ ciothe nĩmookaga gũthikĩrĩria ũũgĩ wa Solomoni matũmĩtwo nĩ athamaki othe a thĩ, arĩa maiguĩte ũhoro wa ũũgĩ wake."}]}