{"data":[{"book":"కీర్తన","chapter":"89","verse":"1","text":"యెహోవా కృపాకార్యాలను నేను కలకాలం గానం చేస్తాను. రాబోయే తరాలకు నీ నమ్మకత్వాన్ని ప్రకటిస్తాను."},{"book":"కీర్తన","chapter":"89","verse":"2","text":"నేను అంటున్నాను, నిబంధన విశ్వసనీయత శాశ్వతంగా స్థాపించావు. నీ సత్యం పరలోకంలో శాశ్వతంగా స్థిరపరచావు."},{"book":"కీర్తన","chapter":"89","verse":"3","text":"నేను ఏర్పరచుకున్న వాడితో ఒడంబడిక చేసుకున్నాను. నా సేవకుడు దావీదుతో ప్రమాణం చేశాను."},{"book":"కీర్తన","chapter":"89","verse":"4","text":"శాశ్వతంగా ఉండేలా నీ సంతానాన్ని స్థిరపరుస్తాను, తరతరాలకు నీ సింహాసనం సుస్థిరం చేస్తాను. సెలా."},{"book":"కీర్తన","chapter":"89","verse":"5","text":"యెహోవా, ఆకాశాలు నీ అద్భుతాలను ప్రస్తుతిస్తాయి, పవిత్రుల సమావేశంలో నీ విశ్వసనీయతకు స్తుతులు కలుగుతున్నాయి."},{"book":"కీర్తన","chapter":"89","verse":"6","text":"ఆకాశాల్లో యెహోవాకు సాటి ఎవడు? దైవపుత్రుల్లో యెహోవాలాంటి వాడెవడు?"},{"book":"కీర్తన","chapter":"89","verse":"7","text":"పవిత్రుల సభలో ఆయన గౌరవనీయుడైన దేవుడు. తన చుట్టూ ఉన్న వారందరిలో ఆయన సంభ్రమాశ్చర్యాలుగొలిపే వాడు."},{"book":"కీర్తన","chapter":"89","verse":"8","text":"యెహోవా, సేనల ప్రభువైన దేవా, నీలాంటి బలిష్టుడెవడు? నీ విశ్వాస్యత నిన్ను ఆవరించి ఉంది."},{"book":"కీర్తన","chapter":"89","verse":"9","text":"ఉప్పొంగే సముద్రాన్ని నువ్వు అదుపులో ఉంచుతావు, అలలు ఉవ్వెత్తుగా లేస్తే నువ్వు వాటిని అణచివేస్తావు."},{"book":"కీర్తన","chapter":"89","verse":"10","text":"చచ్చిన దానితో సమానంగా నువ్వు రాహాబును89:10 రాహాబును రాక్షసి నలిపేశావు. నీ బాహుబలంతో నీ శత్రువులను చెదరగొట్టి వేశావు."},{"book":"కీర్తన","chapter":"89","verse":"11","text":"ఆకాశాలు నీవే, భూమి కూడా నీదే. లోకాన్నీ దానిలో ఉన్నదంతా నువ్వే చేశావు."},{"book":"కీర్తన","chapter":"89","verse":"12","text":"ఉత్తర దక్షిణ దిక్కులను నువ్వే సృష్టించావు. తాబోరు హెర్మోనులు నీ నామాన్నిబట్టి ఆనందిస్తున్నాయి."},{"book":"కీర్తన","chapter":"89","verse":"13","text":"నీకు బలిష్టమైన హస్తం ఉంది. నీ హస్తం దృఢమైనది. నీ కుడిచెయ్యి ఘనమైనది."},{"book":"కీర్తన","chapter":"89","verse":"14","text":"నీతిన్యాయాలు నీ సింహాసనానికి ఆధారాలు. కృప, నమ్మకత్వం నీకు ముందుగా నడుస్తాయి."},{"book":"కీర్తన","chapter":"89","verse":"15","text":"నిన్ను ఆరాధించే వాళ్ళు ధన్యులు! యెహోవా, నీ ముఖకాంతిలో వాళ్ళు నడుస్తారు."},{"book":"కీర్తన","chapter":"89","verse":"16","text":"నీ నామాన్ని బట్టి వాళ్ళు రోజంతా ఆనందిస్తారు, నీ నీతిలో వాళ్ళు నిన్ను పొగడుతారు."},{"book":"కీర్తన","chapter":"89","verse":"17","text":"వాళ్ళ వైభవోపేతమైన బలం నువ్వే. నీ దయవల్ల మాకు విజయం కలిగింది."},{"book":"కీర్తన","chapter":"89","verse":"18","text":"మా డాలు యెహోవాది. మా రాజు ఇశ్రాయేలు పరిశుద్ధుడు."},{"book":"కీర్తన","chapter":"89","verse":"19","text":"ఒకప్పుడు నువ్వు దర్శనంలో నీ భక్తులతో మాట్లాడావు. నువ్విలా అన్నావు, నేను ఒక శూరుడికి కిరీటం పెట్టాను. ప్రజల్లోనుంచి ఎన్నుకుని అతణ్ణి హెచ్చించాను."},{"book":"కీర్తన","chapter":"89","verse":"20","text":"నా సేవకుడైన దావీదును నేను ఎన్నుకున్నాను. నా పవిత్ర తైలంతో అతన్ని అభిషేకించాను."},{"book":"కీర్తన","chapter":"89","verse":"21","text":"నా చెయ్యి అతనికి తోడుగా ఉంటుంది, నా బాహుబలం అతన్ని బలపరుస్తుంది."},{"book":"కీర్తన","chapter":"89","verse":"22","text":"ఏ శత్రువూ అతన్ని మోసగించలేడు, దుర్మార్గులు ఎవరూ అతన్ని అణచలేరు."},{"book":"కీర్తన","chapter":"89","verse":"23","text":"అతని శత్రువులను అతని ఎదుటే పడగొడతాను. అతన్ని ద్వేషించే వాళ్ళను నేను చంపేస్తాను."},{"book":"కీర్తన","chapter":"89","verse":"24","text":"నా సత్యం, నా కృప అతనికి తోడుగా ఉంటుంది. నా నామాన్నిబట్టి అతనికి విజయం వస్తుంది."},{"book":"కీర్తన","chapter":"89","verse":"25","text":"సముద్రం మీద అతని చేతినీ నదుల మీద అతని కుడిచేతినీ నేను ఉంచుతాను."},{"book":"కీర్తన","chapter":"89","verse":"26","text":"నువ్వు నా తండ్రివి, నా దేవుడివి, నా రక్షణ దుర్గం అని అతడు నన్ను పిలుస్తాడు."},{"book":"కీర్తన","chapter":"89","verse":"27","text":"నేను అతన్ని నా పెద్దకొడుకుగా చేసుకుంటాను, భూరాజులందరికంటే ఉన్నత స్థితి ఇస్తాను."},{"book":"కీర్తన","chapter":"89","verse":"28","text":"నా కృప శాశ్వతంగా అతనిపట్ల ఉండేలా చేస్తాను. నా ఒడంబడిక అతనితో ఎప్పుడూ ఉంటుంది."},{"book":"కీర్తన","chapter":"89","verse":"29","text":"అతని సంతానం శాశ్వతంగా ఉండేలా చేస్తాను ఆకాశమున్నంత వరకూ అతని సింహాసనాన్ని నేను నిలుపుతాను."},{"book":"కీర్తన","chapter":"89","verse":"30","text":"అతని సంతానం నా ధర్మశాస్త్రాన్ని విడిచిపెడితే, నా ఆజ్ఞలను అనుసరించకపోతే,"},{"book":"కీర్తన","chapter":"89","verse":"31","text":"వాళ్ళు నా నియమాలను ఉల్లంఘించి నా న్యాయవిధులను పాటించకపోతే,"},{"book":"కీర్తన","chapter":"89","verse":"32","text":"నేను వారి తిరుగుబాటుకు బెత్తంతో, వారి దోషానికి దెబ్బలతో శిక్షిస్తాను."},{"book":"కీర్తన","chapter":"89","verse":"33","text":"అయితే నా కృపను అతని నుంచి తీసివేయను. నామాట తప్పను."},{"book":"కీర్తన","chapter":"89","verse":"34","text":"నా ఒడంబడిక నేను రద్దు చేయను. నా పెదాల మీది మాట మార్చను."},{"book":"కీర్తన","chapter":"89","verse":"35","text":"అతని సంతానం శాశ్వతంగా ఉంటుంది అతని సింహాసనం సూర్యుడున్నంత కాలం నా ఎదుట ఉంటుంది"},{"book":"కీర్తన","chapter":"89","verse":"36","text":"చంద్రుడున్నంత కాలం అది శాశ్వతంగా నిలిచి ఉంటుంది. ఆకాశంలో ఉన్న ఈ సాక్ష్యం నమ్మకంగా ఉంది."},{"book":"కీర్తన","chapter":"89","verse":"37","text":"నా పరిశుద్ధత తోడని నేను ప్రమాణం చేశాను దావీదుతో నేను అబద్ధమాడను. సెలా."},{"book":"కీర్తన","chapter":"89","verse":"38","text":"అయితే నువ్వు మమ్మల్ని నిరాకరించి వదిలేశావు, నీ అభిషిక్తుని మీద నువ్వు కోపంతో ఉన్నావు."},{"book":"కీర్తన","chapter":"89","verse":"39","text":"నీ సేవకుని ఒడంబడిక విడిచిపెట్టేశావు. అతని కిరీటాన్ని నేల మీద పడేసి అపవిత్రపరచావు."},{"book":"కీర్తన","chapter":"89","verse":"40","text":"అతని గోడలన్నీ నువ్వు పగలగొట్టావు. అతని కోటలను పాడు చేశావు."},{"book":"కీర్తన","chapter":"89","verse":"41","text":"దారిన పోయేవాళ్ళంతా అతన్ని దోచుకున్నారు. తన పొరుగువాళ్లకు అతడు నిందకు ఆస్పదమయ్యాడు."},{"book":"కీర్తన","chapter":"89","verse":"42","text":"అతని విరోధుల కుడిచేతిని నువ్వు హెచ్చించావు. అతని శత్రువులందరికీ నువ్వు ఆనందం కలిగించావు."},{"book":"కీర్తన","chapter":"89","verse":"43","text":"అతని కత్తిమొన తొలగించావు యుద్దంలో అతన్ని నిలవకుండా చేశావు."},{"book":"కీర్తన","chapter":"89","verse":"44","text":"అతని వైభవానికి చరమగీతం పాడావు. అతని సింహాసనాన్ని నేలమట్టం చేశావు."},{"book":"కీర్తన","chapter":"89","verse":"45","text":"అతని యువప్రాయాన్ని కుదించావు. సిగ్గుతో అతన్ని కప్పావు. సెలా."},{"book":"కీర్తన","chapter":"89","verse":"46","text":"యెహోవా, ఎంతకాలం? నువ్వు శాశ్వతంగా దాక్కుంటావా? ఎంతకాలం నీ కోపం మంటలాగా మండుతూ ఉంటుంది?"},{"book":"కీర్తన","chapter":"89","verse":"47","text":"నా ఆయుష్షు ఎంత స్వల్పమో తలచుకో. పనికిరాని దేనికోసం నువ్వు మనుషులందరినీ సృష్టించావు?"},{"book":"కీర్తన","chapter":"89","verse":"48","text":"చావకుండా బతికేవాడెవడు? లేక మృత్యులోకంనుంచి తన జీవాన్ని తప్పించుకోగల వాడెవడు? సెలా."},{"book":"కీర్తన","chapter":"89","verse":"49","text":"ప్రభూ, నీ విశ్వసనీయతతో నువ్వు దావీదుతో ప్రమాణం చేసి మొదట చూపిన నీ కృపా కార్యాలు ఏవి?"},{"book":"కీర్తన","chapter":"89","verse":"50","text":"ప్రభూ, నీ సేవకులకు వచ్చిన నిందను బలమైన రాజ్యాలన్నిటి నుంచి వచ్చిన అవమానాన్ని నా గుండెలో నేనెలా భరిస్తున్నానో తలచుకో."},{"book":"కీర్తన","chapter":"89","verse":"51","text":"యెహోవా, నీ శత్రువులు నిందలు మోపుతున్నారు, నీ అభిషిక్తుని అడుగులపై వాళ్ళు నిందలు మోపుతున్నారు."},{"book":"కీర్తన","chapter":"89","verse":"52","text":"యెహోవాకు శాశ్వతంగా స్తుతి కలుగు గాక. ఆమేన్‌, ఆమేన్‌."}]}