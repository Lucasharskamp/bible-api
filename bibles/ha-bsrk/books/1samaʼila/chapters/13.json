{"data":[{"book":"1 Samaʼila","chapter":"13","verse":"1","text":"Shawulu yana da shekara talatin sa’ad da ya zama sarki, ya kuma yi sarautar Isra’ila shekara arba’in da biyu."},{"book":"1 Samaʼila","chapter":"13","verse":"2","text":"Sai ya zaɓi sojoji dubu uku daga jama’ar Isra’ila. Ya keɓe dubu biyu su kasance tare da shi a Mikmash da kuma a tuddan yankin Betel. Ya kuma bar dubu ɗaya tare da ɗansa Yonatan a Gibeya a yankin zuriyar Benyamin. Sauran sojojin kuwa Shawulu ya sallame su su koma gidajensu."},{"book":"1 Samaʼila","chapter":"13","verse":"3","text":"Yonatan ya kai wa Filistiyawa hari a Geba, sai Filistiyawa suka sami labarin. Sai Shawulu ya sa aka busa ƙaho ko’ina a ƙasar ya ce, “Bari Ibraniyawa su ji!”"},{"book":"1 Samaʼila","chapter":"13","verse":"4","text":"Haka kuwa dukan Isra’ila suka ji labari cewa, “Shawulu ya kai hari a ƙasar Filistiyawa, yanzu Isra’ila ta zama abin ƙi ga Filistiyawa.” Aka kira mutane su haɗu da Shawulu a Gilgal."},{"book":"1 Samaʼila","chapter":"13","verse":"5","text":"Sai Filistiyawa suka taru don su yi yaƙi da Isra’ilawa. Suka fito da kekunan-dawakan yaƙi dubu talatin, da masu hawan dawakai dubu shida, da sojoji masu yawa kamar yashi a bakin teku. Suka tafi Mikmash a gabashin Bet-Awen, suka kafa sansani a can."},{"book":"1 Samaʼila","chapter":"13","verse":"6","text":"Sa’ad da Filistiyawa suka fāɗa wa Isra’ilawa da yaƙi mai tsanani, suka sa su cikin wani hali mai wuya, sai Isra’ilawa suka ɓuya a kogwanni, da ciyayi, da duwatsu, da ramummuka, da rijiyoyi."},{"book":"1 Samaʼila","chapter":"13","verse":"7","text":"Waɗansunsu ma suka haye Urdun zuwa ƙasar Gad da Gileyad."},{"book":"1 Samaʼila","chapter":"13","verse":"8","text":"Ya jira har kwana bakwai bisa ga lokacin da Sama’ila ya bayar. Amma Sama’ila bai zo Gilgal ba, mutanen Shawulu suka fara watsewa."},{"book":"1 Samaʼila","chapter":"13","verse":"9","text":"Sai ya ce, “Ku kawo mini hadaya ta ƙonawa da hadaya ta salama.” Sai Shawulu ya miƙa hadaya ta ƙonawa."},{"book":"1 Samaʼila","chapter":"13","verse":"10","text":"Daidai yana gama miƙa hadaya ke nan sai Sama’ila ya iso. Shawulu kuma ya fito domin yă yi masa maraba."},{"book":"1 Samaʼila","chapter":"13","verse":"11","text":"Sama’ila ya ce, “Me ke nan ka yi?”"},{"book":"1 Samaʼila","chapter":"13","verse":"12","text":"sai na yi tunani cewa, ‘Yanzu Filistiyawa za su gangaro su fāɗa mini a Gilgal, ga ni kuma ban riga na nemi nufin Ubangiji ba.’ Shi ya sa ya zama mini tilas in miƙa hadaya ta ƙonawa.”"},{"book":"1 Samaʼila","chapter":"13","verse":"13","text":"Sama’ila ya ce, “Ka yi wauta da ba ka bi umarnin da Ubangiji Allahnka ya ba ka ba. Da ka yi haka da Ubangiji ya tabbatar maka da sarautar Isra’ila har abada."},{"book":"1 Samaʼila","chapter":"13","verse":"14","text":"Amma yanzu, masarautarka ba za tă dawwama ba, Ubangiji ya riga ya sami wani wanda zuciyarsa ke ƙauna, ya naɗa shi shugaban mutanensa gama ba ka bi umarnin Ubangiji ba.”"},{"book":"1 Samaʼila","chapter":"13","verse":"15","text":"Sama’ila ya tashi daga Gilgal ya tafi Gibeya a ƙasar Benyamin. Shawulu kuma ya ƙidaya mutanen da suke tare da shi, yawansu ya kai wajen mutum ɗari shida."},{"book":"1 Samaʼila","chapter":"13","verse":"16","text":"Shawulu da ɗansa Yonatan da mutanen da suke tare da shi suka zauna a Geba ta Benyamin. Sa’an nan Filistiyawa suka yi sansani a Mikmash."},{"book":"1 Samaʼila","chapter":"13","verse":"17","text":"Rundunar mayaƙa uku suka fito daga sansani Filistiyawa. Ɗaya ta nufi Ofra, zuwa ƙasar Shuwal."},{"book":"1 Samaʼila","chapter":"13","verse":"18","text":"Runduna guda kuma ta nufi Bet-Horon, ɗayan kuwa ta nufi iyakar da take fuskantar Kwarin Ziboyim wajen jeji."},{"book":"1 Samaʼila","chapter":"13","verse":"19","text":"Ba a sami maƙeri ɗaya a dukan ƙasar Isra’ila ba domin Filistiyawa sun ce, “In ba haka ba Ibraniyawa za su ƙera wa kansu takuba ko māsu.”"},{"book":"1 Samaʼila","chapter":"13","verse":"20","text":"Saboda haka dukan Isra’ila sukan gangara zuwa wajen Filistiyawa domin su gyara bakin garemaninsu, da fartanansu, da gaturansu, da kuma laujunansu."},{"book":"1 Samaʼila","chapter":"13","verse":"21","text":"Duk lokacin da za su gyara bakin garmansu da fartanyarsu sai sun biya tsabar azurfa13.21 tsabar azurfa. Da Ibraniyanci an rubuta biyu bisa uku na Shekel ne a nan. A zamaninsu wannan kuɗi ne mai yawa. biyu. Haka ma idan za su gyara gatari ko bakunan abin korar shanun noma sai sun biya tsabar azurfa ɗaya."},{"book":"1 Samaʼila","chapter":"13","verse":"22","text":"A ranar da yaƙi ya tashi, ba a sami wanda yake da takobi ko māshi ba a cikin mutanen da suke tare da Shawulu da Yonatan. Sai dai Shawulu da ɗansa Yonatan kaɗai."},{"book":"1 Samaʼila","chapter":"13","verse":"23","text":"Ana nan sai sojojin Filistiyawa suka fita zuwa mashigin Mikmash."}]}