{"data":[{"book":"Yokaana","chapter":"18","verse":"1","text":"Awo Yesu bwe yamala okwogera ebyo n’afuluma n’abayigirizwa be, ne balaga emitala w’akagga Kidulooni. Mu kifo ekyo mwalimu ennimiro y’emizeeyituuni, Yesu n’abayigirizwa be ne bayingira omwo."},{"book":"Yokaana","chapter":"18","verse":"2","text":"Yuda, eyamulyamu olukwe, ekifo ekyo yali akimanyi, kubanga Yesu yagendangayo emirundi mingi ng’ali n’abayigirizwa be."},{"book":"Yokaana","chapter":"18","verse":"3","text":"Awo Yuda n’ajja mu kifo ekyo ng’ali n’ekibinja ky’abaserikale, n’abaweereza ba Bakabona abakulu n’ab’Abafalisaayo. Bajja nga balina ettaala n’emimuli n’ebyokulwanyisa."},{"book":"Yokaana","chapter":"18","verse":"4","text":"Yesu bwe yamanya byonna ebyali bigenda okumubaako, n’avaayo n’ababuuza nti, “Munoonya ani?”"},{"book":"Yokaana","chapter":"18","verse":"5","text":"Ne baddamu nti, “Tunoonya Yesu Omunnazaaleesi.” Yesu n’abaddamu nti, “Ye Nze,” Yuda, eyamulyamu olukwe, yali ayimiridde nabo."},{"book":"Yokaana","chapter":"18","verse":"6","text":"Yesu bwe yabagamba nti, “Ye Nze” ne badda emabega ne bagwa wansi."},{"book":"Yokaana","chapter":"18","verse":"7","text":"Yesu n’ababuuza omulundi ogwokubiri nti, “Munoonya ani?” Ne baddamu nti, “Yesu Omunnazaaleesi.”"},{"book":"Yokaana","chapter":"18","verse":"8","text":"Yesu n’abaddamu nti, “Mbabuulidde nti, Ye Nze. Kale obanga munoonya Nze, bano mubaleke bagende.”"},{"book":"Yokaana","chapter":"18","verse":"9","text":"Yakola kino, ekyawandiikibwa kiryoke kituukirire ekigamba nti, “Abo be wampa saabuzaako n’omu.”"},{"book":"Yokaana","chapter":"18","verse":"10","text":"Awo Simooni Peetero, eyalina ekitala, n’akisowolayo, n’atema omuddu wa Kabona Asinga Obukulu n’amusalako okutu okwa ddyo. Erinnya ly’omuddu oyo nga ye Maluko."},{"book":"Yokaana","chapter":"18","verse":"11","text":"Yesu n’alagira Peetero nti, “Zza ekitala mu kiraato kyakyo. Ekikompe Kitange ky’ampadde, siikinywe?”"},{"book":"Yokaana","chapter":"18","verse":"12","text":"Awo ekibinja ky’abaserikale n’omuduumizi waabwe n’abaweereza b’Abayudaaya, ne bakwata Yesu ne bamusiba."},{"book":"Yokaana","chapter":"18","verse":"13","text":"Ne bamutwala ewa Ana, eyali mukoddomi wa Kayaafa, Kabona Asinga Obukulu mu mwaka ogwo.18:13 mu biro ebyo, waaliwo ekibiina ekitono ekya Bakabona Abasinga Obukulu nga bakulemberwa Ana ne Kayaafa, abaafuganga Yerusaalemi."},{"book":"Yokaana","chapter":"18","verse":"14","text":"Kayaafa oyo, y’oli eyawa Abayudaaya amagezi nti, “Kirungi omuntu omu afiirire bonna.”"},{"book":"Yokaana","chapter":"18","verse":"15","text":"Simooni Peetero n’omuyigirizwa omulala eyali amanyiddwa Kabona Asinga Obukulu, ne bagoberera Yesu. Omuyigirizwa oyo eyali amanyiddwa n’agoberera Yesu mu luggya lwa Kabona Asinga Obukulu,"},{"book":"Yokaana","chapter":"18","verse":"16","text":"nga Peetero ye ayimiridde wabweru ku mulyango; omuyigirizwa oyo omulala bwe yayogera n’omuggazi w’oluggi n’ayingiza Peetero."},{"book":"Yokaana","chapter":"18","verse":"17","text":"Omuwala omuggazi n’abuuza Peetero nti, “Naawe oli omu ku bayigirizwa b’omuntu oyo?”"},{"book":"Yokaana","chapter":"18","verse":"18","text":"Obudde bwali bwa mpewo, abaddu n’abaweereza baali bakumye omuliro nga boota, ne Peetero naye ng’ayimiridde nabo ng’ayota omuliro."},{"book":"Yokaana","chapter":"18","verse":"19","text":"Awo Ana eyaliko Kabona Asinga Obukulu n’abuuza Yesu ebifa ku bayigirizwa be ne ku kuyigiriza kwe."},{"book":"Yokaana","chapter":"18","verse":"20","text":"Yesu n’amuddamu nti, “Nayogeranga lwatu eri ensi, bulijjo n’ayigirizanga mu makuŋŋaaniro ne mu Yeekaalu, Abayudaaya bonna mwe bakuŋŋaanira, soogeranga kintu na kimu mu kyama."},{"book":"Yokaana","chapter":"18","verse":"21","text":"Lwaki obuuza Nze? Buuza abo abaawuliranga bye njogera. Bamanyi bye nnaayogera.”"},{"book":"Yokaana","chapter":"18","verse":"22","text":"Yesu bwe yayogera ekyo omu ku baweereza eyali ayimiridde awo n’amukuba oluyi n’amugamba nti, “Oddamu otyo Kabona Asinga Obukulu?”"},{"book":"Yokaana","chapter":"18","verse":"23","text":"Yesu n’amuddamu nti, “Obanga njogedde bubi kinnumirize ekibi, naye obanga kirungi, kale onkubira ki?”"},{"book":"Yokaana","chapter":"18","verse":"24","text":"Awo Ana n’aweereza Yesu nga musibe eri Kayaafa Kabona Asinga Obukulu."},{"book":"Yokaana","chapter":"18","verse":"25","text":"Mu kiseera ekyo Simooni Peetero yali ayimiridde ng’ayota omuliro. Ne bamubuuza nti, “Naawe oli omu ku bayigirizwa ba Yesu?”"},{"book":"Yokaana","chapter":"18","verse":"26","text":"Awo omu ku baddu ba Kabona Asinga Obukulu, muganda w’oyo Peetero gwe yasalako okutu, n’amubuuza nti, “Saakulabye naye mu nnimiro?”"},{"book":"Yokaana","chapter":"18","verse":"27","text":"Peetero n’addamu okwegaana. Amangwago enkoko n’ekookolima."},{"book":"Yokaana","chapter":"18","verse":"28","text":"Awo Abayudaaya ne baggya Yesu ewa Kayaafa ne bamutwala mu lubiri lwa gavana Omuruumi. Obudde bwali bwakakya, ne batayingira mu lubiri baleme okusobya omukolo ogw’okwetukuza, si kulwa nga basubwa okulya Embaga y’Okuyitako."},{"book":"Yokaana","chapter":"18","verse":"29","text":"Awo Piraato n’afuluma ebweru gye baali n’ababuuza nti, “Musango ki gwe muvunaana omuntu ono?”"},{"book":"Yokaana","chapter":"18","verse":"30","text":"Ne bamuddamu nti, “Singa yali tazizza musango tetwandimuleese gy’oli.”"},{"book":"Yokaana","chapter":"18","verse":"31","text":"Piraato kyeyava abagamba nti, “Kale mmwe mumutwale mumusalire omusango okusinziira mu mateeka gammwe.”"},{"book":"Yokaana","chapter":"18","verse":"32","text":"Kino ne kituukiriza ebyo Yesu bye yayogera ku nfa gye yali agenda okufaamu."},{"book":"Yokaana","chapter":"18","verse":"33","text":"Awo Piraato n’addayo mu lubiri n’ayita Yesu. N’amubuuza nti, “Ggwe Kabaka w’Abayudaaya?”"},{"book":"Yokaana","chapter":"18","verse":"34","text":"Yesu n’addamu nti, “Ekyo okyogedde ku bubwo oba balala be bakubuulidde ebinfaako?”"},{"book":"Yokaana","chapter":"18","verse":"35","text":"Piraato n’amubuuza nti, “Nze ndi Muyudaaya? Abantu bo ne Kabona Asinga Obukulu be bakundeetedde. Okoze ki?”"},{"book":"Yokaana","chapter":"18","verse":"36","text":"Yesu n’addamu nti, “Obwakabaka bwange si bwa mu nsi muno. Singa bubadde bwa mu nsi eno abaweereza bange bandirwanye ne siweebwayo mu Bayudaaya. Naye obwakabaka bwange si bwa mu nsi muno.”"},{"book":"Yokaana","chapter":"18","verse":"37","text":"Piraato n’amubuuza nti, “Kwe kugamba oli kabaka?”"},{"book":"Yokaana","chapter":"18","verse":"38","text":"Piraato n’amubuuza nti, “Amazima kye ki?” Piraato bwe yamala okwogera bw’atyo n’afuluma ebweru eri Abayudaaya n’abagamba nti, “Omuntu ono talina musango."},{"book":"Yokaana","chapter":"18","verse":"39","text":"Naye ku buli mbaga ejjuukirirwako Okuyitako mulina empisa, onkusaba mbateere omusibe omu. Kale mwagala mbateere Kabaka w’Abayudaaya?”"},{"book":"Yokaana","chapter":"18","verse":"40","text":"Bonna kyebaava baleekaanira waggulu nga bagamba nti, “Nedda, si oyo, wabula tuteere Balaba.” Balaba oyo yali munyazi."}]}