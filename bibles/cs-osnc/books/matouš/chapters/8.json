{"data":[{"book":"Matouš","chapter":"8","verse":"1","text":"Velké zástupy se hrnuly za Ježíšem, když sestupoval s hory."},{"book":"Matouš","chapter":"8","verse":"2","text":"Tu se k němu přiblížil malomocný, klekl před ním a řekl: „Pane, budeš-li chtít, můžeš mne uzdravit!“"},{"book":"Matouš","chapter":"8","verse":"3","text":"Ježíš zvedl ruku, dotkl se toho muže a řekl: „Ano, chci. Ať tvá nemoc zmizí!“ A hned byl ten malomocný zdráv."},{"book":"Matouš","chapter":"8","verse":"4","text":"Ježíš mu pak řekl: „Nikomu nic neříkej, ale jdi, ukaž se knězi a vezmi s sebou obětní dar, který ustanovil Mojžíš pro uzdravené od malomocenství. To bude veřejné svědectví o tvém uzdravení.“"},{"book":"Matouš","chapter":"8","verse":"5","text":"Když Ježíš přicházel do Kafarnaum, přistoupil k němu římský setník s prosbou:"},{"book":"Matouš","chapter":"8","verse":"6","text":"„Pane, můj služebník leží doma ochrnutý a má velké bolesti.“"},{"book":"Matouš","chapter":"8","verse":"7","text":"Ježíš mu odpověděl: „Přijdu za ním a uzdravím ho.“"},{"book":"Matouš","chapter":"8","verse":"8","text":"Setník mu však na to řekl: „Pane, nezasloužím si, aby ses namáhal ke mně domů. Vždyť stačí tvé slovo, a bude uzdraven."},{"book":"Matouš","chapter":"8","verse":"9","text":"Já vím, jak to je: sám poslouchám i poroučím. Když vojákovi rozkážu, tak jde, když ho zavolám, přijde. A když uložím svému služebníkovi práci, tak ji vykoná. Takovou moc máš ty i nad nemocemi.“"},{"book":"Matouš","chapter":"8","verse":"10","text":"Když to Ježíš uslyšel, podivil se a řekl těm, kteří šli s ním: „Řeknu vám, že s tak velikou vírou jsem se nesetkal v celém Izraeli."},{"book":"Matouš","chapter":"8","verse":"11","text":"Je to opravdu tak, že mnozí lidé z celého světa budou přijati do Boží věčné říše,"},{"book":"Matouš","chapter":"8","verse":"12","text":"zatímco mnozí Izraelci, pro které byla připravena, budou z ní vyloučeni; zbyde jim beznaděj, bolest a pláč.“"},{"book":"Matouš","chapter":"8","verse":"13","text":"Potom se Ježíš obrátil opět k setníkovi: „Jdi domů. Čemu jsi uvěřil, ať se stane.“ V tu chvíli se služebník uzdravil."},{"book":"Matouš","chapter":"8","verse":"14","text":"Pak Ježíš navštívil Petra a našel jeho tchyni schvácenou horečkou."},{"book":"Matouš","chapter":"8","verse":"15","text":"Dotkl se její ruky, teplota klesla a jí se ulevilo natolik, že vstala a obsloužila hosta."},{"book":"Matouš","chapter":"8","verse":"16","text":"Večer k němu přivedli mnoho posedlých, on je pouhým slovem zbavil zlého a všechny nemocné uzdravil."},{"book":"Matouš","chapter":"8","verse":"17","text":"Tím se naplnilo, co předpověděl prorok Izajáš: „On na sebe vzal naše slabosti a nesl naše nemoci.“"},{"book":"Matouš","chapter":"8","verse":"18","text":"Když Ježíš viděl, jak se kolem něj kupí množství lidí, chtěl se na loďce přeplavit na druhou stranu jezera;"},{"book":"Matouš","chapter":"8","verse":"19","text":"zadržel ho však ještě jeden učitel zákona: „Mistře, chci být stále s tebou.“"},{"book":"Matouš","chapter":"8","verse":"20","text":"Ježíš mu odpověděl: „Každá liška má svou noru, pták hnízdo, ale já často nemám kde spát.“"},{"book":"Matouš","chapter":"8","verse":"21","text":"Jeden z jeho žáků mu zase řekl: „Pane, než půjdu s tebou, dovol mi ještě pohřbít mého otce.“"},{"book":"Matouš","chapter":"8","verse":"22","text":"Ale Ježíš mu odpověděl: „Ty pojď se mnou! Poslední službu mrtvému může poskytnout za tebe i ten, kdo se ještě duchovně neprobudil.“"},{"book":"Matouš","chapter":"8","verse":"23","text":"Pak vyplul spolu se svými učedníky."},{"book":"Matouš","chapter":"8","verse":"24","text":"Nad jezerem se strhla prudká bouře, takže člunu hrozilo potopení ve vlnách. Ježíš však klidně spal."},{"book":"Matouš","chapter":"8","verse":"25","text":"Probudili ho: „Pane, zachraň nás. Jde o život!“"},{"book":"Matouš","chapter":"8","verse":"26","text":"Ale on jim řekl: „Proč se bojíte? Kde je vaše víra?“ Vstal, okřikl vítr i vlny, a nastal klid."},{"book":"Matouš","chapter":"8","verse":"27","text":"Kteří to viděli, byli naplněni údivem a říkali si: „Kdo to vlastně je, že ho poslouchají vítr i moře?“"},{"book":"Matouš","chapter":"8","verse":"28","text":"Když přistáli na druhém břehu jezera poblíž Gadary, narazili na dva muže posedlé démony. Ti žili ve skalních hrobech a byli tak nebezpeční, že se nikdo neodvážil tudy chodit."},{"book":"Matouš","chapter":"8","verse":"29","text":"Na Ježíše začali křičet: „Co je ti do nás, Boží Synu? Ještě na nás nemáš právo!“"},{"book":"Matouš","chapter":"8","verse":"30","text":"Opodál se páslo velké stádo vepřů."},{"book":"Matouš","chapter":"8","verse":"31","text":"„Když nám bereš moc nad lidmi, nech nám ji aspoň nad těmi vepři,“ prosili démoni."},{"book":"Matouš","chapter":"8","verse":"32","text":"On jim řekl: „Zmizte!“ Démoni opustili muže a zmocnili se zvířat. V tom okamžiku se celé stádo splašilo a hnalo se dolů k jezeru, kde se utopilo."},{"book":"Matouš","chapter":"8","verse":"33","text":"Pasáci vepřů utekli do města a všude roznesli, co se stalo."},{"book":"Matouš","chapter":"8","verse":"34","text":"Celé město se šlo na Ježíše podívat, ale žádali ho, aby z jejich kraje odešel."}]}