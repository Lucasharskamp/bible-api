{"data":[{"book":"Matiyu","chapter":"11","verse":"1","text":"Yesu yelin yamarine fiyɛ a xarandii fu nun firinne ma waxatin naxan yi, a yi siga xaran tideni e nun kawandi badeni Galile yamanan taane yi."},{"book":"Matiyu","chapter":"11","verse":"2","text":"Yoni yi Alaa Muxu Sugandixina wanle fe mɛ kasoon na, a yi a xarandiina ndee rasiga a fɛma."},{"book":"Matiyu","chapter":"11","verse":"3","text":"E xa sa Yesu maxɔdin, e naxa, “Yoni yi naxan ma fa fe falama, na nan i tan na ba, hanma nxu lan nxu xa muxu gbɛtɛ nan legeden?”"},{"book":"Matiyu","chapter":"11","verse":"4","text":"Yesu yi e yabi, a naxa, “Ɛ naxan mɛma, ɛ yi a to, ɛ sa na fala Yoni xa."},{"book":"Matiyu","chapter":"11","verse":"5","text":"Danxutɔne seen toma, lɛbutɛnne sigan tima, dogonfontɔne kɛndɛyaan sɔtɔma, tuli xɔrine falan mɛma, faxa muxune kelima sayani, n ma falan Xibaru Faɲin nalima yiigelitɔne ma."},{"book":"Matiyu","chapter":"11","verse":"6","text":"Sɛwan na kanna xa naxan mi birama tantanni n ma fe yi!”"},{"book":"Matiyu","chapter":"11","verse":"7","text":"Yoni a xarandiine yi sigama waxatin naxan yi, Yesu yi Yoni a fe fala fɔlɔ yamaan xa, a naxa, “Ɛ siga nanse matodeyi tonbonni? Foyen sɛxɛ ramaxan ba?"},{"book":"Matiyu","chapter":"11","verse":"8","text":"Xa na mi yi a ra, ɛ siga nanse matodeyi? Xɛmɛn naxan marabɛri baxi dugi faɲin na ba? Koni muxun naxanye marabɛri baxi na kiini, ne manga banxine nin!"},{"book":"Matiyu","chapter":"11","verse":"9","text":"Nayi, ɛ siga nanse matodeyi, nabiin ba? N xa a fala ɛ xa, ɛ bata nde to naxan gbo nabiin xa."},{"book":"Matiyu","chapter":"11","verse":"10","text":"Amasɔtɔ Kitabun bata Yoni a fe fala, a naxa, ‘N nan n ma xɛraan nasigama i yɛɛ ra, naxan kirani tɔnma i xa.’11.10 Malaki 3.1."},{"book":"Matiyu","chapter":"11","verse":"11","text":"N xa ɲɔndin fala ɛ xa, muxun naxanye birin fɔlɔ bari, Yoni gbo ne birin xa. Koni naxan xurun e birin xa Ariyanna Mangayani, na gbo Yoni xa."},{"book":"Matiyu","chapter":"11","verse":"12","text":"Fɔlɔ Yoni a waxatin ma han iki, e bata Ariyanna Mangayaan ɲaxankata. Gbalotɔne kataxi e xa a suxu."},{"book":"Matiyu","chapter":"11","verse":"13","text":"Nabine kitabune nun Sariya Kitabun bata nabiya falane ti fa han fa dɔxɔ Yoni a waxatin na."},{"book":"Matiyu","chapter":"11","verse":"14","text":"Xa ɛ tinɲɛ a feen mɛ, ɛ a kolonma nɛn, Yoni nan Nabi Eli ra naxan yi daxa a xa fa.11.14 Nabi Eli a fe sɛbɛxi Malaki 3.23 kui. Sariya karamɔxɔne yi laxi a ra a Nabi Malaki bata a fala a Nabi Eli mɔn fama nɛn benun Alaa Muxu Sugandixin xa fa. Yoni Marafu Tiin nan na nabiya falan nakamali."},{"book":"Matiyu","chapter":"11","verse":"15","text":"Awa, xa tunla naxan xɔn, na xa a tuli mati!”"},{"book":"Matiyu","chapter":"11","verse":"16","text":"“Awa, n to muxune misalɛ nanse ra iki? E luxi nɛn alo diidin naxanye sabaan soma lɔxɔ tideni e yi e xui ramini bonne ma,"},{"book":"Matiyu","chapter":"11","verse":"17","text":"e naxa, ‘Nxu bata xulenna fe ɛ xa koni ɛ mi ɛ bodon. Nxu bata binbi wuga sigin sa koni ɛ mi wuga!’"},{"book":"Matiyu","chapter":"11","verse":"18","text":"Yoni fa nɛn a mi donse don, a mi a min, bayo a yi sunni waxatin birin, e birin yi a fala, e naxa, ‘Ɲinanna nan a fɔxɔ ra!’"},{"book":"Matiyu","chapter":"11","verse":"19","text":"N tan Muxuna Dii Xɛmɛn yi fa, n donseen don, n yi n min, e birin yi a fala, e naxa, ‘Xɛmɛni ito mato! Fudimaan nun dɔlɔ minna nan a ra. Mudu maxinle nun hakɛ kanne xɔyin nan a ra!’ Koni naxanye Alaa fe kolonna suxi, ne ɲɔndin yitama e kɛwanle xɔn ma nɛn.”"},{"book":"Matiyu","chapter":"11","verse":"20","text":"Na xanbi ra, Yesu yi na taane yalagi fɔlɔ, a bata yi kabanako fe wuyaxi liga dɛnaxanye yi, bayo e muxune mi yi tinma e kɛwanle masarɛ."},{"book":"Matiyu","chapter":"11","verse":"21","text":"A yi a fala, a naxa, “Gbalon Korasin kaane yɛɛ ra! Gbalon Betasada kaane yɛɛ ra, bayo kabanako feen naxanye liga ɛ tagi, xa ne yi liga Tire taan nun Sidɔn taani nun, na kaane yi e xun xanbi soma e hakɛne yi nɛn, e kasa bɛnbɛnle ragodo e ma nimisani, e dɔxɔ xubeni.11.21 E dɔxɔ fena xubeni, e namunna nan yi na ra naxan yi a yitama fa fala e bata e xun xanbi so e hakɛne yi."},{"book":"Matiyu","chapter":"11","verse":"22","text":"Nba, n xa a fala ɛ xa, fa fala Ala kininkininma nɛn Tire taan nun Sidɔn taan ma Kiti Sa Lɔxɔni dangu ɛ tan na."},{"book":"Matiyu","chapter":"11","verse":"23","text":"Ɛ tan Kapɛrunan kaane, ɛ tema nɛn kore xɔnna ma ba? Ɛn-ɛn, ɛ godoma laxira nin! Bayo kabanako feen naxanye bata liga ɛ tagi, xa na yi liga Sodoma taani nun, sa a mɔn yi na nun han to!"},{"book":"Matiyu","chapter":"11","verse":"24","text":"N xa a fala ɛ xa, Ala kininkininma Sodoma kaane ma nɛn Kiti Sa Lɔxɔni dangu ɛ tan na!”"},{"book":"Matiyu","chapter":"11","verse":"25","text":"Yesu yi a fala na waxatini, a naxa, “N Fafe Ala, kore xɔnna nun dunuɲa Marigina, n barikan birama i xa bayo i feen naxanye luxunxi xaxilimane nun fekolonne ma, i bata ne yita diidine ra."},{"book":"Matiyu","chapter":"11","verse":"26","text":"N Fafe, a i kɛnɛnxi na kii nin."},{"book":"Matiyu","chapter":"11","verse":"27","text":"N Fafe bata feen birin taxu n na. Muxu yo mi Alaa Dii Xɛmɛn kolon fɔ a Fafe Ala. Muxu yo mi Fafe Ala kolon fɔ a Dii Xɛmɛna e nun a Dii Xɛmɛn waxi a yita feni naxanye ra.”"},{"book":"Matiyu","chapter":"11","verse":"28","text":"“Ɛ tan naxanye birin xadanxi, goron binyene ɛ tan naxanye xun ma,11.28 Goronna mi a ra muxun xun ma fɔ naxan a niin tɔrɔma. ɛ fa n ma, n xa matabun fi ɛ ma."},{"book":"Matiyu","chapter":"11","verse":"29","text":"Ɛ n ma goron tongo gbelemɛn11.29 Goron tongo gbelemɛni ito bunna nɛɛn fa fala muxune lan e xa Yesu a dunuɲa yi gidi kiin tongo. Na mi muxune findima konyine ra, koni a e raxɔrɔyama e yulubina konyiyaan nan ma. tongo, ɛ yi n ma xaranna suxu bayo n limaniyaxi, n nan n yɛtɛ magodoxi, ɛ niine matabun sɔtɔma nɛn."},{"book":"Matiyu","chapter":"11","verse":"30","text":"Amasɔtɔ, n ma goron tongo gbelemɛn mi binya, n ma goronna yelefu.”"}]}