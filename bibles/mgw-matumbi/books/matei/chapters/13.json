{"data":[{"book":"Matei","chapter":"13","verse":"1","text":"Lisu'ba lyolyolyo, Yesu aabu'i muyi'lu' nyumba ngayenda tama mbwega ya litanda liku'lu' kayi'gana."},{"book":"Matei","chapter":"13","verse":"2","text":"Ipi'nga ya bandu yaatikunti'li'ta, kwa nyo Yesu ngau'bu'ka mungalaba no tama. Bandu boti baayi'mi mbwega ya litanda liku'lu',"},{"book":"Matei","chapter":"13","verse":"3","text":"naywembe Yesu ngaabakia makowe gambone kwa ngongo."},{"book":"Matei","chapter":"13","verse":"4","text":"Paabile kamisa, mbeyu yi'ngi' yaatu'mbu'ki mundi'la na iyuni ngabaisa sonywa."},{"book":"Matei","chapter":"13","verse":"5","text":"Yi'ngi' yaatu'mbu'ki pamaliwe pangali ukando wambone. Ngaibalika kwa kiyu'ngu'ya mwanjaa ukando wayendekiyeli."},{"book":"Matei","chapter":"13","verse":"6","text":"Lilumu palyaibalile ngaiyu'ma, kwa mwanjaa ngi'ga yake yatotili mubwi'."},{"book":"Matei","chapter":"13","verse":"7","text":"Yi'ngi' yaatu'mbu'ki pamimimwa, na yi'lu' mimimwa ngaiku'la na kwikombaya."},{"book":"Matei","chapter":"13","verse":"8","text":"Yi'ngi' yaatu'mbu'ki paukando nnogau, ngaibalika no beleka. Yi'ngi' mya, yi'ngi' sitini na yi'ngi' salasini."},{"book":"Matei","chapter":"13","verse":"9","text":"Mwene makutu go yu'wa na ayu'we!”"},{"book":"Matei","chapter":"13","verse":"10","text":"Banamasi' bake ngabannyendelya na kunnaluya “Kwa mwanjaa namani ulongela na bandu ba kwa ngongo?”"},{"book":"Matei","chapter":"13","verse":"11","text":"Yesu ngaayangwa, “Mwenga muyaliwite kugatanga makowe gangaumukulilwa ga Ukulungwa wa Kunani, lakini bembe bayaliwiteli."},{"book":"Matei","chapter":"13","verse":"12","text":"Kwa mwanjaa ywoywoti ywagatangite makowe go, Nnu'ngu' alu'a kumpeya kugatanga muno, lakini ywoywoti ywaakotwike kugatanga, Nnu'ngu' alu'a kumpokonywa ata galu' masene gagatangite."},{"book":"Matei","chapter":"13","verse":"13","text":"Kwa nyo nilongela nabo kwa ngongo, kwa mwanjaa bendalola lakini babonali, bendapi'kania lakini bayu'wali na wala batangali."},{"book":"Matei","chapter":"13","verse":"14","text":"Kwabe gatimile gaalongei nnondoli wa Nnu'ngu' Isaya,"},{"book":"Matei","chapter":"13","verse":"15","text":"Kwa mwanjaa myoyo ya bandu ba itenonopa, na makutu gabe manonopau kwo yu'wa, minyo gabe gatiwiliwitya."},{"book":"Matei","chapter":"13","verse":"16","text":"“Lakini nantali mwenga minyo ginu gendalola na makutu ginu gendayu'wa."},{"book":"Matei","chapter":"13","verse":"17","text":"Kakape nimmakianga, alondoli ba Nnu'ngu' na bene aki baingi baaminyikie kugabona na kugayu'wa gamugabona na kugayu'wa, lakini baakombwili."},{"book":"Matei","chapter":"13","verse":"18","text":"“Bai, mwenga mupi'kaniange malombolyo ga lukongo lwa mpandi."},{"book":"Matei","chapter":"13","verse":"19","text":"Ywoywoti ywaliyu'wa liyi'gi'yo lya Ukulungwa wa Nnu'ngu' wangali kulitangiya, alandana na yi'lu' mbeyu yaitu'mbu'ki mundi'la, yu'lu' nnau Ibilisi ngaisa no tola sakipandilwe pamwoyo wake."},{"book":"Matei","chapter":"13","verse":"20","text":"Yi'lu' mbeyu yaipandilwe pamaliwe nga kati mundu ywaliyu'wa liyi'gi'yo lya Ukulungwa wa Nnu'ngu' na popopo alipokya kwo napusika."},{"book":"Matei","chapter":"13","verse":"21","text":"Lakini liyendekeali nkati yabe kati ngi'ga. Balikamwa pasene bai, paiisa tabu na ngu'su'mbu' kwa kitumbu sa liyi'gi'yo lya Nnu'ngu', popopo bendatu'mbu'ka."},{"book":"Matei","chapter":"13","verse":"22","text":"Mbeyu yaitu'mbu'ki pamimimwa nga kati mundu ywaliyu'wa liyi'gi'yo lya Nnu'ngu' lakini kyukala sa padunia yi'no na makowe ga mali ngagakombaya liyi'gi'yo lyo no kotoka beleka itunda."},{"book":"Matei","chapter":"13","verse":"23","text":"Mbeyu yaipandilwe muukando nnogau nga kati mundu ywaliyu'wa liyi'gi'yo lya Nnu'ngu' na kulitangia, naywembe beleka itunda, yumo mya, ywi'ngi' sitini na ywi'ngi' salasini.”"},{"book":"Matei","chapter":"13","verse":"24","text":"Yesu ngaabakia bandu lukongo lwi'ngi', “Ukulungwa wa Kunani ulandana na mundu ywapandike mbeyu inannoga munng'unda wake."},{"book":"Matei","chapter":"13","verse":"25","text":"Lakini bandu pabaabile bagonjike, nndumu wake ngaisa, ngapanda magu'gu' pakati ya mbeyu inannoga no bu'ka."},{"book":"Matei","chapter":"13","verse":"26","text":"Bai, mitombo paibalike no tumbwa ku'la, na gembe magu'gu' ngagabonekana momomo."},{"book":"Matei","chapter":"13","verse":"27","text":"Atumisi ba yu'lu' mwene nng'unda ngabannyendelya na kummakia, ‘Bwana, tutangite panga waapandike mbeyu inannoga munng'unda wako, aga magu'gu' gabu'ka kwaku'?’"},{"book":"Matei","chapter":"13","verse":"28","text":"Ywembe ngaayangwa, ‘Nndumu ngaywapangite nyo.’ Bai, atumisi bake ngabannaluya, ‘Buli upala tukagayokwane?’"},{"book":"Matei","chapter":"13","verse":"29","text":"Naywembe ngaayangwa, ‘Lili, pamwayokwana magu'gu' mwakane ponekea yokwa pamope na ngano."},{"book":"Matei","chapter":"13","verse":"30","text":"Mugaleke gaku'le pamope mpaka nsimu wa mauno. Nsimu wo naalu'a kummakia mwaauni, Mukongwange wi'ti' magu'gu' mukagatabe matu'tamatu'ta go sonjelwa. Lakini ngano mwikongwe mukaibi'ke paligu'lu' lyangu'.’”"},{"book":"Matei","chapter":"13","verse":"31","text":"Yesu ngaabakia bandu lukongo lwi'ngi'. “Ukulungwa wa Kunani ulandana na mbeyu ya nkongo wa aladali yaatweti mundu na kwipanda munng'unda wake."},{"book":"Matei","chapter":"13","verse":"32","text":"Yembe njene kuliko mbeyu yoyoti, lakini mana ibalike no ku'la upanga nkongo nku'lu' kuliko nkongo wowoti, ata iyuni bendaisa no senga iyumba mundambi' yake.”"},{"book":"Matei","chapter":"13","verse":"33","text":"Yesu ngaabakia lukongo lwi'ngi'. “Ukulungwa wa Kunani ulandana na ngelule njene yaaitweti mau' yumo, ngayangabana na bwembe wambone na bwembe woti ngaulu'la.”"},{"book":"Matei","chapter":"13","verse":"34","text":"Yesu ngaabakia bandu boti makowe go kwo tumya ngongo, wala alongeili nabo sosoti wangali tumya ngongo,"},{"book":"Matei","chapter":"13","verse":"35","text":"li'nga likowe lyalyalongelilwe na nnondoli litimi,"},{"book":"Matei","chapter":"13","verse":"36","text":"Bu'kapo Yesu aatikwalaga balu' bandu, ngayingya nnyumba. Banamasi' ngabannyendelya na kummakia “Utuawanikie lu'lu' lukongo lwa magu'gu' munng'unda lulombolya namani.”"},{"book":"Matei","chapter":"13","verse":"37","text":"Yesu ngaabakia, “Mpandi wa mbeyu inannoga nga Mwana wa Mundu."},{"book":"Matei","chapter":"13","verse":"38","text":"Gu'lu' nng'unda nga dunia. Yi'lu' mbeyu inannoga nga bandu balu' bababile nawo ukulungwa. Galu' magu'gu' nga balu' bandu ba yu'lu' Ibilisi."},{"book":"Matei","chapter":"13","verse":"39","text":"Nndumu ywapandike manyei nga Ibilisi. Mauno nga kuundi'la wa dunia, na auni nga malaika."},{"book":"Matei","chapter":"13","verse":"40","text":"Kati manyei mwagakongolelwa li'nga yoselwa mwoto, amo ngamwayalu'a baa kuundi'la wa dunia."},{"book":"Matei","chapter":"13","verse":"41","text":"Mwana wa Mundu aatuma malaika bake baakongwe balu' boti babaapangia ayabe sambi na alau boti bu'ka muukulungwa wake,"},{"book":"Matei","chapter":"13","verse":"42","text":"na kwataikulya mulitu'ta lya mwoto, na akwo baali'la no yaga mino."},{"book":"Matei","chapter":"13","verse":"43","text":"Bu'kapo balu' anogau baamelemetya kati lisu'ba muukulungwa wa Tati' babe. Mwene makutu go yu'wa ayu'we!"},{"book":"Matei","chapter":"13","verse":"44","text":"“Ukulungwa wa Kunani ulandana na mali yaiiyilwe munng'unda. Mundu yumo paaibweni ngaiiya kai'. Aatinapusika muno ngayenda pi'mi'ya ili'be yoti yabile nayo li'nga pi'ma nng'unda gu'lu'."},{"book":"Matei","chapter":"13","verse":"45","text":"“Kai', Ukulungwa wa Kunani ulandana na nsulusi ywaapalite kili'be sa samani ngu'lu'."},{"book":"Matei","chapter":"13","verse":"46","text":"Paaipatike yimo ya yi'lu' yene samani ngu'lu', aayi'i pi'mi'ya ili'be yoti yabile nayo, ngapi'ma so."},{"book":"Matei","chapter":"13","verse":"47","text":"“Kai', Ukulungwa wa Kunani ulandana na lupi'li'li' lwalutumbukiyilwe mubaali no loba omba ba kila lukolo."},{"book":"Matei","chapter":"13","verse":"48","text":"Palwaatwi'lile, bandu baaluuti kumbwani, ngabatama, no sawa omba banannoga na kwabi'ka mwiitu'ndu' yabe, na anyatau ngabataikwa."},{"book":"Matei","chapter":"13","verse":"49","text":"Na nyo ngamwayalu'a baa kuundi'la wa dunia. Malaika baaisa na kwabawa bandu alau na bandu anogau,"},{"book":"Matei","chapter":"13","verse":"50","text":"na kwataikwa balu' alau mulitu'ta lya mwoto. Akwo baali'la no yaga mino.”"},{"book":"Matei","chapter":"13","verse":"51","text":"Yesu ngaalaluya, “Buli, mugatangite makowe gano goti?” Ngabannyangwa, “Eloo.”"},{"book":"Matei","chapter":"13","verse":"52","text":"Naywembe ngaabakia, “Kwa nyo, kila mwalimu ywapanga mwanamasi' wa Ukulungwa wa Kunani alandana na mwene nyumba ywapiya mumabi'ko gake ili'be yayambi' na ngona.”"},{"book":"Matei","chapter":"13","verse":"53","text":"Yesu paayomwi longela ngongo yo ngabu'ka pandu po,"},{"book":"Matei","chapter":"13","verse":"54","text":"ngayenda kukilambo sake. Akwo ngaayi'gana bandu munyumba ya kunnu'ba Nnu'ngu', ata ngabasangala kababaya, “Ayu' apatike kwaku' ikima yi' na mangelongelo ga?"},{"book":"Matei","chapter":"13","verse":"55","text":"Buli, ayu' mwana wa yu'lu' selemala li? Mau' bake akemelwali Malia, na akina alongobe ki Yakobi, Yusupu, Simoni na Yuda?"},{"book":"Matei","chapter":"13","verse":"56","text":"Na alu'mbu'be boti babileli pano pamope na twe? Buli, apatike kwaku' aga goti?”"},{"book":"Matei","chapter":"13","verse":"57","text":"Bai, ngababi'ka kyukala nakwe. Lakini Yesu ngaabakia, “Nnondoli wa Nnu'ngu' endaisimilwa kila pandu, lakini munni'ma wake na panyumba yake aisimilwali!”"},{"book":"Matei","chapter":"13","verse":"58","text":"Kwa nyo aapangiteli mangelongelo gambone palu', kwa kitumbu so kotoka u'bi'lya kwabe."}]}