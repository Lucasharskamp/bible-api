{"data":[{"book":"Abaebbulaniya","chapter":"4","verse":"1","text":"Noolwekyo ng’ekisuubizo eky’okuyingira mu kiwummulo kye, bwe kikyaliwo, twerinde, omuntu yenna ku mmwe aleme kulabika nga takituuseemu."},{"book":"Abaebbulaniya","chapter":"4","verse":"2","text":"Kubanga naffe tubuuliddwa Enjiri, nga nabo bwe baagibuulirwa. Kyokka baalema okukkiriza ekigambo kye baawulira, era tebaalina kye baagasibwa."},{"book":"Abaebbulaniya","chapter":"4","verse":"3","text":"Kubanga ffe abakkiriza, ffe tuyinza okuyingira mu kiwummulo kye, nga bwe yayogera nti,"},{"book":"Abaebbulaniya","chapter":"4","verse":"4","text":"Kubanga waliwo w’ayogerera nti, “Katonda bwe yamala okukola emirimu gye gyonna n’awummulira ku lunaku olw’omusanvu.”"},{"book":"Abaebbulaniya","chapter":"4","verse":"5","text":"Ayongera n’agamba nti, “Tebaliyingira mu kiwummulo kyange.”"},{"book":"Abaebbulaniya","chapter":"4","verse":"6","text":"Kyaterekerwa abamu okuyingiramu, ate ng’abo abaasooka okubuulirwa Enjiri, tebaayingira olw’obujeemu."},{"book":"Abaebbulaniya","chapter":"4","verse":"7","text":"Katonda kyeyava ateekateeka nate olunaku, n’alutuuma leero, bwe yayogerera mu Dawudi, oluvannyuma lw’ekiseera ekiwanvu nti,"},{"book":"Abaebbulaniya","chapter":"4","verse":"8","text":"Kubanga singa Yoswa yabatwala mu kifo eky’okuwummula, Katonda teyandiyogedde ku lunaku olulala olw’okuwummula.”"},{"book":"Abaebbulaniya","chapter":"4","verse":"9","text":"Naye Katonda atusuubizza olunaku olwa Ssabbiiti lwe tuliwummula, newaakubadde nga terunnatuuka."},{"book":"Abaebbulaniya","chapter":"4","verse":"10","text":"Kubanga oyo ayingira mu kiwummulo kya Katonda, awummula emirimu gye nga Katonda bwe yawummula ng’amaze emirimu gye."},{"book":"Abaebbulaniya","chapter":"4","verse":"11","text":"Noolwekyo tufubenga okuyingira mu kiwummulo ekyo, omuntu yenna alemenga kugoberera ekyokulabirako ekibi eky’abajeemu."},{"book":"Abaebbulaniya","chapter":"4","verse":"12","text":"Ekigambo kya Katonda kiramu era kikola. Kisala okusinga ekitala eky’obwogi obubiri, era kiyitamu ne kituukira ddala ku mmeeme n’omwoyo, n’ennyingo n’obusomyo, era kyawula ebirowoozo n’okufumiitiriza kw’omutima."},{"book":"Abaebbulaniya","chapter":"4","verse":"13","text":"Katonda amanyi ebintu byonna, so tewali kitonde na kimu ekikwekeddwa amaaso ge. Alaba buli kintu, era tulyogera mazima nga tumutegeeza buli kimu."},{"book":"Abaebbulaniya","chapter":"4","verse":"14","text":"Noolwekyo nga bwe tulina Kabona Asinga Obukulu, eyagenda mu ggulu, ye Yesu, Omwana wa Katonda, tunyweze okukkiriza kwe twayatula."},{"book":"Abaebbulaniya","chapter":"4","verse":"15","text":"Tulina Kabona Asinga Obukulu alumirwa awamu naffe mu bunafu bwaffe, eyakemebwa mu byonna nga ffe, kyokka n’atakola kibi kyonna."},{"book":"Abaebbulaniya","chapter":"4","verse":"16","text":"Kale tusembererenga entebe ya Katonda ey’obwakabaka ey’ekisa n’obuvumu, tufune okusaasirwa n’ekisa tubeerwe mu kwetaaga kwaffe."}]}