{"data":[{"book":"Ayyukan Manzanni","chapter":"3","verse":"1","text":"Wata rana, Bitrus da Yohanna suna haurawa zuwa haikali a lokacin addu’a da ƙarfe uku na rana."},{"book":"Ayyukan Manzanni","chapter":"3","verse":"2","text":"To, sai ga wani da aka haifa gurgu ana ɗauke da shi zuwa ƙofar haikalin da ake kira Kyakkyawa, inda akan ajiye kowace rana, don yă yi bara daga masu shigowa cikin filayen haikali."},{"book":"Ayyukan Manzanni","chapter":"3","verse":"3","text":"Da ya ga Bitrus da Yohanna suna gab da shiga, sai ya roƙe su kuɗi."},{"book":"Ayyukan Manzanni","chapter":"3","verse":"4","text":"Bitrus kuwa ya kafa masa ido, haka ma Yohanna. Sai Bitrus ya ce, “Dube mu!”"},{"book":"Ayyukan Manzanni","chapter":"3","verse":"5","text":"Saboda haka mutumin ya mai da hankalinsa a kansu, yana fata samun wani abu daga gare su."},{"book":"Ayyukan Manzanni","chapter":"3","verse":"6","text":"Sai Bitrus ya ce, “Azurfa ko zinariya ba ni da su, amma abin da nake da shi, shi zan ba ka. A cikin sunan Yesu Kiristi Banazare, ka yi tafiya.”"},{"book":"Ayyukan Manzanni","chapter":"3","verse":"7","text":"Ta wurin kama hannunsa na dama, ya taimake shi ya miƙe, nan take ƙafafu da idon sawun mutumin suka yi ƙarfi."},{"book":"Ayyukan Manzanni","chapter":"3","verse":"8","text":"Sai ya yi wuf da ƙafafunsa ya fara tafiya. Ya tafi tare da su ya shiga cikin filin haikali yana tafiya yana tsalle, yana kuma yabon Allah."},{"book":"Ayyukan Manzanni","chapter":"3","verse":"9","text":"Sa’ad da dukan mutane suka gan shi yana tafiya yana yabon Allah,"},{"book":"Ayyukan Manzanni","chapter":"3","verse":"10","text":"sai suka gane cewa shi ne mutumin nan wanda dā yake zama yana bara a bakin ƙofar haikalin da ake kira Kyakkyawa, suka kuwa cika da mamaki da tsoro a kan abin da ya faru gare shi."},{"book":"Ayyukan Manzanni","chapter":"3","verse":"11","text":"Tun mai bawan yana riƙe da Bitrus da Yohanna, dukan mutanen suka yi mamaki, suka zo wurinsu a guje a inda ake kira Shirayin Solomon."},{"book":"Ayyukan Manzanni","chapter":"3","verse":"12","text":"Da Bitrus ya ga haka, sai ya ce musu, “Mutanen Isra’ila, don me wannan ya ba ku mamaki? Don me kuke kallonmu sai ka ce da ikon kanmu ne ko kuwa don ibadarmu ne muka sa wannan mutum ya yi tafiya?"},{"book":"Ayyukan Manzanni","chapter":"3","verse":"13","text":"Allah na Ibrahim, Ishaku, da Yaƙub, Allah na kakanninmu, ya ɗaukaka bawansa Yesu. Ku kuka ba da shi domin a kashe, kuka yi mūsun saninsa a gaban Bilatus, ko da yake ya yi niyya ya sake shi."},{"book":"Ayyukan Manzanni","chapter":"3","verse":"14","text":"Kuka yi mūsun sanin Mai Tsarki da Mai Adalci kuka roƙa a sakar muku mai kisankai."},{"book":"Ayyukan Manzanni","chapter":"3","verse":"15","text":"Kuka kashe tushen rai, amma Allah ya tashe shi daga matattu. Mu shaidu ne ga wannan."},{"book":"Ayyukan Manzanni","chapter":"3","verse":"16","text":"Ta wurin bangaskiya cikin sunan Yesu ne wannan mutum da kuke gani kuka kuma sani ya sami ƙarfi. Da sunan Yesu, da kuma bangaskiyar da take samuwa ta wurinsa ne ya ba shi cikakkiyar warkarwa, yadda dukanku kuke gani."},{"book":"Ayyukan Manzanni","chapter":"3","verse":"17","text":"“To, ’yan’uwa, na san cewa, kun aikata wannan cikin jahilci ne, yadda shugabanninku suka yi."},{"book":"Ayyukan Manzanni","chapter":"3","verse":"18","text":"Amma ta haka ne Allah ya cika abin da ya rigyafaɗi ta bakin dukan annabawa cewa, Kiristinsa zai sha wahala."},{"book":"Ayyukan Manzanni","chapter":"3","verse":"19","text":"Saboda haka ku tuba, ku juyo ga Allah, don a shafe zunubanku, don lokutan wartsakewa su zo daga wurin Ubangiji,"},{"book":"Ayyukan Manzanni","chapter":"3","verse":"20","text":"don kuma ya iya aika da Kiristi, wanda aka naɗa tun dā saboda ku, Yesu ke nan."},{"book":"Ayyukan Manzanni","chapter":"3","verse":"21","text":"Dole yă kasance a sama, sai lokaci ya yi da Allah zai mai da kome sabo, yadda ya yi alkawari tun dā ta wurin annabawansa masu tsarki."},{"book":"Ayyukan Manzanni","chapter":"3","verse":"22","text":"Gama Musa ya ce, ‘Ubangiji Allahnku zai tasar muku wani annabi kamar ni daga cikin mutanenku; dole ku saurari duk abin da ya faɗa muku."},{"book":"Ayyukan Manzanni","chapter":"3","verse":"23","text":"Duk wanda bai saurare shi ba za a ware shi gaba ɗaya daga mutanensa.’3.23 M Sh 18.15,18,19"},{"book":"Ayyukan Manzanni","chapter":"3","verse":"24","text":"“Tabbatacce, dukan annabawa daga Sama’ila zuwa gaba, dukansu da suka yi magana, sun rigya faɗin waɗannan kwanaki."},{"book":"Ayyukan Manzanni","chapter":"3","verse":"25","text":"Ku kuwa magādan annabawan ne da kuma na alkawarin da Allah ya yi da kakanninku. Ya ce wa Ibrahim, ‘Ta wurin zuriyarka, dukan kabilan duniya za su sami albarka.’3.25 Far 22.18; Far 26.4"},{"book":"Ayyukan Manzanni","chapter":"3","verse":"26","text":"Da Allah ya tashe bawansa, ya aike shi da fari zuwa gare ku don yă albarkace ku ta wurin juye kowannenku daga mugayen hanyoyinku.”"}]}