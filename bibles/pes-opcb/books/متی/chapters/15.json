{"data":[{"book":"متی","chapter":"15","verse":"1","text":"در این هنگام عده‌ای از فریسی‌ها و علمای دین از اورشلیم آمدند تا با عیسی بحث کنند. آنها پرسیدند:"},{"book":"متی","chapter":"15","verse":"2","text":"«چرا شاگردان تو آداب و رسومی را که از اجداد ما به ما رسیده است، نادیده می‌گیرند و پیش از خوردن غذا، دستهایشان را نمی‌شویند؟»"},{"book":"متی","chapter":"15","verse":"3","text":"عیسی جواب داد: «چرا خود شما برای اینکه آداب و رسوم گذشتهٔ خود را حفظ کنید، احکام خدا را زیر پا می‌گذارید؟"},{"book":"متی","chapter":"15","verse":"4","text":"یکی از احکام خدا این است که ”پدر و مادر خود را گرامی بدار“15‏:4 خروج ۲۰‏:۱۲ و تثنیه ۵‏:۱۶. و نیز ”هر که به پدر و مادر خود ناسزا بگوید، باید کشته شود“.15‏:4 خروج ۲۱‏:۱۷ و لاویان ۲۰‏:۹."},{"book":"متی","chapter":"15","verse":"5","text":"اما شما می‌گویید که هیچ اشکالی ندارد اگر کسی به پدر و مادر خود بگوید: ”ببخشید، نمی‌توانم به شما کمک کنم، چون آنچه می‌بایست به شما بدهم، در راه خدا صدقه داده‌ام.“"},{"book":"متی","chapter":"15","verse":"6","text":"پس شما با این قانونی که وضع کرده‌اید، به آنها می‌گویید دیگر واجب نیست پدر و مادر خود را احترام کنند. این‌چنین شما برای حفظ سنّت خود، کلام خدا را زیر پا می‌گذارید."},{"book":"متی","chapter":"15","verse":"7","text":"ای ریاکاران، اشعیای نبی در وصف شما چه خوب گفته که"},{"book":"متی","chapter":"15","verse":"8","text":"”این قوم با زبان خود مرا تکریم می‌کنند، اما دلشان از من دور است."},{"book":"متی","chapter":"15","verse":"9","text":"عبادت آنان باطل است زیرا رسوم بشری را به جای احکام الهی به مردم تعلیم می‌دهند.“15‏:9 اشعیا ۲۹‏:۱۳ (ترجمۀ یونانی).»"},{"book":"متی","chapter":"15","verse":"10","text":"سپس، عیسی مردم را نزد خود خواند و فرمود: «خوب گوش دهید و سعی کنید بفهمید."},{"book":"متی","chapter":"15","verse":"11","text":"آنچه که به دهان فرو می‌رود، آن چیزی نیست که شخص را نجس می‌سازد، بلکه آنچه از دهان او بیرون می‌آید، همان است که او را نجس می‌سازد.»"},{"book":"متی","chapter":"15","verse":"12","text":"در این موقع شاگردانش نزد او آمدند و گفتند: «فریسی‌ها از گفته‌های شما ناراحت شده‌اند.»"},{"book":"متی","chapter":"15","verse":"13","text":"عیسی جواب داد: «هر نهالی که پدر آسمانی من نکاشته باشد، از ریشه کنده خواهد شد."},{"book":"متی","chapter":"15","verse":"14","text":"پس، با آنان کاری نداشته باشید. ایشان کورهایی هستند که عصاکش کورهای دیگر شده‌اند، و اگر یکی در چاه بیفتد، دیگری را هم به دنبال خود می‌کشد.»"},{"book":"متی","chapter":"15","verse":"15","text":"آنگاه پطرس از عیسی خواست تا توضیح دهد که چگونه ممکن است انسان چیزی ناپاک بخورد و نجس نشود."},{"book":"متی","chapter":"15","verse":"16","text":"عیسی گفت: «آیا شما نیز هنوز درک نمی‌کنید؟!"},{"book":"متی","chapter":"15","verse":"17","text":"آیا متوجه نیستید که آنچه انسان می‌خورد، وارد معده‌اش شده، و بعد از بدن دفع می‌گردد؟"},{"book":"متی","chapter":"15","verse":"18","text":"اما سخنان بد از دل بد سرچشمه می‌گیرد و گوینده را نجس می‌سازد."},{"book":"متی","chapter":"15","verse":"19","text":"زیرا از درون دل است که این قبیل چیزها: فکرهای پلید، آدمکشی، زنا و روابط نامشروع، دزدی، شهادت دروغ و تهمت."},{"book":"متی","chapter":"15","verse":"20","text":"بله، این چیزها هستند که انسان را نجس می‌سازند، نه غذا خوردن با دستهای آب نکشیده!»"},{"book":"متی","chapter":"15","verse":"21","text":"آنگاه عیسی ایالت جلیل را ترک گفته، به نواحی صور و صیدون رفت."},{"book":"متی","chapter":"15","verse":"22","text":"در آنجا یک زن کنعانی نزد او آمد و التماس‌کنان گفت: «ای سَروَرِ من، ای پسر داوود، به من رحم کنید! دختر من سخت گرفتار روحی پلید شده است. روح یک لحظه او را راحت نمی‌گذارد.»"},{"book":"متی","chapter":"15","verse":"23","text":"اما عیسی هیچ جوابی به او نداد، تا اینکه شاگردان از او خواهش کرده، گفتند: «جوابی به او بده تا برود، چون با ناله‌هایش ما را خسته کرده است.»"},{"book":"متی","chapter":"15","verse":"24","text":"عیسی فرمود: «خدا مرا فرستاده تا یهودیان را کمک کنم، نه غیریهودیان را، زیرا یهودیان گوسفندان گم‌گشتهٔ خدا هستند.»"},{"book":"متی","chapter":"15","verse":"25","text":"آنگاه آن زن جلو آمده، پیش پای عیسی به خاک افتاد و التماس کرده، گفت: «سرور من، خواهش می‌کنم به من کمک کنید.»"},{"book":"متی","chapter":"15","verse":"26","text":"عیسی فرمود: «درست نیست که نان را از دست فرزندان بگیریم و جلوی سگها بیندازیم.»"},{"book":"متی","chapter":"15","verse":"27","text":"زن جواب داد: «بله، سرورم، حق با شماست؛ ولی سگها هم از خرده‌های نانی که از سفرهٔ صاحبشان می‌ریزد می‌خورند.»"},{"book":"متی","chapter":"15","verse":"28","text":"عیسی به او فرمود: «ای زن، ایمان تو عظیم است. برو که آرزویت برآورده شد.» همان لحظه دختر او شفا یافت."},{"book":"متی","chapter":"15","verse":"29","text":"عیسی از آنجا به راه افتاد و به کنارۀ دریای جلیل رسید. سپس از کوه بالا رفته، در آنجا نشست."},{"book":"متی","chapter":"15","verse":"30","text":"آنگاه مردم دسته‌دسته آمده، لنگان و کوران و افراد زمینگیر و لال و سایر بیماران را نزد او آوردند و او همه ایشان را شفا بخشید."},{"book":"متی","chapter":"15","verse":"31","text":"کسانی که در عمرشان یک کلمه حرف نزده بودند با هیجان سخن می‌گفتند؛ لنگان راه می‌رفتند؛ کسانی که زمینگیر بودند جست و خیز می‌کردند؛ و آنانی که کور بودند با شگفتی به اطراف نگاه می‌کردند! مردم حیرت کرده بودند و خدای اسرائیل را سپاس می‌گفتند."},{"book":"متی","chapter":"15","verse":"32","text":"در این هنگام، عیسی شاگردان خود را فرا خواند و به ایشان فرمود: «دلم به حال این مردم می‌سوزد، الان سه روز است که با من هستند و دیگر چیزی برایشان نمانده تا بخورند. نمی‌خواهم آنها را گرسنه به خانه‌هایشان بازگردانم، چون ممکن است در راه ضعف کنند.»"},{"book":"متی","chapter":"15","verse":"33","text":"شاگردانش جواب دادند: «در این بیابان از کجا می‌توانیم برای سیر کردن این همه مردم نان تهیه کنیم؟»"},{"book":"متی","chapter":"15","verse":"34","text":"عیسی پرسید: «چقدر نان دارید؟» جواب دادند: «هفت نان و چند ماهی کوچک!»"},{"book":"متی","chapter":"15","verse":"35","text":"پس به مردم فرمود تا بر زمین بنشینند."},{"book":"متی","chapter":"15","verse":"36","text":"سپس هفت نان و چند ماهی را گرفت و خدا را شکر نمود و تکه‌تکه کرده، به شاگردانش داد. ایشان نیز نانها را به مردم دادند."},{"book":"متی","chapter":"15","verse":"37","text":"همه خوردند و سیر شدند. سپس شاگردان هفت زنبیل پر از خرده‌های باقی مانده برداشتند."},{"book":"متی","chapter":"15","verse":"38","text":"تعداد کسانی که خوراک خوردند، غیر از زنها و بچه‌ها، چهار هزار مرد بود."},{"book":"متی","chapter":"15","verse":"39","text":"آنگاه عیسی مردم را مرخص کرد، ولی خودش سوار قایق شده، به ناحیهٔ مجدل رفت."}]}