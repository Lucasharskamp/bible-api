{"data":[{"book":"Skutky","chapter":"26","verse":"1","text":"Agrippa vyzval Pavla: „Pověz, co můžeš uvést na svou obhajobu!“ Pavel pozvedl ruku po způsobu řečníků a začal:"},{"book":"Skutky","chapter":"26","verse":"2","text":"„Jsem rád, králi Agrippo, že se mohu hájit proti obžalobám židů právě před tebou."},{"book":"Skutky","chapter":"26","verse":"3","text":"Vím, že znáš dobře židovské zvyky i sporné otázky. Chci ti vše vyložit od začátku, a tak tě prosím o trpělivost."},{"book":"Skutky","chapter":"26","verse":"4-5","text":"Už v mládí jsem přišel do Jeruzaléma a všichni se tam na mne pamatují. Musejí připustit, že jsem patřil k nejhorlivější skupině našeho náboženství, k farizejům."},{"book":"Skutky","chapter":"26","verse":"6-7","text":"A vlastně i dnes stojím před soudem proto, že pevně držím to nejlepší, co vyznávají farizejové: že totiž Bůh splní sliby, které dal našim otcům, když mu budeme všichni vytrvale sloužit."},{"book":"Skutky","chapter":"26","verse":"8","text":"Možná, že vám to připadá absurdní, ale opravdu věřím, že Bůh vzkřísí mrtvé."},{"book":"Skutky","chapter":"26","verse":"9","text":"Tehdy jsem se ovšem i já domníval, že musím všemi prostředky bojovat proti učení Ježíše z Nazaretu,"},{"book":"Skutky","chapter":"26","verse":"10","text":"a byl jsem při tom v Jeruzalémě nejhorlivější. Velekněží mne zplnomocnili, abych Ježíšovy následovníky vyhledával, zatýkal a dával uvěznit. Vždy jsem byl pro to, aby byli odsouzeni k smrti."},{"book":"Skutky","chapter":"26","verse":"11","text":"Dával jsem ty lidi bičovat v synagogách a nutil je, aby veřejně tupili svou víru. Byl jsem jako posedlý a začal jsem je pronásledovat i v jiných městech."},{"book":"Skutky","chapter":"26","verse":"12","text":"Tak jsem se také vypravil s plnou mocí od velekněží do Damašku."},{"book":"Skutky","chapter":"26","verse":"13","text":"A tu na cestě, ačkoliv to bylo v pravé poledne, nás zalilo světlo, proti kterému se polední slunce zdálo stínem."},{"book":"Skutky","chapter":"26","verse":"14","text":"V úleku jsme se vrhli na zem a ke mně promluvil hlas v hebrejštině: ‚Saule, Saule, proč mne pronásleduješ? Proč biješ hlavou proti zdi?‘"},{"book":"Skutky","chapter":"26","verse":"15","text":"Zeptal jsem se: ‚Kdo jsi, pane?‘ a on mi odpověděl: ‚Já jsem Ježíš, proti kterému se stavíš."},{"book":"Skutky","chapter":"26","verse":"16","text":"Ale teď vstaň a poslouchej: Jak jsi mne horlivě pronásledoval, tak horlivě mne budeš vyznávat. Budeš svědkem toho, žes mne potkal, a všeho, co ti ještě ukáži."},{"book":"Skutky","chapter":"26","verse":"17","text":"Budu tě chránit před lidmi, židy i pohany, mezi kterými ti dávám nesnadný úkol:"},{"book":"Skutky","chapter":"26","verse":"18","text":"Budeš jim otevírat oči oslepené hříchem, aby přestali tápat ve tmě, kde vládne satan a aby vešli do Božího světla. Všem, kdo ve mne uvěří, odpustím hříchy a dám jim místo mezi svým lidem, který usiluje o nový způsob života podle mé vůle.‘"},{"book":"Skutky","chapter":"26","verse":"19","text":"Jistě uznáš, Agrippo, že jsem nemohl odmítnout tak zřetelný pokyn z nebe."},{"book":"Skutky","chapter":"26","verse":"20","text":"A tak jsem začal hned v Damašku, potom v Jeruzalémě, v celém Judsku a konečně i mezi pohany volat lidi, aby se dali na pokání, obrátili se k Bohu a dotvrdili to novým životem."},{"book":"Skutky","chapter":"26","verse":"21","text":"To je můj ‚zločin‘, pro který mne chtěli židé v chrámu ubít."},{"book":"Skutky","chapter":"26","verse":"22","text":"Bůh mne však z jejich rukou vytrhl, a tak tu stojím a mohu vydávat své svědectví prostým i vznešeným. To, co hlásám, je totéž, co předpovídali proroci i Mojžíš:"},{"book":"Skutky","chapter":"26","verse":"23","text":"že Mesiáš bude trpět, že však vstane jako první z mrtvých a tak přinese naději na věčný život židům i pohanům.“"},{"book":"Skutky","chapter":"26","verse":"24","text":"To už bylo pro Festa příliš, a proto se ozval: „Pavle, ty ses zbláznil. Znáš toho tolik, že tě to připravilo o rozum!“"},{"book":"Skutky","chapter":"26","verse":"25","text":"Pavel se však bránil: „Můj rozum je v pořádku, vážený Feste. Mluvím jen pravdu a jsem plně při smyslech."},{"book":"Skutky","chapter":"26","verse":"26","text":"Král je v pojmech židovské víry doma, a proto mohu mluvit tak otevřeně. Myslím, že i o nás křesťanech dobře ví; vždyť nejsme žádná tajná sekta."},{"book":"Skutky","chapter":"26","verse":"27","text":"Jde vlastně o to, králi Agrippo, zda skutečně věříš tomu, co předpověděli židovští proroci. A já vím, že věříš.“"},{"book":"Skutky","chapter":"26","verse":"28","text":"Agrippa mu řekl: „Mluvíš tak, že bys mne málem přesvědčil, abych se stal křesťanem.“"},{"book":"Skutky","chapter":"26","verse":"29","text":"Pavel nato odpověděl: „Kéž by Bůh dal, abys nejen ty, ale vy všichni byli to, co jsem já, až na ty řetězy.“"},{"book":"Skutky","chapter":"26","verse":"30","text":"Král, místodržitel, Bereniké a pak i ostatní se zvedli a odcházeli."},{"book":"Skutky","chapter":"26","verse":"31","text":"Jejich shodný úsudek byl, že Pavel nespáchal nic, zač by si zasloužil smrt nebo vězení."},{"book":"Skutky","chapter":"26","verse":"32","text":"Agrippa řekl Festovi: „Nebýt toho odvolání k císaři, mohl bys ho klidně propustit.“"}]}