{"data":[{"book":"Psalmów","chapter":"79","verse":"1","text":"Boże, poganie wtargnęli do twego dziedzictwa, splugawili twoją świętą świątynię, Jeruzalem zamienili w ruiny."},{"book":"Psalmów","chapter":"79","verse":"2","text":"Zwłoki twoich sług dali na żer ptactwu niebieskiemu, ciała twoich świętych bestiom ziemskim."},{"book":"Psalmów","chapter":"79","verse":"3","text":"Rozlali ich krew jak wodę wokół Jeruzalem i nie było nikogo, kto by ich pogrzebał."},{"book":"Psalmów","chapter":"79","verse":"4","text":"Staliśmy się hańbą dla naszych sąsiadów, pośmiewiskiem i drwiną dla tych, którzy są wokoło nas."},{"book":"Psalmów","chapter":"79","verse":"5","text":"Jak długo, PANIE? Czy wiecznie będziesz się gniewać? Czy twoja zapalczywość będzie płonąć jak ogień?"},{"book":"Psalmów","chapter":"79","verse":"6","text":"Wylej twój gniew na pogan, którzy cię nie znają, i na królestwa, które nie wzywają twego imienia."},{"book":"Psalmów","chapter":"79","verse":"7","text":"Pożarli bowiem Jakuba i spustoszyli jego mieszkanie."},{"book":"Psalmów","chapter":"79","verse":"8","text":"Nie pamiętaj nam dawnych nieprawości naszych, niech nas prędko spotka twoje miłosierdzie, bo jesteśmy bardzo wynędzniali."},{"book":"Psalmów","chapter":"79","verse":"9","text":"Wspomóż nas, Boże naszego zbawienia, dla chwały imienia twego; ocal nas i przebacz nam grzechy ze względu na twoje imię."},{"book":"Psalmów","chapter":"79","verse":"10","text":"Dlaczego poganie mają mówić: Gdzież jest ich Bóg? Niech będzie znany wśród pogan na naszych oczach przez dokonanie zemsty za przelaną krew twoich sług."},{"book":"Psalmów","chapter":"79","verse":"11","text":"Niech dotrze do ciebie jęk więźniów, według potęgi twego ramienia zachowaj skazanych na śmierć."},{"book":"Psalmów","chapter":"79","verse":"12","text":"I odpłać naszym sąsiadom siedmiokrotnie w ich zanadrze za zniewagę, którą ci wyrządzili, Panie!"},{"book":"Psalmów","chapter":"79","verse":"13","text":"My zaś, twój lud i owce twego pastwiska, będziemy cię wielbić na wieki, będziemy głosić twoją chwałę z pokolenia na pokolenie."}]}