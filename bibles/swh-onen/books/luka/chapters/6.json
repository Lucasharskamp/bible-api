{"data":[{"book":"Luka","chapter":"6","verse":"1","text":"Ikawa siku moja ya Sabato Yesu alikuwa akipita katika mashamba ya nafaka, nao wanafunzi wake wakaanza kuvunja masuke ya nafaka, wakayafikicha kwa mikono yao na kula punje zake."},{"book":"Luka","chapter":"6","verse":"2","text":"Baadhi ya Mafarisayo wakawauliza, “Mbona mnafanya mambo yasiyo halali kufanywa siku ya Sabato?”"},{"book":"Luka","chapter":"6","verse":"3","text":"Yesu akawajibu, “Je, ninyi hamjasoma kamwe alivyofanya Daudi wakati yeye na wenzake walikuwa na njaa?"},{"book":"Luka","chapter":"6","verse":"4","text":"Aliingia ndani ya nyumba ya Mungu, akaichukua na kuila ile mikate iliyowekwa wakfu, ambayo ni halali kuliwa na makuhani peke yao. Naye pia akawapa wenzake.”"},{"book":"Luka","chapter":"6","verse":"5","text":"Yesu akawaambia, “Mwana wa Adamu ndiye Bwana wa Sabato.”"},{"book":"Luka","chapter":"6","verse":"6","text":"Ikawa siku nyingine ya Sabato, Yesu aliingia ndani ya sinagogi na akawa anafundisha. Huko palikuwa na mtu ambaye mkono wake wa kuume ulikuwa umepooza."},{"book":"Luka","chapter":"6","verse":"7","text":"Mafarisayo na walimu wa sheria walikuwa wakitafuta sababu ya kumshtaki Yesu. Kwa hivyo wakawa wanamwangalia sana ili waone kama ataponya katika siku ya Sabato."},{"book":"Luka","chapter":"6","verse":"8","text":"Lakini Yesu alijua mawazo yao, hivyo akamwambia yule mwenye mkono uliopooza, “Inuka usimame mbele ya watu wote.” Hivyo yule mtu akainuka, akasimama mbele yao wote."},{"book":"Luka","chapter":"6","verse":"9","text":"Ndipo Yesu akawaambia wale walimu wa sheria na Mafarisayo, “Nawauliza ninyi, ni lipi lililo halali siku ya Sabato? Ni kutenda mema au kutenda mabaya? Ni kuokoa maisha au kuyaangamiza?”"},{"book":"Luka","chapter":"6","verse":"10","text":"Akawatazama watu wote waliokuwepo, kisha akamwambia yule aliyepooza mkono, “Nyoosha mkono wako!” Akaunyoosha na mkono wake ukaponywa kabisa."},{"book":"Luka","chapter":"6","verse":"11","text":"Wale wakuu wakakasirika sana, wakashauriana wao kwa wao ni nini watakachomtendea Yesu."},{"book":"Luka","chapter":"6","verse":"12","text":"Ikawa katika siku hizo Yesu alikwenda mlimani kuomba, akakesha usiku kucha akimwomba Mungu."},{"book":"Luka","chapter":"6","verse":"13","text":"Kulipopambazuka, akawaita wanafunzi wake, naye akachagua kumi na wawili, ambao pia aliwaita mitume:"},{"book":"Luka","chapter":"6","verse":"14","text":"Simoni aliyemwita Petro, Andrea nduguye, Yakobo, Yohana, Filipo, Bartholomayo,"},{"book":"Luka","chapter":"6","verse":"15","text":"Mathayo, Tomaso, Yakobo mwana wa Alfayo, Simoni aliyeitwa Zelote,"},{"book":"Luka","chapter":"6","verse":"16","text":"Yuda mwana wa Yakobo, na Yuda Iskariote ambaye alikuwa msaliti."},{"book":"Luka","chapter":"6","verse":"17","text":"Akashuka pamoja nao, akasimama mahali penye uwanja tambarare. Hapo palikuwa na idadi kubwa ya wanafunzi wake na umati mkubwa wa watu kutoka sehemu zote za Uyahudi, kutoka Yerusalemu, na kutoka pwani ya Tiro na Sidoni."},{"book":"Luka","chapter":"6","verse":"18","text":"Walikuwa wamekuja kumsikiliza na kuponywa magonjwa yao. Wale waliokuwa wakiteswa na pepo wachafu akawaponya."},{"book":"Luka","chapter":"6","verse":"19","text":"Watu wote walikuwa wanajitahidi kumgusa kwa sababu nguvu zilikuwa zikimtoka na kuwaponya wote."},{"book":"Luka","chapter":"6","verse":"20","text":"Akawatazama wanafunzi wake, akasema:"},{"book":"Luka","chapter":"6","verse":"21","text":"Mmebarikiwa ninyi mlio na njaa sasa,"},{"book":"Luka","chapter":"6","verse":"22","text":"Mmebarikiwa ninyi, watu watakapowachukia,"},{"book":"Luka","chapter":"6","verse":"23","text":"“Furahini na kurukaruka kwa shangwe, kwa sababu thawabu yenu ni kubwa mbinguni, kwa kuwa hivyo ndivyo baba zao walivyowatenda manabii."},{"book":"Luka","chapter":"6","verse":"24","text":"“Lakini ole wenu ninyi mlio matajiri,"},{"book":"Luka","chapter":"6","verse":"25","text":"Ole wenu ninyi mlioshiba sasa,"},{"book":"Luka","chapter":"6","verse":"26","text":"Ole wenu watu watakapowasifu,"},{"book":"Luka","chapter":"6","verse":"27","text":"“Lakini nawaambia ninyi mnaonisikia: Wapendeni adui zenu. Watendeeni mema wanaowachukia."},{"book":"Luka","chapter":"6","verse":"28","text":"Wabarikini wale wanaowalaani, waombeeni wale wanaowatendea mabaya."},{"book":"Luka","chapter":"6","verse":"29","text":"Kama mtu akikupiga shavu moja, mgeuzie na la pili pia. Mtu akikunyangʼanya koti lako, usimzuie kuchukua joho pia."},{"book":"Luka","chapter":"6","verse":"30","text":"Mpe kila akuombaye, na kama mtu akichukua mali yako usitake akurudishie."},{"book":"Luka","chapter":"6","verse":"31","text":"Watendeeni wengine kama ambavyo mngetaka wawatendee ninyi."},{"book":"Luka","chapter":"6","verse":"32","text":"“Kama mkiwapenda tu wale wanaowapenda, mwapata sifa gani? Hata ‘wenye dhambi’ huwapenda wale wawapendao."},{"book":"Luka","chapter":"6","verse":"33","text":"Tena mkiwatendea mema wale tu wanaowatendea ninyi mema, mwapata sifa gani? Hata ‘wenye dhambi’ hufanya vivyo hivyo."},{"book":"Luka","chapter":"6","verse":"34","text":"Tena mnapowakopesha wale tu mnaotegemea wawalipe, mwapata sifa gani? Hata ‘wenye dhambi’ huwakopesha ‘wenye dhambi’ wenzao wakitarajia kulipwa mali yao yote."},{"book":"Luka","chapter":"6","verse":"35","text":"Lakini wapendeni adui zenu, watendeeni mema, wakopesheni bila kutegemea kurudishiwa mlichokopesha. Ndipo thawabu yenu itakapokuwa kubwa, nanyi mtakuwa wana wa Aliye Juu Sana, kwa sababu yeye ni mwema kwa watu wasio na shukrani na kwa wale waovu."},{"book":"Luka","chapter":"6","verse":"36","text":"Kuweni na huruma, kama Baba yenu alivyo na huruma."},{"book":"Luka","chapter":"6","verse":"37","text":"“Msihukumu, nanyi hamtahukumiwa. Msilaumu, nanyi hamtalaumiwa. Sameheni, nanyi mtasamehewa."},{"book":"Luka","chapter":"6","verse":"38","text":"Wapeni watu vitu, nanyi mtapewa. Kipimo cha kujaa na kushindiliwa na kusukwasukwa hata kumwagika, ndicho watu watakachowapa vifuani mwenu. Kwa kuwa kipimo kile mpimacho, ndicho mtakachopimiwa.”"},{"book":"Luka","chapter":"6","verse":"39","text":"Pia akawapa mfano akasema, “Je, kipofu aweza kumwongoza kipofu? Je, wote wawili hawatatumbukia shimoni?"},{"book":"Luka","chapter":"6","verse":"40","text":"Mwanafunzi hawezi kumzidi mwalimu wake, ila yule aliyehitimu aweza kuwa kama mwalimu wake."},{"book":"Luka","chapter":"6","verse":"41","text":"“Mbona unatazama kibanzi kilicho ndani ya jicho la ndugu yako, wala huoni boriti iliyo ndani ya jicho lako mwenyewe?"},{"book":"Luka","chapter":"6","verse":"42","text":"Utawezaje kumwambia ndugu yako, ‘Ndugu yangu, acha nitoe kibanzi kilicho ndani ya jicho lako,’ wakati wewe mwenyewe huoni boriti iliyo ndani ya jicho lako? Ewe mnafiki, ondoa boriti ndani ya jicho lako kwanza, ndipo utaweza kuona dhahiri jinsi ya kuondoa kibanzi kilicho ndani ya jicho la ndugu yako."},{"book":"Luka","chapter":"6","verse":"43","text":"“Hakuna mti mzuri uzaao matunda mabaya, wala hakuna mti mbaya uzaao matunda mazuri."},{"book":"Luka","chapter":"6","verse":"44","text":"Kila mti hujulikana kwa matunda yake. Kwa maana watu hawachumi tini kwenye miiba, wala zabibu kwenye michongoma."},{"book":"Luka","chapter":"6","verse":"45","text":"Vivyo hivyo mtu mwema hutoa mambo mema kutoka kwenye hazina ya moyo wake, naye mtu mwovu hutoa mambo maovu kutoka kwenye hazina ya moyo wake. Kwa kuwa mtu hunena kwa kinywa chake yale yaliyoujaza moyo wake."},{"book":"Luka","chapter":"6","verse":"46","text":"“Kwa nini mnaniita, ‘Bwana, Bwana,’ nanyi hamfanyi ninayowaambia?"},{"book":"Luka","chapter":"6","verse":"47","text":"Nitawaonyesha jinsi alivyo mtu yule anayekuja kwangu na kusikia maneno yangu na kuyatenda."},{"book":"Luka","chapter":"6","verse":"48","text":"Yeye ni kama mtu aliyejenga nyumba, akachimba chini sana, na kuweka msingi kwenye mwamba. Mafuriko yalipokuja, maji ya ghafula yaliipiga ile nyumba, lakini haikutikisika, kwa sababu ilikuwa imejengwa vizuri."},{"book":"Luka","chapter":"6","verse":"49","text":"Lakini yeye anayesikia maneno yangu wala asiyatende, ni kama mtu aliyejenga nyumba juu ya ardhi bila kuweka msingi. Mafuriko yalipoikumba nyumba ile, ikaanguka mara na kubomoka kabisa.”"}]}