{"data":[{"book":"Abaruumi","chapter":"12","verse":"1","text":"Noolwekyo abooluganda mbeegayirira olw’okusaasira kwa Katonda, muwengayo emibiri gyammwe nga ssaddaaka ennamu entukuvu esanyusa Katonda, kwe kuweereza kwammwe okw’omwoyo."},{"book":"Abaruumi","chapter":"12","verse":"2","text":"So temwefaananyirizanga ba mirembe gino, naye mukyusibwe olw’okudda obuggya mu birowoozo byammwe okukakasibwa okusiimibwa kwa Katonda, okusanyusa era okw’amazima."},{"book":"Abaruumi","chapter":"12","verse":"3","text":"Kubanga njogera olw’ekisa kye naweebwa, eri buli muntu mu mmwe, obuteerowooza okusinga ekyo ky’asaanidde okulowooza, naye okulowoozanga nga yeegendereza, nga Katonda bwe yagabira buli muntu ekigera ky’okukkiriza."},{"book":"Abaruumi","chapter":"12","verse":"4","text":"Kubanga nga bwe tulina ebitundu ebingi mu mubiri ogumu, ebitundu ebyo byonna bikola emirimu gya njawulo."},{"book":"Abaruumi","chapter":"12","verse":"5","text":"Noolwekyo nga bwe tuli omubiri ogumu mu Kristo, buli muntu kitundu ku mubiri ogumu ogwo."},{"book":"Abaruumi","chapter":"12","verse":"6","text":"Tulina ebirabo, ng’ekisa kye tulina bwe kyatuweebwa mu ngeri ey’enjawulo, oba bunnabbi, ng’ekigera ky’okukkiriza bwe kiri,"},{"book":"Abaruumi","chapter":"12","verse":"7","text":"oba buweereza, mu buweereza, oba omu okuyigiriza, mu kuyigiriza;"},{"book":"Abaruumi","chapter":"12","verse":"8","text":"oba omulala okugumya banne mu kubazzaamu amaanyi, oba omulala mu kugaba, oba omulala, okufuga n’obunyiikivu, n’omulala okulaga ekisa nga musanyufu."},{"book":"Abaruumi","chapter":"12","verse":"9","text":"Mube n’okwagala okutaliimu bukuusa. Mukyawenga ekibi, munywererenga ku kirungi,"},{"book":"Abaruumi","chapter":"12","verse":"10","text":"nga mwagalana mu kwagala okw’abooluganda, nga muwaŋŋana ekitiibwa,"},{"book":"Abaruumi","chapter":"12","verse":"11","text":"mu kunyiikira so si mu kugayaala. Musanyukirenga mu mwoyo nga muweereza Mukama,"},{"book":"Abaruumi","chapter":"12","verse":"12","text":"nga musanyukira mu kusuubira, nga mugumiikiriza mu kubonaabona era nga munyiikira mu kusaba."},{"book":"Abaruumi","chapter":"12","verse":"13","text":"Mufengayo ku byetaago by’abantu ba Katonda, era mwanirizenga abagenyi."},{"book":"Abaruumi","chapter":"12","verse":"14","text":"Musabirenga ababayigganya; mubasabirenga so temubakolimiranga."},{"book":"Abaruumi","chapter":"12","verse":"15","text":"Musanyukirenga wamu n’abo abasanyuka, era mukaabirenga wamu n’abo abakaaba."},{"book":"Abaruumi","chapter":"12","verse":"16","text":"Buli muntu abeerenga mu mirembe muntu ne munne, nga temwegulumiza naye nga muba bakkakkamu. Temwekulumbazanga."},{"book":"Abaruumi","chapter":"12","verse":"17","text":"Temusasulanga kibi olw’ekibi, naye mukolenga birungi byereere eri bonna."},{"book":"Abaruumi","chapter":"12","verse":"18","text":"Mukolenga kyonna ekisoboka okutabagana n’abantu bonna;"},{"book":"Abaruumi","chapter":"12","verse":"19","text":"abaagalwa, temuwalananga ggwanga, era ekiruyi mukirekere Katonda, nga bwe kyawandiikibwa nti, “Okuwoolera eggwanga kwange, nze ndisasula,” bw’ayogera Mukama."},{"book":"Abaruumi","chapter":"12","verse":"20","text":"“Noolwekyo omulabe wo bw’alumwanga enjala, muliisenga; bw’alumwanga ennyonta muwenga ekyokunywa, bw’okola bw’otyo olimukumira amanda g’omuliro ku mutwe gwe.”"},{"book":"Abaruumi","chapter":"12","verse":"21","text":"Towangulwanga kibi, naye wangulanga ekibi ng’okola obulungi."}]}