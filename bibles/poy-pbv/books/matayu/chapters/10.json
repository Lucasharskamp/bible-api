{"data":[{"book":"Matayu","chapter":"10","verse":"1","text":"Yesu kawashemiti wafundwa wakuwi lilongu na wawili, kawapanana uwezu wa kuwalaviya washamshera na kuwaponiziya wantu malweri na kila ulweri."},{"book":"Matayu","chapter":"10","verse":"2","text":"Aga ndo matawu gawu wantumintumi lilongu na wawili. Gwa kwanja ndo Simoni yawamshemiti Peteru na mlongu gwakuwi Andereya, Yakobu na mlongu gwakuwi Yohani wana wa Zebedayu,"},{"book":"Matayu","chapter":"10","verse":"3","text":"Filipu na Baritulumayu, Tomasi na Matayu yakaweriti mtola kodi, Yakobu mwana gwa Alifayu na Tadeyi,"},{"book":"Matayu","chapter":"10","verse":"4","text":"Simoni Mkanani na Yuda Isikariyoti, ndo mweni yakamgalambukiti Yesu."},{"book":"Matayu","chapter":"10","verse":"5","text":"Yesu kawatumiti awa lilongu na wawili na kawapananiti malagaliru aga, “Namgenda kwa wantu wa isi zimonga, ama namwingira pakati pa lushi lwa Wasamariya."},{"book":"Matayu","chapter":"10","verse":"6","text":"Kumbiti mgendi kwa wantu wa Israeli yawagamiliti gambira kondolu."},{"book":"Matayu","chapter":"10","verse":"7","text":"Mgendi na mbweri, ‘Ufalumi wa kumpindi wapakwegera.’"},{"book":"Matayu","chapter":"10","verse":"8","text":"Mponiziyi walweli, muwazyukisiyi yawahowiti, muwapungi woseri yawalwala ugumbula na muwawusiyi washamshera. Wawapanana hera, su mwenga mtendi pota kuluwa shibena mgongu."},{"book":"Matayu","chapter":"10","verse":"9","text":"Namtola zahabu, ama mpiya, ama magwala ga shaba mumihaku mwenu,"},{"book":"Matayu","chapter":"10","verse":"10","text":"namtola muhaku gwa kuluwira munjira, ama likoti lyamonga, ama vilwatu, ama luhonga. Toziya watendalihengu wafiruwa wapati vyawafira."},{"book":"Matayu","chapter":"10","verse":"11","text":"“Pamwingira pakati pa lushi loseri ama shijiji, msakuli amu muntu yoseri yakafira kuwashemera na mlikali pamuhera nayomberi mpaka pamwuka pahala palii."},{"book":"Matayu","chapter":"10","verse":"12","text":"Pamwingira mnumba mtakuli, ‘Ponga iweri na mwenga.’"},{"book":"Matayu","chapter":"10","verse":"13","text":"Handa wenikaya wa numba ilii wawashemerani, su ponga ya kulamsiya kwa mwenga haikali, kumbiti wafira ndiri kuwashemera, kulamsiya kwenu kwa ponga hakukuwuyirani maweni."},{"book":"Matayu","chapter":"10","verse":"14","text":"Handa numba yoseri ama lushi loseri halulemi kuwashemera mwenga ama kuwapikinira mwenga, su muwuki pahala paliya na mupunti lidiku mumagulu mwenu."},{"book":"Matayu","chapter":"10","verse":"15","text":"Nuwagambirani nakaka handa lishaka lya kutozwa, Mlungu hakawawoneri lusungu wantu wa Sodoma na Gomora kuliku wantu wa lushi alu!”"},{"book":"Matayu","chapter":"10","verse":"16","text":"“Mpikaniri! Neni nuwalagalira mwenga gambira kondolu kugenda pakati pa wamaminyi. Muweri na luhala gambira njoka na mwawananaga gambira ng'unda."},{"book":"Matayu","chapter":"10","verse":"17","text":"Mlikali weri, toziya wantu hawawawingani mwenga na hawawajegeni mushizyungu na hawawasyatangi ntomondu munumba za Mlungu."},{"book":"Matayu","chapter":"10","verse":"18","text":"Toziya ya neni hamjegwi palongolu pa wakolamlima na wafalumi, mpati kuwagambira Visoweru Viwagira na kuwagambira wantu wa isi zimonga."},{"book":"Matayu","chapter":"10","verse":"19","text":"Su, pawawajegani mwenga pashizyungu, namuwera na lyoga handa hamtakuli shishi ama hamlongi hashi, shipindi pashisoka, hampati sha kuyowera."},{"book":"Matayu","chapter":"10","verse":"20","text":"Toziya visoweru vyamgenda kuyowera vya mwenga ndiri, kumbiti havizi kulawa kwa Rohu gwa Tati gwenu yakatakula kupitila mwenga."},{"book":"Matayu","chapter":"10","verse":"21","text":"“Mlongu hakamgalambuki mlongu gwakuwi kalagwi na tati hakamgalambuki mwana gwakuwi na wana hawawatenduwi walera wawu na kuwalaga."},{"book":"Matayu","chapter":"10","verse":"22","text":"Wantu woseri hawawakalalireni mwenga toziya ya litawu lyaneni. Kumbiti ulii yakahepelera mpaka upeleru, ndo hakalopoziwi"},{"book":"Matayu","chapter":"10","verse":"23","text":"Wantu pawawapunja pakati pa lushi lumu, mtugili lushi lumonga. Nuwagambirani nakaka, hapeni mumalili lihengu lyenu mulushi zoseri za israeli pamberi pa kwiza Mwana gwa Muntu."},{"book":"Matayu","chapter":"10","verse":"24","text":"“Kwahera mfundwa yakawera mkulu kuliku mfunda gwakuwi, ama ntumintumi kuwera mkulu kuliku mtuwa gwakuwi."},{"book":"Matayu","chapter":"10","verse":"25","text":"Itosha kwa mfundwa kuwera gambira mfunda gwakuwi na ntumintumi kuwera gambira mtuwa gwakuwi. Payiwera mtuwa gwa kaya wamshema Belizebuli, su wenikaya hawashemwi ata matawu gadoda nentu!”"},{"book":"Matayu","chapter":"10","verse":"26","text":"“Su, namuwatira wantu. Shoseri shashigubikitwi hashigubutulwi, na shashiwera muubada, hashimaniki."},{"book":"Matayu","chapter":"10","verse":"27","text":"Shanuwagambirani mwenga muluwindu, mpaka mushitakuli muulangala, na shilii shampikinira muubada mfiruwa gushibwera pampindi pa shitwiku."},{"book":"Matayu","chapter":"10","verse":"28","text":"Namuwatira woseri yawalaga nshimba, kumbiti waweza ndiri kuilaga rohu, mbaka nentu mumtiri Mlungu yakaweza kulaga vyoseri nshimba pamuhera na rohu mumotu gwa Jehanamu."},{"book":"Matayu","chapter":"10","verse":"29","text":"Wampongu wawili wawawuza kwa ligwala limu, kumbiti ata yumu gwawu hapeni katuluki pasi pota na kufira Tati gwenu."},{"book":"Matayu","chapter":"10","verse":"30","text":"Kumbiti kwa mwenga, ata viri zya mumituwi yenu zoseri ziwalangwa kala."},{"book":"Matayu","chapter":"10","verse":"31","text":"Su namtira, mwenga mwana mana nentu kuliku wampongu wavua!”"},{"book":"Matayu","chapter":"10","verse":"32","text":"“Wantu woseri yawanjimira paweru handa waneni, hantendi viraa avi kulongolu kwa Tati ka kumpindi."},{"book":"Matayu","chapter":"10","verse":"33","text":"Kumbiti yoseri yakanema neni palongolu pa wantu, naneni hanumlemi kulongolu kwa Tati gwangu gwa kumpindi."},{"book":"Matayu","chapter":"10","verse":"34","text":"“Namulihola kuwera niza kujega ponga pasipanu. Ndala, niza ndiri kujega ponga, kumbiti upanga."},{"book":"Matayu","chapter":"10","verse":"35","text":"Niziti kuwatenda wana wawagalambuki watati wawu, wahinga wawagalambuki wamawu wawu, wanahonga wawagalambuki wamawu nahonga wawu,"},{"book":"Matayu","chapter":"10","verse":"36","text":"na wangondu wa muntu ndo wantu wa kaya yaku mweni."},{"book":"Matayu","chapter":"10","verse":"37","text":"“Walii wawamfira tati gwawu ama mawu gwawu kuliku neni, hapeni waweri wafundwa waneni, walii yawawafira wantemba wawu ama wahinga wawu kuliku neni hapeni waweri wafundwa wangu."},{"book":"Matayu","chapter":"10","verse":"38","text":"Muntu yakatola ndiri lupingika lwakuwi na kunfata neni, hapeni kaweri mfundwa gwangu."},{"book":"Matayu","chapter":"10","verse":"39","text":"Woseri yawagabatilira makaliru gawu, hakawahowiziyi, kumbiti woseri yawagahoziya makaliru gawu toziya yaneni, hawagalopoziyi."},{"book":"Matayu","chapter":"10","verse":"40","text":"“Yoseri yakawashemerani, kashemera neni na yakanshemera neni, kamshemera ulii yakamtumiti."},{"book":"Matayu","chapter":"10","verse":"41","text":"Yakamshemera mbuyi gwa Mlungu toziya ndo mbuyi gwa Mlungu, hakanki lifupu lya mbuyi gwa Mlungu. Na yakamshemera muntu muheri toziya ndo muntu muheri, hakanki lifupu lya muntu muheri."},{"book":"Matayu","chapter":"10","verse":"42","text":"Nuwagambirani nakaka, yoseri yakamupa yumu gwawu gwa wadidika awa yawanfata neni shikombi sha mashi gazizimira toziya ndo mfundwa gwa neni, nakaka hakapati lifupu lyakuwi.”"}]}