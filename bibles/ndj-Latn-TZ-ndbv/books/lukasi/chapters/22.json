{"data":[{"book":"Lukasi","chapter":"22","verse":"1","text":"Lihungu lya mibumbunda yingajila simika, livalikema Pasaka, lyaveli pabehi."},{"book":"Lukasi","chapter":"22","verse":"2","text":"Vatambika vakomi na vawula va Malawu vakasakeyi ndambu ya kumkamula Yesu kwa chifisu ili vamuwulaghi."},{"book":"Lukasi","chapter":"22","verse":"3","text":"Topi Lijangavandu kamwingila Yudasi, yivamkema Sikaliyoti, yumu wa vala lilongu na vavili."},{"book":"Lukasi","chapter":"22","verse":"4","text":"Pambeli Yuda kayenda kuwombana na vatambika vakomi na vala vamachonda va nyumba ngomi ya Chapanga ndambu ya kumutawula Yesu kwa veni."},{"book":"Lukasi","chapter":"22","verse":"5","text":"Veni vasekilela, vajumila vamuhombi mbiya."},{"book":"Lukasi","chapter":"22","verse":"6","text":"Yuda ajumilili, akusaka fwasi nofu ya kumshengeta Yesu ili amtawuli kwa veni ngajila vandu kumanya."},{"book":"Lukasi","chapter":"22","verse":"7","text":"Topi lifika lijuva lya mibumunda yingajila simika. Ali lyaveli lijuva vanafungami va Lihungu vakusinjiwa."},{"book":"Lukasi","chapter":"22","verse":"8","text":"Topi Yesu kavalayisha Petili na Yohani kadeta, “Muyendi mukalitandi Lihungu ili tulyi.”"},{"book":"Lukasi","chapter":"22","verse":"9","text":"Veni vamudasha, “Ukudayila tukayitandi koti?”"},{"book":"Lukasi","chapter":"22","verse":"10","text":"Yesu kavawombela, “Mpikanishi! Pamuyenda kumbwani, damtang'aniki na mundu yayitwikili chiyungu cha machi. Mumukovikeli mbaka munyumba dayingili."},{"book":"Lukasi","chapter":"22","verse":"11","text":"Mumuwombeli mwenikaya wa nyumba yila, ‘Muwula akukudasha, chiva koti chumbagati cha mhenja dalilyi Lihungu pamu na vandundami vaki?’"},{"book":"Lukasi","chapter":"22","verse":"12","text":"Mweni davalangushi chumbagati chikomi chitalishiwili kala. Muyitandi Pasaka amu.”"},{"book":"Lukasi","chapter":"22","verse":"13","text":"Topi vayenda, vafiwona findu fyosi filinganila ngimu wavawombilili Yesu, vatanda Lihungu."},{"book":"Lukasi","chapter":"22","verse":"14","text":"Saa payifikili, Yesu kayikala pamu na vandundami vaki vakulya filivi."},{"book":"Lukasi","chapter":"22","verse":"15","text":"Kavawombela, “Bayulila munu kulya Lihungu ali ngengi pamu na yumwi chipindi ngali hela kugoboliwa."},{"book":"Lukasi","chapter":"22","verse":"16","text":"Kwanongwa nguvawombela, dandulyi kandi ha Pasaka pamu na yumwi mbaka lijuva lila pandulya muwutwa wa kumbindi kwa Chapanga.”"},{"book":"Lukasi","chapter":"22","verse":"17","text":"Topi atolili chikombi cha difwayi, kamulumba Chapanga, kadeta “Mupokeli muvaghani."},{"book":"Lukasi","chapter":"22","verse":"18","text":"Kwanongwa nguvawombela nakaka, danandi kandi ha difwayi ya misabibu mbaka wutwa wa kumbindi wa Chapanga pawisa.”"},{"book":"Lukasi","chapter":"22","verse":"19","text":"Pambeli katola libumunda, kamulumba Chapanga, kalimetula, kavapa vandundami vaki, kadeta, “Awu mvili wa nenga, wutawuliwa kwanongwa ya yumwi. Mgoli nga nahawu kwa ngumbungumbu ya nenga."},{"book":"Lukasi","chapter":"22","verse":"20","text":"Wuwula wula palili kala, katola lwindi kadeta, lwindi alu ndi lilaghanu lya shonu lya mwasi wangu, wuumwayika kwanongwa ya yumwi."},{"book":"Lukasi","chapter":"22","verse":"21","text":"“Lakini mumuloli! Yula dashengeti liwoku lyaki dalitoti pamu na nenga!"},{"book":"Lukasi","chapter":"22","verse":"22","text":"Nakaka Mwana wa Mundu akuyenda kuwulayiwa kucha Chapanga ayilatili, lakini pishu mundu yula yamshengeta Mwana wa Mundu.”"},{"book":"Lukasi","chapter":"22","verse":"23","text":"Topi vakandili kuyidasha veni kwa veni mika ghani gati ya yufwi daweshi kugola chindu achi."},{"book":"Lukasi","chapter":"22","verse":"24","text":"Vandundami va Yesu vaveli vakulimbana, “Ghani mkomi gati ya yufwi?”"},{"book":"Lukasi","chapter":"22","verse":"25","text":"Yesu kavawombela, “Vangajila kuva Vayawudi na vala yivavatavala vakuvakema vaveli na lighanja na vandu."},{"book":"Lukasi","chapter":"22","verse":"26","text":"Ila yumwi mukotoo kugola kucha nahawu, yaveli mkomi kwa yumwi ghavi kucha mdokwa na daghavi ndumindumi wa vengi."},{"book":"Lukasi","chapter":"22","verse":"27","text":"Kwanongwa, ghani yaveli mkomi, yula yayikalili paghalya filivi, awu yula ndumindumi? Yina mkomi yula yayikalili pamesa paghalya. Lakini nenga kwa yumwi ndiva ndumindumi."},{"book":"Lukasi","chapter":"22","verse":"28","text":"“Yumwi ndi msighalili na nenga chipindi chosi cha nenga kuyeshiwa,"},{"book":"Lukasi","chapter":"22","verse":"29","text":"Ngimu wula Tati wangu panyimbili wutwa na nenga wuwowu dandivapi yumwi."},{"book":"Lukasi","chapter":"22","verse":"30","text":"Damulyi na kulanda pamesa ya nenga muwutwa wangu na kunu damuyikali mufigoda fya wutwa wa Chapanga kuvahigha makabila lilongu na mavili va Isilaeli."},{"book":"Lukasi","chapter":"22","verse":"31","text":"“Simoni, Simoni! Pikanishi! Lijangavandu akudayila kuvalekanisha yumwi na wutwa wa kumbindi kwa Chapanga, akudayila avapeti kucha mpunga."},{"book":"Lukasi","chapter":"22","verse":"32","text":"Lakini nenga ngukudadavila, Simoni, ujumilwa waku ukotoo kuva. Na pawung'uyila nenga, wuvadindashi valongowu.”"},{"book":"Lukasi","chapter":"22","verse":"33","text":"Lakini Petili kayangula, “Bambu, nenga ndiva kala kuyenda pamu na yuwi hata pang'opiwa muchijaka awu kusova pamu na yuwi.”"},{"book":"Lukasi","chapter":"22","verse":"34","text":"Yesu kayangula, “Ngukuwombela, yuwi Petili, njowolu akuvika ha nalelu mbaka tanila yuwi unemi mala ndatu kucha nenga kumanya ha.”"},{"book":"Lukasi","chapter":"22","verse":"35","text":"Pambeli Yesu kavadasha vandundami vaki, “Chipindi pandivalayilili muyendi mwavelihela mihaku wala mikanda wala mikobasi, mwayangilili na chindu chochosi?”"},{"book":"Lukasi","chapter":"22","verse":"36","text":"Yesu kavawombela, “Ponopa nguvawombela naha, yaveli na muhaku awutoli na yaveli na likanda wuwowu na yangajila chimayi chikomi awuli lihabiti lyaki ahemeli upanga."},{"book":"Lukasi","chapter":"22","verse":"37","text":"Nguvawombela mayandiku yivadeta mweni dayivalangiwi pamu na vandu va wafu. Davawoneki kwa nenga nongwa fila fyavanyandikilili fivi nakaka.”"},{"book":"Lukasi","chapter":"22","verse":"38","text":"Topi vandumindumi vadeta, “Loli Bambu!” Apa pana mipanga mivili, Bambu Mweni kacha, fikwila."},{"book":"Lukasi","chapter":"22","verse":"39","text":"Yesu kayileka mbwani kawuka, kayenda mbaka chidunda cha miseyituni kucha wuchivelili chishovi chaki, ayilongushili pamu na vanachuli vaki."},{"book":"Lukasi","chapter":"22","verse":"40","text":"Pafikili pala kavawombela, “Mudadavi mukotoo kuyingila munyeshu.”"},{"book":"Lukasi","chapter":"22","verse":"41","text":"Pambeli kawuka, kayikwegha kucha utali wa kudanga liganga naha, katundama kakanda kudadava."},{"book":"Lukasi","chapter":"22","verse":"42","text":"Kadeta, “Tati, kucha pawudayila, ung'ushili lwindi alu, ila yikotoo kuva ngimu wudayila nenga, ila yivi ngimu wudayila yuwi.”"},{"book":"Lukasi","chapter":"22","verse":"43","text":"Makungu kufuma kumbindi kamfumbukila kamuyongesha liwovi."},{"book":"Lukasi","chapter":"22","verse":"44","text":"Paghaveyi na lihingili likomi, kadadava kwa kung'ong'oleka na lifuki limsululeyi likaveyi kucha mindwesi ya mwasi."},{"book":"Lukasi","chapter":"22","verse":"45","text":"Padadavili kala, kavawuyila vanachuli vaki, kavawona vawonja, vavelili na lung'ong'u."},{"book":"Lukasi","chapter":"22","verse":"46","text":"Kavawombela, “Mbona muwonja? Muyimuki mudadavi, mukotoo kuyingila mumayeshu.”"},{"book":"Lukasi","chapter":"22","verse":"47","text":"Yesu paghaveyi akuywanga na vandundami vaki, lipinga lya vandu pamu na Yudasi Sikaliyoti yaveli yumu wa vala vandundami vaki lilongu na vavili kavalongulela. kamselilela Yesu, kamjambusha kwa kumunonela."},{"book":"Lukasi","chapter":"22","verse":"48","text":"Yesu kamuwombela, “Yudasi, ukumshengeta Mwana wa Mundu kwa kumunonela?”"},{"book":"Lukasi","chapter":"22","verse":"49","text":"Vala vandundami vaki vavelili pabehi pavawonili nawula vadeta, “Bambu, tuvatovi kwa fimayi fikomi?”"},{"book":"Lukasi","chapter":"22","verse":"50","text":"Muyawu yumu kamdula mvanda wa mtambika mkomi, kamudumula lijeji lya mlilu."},{"book":"Lukasi","chapter":"22","verse":"51","text":"Lakini Yesu kadeta, “Topi yikwila!” Kamugufya pamdumulili lijeji lya yula mvanda, linana."},{"book":"Lukasi","chapter":"22","verse":"52","text":"Pambeli Yesu kavawombela vala vakomi va vatambika na va machonda va Nyumba ya Chapanga na vandu va Malawu na vavaha vala yivamwisilili, “Wuli, mwisa na mimayi na fimbongu kucha mukumkamula manyagha?"},{"book":"Lukasi","chapter":"22","verse":"53","text":"Majuva vosi patuveyi pamu na yumwi Munyumba ya Chapanga mwangamulili ng'odu. Lakini ponopa ndi ayi saa yenu ya liwovi lya wutwa wa chisi pawutavala.”"},{"book":"Lukasi","chapter":"22","verse":"54","text":"Topi vamvakula, vamtola vayenda nayu mbaka munyumba ya mtambika mkomi na Petili amkovikelili kumbeli kwa kutali."},{"book":"Lukasi","chapter":"22","verse":"55","text":"Pavakoshili kala motu pagati ya luviwu, veni vayikalili pamu na Petili ayikalili pasi pamu na veni."},{"book":"Lukasi","chapter":"22","verse":"56","text":"Topi mvanda yumu mdadala kamuwona Petili kayikala mulung'ali, kamfulutulila mesu kadeta, “Na ayu avelili pamu na Yesu.”"},{"book":"Lukasi","chapter":"22","verse":"57","text":"Lakini Petili kalema, kawomba, “Yuwi mdadala, nenga ndimumanya ha mundoyu.”"},{"book":"Lukasi","chapter":"22","verse":"58","text":"Pambeli padokwa, mundu wingi kamuwona “Hata yuwepa yumu wa ava.” Petili kayangula, yuwi mundu, ndimumanya ha mundoyu."},{"book":"Lukasi","chapter":"22","verse":"59","text":"Pambeli kucha lisaa limu lipita, mundu wingi kamkamalila, “Nakaka hata ayu aveli pamu na Yesu, nongwa hata mweni wuwowu Mugalilaya!”"},{"book":"Lukasi","chapter":"22","verse":"60","text":"Lakini Petili kadeta, “Yuwi mundu, nenga ndichimanya ha chiwudeta!”"},{"book":"Lukasi","chapter":"22","verse":"61","text":"Bambu kamughalambukila, kamulola Petili. Petili kakumbuka chila chilongu cha Bambu chadetili, “Kucha nalelu njowolu akali hela kuvika, dawunemi myanja mitatu.”"},{"book":"Lukasi","chapter":"22","verse":"62","text":"Bahala pala Petili kafuma panji, kalila munu."},{"book":"Lukasi","chapter":"22","verse":"63","text":"Vala vandu vavelili vakumkamulila Yesu, vakanda kumdanila na kumdula."},{"book":"Lukasi","chapter":"22","verse":"64","text":"Vamgubika kumesu, vakanda kumtova, Pambeli vamudasha dasha pavadeta, “Tungi ghani yakutovili?”"},{"book":"Lukasi","chapter":"22","verse":"65","text":"Na vamuwombela filongu fitangalili fya kumjowola."},{"book":"Lukasi","chapter":"22","verse":"66","text":"Kukachi, Yesu kayeyiwa pachitemela cha Vayawudi. Pachitemela vavelili vavaha na vatambika vakomi na vawula va Malawu vatanganili pamu, vamuyegha pachitemela chawu."},{"book":"Lukasi","chapter":"22","verse":"67","text":"Veni vadeta, “Tuwombeli, yuwi ndi Kilistu Mkombola yuwushawuliwili na Chapanga?”"},{"book":"Lukasi","chapter":"22","verse":"68","text":"hata pandivadasha, damunyanguli ha."},{"book":"Lukasi","chapter":"22","verse":"69","text":"Lakini kukandila ponopa, Mwana wa Mundu daghavi kayikala mwambu wa mlilu wa Mweni Chapanga muna liwovi.”"},{"book":"Lukasi","chapter":"22","verse":"70","text":"Vosi vadeta, “Yuwi Mwana wa Chapanga?”"},{"book":"Lukasi","chapter":"22","verse":"71","text":"Topi vadeta, “Tuva na haja liki kandi ya kusaka utovileli? Kwa nongwa tupikana filongu fyadetili kufuma mumlomu waki!”"}]}