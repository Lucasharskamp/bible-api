{"data":[{"book":"ایوب","chapter":"35","verse":"1","text":"پھر اِلیہو نے اپنی بات جاری رکھی،"},{"book":"ایوب","chapter":"35","verse":"2","text":"”آپ کہتے ہیں، ’مَیں اللہ سے زیادہ راست باز ہوں۔‘ کیا آپ یہ بات درست سمجھتے ہیں"},{"book":"ایوب","chapter":"35","verse":"3","text":"یا یہ کہ ’مجھے کیا فائدہ ہے، گناہ نہ کرنے سے مجھے کیا نفع ہوتا ہے؟‘"},{"book":"ایوب","chapter":"35","verse":"4","text":"مَیں آپ کو اور ساتھی دوستوں کو اِس کا جواب بتاتا ہوں۔"},{"book":"ایوب","chapter":"35","verse":"5","text":"اپنی نگاہ آسمان کی طرف اُٹھائیں، بلندیوں کے بادلوں پر غور کریں۔"},{"book":"ایوب","chapter":"35","verse":"6","text":"اگر آپ نے گناہ کیا تو اللہ کو کیا نقصان پہنچا ہے؟ گو آپ سے متعدد جرائم بھی سرزد ہوئے ہوں تاہم وہ متاثر نہیں ہو گا۔"},{"book":"ایوب","chapter":"35","verse":"7","text":"راست باز زندگی گزارنے سے آپ اُسے کیا دے سکتے ہیں؟ آپ کے ہاتھوں سے اللہ کو کیا حاصل ہو سکتا ہے؟ کچھ بھی نہیں!"},{"book":"ایوب","chapter":"35","verse":"8","text":"آپ کے ہم جنس انسان ہی آپ کی بےدینی سے متاثر ہوتے ہیں، اور آدم زاد ہی آپ کی راست بازی سے فائدہ اُٹھاتے ہیں۔"},{"book":"ایوب","chapter":"35","verse":"9","text":"جب لوگوں پر سخت ظلم ہوتا ہے تو وہ چیختے چلّاتے اور بڑوں کی زیادتی کے باعث مدد کے لئے آواز دیتے ہیں۔"},{"book":"ایوب","chapter":"35","verse":"10","text":"لیکن کوئی نہیں کہتا، ’اللہ، میرا خالق کہاں ہے؟ وہ کہاں ہے جو رات کے دوران نغمے عطا کرتا،"},{"book":"ایوب","chapter":"35","verse":"11","text":"جو ہمیں زمین پر چلنے والے جانوروں کی نسبت زیادہ تعلیم دیتا، ہمیں پرندوں سے زیادہ دانش مند بناتا ہے؟‘"},{"book":"ایوب","chapter":"35","verse":"12","text":"اُن کی چیخوں کے باوجود اللہ جواب نہیں دیتا، کیونکہ وہ گھمنڈی اور بُرے ہیں۔"},{"book":"ایوب","chapter":"35","verse":"13","text":"یقیناً اللہ ایسی باطل فریاد نہیں سنتا، قادرِ مطلق اُس پر دھیان ہی نہیں دیتا۔"},{"book":"ایوب","chapter":"35","verse":"14","text":"تو پھر وہ آپ پر کیوں توجہ دے جب آپ دعویٰ کرتے ہیں، ’مَیں اُسے نہیں دیکھ سکتا،‘ اور ’میرا معاملہ اُس کے سامنے ہی ہے، مَیں اب تک اُس کا انتظار کر رہا ہوں‘؟"},{"book":"ایوب","chapter":"35","verse":"15","text":"وہ آپ کی کیوں سنے جب آپ کہتے ہیں، ’اللہ کا غضب کبھی سزا نہیں دیتا، اُسے بُرائی کی پروا ہی نہیں‘؟"},{"book":"ایوب","chapter":"35","verse":"16","text":"جب ایوب منہ کھولتا ہے تو بےمعنی باتیں نکلتی ہیں۔ جو متعدد الفاظ وہ پیش کرتا ہے وہ علم سے خالی ہیں۔“"}]}