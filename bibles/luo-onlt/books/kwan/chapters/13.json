{"data":[{"book":"Kwan","chapter":"13","verse":"1","text":"Jehova Nyasaye nowacho ne Musa niya,"},{"book":"Kwan","chapter":"13","verse":"2","text":"“Or jomoko odhi onon piny Kanaan, ma onego ami jo-Israel. Koa e dhoot ka dhoot manie oganda inior achiel kuom jotendgi.”"},{"book":"Kwan","chapter":"13","verse":"3","text":"Kaluwore gi dwond Jehova Nyasaye, Musa noorogi ka gia e Thim mar Paran. Jogi duto ne gin jotend jo-Israel."},{"book":"Kwan","chapter":"13","verse":"4","text":"Magi e nying-gi,"},{"book":"Kwan","chapter":"13","verse":"5","text":"koa e dhood Simeon, ne en Shafat wuod Hori;"},{"book":"Kwan","chapter":"13","verse":"6","text":"koa e dhood Juda, ne en Kaleb wuod Jefune;"},{"book":"Kwan","chapter":"13","verse":"7","text":"koa e dhood Isakar, ne en Igal wuod Josef;"},{"book":"Kwan","chapter":"13","verse":"8","text":"koa e dhood Efraim, ne en Hoshea wuod Nun;"},{"book":"Kwan","chapter":"13","verse":"9","text":"koa e dhood Benjamin, ne en Palti wuod Rafu;"},{"book":"Kwan","chapter":"13","verse":"10","text":"koa e dhood Zebulun, ne en Gadiel wuod Sodi;"},{"book":"Kwan","chapter":"13","verse":"11","text":"koa e dhood Manase (ma en dhood Josef), ne en Gadi wuod Susi;"},{"book":"Kwan","chapter":"13","verse":"12","text":"koa e dhood Dan, ne en Amiel wuod Gemali;"},{"book":"Kwan","chapter":"13","verse":"13","text":"koa e dhood Asher, ne en Sethur wuod Mikael;"},{"book":"Kwan","chapter":"13","verse":"14","text":"koa e dhood Naftali, ne en Nabi wuod Vofsi;"},{"book":"Kwan","chapter":"13","verse":"15","text":"koa e dhood Gad, ne en Geuel wuod Maki."},{"book":"Kwan","chapter":"13","verse":"16","text":"Magi e nying chwo mane Musa ooro mondo onon piny Kanaan. (Musa nomiyo Hoshea wuod Nun nying ni Joshua.)"},{"book":"Kwan","chapter":"13","verse":"17","text":"Kane Musa oorogi mondo gidhi ginon piny Kanaan, nowachonegi niya, “Luwuru Negev kendo udhi nyaka piny manie got."},{"book":"Kwan","chapter":"13","verse":"18","text":"Nonuru ane pinyno kaka chalo, mondo ungʼego ni joma odak kanyo gin thuondi koso ngoche, gingʼeny koso ginok?"},{"book":"Kwan","chapter":"13","verse":"19","text":"Nonuru ane kaka piny ma gidakieno chalo, ka ober kata orach? Nonuru ane mier ma gidakie nichalo nade, ochielgi koso ok ochielgi?"},{"book":"Kwan","chapter":"13","verse":"20","text":"Lopno, to chalo nade? En lowo mamiyo koso motwo? Bende en gi yiende koso oongego? Temuru beru mondo ukel olembe moko mag pinyno.” (Ndalono ne en kinde keyo mokwongo mar mzabibu.)"},{"book":"Kwan","chapter":"13","verse":"21","text":"Omiyo ne giwuok kendo neginono pinyno kochakore Thim mar Zin nyaka Rehob, kagichomo Lebo Hamath."},{"book":"Kwan","chapter":"13","verse":"22","text":"Ne giwuotho mi gikadho piny Negev nyaka gichopo Hebron, kama Ahiman, Sheshai kod Talmai, ma nyikwa Anak nodakie. (Hebron noger higni abiriyo motelone Zoan manie piny Misri.)"},{"book":"Kwan","chapter":"13","verse":"23","text":"Kane gichopo e Holo mar Eshkol, ne gitongʼo bad yath achiel motingʼo pumbi mar olemb mzabibu. Ji ariyo kuomgi notingʼe e luth kaachiel gi gik mongʼinore kod ngʼowu."},{"book":"Kwan","chapter":"13","verse":"24","text":"Kanyo niluongo ni Holo mar Eshkol nikech negingʼado bad olemb mzabibu mochiek."},{"book":"Kwan","chapter":"13","verse":"25","text":"Bangʼ ndalo piero angʼwen negidwogo ka gia nono pinyno."},{"book":"Kwan","chapter":"13","verse":"26","text":"Negidwogo ir Musa gi Harun kod oganda jo-Israel duto e dala Kadesh manie Thim Paran. Kanyo ema ne gimiyogi dwoko kaachiel gi chokruok duto kendo neginyisogi olemo machiek e pinyno."},{"book":"Kwan","chapter":"13","verse":"27","text":"Negimiyo Musa nonro machalo kama: “Ne wadhi e piny mane iorowae, kendo en piny mopongʼ gi chak kod mor kich! Olemo moa kuno eri."},{"book":"Kwan","chapter":"13","verse":"28","text":"Joma odak kuno nigi teko mangʼeny, kendo gidakie mier madongo mochiel motegno kendo malich. Bende ne waneno nyikwa Anak kuno."},{"book":"Kwan","chapter":"13","verse":"29","text":"Jo-Amalek odak Negev; jo-Hiti, jo-Jebus kod jo-Amor odak e piny manie got; to jo-Kanaan odak machiegni gi dho nam e alwora mar Jordan.”"},{"book":"Kwan","chapter":"13","verse":"30","text":"Eka Kaleb nokwero ji mondo olingʼ e nyim Musa kendo nowacho niya, “Wadhiuru kendo wakaw pinyno, nimar wanyalo kawe.”"},{"book":"Kwan","chapter":"13","verse":"31","text":"To joma nodhi kode kuno nowacho niya, “Ok wanyal monjo jogo; gitek moloyowa.”"},{"book":"Kwan","chapter":"13","verse":"32","text":"Omiyo ne gilandone jo-Israel dwoko marachni kuom piny mane gidhi nono. Negiwacho niya, “Piny mane wadhi nono nego joma odak eigi. Ji mane waneno kuno gin joma robede."},{"book":"Kwan","chapter":"13","verse":"33","text":"Ne waneno Nefilim kuno (nyikwa Anak aa kuom jo-Nefilim). Ne wanenore mana ka ongogo, to bende mano e kaka ne wachalo e nyimgi.”"}]}