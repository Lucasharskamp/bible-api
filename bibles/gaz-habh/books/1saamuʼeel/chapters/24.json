{"data":[{"book":"1 Saamuʼeel","chapter":"24","verse":"1","text":"Erga Saaʼol Filisxeemota ariʼuu irraa deebiʼee booddee, “Daawit Gammoojjii Een Gaad keessa jira” jedhanii isatti himan."},{"book":"1 Saamuʼeel","chapter":"24","verse":"2","text":"Kana irratti Saaʼol guutummaa Israaʼel keessaa namoota filatamoo kuma sadii fudhatee Daawitii fi namoota isaa barbaacha gara Kattaa Reʼoota diidaa dhaqe."},{"book":"1 Saamuʼeel","chapter":"24","verse":"3","text":"Saaʼolis gara dallaa hoolotaa kan karaa cinaa sanaa dhufe; holqa tokkotu achi ture; Saaʼolis gad taaʼuuf achi seene. Daawitii fi namoonni isaas holquma sana keessa achi fagaatanii turan."},{"book":"1 Saamuʼeel","chapter":"24","verse":"4","text":"Namoonni Daawitis, “Guyyaan Waaqayyo, ‘Ani akka ati akkuma feete isa gootuuf diina kee dabarsee harka keetti nan kenna’ jedhee waaʼee isaa sitti hime sun harʼa” isaan jedhan. Daawitis lafa irra looʼee utuu hin beekamin fiixee wayyaa Saaʼol irraa kute."},{"book":"1 Saamuʼeel","chapter":"24","verse":"5","text":"Kana booddee Daawit waan fiixee wayyaa Saaʼol kuteef ni gaabbe."},{"book":"1 Saamuʼeel","chapter":"24","verse":"6","text":"Namoota isaatiinis, “Gooftaa koo kan Waaqayyo dibetti waan akkasii gochuu yookaan harka koo isatti ol kaafachuu irraa Waaqayyo na haa oolchu; inni dibamaa Waaqayyootii” jedhe."},{"book":"1 Saamuʼeel","chapter":"24","verse":"7","text":"Daawitis dubbii kanaan namoota isaa ifatee akka isaan Saaʼolin hin tuqne godhe. Saaʼolis holqa sana keessaa baʼee qajeele."},{"book":"1 Saamuʼeel","chapter":"24","verse":"8","text":"Ergasii Daawit holqa sana keessaa baʼee, “Yaa gooftaa koo mootii!” jedhee Saaʼolin waame. Yeroo Saaʼol of irra garagalee ilaaletti Daawit gad jedhee, addaan lafatti gombifamee sagade."},{"book":"1 Saamuʼeel","chapter":"24","verse":"9","text":"Innis Saaʼoliin akkana jedhe; “Ati maaliif dubbii namoonni, ‘Daawit si miidhuu barbaada’ jedhan dhageessa?"},{"book":"1 Saamuʼeel","chapter":"24","verse":"10","text":"Akka Waaqayyo holqa kana keessatti dabarsee harka kootti si kenne harʼa ijuma keetiin argiteerta. Namoonni tokko tokko akka ani si ajjeesu na gorsan; ani garuu si ajjeesuu nan dide; anis, ‘Sababii inni dibamaa Waaqayyoo taʼeef, ani gooftaa kootti harka koo ol hin fudhadhun’ jedhe."},{"book":"1 Saamuʼeel","chapter":"24","verse":"11","text":"Yaa abbaa ko, kunoo fiixee wayyaa keetii harka koo keessatti ilaali! Ani fiixee wayyaa keetii nan kute; garuu si hin ajjeefne. Egaa akka ani yakka hin qabnee fi fincilaa hin taʼin hubadhu. Ani homaa si hin goone; ati garuu na ajjeesuuf na adamsaa jirta."},{"book":"1 Saamuʼeel","chapter":"24","verse":"12","text":"Waaqayyo siʼii fi ana gidduutti murtii haa kennu. Yakka ati natti hojjette Waaqayyo haaloo haa baasu; ani garuu harka kootiinuu si hin tuqu."},{"book":"1 Saamuʼeel","chapter":"24","verse":"13","text":"Akkuma mammaaksi durii, ‘Namoota hamoo irraa waan hamaatu dhufa’ jedhu sana harki koo si hin tuqu."},{"book":"1 Saamuʼeel","chapter":"24","verse":"14","text":"“Mootiin Israaʼel eenyun adamsuuf gad baʼee? Ati eenyuun ariʼaa jirta? Saree duutee? Tafkiidhaa?"},{"book":"1 Saamuʼeel","chapter":"24","verse":"15","text":"Waaqayyo abbaa murtii nuuf taʼee gidduu keenyatti haa murteessu. Inni dubbii koo ilaalee naaf haa falmu; harka kee jalaas na haa baasu.”"},{"book":"1 Saamuʼeel","chapter":"24","verse":"16","text":"Yeroo Daawit waan kana dubbatee xumuretti Saaʼol, “Daawit yaa ilma ko, kun sagalee keetii?” jedhee gaafate; sagalee ol fudhatees booʼe."},{"book":"1 Saamuʼeel","chapter":"24","verse":"17","text":"Innis akkana jedhe; “Ati na caalaa nama qajeelaa dha; yeroo ani waan hamaa sitti yaadetti ati immoo waan gaarii naa goote."},{"book":"1 Saamuʼeel","chapter":"24","verse":"18","text":"Ati waan gaarii naaf goote amma natti himteerta; Waaqayyo dabarsee harka keetti na kennee ture; ati garuu na hin ajjeefne."},{"book":"1 Saamuʼeel","chapter":"24","verse":"19","text":"Namni tokko yeroo diina isaa argutti utuu hin miidhin gad dhiisaa? Waan ati harʼa naa goote kanaaf Waaqayyo gatii siif haa kennu."},{"book":"1 Saamuʼeel","chapter":"24","verse":"20","text":"Akka ati dhugumaan mootii taatuu fi akka mootummaan Israaʼel harka keetti jabaatee dhaabatu anuu beeka."},{"book":"1 Saamuʼeel","chapter":"24","verse":"21","text":"Ati akka sanyii koo hin balleessine yookaan akka maqaa koos maatii abbaa koo keessaa hin balleessine amma maqaa Waaqayyootiin naaf kakadhu.”"},{"book":"1 Saamuʼeel","chapter":"24","verse":"22","text":"Kana irratti Daawit Saaʼoliif kakate. Ergasii Saaʼol manatti gale; Daawitii fi namoonni isaa garuu daʼannootti deebiʼan."}]}