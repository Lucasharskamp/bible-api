{"data":[{"book":"UZakhariya","chapter":"8","verse":"1","text":"Lafika njalo kimi ilizwi likaThixo uSomandla."},{"book":"UZakhariya","chapter":"8","verse":"2","text":"Nanku okutshiwo nguThixo uSomandla: “Ngilobukhwele kabi ngeZiyoni; ngiyatsha ngobukhwele ngayo.”"},{"book":"UZakhariya","chapter":"8","verse":"3","text":"Nanku okutshiwo nguThixo: “Ngizabuyela eZiyoni ngihlale eJerusalema. Lapho-ke iJerusalema izathiwa nguMuzi weQiniso, lentaba kaThixo uSomandla izabizwa ngokuthi yiNtaba eNgcwele.”"},{"book":"UZakhariya","chapter":"8","verse":"4","text":"Nanku okutshiwo nguThixo uSomandla, uthi: “Kuzakwenzakala njalo ukuthi amaxhegu lezalukazi bahlale nje ezitaladini zeJerusalema, ngulowo lodondolo lwakhe esandleni ngenxa yokuluphala."},{"book":"UZakhariya","chapter":"8","verse":"5","text":"Izitalada zedolobho zizaphithizela abafana lamantombazana bezidlalela khona.”"},{"book":"UZakhariya","chapter":"8","verse":"6","text":"Nanku okutshiwo nguThixo uSomandla, uthi: “Kungabonakala njengesimanga kwabayinsalela yalababantu ngalesosikhathi, kodwa kambe kungabonakala njengesimanga kimi na?” kutsho uThixo uSomandla."},{"book":"UZakhariya","chapter":"8","verse":"7","text":"Nanku okutshiwo nguThixo uSomandla, uthi: “Ngizabasindisa abantu bami emazweni asempumalanga lasemazweni asentshonalanga."},{"book":"UZakhariya","chapter":"8","verse":"8","text":"Ngizababuyisela bayehlala eJerusalema; bazakuba ngabantu bami, lami ngizathembeka njalo ngibe lokulunga kubo njengoNkulunkulu wabo.”"},{"book":"UZakhariya","chapter":"8","verse":"9","text":"Nanku okutshiwo nguThixo uSomandla, uthi: “Lina okwamanje eliwezwayo amazwi la akhulunywa ngabaphrofethi ababekhona kubekwa isisekelo sendlu kaThixo uSomandla, qinisani izandla zenu ukuze ithempeli lakhiwe."},{"book":"UZakhariya","chapter":"8","verse":"10","text":"Mandulo kwesikhathi leso kwakungekho imbadalo ngomsebenzi womuntu loba owenyamazana. Umuntu loba engubani wayengazihambeli loba azenzele okwakhe ekhululekile ngenxa yezitha, ngoba abantu ngasengibaxabanise labomakhelwane babo."},{"book":"UZakhariya","chapter":"8","verse":"11","text":"Kodwa khathesi kangisayikwenza kulaba abayinsalela njengalokho engakwenzayo endulo,” kutsho uThixo uSomandla."},{"book":"UZakhariya","chapter":"8","verse":"12","text":"“Inhlanyelo izakhula kuhle, ivini lizakhupha izithelo zalo, umhlabathi uzakhulisa amabele, lamazulu azakwehlisa amazolo awo. Zonke lezizinto ngizazinika njengelifa kwabayinsalela yalababantu."},{"book":"UZakhariya","chapter":"8","verse":"13","text":"Njengoba beliyinto eqalekisiweyo phakathi kwezizwe, wena Juda lo-Israyeli, ngakho ngizalisindisa libe yisibusiso. Lingesabi, kodwa qinisani izandla zenu.”"},{"book":"UZakhariya","chapter":"8","verse":"14","text":"Nanku akutshoyo uThixo uSomandla, uthi: “Kanjengalokhu ngasengimisile ukwehlisela umonakalo phezu kwenu angaze ngatshengisa uzwelo lapho okhokho benu bangizondisa,” kutsho uThixo uSomandla,"},{"book":"UZakhariya","chapter":"8","verse":"15","text":"“yikho manje sengimisile ukwenza ubuhle njalo eJerusalema lakoJuda. Lingesabi."},{"book":"UZakhariya","chapter":"8","verse":"16","text":"Nanzi izinto okumele lizenze: Khulumani iqiniso omunye komunye, njalo lehlulelane ngeqiniso langokuqonda emithethwandaba yenu;"},{"book":"UZakhariya","chapter":"8","verse":"17","text":"lingakheli umakhelwane wenu amacebo amabi, njalo lingaze lathanda ukufunga ngokungamanga. Konke lokhu ngiyakuzonda,” kutsho uThixo."},{"book":"UZakhariya","chapter":"8","verse":"18","text":"Ilizwi likaThixo uSomandla laphinda labuya kimi."},{"book":"UZakhariya","chapter":"8","verse":"19","text":"Nanku akutshoyo uThixo uSomandla, uthi, “Amazilo awenyanga yesine, leyesihlanu, leyesikhombisa kanye leyetshumi azakuba yizikhathi zokuthokoza lokujabula, abe yimikhosi yokuthaba koJuda. Ngakho-ke thandani iqiniso lokuthula.”"},{"book":"UZakhariya","chapter":"8","verse":"20","text":"Nanku akutshoyo uThixo uSomandla: “Abantu abanengi lezakhamizi zamadolobho amanengi basezakuza,"},{"book":"UZakhariya","chapter":"8","verse":"21","text":"njalo izakhamizi zedolobho leli zizakuya kwezakuleliyana zifike zithi, ‘Kasihambe khathesi lokhu siyoncenga uThixo, simfune uThixo uSomandla. Mina sengihamba.’"},{"book":"UZakhariya","chapter":"8","verse":"22","text":"Kuzakuthi abantu abanengi lezizwe ezilamandla zizakuza eJerusalema ukuzafuna uThixo uSomandla bezocela kuye.”"},{"book":"UZakhariya","chapter":"8","verse":"23","text":"Nanku akutshoyo uThixo uSomandla, uthi: “Ngalezonsuku amadoda alitshumi aphuma kuzozonke izindimi lezizwe azagagadlela umphetho wengubo yomJuda oyedwa athi, ‘Wothi sihambe lawe ngoba sesizwile ukuthi uNkulunkulu ulani.’ ”"}]}