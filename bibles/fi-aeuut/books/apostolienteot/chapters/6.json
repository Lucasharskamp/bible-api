{"data":[{"book":"Apostolien teot","chapter":"6","verse":"1","text":"Näihin aikoihin, kun uskovien joukko kasvoi nopeasti, heidän keskuudessaan alkoi ilmetä tyytymättömyyttä. Kreikkaa puhuvat valittivat, että heidän leskensä eivät saaneet päivittäisessä jaossa yhtä paljon ruokaa kuin ne lesket, jotka puhuivat hepreaa."},{"book":"Apostolien teot","chapter":"6","verse":"2","text":"Apostolit kutsuivat kaikki uskovat koolle."},{"book":"Apostolien teot","chapter":"6","verse":"3","text":"»Valitkaa te, hyvät veljet, joukostanne seitsemän miestä, jotka ovat Pyhän Hengen täyttämiä, osaavat tehdä tällaista työtä ja nauttivat yleistä luottamusta. Annamme heille tehtäväksi ruuan jakamisen,"},{"book":"Apostolien teot","chapter":"6","verse":"4","text":"niin että voimme itse keskittyä rukoukseen, hyvän uutisen levittämiseen ja ihmisten opettamiseen.»"},{"book":"Apostolien teot","chapter":"6","verse":"5","text":"Kaikki hyväksyivät ehdotuksen. Tehtävään valittiin Stefanus, joka oli täynnä uskoa ja Pyhää Henkeä, Filippus, Prokorus, Nikanor, Timon, Parmenas ja antiokialainen Nikolaus, joka oli ensin kääntynyt pakanuudesta juutalaisuuteen ja tullut sitten kristityksi."},{"book":"Apostolien teot","chapter":"6","verse":"6","text":"Heidät siunattiin tähän tehtävään: rukoiltuaan apostolit panivat kätensä heidän päälleen."},{"book":"Apostolien teot","chapter":"6","verse":"7","text":"Yhä useammat ihmiset saivat kuulla hyvän uutisen Jeesuksesta, ja uskovien joukko kasvoi valtavasti Jerusalemissa. Monista juutalaisista papeistakin tuli kristittyjä."},{"book":"Apostolien teot","chapter":"6","verse":"8","text":"Stefanus, joka oli täynnä uskoa6:8 Sananmukaisesti: »armoa ja voimaa», ks. 5, jaetta. ja Pyhän Hengen voimaa, teki kaupunkilaisten keskuudessa suuria ihmeitä."},{"book":"Apostolien teot","chapter":"6","verse":"9","text":"Eräänä päivänä alkoivat jotkut »vapautetuiksi»6:9 Mahdollisesti kysymyksessä ovat aikoinaan sotavankeina Roomaan kuljetetut juutalaiset, jotka myöhemmin vapautettiin, ja heidän jälkeläisensä. nimitetyt kreikkaa puhuvat juutalaiset väitellä hänen kanssaan, ja heihin liittyi pian Kyrenestä, Aleksandriasta, Kilikiasta ja Vähästä-Aasiasta tulleita juutalaisia."},{"book":"Apostolien teot","chapter":"6","verse":"10","text":"Mutta kukaan ei pystynyt kumoamaan Stefanuksen sanoja, sillä hänessä vaikuttivat Pyhän Hengen viisaus ja voima."},{"book":"Apostolien teot","chapter":"6","verse":"11","text":"Silloin he haalivat kokoon muutamia miehiä, jotka väittivät muka kuulleensa Stefanuksen pilkkaavan Moosesta ja jopa Jumalaa."},{"book":"Apostolien teot","chapter":"6","verse":"12","text":"Tämä syytös sai kansanjoukon raivoihinsa. Juutalaisten johtajat6:12 Sananmukaisesti: »kansan vanhimmat ja kirjanoppineet». pidättivät Stefanuksen ja toivat hänet suuren neuvoston eteen."},{"book":"Apostolien teot","chapter":"6","verse":"13","text":"Todistajat valehtelivat taas, että hän puhui jatkuvasti temppeliä ja Mooseksen lakia vastaan."},{"book":"Apostolien teot","chapter":"6","verse":"14","text":"He selittivät: »Olemme kuulleet hänen väittävän, että tuo nasaretilainen Jeesus hävittää temppelin ja kumoaa Mooseksen lain.»"},{"book":"Apostolien teot","chapter":"6","verse":"15","text":"Neuvoston jäsenten huomio kiinnittyi Stefanuksen kasvoihin: ne loistivat kuin enkelin kasvot."}]}