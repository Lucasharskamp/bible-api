{"data":[{"book":"مَسٍنيِ دْنشْي","chapter":"19","verse":"1","text":"وٌ مَرِفِ عَلَتَلَ نَ قَ سِيٍ هَلَكِدٍ وٌ يَ رَ، عَ قَ عٍ شَ بْشِ سٌ وٌ يِ رَ، وٌ قَ سَبَتِ عٍ شَ تَايٍ نُن عٍ شَ بَنشِيٍ كُي،"},{"book":"مَسٍنيِ دْنشْي","chapter":"19","verse":"2","text":"وٌ شَ تَا سَشَن سُفَندِ نَ بْشِ تَفِ، وٌ مَرِفِ عَلَتَلَ نَشَن قِشِ وٌ مَ."},{"book":"مَسٍنيِ دْنشْي","chapter":"19","verse":"3","text":"وٌ شَ بْشِ مَنِيَ، وٌ مَرِفِ عَلَتَلَ نَشَن قِشِ وٌ مَ كّ رَ، وٌ قَ عَ عِتَشُن دْشْ سَشَن. نَ نَن عَ تٌمَ قَشَتِ ندٍ نْمَ سِفَدٍ نَ تَا ندٍ كُي، عَلَكٌ عَ نِي شَ رَتَنفَ."},{"book":"مَسٍنيِ دْنشْي","chapter":"19","verse":"4","text":"مِشِ نَشَن قَشّ تِشِ، عَ مُ عَ رَكٍلِشِ عَ مَ، نَ قَشَتِ مْولِ نَن فبَنسَن نْمَ سٌدٍ يِ تَا ندٍ كُي عَ نِي رَتَنفَقٍ رَ."},{"book":"مَسٍنيِ دْنشْي","chapter":"19","verse":"5","text":"مِسَالِ نَن يَ؛ شَ مِشِ سِفَ قْتْنيِ وُرِ سّفّدٍ، عَ نُن عَ بٌورٍ، عَ شَ بٍيرَ قَ كٌرٍن، عَ دِن عَ بٌورٍ رَ، نَ قَ قَشَ، نَ قَشَتِ مْولِ تَن نْمَ سٌدٍ يِ تَا ندٍ كُي عَ نِي رَتَنفَقٍ رَ."},{"book":"مَسٍنيِ دْنشْي","chapter":"19","verse":"6","text":"عَ شَ نَ رَبَ عَلَكٌ مِشِ نَشَن وَ مَ نَ قُرٍ فبٍحْشْقٍ عَ شَ بْحّتٍ كُي، عَ نَشَ نْ قَشّتِ لِدٍ كِرَ رَ، عَ قَ عَ قَشَ. نَ مُ لَنمَ، بَرِ مَ شْننَنتٍيَ يٌ مُ نُ نَ عَ بّ نَ مِشِ قَشَشِ شَ قٍ رَ."},{"book":"مَسٍنيِ دْنشْي","chapter":"19","verse":"7","text":"ﭑ يِ يَامَرِ قِشِ وٌ مَ نَ نَن مَ. وٌ شَ تَا سَشَن سُفَندِ، نٍيٍ شَ قِندِ مِشِ رَتَنفَ تَايٍ رَ."},{"book":"مَسٍنيِ دْنشْي","chapter":"19","verse":"8","text":"شَ وٌ مَرِفِ عَلَتَلَ وٌ شَ بْشِ رَفبٌ يّ عَلْ عَ رَكَلِ كِ نَشّ وٌ بَبَيٍ بّ، شَ عَ يِ بْشِ بِرِن سٌ وٌ يِ رَ عَ نَشَن لَايِدِشِ وٌ بَبَيٍ بّ،"},{"book":"مَسٍنيِ دْنشْي","chapter":"19","verse":"9","text":"شَ وٌ يِ يَامَرِ رَبَ عَ رَبَ كِ مَ ﭑ نَشَن قَلَشِ وٌ بّ تٌ لْشْي، وٌ مَرِفِ عَلَتَلَ نَشَ رَقَن وٌ مَ، وٌ نَشَ بِرَ عَ شَ كِرَ قْشْ رَ، نَ تّمُي وٌ مَن شَ تَا سَشَن سُفَندِ، وٌ شَ عٍ سَ يِ تَا سَشَنيِ بٌورٍ شُن مَ."},{"book":"مَسٍنيِ دْنشْي","chapter":"19","verse":"10","text":"نَ كُي، مِشِ تْوحّفّشِ مُ قَشَمَ وٌ شَ بْشِ مَ، وٌ مَرِفِ عَلَتَلَ نَشَن قِشِ وٌ مَ كّ رَ."},{"book":"مَسٍنيِ دْنشْي","chapter":"19","verse":"11","text":"كْنْ شَ مِشِ ندٍ عَ يَشُي شْن، عَ عَ مّلّن، عَ عَ قَشَ، عَ قَ سٌ يِ تَا ندٍ كُي،"},{"book":"مَسٍنيِ دْنشْي","chapter":"19","verse":"12","text":"نَ تَا قٌرِيٍ لَن نّ عٍ شَ عَ سُشُ، عٍ عَ شَنِن مِشِ شْن مَ نَشَن وَ مَ نَ قُرٍ فبٍحْشْقٍ، عَلَكٌ قَشّتِ شَ قَشَ."},{"book":"مَسٍنيِ دْنشْي","chapter":"19","verse":"13","text":"وٌ نَشَ كِنِكِنِ يٌ تِ نَ كَنيِ مَ. وٌ نَ قَشَتِ مْولِ حْنمَ نَ كِ نّ عِسِرَيِلَ بْشِ مَ، عَلَكٌ بْحّسَ شَ لُ وٌ يِ رَ."},{"book":"مَسٍنيِ دْنشْي","chapter":"19","verse":"14","text":"وٌ نَ سَبَتِ بْشِ مَ وٌ مَرِفِ عَلَتَلَ نَشَن قِشِ وٌ مَ كّ رَ، وٌ نَشَ نَانِنيِ تْنشُمَيٍ مَسِفَ دٍ وٌ بٍنبَيٍ نَشٍيٍ دْشْ."},{"book":"مَسٍنيِ دْنشْي","chapter":"19","verse":"15","text":"مِشِ نَشَن يُنُبِ قٍ رَبَشِ، شَ نَ مُ عَ رَ هَاكّ، نَ كَنيِ مُ لَن عَ شَ مَكِيتِ مِشِ كٍرٍن شَ سٍيدٍ بَشِ مَ. نَ مْولِ مَكِيتِمَ سٍيدٍ قِرِن، شَ نَ مُ، سٍيدٍ سَشَن شُي نَن مَ."},{"book":"مَسٍنيِ دْنشْي","chapter":"19","verse":"16","text":"شَ سٍيدٍ حَاشِ بَ ندٍ سَ مِشِ ندٍ تْوحّفّ قٍ ندٍ مَ،"},{"book":"مَسٍنيِ دْنشْي","chapter":"19","verse":"17","text":"يِ فٍرٍ مِشِ قِرِنيِيٍ لَن نّ عٍ شَ سِفَ عَلَتَلَ شَ هْرْ مْبَنشِ كُي، عٍ سَ عٍ شَ فَلَنبُي يَشَرَن سّرّشّدُبّيٍ نُن كِيتِسَيٍ بّ نَشٍيٍ نَ نَ وَشَتِ."},{"book":"مَسٍنيِ دْنشْي","chapter":"19","verse":"18","text":"كِيتِسَيٍ عَ قٍ شْن نَقٍنمَ نّ عَ كِ نُن عَ كّحَ مَ. عٍ نَ عَ كٌلٌن سٍيدٍ وُلٍ نَن سَشِ عَ نفَشَكٍرٍنيِ شُن مَ،"},{"book":"مَسٍنيِ دْنشْي","chapter":"19","verse":"19","text":"عَ نفَشَكٍرٍنيِ نُ وَ مَ عَ مَكِيتِقٍ كِ نَشّ، وٌ شَ نَ كِيتِ رَفبِلٍن عَ مَ. وٌ قٍ حَاشِ حْنمَ وٌ تَفِ نَ كِ نّ."},{"book":"مَسٍنيِ دْنشْي","chapter":"19","verse":"20","text":"مِشِ فبّتّيٍ نَ نَ قٍ مّ، فَاشُي نَن لُمَ عٍ مَ، عٍ مُ سُو سَمَ نَ قٍ كٌبِ مْولِ رَبَدٍ قَ."},{"book":"مَسٍنيِ دْنشْي","chapter":"19","verse":"21","text":"وٌ نَشَ كِنِكِنِ نَ مِشِ مْولِ مَ. شَ عَ مِشِ نَن قَشَشِ، وٌ عَ قَن قَشَ. شَ عَ مِشِ يَ نَن كَنَشِ، وٌ عَ قَن يَ كَنَ. شَ عَ مِشِ حِنيِ نَن فِرَشِ، وٌ عَ قَن حِنيِ فِرَ. شَ عَ مِشِ بّلّشّ نَن بٌلٌنشِ، وٌ عَ قَن بّلّشّ بٌلٌن. شَ عَ مِشِ سَنيِ نَن بٌلٌنشِ، وٌ عَ قَن سَنيِ بٌلٌن."}]}