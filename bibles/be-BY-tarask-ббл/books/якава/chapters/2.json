{"data":[{"book":"ЯКАВА","chapter":"2","verse":"1","text":"Браты мае! майце веру ў Ісуса Хрыста, нашага Госпада славы, бяз увагі на асобы."},{"book":"ЯКАВА","chapter":"2","verse":"2","text":"Бо калі на сход ваш увойдзе чалавек з залатым пярсьцёнкам, у багатым убраньні, увойдзе і бедны ў гаротнай адзежы,"},{"book":"ЯКАВА","chapter":"2","verse":"3","text":"і вы глянеце на таго, хто ў багатым убраньні, і скажаце яму: табе трэба сесьці тут, а беднаму скажаце: ты стань там, альбо: сядзь тут, каля ног маіх,"},{"book":"ЯКАВА","chapter":"2","verse":"4","text":"дык ці ня робіце розьніцы між сабою і ці ня робіцеся вы зламыснымі судзьдзямі?"},{"book":"ЯКАВА","chapter":"2","verse":"5","text":"Паслухайце, браты мае любасныя: ці ж ня бедных сьвету выбраў Бог быць багатымі вераю і спадчыньнікамі Царства, якое Ён абяцаў тым, хто любіць Яго?"},{"book":"ЯКАВА","chapter":"2","verse":"6","text":"а вы пагрэбавалі бедным. Ці не багатыя ўціскаюць вас, і ці ж не яны цягнуць вас у суды?"},{"book":"ЯКАВА","chapter":"2","verse":"7","text":"Ці не яны няславяць добрае імя, якім вы называецеся?"},{"book":"ЯКАВА","chapter":"2","verse":"8","text":"Калі вы выконваеце закон царскі, паводле Пісаньня: палюбі блізкага твайго, як сябе самога, - добра робіце."},{"book":"ЯКАВА","chapter":"2","verse":"9","text":"Але калі робіце з аглядкаю на асобы, дык грэх чыніце, і перад законам вы злачынцы."},{"book":"ЯКАВА","chapter":"2","verse":"10","text":"Хто выконвае ўвесь закон і згрэшыць у чым-небудзь адным, той робіцца вінаватым ва ўсім."},{"book":"ЯКАВА","chapter":"2","verse":"11","text":"Бо Той, Хто сказаў: не распусьнічай, сказаў і: не забі; таму, калі ты не распусьнічаеш, але заб'еш, дык ты таксама адступнік ад закона."},{"book":"ЯКАВА","chapter":"2","verse":"12","text":"Так гаварэце і так рабеце, як тыя, што маюць быць суджаныя згодна з законам свабоды."},{"book":"ЯКАВА","chapter":"2","verse":"13","text":"Бо суд ня мецьме літасьці да таго, хто не літасьцівы; літасьць узьнесена над судом."},{"book":"ЯКАВА","chapter":"2","verse":"14","text":"Якая карысьць, браты мае, калі хто кажа, што ён мае веру, а дзеяў ня мае? Ці можа гэтая вера ўратаваць яго?"},{"book":"ЯКАВА","chapter":"2","verse":"15","text":"Калі брат альбо сястра безадзежныя і ня маюць на дзень пражытку,"},{"book":"ЯКАВА","chapter":"2","verse":"16","text":"а хто-небудзь з вас скажа ім: ідзеце зь мірам, грэйцеся і кармецеся, але ня дасьць ім патрэбнага целу: якая карысьць?"},{"book":"ЯКАВА","chapter":"2","verse":"17","text":"Гэтак і вера, калі ня мае дзеяў, мёртвая сама ў сабе."},{"book":"ЯКАВА","chapter":"2","verse":"18","text":"А скажа хто-небудзь: ты маеш веру, а я маю дзеі: пакажы мне веру тваю бязь дзеяў тваіх, а я пакажу табе веру маю празь дзеі мае."},{"book":"ЯКАВА","chapter":"2","verse":"19","text":"Ты верыш, што Бог адзіны: слушна робіш; і дэманы вераць, і трымцяць."},{"book":"ЯКАВА","chapter":"2","verse":"20","text":"Але ці хочаш ведаць, марны чалавеча, што вера бязь дзеяў мёртвая?"},{"book":"ЯКАВА","chapter":"2","verse":"21","text":"Ці ж ня дзеямі апраўдаўся Абрагам, бацька наш, паклаўшы на ахвярнік Ісаака, сына свайго?"},{"book":"ЯКАВА","chapter":"2","verse":"22","text":"Ці бачыш, што вера спрыяла дзеям ягоным, і дзеямі вера дасягнула дасканаласьці."},{"book":"ЯКАВА","chapter":"2","verse":"23","text":"І спраўдзілася слова Пісаньня: вераваў Абрагам Богу, і гэта залічылася яму ў праведнасьць, і ён названы прыяцелем Божым."},{"book":"ЯКАВА","chapter":"2","verse":"24","text":"Ці бачыце, што чалавек апраўдваецца дзеямі, а ня вераю толькі?"},{"book":"ЯКАВА","chapter":"2","verse":"25","text":"Гэтак сама і Рааў распусьніца ці ж ня дзеямі апраўдалася, прыняўшы выведнікаў і выпусьціўшы іх іншаю дарогаю?"},{"book":"ЯКАВА","chapter":"2","verse":"26","text":"Бо, як цела бяз духу мёртвае, так і вера бязь дзеяў мёртвая."}]}