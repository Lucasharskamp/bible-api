{"data":[{"book":"گەلاتیا","chapter":"6","verse":"1","text":"خوشکان، برایان، ئەگەر کەسێک تووشی گوناهێک بوو، با ئێوەی ڕۆحانی کەسی ئاوا بە ڕۆح نەرمی ڕاست بکەنەوە. سەیری خۆشت بکە، نەوەک تۆش تاقی بکرێیتەوە."},{"book":"گەلاتیا","chapter":"6","verse":"2","text":"باری یەکتری هەڵبگرن و بەم شێوەیە شەریعەتی مەسیح بهێننە دی."},{"book":"گەلاتیا","chapter":"6","verse":"3","text":"ئەگەر یەکێک خۆی بە شتێک زانی، بەڵام لەڕاستیدا هیچ نەبوو، ئەوا خۆی هەڵدەخەڵەتێنێت."},{"book":"گەلاتیا","chapter":"6","verse":"4","text":"بەڵام با هەریەکە کرداری خۆی تاقی بکاتەوە، ئەوسا با تەنها شانازی بە خۆیەوە بکات، نەک بە کەسێکی دیکەوە،"},{"book":"گەلاتیا","chapter":"6","verse":"5","text":"چونکە هەرکەسێک باری خۆی هەڵدەگرێت."},{"book":"گەلاتیا","chapter":"6","verse":"6","text":"ئەو کەسەی فێری وشەی خودا6‏:6 مەبەست لە کتێبی پیرۆزە.‏ دەکرێت، دەبێت فێرکارەکەی لە هەموو شتێکی باشدا بەشدار بکات."},{"book":"گەلاتیا","chapter":"6","verse":"7","text":"خۆتان هەڵمەخەڵەتێنن، خودا گاڵتەی پێ ناکرێت. مرۆڤ چی بچێنێت، ئەوە دەدروێتەوە."},{"book":"گەلاتیا","chapter":"6","verse":"8","text":"ئەوەی بۆ سروشتی دنیایی خۆی بچێنێت، گەندەڵی لە سروشتی دنیایی دەدروێتەوە، بەڵام ئەوەی بۆ ڕۆحی پیرۆز بچێنێت لە ڕۆحەکەوە ژیانی هەتاهەتایی دەدروێتەوە."},{"book":"گەلاتیا","chapter":"6","verse":"9","text":"کەواتە با لە چاکەکاری نەکەوین، چونکە ئەگەر ورە بەرنەدەین لە کاتی خۆیدا دروێنەی دەکەین."},{"book":"گەلاتیا","chapter":"6","verse":"10","text":"ئینجا هەتا دەرفەتمان هەیە، با چاکە لەگەڵ هەمووان بکەین، بە تایبەتی لەگەڵ خێزانی باوەڕداران."},{"book":"گەلاتیا","chapter":"6","verse":"11","text":"سەیر بکەن، ئەو پیتانە کە بە دەستی خۆم نووسیومە چەندە گەورەن.6‏:11 نامەکە دەستنووسی یارمەتیدەرە و بەشی کۆتایی دەستنووسی پۆڵس خۆیەتی، بۆ سەلماندنی سەرچاوەی نامەکە.‏"},{"book":"گەلاتیا","chapter":"6","verse":"12","text":"ئەوانەی دەیانەوێت لە جەستەدا ڕواڵەتێکی چاک دروستبکەن، ئەوانە ناچارتان دەکەن خەتەنە بکرێن، تەنها تاکو لەبەر خاچی مەسیح نەچەوسێنرێنەوە."},{"book":"گەلاتیا","chapter":"6","verse":"13","text":"ئەوانەی خەتەنەکراون، شەریعەتی تەورات پەیڕەو ناکەن، تەنها دەیانەوێت ئێوە خەتەنە بکرێن، تاکو شانازی بە جەستەی ئێوەوە بکەن."},{"book":"گەلاتیا","chapter":"6","verse":"14","text":"لە من بەدوور بێت شانازی بە هیچ شتێکەوە بکەم، جگە لە خاچی عیسای مەسیحی خاوەن شکۆمان، کە بەهۆیەوە جیهان بۆ من لە خاچ دراوە، منیش بۆ جیهان،"},{"book":"گەلاتیا","chapter":"6","verse":"15","text":"چونکە نە خەتەنەکردن سوودی هەیە و نە خەتەنەنەکردنیش، بەڵکو بەدیهێنراوی نوێ."},{"book":"گەلاتیا","chapter":"6","verse":"16","text":"با ئاشتی و بەزەیی بۆ هەموو ئەوانە بێت کە ئەم یاسایە پەیڕەو دەکەن، بۆ گەلی ئیسرائیلی خوداش."},{"book":"گەلاتیا","chapter":"6","verse":"17","text":"ئیتر با کەس گرفتم بۆ دروستنەکات، چونکە نیشانەکانی عیسام لە لەشدا هەڵگرتووە."},{"book":"گەلاتیا","chapter":"6","verse":"18","text":"خوشکان و برایان، با نیعمەتی عیسای مەسیحی خاوەن شکۆمان لەگەڵ ڕۆحتان بێت. ئامین."}]}