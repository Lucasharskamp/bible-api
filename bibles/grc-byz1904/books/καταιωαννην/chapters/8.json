{"data":[{"book":"ΚΑΤΑ ΙΩΑΝΝΗΝ","chapter":"8","verse":"1","text":"Ἰησοῦς δὲ ἐπορεύθη εἰς τὸ ὄρος τῶν ἐλαιῶν·"},{"book":"ΚΑΤΑ ΙΩΑΝΝΗΝ","chapter":"8","verse":"2","text":"ὄρθρου δὲ πάλιν παρεγένετο εἰς τὸ ἱερόν, καὶ πᾶς ὁ λαὸς ἤρχετο πρὸς αὐτόν· καὶ καθίσας ἐδίδασκεν αὐτούς."},{"book":"ΚΑΤΑ ΙΩΑΝΝΗΝ","chapter":"8","verse":"3","text":"ἄγουσι δὲ οἱ γραμματεῖς καὶ οἱ Φαρισαῖοι γυναῖκα ἐπὶ μοιχείᾳ κατειλημμένην, καὶ στήσαντες αὐτὴν ἐν μέσῳ"},{"book":"ΚΑΤΑ ΙΩΑΝΝΗΝ","chapter":"8","verse":"4","text":"λέγουσιν αὐτῷ· διδάσκαλε, αὕτη ἡ γυνὴ κατείληπται ἐπ᾽ αὐτοφώρῳ μοιχευομένη·"},{"book":"ΚΑΤΑ ΙΩΑΝΝΗΝ","chapter":"8","verse":"5","text":"καὶ ἐν τῷ νόμῳ ἡμῶν Μωϋσῆς ἐνετείλατο τὰς τοιαύτας λιθάζειν."},{"book":"ΚΑΤΑ ΙΩΑΝΝΗΝ","chapter":"8","verse":"6","text":"σὺ οὖν τί λέγεις; τοῦτο δὲ εἶπον ἐκπειράζοντες αὐτόν, ἵνα σχῶσι κατηγορίαν κατ᾽ αὐτοῦ. ὁ δὲ Ἰησοῦς κάτω κύψας τῷ δακτύλῳ ἔγραφεν εἰς τὴν γῆν."},{"book":"ΚΑΤΑ ΙΩΑΝΝΗΝ","chapter":"8","verse":"7","text":"ὡς δὲ ἐπέμενον ἐρωτῶντες αὐτόν, ἀνέκυψε καὶ εἶπεν αὐτοῖς· ὁ ἀναμάρτητος ὑμῶν πρῶτος βαλέτω λίθον ἐπ᾽ αὐτήν."},{"book":"ΚΑΤΑ ΙΩΑΝΝΗΝ","chapter":"8","verse":"8","text":"καὶ πάλιν κάτω κύψας ἔγραφεν εἰς τὴν γῆν."},{"book":"ΚΑΤΑ ΙΩΑΝΝΗΝ","chapter":"8","verse":"9","text":"οἱ δὲ ἀκούσαντες ἐξήρχοντο εἷς καθ᾽ εἷς, ἀρξάμενοι ἀπὸ τῶν πρεσβυτέρων, καὶ κατελείφθη ὁ Ἰησοῦς καὶ ἡ γυνὴ ἐν μέσῳ οὖσα."},{"book":"ΚΑΤΑ ΙΩΑΝΝΗΝ","chapter":"8","verse":"10","text":"ἀνακύψας δὲ ὁ Ἰησοῦς εἶπεν αὐτῇ· γύναι, ποῦ εἰσιν; οὐδείς σε κατέκρινεν;"},{"book":"ΚΑΤΑ ΙΩΑΝΝΗΝ","chapter":"8","verse":"11","text":"ἡ δὲ εἶπεν· οὐδείς, Κύριε. εἶπε δὲ ὁ Ἰησοῦς· οὐδὲ ἐγώ σε κατακρίνω· πορεύου καὶ ἀπὸ τοῦ νῦν μηκέτι ἁμάρτανε»."},{"book":"ΚΑΤΑ ΙΩΑΝΝΗΝ","chapter":"8","verse":"12","text":"Πάλιν οὖν αὐτοῖς ὁ Ἰησοῦς ἐλάλησε λέγων· ἐγώ εἰμι τὸ φῶς τοῦ κόσμου· ὁ ἀκολουθῶν ἐμοὶ οὐ μὴ περιπατήσῃ ἐν τῇ σκοτίᾳ, ἀλλ᾽ ἕξει τὸ φῶς τῆς ζωῆς."},{"book":"ΚΑΤΑ ΙΩΑΝΝΗΝ","chapter":"8","verse":"13","text":"εἶπον οὖν αὐτῷ οἱ Φαρισαῖοι· σὺ περὶ σεαυτοῦ μαρτυρεῖς· ἡ μαρτυρία σου οὐκ ἔστιν ἀληθής."},{"book":"ΚΑΤΑ ΙΩΑΝΝΗΝ","chapter":"8","verse":"14","text":"ἀπεκρίθη Ἰησοῦς καὶ εἶπεν αὐτοῖς· κἂν ἐγὼ μαρτυρῶ περὶ ἐμαυτοῦ, ἀληθής ἐστιν ἡ μαρτυρία μου, ὅτι οἶδα πόθεν ἦλθον καὶ ποῦ ὑπάγω· ὑμεῖς [δὲ] οὐκ οἴδατε πόθεν ἔρχομαι ἢ ποῦ ὑπάγω."},{"book":"ΚΑΤΑ ΙΩΑΝΝΗΝ","chapter":"8","verse":"15","text":"ὑμεῖς κατὰ τὴν σάρκα κρίνετε· ἐγὼ οὐ κρίνω οὐδένα."},{"book":"ΚΑΤΑ ΙΩΑΝΝΗΝ","chapter":"8","verse":"16","text":"καὶ ἐὰν κρίνω δὲ ἐγώ, ἡ κρίσις ἡ ἐμὴ ἀληθής ἐστιν, ὅτι μόνος οὐκ εἰμί, ἀλλ᾽ ἐγὼ καὶ ὁ πέμψας με πατήρ."},{"book":"ΚΑΤΑ ΙΩΑΝΝΗΝ","chapter":"8","verse":"17","text":"καὶ ἐν τῷ νόμῳ δὲ τῷ ὑμετέρῳ γέγραπται ὅτι δύο ἀνθρώπων ἡ μαρτυρία ἀληθής ἐστιν."},{"book":"ΚΑΤΑ ΙΩΑΝΝΗΝ","chapter":"8","verse":"18","text":"ἐγώ εἰμι ὁ μαρτυρῶν περὶ ἐμαυτοῦ, καὶ μαρτυρεῖ περὶ ἐμοῦ ὁ πέμψας με πατήρ."},{"book":"ΚΑΤΑ ΙΩΑΝΝΗΝ","chapter":"8","verse":"19","text":"ἔλεγον οὖν αὐτῷ· ποῦ ἐστιν ὁ πατήρ σου; ἀπεκρίθη Ἰησοῦς· οὔτε ἐμὲ οἴδατε οὔτε τὸν πατέρα μου· εἰ ἐμὲ ᾔδειτε, καὶ τὸν πατέρα μου ᾔδειτε ἄν."},{"book":"ΚΑΤΑ ΙΩΑΝΝΗΝ","chapter":"8","verse":"20","text":"Ταῦτα τὰ ῥήματα ἐλάλησεν ὁ Ἰησοῦς ἐν τῷ γαζοφυλακίῳ, διδάσκων ἐν τῷ ἱερῷ, καὶ οὐδεὶς ἐπίασεν αὐτόν, ὅτι οὔπω ἐληλύθει ἡ ὥρα αὐτοῦ."},{"book":"ΚΑΤΑ ΙΩΑΝΝΗΝ","chapter":"8","verse":"21","text":"Εἶπεν οὖν πάλιν αὐτοῖς ὁ Ἰησοῦς· ἐγὼ ὑπάγω καὶ ζητήσετέ με, καὶ ἐν τῇ ἁμαρτίᾳ ὑμῶν ἀποθανεῖσθε· ὅπου ἐγὼ ὑπάγω, ὑμεῖς οὐ δύνασθε ἐλθεῖν."},{"book":"ΚΑΤΑ ΙΩΑΝΝΗΝ","chapter":"8","verse":"22","text":"ἔλεγον οὖν οἱ Ἰουδαῖοι· μήτι ἀποκτενεῖ ἑαυτόν, ὅτι λέγει, ὅπου ἐγὼ ὑπάγω, ὑμεῖς οὐ δύνασθε ἐλθεῖν;"},{"book":"ΚΑΤΑ ΙΩΑΝΝΗΝ","chapter":"8","verse":"23","text":"καὶ εἶπεν αὐτοῖς· ὑμεῖς ἐκ τῶν κάτω ἐστέ, ἐγὼ ἐκ τῶν ἄνω εἰμί· ὑμεῖς ἐκ τοῦ κόσμου τούτου ἐστέ, ἐγὼ οὐκ εἰμὶ ἐκ τοῦ κόσμου τούτου."},{"book":"ΚΑΤΑ ΙΩΑΝΝΗΝ","chapter":"8","verse":"24","text":"εἶπον οὖν ὑμῖν ὅτι ἀποθανεῖσθε ἐν ταῖς ἁμαρτίαις ὑμῶν· ἐὰν γὰρ μὴ πιστεύσητε ὅτι ἐγώ εἰμι, ἀποθανεῖσθε ἐν ταῖς ἁμαρτίαις ὑμῶν."},{"book":"ΚΑΤΑ ΙΩΑΝΝΗΝ","chapter":"8","verse":"25","text":"ἔλεγον οὖν αὐτῷ· σὺ τίς εἶ; καὶ εἶπεν αὐτοῖς ὁ Ἰησοῦς· τὴν ἀρχὴν ὅ τι καὶ λαλῶ ὑμῖν."},{"book":"ΚΑΤΑ ΙΩΑΝΝΗΝ","chapter":"8","verse":"26","text":"πολλὰ ἔχω περὶ ὑμῶν λαλεῖν καὶ κρίνειν· ἀλλ᾽ ὁ πέμψας με ἀληθής ἐστι, κἀγὼ ἃ ἤκουσα παρ᾽ αὐτοῦ, ταῦτα λέγω εἰς τὸν κόσμον."},{"book":"ΚΑΤΑ ΙΩΑΝΝΗΝ","chapter":"8","verse":"27","text":"οὐκ ἔγνωσαν ὅτι τὸν πατέρα αὐτοῖς ἔλεγεν."},{"book":"ΚΑΤΑ ΙΩΑΝΝΗΝ","chapter":"8","verse":"28","text":"εἶπεν οὖν αὐτοῖς ὁ Ἰησοῦς· ὅταν ὑψώσητε τὸν υἱὸν τοῦ ἀνθρώπου, τότε γνώσεσθε ὅτι ἐγώ εἰμι, καὶ ἀπ᾽ ἐμαυτοῦ ποιῶ οὐδέν, ἀλλὰ καθὼς ἐδίδαξέ με ὁ πατήρ μου, ταῦτα λαλῶ."},{"book":"ΚΑΤΑ ΙΩΑΝΝΗΝ","chapter":"8","verse":"29","text":"καὶ ὁ πέμψας με μετ᾽ ἐμοῦ ἐστιν· οὐκ ἀφῆκέ με μόνον ὁ πατήρ, ὅτι ἐγὼ τὰ ἀρεστὰ αὐτῷ ποιῶ πάντοτε."},{"book":"ΚΑΤΑ ΙΩΑΝΝΗΝ","chapter":"8","verse":"30","text":"Ταῦτα αὐτοῦ λαλοῦντος πολλοὶ ἐπίστευσαν εἰς αὐτόν."},{"book":"ΚΑΤΑ ΙΩΑΝΝΗΝ","chapter":"8","verse":"31","text":"Ἔλεγεν οὖν ὁ Ἰησοῦς πρὸς τοὺς πεπιστευκότας αὐτῷ Ἰουδαίους· ἐὰν ὑμεῖς μείνητε ἐν τῷ λόγῳ τῷ ἐμῷ, ἀληθῶς μαθηταί μού ἐστε,"},{"book":"ΚΑΤΑ ΙΩΑΝΝΗΝ","chapter":"8","verse":"32","text":"καὶ γνώσεσθε τὴν ἀλήθειαν, καὶ ἡ ἀλήθεια ἐλευθερώσει ὑμᾶς."},{"book":"ΚΑΤΑ ΙΩΑΝΝΗΝ","chapter":"8","verse":"33","text":"ἀπεκρίθησαν αὐτῷ· σπέρμα Ἀβραάμ ἐσμεν καὶ οὐδενὶ δεδουλεύκαμεν πώποτε· πῶς σὺ λέγεις ὅτι ἐλεύθεροι γενήσεσθε;"},{"book":"ΚΑΤΑ ΙΩΑΝΝΗΝ","chapter":"8","verse":"34","text":"ἀπεκρίθη αὐτοῖς ὁ Ἰησοῦς· ἀμὴν ἀμὴν λέγω ὑμῖν ὅτι πᾶς ὁ ποιῶν τὴν ἁμαρτίαν δοῦλός ἐστι τῆς ἁμαρτίας."},{"book":"ΚΑΤΑ ΙΩΑΝΝΗΝ","chapter":"8","verse":"35","text":"ὁ δὲ δοῦλος οὐ μένει ἐν τῇ οἰκίᾳ εἰς τὸν αἰῶνα· ὁ υἱὸς μένει εἰς τὸν αἰῶνα."},{"book":"ΚΑΤΑ ΙΩΑΝΝΗΝ","chapter":"8","verse":"36","text":"ἐὰν οὖν ὁ υἱὸς ὑμᾶς ἐλευθερώσῃ, ὄντως ἐλεύθεροι ἔσεσθε."},{"book":"ΚΑΤΑ ΙΩΑΝΝΗΝ","chapter":"8","verse":"37","text":"οἶδα ὅτι σπέρμα Ἀβραάμ ἐστε· ἀλλὰ ζητεῖτέ με ἀποκτεῖναι, ὅτι ὁ λόγος ὁ ἐμὸς οὐ χωρεῖ ἐν ὑμῖν."},{"book":"ΚΑΤΑ ΙΩΑΝΝΗΝ","chapter":"8","verse":"38","text":"ἐγὼ ὃ ἑώρακα παρὰ τῷ πατρί μου λαλῶ· καὶ ὑμεῖς οὖν ὃ ἑωράκατε παρὰ τῷ πατρὶ ὑμῶν ποιεῖτε."},{"book":"ΚΑΤΑ ΙΩΑΝΝΗΝ","chapter":"8","verse":"39","text":"ἀπεκρίθησαν καὶ εἶπον αὐτῷ· ὁ πατὴρ ἡμῶν Ἀβραάμ ἐστι. λέγει αὐτοῖς ὁ Ἰησοῦς· εἰ τέκνα τοῦ Ἀβραὰμ ἦτε, τὰ ἔργα τοῦ Ἀβραὰμ ἐποιεῖτε."},{"book":"ΚΑΤΑ ΙΩΑΝΝΗΝ","chapter":"8","verse":"40","text":"νῦν δὲ ζητεῖτέ με ἀποκτεῖναι, ἄνθρωπον ὃς τὴν ἀλήθειαν ὑμῖν λελάληκα, ἣν ἤκουσα παρὰ τοῦ Θεοῦ· τοῦτο Ἀβραὰμ οὐκ ἐποίησεν."},{"book":"ΚΑΤΑ ΙΩΑΝΝΗΝ","chapter":"8","verse":"41","text":"ὑμεῖς ποιεῖτε τὰ ἔργα τοῦ πατρὸς ὑμῶν. εἶπον οὖν αὐτῷ· ἡμεῖς ἐκ πορνείας οὐ γεγεννήμεθα· ἕνα πατέρα ἔχομεν, τὸν Θεόν."},{"book":"ΚΑΤΑ ΙΩΑΝΝΗΝ","chapter":"8","verse":"42","text":"εἶπεν οὖν αὐτοῖς ὁ Ἰησοῦς· εἰ ὁ Θεὸς πατὴρ ὑμῶν ἦν, ἠγαπᾶτε ἂν ἐμέ· ἐγὼ γὰρ ἐκ τοῦ Θεοῦ ἐξῆλθον καὶ ἥκω· οὐδὲ γὰρ ἀπ᾽ ἐμαυτοῦ ἐλήλυθα, ἀλλ᾽ ἐκεῖνός με ἀπέστειλε."},{"book":"ΚΑΤΑ ΙΩΑΝΝΗΝ","chapter":"8","verse":"43","text":"διατί τὴν λαλιὰν τὴν ἐμὴν οὐ γινώσκετε; ὅτι οὐ δύνασθε ἀκούειν τὸν λόγον τὸν ἐμόν."},{"book":"ΚΑΤΑ ΙΩΑΝΝΗΝ","chapter":"8","verse":"44","text":"ὑμεῖς ἐκ τοῦ πατρὸς τοῦ διαβόλου ἐστέ, καὶ τὰς ἐπιθυμίας τοῦ πατρὸς ὑμῶν θέλετε ποιεῖν. ἐκεῖνος ἀνθρωποκτόνος ἦν ἀπ᾽ ἀρχῆς καὶ ἐν τῇ ἀληθείᾳ οὐχ ἕστηκεν, ὅτι οὐκ ἔστιν ἀλήθεια ἐν αὐτῷ· ὅταν λαλῇ τὸ ψεῦδος, ἐκ τῶν ἰδίων λαλεῖ, ὅτι ψεύστης ἐστὶ καὶ ὁ πατὴρ αὐτοῦ."},{"book":"ΚΑΤΑ ΙΩΑΝΝΗΝ","chapter":"8","verse":"45","text":"ἐγὼ δὲ ὅτι τὴν ἀλήθειαν λέγω, οὐ πιστεύετέ μοι."},{"book":"ΚΑΤΑ ΙΩΑΝΝΗΝ","chapter":"8","verse":"46","text":"τίς ἐξ ὑμῶν ἐλέγχει με περὶ ἁμαρτίας; εἰ δὲ ἀλήθειαν λέγω, διατί ὑμεῖς οὐ πιστεύετέ μοι;"},{"book":"ΚΑΤΑ ΙΩΑΝΝΗΝ","chapter":"8","verse":"47","text":"ὁ ὢν ἐκ τοῦ Θεοῦ τὰ ῥήματα τοῦ Θεοῦ ἀκούει· διὰ τοῦτο ὑμεῖς οὐκ ἀκούετε, ὅτι ἐκ τοῦ Θεοῦ οὐκ ἐστέ."},{"book":"ΚΑΤΑ ΙΩΑΝΝΗΝ","chapter":"8","verse":"48","text":"ἀπεκρίθησαν οὖν οἱ Ἰουδαῖοι καὶ εἶπον αὐτῷ· οὐ καλῶς λέγομεν ἡμεῖς ὅτι Σαμαρείτης εἶ σὺ καὶ δαιμόνιον ἔχεις;"},{"book":"ΚΑΤΑ ΙΩΑΝΝΗΝ","chapter":"8","verse":"49","text":"ἀπεκρίθη Ἰησοῦς· ἐγὼ δαιμόνιον οὐκ ἔχω, ἀλλὰ τιμῶ τὸν πατέρα μου, καὶ ὑμεῖς ἀτιμάζετέ με."},{"book":"ΚΑΤΑ ΙΩΑΝΝΗΝ","chapter":"8","verse":"50","text":"ἐγὼ δὲ οὐ ζητῶ τὴν δόξαν μου· ἔστιν ὁ ζητῶν καὶ κρίνων."},{"book":"ΚΑΤΑ ΙΩΑΝΝΗΝ","chapter":"8","verse":"51","text":"ἀμὴν ἀμὴν λέγω ὑμῖν, ἐάν τις τὸν λόγον τὸν ἐμὸν τηρήσῃ, θάνατον οὐ μὴ θεωρήσῃ εἰς τὸν αἰῶνα."},{"book":"ΚΑΤΑ ΙΩΑΝΝΗΝ","chapter":"8","verse":"52","text":"εἶπον οὖν αὐτῷ οἱ Ἰουδαῖοι· νῦν ἐγνώκαμεν ὅτι δαιμόνιον ἔχεις. Ἀβραὰμ ἀπέθανε καὶ οἱ προφῆται, καὶ σὺ λέγεις, ἐάν τις τὸν λόγον μου τηρήσῃ, οὐ μὴ γεύσηται θανάτου εἰς τὸν αἰῶνα;"},{"book":"ΚΑΤΑ ΙΩΑΝΝΗΝ","chapter":"8","verse":"53","text":"μὴ σὺ μείζων εἶ τοῦ πατρὸς ἡμῶν Ἀβραάμ, ὅστις ἀπέθανε; καὶ οἱ προφῆται ἀπέθανον· τίνα σεαυτὸν σὺ ποιεῖς;"},{"book":"ΚΑΤΑ ΙΩΑΝΝΗΝ","chapter":"8","verse":"54","text":"ἀπεκρίθη Ἰησοῦς· ἐὰν ἐγὼ δοξάζω ἐμαυτόν, ἡ δόξα μου οὐδέν ἐστιν· ἔστιν ὁ πατήρ μου ὁ δοξάζων με, ὃν ὑμεῖς λέγετε ὅτι Θεὸς ὑμῶν ἐστι,"},{"book":"ΚΑΤΑ ΙΩΑΝΝΗΝ","chapter":"8","verse":"55","text":"καὶ οὐκ ἐγνώκατε αὐτόν· ἐγὼ δὲ οἶδα αὐτόν. καὶ ἐὰν εἴπω ὅτι οὐκ οἶδα αὐτόν, ἔσομαι ὅμοιος ὑμῶν ψεύστης· ἀλλ᾽ οἶδα αὐτὸν καὶ τὸν λόγον αὐτοῦ τηρῶ."},{"book":"ΚΑΤΑ ΙΩΑΝΝΗΝ","chapter":"8","verse":"56","text":"Ἀβραὰμ ὁ πατὴρ ὑμῶν ἠγαλλιάσατο ἵνα ἴδῃ τὴν ἡμέραν τὴν ἐμήν, καὶ εἶδε καὶ ἐχάρη."},{"book":"ΚΑΤΑ ΙΩΑΝΝΗΝ","chapter":"8","verse":"57","text":"εἶπον οὖν οἱ Ἰουδαῖοι πρὸς αὐτόν· πεντήκοντα ἔτη οὔπω ἔχεις καὶ Ἀβραὰμ ἑώρακας;"},{"book":"ΚΑΤΑ ΙΩΑΝΝΗΝ","chapter":"8","verse":"58","text":"εἶπεν αὐτοῖς ὁ Ἰησοῦς· ἀμὴν ἀμὴν λέγω ὑμῖν, πρὶν Ἀβραὰμ γενέσθαι ἐγώ εἰμι."},{"book":"ΚΑΤΑ ΙΩΑΝΝΗΝ","chapter":"8","verse":"59","text":"ἦραν οὖν λίθους ἵνα βάλωσιν ἐπ᾽ αὐτόν. Ἰησοῦς δὲ ἐκρύβη, καὶ ἐξῆλθεν ἐκ τοῦ ἱεροῦ διελθὼν διὰ μέσου αὐτῶν, καὶ παρῆγεν οὕτως."}]}