{"data":[{"book":"5 Mojžíšova","chapter":"6","verse":"1","text":"Toto pak jest přikázaní, ustanovení a soudové, kteréž přikázal Hospodin Bůh váš, abych učil vás, abyste činili je v zemi, do kteréž jdete k dědičnému držení jí,"},{"book":"5 Mojžíšova","chapter":"6","verse":"2","text":"Abys se bál Hospodina Boha svého, ostříhaje všech ustanovení jeho a přikázaní jeho, kteráž já přikazuji tobě, ty i syn tvůj i vnuk tvůj, po všecky dny života svého, aby se prodlili dnové tvoji."},{"book":"5 Mojžíšova","chapter":"6","verse":"3","text":"Slyšiž tedy, Izraeli, a hleď tak skutečně činiti, aby tobě dobře bylo, a abyste se velmi rozmnožili, (jakož mluvil Hospodin Bůh otců tvých tobě,) v zemi oplývající mlékem a strdí."},{"book":"5 Mojžíšova","chapter":"6","verse":"4","text":"Slyš, Izraeli, Hospodin Bůh náš, Hospodin jeden jest."},{"book":"5 Mojžíšova","chapter":"6","verse":"5","text":"Protož milovati budeš Hospodina Boha svého z celého srdce svého, a ze vší duše své, a ze vší síly své."},{"book":"5 Mojžíšova","chapter":"6","verse":"6","text":"A budou slova tato, kteráž já přikazuji tobě dnes, v srdci tvém."},{"book":"5 Mojžíšova","chapter":"6","verse":"7","text":"A budeš je často opětovati synům svým, a mluviti o nich, když sedneš v domě svém, když půjdeš cestou, a léhaje i vstávaje."},{"book":"5 Mojžíšova","chapter":"6","verse":"8","text":"Uvážeš je za znamení na ruce své, a jako náčelník mezi očima svýma."},{"book":"5 Mojžíšova","chapter":"6","verse":"9","text":"Napíšeš je také na veřejích domu svého a na branách svých."},{"book":"5 Mojžíšova","chapter":"6","verse":"10","text":"A když tě uvede Hospodin Bůh tvůj do země, kterouž s přísahou zaslíbil otcům tvým, Abrahamovi, Izákovi a Jákobovi, že ji tobě dá, i města veliká a výborná, kterýchžs nestavěl,"},{"book":"5 Mojžíšova","chapter":"6","verse":"11","text":"A domy plné všech dobrých věcí, kterýchž jsi nenaplnil, a studnice vykopané, kterýchž jsi nekopal, a vinice i olivoví, jichž jsi neštípil, a jedl bys a nasytil se:"},{"book":"5 Mojžíšova","chapter":"6","verse":"12","text":"Varuj se, abys nezapomenul na Hospodina, kterýž tě vyvedl z země Egyptské, z poroby těžké."},{"book":"5 Mojžíšova","chapter":"6","verse":"13","text":"Hospodina Boha svého báti se budeš, a jemu sloužiti, a ve jméno jeho přisahati."},{"book":"5 Mojžíšova","chapter":"6","verse":"14","text":"Neodejdeš po bozích cizích, z bohů jiných národů, kteříž vůkol vás jsou,"},{"book":"5 Mojžíšova","chapter":"6","verse":"15","text":"(Nebo Bůh silný, horlivý, Hospodin tvůj u prostřed tebe jest,) aby se neroznítila prchlivost Hospodina Boha tvého na tebe, a shladil by tě se svrchku země."},{"book":"5 Mojžíšova","chapter":"6","verse":"16","text":"Nebudete pokoušeti Hospodina Boha svého, jako jste pokoušeli v Massah."},{"book":"5 Mojžíšova","chapter":"6","verse":"17","text":"Pilně ostříhejte přikázaní Hospodina Boha svého, a svědectví jeho, i ustanovení jeho, kteráž přikázal tobě,"},{"book":"5 Mojžíšova","chapter":"6","verse":"18","text":"A čiň to, což pravého a dobrého jest před očima Hospodinovýma, aby tobě dobře bylo, a vejda, abys dědičně obdržel zemi výbornou, kterouž s přísahou zaslíbil Hospodin otcům tvým,"},{"book":"5 Mojžíšova","chapter":"6","verse":"19","text":"Aby vypudil všecky nepřátely tvé od tváři tvé, jakož mluvil Hospodin."},{"book":"5 Mojžíšova","chapter":"6","verse":"20","text":"Když by se potom syn tvůj otázal tebe, řka: Co jsou to za svědectví a ustanovení i soudy, kteréž přikázal Hospodin Bůh náš vám?"},{"book":"5 Mojžíšova","chapter":"6","verse":"21","text":"Tedy díš synu svému: Služebníci jsme byli Faraonovi v Egyptě, i vyvedl nás Hospodin z Egypta v ruce silné."},{"book":"5 Mojžíšova","chapter":"6","verse":"22","text":"A činil Hospodin znamení a zázraky veliké a škodlivé v Egyptě proti Faraonovi, a proti všemu domu jeho před očima našima,"},{"book":"5 Mojžíšova","chapter":"6","verse":"23","text":"Nás pak vyvedl odtud, aby uvedl nás, a dal nám zemi, kterouž s přísahou zaslíbil otcům našim."},{"book":"5 Mojžíšova","chapter":"6","verse":"24","text":"Protož přikázal nám Hospodin, abychom ostříhali všech ustanovení těchto, bojíce se Hospodina Boha svého, aby nám dobře bylo po všecky dny, a aby zachoval nás při životu, jakž to činí i v dnešní den."},{"book":"5 Mojžíšova","chapter":"6","verse":"25","text":"A spravedlnost míti budeme, když ostříhati budeme a činiti všecka přikázaní tato před Hospodinem Bohem svým, jakož přikázal nám."}]}