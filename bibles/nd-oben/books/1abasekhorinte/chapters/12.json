{"data":[{"book":"1 AbaseKhorinte","chapter":"12","verse":"1","text":"Mayelana lezipho zikamoya, bazalwane, kangifuni ukuba lingaze lazi."},{"book":"1 AbaseKhorinte","chapter":"12","verse":"2","text":"Liyakwazi ukuthi ngesikhathi lingakabi ngabakholwayo, ngezinye indlela laholelwa njalo ledukiselwa ezithombeni eziyizimungulu."},{"book":"1 AbaseKhorinte","chapter":"12","verse":"3","text":"Ngakho ngiyalitshela ukuthi kakho okhuluma ngoMoya kaNkulunkulu othi, “UJesu kathukwe,” njalo kakho ongathi, “UJesu yiNkosi,” ngaphandle kokuba kungoMoya oNgcwele."},{"book":"1 AbaseKhorinte","chapter":"12","verse":"4","text":"Kulenhlobo ezehlukeneyo zezipho zikamoya kodwa uMoya munye."},{"book":"1 AbaseKhorinte","chapter":"12","verse":"5","text":"Kulezindlela ezehlukeneyo zokukhonza, kodwa iNkosi yinye."},{"book":"1 AbaseKhorinte","chapter":"12","verse":"6","text":"Kulezindlela ezehlukeneyo zokukhonza kodwa uNkulunkulu munye njalo uzisebenza zonke ebantwini bonke."},{"book":"1 AbaseKhorinte","chapter":"12","verse":"7","text":"Emuntwini ngamunye ukubonakaliswa kukaMoya kwenzelwa ukusiza umuntu wonke."},{"book":"1 AbaseKhorinte","chapter":"12","verse":"8","text":"Omunye ngoMoya uphiwa amandla okukhuluma ngokuhlakanipha, omunye amandla okukhuluma ngokwazi ngaye uMoya munye lowo,"},{"book":"1 AbaseKhorinte","chapter":"12","verse":"9","text":"omunye uphiwa ukukholwa ngoMoya munye lowo, omunye uphiwa izipho zokusilisa ngawona lowo Moya munye,"},{"book":"1 AbaseKhorinte","chapter":"12","verse":"10","text":"omunye uphiwa amandla okwenza izimangaliso, omunye uphiwa ukuphrofitha, omunye uphiwa amandla okuhlola omoya, omunye njalo aphiwe ukuchasisa izindimi."},{"book":"1 AbaseKhorinte","chapter":"12","verse":"11","text":"Konke lokhu kungumsebenzi kaMoya munye, njalo ukupha umuntu ngamunye, njengokuthanda kwakhe."},{"book":"1 AbaseKhorinte","chapter":"12","verse":"12","text":"Umzimba munye lanxa ubunjwe ngezitho ezinengi; njalo lanxa izitho zawo zonke zinengi, zibumba umzimba owodwa. Kunjalo ngoKhristu."},{"book":"1 AbaseKhorinte","chapter":"12","verse":"13","text":"Ngoba sonke sabhaphathizwa ngoMoya munye kulowomzimba munye, loba singamaJuda kumbe abeZizwe, izigqili loba abakhululekileyo, sonke saphiwa uMoya munye ukuba siwunathe."},{"book":"1 AbaseKhorinte","chapter":"12","verse":"14","text":"Umzimba kawenziwanga ngesitho esisodwa kodwa ezinengi."},{"book":"1 AbaseKhorinte","chapter":"12","verse":"15","text":"Nxa unyawo lungathi, “Njengoba ngingasisandla, kangisingxenye yomzimba,” ngalesosizatho alungeke lwekele ukuba yingxenye yomzimba."},{"book":"1 AbaseKhorinte","chapter":"12","verse":"16","text":"Njalo nxa indlebe ingathi, “Njengoba ngingasilihlo, kangisingxenye yomzimba,” ngalesosizatho ayingeke yekele ukuba yingxenye yomzimba."},{"book":"1 AbaseKhorinte","chapter":"12","verse":"17","text":"Aluba umzimba wonke wawulilihlo, pho ukuzwa kwakuzakuba ngaphi na? Aluba umzimba wonke wawuyindlebe, pho kwakuzanukwa ngani na?"},{"book":"1 AbaseKhorinte","chapter":"12","verse":"18","text":"Kodwa okuyikho yikuthi uNkulunkulu wabeka izitho zomzimba, zonke, njengayefune ukuba zibe yikho khona."},{"book":"1 AbaseKhorinte","chapter":"12","verse":"19","text":"Aluba zonke zaziyisitho sinye, pho umzimba wawuzakuba ngaphi na?"},{"book":"1 AbaseKhorinte","chapter":"12","verse":"20","text":"Njengoba kunjalo, kulezitho ezinengi, kodwa umzimba munye."},{"book":"1 AbaseKhorinte","chapter":"12","verse":"21","text":"Ilihlo alingeke lithi esandleni, “Kangikudingi!” Lekhanda alingeke lithi enyaweni, “Kangikudingi!”"},{"book":"1 AbaseKhorinte","chapter":"12","verse":"22","text":"Kodwa, lezozitho zomzimba ezikhanya zibuthakathaka ziyadingeka,"},{"book":"1 AbaseKhorinte","chapter":"12","verse":"23","text":"lezitho thina esicabanga ukuthi kazihlonipheki kakhulu siziphatha ngokuhlonipha okuthize."},{"book":"1 AbaseKhorinte","chapter":"12","verse":"24","text":"Izitho ezihloniphisayo siziphatha ngokuhlonipha kakhulu. Kodwa uNkulunkulu wahlanganisa izitho zomzimba njalo usenike udumo olukhulu kulezozitho ezazingelalo,"},{"book":"1 AbaseKhorinte","chapter":"12","verse":"25","text":"ukuze kungabi lokwehlukana emzimbeni, kodwa ukuba izitho zawo zibe lokuzwelana okufananayo."},{"book":"1 AbaseKhorinte","chapter":"12","verse":"26","text":"Nxa esinye isitho sibongwa, izitho zonke zithokoza laso."},{"book":"1 AbaseKhorinte","chapter":"12","verse":"27","text":"Lina lingumzimba kaKhristu njalo omunye lomunye wenu uyingxenye yawo."},{"book":"1 AbaseKhorinte","chapter":"12","verse":"28","text":"Ebandleni uNkulunkulu wabeka abapostoli kuqala kulabo bonke, okwesibili abaphrofethi, okwesithathu abafundisi, kwaba labenza izimangaliso, lalabo abalezipho zokusilisa, abalezokusiza abanye, abalezipho zokuthungamela, kanye lalabo abakhuluma inhlobo zezindimi ezehlukeneyo."},{"book":"1 AbaseKhorinte","chapter":"12","verse":"29","text":"Bonke bangabapostoli na? Bonke bangabaphrofethi na? Bonke bangabafundisi na? Bonke bayazenza izimangaliso na?"},{"book":"1 AbaseKhorinte","chapter":"12","verse":"30","text":"Bonke balezipho zokusilisa na? Bonke bakhuluma ngendimi na? Bonke bayachasisa na?"},{"book":"1 AbaseKhorinte","chapter":"12","verse":"31","text":"Kodwa zifuneni ngokutshiseka izipho ezinkulu."}]}