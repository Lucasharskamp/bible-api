{"data":[{"book":"लूकॉस","chapter":"21","verse":"1","text":"प्रभु येशु ने देखा कि धनी व्यक्ति दानकोष में अपना अपना दान डाल रहे हैं."},{"book":"लूकॉस","chapter":"21","verse":"2","text":"उन्होंने यह भी देखा कि एक निर्धन विधवा ने दो छोटे सिक्‍के डाले हैं."},{"book":"लूकॉस","chapter":"21","verse":"3","text":"इस पर प्रभु येशु ने कहा, “सच यह है कि इस निर्धन विधवा ने उन सभी से बढ़कर दिया है."},{"book":"लूकॉस","chapter":"21","verse":"4","text":"इन सबने तो अपने धन की बढ़ती में से दिया है किंतु इस विधवा ने अपनी कंगाली में से अपनी सारी जीविका ही दे दी है.”"},{"book":"लूकॉस","chapter":"21","verse":"5","text":"जब कुछ शिष्य मंदिर के विषय में चर्चा कर रहे थे कि यह भवन कितने सुंदर पत्थरों तथा मन्नत की भेंटों से सजाया है;"},{"book":"लूकॉस","chapter":"21","verse":"6","text":"प्रभु येशु ने उनसे कहा, “जिन वस्तुओं को तुम इस समय सराह रहे हो, एक दिन आएगा कि इन भवनों का एक भी पत्थर दूसरे पर स्थापित न दिखेगा—हर एक पत्थर भूमि पर पड़ा होगा.”"},{"book":"लूकॉस","chapter":"21","verse":"7","text":"उन्होंने प्रभु येशु से प्रश्न किया, “गुरुवर, यह कब घटित होगा तथा इनके पूरा होने के समय का चिन्ह क्या होगा?”"},{"book":"लूकॉस","chapter":"21","verse":"8","text":"प्रभु येशु ने उत्तर दिया, “सावधान रहना कि तुम भटका न दिए जाओ, क्योंकि मेरे नाम में अनेक आएंगे और दावा करेंगे, ‘मैं हूं मसीह’ तथा ‘वह समय पास आ गया है,’ किंतु उनकी न सुनना."},{"book":"लूकॉस","chapter":"21","verse":"9","text":"जब तुम युद्धों तथा बलवों के समाचार सुनो तो भयभीत न होना. इनका पहले घटना ज़रूरी है फिर भी इनके तुरंत बाद अंत नहीं होगा.”"},{"book":"लूकॉस","chapter":"21","verse":"10","text":"तब प्रभु येशु ने उनसे कहा, “राष्ट्र-राष्ट्र के तथा राज्य-राज्य के विरुद्ध उठ खड़ा होगा."},{"book":"लूकॉस","chapter":"21","verse":"11","text":"भीषण भूकंप आएंगे. विभिन्‍न स्थानों पर महामारियां होंगी तथा अकाल पड़ेंगे. भयावह घटनाएं होंगी तथा आकाश में अचंभित दृश्य दिखाई देंगे."},{"book":"लूकॉस","chapter":"21","verse":"12","text":"“इन सबके पहले वे तुम्हें पकड़ लेंगे और तुम्हें यातनाएं देंगे. मेरे नाम के कारण वे तुम्हें सभागृहों में ले जाएंगे, बंदीगृह में डाल देंगे तथा तुम्हें राजाओं और राज्यपालों के हाथों में सौंप देंगे."},{"book":"लूकॉस","chapter":"21","verse":"13","text":"तुम्हें गवाही देने का सुअवसर प्राप्‍त हो जाएगा."},{"book":"लूकॉस","chapter":"21","verse":"14","text":"इसलिये यह सुनिश्चित करो कि तुम पहले ही अपने बचाव की तैयारी नहीं करोगे,"},{"book":"लूकॉस","chapter":"21","verse":"15","text":"क्योंकि तुम्हें अपने बचाव में कहने के विचार तथा बुद्धि मैं दूंगा, जिसका तुम्हारे विरोधी न तो सामना कर सकेंगे और न ही खंडन."},{"book":"लूकॉस","chapter":"21","verse":"16","text":"तुम्हारे माता-पिता, भाई-बहन तथा परिजन और मित्र ही तुम्हारे साथ धोखा करेंगे—वे तुममें से कुछ की तो हत्या भी कर देंगे."},{"book":"लूकॉस","chapter":"21","verse":"17","text":"मेरे नाम के कारण सभी तुमसे घृणा करेंगे."},{"book":"लूकॉस","chapter":"21","verse":"18","text":"फिर भी तुम्हारे एक बाल तक की हानि न होगी."},{"book":"लूकॉस","chapter":"21","verse":"19","text":"तुम्हारे धीरज में छिपी होगी तुम्हारे जीवन की सुरक्षा."},{"book":"लूकॉस","chapter":"21","verse":"20","text":"“जिस समय येरूशलेम नगर सेनाओं द्वारा घिरा हुआ दिखे, तब यह समझ लेना कि विनाश पास है."},{"book":"लूकॉस","chapter":"21","verse":"21","text":"तो वे, जो यहूदिया प्रदेश में हों पर्वतों पर भागकर जाएं; वे, जो नगर में हैं, नगर छोड़कर चले जाएं; जो नगर के बाहर हैं, वे नगर में प्रवेश न करें"},{"book":"लूकॉस","chapter":"21","verse":"22","text":"क्योंकि यह बदला लेने का समय होगा कि वह सब, जो लेखों में पहले से लिखा है, पूरा हो जाए."},{"book":"लूकॉस","chapter":"21","verse":"23","text":"दयनीय होगी गर्भवती और दूध पिलाती स्त्रियों की स्थिति! क्योंकि यह मनुष्यों पर क्रोध तथा पृथ्वी पर घोर संकट का समय होगा."},{"book":"लूकॉस","chapter":"21","verse":"24","text":"वे तलवार से घात किए जाएंगे, अन्य राष्ट्र उन्हें बंदी बनाकर ले जाएंगे. येरूशलेम नगर गैर-यहूदियों द्वारा उस समय तक रौंदा जाएगा जब तक गैर-यहूदियों का समय पूरा न हो जाए."},{"book":"लूकॉस","chapter":"21","verse":"25","text":"“सूर्य, चंद्रमा और तारों में अद्भुत चिह्न दिखाई देंगे. पृथ्वी पर राष्ट्रों में आतंक छा जाएगा. गरजते सागर की लहरों के कारण लोग घबरा जाएंगे."},{"book":"लूकॉस","chapter":"21","verse":"26","text":"लोग भय और इस आशंका से मूर्च्छित हो जाएंगे कि अब संसार का क्या होगा क्योंकि आकाशमंडल की शक्तियां हिलायी जाएंगी."},{"book":"लूकॉस","chapter":"21","verse":"27","text":"तब वे मनुष्य के पुत्र को बादल में सामर्थ्य और प्रताप में नीचे आता हुआ देखेंगे."},{"book":"लूकॉस","chapter":"21","verse":"28","text":"जब ये घटनाएं घटित होने लगें, साहस के साथ स्थिर खड़े होकर आनेवाली घटना की प्रतीक्षा करो क्योंकि समीप होगा तुम्हारा छुटकारा.”"},{"book":"लूकॉस","chapter":"21","verse":"29","text":"तब प्रभु येशु ने उन्हें इस दृष्टांत के द्वारा शिक्षा दी: “अंजीर के पेड़ तथा अन्य वृक्षों पर ध्यान दो."},{"book":"लूकॉस","chapter":"21","verse":"30","text":"जब उनमें कोंपलें निकलने लगती हैं तो तुम स्वयं जान जाते हो कि गर्मी का समय पास है."},{"book":"लूकॉस","chapter":"21","verse":"31","text":"इसी प्रकार, जब तुम इन घटनाओं को घटित होते हुए देखो तो तुम यह जान जाओगे कि परमेश्वर का राज्य अब पास है."},{"book":"लूकॉस","chapter":"21","verse":"32","text":"“सच्चाई तो यह है कि इन घटनाओं के हुए बिना इस युग का अंत नहीं होगा."},{"book":"लूकॉस","chapter":"21","verse":"33","text":"आकाश तथा पृथ्वी खत्म हो जाएंगे किंतु मेरे कहे हुए शब्द कभी नहीं."},{"book":"लूकॉस","chapter":"21","verse":"34","text":"“सावधान रहना कि तुम्हारा हृदय जीवन संबंधी चिंताओं, दुर्व्यसनों तथा मतवालेपन में पड़कर सुस्त न हो जाए और वह दिन तुम पर अचानक से फंदे जैसा आ पड़े."},{"book":"लूकॉस","chapter":"21","verse":"35","text":"उस दिन का प्रभाव पृथ्वी के हर एक मनुष्य पर पड़ेगा."},{"book":"लूकॉस","chapter":"21","verse":"36","text":"हमेशा सावधान रहना, प्रार्थना करते रहना कि तुम्हें इन आनेवाली घटनाओं से निकलने के लिए बल प्राप्‍त हो और तुम मनुष्य के पुत्र की उपस्थिति में खड़े हो सको.”"},{"book":"लूकॉस","chapter":"21","verse":"37","text":"दिन के समय प्रभु येशु मंदिर में शिक्षा दिया करते तथा संध्याकाल में वह ज़ैतून पर्वत पर जाकर प्रार्थना करते हुए रात बिताया करते थे."},{"book":"लूकॉस","chapter":"21","verse":"38","text":"लोग भोर में उनका प्रवचन सुनने मंदिर आ जाया करते थे."}]}