{"data":[{"book":"Hooglied","chapter":"2","verse":"1","text":"Maar ik ben een crocus van Sjaron, Een lelie der dalen!"},{"book":"Hooglied","chapter":"2","verse":"2","text":"Als een lelie tussen de doornen, Is mijn liefste onder de meisjes."},{"book":"Hooglied","chapter":"2","verse":"3","text":"Als een appelboom tussen de bomen in het woud, Is mijn beminde onder de jongemannen; Ik smacht er naar, in zijn schaduw te zitten, Zijn vrucht is zoet voor mijn mond."},{"book":"Hooglied","chapter":"2","verse":"4","text":"Brengt mij naar het huis van de wijn, Ontplooit over mij de standaard der liefde;"},{"book":"Hooglied","chapter":"2","verse":"5","text":"Verkwikt mij met druivenkoeken, Versterkt mij met appels. Want ik ben krank, Ben krank van liefde!"},{"book":"Hooglied","chapter":"2","verse":"6","text":"Zijn linker moet rusten onder mijn hoofd, Zijn rechter houde mij omstrengeld!"},{"book":"Hooglied","chapter":"2","verse":"7","text":"Ik bezweer u, Jerusalems dochters, Bij de gazellen en de hinden in het veld: Wekt en lokt de liefde niet, Voordat het haar lust! …"},{"book":"Hooglied","chapter":"2","verse":"8","text":"Maar hoor, mijn beminde! Zie, hij komt! Hij springt over de bergen, Hij huppelt over de heuvels."},{"book":"Hooglied","chapter":"2","verse":"9","text":"Mijn beminde gelijkt een gazel, Of het jong van een hert. Zie, daar staat hij reeds Achter onze muur. Hij staart door het venster, En blikt door de tralies;"},{"book":"Hooglied","chapter":"2","verse":"10","text":"Mijn beminde heft aan, En spreekt tot mij! Sta op, mijn geliefde, Mijn schone, kom mede!"},{"book":"Hooglied","chapter":"2","verse":"11","text":"Want zie, de winter is voorbij, De regen is voorgoed verdwenen."},{"book":"Hooglied","chapter":"2","verse":"12","text":"De bloemen prijken op het land, Men hoort de duiven al kirren;"},{"book":"Hooglied","chapter":"2","verse":"13","text":"De vijg kleurt reeds zijn jonge vrucht, De wingerds bloeien en geuren. Sta op, mijn geliefde, Mijn schone, kom mede;"},{"book":"Hooglied","chapter":"2","verse":"14","text":"Mijn duifje in de spleten der rotsen, In de holen der klippen! Laat mij zien uw gelaat, Laat mij horen uw stem; Want uw stem is zo zoet, Uw gelaat is zo lief."},{"book":"Hooglied","chapter":"2","verse":"15","text":"Vangt ons de jakhalzen De kleine vossen, Die de tuinen vernielen, Ofschoon onze wijngaard al bloeit."},{"book":"Hooglied","chapter":"2","verse":"16","text":"Want mijn beminde is mijn, en ik van hem: Hij is het, die in de leliën weidt,"},{"book":"Hooglied","chapter":"2","verse":"17","text":"Totdat de dag is afgekoeld En de schaduwen vlieden! Blijf hier, mijn beminde, En doe zoals de gazel Of het jong van het hert Op de balsembergen!"}]}