{"data":[{"book":"Romans","chapter":"8","verse":"1","text":"Etu karone etiya kun Jisu Khrista te ase taikhan karone ninda kora eku nai."},{"book":"Romans","chapter":"8","verse":"2","text":"Kelemane Jisu Khrista dwara, Jibon diya laga Atma laga niyom pora apuni khan ke paap aru mora laga niyom pora mukti di dise."},{"book":"Romans","chapter":"8","verse":"3","text":"Kelemane komjur te ki niyom kori bole para nai, etu Isor pora korise. Tai nijor Putro ke paap nimite boli kori bole, pura paap laga gaw mangso nisena koi kene pathaise, aru etiya Tai pora paap aru gaw mangso ke ninda kori dise."},{"book":"Romans","chapter":"8","verse":"4","text":"Titia he niyom pora ki dorkar ase, etu amikhan logote pura hobo, kele koile amikhan gaw mangso hisab te naberai, kintu Atma hisab te he berai."},{"book":"Romans","chapter":"8","verse":"5","text":"Kelemane kun gaw mangso hisab te he thaki ase taikhan gaw mangso laga jinis te he mon rakhi ase, kintu kun Atma hisab te thaki ase taikhan laga mon bhi Atma laga jinis te he rakhi ase."},{"book":"Romans","chapter":"8","verse":"6","text":"Gaw mangso te mon rakha to mora ase, kintu Atma te mon rakha to jibon aru shanti ase."},{"book":"Romans","chapter":"8","verse":"7","text":"Kelemane gaw mangso te mon rakha to Isor logot te dushman ase, etu Isor laga niyom te nathake, kelemane etu thakibo napare."},{"book":"Romans","chapter":"8","verse":"8","text":"Kintu kun gaw mangso te ase taikhan pora Isor ke khushi kori dibo napare."},{"book":"Romans","chapter":"8","verse":"9","text":"Kintu eneka hoile bhi jodi Isor laga Atma apnikhan logot thaki ase, titia apuni khan gaw mangso te nohoi, kintu Atma te ase. Kintu jodi kunba logot Khrista laga Atma nai, titia tai Khrista laga nohoi."},{"book":"Romans","chapter":"8","verse":"10","text":"Kintu jodi Khrista apuni logot te thake, paap nimite gaw mangso to mori thakilebi, dharmikta nimite atma to jinda thaki ase."},{"book":"Romans","chapter":"8","verse":"11","text":"Jodi Jisu ke punoruthan kori diya Atma to apnikhan logote jivit thaki ase, titia kun pora Jisu Khrista ke punoruthan kori dise, Tai pora apuni khan laga mori bole thaka gaw te bhi apnikhan logote thaka Tai laga Atma dwara jibon dibo."},{"book":"Romans","chapter":"8","verse":"12","text":"Etu karone, bhai khan, gaw mangso laga itcha hisab te thaki bole amikhan etu laga dhaar luwa manu nohoi."},{"book":"Romans","chapter":"8","verse":"13","text":"Kelemane jodi apuni gaw mangso hisab te thaki ase koile, apuni mori bole ase, kintu jodi Atma hisab te thaki ase, titia gaw mangso laga kaam sob morai di ase aru apuni jinda thakibo."},{"book":"Romans","chapter":"8","verse":"14","text":"Kelemane kun Isor laga Atma pora cholai ase, taikhan sob Isor laga bacha khan ase."},{"book":"Romans","chapter":"8","verse":"15","text":"Kelemane apnikhan bhoi te giri jabole sewkai laga atma luwa nai; kintu apuni khan bacha laga Atma loise, kun dwara amikhan pora koi, “Abba!”"},{"book":"Romans","chapter":"8","verse":"16","text":"Atma nijor pora he amikhan laga atma logot Isor laga bacha khan ase eneka sakhi di ase."},{"book":"Romans","chapter":"8","verse":"17","text":"Aru jodi amikhan bacha khan ase, tinehoile amikhan bhi Isor laga uttoradhikari khan ase. Aru amikhan mili kene Khrista logote uttoradhikari khan ase, jodi amikhan Tai logote dukh pai, eneka hoile amikhan bhi Tai laga mohima te hisa hobo."},{"book":"Romans","chapter":"8","verse":"18","text":"Kelemane amikhan ke dibole thaka mohima to etiya thaka kosto logote tulona kori bole eku nai."},{"book":"Romans","chapter":"8","verse":"19","text":"Kelemane sob sristi to Isor laga bacha khan ke dikhibo laga ekdom rukhibo napara hoise."},{"book":"Romans","chapter":"8","verse":"20","text":"Sob sristi to misa misi thakibo diya nisena he hoise, taikhan laga khushi pora nohoi, kun he taikhan ke eneka rakhidise, ekta asha karone."},{"book":"Romans","chapter":"8","verse":"21","text":"Titia sristi laga jinis khan bhi puchija te bandi thaka pora khuli kene Isor laga bacha khan laga mohima te mukti pabo."},{"book":"Romans","chapter":"8","verse":"22","text":"Kelemane pura sristi eke logote bacha jonom dibole dukh pa-a nisena etiya tak bikhai ase."},{"book":"Romans","chapter":"8","verse":"23","text":"Aru sristi khan ekla nohoi, kintu amikhan kun Atma laga prothom phol hoi jaise- amikhan nijor bhi pali luwa khan hobole nimite bisi itcha hoi kene dukh te rukhi ase, etu amikhan laga gaw mangso pora mukti pabo nimite."},{"book":"Romans","chapter":"8","verse":"24","text":"Kelemane etu asha te he amikhan ke bachai loise. Etiya asha ki dikhibo pare etu to asha nohoi. Kelemane ki dikhi ase ta te kun pora asha koribo?"},{"book":"Romans","chapter":"8","verse":"25","text":"Kintu jodi amikhan pora ki nadikhe etu karone asha korile, etu karone amikhan pora dhorjo kori kene rukhi thake."},{"book":"Romans","chapter":"8","verse":"26","text":"Kintu etu nisena he, Atma pora amikhan komjur te modot kore. Kelemane ki nimite prathana koribo etu amikhan pora najane, kintu Atma nijor pora kobo napara kotha pora Isor usorte amikhan karone mangi di thake."},{"book":"Romans","chapter":"8","verse":"27","text":"Kintu kun pora mon bisari ase tai pora he Atma laga mon bhi jani ase, kelemane Atma pora pobitro manu khan nimite Isor itcha thik te anurodh kori ase."},{"book":"Romans","chapter":"8","verse":"28","text":"Aru kun pora Isor ke morom kore, kun Tai laga udesh kaam ekta te mati kene ase, eitu khan nimite Isor pora sob jinis to bhal ekta ulabo nimite kori diye, eneka amikhan pora jani ase."},{"book":"Romans","chapter":"8","verse":"29","text":"Kelemane age pora kun Tai jani thakise, Tai chokra nisena hobole basi loise, taikhan ke mati loise titia bhai khan sob majot te tai he prothom jonom huwa hobo."},{"book":"Romans","chapter":"8","verse":"30","text":"Aru Tai pora kunkhan ke age pora basi loise, taikhan ke mati loise. Aru Tai pora kunkhan ke mati loise taikhan ke thik hobo dise. Aru kunke thik hobo dise, taikhan ke mohima bhi kori dise."},{"book":"Romans","chapter":"8","verse":"31","text":"Tinehoile etu jinis sob nimite amikhan pora ki kobo? Jodi Isor amikhan phale ase koile, kun pora amikhan logot bhirodh te ase?"},{"book":"Romans","chapter":"8","verse":"32","text":"Tai jun pora Tai nijor bacha ke bhi nachari kene amikhan sob karone bolidan dibole nimite pathaise, tinehoile tai laga sob jinis amikhan eku daam natirai kene nadibo?"},{"book":"Romans","chapter":"8","verse":"33","text":"Jun manu pora Isor basi luwa manu khan ke ninda kori bole paribo? Isor he taikhan ke bisar koribo."},{"book":"Romans","chapter":"8","verse":"34","text":"Kun pora doshi dibo paribo? Jisu Khrista ase morija to- hoilebi etu pora bhi dangor to, mora pora jinda hoi kene- Isor laga dyna phale bohi kene, amikhan nimite prathana kori ase."},{"book":"Romans","chapter":"8","verse":"35","text":"Kun he Khrista laga morom para amikhan ke alag koribo pare? Dukh khan pora naki, nahoile kosto, na bhuk, na dukh, namaribole bhoi naakal, nahoile talwar?"},{"book":"Romans","chapter":"8","verse":"36","text":"Eneka likha thaka nisena,"},{"book":"Romans","chapter":"8","verse":"37","text":"Kintu etu jinis sob te kun pora amikhan ke morom kore Tai dwara amikhan jiti ase."},{"book":"Romans","chapter":"8","verse":"38","text":"Kelemane moi thik jani ase, mora hoilebi jinda hoilebi, sorgo duth hoilebi, sorkar-raj hoilebi, etiya thaka jinis khan hoilebi, ahi thaka jinis khan hoilebi, takot khan hoilebi,"},{"book":"Romans","chapter":"8","verse":"39","text":"untcha hoilebi, niche hoilebi, sristi kora sob te, eku pora bhi Jisu Khrista te Isor laga morom pora amikhan ke alag koribo na paribo."}]}