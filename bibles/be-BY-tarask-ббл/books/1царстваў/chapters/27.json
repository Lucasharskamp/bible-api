{"data":[{"book":"1 ЦАРСТВАЎ","chapter":"27","verse":"1","text":"І сказаў Давід у сэрцы сваім: калі-небудзь траплю я ў рукі Саўлу, і няма мне нічога лепшага, як уцячы ў зямлю Філістымскую; і адчэпіцца ад мяне Саўл і ня будзе шукаць мяне болей па ўсіх межах Ізраільскіх, і я выратуюся ад рукі ягонай."},{"book":"1 ЦАРСТВАЎ","chapter":"27","verse":"2","text":"І ўстаў Давід, і выправіўся сам і шэсьцьсот мужчын, якія былі зь ім, да Анхуса, сына Маоха, цара Гэцкага."},{"book":"1 ЦАРСТВАЎ","chapter":"27","verse":"3","text":"І жыў Давід у Анхуса ў Гэце, сам і людзі ягоныя, кожны зь сямэёю сваёю, Давід і абедзьве жонкі ягоныя - Ахінаама Ізрэеліцянка і Авігея, былая жонка Навала, Кармэліцянка."},{"book":"1 ЦАРСТВАЎ","chapter":"27","verse":"4","text":"І данесьлі Саўлу, што Давід уцёк у Гэт, і перастаў ён болей шукаць яго."},{"book":"1 ЦАРСТВАЎ","chapter":"27","verse":"5","text":"І сказаў Давід Анхусу: калі я здабыў упадабаньне ў вачах тваіх, дык няхай дадзена будзе мне месца ў адным з малых гарадоў, і я буду жыць там; навошта рабу твайму жыць у царскім горадзе разам з табою?"},{"book":"1 ЦАРСТВАЎ","chapter":"27","verse":"6","text":"Тады даў яму Анхус Сэкелаг; Таму Сэкелаг і застаўся за царамі Юдэйскімі да сёньня."},{"book":"1 ЦАРСТВАЎ","chapter":"27","verse":"7","text":"Усяго часу, які пражыў Давід у краіне Філістымскай, было год і чатыры месяцы."},{"book":"1 ЦАРСТВАЎ","chapter":"27","verse":"8","text":"І выходзіў Давід зь людзьмі сваімі і нападаў на Гесуранаў і Гірзэянаў і Амілікіцянаў, якія здаўна насялялі гэтую краіну да Сура і да зямлі Егіпецкай."},{"book":"1 ЦАРСТВАЎ","chapter":"27","verse":"9","text":"І спусташаў Давід тую краіну, і не пакідаў жывых ні мужчыны, ні жанчыны, і забіраў авечак і валоў, і аслоў і вярблюдаў і вопратку, і вяртаўся і прыходзіў да Анхуса."},{"book":"1 ЦАРСТВАЎ","chapter":"27","verse":"10","text":"І сказаў Анхус Давіду: на каго нападалі сёньня? Давід сказаў: на паўднёвую краіну Юдэі і на паўднёвую краіну Ерахмээла і на паўднёвую краіну Кенэі."},{"book":"1 ЦАРСТВАЎ","chapter":"27","verse":"11","text":"І не пакідаў Давід жывых ні мужчыны, ні жанчыны і ня прыводзіў у Гэт, кажучы: яны могуць данесьці на нас і сказаць: так зрабіў Давід, і такі лад дзеяў ягоных праз увесь час, пакуль ён жыве ў краіне Філістымскай."},{"book":"1 ЦАРСТВАЎ","chapter":"27","verse":"12","text":"І даверыўся Анхус Давіду, кажучы: ён збрыдзеў народу свайму Ізраілю і будзе слугою маім вечна."}]}