{"data":[{"book":"Kirje galatalaisille","chapter":"6","verse":"1","text":"Rakkaat ystävät, jos huomaatte, että jokin synti on saanut vallan jossakin kristityssä, menkää nöyrinä hänen luokseen ja neuvokaa hänet ystävällisesti takaisin oikealle tielle. Voihan käydä niinkin, että seuraavana kerralla itse olette harhateillä."},{"book":"Kirje galatalaisille","chapter":"6","verse":"2","text":"Auttakaa toisianne vaikeuksissa ja ahdistuksissa. Silloin tottelette Kristuksen käskyä."},{"book":"Kirje galatalaisille","chapter":"6","verse":"3","text":"Jos joku pitää itseään liian arvokkaana sellaiseen, hän elää itsepetoksen vallassa: hän ei ole yhtään mitään."},{"book":"Kirje galatalaisille","chapter":"6","verse":"4","text":"On tärkeää, että jokainen tekee työnsä parhaansa mukaan, sillä silloin hän saa siitä tyydytystä eikä hänen tarvitse vertailla itseään muihin."},{"book":"Kirje galatalaisille","chapter":"6","verse":"5","text":"Ei meistä kukaan ole täydellinen, kaikilla on omat vaikeutensa."},{"book":"Kirje galatalaisille","chapter":"6","verse":"6","text":"Niiden, jotka saavat Jumalan sanan opetusta, pitäisi antaa siitä opettajalleen korvaus."},{"book":"Kirje galatalaisille","chapter":"6","verse":"7","text":"Älkää antako johtaa itseänne harhaan. Ette te voi elää Jumalasta välittämättä. Mitä ihminen kylvää, sitä hän myös niittää."},{"book":"Kirje galatalaisille","chapter":"6","verse":"8","text":"Jos hän kylvää omien pahojen halujensa mukaan, hänen on myös niitettävä huono sato: hengellinen kuolema. Mutta jos hän kylvää Pyhän Hengen johtamana, hän saa niittää hyvän sadon: ikuisen elämän."},{"book":"Kirje galatalaisille","chapter":"6","verse":"9","text":"Meidän ei pidä väsyä tekemään sitä mikä on oikein. Aikaa myöten saamme koota Jumalan siunauksen sadon, jos emme masennu ja väsy kesken."},{"book":"Kirje galatalaisille","chapter":"6","verse":"10","text":"Tämän vuoksi meidän pitäisi, aina kun voimme, tehdä hyvää kaikille ja varsinkin kristityille."},{"book":"Kirje galatalaisille","chapter":"6","verse":"11","text":"Lisään nämä loppurivit tähän omakätisesti. Katsokaa, miten suurin kirjaimin teille kirjoitan!"},{"book":"Kirje galatalaisille","chapter":"6","verse":"12","text":"Niillä, jotka yrittävät pakottaa teitä ympärileikkauttamaan itsenne, on vain yksi vaikutin: he joutuisivat vainottaviksi, jos myöntäisivät, että Kristuksen kuolema yksin pelastaa, ja vainolta he tietenkin haluavat säästyä."},{"book":"Kirje galatalaisille","chapter":"6","verse":"13","text":"Eivät ne, jotka on ympärileikattu, itsekään noudata juutalaisten lakeja. He haluavat, että teidätkin ympärileikattaisiin, voidakseen kehua saaneensa teistä oppilaita."},{"book":"Kirje galatalaisille","chapter":"6","verse":"14","text":"Suokoon Jumala, etten ikinä ylpeilisi mistään muusta kuin Jeesuksen rististä. Tuon ristin takia on kiinnostukseni maailman tärkeinä pitämiin asioihin kuollut kauan sitten, ja samaten maailma on lakannut olemasta kiinnostunut minusta."},{"book":"Kirje galatalaisille","chapter":"6","verse":"15","text":"Ei merkitse mitään, onko meidät ympärileikattu vai ei. Tärkeää on vain se, olemmeko uudestisyntyneet."},{"book":"Kirje galatalaisille","chapter":"6","verse":"16","text":"Toivotan Jumalan armoa ja rauhaa teille kaikille, jotka elätte tämän periaatteen mukaan, ja kaikille niille, jotka ovat todella Jumalan kansaa!"},{"book":"Kirje galatalaisille","chapter":"6","verse":"17","text":"Älkää enää nousko minua vastaan näissä asioissa. Minulla on Jeesuksen arvet ruumiissani; minut on merkitty Jeesuksen orjaksi."},{"book":"Kirje galatalaisille","chapter":"6","verse":"18","text":"Rakkaat uskonystävät! Olkoon Jeesuksen Kristuksen armo teidän jokaisen elämän perustana."}]}