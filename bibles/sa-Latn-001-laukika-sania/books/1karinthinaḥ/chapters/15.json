{"data":[{"book":"1 karinthinaḥ","chapter":"15","verse":"1","text":"he bhrātaraḥ, yaḥ susaṁvādo mayā yuṣmatsamīpe nivedito yūyañca yaṁ gṛhītavanta āśritavantaśca taṁ puna ryuṣmān vijñāpayāmi|"},{"book":"1 karinthinaḥ","chapter":"15","verse":"2","text":"yuṣmākaṁ viśvāso yadi vitatho na bhavet tarhi susaṁvādayuktāni mama vākyāni smaratāṁ yuṣmākaṁ tena susaṁvādena paritrāṇaṁ jāyate|"},{"book":"1 karinthinaḥ","chapter":"15","verse":"3","text":"yato'haṁ yad yat jñāpitastadanusārāt yuṣmāsu mukhyāṁ yāṁ śikṣāṁ samārpayaṁ seyaṁ, śāstrānusārāt khrīṣṭo'smākaṁ pāpamocanārthaṁ prāṇān tyaktavān,"},{"book":"1 karinthinaḥ","chapter":"15","verse":"4","text":"śmaśāne sthāpitaśca tṛtīyadine śāstrānusārāt punarutthāpitaḥ|"},{"book":"1 karinthinaḥ","chapter":"15","verse":"5","text":"sa cāgre kaiphai tataḥ paraṁ dvādaśaśiṣyebhyo darśanaṁ dattavān|"},{"book":"1 karinthinaḥ","chapter":"15","verse":"6","text":"tataḥ paraṁ pañcaśatādhikasaṁkhyakebhyo bhrātṛbhyo yugapad darśanaṁ dattavān teṣāṁ kecit mahānidrāṁ gatā bahutarāścādyāpi varttante|"},{"book":"1 karinthinaḥ","chapter":"15","verse":"7","text":"tadanantaraṁ yākūbāya tatpaścāt sarvvebhyaḥ preritebhyo darśanaṁ dattavān|"},{"book":"1 karinthinaḥ","chapter":"15","verse":"8","text":"sarvvaśeṣe'kālajātatulyo yo'haṁ, so'hamapi tasya darśanaṁ prāptavān|"},{"book":"1 karinthinaḥ","chapter":"15","verse":"9","text":"īśvarasya samitiṁ prati daurātmyācaraṇād ahaṁ preritanāma dharttum ayogyastasmāt preritānāṁ madhye kṣudratamaścāsmi|"},{"book":"1 karinthinaḥ","chapter":"15","verse":"10","text":"yādṛśo'smi tādṛśa īśvarasyānugraheṇaivāsmi; aparaṁ māṁ prati tasyānugraho niṣphalo nābhavat, anyebhyaḥ sarvvebhyo mayādhikaḥ śramaḥ kṛtaḥ, kintu sa mayā kṛtastannahi matsahakāriṇeśvarasyānugraheṇaiva|"},{"book":"1 karinthinaḥ","chapter":"15","verse":"11","text":"ataeva mayā bhavet tai rvā bhavet asmābhistādṛśī vārttā ghoṣyate saiva ca yuṣmābhi rviśvāsena gṛhītā|"},{"book":"1 karinthinaḥ","chapter":"15","verse":"12","text":"mṛtyudaśātaḥ khrīṣṭa utthāpita iti vārttā yadi tamadhi ghoṣyate tarhi mṛtalokānām utthiti rnāstīti vāg yuṣmākaṁ madhye kaiścit kutaḥ kathyate?"},{"book":"1 karinthinaḥ","chapter":"15","verse":"13","text":"mṛtānām utthiti ryadi na bhavet tarhi khrīṣṭo'pi notthāpitaḥ"},{"book":"1 karinthinaḥ","chapter":"15","verse":"14","text":"khrīṣṭaśca yadyanutthāpitaḥ syāt tarhyasmākaṁ ghoṣaṇaṁ vitathaṁ yuṣmākaṁ viśvāso'pi vitathaḥ|"},{"book":"1 karinthinaḥ","chapter":"15","verse":"15","text":"vayañceśvarasya mṛṣāsākṣiṇo bhavāmaḥ, yataḥ khrīṣṭa stenotthāpitaḥ iti sākṣyam asmābhirīśvaramadhi dattaṁ kintu mṛtānāmutthiti ryadi na bhavet tarhi sa tena notthāpitaḥ|"},{"book":"1 karinthinaḥ","chapter":"15","verse":"16","text":"yato mṛtānāmutthiti ryati na bhavet tarhi khrīṣṭo'pyutthāpitatvaṁ na gataḥ|"},{"book":"1 karinthinaḥ","chapter":"15","verse":"17","text":"khrīṣṭasya yadyanutthāpitaḥ syāt tarhi yuṣmākaṁ viśvāso vitathaḥ, yūyam adyāpi svapāpeṣu magnāstiṣṭhatha|"},{"book":"1 karinthinaḥ","chapter":"15","verse":"18","text":"aparaṁ khrīṣṭāśritā ye mānavā mahānidrāṁ gatāste'pi nāśaṁ gatāḥ|"},{"book":"1 karinthinaḥ","chapter":"15","verse":"19","text":"khrīṣṭo yadi kevalamihaloke 'smākaṁ pratyāśābhūmiḥ syāt tarhi sarvvamartyebhyo vayameva durbhāgyāḥ|"},{"book":"1 karinthinaḥ","chapter":"15","verse":"20","text":"idānīṁ khrīṣṭo mṛtyudaśāta utthāpito mahānidrāgatānāṁ madhye prathamaphalasvarūpo jātaśca|"},{"book":"1 karinthinaḥ","chapter":"15","verse":"21","text":"yato yadvat mānuṣadvārā mṛtyuḥ prādurbhūtastadvat mānuṣadvārā mṛtānāṁ punarutthitirapi pradurbhūtā|"},{"book":"1 karinthinaḥ","chapter":"15","verse":"22","text":"ādamā yathā sarvve maraṇādhīnā jātāstathā khrīṣṭena sarvve jīvayiṣyante|"},{"book":"1 karinthinaḥ","chapter":"15","verse":"23","text":"kintvekaikena janena nije nije paryyāya utthātavyaṁ prathamataḥ prathamajātaphalasvarūpena khrīṣṭena, dvitīyatastasyāgamanasamaye khrīṣṭasya lokaiḥ|"},{"book":"1 karinthinaḥ","chapter":"15","verse":"24","text":"tataḥ param anto bhaviṣyati tadānīṁ sa sarvvaṁ śāsanam adhipatitvaṁ parākramañca luptvā svapitarīśvare rājatvaṁ samarpayiṣyati|"},{"book":"1 karinthinaḥ","chapter":"15","verse":"25","text":"yataḥ khrīṣṭasya ripavaḥ sarvve yāvat tena svapādayoradho na nipātayiṣyante tāvat tenaiva rājatvaṁ karttavyaṁ|"},{"book":"1 karinthinaḥ","chapter":"15","verse":"26","text":"tena vijetavyo yaḥ śeṣaripuḥ sa mṛtyureva|"},{"book":"1 karinthinaḥ","chapter":"15","verse":"27","text":"likhitamāste sarvvāṇi tasya pādayo rvaśīkṛtāni| kintu sarvvāṇyeva tasya vaśīkṛtānītyukte sati sarvvāṇi yena tasya vaśīkṛtāni sa svayaṁ tasya vaśībhūto na jāta iti vyaktaṁ|"},{"book":"1 karinthinaḥ","chapter":"15","verse":"28","text":"sarvveṣu tasya vaśībhūteṣu sarvvāṇi yena putrasya vaśīkṛtāni svayaṁ putro'pi tasya vaśībhūto bhaviṣyati tata īśvaraḥ sarvveṣu sarvva eva bhaviṣyati|"},{"book":"1 karinthinaḥ","chapter":"15","verse":"29","text":"aparaṁ paretalokānāṁ vinimayena ye majjyante taiḥ kiṁ lapsyate? yeṣāṁ paretalokānām utthitiḥ kenāpi prakāreṇa na bhaviṣyati teṣāṁ vinimayena kuto majjanamapi tairaṅgīkriyate?"},{"book":"1 karinthinaḥ","chapter":"15","verse":"30","text":"vayamapi kutaḥ pratidaṇḍaṁ prāṇabhītim aṅgīkurmmahe?"},{"book":"1 karinthinaḥ","chapter":"15","verse":"31","text":"asmatprabhunā yīśukhrīṣṭena yuṣmatto mama yā ślāghāste tasyāḥ śapathaṁ kṛtvā kathayāmi dine dine'haṁ mṛtyuṁ gacchāmi|"},{"book":"1 karinthinaḥ","chapter":"15","verse":"32","text":"iphiṣanagare vanyapaśubhiḥ sārddhaṁ yadi laukikabhāvāt mayā yuddhaṁ kṛtaṁ tarhi tena mama ko lābhaḥ? mṛtānām utthiti ryadi na bhavet tarhi, kurmmo bhojanapāne'dya śvastu mṛtyu rbhaviṣyati|"},{"book":"1 karinthinaḥ","chapter":"15","verse":"33","text":"ityanena dharmmāt mā bhraṁśadhvaṁ| kusaṁsargeṇa lokānāṁ sadācāro vinaśyati|"},{"book":"1 karinthinaḥ","chapter":"15","verse":"34","text":"yūyaṁ yathocitaṁ sacaitanyāstiṣṭhata, pāpaṁ mā kurudhvaṁ, yato yuṣmākaṁ madhya īśvarīyajñānahīnāḥ ke'pi vidyante yuṣmākaṁ trapāyai mayedaṁ gadyate|"},{"book":"1 karinthinaḥ","chapter":"15","verse":"35","text":"aparaṁ mṛtalokāḥ katham utthāsyanti? kīdṛśaṁ vā śarīraṁ labdhvā punareṣyantīti vākyaṁ kaścit prakṣyati|"},{"book":"1 karinthinaḥ","chapter":"15","verse":"36","text":"he ajña tvayā yad bījam upyate tad yadi na mriyeta tarhi na jīvayiṣyate|"},{"book":"1 karinthinaḥ","chapter":"15","verse":"37","text":"yayā mūrttyā nirgantavyaṁ sā tvayā nopyate kintu śuṣkaṁ bījameva; tacca godhūmādīnāṁ kimapi bījaṁ bhavituṁ śaknoti|"},{"book":"1 karinthinaḥ","chapter":"15","verse":"38","text":"īśvareṇeva yathābhilāṣaṁ tasmai mūrtti rdīyate, ekaikasmai bījāya svā svā mūrttireva dīyate|"},{"book":"1 karinthinaḥ","chapter":"15","verse":"39","text":"sarvvāṇi palalāni naikavidhāni santi, manuṣyapaśupakṣimatsyādīnāṁ bhinnarūpāṇi palalāni santi|"},{"book":"1 karinthinaḥ","chapter":"15","verse":"40","text":"aparaṁ svargīyā mūrttayaḥ pārthivā mūrttayaśca vidyante kintu svargīyānām ekarūpaṁ tejaḥ pārthivānāñca tadanyarūpaṁ tejo'sti|"},{"book":"1 karinthinaḥ","chapter":"15","verse":"41","text":"sūryyasya teja ekavidhaṁ candrasya tejastadanyavidhaṁ tārāṇāñca tejo'nyavidhaṁ, tārāṇāṁ madhye'pi tejasastāratamyaṁ vidyate|"},{"book":"1 karinthinaḥ","chapter":"15","verse":"42","text":"tatra likhitamāste yathā, ‘ādipuruṣa ādam jīvatprāṇī babhūva,’ kintvantima ādam (khrīṣṭo) jīvanadāyaka ātmā babhūva|"},{"book":"1 karinthinaḥ","chapter":"15","verse":"43","text":"yad upyate tat tucchaṁ yaccotthāsyati tad gauravānvitaṁ; yad upyate tannirbbalaṁ yaccotthāsyati tat śaktiyuktaṁ|"},{"book":"1 karinthinaḥ","chapter":"15","verse":"44","text":"yat śarīram upyate tat prāṇānāṁ sadma, yacca śarīram utthāsyati tad ātmanaḥ sadma| prāṇasadmasvarūpaṁ śarīraṁ vidyate, ātmasadmasvarūpamapi śarīraṁ vidyate|"},{"book":"1 karinthinaḥ","chapter":"15","verse":"45","text":"tatra likhitamāste yathā, ādipuruṣa ādam jīvatprāṇī babhūva, kintvantima ādam (khrīṣṭo) jīvanadāyaka ātmā babhūva|"},{"book":"1 karinthinaḥ","chapter":"15","verse":"46","text":"ātmasadma na prathamaṁ kintu prāṇasadmaiva tatpaścād ātmasadma|"},{"book":"1 karinthinaḥ","chapter":"15","verse":"47","text":"ādyaḥ puruṣe mṛda utpannatvāt mṛṇmayo dvitīyaśca puruṣaḥ svargād āgataḥ prabhuḥ|"},{"book":"1 karinthinaḥ","chapter":"15","verse":"48","text":"mṛṇmayo yādṛśa āsīt mṛṇmayāḥ sarvve tādṛśā bhavanti svargīyaśca yādṛśo'sti svargīyāḥ sarvve tādṛśā bhavanti|"},{"book":"1 karinthinaḥ","chapter":"15","verse":"49","text":"mṛṇmayasya rūpaṁ yadvad asmābhi rdhāritaṁ tadvat svargīyasya rūpamapi dhārayiṣyate|"},{"book":"1 karinthinaḥ","chapter":"15","verse":"50","text":"he bhrātaraḥ, yuṣmān prati vyāharāmi, īśvarasya rājye raktamāṁsayoradhikāro bhavituṁ na śaknoti, akṣayatve ca kṣayasyādhikāro na bhaviṣyati|"},{"book":"1 karinthinaḥ","chapter":"15","verse":"51","text":"paśyatāhaṁ yuṣmabhyaṁ nigūḍhāṁ kathāṁ nivedayāmi|"},{"book":"1 karinthinaḥ","chapter":"15","verse":"52","text":"sarvvairasmābhi rmahānidrā na gamiṣyate kintvantimadine tūryyāṁ vāditāyām ekasmin vipale nimiṣaikamadhye sarvvai rūpāntaraṁ gamiṣyate, yatastūrī vādiṣyate, mṛtalokāścākṣayībhūtā utthāsyanti vayañca rūpāntaraṁ gamiṣyāmaḥ|"},{"book":"1 karinthinaḥ","chapter":"15","verse":"53","text":"yataḥ kṣayaṇīyenaitena śarīreṇākṣayatvaṁ parihitavyaṁ, maraṇādhīnenaitena dehena cāmaratvaṁ parihitavyaṁ|"},{"book":"1 karinthinaḥ","chapter":"15","verse":"54","text":"etasmin kṣayaṇīye śarīre 'kṣayatvaṁ gate, etasman maraṇādhīne dehe cāmaratvaṁ gate śāstre likhitaṁ vacanamidaṁ setsyati, yathā, jayena grasyate mṛtyuḥ|"},{"book":"1 karinthinaḥ","chapter":"15","verse":"55","text":"mṛtyo te kaṇṭakaṁ kutra paraloka jayaḥ kka te||"},{"book":"1 karinthinaḥ","chapter":"15","verse":"56","text":"mṛtyoḥ kaṇṭakaṁ pāpameva pāpasya ca balaṁ vyavasthā|"},{"book":"1 karinthinaḥ","chapter":"15","verse":"57","text":"īśvaraśca dhanyo bhavatu yataḥ so'smākaṁ prabhunā yīśukhrīṣṭenāsmān jayayuktān vidhāpayati|"},{"book":"1 karinthinaḥ","chapter":"15","verse":"58","text":"ato he mama priyabhrātaraḥ; yūyaṁ susthirā niścalāśca bhavata prabhoḥ sevāyāṁ yuṣmākaṁ pariśramo niṣphalo na bhaviṣyatīti jñātvā prabhoḥ kāryye sadā tatparā bhavata|"}]}