{"data":[{"book":"Agoago Podo","chapter":"17","verse":"1","text":"E gai dau palaawaa maangoo mo di noho baba i di aumaalia, la koia e humalia i tagamiami damanaiee i lodo di hale honu nia haingadaa."},{"book":"Agoago Podo","chapter":"17","verse":"2","text":"Di hege hai hegau donu gaa dagi di balu dama dono dangada aamua, e kae hua hunu maluagina be ia tangada i nia duaahina daane ala i golo."},{"book":"Agoago Podo","chapter":"17","verse":"3","text":"Nia maluagina o di goolo mo di silber le e haga madammaa go di ahi, gei di manawa o tangada le e haga madammaa go Dimaadua."},{"book":"Agoago Podo","chapter":"17","verse":"4","text":"Digau huaidu le e hagalongo gi nia maanadu huaidu, gei digau hai kai tilikai le e hagalongo gi nia kai tilikai."},{"book":"Agoago Podo","chapter":"17","verse":"5","text":"Maa goe e hagauwwou digau hagaloale, goe ne hagahuaidu a God dela ne hai digaula. Goe ga hagaduadua maa goe e tenetene gi tangada ma ga haingadaa ang gi deia."},{"book":"Agoago Podo","chapter":"17","verse":"6","text":"Nia maadua mmaadua e manawa hagaamu nia dama o nadau dama, gadoo be nia dama ala e manawa hagaamu nadau maadua."},{"book":"Agoago Podo","chapter":"17","verse":"7","text":"Digau aamua hagalee kai tilikai, gei digau dadaulia la hagalee nadau mee dahidamee e helekai ai."},{"book":"Agoago Podo","chapter":"17","verse":"8","text":"Hunu daangada e hagamaanadu bolo di hui halahalau le e haga ngalua be nia mogobuna. Digaula e hagadonu bolo di maa e mee di hai nia mee."},{"book":"Agoago Podo","chapter":"17","verse":"9","text":"Maa goe e hiihai gi nia daangada gi hiihai adu, dumaalia gi nadau mee hala ala ne hai adu gi di goe. Di daahi nia mee hai hala e mee hua di wwae nia hoo hagaaloho."},{"book":"Agoago Podo","chapter":"17","verse":"10","text":"Tangada hagamaanadu kabemee e kabe nia mee e logo mai di aago hua e dahi, i tangada dadaulia dela e kabe ana mee mai dono dadaaligi nnolongo e lau (100)."},{"book":"Agoago Podo","chapter":"17","verse":"11","text":"Di made ga hanimoi be tangada huaidu giibeni dela e hagau gi nia daangada huaidu ala e haga hinihini i nia madagoaa huogodoo."},{"book":"Agoago Podo","chapter":"17","verse":"12","text":"Di heetugi ang gi dahi manu ahina ‘bear’ dela gu gaiaa ono dama, la koia e humalia i di heetugi gi tangada dadaulia e daadaamee i dana balu moomee."},{"book":"Agoago Podo","chapter":"17","verse":"13","text":"Maa goe gaa hui di humalia gi di huaidu, goe e deemee di hagabagi di huaidu gi daha mo doo hale."},{"book":"Agoago Podo","chapter":"17","verse":"14","text":"Taamada o di lagamaaloo le e hai gadoo be di magala dulii o di simen matagidagi. Pono ina di maa gii noho i mua di maa ga damana mai."},{"book":"Agoago Podo","chapter":"17","verse":"15","text":"Di hagahuaidu tangada dela ono hala ai, mo di hagamehede tangada huaidu, laa aanei nia mee e lua a Dimaadua hagalee hiihai ginai."},{"book":"Agoago Podo","chapter":"17","verse":"16","text":"Tangada huaidu le e hagalee humalia di huihui dana kuulu, idimaa mee ana hagamaanadu ai."},{"book":"Agoago Podo","chapter":"17","verse":"17","text":"Nia ihoo hagaaloho e modongoohia i nadau aloho i nia madagoaa huogodoo. Dehee tadinga o do ehoo hagaaloho maa mee ga deai dana hagamaamaa ai i do haingadaa?"},{"book":"Agoago Podo","chapter":"17","verse":"18","text":"Tangada hua dadaulia dela e hagababa bolo ia gaa hui laa di boibana o tangada dela i golo."},{"book":"Agoago Podo","chapter":"17","verse":"19","text":"Di hiihai e hai di hala la di hiihai e hagahinihini."},{"book":"Agoago Podo","chapter":"17","verse":"20","text":"Tangada dela e hagamaanadu mo di helekai huaidu, e de gidee ia nia mee humalia dela hua go di halauwa."},{"book":"Agoago Podo","chapter":"17","verse":"21","text":"Nia maadua o nia dama ala e hai di huaidu e manawa gee gei e lodo huaidu."},{"book":"Agoago Podo","chapter":"17","verse":"22","text":"Di manawa tenetene e haga maaloo goe. Di lodo huaidu i nia madagoaa huogodoo le e hidi mai iei goe gaa made."},{"book":"Agoago Podo","chapter":"17","verse":"23","text":"Digau hai gabunga huaidu e kae di hui halahalau hagammuni, gei di tonu o di gabunga e deemee di gila."},{"book":"Agoago Podo","chapter":"17","verse":"24","text":"Tangada hagamaanadu kabemee e hagahuudonu gi di ala dela e donu, gei tangada dadaulia e maliuliu hua i nia ala e logo."},{"book":"Agoago Podo","chapter":"17","verse":"25","text":"Nia dama dadaulia e haga manawa gee nadau damana, e haga tilikai hualaa nadau dinana."},{"book":"Agoago Podo","chapter":"17","verse":"26","text":"Ma hagalee donu di hai tangada ono hala ai gi hui ina ono hala. Di tonu la guu hana laa daha ma digau humalia le e hagaduadua."},{"book":"Agoago Podo","chapter":"17","verse":"27","text":"Nia daangada ala e modongoohia ang gi ginaadou le e hagalee leelee i nia madagoaa huogodoo. Nia daangada ala e noho baba e iloo ginaadou nia mee."},{"book":"Agoago Podo","chapter":"17","verse":"28","text":"Maa digau dadaulia gaa noho dee muu, gaa tai nadau ngudu, nia daangada ga hagamamaanadu bolo digaula la digau kabemee ge hagamaanadu iloo."}]}