{"data":[{"book":"Matayo","chapter":"6","verse":"1","text":"“Nlilolechesye, nkatenda yambone pa ŵandu kuti mmoneche. Pakuŵa mwatendaga yeleyo ngampegwa ntuuka kutyochela kwa Atati ŵenu ŵa kwinani."},{"book":"Matayo","chapter":"6","verse":"2","text":"“Nipele pankunkamuchisya jwakulaga, nkagomba lipenga. Nkatenda mpela yakuti pakutenda ŵaulamba mmajumba ga kupopelela ni mmatala kuti ŵandu anlape. Ngunsalila isyene, ŵelewo ŵamale kupochela ntuuka wao."},{"book":"Matayo","chapter":"6","verse":"3","text":"Nambo mmwe pankunkamuchisya jwakulaga, ntende yeleyo mwakusisa namose ambusanga ŵenu akamanyilila,"},{"book":"Matayo","chapter":"6","verse":"4","text":"nipele mwakamuchisye ŵakulaga mwakusisika ni Atati ŵenu ŵakulola yakusisika, chachimpa mbote."},{"book":"Matayo","chapter":"6","verse":"5","text":"“Sooni pankupopela, nkaŵa mpela ŵaulamba. Pakuŵa ŵelewo ikwanonyela kupopela achijimaga mmajumba ga kupopelela ni pamalekano melepe aoneche ni ŵandu. Ngunsalila isyene, ŵelewo ŵamale kupochela mbote jao."},{"book":"Matayo","chapter":"6","verse":"6","text":"Nambo mmweji pankupopela, njinjile nkati mwenu, mmugale nnango ni mwapopele Atati ŵenu ŵangakuwonekana. Nombe Atati ŵenu ŵakulola inkuipanganya kwakusisika, champe mbote."},{"book":"Matayo","chapter":"6","verse":"7","text":"“Pankupopela, nkaŵecheta maloŵe ga wamba mpela ŵandu ŵangakwamanyilila Akunnungu. Pakuŵa ŵanyawo akuganisya kuti Akunnungu chachapilikanila kwa ligongo lya maloŵe gao gamajinji."},{"book":"Matayo","chapter":"6","verse":"8","text":"Nipele nkalandana ni ŵanyawo, pakuŵa Atati ŵenu akumanyilila chinkusaka nkanaŵe kwaŵenda."},{"book":"Matayo","chapter":"6","verse":"9","text":"Nipele ŵanyamwe mpopeleje yeleyi,"},{"book":"Matayo","chapter":"6","verse":"10","text":"Umwenye wenu uiche."},{"book":"Matayo","chapter":"6","verse":"11","text":"Ntupe chakulya chetu cha lyuŵa ni lyuŵa."},{"book":"Matayo","chapter":"6","verse":"12","text":"Ntulechelesye ileŵo yetu,"},{"book":"Matayo","chapter":"6","verse":"13","text":"Nkatujinjisya nkulinjikwa,"},{"book":"Matayo","chapter":"6","verse":"14","text":"“Pakuŵa mwalechelesyaga ŵandu ileŵo yao, Atati ŵenu ŵa kwinani channechelesye ni ŵanyamwe ŵakwe."},{"book":"Matayo","chapter":"6","verse":"15","text":"Nambo iŵaga ngamwalechelesya ŵandu, nombe Atati ŵenu ŵa kwinani ngasannechelesya ni ŵanyamwe ŵakwe."},{"book":"Matayo","chapter":"6","verse":"16","text":"“Pankutaŵa, ngasimma mpela ŵaulamba. Ŵanyawo akutaŵa sinya ku meeso kwao melepe awoneche ni ŵandu kuti akutaŵa. Nambo une ngunsalila isyene kuti ŵelewo ŵamale kupochela ntuuka wao."},{"book":"Matayo","chapter":"6","verse":"17","text":"Nambo mwe pankutaŵa, nsukusule ku meeso ni kupakala mauta muntwe,"},{"book":"Matayo","chapter":"6","verse":"18","text":"kuti ŵandu anamanyilile kuti nkutaŵa, nambo mmanyiche ni Atati ŵenu ŵangakuwoneka. Nombe Atati ŵenu pe ŵakulola yakusisika, chachimpa mbote jenu."},{"book":"Matayo","chapter":"6","verse":"19","text":"“Nkaligosela mbiko pa chilambo pano pajikonasika ni idudu ni imbulukutu, ni ŵawiyi akwinjila ni kwiŵa."},{"book":"Matayo","chapter":"6","verse":"20","text":"Nambo nligosele mbiko kwinani kwangajonasika chindu ni idudu namose imbulukutu, atamuno ŵawiyi ngakukombola kwinjila ni kwiŵa."},{"book":"Matayo","chapter":"6","verse":"21","text":"Pakuŵa pajili mbiko jenu pele ntima wenu ni pachiuŵe."},{"book":"Matayo","chapter":"6","verse":"22","text":"“Liso lili lulanga lwa chiilu. Nipele liso lyenu lyaŵaga lyansima, chiilu chenu chose chichiŵe mu lilanguka."},{"book":"Matayo","chapter":"6","verse":"23","text":"Nambo liso lyenu lyaŵaga ngaŵa lyansima, chiilu chenu chose chichiŵe mu chipi. Nipele lilanguka lyalili nkati mwenu lyaŵaga mu chipi, chipi cho chili totoloo!"},{"book":"Matayo","chapter":"6","verse":"24","text":"“Ngapagwa jwakukombola kwatumichila achambuje ŵaŵili. Pakuŵa chanchime jumo ni kunnonyela jwine. Pane chanchimbichisye jumo ni kunnyelusya jwine. Ngankukombola kwatumichila Akunnungu nchitumichilaga mbiya kwanakamo."},{"book":"Matayo","chapter":"6","verse":"25","text":"“Kwa lyele ligongo ngunsalila, ngasinlilagasya kwa ligongo lya umi wenu kuti chindye chichi ni ching'we chichi namose kwa ligongo lya iilu kuti chimmwale chichi. Pakuŵa umi utopele kupunda yakulya ni chiilu chitopele kupunda iwalo."},{"book":"Matayo","chapter":"6","verse":"26","text":"Nnyilole ijuni ya mwikonde, ngaikupanda namose ngaikugungula atamuno nganiikola ikuti yaili yose. Nambo Atati ŵenu ŵa kwinani akuilisya. Ŵanyamwe ndi wakutopela kwipunda ijuni yo."},{"book":"Matayo","chapter":"6","verse":"27","text":"Nipele, ŵaani mwa ŵanyamwe kwakulichenjeusya nnope akukombola kulijonjechesya namose lyuŵa limo mmoŵa ga umi wakwe?"},{"book":"Matayo","chapter":"6","verse":"28","text":"“Yankati iwalo, kwachichi nkulajilila? Nnole uluŵa wa mwikonde yaukuti umele wakwe. Ngaukupanganya masengo atamuno ngaukuliluchila iwalo."},{"book":"Matayo","chapter":"6","verse":"29","text":"Nambo ngunsalila kuti, namose mwenye che Selemani ni ukulu wao wose nganawale yambone mpela limo lya uluŵa wo."},{"book":"Matayo","chapter":"6","verse":"30","text":"Nipele iŵaga Akunnungu akulitakusya yeleyo lisamba lya mwitinji lyalikumela lelo ni malaŵi likupatuka ni kwasikwa pa mooto ana ngati chantakusye kwakupunda ŵanyamwe ŵandi ni chikulupi chamwana?"},{"book":"Matayo","chapter":"6","verse":"31","text":"“Nipele ngasinkola lipamba chindye chichi? Atamuno ching'we chichi? Namose chimbwale chichi?"},{"book":"Matayo","chapter":"6","verse":"32","text":"Pakuŵa yose yo ikuchenjeuchilwa ni ŵandu ŵangakwamanyilila Akunnungu. Nambo mwanya Atati ŵenu ŵa kwinani akumanyilila kuti nkuilajila yele indu."},{"book":"Matayo","chapter":"6","verse":"33","text":"Nipele nsose kaje Umwenye wa Akunnungu ni kupanganya yaili yambone paujo pa Akunnungu, ni indu ine chiijonjechekwe kukwenu."},{"book":"Matayo","chapter":"6","verse":"34","text":"Nipele ngasinkola lipamba yankati malaŵi, pakuŵa malaŵi ikwete yakwe. Kulaga kwa lyuŵa limo kukunkwana kwa lyele lyuŵa."}]}