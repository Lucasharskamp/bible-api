{"data":[{"book":"Galatia","chapter":"2","verse":"1","text":"Hanchu, kum sômleiminli suole, Barnabas le Titus tuongin Jerusalema kin se nôka.2:1: Sin 11:30; 15:2"},{"book":"Galatia","chapter":"2","verse":"2","text":"Pathien ânlâra mitîr sikin ke se ani. Koiindang ruoipungei leh atheiin kin chong khôma Jentailngei lâia thurchisa ki misîr ngâi hih an kôm ki rilminthâr pe ngeia; zora lei vunsaia ki sinthona mo, atûnlâia mo, mok sôl ki ni loina rangin."},{"book":"Galatia","chapter":"2","verse":"3","text":"Ania kên ruoipui Titus hih Greek mi aniatachu rangrâtin sertan min tho uol mak ngei."},{"book":"Galatia","chapter":"2","verse":"4","text":"Sûngsuok rothol, inrûka hong lûtngei vai han sertan tho ngêt rang an bôka; ma-ngei han suoka min minchang theina rangin Khrista Jisua zalêna ei nei hih enrichik ranga lût an ni."},{"book":"Galatia","chapter":"2","verse":"5","text":"Aniatachu, thurchisa chongtak hah ninta ranga aom bang theina rangin hapkhat khom an chong jôm makme."},{"book":"Galatia","chapter":"2","verse":"6","text":"Ania, ruoipu uola an ibe ngei hah i-anga mi khom nisenla, keima rangin chu ite dang uol mak, Pathien'n chu pêntienga ânlang a jêk ngâiloi sikin, mangei han sin tho rang tie athar ite mi ril thei uol makngei.2:6: Bal 10:17"},{"book":"Galatia","chapter":"2","verse":"7","text":"Manêkin Juda ngei lâia thurchisa misîrna sin Peter minkola aom anghan, keima Jentailngei lâia thurchisa misîrna sin keima minkolin ko om iti an riet."},{"book":"Galatia","chapter":"2","verse":"8","text":"Pathien'n, ranakin Peter Judangei tîrton a minchang anghan kei khom Jentailngei tîrton mi minchang."},{"book":"Galatia","chapter":"2","verse":"9","text":"Pathien'n hi sin ngêt hih mipêk ti hih ruoipungei, Jacob, Peter le John ngei khomin an rieta, Keima Jentailngei lâia se rangin le anni Judangei lâia se rangin keima le Barnabas inlopna kut changtieng min lei pêk zoi."},{"book":"Galatia","chapter":"2","verse":"10","text":"An lâia inriengngei hah kin riettit rangin an nuoma, ma tak hah tho ranga ka lei ngâklal ngâi khom ani."},{"book":"Galatia","chapter":"2","verse":"11","text":"Hanchu, Peter hah Antioch a hong lâihan dik mak ti inthâr takin ânlang sikin, loko ngei rietin mâi intongin ko ngoa."},{"book":"Galatia","chapter":"2","verse":"12","text":"Jentailngei lâia bu a nêk ngâia, ania Jacob kôm renga mi senkhat Jentail sermintan rang bôkngei hah a chia, an hong tung lechu a chia, a theiin a om zoi."},{"book":"Galatia","chapter":"2","verse":"13","text":"Juda dangngei khom Peter thâiindôp anghan an thâiândôp suo zoia; Barnabas tena an thâiindôpnân an tuong minmang sa zoi."},{"book":"Galatia","chapter":"2","verse":"14","text":"Ania, thurchisa chong takin lôn mak ti ki rieta an rênga makunga Peter kôma, “Nangma Juda mi ni nia, Judangei om anghan om loiin Jentailngei om anghin, irang mo Jentailngei hah Judangei anga min om ngêt rang no bôka? ki tipea.”"},{"book":"Galatia","chapter":"2","verse":"15","text":"Eini chu Juda mi rang piela suok ei nia, “Jentail mi nunsie ngei” an ti ngâi angin ni makme."},{"book":"Galatia","chapter":"2","verse":"16","text":"Aniatachu, Jisua Khrista taksônna sika vai, Balam jôm sika ni loiin, mîn Pathien makunga dik ei chang thei iti ei riet; Balamin a nângngei jôm sika ni loia Khrista iem sika Pathien makunga dik ei chang theina rangin keini ngêt khom Khrista han taksônna kin min ngam ani.2:16: Lap 143:2; Rom 3:20,22"},{"book":"Galatia","chapter":"2","verse":"17","text":"Khrista leh inzoma Pathien kôm dik chang rang ei bôk lâi hin Jentailngei anghan ei la nunsie bang inte, Khrista hih nunsie thona mi sanpu mo ai ni? nitet mak!"},{"book":"Galatia","chapter":"2","verse":"18","text":"Balam keset sa hah ki minding nôkin chu balam sietpu ki ni iti ânthâr."},{"book":"Galatia","chapter":"2","verse":"19","text":"Pathien tienga ki ring theina rangin keichu Khrista leh khrosa jêmdel ki ni zoi, Balam a om sikin Balam tieng chu ki thi ani zoi."},{"book":"Galatia","chapter":"2","verse":"20","text":"Khrista kôm jêmdelin ko om zoia, aniatachu, ki ring ani, keima chu ni khâi mu unga, Khrista hah keima han a ring zoi ani. Atûna taksa taka ki ring hih, mi lungkhampu kei ranga ringna pêkpu, Pathien Nâipasal taksôna ring kini."},{"book":"Galatia","chapter":"2","verse":"21","text":"Pathien moroina hih heng mu-ung. Ania, Balam sikin Pathien kôm mîn dik an inchang theiin chu Khrista chu asenaboia thi nîng a tih!"}]}