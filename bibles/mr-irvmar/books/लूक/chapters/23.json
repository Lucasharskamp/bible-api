{"data":[{"book":"लूक","chapter":"23","verse":"1","text":"मग त्यांचा सर्व समुदाय उठला व त्यांनी येशूला पिलाताकडे नेले."},{"book":"लूक","chapter":"23","verse":"2","text":"व ते त्याच्यावर आरोप करू लागले. ते म्हणाले, “आम्ही या मनुष्यास लोकांची दिशाभूल करताना पकडले. तो कैसराला कर देण्यासाठी विरोध करतो आणि म्हणतो की, तो स्वतः ख्रिस्त, एक राजा आहे.”"},{"book":"लूक","chapter":"23","verse":"3","text":"मग पिलाताने येशूला विचारले, तू यहूद्यांचा राजा आहेस काय? येशू म्हणाला, “आपण म्हणता तसेच.”"},{"book":"लूक","chapter":"23","verse":"4","text":"मग पिलात मुख्य याजकांना आणि जमावाला म्हणाला, या मनुष्यावर दोष ठेवण्यास मला काही कारण आढळत नाही."},{"book":"लूक","chapter":"23","verse":"5","text":"पण त्यांनी आग्रह धरला. ते म्हणाले, “यहूदीया प्रांतातील सर्व लोकांस तो आपल्या शिकवणीने चिथावित आहे, त्याने गालील प्रांतापासून सुरुवात केली आणि येथपर्यंत आला आहे.”"},{"book":"लूक","chapter":"23","verse":"6","text":"पिलाताने हे ऐकले, तेव्हा त्याने विचारले की, “हा मनुष्य गालील प्रांताचा आहे काय?”"},{"book":"लूक","chapter":"23","verse":"7","text":"जेव्हा त्यास समजले की, येशू हेरोदाच्या अधिकाराखाली येतो, तेव्हा त्याने त्यास हेरोदाकडे पाठवले. तो त्या दिवसात यरूशलेम शहरामध्येच होता."},{"book":"लूक","chapter":"23","verse":"8","text":"हेरोदाने येशूला पाहिले तेव्हा त्यास फार आनंद झाला, कारण त्याने त्याजविषयी ऐकले होते व त्यास असे वाटत होते की, तो एखादा चमत्कार करील व आपल्याला तो बघायला मिळेल अशी आशा त्यास होती."},{"book":"लूक","chapter":"23","verse":"9","text":"त्याने येशूला अनेक प्रश्न विचारले, पण येशूने त्यास उत्तर दिले नाही."},{"book":"लूक","chapter":"23","verse":"10","text":"मुख्य याजक लोक आणि नियमशास्त्राचे शिक्षक तेथे उभे राहून त्याच्याविरुध्द जोरदारपणे आरोप करीत होते."},{"book":"लूक","chapter":"23","verse":"11","text":"हेरोदाने त्याच्या शिपायांसह येशूला अपमानास्पद वागणूक दिली, त्याची थट्टा केली. त्यांनी त्याच्यावर एक तलम झगा घातला व त्यास पिलाताकडे परत पाठवले."},{"book":"लूक","chapter":"23","verse":"12","text":"त्याच दिवशी हेरोद आणि पिलात एकमेकांचे मित्र बनले त्यापुर्वी ते एकमेकांचे वैरी होते."},{"book":"लूक","chapter":"23","verse":"13","text":"पिलाताने मुख्य याजक लोक, पुढारी आणि लोकांस एकत्र बोलावले."},{"book":"लूक","chapter":"23","verse":"14","text":"“हा मनुष्य लोकांस फितवणारा म्हणून याला तुम्ही माझ्याकडे आणले; आणि पहा, ज्या गोष्टींचा आरोप तुम्ही याच्यावर ठेवता त्यासंबंधी मी तुमच्यासमक्ष चौकशी केल्यावर मला या मनुष्याकडे काहीही दोष सापडला नाही."},{"book":"लूक","chapter":"23","verse":"15","text":"हेरोदालाही आरोपाविषयी काहीही आधार सापडला नाही कारण त्याने त्यास परत आमच्याकडे आणले आहे. तुम्हीही पाहू शकता की, मरणाची शिक्षा देण्यास योग्य असे त्याने काहीही केलेले नाही."},{"book":"लूक","chapter":"23","verse":"16","text":"म्हणून मी याला फटके मारून सोडून देतो.”"},{"book":"लूक","chapter":"23","verse":"17","text":"कारण त्यास त्या सणात त्यांच्याकरिता एकाला सोडावे लागत असे."},{"book":"लूक","chapter":"23","verse":"18","text":"पण ते सर्व एकत्र मोठ्याने ओरडले, “या मनुष्यास ठार करा! आणि आम्हासाठी बरब्बाला सोडा!”"},{"book":"लूक","chapter":"23","verse":"19","text":"बरब्बाने शहरात खळबळ माजवली होती. त्याने काही लोकांस ठारही केले होते, त्यामुळे त्यास तुरुंगात टाकले होते."},{"book":"लूक","chapter":"23","verse":"20","text":"मग पिलात येशूला सोडण्याची इच्छा धरून फिरून त्यांच्याशी बोलला."},{"book":"लूक","chapter":"23","verse":"21","text":"पण ते ओरडतच राहिले, “त्याला वधस्तंभावर खिळा, त्यास वधस्तंभावर खिळा!”"},{"book":"लूक","chapter":"23","verse":"22","text":"पिलात तिसऱ्यांदा त्यांना म्हणाला, “का? या मनुष्याने असा कोणता गुन्हा केला आहे? मरणाची शिक्षा देण्यायोग्य असे मला याच्याविरुद्ध काहीही आढळले नाही. यास्तव मी याला फटक्याची शिक्षा सांगून सोडून देतो.”"},{"book":"लूक","chapter":"23","verse":"23","text":"पण याला वधस्तंभावर खिळाच असा त्यांनी मोठ्याने ओरडून आग्रह चालविला आणि त्यांच्या ओरडण्याला यश आले."},{"book":"लूक","chapter":"23","verse":"24","text":"तेव्हा पिलाताने त्यांच्या मागण्याप्रमाणे व्हावे असे ठरवले."},{"book":"लूक","chapter":"23","verse":"25","text":"जो मनुष्य दंगा आणि खून यासाठी तुरुंगात टाकला गेला होता व ज्याची त्यांनी मागणी केली होती त्यास त्याने सोडून दिले. पिलाताने त्यांच्या इच्छेप्रमाणे करण्यासाठी येशूला त्यांच्या हाती दिले."},{"book":"लूक","chapter":"23","verse":"26","text":"ते त्यास घेऊन जात असताना, कुरेनेकर शिमोन नावाचा कोणीएक शेतावरून येत होता त्यांनी त्यास धरले व त्याने येशूच्या मागे चालून वधस्तंभ वाहावा म्हणून तो त्याच्यावर ठेवला."},{"book":"लूक","chapter":"23","verse":"27","text":"लोकांचा व स्त्रियांचा मोठा समुदाय त्याच्यामागे चालला, त्या स्त्रिया त्याच्यासाठी ऊर बडवून शोक करीत होत्या."},{"book":"लूक","chapter":"23","verse":"28","text":"येशू त्यांच्याकडे वळून म्हणाला, “यरूशलेमच्या कन्यांनो, माझ्यासाठी रडू नका, तर आपल्या स्वतःसाठी आणि आपल्या मुलांबाळांसाठी रडा."},{"book":"लूक","chapter":"23","verse":"29","text":"कारण असे दिवस येत आहेत, जेव्हा लोक म्हणतील, धन्य त्या स्त्रिया ज्या वांझ आहेत आणि धन्य ती गर्भाशये, ज्यांनी जन्मदिले नाहीत व धन्य ती स्तने, ज्यांनी कधी पाजले नाही."},{"book":"लूक","chapter":"23","verse":"30","text":"तेव्हा ‘ते पर्वतास म्हणतील, आम्हावर पडा आणि ते टेकड्यांस म्हणतील. आम्हास झाका’"},{"book":"लूक","chapter":"23","verse":"31","text":"ओल्या झाडाला असे करतात तर वाळलेल्यांचे काय?”"},{"book":"लूक","chapter":"23","verse":"32","text":"आणि दुसरे दोघे जण अपराधी होते त्यांनाही त्यांनी त्याच्याबरोबर जिवे मारण्यास नेले."},{"book":"लूक","chapter":"23","verse":"33","text":"आणि जेव्हा ते गुन्हेगारांसमवेत “कवटी” म्हटलेल्या ठिकाणी आले, तेथे त्यांनी त्यास व त्या अपराध्यांस, एकाला त्याच्या उजवीकडे व एकाला डावीकडे असे वधस्तंभावर खिळले."},{"book":"लूक","chapter":"23","verse":"34","text":"नंतर येशू म्हणाला, “हे पित्या, त्यांची क्षमा कर, कारण ते काय करतात हे त्यांना समजत नाही.” त्यांनी चिठ्ठ्या टाकून त्याचे कपडे वाटून घेतले."},{"book":"लूक","chapter":"23","verse":"35","text":"लोक तेथे पाहत उभे होते आणि पुढारी थट्टा करून म्हणाले, त्याने दुसऱ्यांना वाचवले, जर तो ख्रिस्त, देवाचा निवडलेला असेल तर त्याने स्वतःला वाचवावे!"},{"book":"लूक","chapter":"23","verse":"36","text":"शिपायांनीही त्याची थट्टा केली. ते त्याच्याकडे आले आणि त्यांनी त्यास आंब दिली."},{"book":"लूक","chapter":"23","verse":"37","text":"आणि ते म्हणाले, “जर तू यहूद्यांचा राजा आहेस तर स्वतःला वाचव!”"},{"book":"लूक","chapter":"23","verse":"38","text":"त्याच्यावर असे लिहिले होते “हा यहूदी लोकांचा राजा आहे.”"},{"book":"लूक","chapter":"23","verse":"39","text":"तेथे खिळलेल्या एका गुन्हेगाराने त्याची निंदा केली. तो म्हणाला, तू ख्रिस्त नाहीस काय? स्वतःला व आम्हासही वाचव!"},{"book":"लूक","chapter":"23","verse":"40","text":"पण दुसऱ्या गुन्हेगाराने त्यास दटावले आणि म्हणाला, “तुला देवाचे भय नाही का? तुलाही तीच शिक्षा झाली आहे."},{"book":"लूक","chapter":"23","verse":"41","text":"पण आपली शिक्षा योग्य आहे कारण आपण जे केले त्याचे योग्य फळ आपणास मिळत आहे. पण या मनुष्याने काहीही अयोग्य केले नाही.”"},{"book":"लूक","chapter":"23","verse":"42","text":"नंतर तो म्हणाला, “येशू, तू आपल्या राज्यात येशील तेव्हा माझी आठवण कर.”"},{"book":"लूक","chapter":"23","verse":"43","text":"येशू त्यास म्हणाला, “मी तुला खरे सांगतो, आज तू मजबरोबर सुखलोकात असशील.”"},{"book":"लूक","chapter":"23","verse":"44","text":"त्यावेळी जवळ जवळ दुपारचे बारा वाजले होते आणि तीन वाजेपर्यंत सर्व प्रदेशावर अंधार पडला. त्यादरम्यान सूर्य प्रकाशला नाही."},{"book":"लूक","chapter":"23","verse":"45","text":"आणि परमेश्वराच्या भवनातील पडदा मधोमध फाटला आणि त्याचे दोन भाग झाले."},{"book":"लूक","chapter":"23","verse":"46","text":"येशू मोठ्या आवाजात ओरडला, “पित्या, मी आपला आत्मा तुझ्या हाती सोपवून देतो.” असे बोलून त्याने प्राण सोडून दिला."},{"book":"लूक","chapter":"23","verse":"47","text":"जेव्हा रोमी शताधीपतीने काय घडले ते पाहिले तेव्हा त्याने देवाचे गौरव केले आणि म्हणाला, “खरोखर हा नीतिमान मनुष्य होता.”"},{"book":"लूक","chapter":"23","verse":"48","text":"हे दृष्य पाहण्यासाठी जमलेल्या लोकांनी घडलेल्या गोष्टी पाहिल्या, तेव्हा ते छाती बडवीत परत गेले."},{"book":"लूक","chapter":"23","verse":"49","text":"परंतु त्याच्या ओळखीचे सर्वजण हे पाहण्यासाठी दूर उभे राहिले. त्यामध्ये गालील प्रांताहून त्याच्यामागे आलेल्या स्त्रियाही होत्या."},{"book":"लूक","chapter":"23","verse":"50","text":"तेथे योसेफ नावाचा एक मनुष्य होता. तो यहूदी सभेचा सभासद व चांगला आणि नीतिमान मनुष्य होता."},{"book":"लूक","chapter":"23","verse":"51","text":"त्याने त्याच्या कामाला व विचारला संमती दिली नव्हती. तो यहूदीया प्रांतातील अरिमथाई नगराचा होता. तो देवाच्या राज्याची वाट पाहत होता."},{"book":"लूक","chapter":"23","verse":"52","text":"हा मनुष्य पिलाताकडे गेला आणि त्याने येशूचे शरीर मागितले."},{"book":"लूक","chapter":"23","verse":"53","text":"ते त्याने वधस्तंभावरुन खाली काढले आणि तागाच्या वस्त्रात गुंडाळले. नंतर ते खडकात खोदलेल्या कबरेत ठेवले. ही कबर अशी होती की, जिच्यात तोपर्यंत कोणालाही ठेवले नव्हते."},{"book":"लूक","chapter":"23","verse":"54","text":"तो तयारीचा दिवस होता आणि शब्बाथ सुरु होणार होता."},{"book":"लूक","chapter":"23","verse":"55","text":"गालील प्रांताहून येशूबरोबर आलेल्या स्त्रिया योसेफाच्या मागे गेल्या. त्यांनी ती कबर व तिच्यामध्ये ते शरीर कसे ठेवले ते पाहिले."},{"book":"लूक","chapter":"23","verse":"56","text":"नंतर त्या घरी गेल्या व त्यांनी सुगंधी मसाले आणि लेप तयार केला. शब्बाथ दिवशी त्यांनी आज्ञेप्रमाणे विसावा घेतला."}]}