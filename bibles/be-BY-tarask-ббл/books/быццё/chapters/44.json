{"data":[{"book":"БЫЦЦЁ","chapter":"44","verse":"1","text":"І загадаў Язэп правадыру дома свайго, кажучы: напоўні мяшкі гэтых людзей ежаю, колькі яны могуць несьці, і срэбра кожнага пакладзі ў мяшок ягоны;"},{"book":"БЫЦЦЁ","chapter":"44","verse":"2","text":"а чару маю, чару срэбраную, пакладзі ў мяшок малодшаму, разам са срэбрам за куплены хлеб. І зрабіў той паводле слова Язэпа, якое сказаў ён."},{"book":"БЫЦЦЁ","chapter":"44","verse":"3","text":"Раніцай, калі разьвіднела, гэтыя людзі былі адпушчаны, яны і аслы іхнія."},{"book":"БЫЦЦЁ","chapter":"44","verse":"4","text":"Яшчэ недалёка адышліся яны ад горада, як Язэп сказаў правадыру дома свайго: ідзі, даганяй гэтых людзей і, як дагоніш, скажы ім: навошта вы заплацілі злом за дабро?"},{"book":"БЫЦЦЁ","chapter":"44","verse":"5","text":"ці ня тая гэта чара, зь якое п'е мой гаспадар? і ён варожыць на ёй; вы гэта блага зрабілі."},{"book":"БЫЦЦЁ","chapter":"44","verse":"6","text":"Ён дагнаў іх і сказаў ім гэтыя словы."},{"book":"БЫЦЦЁ","chapter":"44","verse":"7","text":"Яны сказалі яму: навошта гаспадар наш кажа такія словы? не, рабы твае ня зробяць такое справы;"},{"book":"БЫЦЦЁ","chapter":"44","verse":"8","text":"вось, срэбра, знойдзенае намі ў мяшках нашых мы прынесьлі табе назад зь зямлі Ханаанскай: як жа нам украсьці з дома гаспадара твайго срэбра альбо золата?"},{"book":"БЫЦЦЁ","chapter":"44","verse":"9","text":"у каго з рабоў тваіх знойдзецца чара, таму смерць, і мы будзем рабамі гаспадару нашаму."},{"book":"БЫЦЦЁ","chapter":"44","verse":"10","text":"Ён сказаў: добра; як вы сказалі, так няхай і будзе; у каго знойдзецца чара, той будзе мне рабом, а вы будзеце не вінаватыя."},{"book":"БЫЦЦЁ","chapter":"44","verse":"11","text":"Яны сьпешна апусьцілі кожны свой мяшок на зямлю і разьвязалі кожны свой мяшок."},{"book":"БЫЦЦЁ","chapter":"44","verse":"12","text":"Ён абшукаў, пачаў са старэйшага і скончыў малодшым; і знайшлася чара ў мяшку Веньямінавым."},{"book":"БЫЦЦЁ","chapter":"44","verse":"13","text":"І разадралі яны вопратку на сабе і, паклаўшы кожны на асла свайго ношку, вярнуліся ў горад."},{"book":"БЫЦЦЁ","chapter":"44","verse":"14","text":"І прыйшлі Юда і брат ягоны ў дом Язэпа, які быў яшчэ дома, і ўпалі перад ім на зямлю."},{"book":"БЫЦЦЁ","chapter":"44","verse":"15","text":"Язэп сказаў ім: што гэта вы зрабілі? хіба вы ня ведалі, што такі чалавек, як я, вядома, адгадае?"},{"book":"БЫЦЦЁ","chapter":"44","verse":"16","text":"Юда сказаў: што нам сказаць гаспадару нашаму? што сказаць? чым апраўдацца? Бог знайшоў няпраўду рабоў тваіх; вось, мы рабы гаспадару нашаму, і мы, і той, у чыіх руках знайшлася чара."},{"book":"БЫЦЦЁ","chapter":"44","verse":"17","text":"Але Язэп сказаў: не, я гэтага не зраблю: той, у чыіх руках знайшлася чара, будзе мне рабом, а вы ідзеце зь мірам да бацькі вашага."},{"book":"БЫЦЦЁ","chapter":"44","verse":"18","text":"І падышоў Юда да яго і сказаў: гаспадару мой, дазволь рабу твайму сказаць слова ў вушы гаспадару майму і ня ўгневайся на раба твайго; бо ты тое самае, што фараон."},{"book":"БЫЦЦЁ","chapter":"44","verse":"19","text":"Гаспадар мой пытаў у рабоў сваіх, кажучы: ці ёсьць у вас бацька альбо брат?"},{"book":"БЫЦЦЁ","chapter":"44","verse":"20","text":"Мы сказалі гаспадару нашаму, што ў нас ёсьць бацька састарэлы, і малодшы сын у яго, сын старасьці, брат якога памёр, а ён застаўся адзін ад маці сваёй, і бацька любіць яго."},{"book":"БЫЦЦЁ","chapter":"44","verse":"21","text":"А ты сказаў рабам тваім: прывядзеце яго да мяне, каб мне зірнуць на яго."},{"book":"БЫЦЦЁ","chapter":"44","verse":"22","text":"Мы сказалі гаспадару нашаму: хлопец ня можа пакінуць бацькі свайго, і калі ён пакіне бацьку свайго, дык той памрэ."},{"book":"БЫЦЦЁ","chapter":"44","verse":"23","text":"Але ты сказаў рабам тваім: калі ня прыйдзе з вамі меншы брат ваш, дык вы болей не яўляйцеся да мяне перад аблічча."},{"book":"БЫЦЦЁ","chapter":"44","verse":"24","text":"Калі мы прыйшлі да раба твайго, бацькі нашага, дык пераказалі яму словы гаспадара майго."},{"book":"БЫЦЦЁ","chapter":"44","verse":"25","text":"І сказаў бацька наш: ідзеце зноў, купеце нам крыху ежы."},{"book":"БЫЦЦЁ","chapter":"44","verse":"26","text":"Мы сказалі: нельга нам ісьці; а калі будзе з намі меншы брат наш, дык пойдзем; бо нельга нам бачыць твар таго чалавека, калі ня будзе з намі меншага брата нашага."},{"book":"БЫЦЦЁ","chapter":"44","verse":"27","text":"І сказаў нам раб твой, бацька наш: вы ведаеце, што жонка мая нарадзіла мне двух сыноў;"},{"book":"БЫЦЦЁ","chapter":"44","verse":"28","text":"адзін пайшоў ад мяне, і я сказаў: праўда, ён разадраны; і я ня бачыў яго дагэтуль;"},{"book":"БЫЦЦЁ","chapter":"44","verse":"29","text":"калі і гэтага забераце з вачэй маіх, і станецца зь ім няшчасьце, дык зьведзяце вы сівізну маю зь бядою ў магілу."},{"book":"БЫЦЦЁ","chapter":"44","verse":"30","text":"Цяпер калі я прыйду да раба твайго, бацькі нашага, і ня будзе з намі хлопца, з душою якога зьвязана душа ягоная,"},{"book":"БЫЦЦЁ","chapter":"44","verse":"31","text":"дык ён, убачыўшы, што няма хлопца, памрэ; і зьвядуць рабы твае сівізну раба твайго, бацькі нашага, са смуткам у магілу."},{"book":"БЫЦЦЁ","chapter":"44","verse":"32","text":"Пры гэтым я, раб твой, узяўся адказваць за хлопца бацьку майму, сказаўшы: калі не прывяду яго да цябе, дык застануся я вінаваты перад бацькам маім ва ўсе дні жыцьця."},{"book":"БЫЦЦЁ","chapter":"44","verse":"33","text":"Дык вось, няхай я, раб твой, замест хлопца застануся рабом у гаспадара майго, а хлопец няхай ідзе з братамі сваімі:"},{"book":"БЫЦЦЁ","chapter":"44","verse":"34","text":"бо як пайду я да бацькі свайго, калі хлопца ня будзе са мною? я ўбачыў бы ліха, якое напала б на бацьку майго."}]}