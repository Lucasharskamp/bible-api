{"data":[{"book":"Uppenbarelseboken","chapter":"11","verse":"1","text":"Jag fick en mätstång som liknade en stav, och han sade:"},{"book":"Uppenbarelseboken","chapter":"11","verse":"2","text":"Men lämna templets yttergård och mät den inte, för den är given åt hedningarna och de ska trampa (ockupera) den heliga staden [Jerusalem] under sina fötter i fyrtiotvå månader [vilket motsvarar 3,5 år, se även Dan 7:25; 12:7; 12:11-12]."},{"book":"Uppenbarelseboken","chapter":"11","verse":"3","text":"Jag ska låta mina två vittnen profetera under 1 260 dagar [motsvarar också 3,5 år – 42 månader med 30 dagar i varje månad], klädda i säcktyg.”"},{"book":"Uppenbarelseboken","chapter":"11","verse":"4","text":"Dessa [vittnen] är de två olivträden och de två ljusstakarna [ljusbärarna] som står inför jordens Herre."},{"book":"Uppenbarelseboken","chapter":"11","verse":"5","text":"Om någon vill skada dem, kommer eld ur deras mun och förtär deras fiender. [Profetiska ord om dom liknas vid eld, se Jer 5:14. När Elia talade kom eld från himlen, se 2 Kung 1:10.] Ja, om någon vill skada dem måste han dödas på det sättet."},{"book":"Uppenbarelseboken","chapter":"11","verse":"6","text":"De har makt att stänga himlen så att inget regn faller under de dagar de profeterar [som Elia gjorde, se 1 Kung 17:1], och de har makt att förvandla vattnen till blod [som Mose gjorde, se 2 Mos 7:19] och att slå jorden med alla slags plågor så ofta de vill."},{"book":"Uppenbarelseboken","chapter":"11","verse":"7","text":"När de har fullgjort sitt vittnesbörd, ska vilddjuret [Antikrist, som beskrivs mer detaljerat i kapitel 13, se Upp 13:1; 17:8; Dan 7] som kommer upp ur avgrunden [avgrundens brunn, se 9:1] strida mot dem, besegra dem och döda dem. [I Daniels profetia sägs samma sak om det nya elfte hornet som sköt upp senare bland de tio hornen på det fjärde och sista förskräckliga odjuret, se Dan 7:21.]"},{"book":"Uppenbarelseboken","chapter":"11","verse":"8","text":"Deras lik ska bli liggande på gatan i den stora stad som andligt (bildligt, symboliskt) talat kallas Sodom och Egypten och där även deras Herre blev korsfäst."},{"book":"Uppenbarelseboken","chapter":"11","verse":"9","text":"I tre och en halv dagar ska människor från alla folk, stammar, språk och nationer (etniciteter) se dem ligga där, och de ska inte tillåta att deras döda kroppar läggs i någon grav."},{"book":"Uppenbarelseboken","chapter":"11","verse":"10","text":"Jordens invånare gläder sig över dem och jublar och skickar gåvor till varandra, eftersom de båda profeterna hade plågat dem som bor på jorden."},{"book":"Uppenbarelseboken","chapter":"11","verse":"11","text":"Men efter de tre och en halv dagarna kom livsande från Gud in i dem, och de stod upp på sina fötter igen, och de som såg dem blev skräckslagna. [1 Mos 2:7; Hes 37:10]"},{"book":"Uppenbarelseboken","chapter":"11","verse":"12","text":"Sedan hörde de [två vittnena] en stark röst från himlen som sade till dem: ”Kom hit upp!” Och de steg upp till himlen i ett moln, och deras fiender såg dem. [Elia hämtades upp till himlen på liknande sätt, se 2 Kung 2:11.]"},{"book":"Uppenbarelseboken","chapter":"11","verse":"13","text":"I samma stund blev det en stor jordbävning, och en tiondel av staden störtade samman. Vid jordbävningen dödades 7 000 människor. De som överlevde greps av skräck och gav ära åt himlens Gud."},{"book":"Uppenbarelseboken","chapter":"11","verse":"14","text":"Det andra veropet är över. Se, det tredje [och sista veropet, se Upp 8:13] kommer snart (snabbt)."},{"book":"Uppenbarelseboken","chapter":"11","verse":"15","text":"Den sjunde ängeln blåste i sin basun. Då hördes starka röster i himlen:"},{"book":"Uppenbarelseboken","chapter":"11","verse":"16","text":"De tjugofyra äldste som satt på sina troner inför Gud föll ner på sina ansikten och tillbad Gud."},{"book":"Uppenbarelseboken","chapter":"11","verse":"17","text":"De sade:"},{"book":"Uppenbarelseboken","chapter":"11","verse":"18","text":"Folken vredgades,"},{"book":"Uppenbarelseboken","chapter":"11","verse":"19","text":"Guds tempel i himlen öppnades, och hans förbundsark blev synlig i hans tempel, och det kom blixtar, dån, åska, jordbävning och stora hagel."}]}