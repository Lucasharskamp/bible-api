{"data":[{"book":"Korinti I","chapter":"16","verse":"1","text":"Wo xa kɔbiri malan sɛniyɛntɔɛe bɛ, alɔ n Galati bɔxi danxaniyatɔɛ ɲamae yamarixi ki naxɛ."},{"book":"Korinti I","chapter":"16","verse":"2","text":"Kankan xa kɔbiri nde sa a xati ma a harige bɛrɛ ra sande lɔxɔɛ birin, alako kɔbiri xa gɛ malande beenun n fa tɛmui."},{"book":"Korinti I","chapter":"16","verse":"3","text":"N na fa, n bataaxɛ soma mixie yi ra wo naxee sugandima kɔbiri xaninfe ra Darisalamu."},{"book":"Korinti I","chapter":"16","verse":"4","text":"Xa a lanma n fan xa siga, muxu birin na a ra."},{"book":"Korinti I","chapter":"16","verse":"5","text":"N na dangi Masedon bɔxi ra, alɔ n wama a xɔn ma ki naxɛ, n fama nɛ wo yire."},{"book":"Korinti I","chapter":"16","verse":"6","text":"Tɛmunde n saxanyi raba wo xɔnyi, xa na mu a ra n ɲɛmɛ radangi naa, alako wo xa nɔ n malide n ma biyaasi kui."},{"book":"Korinti I","chapter":"16","verse":"7","text":"Xa Ala tin, n mu findima dangimixi tun na. A xɔli n ma n xa lu wo yire dondoronti."},{"book":"Korinti I","chapter":"16","verse":"8","text":"Kɔnɔ n xa lu be Efɛsɛ han Xɛ Xabɛ Sali xa ba a ra,"},{"book":"Korinti I","chapter":"16","verse":"9","text":"barima n ma wali na sɔɔnɛyafe, hali n yaxuie to wuyaxi n bɛ."},{"book":"Korinti I","chapter":"16","verse":"10","text":"Xa Timote fa wo yire, wo a rasɛnɛ alako a naxa fa gaaxu wo ya ra, barima a walima Marigi nan bɛ alɔ n tan."},{"book":"Korinti I","chapter":"16","verse":"11","text":"Mixi yo naxa yo a ma. Wo xa a mali a xa biyaasi kui alako a xa n li bɔɲɛsa kui. N tan nun n ngaxakerenyie na a mamɛfe."},{"book":"Korinti I","chapter":"16","verse":"12","text":"Wo xa a kolon n bara won ngaxakerenyi Apolosi karaxan a xa siga wo yire a nun danxaniyatɔɛ ndee. A singe a mu nu tinxi, kɔnɔ yakɔsi a bara natɛ tongo a xa siga a na fɛɛrɛ sɔtɔ tɛmui naxɛ."},{"book":"Korinti I","chapter":"16","verse":"13","text":"Wo xa wo yɛtɛ mato, wo xa wo xa danxaniya rasabati, wo xa limaniya, wo xa wo sɛnbɛ so."},{"book":"Korinti I","chapter":"16","verse":"14","text":"Wo xa fe birin naba xanunteya ra."},{"book":"Korinti I","chapter":"16","verse":"15","text":"N ngaxakerenyie, n xa marasi nde sa na xun ma. Wo a kolon a Sitefana xa denbaya nan singe danxaniya Akayi bɔxi ma. E bara wali sɛniyɛntɔɛe bɛ ki fanyi ra."},{"book":"Korinti I","chapter":"16","verse":"16","text":"Wo xa lu na mixi mɔɔli xa yaamari bun ma, a nun mixi naxan birin Ala xa wali rabama."},{"book":"Korinti I","chapter":"16","verse":"17","text":"N bara ɲɛlɛxin Sitefana, Forotunatu, nun Axayikusu fafe ra, barima e bara n mali wo xanbi."},{"book":"Korinti I","chapter":"16","verse":"18","text":"E bara limaniya fi won birin ma. Wo xa na kolon e bɛ."},{"book":"Korinti I","chapter":"16","verse":"19","text":"Danxaniyatɔɛ ɲama naxee na Asi bɔxi ma e bara wo xɛɛbu. Akila, Pirisila, nun danxaniyatɔɛ ɲama naxan e malanma e xɔnyi, e fan bara wo xɛɛbu Marigi xili ra."},{"book":"Korinti I","chapter":"16","verse":"20","text":"Ngaxakerenyi naxee na be, e birin wo xɛɛbu. Wo xa wo bore xɛɛbu danxaniyatɔɛe xa xanunteya kui."},{"book":"Korinti I","chapter":"16","verse":"21","text":"N tan Pɔlu bara yi xɛɛbui sɛbɛ n yɛtɛ bɛlɛxɛ ra."},{"book":"Korinti I","chapter":"16","verse":"22","text":"Ɲaxankatɛ xa lu mixi bɛ naxan mu Marigi xanuma. Won Marigi xa fa."},{"book":"Korinti I","chapter":"16","verse":"23","text":"Marigi Isa xa hinnɛ wo ra."},{"book":"Korinti I","chapter":"16","verse":"24","text":"N bara wo xanu Ala xa Mixi Sugandixi Isa xili ra. Amina."}]}