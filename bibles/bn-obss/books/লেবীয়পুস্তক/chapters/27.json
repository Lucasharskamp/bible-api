{"data":[{"book":"লেবীয় পুস্তক","chapter":"27","verse":"1","text":"সদাপ্রভু মোশিকে বললেন,"},{"book":"লেবীয় পুস্তক","chapter":"27","verse":"2","text":"“ইস্রায়েলীদের সঙ্গে তুমি কথা বলো ও তাদের জানিয়ে দাও: ‘যদি কেউ সদাপ্রভুর উদ্দেশে কোনো একজনকে উৎসর্গ করবার জন্য সমতুল্য মূল্য দিয়ে এক বিশেষ মানত করে,"},{"book":"লেবীয় পুস্তক","chapter":"27","verse":"3","text":"তাহলে কুড়ি থেকে ষাট বছরের মধ্যে বয়স্ক কোনো এক পুরুষের মূল্য হিসেবে সে পঞ্চাশ শেকল27:3 প্রায় 575 গ্রাম রুপো ধার্য করবে, যা পবিত্রস্থানের শেকল27:3 প্রায় 12 গ্রাম অনুসারে হবে,"},{"book":"লেবীয় পুস্তক","chapter":"27","verse":"4","text":"একজন নারীর ক্ষেত্রে তাকে ত্রিশ শেকল27:4 প্রায় 345 গ্রাম মূল্য ধার্য করতে হবে।"},{"book":"লেবীয় পুস্তক","chapter":"27","verse":"5","text":"যদি পাঁচ থেকে কুড়ি বছরের মধ্যে বয়স্ক কোনো এক ব্যক্তিকে উৎসর্গ করতে হয়, তাহলে পুরুষের ক্ষেত্রে কুড়ি শেকল27:5 প্রায় 230 গ্রাম এবং নারীর ক্ষেত্রে দশ শেকল27:5 প্রায় 115 গ্রাম ধার্য করতে হবে।"},{"book":"লেবীয় পুস্তক","chapter":"27","verse":"6","text":"যদি এক মাস ও পাঁচ বছরের মধ্যে যে কোনো বয়সি কেউ থাকে, তাহলে পুরুষের ক্ষেত্রে পাঁচ শেকল27:6 প্রায় 58 গ্রাম রুপো ও নারীর ক্ষেত্রে তিন শেকল27:6 প্রায় 35 গ্রাম রুপো ধার্য করতে হবে।"},{"book":"লেবীয় পুস্তক","chapter":"27","verse":"7","text":"যদি কারও বয়স ষাট অথবা তদূর্ধ্ব হয়, তাহলে পুরুষের ক্ষেত্রে পনেরো শেকল27:7 প্রায় 175 গ্রাম ও নারীর ক্ষেত্রে দশ শেকল ধার্য করতে হবে।"},{"book":"লেবীয় পুস্তক","chapter":"27","verse":"8","text":"যদি কেউ মানত করে, অথচ অত্যন্ত দরিদ্রতার কারণে নির্দিষ্ট পরিমাণ মূল্য দিতে অসমর্থ হয়, তাহলে সেই নির্দিষ্ট ব্যক্তিকে যাজকের কাছে আনা হবে এবং মানতকারীর সামর্থ্য অনুযায়ী সেই ব্যক্তির পক্ষে যাজক মূল্য নির্ধারণ করবে।"},{"book":"লেবীয় পুস্তক","chapter":"27","verse":"9","text":"“ ‘একটি পশু দিয়ে যদি সে মানত করে, সদাপ্রভুর উদ্দেশে এক উপহাররূপে সেই মানত গ্রহণযোগ্য। সদাপ্রভুর উদ্দেশে দত্ত এমন এক পশু পবিত্র হয়।"},{"book":"লেবীয় পুস্তক","chapter":"27","verse":"10","text":"সে যেন পরিবর্তন না করে, অথবা বিকল্পরূপে মন্দের স্থানে ভালো কিংবা ভালোর স্থানে মন্দ পশু জোগান না দেয়। যদি সে একটিরও পক্ষে অন্য পশু বিকল্পরূপে দেয়, তাহলে বিকল্প দুটিই পবিত্র হয়।"},{"book":"লেবীয় পুস্তক","chapter":"27","verse":"11","text":"যদি তার মানত করা পশু আনুষ্ঠানিকভাবে অশুচি হয়, যদি তা সদাপ্রভুর উদ্দেশে এক উপহাররূপে গ্রহণযোগ্য না হয়, তাহলে ওই পশুকে অবশ্যই যাজকের কাছে নিয়ে যেতে হবে।"},{"book":"লেবীয় পুস্তক","chapter":"27","verse":"12","text":"পশুটি ভালো অথবা মন্দ, সে বিষয়ের গুণাগুণ যাজক বিচার করবে। পরে যাজক দ্বারা নিরূপিত মূল্য অনুযায়ী পশুর মূল্য নির্ধারিত হবে।"},{"book":"লেবীয় পুস্তক","chapter":"27","verse":"13","text":"পশুর মালিক যদি পশুকে মুক্ত করতে চায়, নিরূপিত মূল্যের পঞ্চমাংশ সে অবশ্যই অতিরিক্ত দেবে।"},{"book":"লেবীয় পুস্তক","chapter":"27","verse":"14","text":"“ ‘যদি কোনো পুরুষ পবিত্র বস্তুরূপে তার বাড়ি সদাপ্রভুর উদ্দেশে উৎসর্গ করে তাহলে ভালো অথবা মন্দ বাড়িটির গুণাগুণ যাজক বিচার করবে; যাজক দ্বারা নির্ধারিত মূল্য মেনে নেওয়া হবে।"},{"book":"লেবীয় পুস্তক","chapter":"27","verse":"15","text":"যদি উৎসর্গকারী তার বাড়ি মুক্ত করে, তাহলে নিরূপিত মূল্যের অতিরিক্ত পঞ্চমাংশ সে অবশ্যই দেবে। বাড়িটি পুনরায় তার হবে।"},{"book":"লেবীয় পুস্তক","chapter":"27","verse":"16","text":"“ ‘যদি কোনো পুরুষ তার অধিকৃত ক্ষেতের অংশবিশেষ সদাপ্রভুর উদ্দেশে উৎসর্গ করে, সেই ক্ষেতে বপনীয় বীজের পরিমাণানুসারে ক্ষেতটির মূল্য নিরূপিত হবে—এক হোমর27:16 প্রায় 135 কিলোগ্রাম যবের বীজের জন্য পঞ্চাশ শেকল রুপো।"},{"book":"লেবীয় পুস্তক","chapter":"27","verse":"17","text":"অর্ধশত বছর চলাকালীন যদি সে তার ক্ষেত উৎসর্গ করে, তাহলে ক্ষেতটির নিরূপিত মূল্য অপরিবর্তিত থাকবে।"},{"book":"লেবীয় পুস্তক","chapter":"27","verse":"18","text":"কিন্তু যদি অর্ধশতবার্ষিকীর পরে সে তার ক্ষেত উৎসর্গ করে, পরবর্তী অর্ধশতবার্ষিকী না আসা পর্যন্ত বছরগুলির সংখ্যা অনুযায়ী যাজক মূল্য নির্ধারণ করবে এবং নির্ধারিত মূল্য হ্রাস পাবে।"},{"book":"লেবীয় পুস্তক","chapter":"27","verse":"19","text":"উৎসর্গকারী যদি তার ক্ষেত মুক্ত করতে চায়, ক্ষেতটির মূল্যের অতিরিক্ত পঞ্চমাংশ সে অবশ্যই দেবে এবং ক্ষেতটি আবার তার হয়ে যাবে।"},{"book":"লেবীয় পুস্তক","chapter":"27","verse":"20","text":"অন্যদিকে, যদি সে তার ক্ষেত মুক্ত না করে, অথবা অন্য কারও কাছে ক্ষেতটি বিক্রি করে, তাহলে তা কখনও মুক্ত হবে না।"},{"book":"লেবীয় পুস্তক","chapter":"27","verse":"21","text":"অর্ধশতবার্ষিকীতে ক্ষেত মুক্ত হলে তা হবে পবিত্র, যেন সদাপ্রভুর উদ্দেশে বিকশিত এক ক্ষেত; এটি হবে যাজকদের সম্পত্তি।"},{"book":"লেবীয় পুস্তক","chapter":"27","verse":"22","text":"“ ‘যদি কোনো এক পুরুষ তার কেনা একটি ক্ষেত সদাপ্রভুর উদ্দেশে উৎসর্গ করে, যা তার পৈতৃক ভূমির অংশ নয়,"},{"book":"লেবীয় পুস্তক","chapter":"27","verse":"23","text":"অর্ধশত বছর পর্যন্ত যাজক সেই ক্ষেতটির মূল্য নির্ধারণ করবে এবং সেই মালিককে তার মূল্য সেদিন দিতে হবে যা সদাপ্রভুর উদ্দেশে পবিত্র বলে বিবেচিত হবে।"},{"book":"লেবীয় পুস্তক","chapter":"27","verse":"24","text":"পঞ্চাশতম বছরে ক্ষেতটি পূর্ব অধিকারে যাবে, যার নিকট থেকে সে ক্ষেতটি কিনেছিল অর্থাৎ পূর্বাধিকারী সেই ক্ষেত পাবে।"},{"book":"লেবীয় পুস্তক","chapter":"27","verse":"25","text":"পবিত্রস্থানের শেকল অনুযায়ী প্রত্যেক বিষয়ের মূল্য নিরূপিত হবে, প্রতি শেকলে কুড়ি গেরা।"},{"book":"লেবীয় পুস্তক","chapter":"27","verse":"26","text":"“ ‘অন্যদিকে, প্রথমজাত কোনো পশুকে কেউ উৎসর্গ করতে পারবে না, যেহেতু প্রথমজাত সদাপ্রভুর অধিকার; ষাঁড় অথবা মেষ যা জন্মাবে, তা প্রভুর।"},{"book":"লেবীয় পুস্তক","chapter":"27","verse":"27","text":"যদি তা এক অশুচি পশু হয়, তাহলে নিরূপিত মূল্যে সে আবার প্রথমজাতকে কিনবে, এর মূল্যের অতিরিক্ত পঞ্চমাংশ সে দেবে। যদি পশুটিকে সে মুক্ত না করে, তাহলে নিরূপিত মূল্যে ওই পশুকে বিক্রি করতে হবে।"},{"book":"লেবীয় পুস্তক","chapter":"27","verse":"28","text":"“ ‘কিন্তু কোনো ব্যক্তি নিজের সর্বস্ব থেকে—মানুষ কিংবা পশু কিংবা পৈতৃক সম্পত্তি—সদাপ্রভুর উদ্দেশে উৎসর্গীকৃত করে; তা বিক্রি বা মুক্ত করা যাবে না; সদাপ্রভুর উদ্দেশে নিবেদিত সবকিছুই অতি পবিত্র।"},{"book":"লেবীয় পুস্তক","chapter":"27","verse":"29","text":"“ ‘ধ্বংসাত্মক কর্মে লিপ্ত কোনো বর্জিত ব্যক্তির বন্দিত্বমোচন হবে না; তাকে মৃত্যুদণ্ড পেতেই হবে।"},{"book":"লেবীয় পুস্তক","chapter":"27","verse":"30","text":"“ ‘ভূমি থেকে উৎপন্ন সবকিছুর দশমাংশ মাটি থেকে উৎপন্ন খাদ্যশস্য অথবা গাছের ফল, সমস্তই সদাপ্রভুর। উৎপাদিত সবকিছু সদাপ্রভুর উদ্দেশে পবিত্র।"},{"book":"লেবীয় পুস্তক","chapter":"27","verse":"31","text":"যদি কোনো পুরুষ তার দশমাংশের কিছুটা মুক্ত করে, তাহলে দশমাংশ মূল্যের অতিরিক্ত পঞ্চমাংশ সে অবশ্যই দেবে।"},{"book":"লেবীয় পুস্তক","chapter":"27","verse":"32","text":"গরু ও মেষের সম্পূর্ণ দশমাংশ মেষপালকের চরাণী পাওয়া প্রত্যেক দশটি পশু সদাপ্রভুর উদ্দেশে পবিত্র হবে।"},{"book":"লেবীয় পুস্তক","chapter":"27","verse":"33","text":"সে মন্দ পশুদের মধ্য থেকে ভালো পশু বেছে নেবে না, অথবা বিকল্প বিধান নেবে না। যদি সে বিকল্প উপায় গ্রহণ করে, তাহলে পশু ও তাদের বিকল্প উভয়ই পবিত্র হবে এবং তাদের মুক্ত করা যাবে না।’ ”"},{"book":"লেবীয় পুস্তক","chapter":"27","verse":"34","text":"সদাপ্রভুর এই আদেশগুলি ইস্রায়েলীদের জন্য সীনয় পর্বতে মোশিকে দেওয়া হল।"}]}