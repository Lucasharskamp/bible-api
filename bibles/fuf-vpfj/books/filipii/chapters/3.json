{"data":[{"book":"FILIPII","chapter":"3","verse":"1","text":"Ka rawnoode, yo musiɓɓe an, weltoree Joomiraaɗo on. Ko fii tampintaa lan ka mi fillitoo windangol on, ko fii ɗun ko ko dandata on."},{"book":"FILIPII","chapter":"3","verse":"2","text":"Awa reenee e dawaaɗi ɗin, reenoɗon e gollooɓe bonɓe ɓen, reenoɗon e barajeliiɓe ɓen."},{"book":"FILIPII","chapter":"3","verse":"3","text":"Ko fii, sunninaaɓe tigi-tigiiɓe ɓen ko enen, enen ɓee rewirooɓe Alla Ruuhu makko on, enen ɓee mantorɓe Iisaa Almasiihu on, enen ɓee ɓe hooloraa ɓandu mun."},{"book":"FILIPII","chapter":"3","verse":"4","text":"E hin-le min kadi, miɗo waawunoo fawude hoolaare an nden e ɓandu an ndun."},{"book":"FILIPII","chapter":"3","verse":"5","text":"Ko fii mi sunninano ka ɲalaande jeetataɓere. Ko mi jibinannde *Isra'iila ka bolondaa *Buniyamiinu, ƴiiƴan *Aabirayanke tigi. Fii telen-ma ka teddingol Sariya Muusaa on, miɗo tawdanoo e *Fariisiyaaɓe ɓen."},{"book":"FILIPII","chapter":"3","verse":"6","text":"Hakkee ko mi himmunoo, mi cukkotono gomɗinɓe Iisaa ɓen, e ley yamiroore Sariya on, tawi mi felnaaki."},{"book":"FILIPII","chapter":"3","verse":"7","text":"Kono ko wonannoo mi tono kon, mi jogori ɗun wa meere sabu *Almasiihu on."},{"book":"FILIPII","chapter":"3","verse":"8","text":"Awa kadi mi jogorii fow wa meere e nder eɓɓindirgol ɗun e gandal mawngal fii Iisaa Almasiihu on, on Joomi an. Ko sabu makko mi tertori piiji ɗin fow, mi jogori ɗi fow wa tuuɗe, fii no mi heɓira Almasiihu on,"},{"book":"FILIPII","chapter":"3","verse":"9","text":"e no mi humondirira e makko. Hinaa sabu kuuɗe an ɗen maa sabu ɗoftagol Sariya Muusaa on waɗi si ko mi feewuɗo, kono ko sabu gomɗingol Almasiihu on waɗi si ko mi feewuɗo, ɗun ko ngal peewal iwrungal ka Alla, sabu gomɗinal."},{"book":"FILIPII","chapter":"3","verse":"10","text":"Faandaare an nden ko andugol mo kanko Almasiihu on, anda bawgal immintineede makko nden, mi hawtida e makko tampereeji makko ɗin, mi wa'a wa makko ka mayde makko,"},{"book":"FILIPII","chapter":"3","verse":"11","text":"e dow tama'u immintineede e hakkunde mayɓe ɓen."},{"book":"FILIPII","chapter":"3","verse":"12","text":"Hinaa fii mi heɓii ko mi faandanii kon, maa mi hewtii ka timmoode, kono miɗo jokki yaarugol yeeso fii no mi hendoroya kon ko Iisaa Almasiihu noddirimmi fii mun."},{"book":"FILIPII","chapter":"3","verse":"13","text":"Min tigi non, yo musiɓɓe an, mi tanƴinaaki wonde mi hendike ɗun taho. Kono miɗo waɗi huunde wootere: yejjitugol fii ko feƴƴi kon, pooɗanoo ko woni yeeso kon."},{"book":"FILIPII","chapter":"3","verse":"14","text":"Miɗo dogande timmoode nden, fii no mi heɓira njoddi ndi Alla noddiri en fii mun ka kammu ndin rewrude e Iisaa Almasiihu on."},{"book":"FILIPII","chapter":"3","verse":"15","text":"Enen mokobaaɓe e gomɗinal ɓen fow, heɓen sifa ngoo miijo. Si tawii non e toɓɓe goo hiɗon mari miijooji luutondirɗi e ɗunɗoo, haray Alla ɓanginanay on fii nden toɓɓere ɗon."},{"book":"FILIPII","chapter":"3","verse":"16","text":"Ko woni tun, ɓay en ardii haa ɗoo, yaaden yaadu wooturu."},{"book":"FILIPII","chapter":"3","verse":"17","text":"Wonee ɲembooɓe lan, yo musiɓɓe. Ƴetton misal e ɓen wuurirɓe wano men wuuriri non."},{"book":"FILIPII","chapter":"3","verse":"18","text":"No woodi ɗuuɗuɓe wonirɓe ngayngu *leggal altindiraangal Almasiihu on ngal. Mi wowlanii on ɗun soono woo. Jooni kadi, miɗo wowlude ɗun e hoore miɗo wulla."},{"book":"FILIPII","chapter":"3","verse":"19","text":"Sakkitoode maɓɓe nden ko halkagol, ko deedi maɓɓe ɗin woni alla maɓɓe on, hiɓe waɗi darja maɓɓe on ka hersinta ɓe, awa kadi ko fii piiji oo aduna tun ɓe miijotoo."},{"book":"FILIPII","chapter":"3","verse":"20","text":"Enen, ko en jeyaaɓe ka aljanna ka Dandoowo mo habborɗen hawjere on iwata ton, ɗun ko Iisaa Almasiihu Joomi on,"},{"book":"FILIPII","chapter":"3","verse":"21","text":"on wayliroyoowo ɓalli men lo'uɗi ɗin bawgal makko waawayngal yankingol kala huunde e ley makko ngal, o nandintina ɗi e ɓandu makko darjundu ndun."}]}