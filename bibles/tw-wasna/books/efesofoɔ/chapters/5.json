{"data":[{"book":"Efesofoɔ","chapter":"5","verse":"1","text":"Esiane sɛ moyɛ Onyankopɔn mma a ɔdɔ wɔn no enti, monsuasua no"},{"book":"Efesofoɔ","chapter":"5","verse":"2","text":"na motena ase ɔdɔ mu sɛdeɛ Kristo dɔɔ yɛn, na ɔde ne nkwa too hɔ maa yɛn sɛ afɔrebɔdeɛ a ɛyɛ hwam ma Onyankopɔn no."},{"book":"Efesofoɔ","chapter":"5","verse":"3","text":"Nanso ɛnsɛ sɛ wɔte adwamammɔ anaa afideɛ anaa anibereɛ ho asɛm wɔ mo mu, ɛfiri sɛ yeinom mfata Onyankopɔn nkurɔfoɔ kronkron."},{"book":"Efesofoɔ","chapter":"5","verse":"4","text":"Saa ara nso na ɛmfata sɛ moka kasa efi, ahuhusɛm anaa sɛ moyi nsɛnkwaafi, mmom monna ase."},{"book":"Efesofoɔ","chapter":"5","verse":"5","text":"Monnya nteaseɛ sɛ, obiara a ɔbɔ adwaman na ɔyɛ afideɛ, na ɔyɛ oniberefoɔ (anibereɛ yɛ abosonsom) no rennya kyɛfa biara wɔ Kristo ne Onyankopɔn Ahennie no mu bi."},{"book":"Efesofoɔ","chapter":"5","verse":"6","text":"Mommma obiara mfa nsɛm a aba nni mu nnaadaa mo. Ɛfiri sɛ, saa nneɛma no na ɛma Onyankopɔn bo fu wɔn a wɔyɛ asoɔden no."},{"book":"Efesofoɔ","chapter":"5","verse":"7","text":"Enti, mo ne saa nnipa no nnyɛ biribiara."},{"book":"Efesofoɔ","chapter":"5","verse":"8","text":"Ɛberɛ bi na moyɛ esum, nanso seesei deɛ, moyɛ hann wɔ Awurade mu. Ne saa enti montena ase sɛ hann mma."},{"book":"Efesofoɔ","chapter":"5","verse":"9","text":"Ɛfiri sɛ, hann no ma moyɛ papa, teneneefoɔ ne nokwafoɔ,"},{"book":"Efesofoɔ","chapter":"5","verse":"10","text":"na ɛhwehwɛ deɛ ɛsɔ Awurade ani."},{"book":"Efesofoɔ","chapter":"5","verse":"11","text":"Montwe mo ho mfiri nneɛma hunu a wɔyɛ wɔ esum mu ho, na mompa ho ntoma."},{"book":"Efesofoɔ","chapter":"5","verse":"12","text":"Ɛyɛ aniwu sɛ wɔbɔ nneɛma a asoɔdenfoɔ yɛ no esum mu no so."},{"book":"Efesofoɔ","chapter":"5","verse":"13","text":"Nanso sɛ hann no tɔ wɔn so a, yɛbɛhunu nnebɔne biara a wɔyɛ."},{"book":"Efesofoɔ","chapter":"5","verse":"14","text":"Ɛfiri sɛ, hann da biribiara adi. Enti na wɔaka sɛ,"},{"book":"Efesofoɔ","chapter":"5","verse":"15","text":"Enti, monhwɛ mo akwan yie, ɛnyɛ sɛ wɔn a wɔnnim nyansa, na mmom sɛ wɔn a wɔnim nyansa."},{"book":"Efesofoɔ","chapter":"5","verse":"16","text":"Monyɛ mo akwannya biara so adeɛ, ɛfiri sɛ, nna yi yɛ nna bɔne."},{"book":"Efesofoɔ","chapter":"5","verse":"17","text":"Monnyɛ adwenem herɛfoɔ, na mmom monte Awurade apɛdeɛ ase."},{"book":"Efesofoɔ","chapter":"5","verse":"18","text":"Monnnom nsã mmmoro na amfa mo ankɔ ahohwiebɔ mu. Na mmom, momma Honhom no nhyɛ mo ma."},{"book":"Efesofoɔ","chapter":"5","verse":"19","text":"Momfa nnwom, ayɛyie nnwom ne honhom mu nnwom nkasa nkyerɛ mo ho mo ho. Monto dwom mma Awurade na monkamfo no wɔ akoma mu,"},{"book":"Efesofoɔ","chapter":"5","verse":"20","text":"na monna Agya Onyankopɔn ase ɛberɛ biara wɔ biribiara ho wɔ yɛn Awurade Yesu Kristo din mu."},{"book":"Efesofoɔ","chapter":"5","verse":"21","text":"Momfiri anidie a mowɔ ma Kristo mu, mmrɛ mo ho ase mma mo ho mo ho."},{"book":"Efesofoɔ","chapter":"5","verse":"22","text":"Ɔyerenom, mommrɛ mo ho ase mma mo kununom sɛdeɛ mobrɛ mo ho ase ma Awurade no,"},{"book":"Efesofoɔ","chapter":"5","verse":"23","text":"ɛfiri sɛ okunu yɛ ɔyere no ti sɛdeɛ Kristo yɛ asafo no ti ne ne Gyefoɔ no. Asafo no yɛ Kristo onipadua."},{"book":"Efesofoɔ","chapter":"5","verse":"24","text":"Sɛdeɛ asafo no brɛ ne ho ase ma Kristo no, saa ara na ɛsɛ sɛ ɔyerenom brɛ wɔn ho ase wɔ biribiara mu ma wɔn kununom."},{"book":"Efesofoɔ","chapter":"5","verse":"25","text":"Okununom, monnodɔ mo yerenom sɛdeɛ Kristo dɔɔ asafo no na ɔde ne kra too hɔ maa no,"},{"book":"Efesofoɔ","chapter":"5","verse":"26","text":"na ɔnam asɛm no so de nsuo dwaree no yɛɛ no kronkron,"},{"book":"Efesofoɔ","chapter":"5","verse":"27","text":"de maa ne ho sɛ asafo a ɛhyerɛn, a ɛnni nkekaawa anaasɛ mponponoyɛ anaasɛ ɛdɛm biara, na mmom ɛyɛ kronkron a ɛnni sintɔ."},{"book":"Efesofoɔ","chapter":"5","verse":"28","text":"Saa ara na ɛsɛ sɛ mmarima dɔ wɔn yerenom sɛdeɛ wɔdɔ wɔn onipadua no. Ɔbarima a ɔdɔ ne yere no dɔ nʼankasa ne ho."},{"book":"Efesofoɔ","chapter":"5","verse":"29","text":"Obiara ntane ne ho. Mmom, ɔma no aduane hwɛ no yie sɛdeɛ Kristo yɛ asafo no,"},{"book":"Efesofoɔ","chapter":"5","verse":"30","text":"na yɛn nso yɛyɛ ne onipadua no ho akwaa."},{"book":"Efesofoɔ","chapter":"5","verse":"31","text":"“Yei enti, ɔbarima bɛgya nʼagya ne ne maame, na ɔde ne ho akɔbɔ ne yere na wɔn baanu no nyinaa abɛyɛ honam baako.”"},{"book":"Efesofoɔ","chapter":"5","verse":"32","text":"Yei yɛ ahintasɛm a emu dɔ, nanso mereka Kristo ne asafo no ho asɛm."},{"book":"Efesofoɔ","chapter":"5","verse":"33","text":"Enti, ɛsɛ sɛ okunu biara dɔ ne yere sɛ nʼankasa ne ho, na ɔyere biara nso de anidie ma ne kunu."}]}