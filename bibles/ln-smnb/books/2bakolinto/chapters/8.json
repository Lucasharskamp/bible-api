{"data":[{"book":"2 Bakolinto","chapter":"8","verse":"1","text":"Bandeko, tolingi koyebisa bino ndenge nini Nzambe atalisaki ngolu na Ye epai ya Mangomba ya Masedwane."},{"book":"2 Bakolinto","chapter":"8","verse":"2","text":"Atako bazalaki na mikakatano ya ndenge na ndenge, kasi batondisamaki na esengo oyo eleka ndelo ; mpe kati na bobola na bango ya makasi, bapesaki makabo mingi koleka."},{"book":"2 Bakolinto","chapter":"8","verse":"3","text":"Nazali kotatola ete bapesaki kolanda makoki na bango, mpe bapesaki kutu koleka. Bapesaki yango na kotindika te"},{"book":"2 Bakolinto","chapter":"8","verse":"4","text":"mpe basengaki biso kutu na molende nyonso ete tosalela bango ngolu ya kosangana elongo na biso kati na mosala ya kosunga basantu."},{"book":"2 Bakolinto","chapter":"8","verse":"5","text":"Basalaki koleka ndenge tokanisaki : bamipesaki liboso, bango moko, epai ya Nkolo, mpe sima, epai na biso, kolanda mokano ya Nzambe."},{"book":"2 Bakolinto","chapter":"8","verse":"6","text":"Boye, tosengaki na Tito ete akomisa kino na suka mosala yango ya kosunga, ndenge abandaki yango kati na bino."},{"book":"2 Bakolinto","chapter":"8","verse":"7","text":"Kasi mpo ete bozali kokoba kokende liboso kati na makambo nyonso lokola kondima, liloba, boyebi, molende kati na makambo nyonso, bolingo na biso mpo na bino, tomoni ete boluka mpe kokende liboso kati na mosala yango ya kosunga."},{"book":"2 Bakolinto","chapter":"8","verse":"8","text":"Nazali kopesa bino mitindo te, kasi nazali nde koluka komeka bosolo ya bolingo na bino na kokokanisa yango na molende ya bato mosusu."},{"book":"2 Bakolinto","chapter":"8","verse":"9","text":"Pamba te boyebi ndenge nini Yesu-Klisto, Nkolo na biso, atalisaki ngolu na Ye epai na biso : Ye oyo azalaki mozwi, amikomisaki mobola mpo na bolamu na bino, mpo ete bokoma bazwi na nzela ya bobola na Ye."},{"book":"2 Bakolinto","chapter":"8","verse":"10","text":"Boye, kati na likambo oyo etali kosunga, botala likanisi na ngai na tina na oyo eleki malamu mpo na bino : na mobu oyo esili koleka, bozalaki bato ya liboso, kaka mpo na kosunga te, kasi mpe mpo na kozwa mokano ya kosalaka bongo."},{"book":"2 Bakolinto","chapter":"8","verse":"11","text":"Boye, bokokisa sik’oyo likambo yango kolanda makoki na bino ; molende oyo bozalaki na yango mpo na kolinga kosunga, bomonisa yango mpe na kokokisaka likambo yango."},{"book":"2 Bakolinto","chapter":"8","verse":"12","text":"Pamba te soki mokano ya malamu ezali, Nzambe andimaka likabo oyo moto apesi na motema malamu kolanda oyo azali na yango, kasi kolanda te oyo azali na yango te."},{"book":"2 Bakolinto","chapter":"8","verse":"13","text":"Posa na biso ezali te ya koluka ete bino bomona pasi mpo ete bato mosusu bazala na esengo, kasi ezali kaka ya koluka ete bokokana."},{"book":"2 Bakolinto","chapter":"8","verse":"14","text":"Mpo na tango oyo, lokola bozali kati na bofuluki, bokoki kosunga bato na biloko oyo bazali na yango na bosenga. Mokolo mosusu, tango bango mpe bakozala kati na bofuluki, bakosunga bino na biloko oyo bokozala na yango na bosenga. Na ndenge wana nde bokokokana,"},{"book":"2 Bakolinto","chapter":"8","verse":"15","text":"kolanda ndenge ekomama :"},{"book":"2 Bakolinto","chapter":"8","verse":"16","text":"Tika ete Nzambe apesamela matondi mpo ete atie kati na motema ya Tito bolingo monene mpo na bino, ndenge tozali na yango mpo na bino !"},{"book":"2 Bakolinto","chapter":"8","verse":"17","text":"Pamba te Tito ayambaki na esengo makasi likanisi oyo topesaki ye ya koya epai na bino ; mpe ezali na mokano na ye moko nde ayei epai na bino."},{"book":"2 Bakolinto","chapter":"8","verse":"18","text":"Elongo na ye, tozali kotinda ndeko oyo Mangomba nyonso ekumisaka mpo na Sango Malamu."},{"book":"2 Bakolinto","chapter":"8","verse":"19","text":"Lisusu, ezali Mangomba nde eponaki ye mpo ete azala moninga na biso ya mobembo kati na mosala oyo ya kosunga. Tozali kosala mosala yango mpo na lokumu ya Ye moko Nkolo, mpe mpo na kolakisa molende na biso ya kosunga bino."},{"book":"2 Bakolinto","chapter":"8","verse":"20","text":"Tozali kosala nyonso oyo ekoki mpo ete batonga biso te mpo na lolenge na biso ya kosalela ebele yango ya makabo."},{"book":"2 Bakolinto","chapter":"8","verse":"21","text":"Pamba te totondi na posa makasi ya kozala na etamboli ezanga pamela, na miso ya Nkolo kaka te, kasi mpe na miso ya bato."},{"book":"2 Bakolinto","chapter":"8","verse":"22","text":"Elongo na bango, tozali kotinda ndeko na biso, oyo tondimaka mbala na mbala bolingo na ye. Mpe na mbala oyo, azali na yango lisusu koleka, pamba te azali penza kotiela bino motema."},{"book":"2 Bakolinto","chapter":"8","verse":"23","text":"Tito azali molingami mpe moninga na ngai ya mosala kati na bino, kasi bandeko na biso bazali batindami ya Mangomba mpe nkembo ya Klisto."},{"book":"2 Bakolinto","chapter":"8","verse":"24","text":"Yango wana, bolakisa bango elembo ya bolingo na bino mpo ete Mangomba nyonso endima mpe eyeba ete tomikumisaka na pamba te na tina na bino liboso na bango."}]}