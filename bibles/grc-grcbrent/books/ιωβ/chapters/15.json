{"data":[{"book":"ΙΩΒ","chapter":"15","verse":"1","text":"Ὑπολαβὼν δὲ Ἐλιφὰζ ὁ Θαιμανίτης, λέγει,"},{"book":"ΙΩΒ","chapter":"15","verse":"2","text":"Πότερον σοφὸς ἀπόκρισιν δώσει συνέσεως πνεῦμα, καὶ ἐνέπλησε πόνον γαστρὸς,"},{"book":"ΙΩΒ","chapter":"15","verse":"3","text":"ἐλέγχων ἐν ῥήμασιν οἷς οὐ δεῖ, καὶ ἐν λόγοις οἷς οὐδὲν ὄφελος;"},{"book":"ΙΩΒ","chapter":"15","verse":"4","text":"Οὐ καὶ σὺ ἀπεποιήσω φόβον, συνετελέσω δὲ ῥήματα τοιαῦτα ἔναντι τοῦ Κυρίου;"},{"book":"ΙΩΒ","chapter":"15","verse":"5","text":"Ἔνοχος εἶ ῥήμασι στόματός σου, οὐδὲ διέκρινας ῥήματα δυναστῶν."},{"book":"ΙΩΒ","chapter":"15","verse":"6","text":"Ἐλέγξαι σε τὸ σὸν στόμα καὶ μὴ ἐγὼ, τὰ δὲ χείλη σου καταμαρτυρήσουσι σου."},{"book":"ΙΩΒ","chapter":"15","verse":"7","text":"Τί γάρ; μὴ πρῶτος ἀνθρώπων ἐγεννήθης; ἢ πρὸ θινῶν ἐπάγης;"},{"book":"ΙΩΒ","chapter":"15","verse":"8","text":"Ἢ σύνταγμα Κυρίου ἀκήκοας; ἢ συμβούλῳ σοι ἐχρήσατο ὁ Θεός; εἰς δέ σε ἀφίκετο σοφία;"},{"book":"ΙΩΒ","chapter":"15","verse":"9","text":"Τί γὰρ οἶδας, ὃ οὐκ οἴδαμεν; ἢ τί συνίεις σὺ, ὃ οὐ καὶ ἡμεῖς;"},{"book":"ΙΩΒ","chapter":"15","verse":"10","text":"Καί γε πρεσβύτης καί γε παλαιὸς ἐν ἡμῖν, βαρύτερος τοῦ πατρός σου ἡμέραις."},{"book":"ΙΩΒ","chapter":"15","verse":"11","text":"Ὀλίγα ὧν ἡμάρτηκας μεμαστίγωσαι, μεγάλως ὑπερβαλλόντως λελάληκας."},{"book":"ΙΩΒ","chapter":"15","verse":"12","text":"Τί ἐτόλμησεν ἡ καρδία σου; ἢ τί ἐπήνεγκαν οἱ ὀφθαλμοί σου,"},{"book":"ΙΩΒ","chapter":"15","verse":"13","text":"ὅτι θυμὸν ἔῤῥηξας ἔναντι Κυρίου, ἐξήγαγες δὲ ἐκ στόματος ῥήματα τοιαῦτα;"},{"book":"ΙΩΒ","chapter":"15","verse":"14","text":"Τίς γὰρ ὢν βροτὸς, ὅτι ἔσται ἅμεμπτος; ἢ ὡς ἐσόμενος δίκαιος γεννητὸς γυναικός;"},{"book":"ΙΩΒ","chapter":"15","verse":"15","text":"Εἰ κατὰ ἁγίων οὐ πιστεύει, οὐρανὸς δὲ οὐ καθαρὸς ἐναντίον αὐτοῦ."},{"book":"ΙΩΒ","chapter":"15","verse":"16","text":"Ἔα δὲ ἐβδελυγμένος καὶ ἀκάθαρτος ἀνὴρ, πίνων ἀδικίας ἶσα ποτῷ."},{"book":"ΙΩΒ","chapter":"15","verse":"17","text":"Ἀναγγελῶ δέ σοι, ἄκουέ μου, ἃ δὴ ἑώρακα, ἀναγγελῶ σοι,"},{"book":"ΙΩΒ","chapter":"15","verse":"18","text":"ἃ σοφοὶ ἐροῦσι, καὶ οὐκ ἔκρυψαν πατέρες αὐτῶν."},{"book":"ΙΩΒ","chapter":"15","verse":"19","text":"Αὐτοῖς μόνοις ἐδόθη ἡ γῆ, καὶ οὐκ ἐπῆλθεν ἀλλογενὴς ἐπʼ αὐτούς."},{"book":"ΙΩΒ","chapter":"15","verse":"20","text":"Πᾶς ὁ βίος ἀσεβοῦς ἐν φροντίδι, ἔτη δὲ ἀριθμητὰ δεδομένα δυνάστῃ."},{"book":"ΙΩΒ","chapter":"15","verse":"21","text":"Ὁ δὲ φόβος αὐτοῦ ἐν ὠσὶν αὐτοῦ· ὅταν δοκῇ ἤδη εἰρηνεύειν, ἥξει αὐτοῦ ἡ καταστροφή."},{"book":"ΙΩΒ","chapter":"15","verse":"22","text":"Μὴ πιστευέτω ἀποστραφῆναι ἀπὸ σκότους, ἐντέταλται γὰρ ἤδη εἰς χεῖρας σιδήρου,"},{"book":"ΙΩΒ","chapter":"15","verse":"23","text":"κατατέτακται δὲ εἰς σῖτα γυψίν· οἶδε δὲ ἐν ἑαυτῷ ὅτι μένει εἰς πτῶμα· ἡμέρα δὲ σκοτεινὴ αὐτὸν στροβήσει,"},{"book":"ΙΩΒ","chapter":"15","verse":"24","text":"ἀνάγκη δὲ καὶ θλίψις αὐτὸν καθέξει, ὥσπερ στρατηγὸς πρωτοστάτης πίπτων·"},{"book":"ΙΩΒ","chapter":"15","verse":"25","text":"Ὅτι ᾖρκε χεῖρας ἐναντίον τοῦ Κυρίου, ἔναντι δὲ Κυρίου παντοκράτορος ἐτραχηλίασεν."},{"book":"ΙΩΒ","chapter":"15","verse":"26","text":"Ἔδραμε δὲ ἐναντίον αὐτοῦ ὕβρει, ἐν πάχει νώτου ἀσπίδος αὐτοῦ."},{"book":"ΙΩΒ","chapter":"15","verse":"27","text":"Ὅτι ἐκάλυψε τὸ πρόσωπον αὐτοῦ ἐν στέατι αὐτοῦ, καὶ ἐποίησε περιστόμιον ἐπὶ τῶν μηρίων."},{"book":"ΙΩΒ","chapter":"15","verse":"28","text":"Αὐλισθείη δὲ πόλεις ἐρήμους, εἰσέλθοι δὲ εἰς οἴκους ἀοικήτους· ἃ δὲ ἐκεῖνοι ἡτοίμασαν, ἄλλοι ἀποίσονται."},{"book":"ΙΩΒ","chapter":"15","verse":"29","text":"Οὔτε μὴ πλουτισθῇ, οὔτε μὴ μείνῃ αὐτοῦ τὰ ὑπάρχοντα· οὐ μὴ βάλῃ ἐπὶ τὴν γῆν σκιὰν,"},{"book":"ΙΩΒ","chapter":"15","verse":"30","text":"οὐδὲ μὴ ἐκφύγῃ τὸ σκότος· τὸν βλαστὸν αὐτοῦ μαράναι ἄνεμος, ἐκπέσοι δὲ αὐτοῦ τὸ ἄνθος."},{"book":"ΙΩΒ","chapter":"15","verse":"31","text":"Μὴ πιστευέτω ὅτι ὑπομενεῖ, κενὰ γὰρ ἀποβήσεται αὐτῷ."},{"book":"ΙΩΒ","chapter":"15","verse":"32","text":"Ἡ τομὴ αὐτοῦ πρὸ ὥρας φθαρήσεται, καὶ ὁ ῥάδαμνος αὐτοῦ οὐ μὴ πυκάσῃ."},{"book":"ΙΩΒ","chapter":"15","verse":"33","text":"Τρυγηθείη δὲ ὡς ὄμφαξ πρὸ ὥρας, ἐκπέσοι δὲ ὡς ἄνθος ἐλαίας."},{"book":"ΙΩΒ","chapter":"15","verse":"34","text":"Μαρτύριον γὰρ ἀσεβοῦς θάνατος· πῦρ δὲ καύσει οἴκους δωροδεκτῶν·"},{"book":"ΙΩΒ","chapter":"15","verse":"35","text":"Ἐν γαστρὶ δὲ λήψεται ὀδύνας, ἀποβήσεται δὲ αὐτῷ κενὰ, ἡ δὲ κοιλία αὐτοῦ ὑποίσει δόλον."}]}