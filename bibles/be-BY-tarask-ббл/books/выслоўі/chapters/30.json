{"data":[{"book":"ВЫСЛОЎІ","chapter":"30","verse":"1","text":"Слова Агура, сына Якеевага. Натхнёныя выслоўі, якія сказаў гэты чалавек Іфіілу, Іфіілу і Укалу:"},{"book":"ВЫСЛОЎІ","chapter":"30","verse":"2","text":"сапраўды, я большы невук, чым хто-небудзь зь людзей, і розуму чалавечага няма ў мяне,"},{"book":"ВЫСЛОЎІ","chapter":"30","verse":"3","text":"і не навучыўся я мудрасьці, і пазнаньня сьвятых ня маю."},{"book":"ВЫСЛОЎІ","chapter":"30","verse":"4","text":"Хто ўзыходзіў на неба і сыходзіў? хто сабраў вецер у прыгаршчы свае? хто завязаў ваду ў вопратку? хто вызначыў усе межы зямлі? якое імя ў яго? і якое імя ў сына яго? ці ведаеш?"},{"book":"ВЫСЛОЎІ","chapter":"30","verse":"5","text":"Кожнае слова ў Бога чыстае; Ён - шчыт тым, хто на яго спадзяецца."},{"book":"ВЫСЛОЎІ","chapter":"30","verse":"6","text":"Не дадавай да словаў Ягоных, каб Ён ня выкрыў цябе як ашуканца."},{"book":"ВЫСЛОЎІ","chapter":"30","verse":"7","text":"Дзьве рэчы я прашу ў Цябе, не адмові мне, перш чым я памру:"},{"book":"ВЫСЛОЎІ","chapter":"30","verse":"8","text":"марнасьць і лжу адвядзі ад мяне, галечы і багацьця не давай мне, кармі мяне хлебам надзённым,"},{"book":"ВЫСЛОЎІ","chapter":"30","verse":"9","text":"каб, аб'еўшыся, я ня зрокся Цябе і не сказаў: «хто Гасподзь?» і каб, згалеўшы, не пачаў красьці і зьневажаць імя Бога майго."},{"book":"ВЫСЛОЎІ","chapter":"30","verse":"10","text":"Не кляні раба перад гаспадаром ягоным, каб ён не пракляў цябе і ты не застаўся вінаваты."},{"book":"ВЫСЛОЎІ","chapter":"30","verse":"11","text":"Ёсьць род, які праклінае бацьку свайго і не дабраслаўляе маці сваёй."},{"book":"ВЫСЛОЎІ","chapter":"30","verse":"12","text":"Ёсьць род, які чысты ў вачах сваіх, тым часам як не адмыты ад бруду свайго."},{"book":"ВЫСЛОЎІ","chapter":"30","verse":"13","text":"Ёсьць род - о, якія пыхлівыя вочы ў яго, і як паднятыя вейкі ў яго!"},{"book":"ВЫСЛОЎІ","chapter":"30","verse":"14","text":"Ёсьць род, у якога зубы - мячы, і сківіцы - нажы, каб пажыраць бедных на зямлі і ўбогіх сярод людзей."},{"book":"ВЫСЛОЎІ","chapter":"30","verse":"15","text":"У ненаеднасьці дзьве дачкі: «давай, давай»! Вось тры ненаяды, і чатыры, якія ня скажуць: «даволі!»"},{"book":"ВЫСЛОЎІ","chapter":"30","verse":"16","text":"Апраметная і нутроба бясплодная, зямля, якая не насычаецца вадою, і агонь, які ня кажа: «даволі!»."},{"book":"ВЫСЛОЎІ","chapter":"30","verse":"17","text":"Вока, якое насьміхаецца з бацькі і пагарджае пакораю маці, выдзяўбуць крумкачы над ракою, і зжаруць птушаняты арліныя!"},{"book":"ВЫСЛОЎІ","chapter":"30","verse":"18","text":"Тры рэчы неспасьцігальныя мне, і чатырох я не разумею:"},{"book":"ВЫСЛОЎІ","chapter":"30","verse":"19","text":"шляхі арла на небе, шляхі зьмяі на скале, шляхі карабля сярод мора, і шляхі мужчыны да дзяўчыны."},{"book":"ВЫСЛОЎІ","chapter":"30","verse":"20","text":"Такі шлях і ў жонкі-пералюбніцы; паела і выцерла рот свой, і кажа: «я нічога благога не зрабіла»."},{"book":"ВЫСЛОЎІ","chapter":"30","verse":"21","text":"Ад трох трасецца зямля, чатырох яна ня выносіць:"},{"book":"ВЫСЛОЎІ","chapter":"30","verse":"22","text":"раба, калі ён робіцца царом; неразумнага, калі ён удосыць есьць хлеб;"},{"book":"ВЫСЛОЎІ","chapter":"30","verse":"23","text":"ганебную жанчыну, калі яна выходзіць замуж, і служанку, калі зойме месца гаспадыні сваёй."},{"book":"ВЫСЛОЎІ","chapter":"30","verse":"24","text":"Вось чатыры малыя на зямлі; але яны мудрэйшыя за мудрых:"},{"book":"ВЫСЛОЎІ","chapter":"30","verse":"25","text":"мурашкі - народ нядужы, але летам назапашваюць ежу сваю:"},{"book":"ВЫСЛОЎІ","chapter":"30","verse":"26","text":"горныя мышы - народ слабы, але ставяць дамы свае на скале;"},{"book":"ВЫСЛОЎІ","chapter":"30","verse":"27","text":"у саранчы няма цара, але выступае яна згуртавана;"},{"book":"ВЫСЛОЎІ","chapter":"30","verse":"28","text":"павук лапамі чапляецца, але бывае ў царскіх харомах."},{"book":"ВЫСЛОЎІ","chapter":"30","verse":"29","text":"Вось трое маюць статную хаду, і чацьвёра статна выступаюць:"},{"book":"ВЫСЛОЎІ","chapter":"30","verse":"30","text":"леў, асілак сярод зьвяроў, не саступіць ні перад кім;"},{"book":"ВЫСЛОЎІ","chapter":"30","verse":"31","text":"конь, і казёл, і цар народу свайго."},{"book":"ВЫСЛОЎІ","chapter":"30","verse":"32","text":"Калі ты ў задавацтве тваім зрабіў глупства і падумаў ліхое, дык пакладзі руку на вусны;"},{"book":"ВЫСЛОЎІ","chapter":"30","verse":"33","text":"бо, як ад зьбіваньня малака робіцца масла, ад ўдару ў нос цячэ кроў, так і ад абуджэньня гневу ўзьнікае свара."}]}