{"data":[{"book":"1 ЦАРСТВАЎ","chapter":"28","verse":"1","text":"У той час Філістымляне сабралі войскі свае на вайну, каб ваяваць зь Ізраілем. І сказаў Анхус Давіду: хай будзе табе вядома, што ты пойдзеш са мною ў рушэньне, і ты і людзі твае."},{"book":"1 ЦАРСТВАЎ","chapter":"28","verse":"2","text":"І сказаў Давід Анхусу: сёньня ты даведаешся, што зробіць раб твой. І сказаў Анхус Давіду: за тое я зраблю цябе ахоўцам галавы маёй на ўсе часіны."},{"book":"1 ЦАРСТВАЎ","chapter":"28","verse":"3","text":"І памёр Самуіл, і аплаквалі яго ўсе Ізраільцяне і пахавалі яго ў Раме, у горадзе ягоным, а Саўл прагнаў чараўнікоў і варажбітоў з краіны."},{"book":"1 ЦАРСТВАЎ","chapter":"28","verse":"4","text":"І сабраліся Філістымляне і пайшлі і атабарыліся ў Сонаме; сабраў і Саўл увесь народ Ізраільскі, і атабарыліся ў Гэлвуе."},{"book":"1 ЦАРСТВАЎ","chapter":"28","verse":"5","text":"І ўбачыў Саўл табар Філістымскі і спалохаўся, і моцна ўздрыгнула сэрца ягонае."},{"book":"1 ЦАРСТВАЎ","chapter":"28","verse":"6","text":"І спытаўся Саўл у Госпада; але Гасподзь не адказваў яму ні ў сьне, ні праз урым, ні праз прарокаў."},{"book":"1 ЦАРСТВАЎ","chapter":"28","verse":"7","text":"Тады Саўл сказаў слугам сваім: знайдзеце мне жанчыну-чараўніцу, і я пайду да яе і спытаюся ў яе. І адказвалі яму слугі ягоныя: тут у Аэндоры ёсьць жанчына-чараўніца."},{"book":"1 ЦАРСТВАЎ","chapter":"28","verse":"8","text":"І зьняў зь сябе Саўл вопратку сваю і апрануў іншую, і пайшоў сам і двое людзей зь ім, і прыйшлі яны да жанчыны ўначы. І сказаў ёй Саўл: прашу цябе, паваражы мне і выведзі мне, пра каго я скажу табе."},{"book":"1 ЦАРСТВАЎ","chapter":"28","verse":"9","text":"Але жанчына адказвала яму: ты ведаеш, што зрабіў Саўл, як выгнаў ён з краіны чараўнікоў і варажбітоў; навошта ж ты раскідаеш сетку на душу маю і на пагібель мне?"},{"book":"1 ЦАРСТВАЎ","chapter":"28","verse":"10","text":"І прысягнуў ёй Саўл Госпадам, кажучы: жывы Гасподзь! ня будзе табе бяды за гэтую дзею."},{"book":"1 ЦАРСТВАЎ","chapter":"28","verse":"11","text":"Тады жанчына спыталася: каго ж табе вывесьці? І адказваў ён: Самуіла выведзі мне."},{"book":"1 ЦАРСТВАЎ","chapter":"28","verse":"12","text":"І ўбачыла жанчына Самуіла і гучна ўскрыкнула; і зьвярнулася жанчына да Саўла, кажучы: навошта ты ашукаў мяне? ты - Саўл."},{"book":"1 ЦАРСТВАЎ","chapter":"28","verse":"13","text":"І сказаў ёй цар: ня бойся, што ты бачыш? І адказвала жанчына: бачу як бы бога, які выходзіць зь зямлі."},{"book":"1 ЦАРСТВАЎ","chapter":"28","verse":"14","text":"Які ён з выгляду? - спытаўся ў яе Саўл. Яна сказала: выходзіць зь зямлі мужчына вельмі стары, апрануты ў доўгае адзеньне. Тады пазнаў Саўл, што гэта Самуіл, і ўпаў тварам на зямлю і пакланіўся."},{"book":"1 ЦАРСТВАЎ","chapter":"28","verse":"15","text":"І сказаў Самуіл Саўлу: навошта ты трывожыш мяне, каб я выйшаў? І адказваў Саўл: цяжка мне вельмі: Філістымляне ваююць супроць мяне, а Бог адступіўся ад мяне і больш не адказвае мне ні праз прарокаў, ні ўва сьне; таму я выклікаў цябе, каб ты навучыў мяне, што мне рабіць."},{"book":"1 ЦАРСТВАЎ","chapter":"28","verse":"16","text":"І сказаў Самуіл: навошта ж ты пытаешся ў мяне, калі Гасподзь адступіўся ад цябе і зрабіўся ворагам табе?"},{"book":"1 ЦАРСТВАЎ","chapter":"28","verse":"17","text":"Гасподзь зробіць тое, што казаў празь мяне: забярэ Гасподзь царства з рук тваіх і аддасьць яго блізкаму твайму Давіду."},{"book":"1 ЦАРСТВАЎ","chapter":"28","verse":"18","text":"Таму што ты не паслухаўся голасу Гасподняга і не абярнуў гневу Ягонага на Амаліка, дык Гасподзь і робіць гэта над табою сёньня."},{"book":"1 ЦАРСТВАЎ","chapter":"28","verse":"19","text":"І аддасьць Гасподзь Ізраіля разам з табою ў рукі Філістымлянаў: заўтра ты і сыны твае будуць са мною, і табар Ізраільскі аддасьць Гасподзь у рукі Філістымлянаў."},{"book":"1 ЦАРСТВАЎ","chapter":"28","verse":"20","text":"Тады Саўл раптам упаў усім целам сваім на зямлю, бо моцна спалохаўся слоў Самуіла; прытым і сілы ня стала ў ім, бо ён ня еў хлеба цэлы той дзень і цэлую ноч."},{"book":"1 ЦАРСТВАЎ","chapter":"28","verse":"21","text":"І падышла жанчына тая да Саўла, і ўбачыла, што ён вельмі спалохаўся, і сказала: вось, рабыня твая паслухалася голасу твайго і паставіла жыцьцё сваё пад небясьпеку і выканала загад, які ты даў мне;"},{"book":"1 ЦАРСТВАЎ","chapter":"28","verse":"22","text":"цяпер прашу, паслухайся і ты голасу рабыні тваёй: я прапаную табе кавалак хлеба, паясі, і будзе ў табе моц, калі пойдзеш у дарогу."},{"book":"1 ЦАРСТВАЎ","chapter":"28","verse":"23","text":"Але ён адмовіўся і сказаў: ня буду есьці. І пачалі ўгаворваць яго слугі ягоныя, а таксама і жанчына; і ён паслухаўся голасу іхняга, і ўстаў зь зямлі, і сеў на ложак."},{"book":"1 ЦАРСТВАЎ","chapter":"28","verse":"24","text":"А ў жанчыны было дома ўкормленае цяля, і яна пасьпяшалася закалоць яго і, узяўшы мукі, замясіла і сьпякла праснакі,"},{"book":"1 ЦАРСТВАЎ","chapter":"28","verse":"25","text":"і прапанавала Саўлу і слугам ягоным; і яны паелі, і ўсталі, і пайшлі тае ж ночы."}]}