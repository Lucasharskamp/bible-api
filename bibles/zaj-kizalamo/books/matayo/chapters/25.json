{"data":[{"book":"MATAYO","chapter":"25","verse":"1","text":"“Kipigiti kija Undewa wa Kuulanga wolinga na wandele longo dimwe wasolile viwenge vao na kuchola kum'bokela mulawilamhambe."},{"book":"MATAYO","chapter":"25","verse":"2","text":"Wandele watano wakala wabozi na watano wakala wabala."},{"book":"MATAYO","chapter":"25","verse":"3","text":"Waja iwabozi wasola viwenge vao, bila kugela mavuta mgati yake."},{"book":"MATAYO","chapter":"25","verse":"4","text":"Ila waja iwabala wasola viwenge vao hamoja na via va mavuta."},{"book":"MATAYO","chapter":"25","verse":"5","text":"Kwavija mulawilamhambe kakawa kwiza, wose wakukila na kuwasa."},{"book":"MATAYO","chapter":"25","verse":"6","text":"“Kilo kikulu kukala na nyangi, ‘Mulawilamhambe kavika! Laweni mkam'bokele!’"},{"book":"MATAYO","chapter":"25","verse":"7","text":"Abaho, waja iwandele wose walamuka na kuvigongomanya viwenge vao."},{"book":"MATAYO","chapter":"25","verse":"8","text":"Abaho, waja iwabozi wawalongela waja iwabala, ‘Tugweleleni mavuta genu, kwavija viwenge vetu vofa.’"},{"book":"MATAYO","chapter":"25","verse":"9","text":"Waja iwabala wawalongela, ‘Hagatutosha tweye na mweye. Ila gendeni ha wachuluzi mkagule.’"},{"book":"MATAYO","chapter":"25","verse":"10","text":"Viwakalile mnzila wochola kugula mavuta, mulawilamhambe kavika. Na waja watano wakalile waisasale wengila hamoja nayo mulusona lwa zengele, abaho, lwivi luhindigwa."},{"book":"MATAYO","chapter":"25","verse":"11","text":"“Kipigiti waja iwandele wabozi viwezile, wakemelela, walonga, ‘Mndewa, Mndewa! Tuvugulile!’"},{"book":"MATAYO","chapter":"25","verse":"12","text":"Mulawilamhambe kawalongela, ‘Nowalongela ikweli! Siwatanga mweye.’"},{"book":"MATAYO","chapter":"25","verse":"13","text":"“Avo, goneleleni, kwavija hamditanga zua ama saa yondanibweleganye."},{"book":"MATAYO","chapter":"25","verse":"14","text":"“Kipigiti kija Undewa wa Kuulanga wolinga na munhu yochola mwanza, kawakema watumigwa zake na kuwatenda wemilizi wa vinhu vake."},{"book":"MATAYO","chapter":"25","verse":"15","text":"Kila munhu kagweleligwa kulingana na vija viyadahile, imwe kagweleligwa talanta25:15 Talanta imwe nhegulo yake hela ya kitumetume cha milao 15. tano na iyagwe talanta mbili na iyagwe talanta imwe. Abaho, ija imunhu kachola mwanza wake."},{"book":"MATAYO","chapter":"25","verse":"16","text":"Ija imtumigwa yagweleligwe talanta tano, baho kachola kuzitendela uchuluzi talanta zake, na kapata talanta tano ziyagwe."},{"book":"MATAYO","chapter":"25","verse":"17","text":"Vivija na ija yagweleligwe talanta mbili, kapata talanta mbili ziyagwe."},{"book":"MATAYO","chapter":"25","verse":"18","text":"Ila ija imtumigwa yagweleligwe talanta imwe, kachola kuhimba lwingila, abaho, kaifisa italanta ya mndewa wake."},{"book":"MATAYO","chapter":"25","verse":"19","text":"“Vikibitile kipigiti kitali, ija imndewa wa waja iwatumigwa kabwela na kutenda mheta ya talanta zao."},{"book":"MATAYO","chapter":"25","verse":"20","text":"Ija imtumigwa yagweleligwe talanta tano, kagala talanta tano ziyagwe, kalonga, ‘Mndewa, kunigwela talanta tano, hano hana talanta tano ziyagwe zinipatile!’"},{"book":"MATAYO","chapter":"25","verse":"21","text":"Mndewa wake kamulongela, ‘Kutenda goya mtumigwa unogile na ulibule uzenzeleganye! Na kwavija hutendile uzenzeleganye m'vinhu vidodo, avo nokutenda uwe mwimilizi wa vinhu bwando. Izo udeng'he hamoja na nie, mndewa wako!’"},{"book":"MATAYO","chapter":"25","verse":"22","text":"“Vivija na ija imtumigwa yagweleligwe talanta mbili keza kalonga, ‘Mndewa, kunigwelela talanta mbili, hano hana talanta mbili ziyagwe zinipatile.’"},{"book":"MATAYO","chapter":"25","verse":"23","text":"Mndewa wake kamulongela, ‘Kutenda goya mtumigwa unogile na ulibule uzenzeleganye! Na kwavija hutendile uzenzeleganye m'vinhu vidodo, avo nokutenda uwe mwimilizi wa vinhu bwando. Izo udeng'he hamoja na nie, mndewa wako!’"},{"book":"MATAYO","chapter":"25","verse":"24","text":"“Abaho, ija imtumigwa yagweleligwe talanta imwe keza kalonga, ‘Mndewa, nivitanga kamba gweye kwa munhu mdala, kohuna vija huvihandile, na kokunzanya haja haulekile kumiza mbeyu."},{"book":"MATAYO","chapter":"25","verse":"25","text":"Avo nidumba, nichola kuifisa talanta yako hasi muisi. Avo talanta yako ino hano.’"},{"book":"MATAYO","chapter":"25","verse":"26","text":"“Mndewa wake kamulongela, ‘Gweye mtumigwa mwavu na mkoka! Kuvitanga kamba nie nohuna vija sivihandile na nokunzanya haja hanilekile kumiza?"},{"book":"MATAYO","chapter":"25","verse":"27","text":"Kulondigwa talanta yangu ukaike benki, vinibwelile nihaivikile talanta yangu na kija chongezeke."},{"book":"MATAYO","chapter":"25","verse":"28","text":"Avo, m'bokeni italanta, abaho, mumgwelele ija imtumigwa yali na talanta longo dimwe."},{"book":"MATAYO","chapter":"25","verse":"29","text":"Kwavija munhu yali na kinhu kokongezelwa, na kowa navo bwando. Ila munhu yalibule kinhu, hata kija ikidodo chayalinacho kobokigwa."},{"book":"MATAYO","chapter":"25","verse":"30","text":"Ino mtumigwa mwavu, mwaseni hanze hana diziza. Ako kowa na kililo na kugegedula meno.’"},{"book":"MATAYO","chapter":"25","verse":"31","text":"“Mwana wa Munhu vondayeze muna iyenzi yake, hamoja na wasenga wose wa Mulungu wa kuulanga, kokala mkigoda chake cha undewa."},{"book":"MATAYO","chapter":"25","verse":"32","text":"Na wanhu wa isi zose woilundiza haulongozi wake. Abaho, kowabagula kamba mchunga voyowabagula ng'hondolo na menhe."},{"book":"MATAYO","chapter":"25","verse":"33","text":"Ng'hondolo koweka ng'ambu yake ya ukulume, na menhe ng'ambu yake ya ukumoso."},{"book":"MATAYO","chapter":"25","verse":"34","text":"Abaho, Mndewa kowalongela waja wali ng'ambu yake ya ukulume, ‘Izoni, mweye mmotezwe na Tataangu! Muuhale Undewa mtandiligwe songela vuulumbigwe ulumwengu."},{"book":"MATAYO","chapter":"25","verse":"35","text":"Kwavija nikala na nzala munigwelela mandia, nikala na ng'hilu muning'weza, nikala muhenza munibokela,"},{"book":"MATAYO","chapter":"25","verse":"36","text":"nikala bule vivalo munivaza, nikala mtamu mwiza kunyuguza, na nikala mkifungo mwiza kunitembelela.’"},{"book":"MATAYO","chapter":"25","verse":"37","text":"“Abaho, waja wanhu walibule uzenzeleganye womwidika, ‘Mndewa, zua jaki vitukuwene kukala na nzala tukugwelela mandia, ama kukala na ng'hilu tukung'weza?"},{"book":"MATAYO","chapter":"25","verse":"38","text":"Zua jaki vitukuwene kukala muhenza tukubokela, ama kukala kwabule vivalo tukuvaza?"},{"book":"MATAYO","chapter":"25","verse":"39","text":"Zua jaki vitukuwene kukala mtamu ama kukala mkifungo, twiza kukutembelela?’"},{"book":"MATAYO","chapter":"25","verse":"40","text":"Abaho, Mndewa kowalongela, ‘Nowalongela ikweli, kinhu chochose kimumtendele munhu imwe wa wano ndugu zangu wadodo,25:40 Ndugu zangu wadodo nhegulo yake wakumbulu.  munitendela nie!’"},{"book":"MATAYO","chapter":"25","verse":"41","text":"“Abaho, kowalongela waja wanhu wali ng'ambu yake ya ukumoso, ‘Segeleni hamwangu, mweye mdukumizwe na Mulungu! Gendeni hana umoto wa digunge yekiligwe Mwenembago na vinyamkela zake!"},{"book":"MATAYO","chapter":"25","verse":"42","text":"Kwavija nikala na nzala hamunigwelele mandia, na nikala na ng'hilu hamuning'weze,"},{"book":"MATAYO","chapter":"25","verse":"43","text":"nikala muhenza hamunibokele, nikala bule vivalo hamunivazile, nikala mtamu na nikala mkifungo hamwizile kunitembelela.’"},{"book":"MATAYO","chapter":"25","verse":"44","text":"“Vivija na hewo womwidika, ‘Mndewa, zua jaki vitukuwene kukala na nzala, ama kukala na ng'hilu, ama kukala muhenza, ama kukala bule vivalo, ama kukala mtamu, ama kukala mkifungo, na tweye hatukutazile?’"},{"book":"MATAYO","chapter":"25","verse":"45","text":"Abaho, Mndewa kowalongela, ‘Nowalongela ikweli, vumulekile kumtendela mbuli zino imwe wa wano ndugu zangu wadodo,25:45 Ndugu zangu wadodo nhegulo yake wakumbulu. hamunitendele nie.’"},{"book":"MATAYO","chapter":"25","verse":"46","text":"Avo wanhu wano wokwingila muinhaguso ya digunge, ila waja walibule uzenzeleganye wokwingila muugima wa digunge.”"}]}