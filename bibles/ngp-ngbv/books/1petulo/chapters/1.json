{"data":[{"book":"1 Petulo","chapter":"1","verse":"1","text":"Miye Petulo mwigala ulosi ywa Yesu Kilisito."},{"book":"1 Petulo","chapter":"1","verse":"2","text":"Mnungu Tate nakawasagulani akataila yadya aungile, naho mtendigwa want'hu wa Mnungu ni Muye, vileke mdahe kumtegeleza Yesu Kilisito no kumyagilwa sakame yakwe."},{"book":"1 Petulo","chapter":"1","verse":"3","text":"Atogolwe Mnungu, naho Ise dya Zumbe ywetu Yesu Kilisito, kwa mbazi zakwe zitendese nakakitenda chelekwe uhya, kwa kumuuyula Yesu Kilisito, kakink'ha kawiilo dina ukindedi."},{"book":"1 Petulo","chapter":"1","verse":"4","text":"Naho chakawiila kuhokela vint'hu vedi vingi vinde vetu, hevikugeligwa usavu naho hevikuchucha naho ni vakwikalisa Mnungu naye kawaikilani uko kwe mbingu."},{"book":"1 Petulo","chapter":"1","verse":"5","text":"Nanywe mwamilwa ni ludole lwa Mnungu kwa kuhuwila, vileke mhokele uyokozi wiikilwe lumwe kugubulwa mwe dizuwa dyo uheelo."},{"book":"1 Petulo","chapter":"1","verse":"6","text":"Indiliseni na kinyemi ne mbuli iyo, hamwenga na kugamba kwa lupisi lugihi nomuungigwe kunda na kinyulu kwa magezo ye hengi."},{"book":"1 Petulo","chapter":"1","verse":"7","text":"Kitalo cha magezo ayo ni kihimo cho mhuwi wenyu. Hata zahabu yenye ikubanika yagezagwa mwo moto, iviya iviya mhuwi wenyu wili mtana vitendese kujink'ha zahabu, waungwa kugezigwa vileke umanyike kugamba ni wa kindedi, niho nomhokele nt'hogola no ukulu, wogofi mwe dizuwa diya Yesu Kilisito akeza."},{"book":"1 Petulo","chapter":"1","verse":"8","text":"Hamwenga na kugamba hammuwone mwamuunga, naho mwamhuwila no kunda na kinyemi kitendese, kinyemi kikulu hekikulongeka,"},{"book":"1 Petulo","chapter":"1","verse":"9","text":"Kwaviya ikitalo cho mhuwi wenyu ni uyokozi wenyu."},{"book":"1 Petulo","chapter":"1","verse":"10","text":"Walotezi wa Mnungu walotele mwo uwedi uwo hegu wandile wenyu, nawo wapelemba kwa wengele mwe mbuli yo uyokozi."},{"book":"1 Petulo","chapter":"1","verse":"11","text":"Wazungulaga kugamba ni kwa vivihi na ni lupisi luhi lulongigwe ni Muye ywa Kilisito andaga mwawe, uyo awagambilaga kale masulumizo yakuunga yamwiziile Kilisito, no ukulu wa Mnungu uwo ukuunga ulaile yakajika ayo."},{"book":"1 Petulo","chapter":"1","verse":"12","text":"Mnungu nakawagubuila kugamba, wandaga hawa kukedamanyila ndima wenye, mna nawawadamanyilani nyuwe, umwo wandile wakalonga mwe mbuli izo haluse mzivile kulawa kwa want'hu wakubilikiza Mbuli Yedi kwa sila ya Muye ywa Mnungu atumigwe kulawa kwe mbingu. Mbuli izo hata watumigwa wa kwe mbingu wamunk'hwa wazimanye."},{"book":"1 Petulo","chapter":"1","verse":"13","text":"Naivo, keikeni lumwe no ubala mkakawiila mwo uwedi wa Mnungu ukuunga mwink'higwe mwo kwiza kwakwe Yesu Kilisito."},{"book":"1 Petulo","chapter":"1","verse":"14","text":"Mkanda wana wakwiva mse kwikala kutimila kumunk'wamunk'wa kwa mbuli ziihile mwandile nazo aho mwandaga hammanyize ikindedi cha Mnungu."},{"book":"1 Petulo","chapter":"1","verse":"15","text":"Mna mwaungwa kunda want'hu wakukile mwo lugendo lwenyu lwose viligane na yudya awetangeni ivo akukile."},{"book":"1 Petulo","chapter":"1","verse":"16","text":"Iwandikwa mwa maandiko ya Mnungu kugamba, “Mnde wakukile kwaviya miye hikuka.”"},{"book":"1 Petulo","chapter":"1","verse":"17","text":"Na ikanda mwamwitanga Tate, mwe mbuli iyo manyeni kugamba yehe amsengela kila yumwenga mwe yadya adamanye hehaina kwazagula. Naivo mgendeele vedi kwa lupisi lusigale aha he Isi mtile kwiza kwa kumwogoha Mnungu."},{"book":"1 Petulo","chapter":"1","verse":"18","text":"Kwaviya mmanya kugamba nyuwe nomkombolwa mwo lugendo lwenyu helwikwelela ludya mumhokele kulawa kwa wadala wenyu. Mna hamkombolwe kwa vint'hu vikubanika enga viya matundu hegu zahabu,"},{"book":"1 Petulo","chapter":"1","verse":"19","text":"mna myokolwa kwa sakame ina utana utendese ya Yesu Kilisito, yehe andile enga Mwanangoto heena lema hegu madoa."},{"book":"1 Petulo","chapter":"1","verse":"20","text":"Yehe nakasagulwa ni Mnungu, umwo isi yandaga ikei kuumbigwa, niyo agubulwa kwa ajili yenyu mazuwa aya yo uheelo."},{"book":"1 Petulo","chapter":"1","verse":"21","text":"Kwa sila yakwe mwamhuwila Mnungu amuuyule no kumwink'ha ukulu, kwaivo mhuwi ne dikawiilo dyenyu vinde kwa Mnungu."},{"book":"1 Petulo","chapter":"1","verse":"22","text":"Nyuwe mkukizwa kale umuye kwa kuzumila ikindedi, kwa kuwaunga weenyu haheina utondwe, ivo kombekeni kunda na lukunde kwa moyo wenyu wose."},{"book":"1 Petulo","chapter":"1","verse":"23","text":"Kwaviya mwink'higwa ugima mhya, hiyo udya ukulawa mwe mbeyu ikubanika, mna kulawa mwe mbeyu heikubanika, kwa sila ya ulosi wa Mnungu wili mgima naho wekala mazuwa yose."},{"book":"1 Petulo","chapter":"1","verse":"24","text":"Iwandikwa kugamba,"},{"book":"1 Petulo","chapter":"1","verse":"25","text":"Mna Mbuli ya Zumbe yekala ulo na ulo.”"}]}