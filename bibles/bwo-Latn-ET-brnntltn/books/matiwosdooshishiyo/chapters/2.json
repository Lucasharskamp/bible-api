{"data":[{"book":"Matiwos Dooshishiyo","chapter":"2","verse":"1","text":"Nugúso Herodis dúr, Yihud datsatse daatseyiru Betelihem kitutse Iyesus b́shuweyiye hakon, k'eeni jango danfwots aaw keshomande Iyerusalem maants boweyi."},{"book":"Matiwos Dooshishiyo","chapter":"2","verse":"2","text":"2:2 Erm. 23:5; Zek. 9:9; Taaw. 24:17  Hank'o etnwere bo aati, «Shuwets Ayhudi nugúso aawoke? B́ k'eeno aawkeshon bek'aat bísh sagadosh waarone.»"},{"book":"Matiwos Dooshishiyo","chapter":"2","verse":"3","text":"Nugúso man b́shishtsok'on tek' b́wtsi, Iyerusalem ashjamonwere bínton tek'bowtsi,"},{"book":"Matiwos Dooshishiyo","chapter":"2","verse":"4","text":"Kahni naash jamwotsntonat ashuwotsitse nemo danifwotsi kakudek't, Krstos b́shuwetwo aawk'on b́wottsok'o boon bí aati."},{"book":"Matiwos Dooshishiyo","chapter":"2","verse":"5","text":"Bowere hank'o ett bísh bo aaniyi «Nebiyiyon hank'o etts bek'o guut'etsotse, Krstos b́shuwet Yihud datsatse Betelem kitotsnee,"},{"book":"Matiwos Dooshishiyo","chapter":"2","verse":"6","text":"‹Yihud dats kayotse daatseyiru Betelemee!"},{"book":"Matiwos Dooshishiyo","chapter":"2","verse":"7","text":"Maniyere il Herodis k'eeni jango danfmanotsi ááshon s'eegidek't, k'eenman awr b́ be'etsok'o arikon aatt danbdek'i."},{"book":"Matiwos Dooshishiyo","chapter":"2","verse":"8","text":"Hank'o ettnwere Betelem maants boon woshb́k'ri «Amr na'o jango t'iwintsde danere, bín itdatstsok'onowere taawere amr bísh tsagaditwok'o waar taash keewwere.»"},{"book":"Matiwos Dooshishiyo","chapter":"2","verse":"9","text":"Bowere Nugúso aap'o booshishihakon kesht boami, eshe! aawkeshon bobek'ts k'eeno na'i marmat'o b́beyirwok b́ned'efetsosh bo shinshinatse sha'efetst boon b́jishi."},{"book":"Matiwos Dooshishiyo","chapter":"2","verse":"10","text":"K'eenman bobek'tsok'on ayidek't gene'ubowtsi,"},{"book":"Matiwos Dooshishiyo","chapter":"2","verse":"11","text":"Mootsowere kindt na'i marmat'o bí'ind Mariyamnton b́befere bobek'i, b́shinats gúp gúp'at bosagadi, bo sat'nonowere k'eshdek't aawntso, it'anonat kerbeya etef shak' shaawo bísh bot'intsi."},{"book":"Matiwos Dooshishiyo","chapter":"2","verse":"12","text":"Herodis maantsowere bo aanerawok'o Ik'o gúmon boosh b́keewtsotse k'osh weerindon bodatsomand aanat k'azboami."},{"book":"Matiwos Dooshishiyo","chapter":"2","verse":"13","text":"K'eeni jango danfwots boamiyakon, doonzo melakiyo Yosefats gúmon be'eyat, «Herodis na'i marmat'o úd'osh b́geyirwotse, tuur na'i marmat'o indunton de'er Gbs'maand k'ay amee, neesh tkeewfetsonowere manoke betee» bí eti."},{"book":"Matiwos Dooshishiyo","chapter":"2","verse":"14","text":"Mann Yosef t'úwon tuut na'i marmato bí índnton dek't Gbs'maand k'az bíami."},{"book":"Matiwos Dooshishiyo","chapter":"2","verse":"15","text":"2:15 Hos. 11:1  Manoknowere Herodis b́k'irfetso b́teshi, man b́wottsonúwere doonzo nebiyiyo weeron «T naayi Gbs' datsatse s'eegree» bíettso b́s'eenetwok'owe."},{"book":"Matiwos Dooshishiyo","chapter":"2","verse":"16","text":"Herodis maniyere il, k'eeni jango danfwots bín bo ant'elctsok'o t'iwints b́dek'tsok'on, ayidek't b́fayi, bísh kes' kes'fwotsi Betelihemnat bgúratse fa'a gal gal jamwotsmaants woshat, k'eeni jang danfwotsatse b́dúro aatt danb́dek'tsok'on bo nato gitnatonat maniyere dash wottswotsi Betelihemitsnat bgúratse fa'a, beyat teshtswots nungush nana'uwotsi úd'iyb'ishi."},{"book":"Matiwos Dooshishiyo","chapter":"2","verse":"17","text":"Manoor nebiyiyo Ermiyasn hank'o ett bek'on keewetso b́s'eeni."},{"book":"Matiwos Dooshishiyo","chapter":"2","verse":"18","text":"«Rahel b nana'úwotssh bieep'fere,"},{"book":"Matiwos Dooshishiyo","chapter":"2","verse":"19","text":"Herodis b́ k'irihakon Doonzo melakiyo Gbs'itse Yosefats gúmon be'eyat,"},{"book":"Matiwos Dooshishiyo","chapter":"2","verse":"20","text":"«Na'o kasho geyiru ashuwots bo kirtsotsnee tuur na'o indunton de'er Isra'el maants amee» bíet."},{"book":"Matiwos Dooshishiyo","chapter":"2","verse":"21","text":"Yosefwere tuut na'o indúnton Isra'elmants dek't bíaani."},{"book":"Matiwos Dooshishiyo","chapter":"2","verse":"22","text":"Wotowabako Arkelawos b́nih Herodis shegro Yihud datsatse b́ naasho b́shishtsok'on Yosef manmaants amo shat b́gutsi. Eré gúmon bín jishitwo imetsotse Gelil maants bíami."},{"book":"Matiwos Dooshishiyo","chapter":"2","verse":"23","text":"2:23Isa. 11:1; Mar. 1:24; Luk'. 2:39; Yoh. 1:45  «Nazrawiya eteetwe» ett nebiyiyon keewetso b́s'eenetwok'owo, Naazreti eteef kituts waat be b́wtsi."}]}