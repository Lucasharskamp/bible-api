{"data":[{"book":"Apostolok","chapter":"21","verse":"1","text":"Amint pedig, tőlük elszakadva, elindultunk, egyenesen haladva Kószba érkeztünk, másnap pedig Rodoszba, és onnan Patarába."},{"book":"Apostolok","chapter":"21","verse":"2","text":"Amikor pedig találtunk egy hajót, mely Föníciába ment át, abba beültünk, és elhajóztunk."},{"book":"Apostolok","chapter":"21","verse":"3","text":"Miután megláttuk Ciprust, és elhagytuk balkéz felől, Szíriába eveztünk, és Tíruszban kötöttünk ki, mert a hajó ott rakta ki a terhét."},{"book":"Apostolok","chapter":"21","verse":"4","text":"Ott maradtunk hét napig, miután megtaláltuk a tanítványokat, akik a Lélek által mondták Pálnak, hogy ne menjen fel Jeruzsálembe."},{"book":"Apostolok","chapter":"21","verse":"5","text":"Mikor pedig eltöltöttük azokat a napokat, és elindultunk, hogy elutazzunk, mindnyájan feleségestől, gyermekestől egészen a városon kívülre kísértek bennünket, és a tenger partján térdre esve imádkoztunk."},{"book":"Apostolok","chapter":"21","verse":"6","text":"Ezután egymástól elbúcsúztunk, beültünk a hajóba, ők pedig visszatértek övéikhez."},{"book":"Apostolok","chapter":"21","verse":"7","text":"Mi pedig a hajózást befejezve, Tíruszból eljutottunk Ptolemaiszba. Köszöntöttük az atyafiakat, és náluk maradtunk egy napig."},{"book":"Apostolok","chapter":"21","verse":"8","text":"Másnap pedig elment Pál és mi, akik vele voltunk, s Cezáreába érkeztünk, és bementünk Fülöp evangélista házába, aki ama hét közül való volt, és nála maradtunk."},{"book":"Apostolok","chapter":"21","verse":"9","text":"Neki pedig volt négy szűz leánya, akik prófétáltak."},{"book":"Apostolok","chapter":"21","verse":"10","text":"Mialatt pedig mi több napig ott maradtunk, eljött egy Júdeából való próféta, név szerint Agabosz."},{"book":"Apostolok","chapter":"21","verse":"11","text":"Mikor odajött hozzánk, elvette Pálnak az övét, megkötözte kezeit és lábait, s ezt mondta: „Ezt mondja a Szentlélek: A férfiút, akié ez az öv, ekképpen kötözik meg a zsidók Jeruzsálemben, és adják a pogányok kezébe.“"},{"book":"Apostolok","chapter":"21","verse":"12","text":"Amikor pedig ezeket hallottuk, kértük, mind mi, mind az odavalósiak, hogy ne menjen fel Jeruzsálembe."},{"book":"Apostolok","chapter":"21","verse":"13","text":"De Pál így felelt: „Miért sírtok, és keserítitek a szívemet? Mert én nemcsak megkötöztetni, hanem meghalni is kész vagyok Jeruzsálemben az Úr Jézusnak nevéért.“"},{"book":"Apostolok","chapter":"21","verse":"14","text":"Mikor pedig nem engedett, megnyugodtunk és azt mondtuk: „Legyen meg az Úr akarata!“"},{"book":"Apostolok","chapter":"21","verse":"15","text":"Ezek után a napok után pedig felkészültünk, és felmentünk Jeruzsálembe."},{"book":"Apostolok","chapter":"21","verse":"16","text":"A tanítványok közül is jöttek velünk együtt Cézáreából, akik elvezettek egy bizonyos ciprusi Mnázónhoz, egy régi tanítványhoz, hogy nála szálljunk meg."},{"book":"Apostolok","chapter":"21","verse":"17","text":"Mikor azután megérkeztünk Jeruzsálembe, örömmel fogadtak minket az atyafiak."},{"book":"Apostolok","chapter":"21","verse":"18","text":"Másnap pedig Pál velünk együtt bement Jakabhoz, ahol a vének is mindnyájan ott voltak."},{"book":"Apostolok","chapter":"21","verse":"19","text":"Köszöntötte őket, majd sorjában elbeszélte, amiket az Isten a pogányok között az ő szolgálata által cselekedett."},{"book":"Apostolok","chapter":"21","verse":"20","text":"Azok pedig ezt hallgatva, dicsőítették az Urat, és ezt mondták neki: „Látod, atyámfia, milyen sok ezren vannak zsidók, akik hívőkké lettek, pedig mindnyájan buzgón tartják a törvényt."},{"book":"Apostolok","chapter":"21","verse":"21","text":"Felőled pedig azt hallották, hogy te mindazokat a zsidókat, akik a pogányok között vannak, Mózestől való elszakadásra tanítod, azt mondva, hogy ne metéljék körül fiaikat, se a zsidó szokások szerint ne járjanak."},{"book":"Apostolok","chapter":"21","verse":"22","text":"Mit tegyünk tehát? Mindenesetre sokan összegyűlnek, ha meghallják, hogy ide jöttél."},{"book":"Apostolok","chapter":"21","verse":"23","text":"Azt tedd tehát, amit mondunk neked: Van köztünk négy férfiú, akik fogadalmat tettek."},{"book":"Apostolok","chapter":"21","verse":"24","text":"Ezeket magad mellé véve, tisztulj meg velük, költs rájuk, hogy megnyírják fejüket, hogy mindannyian megtudják, hogy semmi sincs azokban, amiket felőled hallottak, hanem te magad is úgy jársz, hogy a törvényt megtartod."},{"book":"Apostolok","chapter":"21","verse":"25","text":"A pogányokból lett hívők felől pedig mi írtunk, azt határozva, hogy ők semmi ilyenfélét ne tartsanak meg, hanem csak tartsák távol magukat mind a bálványoknak áldozott hústól, mind a vértől, mind a megfulladt állattól, és a paráznaságtól.“"},{"book":"Apostolok","chapter":"21","verse":"26","text":"Akkor Pál maga mellé vette azokat a férfiakat, másnap velük megtisztult, bement a templomba, és bejelentette a tisztulás napjainak elteltét, amikor mindegyikükért bemutatják az áldozatot."},{"book":"Apostolok","chapter":"21","verse":"27","text":"Amikor pedig a hét nap már eltelőben volt, az Ázsiából való zsidók, meglátták őt a templomban, fellázították az egész sokaságot és rávetették kezüket,"},{"book":"Apostolok","chapter":"21","verse":"28","text":"ezt kiáltva: „Izraelita férfiak, segítsetek! Ez az az ember, aki a nép ellen, a törvény ellen és e hely ellen tanít mindenkit mindenütt; ezen felül még görögöket is hozott be a templomba, és megfertőztette ezt a szent helyet.“"},{"book":"Apostolok","chapter":"21","verse":"29","text":"Mert látták vele korábban az efezusi Trofimoszt a városban, akiről azt vélték, hogy Pál bevitte a templomba."},{"book":"Apostolok","chapter":"21","verse":"30","text":"Az egész város megmozdult, és a nép összecsődült, Pált megragadták, kivonszolták a templomból, és azonnal bezárták az ajtókat."},{"book":"Apostolok","chapter":"21","verse":"31","text":"Amikor pedig meg akarták ölni, eljutott a hír a sereg ezredeséhez, hogy az egész Jeruzsálem felzendült."},{"book":"Apostolok","chapter":"21","verse":"32","text":"Ő azonnal vitézeket és századosokat vett maga mellé, lefutott hozzájuk. Amikor pedig meglátták az ezredest és a vitézeket, abbahagyták Pál verését."},{"book":"Apostolok","chapter":"21","verse":"33","text":"Akkor odaért az ezredes, elfogatta őt, és megparancsolta, hogy kötözzék meg két lánccal, majd kérdezősködött, hogy kicsoda ez, és mit követett el."},{"book":"Apostolok","chapter":"21","verse":"34","text":"De ki ezt, ki azt kiáltotta a sokaságból, és miután nem érthette meg a bizonyos valóságot a zajongás miatt, megparancsolta, hogy vigyék el a várba."},{"book":"Apostolok","chapter":"21","verse":"35","text":"Amikor pedig a lépcsőkhöz jutott, a vitézeknek vinniük kellett őt a nép erőszakossága miatt,"},{"book":"Apostolok","chapter":"21","verse":"36","text":"mert az egész sokaság követte őket, és kiáltozott: „Öld meg őt!“"},{"book":"Apostolok","chapter":"21","verse":"37","text":"Amikor pedig már a várba akarták bevinni Pált, ezt mondta az ezredesnek: „Szabad-e valamit mondanom neked?“"},{"book":"Apostolok","chapter":"21","verse":"38","text":"Hát nem te vagy az az egyiptomi, aki néhány nappal ezelőtt fellázította, és kivitte a pusztába azt a négyezer orgyilkos férfiút?“"},{"book":"Apostolok","chapter":"21","verse":"39","text":"Pál pedig ezt mondta: „Én ugyan tarzuszi zsidó ember vagyok, Cilicia nem ismeretlen városának polgára, de kérlek téged, engedd meg nekem, hogy szóljak a néphez.“"},{"book":"Apostolok","chapter":"21","verse":"40","text":"Amikor aztán megengedte, Pál a lépcsőkön állva intett kezével a népnek, és mikor nagy csend lett, megszólalt zsidó nyelven:"}]}