{"data":[{"book":"Machitidwe a Atumwi","chapter":"2","verse":"1","text":"Litafika tsiku la chikondwerero cha Pentekosite, onse anali pamodzi."},{"book":"Machitidwe a Atumwi","chapter":"2","verse":"2","text":"Mwadzidzidzi kunamveka mkokomo kuchokera kumwamba ngati wa mphepo yamphamvu, ndipo inadzaza nyumba yonse imene amakhala."},{"book":"Machitidwe a Atumwi","chapter":"2","verse":"3","text":"Iwo anaona zinthu zokhala ngati malilime amoto ogawikana ndipo anakhala pa aliyense wa iwo."},{"book":"Machitidwe a Atumwi","chapter":"2","verse":"4","text":"Ndipo onse anadzazidwa ndi Mzimu Woyera, nayamba kuyankhula mu ziyankhulo zina, monga Mzimu Woyerayo anawayankhulitsa."},{"book":"Machitidwe a Atumwi","chapter":"2","verse":"5","text":"Ayuda woopa Mulungu ochokera ku mayiko onse a dziko lapansi ankakhala mu Yerusalemu nthawi imeneyi."},{"book":"Machitidwe a Atumwi","chapter":"2","verse":"6","text":"Utamveka mkokomo uja, gulu la anthu linasonkhana. Anthuwo anadabwa chifukwa aliyense anawamva atumwiwo akuyankhula ziyankhulo zosiyanasiyana."},{"book":"Machitidwe a Atumwi","chapter":"2","verse":"7","text":"Mothedwa nzeru anafunsana kuti, “Kodi anthu onse amene akuyankhulawa si Agalileya?"},{"book":"Machitidwe a Atumwi","chapter":"2","verse":"8","text":"Nanga bwanji aliyense wa ife akuwamva iwo mu chinenero cha kwawo?"},{"book":"Machitidwe a Atumwi","chapter":"2","verse":"9","text":"Apanti, Amedi ndi Aelami; okhala ku Mesopotamiya, ku Yudeya ndi ku Kapadokiya, ku Ponto ndi ku Asiya,"},{"book":"Machitidwe a Atumwi","chapter":"2","verse":"10","text":"ku Frugiya ndi Pamfiliya, ku Igupto ndi ku madera a ku Libiya kufupi ndi ku Kurene; alendo ochokera ku Roma,"},{"book":"Machitidwe a Atumwi","chapter":"2","verse":"11","text":"Ayuda ndi otsatira chipembedzo cha Chiyuda onse pamodzi; Akrete ndi Aarabu, ife tonse tikuwamva akuyankhula za ntchito zodabwitsa za Mulungu mu ziyankhulo zathu.”"},{"book":"Machitidwe a Atumwi","chapter":"2","verse":"12","text":"Modabwa ndi mothedwa nzeru anafunsana wina ndi mnzake kuti, “Zimenezi zikutanthauzanji?”"},{"book":"Machitidwe a Atumwi","chapter":"2","verse":"13","text":"Koma ena anawaseka nati, “Aledzera vinyo watsopano.”"},{"book":"Machitidwe a Atumwi","chapter":"2","verse":"14","text":"Koma Petro anayimirira pamodzi ndi atumwi khumi ndi mmodziwo ndipo anakweza mawu ake nayankhula kwa gulu la anthu nati: “Ayuda anzanga, ndi nonse amene muli mu Yerusalemu, mvetsetsani izi ndipo tcherani khutu ku zimene ndikunena."},{"book":"Machitidwe a Atumwi","chapter":"2","verse":"15","text":"Kunena zoona, anthu awa sanaledzere ayi, monga momwe mukuganizira, pakuti ino ndi 9 koloko mmawa!"},{"book":"Machitidwe a Atumwi","chapter":"2","verse":"16","text":"Koma izi ndi zimene ananena Mneneri Yoweli kuti:"},{"book":"Machitidwe a Atumwi","chapter":"2","verse":"17","text":"“ ‘Mulungu akuti, mʼmasiku otsiriza"},{"book":"Machitidwe a Atumwi","chapter":"2","verse":"18","text":"Ngakhalenso pa antchito anga aamuna ndi aakazi,"},{"book":"Machitidwe a Atumwi","chapter":"2","verse":"19","text":"Ndipo ndidzaonetsa zodabwitsa mlengalenga"},{"book":"Machitidwe a Atumwi","chapter":"2","verse":"20","text":"Dzuwa lidzadetsedwa"},{"book":"Machitidwe a Atumwi","chapter":"2","verse":"21","text":"Ndipo aliyense amene adzayitana"},{"book":"Machitidwe a Atumwi","chapter":"2","verse":"22","text":"“Inu Aisraeli mverani mawu awa; Yesu wa ku Nazareti anali munthu amene anaperekedwa kwa inu ndi Mulungu. Ndipo Mulungu anakutsimikizirani zimenezi ndi zamphamvu, zodabwitsa ndi zizindikiro zimene anachita mwa Iye pakati panu, monga inu mukudziwa."},{"book":"Machitidwe a Atumwi","chapter":"2","verse":"23","text":"Yesu ameneyu anaperekedwa kwa inu mwa kufuna ndi kudziwiratu kwa Mulungu; ndipo inu mothandizidwa ndi anthu oyipa, munamupha Iye pomupachika pa mtanda."},{"book":"Machitidwe a Atumwi","chapter":"2","verse":"24","text":"Koma Mulungu anamuukitsa kwa akufa, kumumasula Iye ku zowawa za imfa, chifukwa kunali kosatheka kuti agwiridwe ndi imfa."},{"book":"Machitidwe a Atumwi","chapter":"2","verse":"25","text":"Pakuti Davide ananena za Iye kuti,"},{"book":"Machitidwe a Atumwi","chapter":"2","verse":"26","text":"Chifukwa chake mtima wanga ndi wokondwa ndipo lilime langa likukondwera;"},{"book":"Machitidwe a Atumwi","chapter":"2","verse":"27","text":"Chifukwa simudzasiya moyo wanga kumalo a anthu akufa, ku manda,"},{"book":"Machitidwe a Atumwi","chapter":"2","verse":"28","text":"Inu munandidziwitsa ine njira zamoyo;"},{"book":"Machitidwe a Atumwi","chapter":"2","verse":"29","text":"“Abale, ine ndikuwuzani motsimikiza kuti kholo lathu Davide anamwalira ndipo anayikidwa mʼmanda, ndipo manda ake alipo lero lino."},{"book":"Machitidwe a Atumwi","chapter":"2","verse":"30","text":"Koma iye anali mneneri ndipo anadziwa kuti Mulungu analonjeza ndi lumbiro kuti adzayika mmodzi wa zidzukulu zake pa mpando waufumu."},{"book":"Machitidwe a Atumwi","chapter":"2","verse":"31","text":"Davide ataoneratu zimene zinali mʼtsogolo anayankhula za kuuka kwa Khristu, kuti Iye sanasiyidwe mʼmanda, ndipo thupi lake silinawole."},{"book":"Machitidwe a Atumwi","chapter":"2","verse":"32","text":"Mulungu wamuukitsa Yesu ameneyu, ndipo ife ndife mboni za zimenezi."},{"book":"Machitidwe a Atumwi","chapter":"2","verse":"33","text":"Khristu anakwezedwa kukhala kudzanja lamanja la Mulungu, nalandira Mzimu Woyera amene Atate anamulonjeza, ndipo watipatsa ife zimene mukuona ndi kumvazi."},{"book":"Machitidwe a Atumwi","chapter":"2","verse":"34","text":"Pakuti si Davide anakwera kumwamba koma iye akuti,"},{"book":"Machitidwe a Atumwi","chapter":"2","verse":"35","text":"mpaka nditasandutsa adani ako"},{"book":"Machitidwe a Atumwi","chapter":"2","verse":"36","text":"“Nʼchifukwa chake, Aisraeli onse adziwe ndithu kuti, Yesu amene inu munamupachika, Mulungu wamuyika kukhala Ambuye ndiponso Mpulumutsi.”"},{"book":"Machitidwe a Atumwi","chapter":"2","verse":"37","text":"Anthu atamva zimenezi, anatsutsika kwambiri mu mtima ndipo anati kwa Petro ndi atumwi enawo, “Abale, kodi ife tichite chiyani?”"},{"book":"Machitidwe a Atumwi","chapter":"2","verse":"38","text":"Petro anawayankha kuti, “Lapani ndipo mubatizidwe aliyense wa inu, mʼdzina la Yesu Khristu kuti machimo anu akhululukidwe. Ndipo mudzalandira mphatso ya Mzimu Woyera."},{"book":"Machitidwe a Atumwi","chapter":"2","verse":"39","text":"Pakuti lonjezoli ndi lanu ndi ana anu ndiponso la onse amene ali kutali, ndi iwo onse amene Ambuye Mulungu wathu adzawayitane.”"},{"book":"Machitidwe a Atumwi","chapter":"2","verse":"40","text":"Petro anawachenjeza ndi mawu ena ambiri, ndipo anawadandaulira iwo kuti, “Mudzipulumutse ku mʼbado owonongeka uno.”"},{"book":"Machitidwe a Atumwi","chapter":"2","verse":"41","text":"Iwo amene anawulandira uthenga wake anabatizidwa ndipo tsiku lomwelo miyoyo pafupifupi 3,000 inawonjezedwa ku gulu lawo."},{"book":"Machitidwe a Atumwi","chapter":"2","verse":"42","text":"Iwo ankasonkhana pamodzi kuphunzitsidwa ndi atumwi, pachiyanjano, pachakudya ndi popemphera."},{"book":"Machitidwe a Atumwi","chapter":"2","verse":"43","text":"Aliyense ankachita mantha chifukwa cha zodabwitsa ndi zizindikiro zambiri zimene atumwi ankachita."},{"book":"Machitidwe a Atumwi","chapter":"2","verse":"44","text":"Okhulupirira onse anali pamodzi ndipo aliyense ankapereka zinthu zake kuti zikhale za onse."},{"book":"Machitidwe a Atumwi","chapter":"2","verse":"45","text":"Ankagulitsa minda yawo ndi katundu wawo, ndi kugawira kwa aliyense molingana ndi zosowa zake."},{"book":"Machitidwe a Atumwi","chapter":"2","verse":"46","text":"Tsiku ndi tsiku ankasonkhana pamodzi pa bwalo la pa Nyumba ya Mulungu. Ankadya pamodzi mʼnyumba zawo mwasangala ndi mtima woona."},{"book":"Machitidwe a Atumwi","chapter":"2","verse":"47","text":"Ankayamika Mulungu ndipo anthu onse ankawakomera mtima. Ndipo tsiku ndi tsiku Ambuye ankawonjezera ena pa chiwerengero cha olandira chipulumutso."}]}