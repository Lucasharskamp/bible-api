{"data":[{"book":"Prothom Corinthians","chapter":"6","verse":"1","text":"Jitia apnikhan majote kotha namile, titia adharmik ukil khan logote faisla kori bole jabo pare, kintu Isor laga manu khan logot jabo napare?"},{"book":"Prothom Corinthians","chapter":"6","verse":"2","text":"Nohoile bhi apnikhan najane naki pobitro manu khan he etu prithibi ke bisar koribo koi kene? Aru jodi etu prithibi ke apnikhan pora bisar koribo ase koile, apnikhan pora etu chutu kotha khan ke bisar koribo napare naki6.2 Dan. 7:22.?"},{"book":"Prothom Corinthians","chapter":"6","verse":"3","text":"Apnikhan najane naki amikhan pora he sorgodoth khan ke bisar kori bole ase koi kene? Tinehoile etu jibon laga kotha to ki dorkar ase?"},{"book":"Prothom Corinthians","chapter":"6","verse":"4","text":"Tinehoile, apnikhan majote namila kotha thakile, kele apnikhan dusra manu khan ke bisar kori bole diye jun khan girja te naam nai?"},{"book":"Prothom Corinthians","chapter":"6","verse":"5","text":"Moi apnikhan sorom khila bole koi ase. Apnikhan majote kunbi gyaani manu nai naki, jun pora bhai khan majote jhagara faisla kori dibo paribo?"},{"book":"Prothom Corinthians","chapter":"6","verse":"6","text":"Kintu ekjon biswasi pora tai laga bhai ke faisla ghor te loijai, aru ekjon abiswasi ke bisar kori bole diye!"},{"book":"Prothom Corinthians","chapter":"6","verse":"7","text":"Etu karone, apnikhan to shuru pora pura hari jaise, kele koile apnikhan nijor uporte bisar kori ase. Manu khan pora apnikhan logot biya kaam korate dhorjo kora he bhal nohoi? Nohoile bhi etu pora to manu khan pora apnikhan ke thogai diya he bhal nohoi?"},{"book":"Prothom Corinthians","chapter":"6","verse":"8","text":"Kintu apnikhan nijor golti aru thoga baji kore, aru etu bhi nijor bhai khan ke!"},{"book":"Prothom Corinthians","chapter":"6","verse":"9","text":"Nohoile bhi apnikhan najane naki dharmik nathaka manu khan to Isor laga rajyote jabole na paribo koi kene? Apnikhan dhoka nakhabi; letera kaam khan, nohoile bhi murti puja, nohoile bhi bebichari, nohoile bhi nijor gaw ke bikiri kora khan, nohoile mota-mota aru maiki-maiki biya kaam kora khan,"},{"book":"Prothom Corinthians","chapter":"6","verse":"10","text":"nohoile chor, lalchi, nisa pani kha khan, bodnam kora khan, manu ke thogai diya kaam khan, eneka kaam kora khan kunbi Isor laga rajyo sabole na paribo."},{"book":"Prothom Corinthians","chapter":"6","verse":"11","text":"Apnikhan poila te eneka thakisele. Kintu apnikhan ke dhulai kene sapha kori dise, apnikhan ke pobitro kori dise, apnikhan ke Probhu Jisu Khrista laga naam aru Isor laga Atma pora sapha kori dise."},{"book":"Prothom Corinthians","chapter":"6","verse":"12","text":"“Ami nimite sob to niyom te ase,” kintu sob to labh thaka nohoi. “Ami nimite sob to niyom te ase,” kintu eku pora bhi ami uporte malik hobole nadibo."},{"book":"Prothom Corinthians","chapter":"6","verse":"13","text":"“Kha luwa khan to pet nimite ase, aru pet to kha luwa nimite ase,” kintu Isor pora duita bhi khotom kori dibo. Gaw to mangso itcha kaam nimite nohoi, kintu Probhu laga ase, aru Probhu to gaw laga ase."},{"book":"Prothom Corinthians","chapter":"6","verse":"14","text":"Etiya Isor to hosa pora bhi Probhu ke uthai dise, aru amikhan ke bhi Tai laga hokti pora uthai dibo."},{"book":"Prothom Corinthians","chapter":"6","verse":"15","text":"Apnikhan najane naki apnikhan laga gaw to Khrista laga bhag ase koi kene? Tinehoile moi Khrista laga bhag ke ulai dibo aru paap kaam laga bhag bonai dibo? Eneka to kitia bhi nahobi!"},{"book":"Prothom Corinthians","chapter":"6","verse":"16","text":"Nohoile bhi apnikhan najane naki jitia ekjon bebichar mahila logote biya kaam kore tai duijon ekta sharir hoijai koi kene? Kilekoile Isor kotha te eneka likhi kene ase, “Duijon to ekta sharir hoi jabo6.16 Mark 10:8..”"},{"book":"Prothom Corinthians","chapter":"6","verse":"17","text":"Kintu jun Probhu logote mili kene ase tai to Tai logote ekta atma hoijai."},{"book":"Prothom Corinthians","chapter":"6","verse":"18","text":"Bebichari kaam khan pora dur polai jabi! Sob paap juntu ekjon manu pora kore etu to gaw bahar te kora ase, kintu bebichari kora paap kaam to nijor gaw ke paap kori diye."},{"book":"Prothom Corinthians","chapter":"6","verse":"19","text":"Nohoile bhi apnikhan najane naki apnikhan laga gaw to Pobitro Atma laga girja ase, jun apuni bhitor te ase, aru Jun Isor pora apnikhan ke dise? Apnikhan to nijor laga nohoi,"},{"book":"Prothom Corinthians","chapter":"6","verse":"20","text":"kele koile Isor pora daam dikene apnikhan ke kini loise. Etu karone Isor ke apnikhan laga gaw dwara mohima dibi."}]}