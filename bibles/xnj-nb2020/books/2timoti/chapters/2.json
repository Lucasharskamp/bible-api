{"data":[{"book":"2 Timoti","chapter":"2","verse":"1","text":"Hinu veve wamwana vangu, uvya na makakala muubwina wa Chapanga yetipata mukuwungana na Kilisitu Yesu."},{"book":"2 Timoti","chapter":"2","verse":"2","text":"Tola mawuliwu gala gewayuwini nikokosa palongolo ya vandu vamahele vevagawene, ugagotola kwa vandu vevisadikika, vevihotola kuvawula vangi mewa."},{"book":"2 Timoti","chapter":"2","verse":"3","text":"Kangamala mukuviniswa pamonga na tete ngati manjolinjoli mchakaka wa Kilisitu Yesu."},{"book":"2 Timoti","chapter":"2","verse":"4","text":"Manjolinjoli peivya mungondo iyepa kukita lihengu lelivala wumi wa kila ligono muni kumganisa mkulu wa manjolinjoli."},{"book":"2 Timoti","chapter":"2","verse":"5","text":"Mjumbaji yoyoha nakuhotola kupewa njombi changali kujumba kulanda malagizu ga mikinu."},{"book":"2 Timoti","chapter":"2","verse":"6","text":"Mlimaji mwaihenga lihengu lelinonopa iganikiwa kupewa pahala pa kutumbula pa mabenu."},{"book":"2 Timoti","chapter":"2","verse":"7","text":"Holalela genago genijova, muni Bambu yati akuhotolesa umanya kila chindu."},{"book":"2 Timoti","chapter":"2","verse":"8","text":"Mkumbuka Yesu Kilisitu mwayukiswi kuhuma mulifwa, mwavili mu lukolo lwa Daudi, ngati chegijova Mayandiku ga Bwina genakokwisi,"},{"book":"2 Timoti","chapter":"2","verse":"9","text":"ndi ndava ya kukokosa Lilovi la Bwina nene nikungiwa minyololo ngati mundu muhakau. Nambu lilovi la Chapanga likungiwa lepi minyololo."},{"book":"2 Timoti","chapter":"2","verse":"10","text":"Hinu ndi nisindimala mukila chindu ndava ya vandu vevahaguliwi na Chapanga, muni na vene vapata ugombozi kwa njila ya Yesu Kilisitu, na vevileta ukulu wa magono goha gangali mwishu."},{"book":"2 Timoti","chapter":"2","verse":"11","text":"Ujovo uwu ndi wachakaka,"},{"book":"2 Timoti","chapter":"2","verse":"12","text":"Tisindimala,"},{"book":"2 Timoti","chapter":"2","verse":"13","text":"Ngati nakuvya vasadikika,"},{"book":"2 Timoti","chapter":"2","verse":"14","text":"Ndi, vakumbusa vandu vako mambu aga na kuvahakalila palongolo ya Chapanga valeka ndindani ndava ya malovi. Ndindani yeniyo nakuganikiwa ndi uvahalabisa veviyuwana."},{"book":"2 Timoti","chapter":"2","verse":"15","text":"Kangamala kujilangisa kuvya uyidikiliwi na Chapanga ngati muhenga lihengu mwangali soni mulihengu laki na mweiwula chakaka ujumbi wa chakaka wa Chapanga."},{"book":"2 Timoti","chapter":"2","verse":"16","text":"Jivika patali na malovi gangaganikiwa gachihomela, muni genago gakuvavika vandu vavyai patali na Chapanga."},{"book":"2 Timoti","chapter":"2","verse":"17","text":"Mawuliwu ngati ago ndi ngati lilonda lelikula na lelilya higa. Pagati ya vandu veviwula genago ndi Humenayo na Fileto."},{"book":"2 Timoti","chapter":"2","verse":"18","text":"Venava vayagili kutali na uchakaka, na kuyisopa sadika ya vandu vangi muwogoyi kwa vijova vandu vevafwili vamali kuyuka."},{"book":"2 Timoti","chapter":"2","verse":"19","text":"Nambu mkingisa weutimiliki wewavikiwi na Chapanga usindimala, na panani yaki payandikwi malovi “Bambu avamanyili vandu vevavili vaki” Na “Kila mwaijova mwene ndi wa Bambu ndi aleka uhakau.”"},{"book":"2 Timoti","chapter":"2","verse":"20","text":"Munyumba yivaha gavili mankeve ga kila namuna gangi ga zahabu na mashonga, gangi ga ludaka vingi vya mikongo, na vingi vya lihengu la utopesa na hingi ndava ya lihengu la kila ligono."},{"book":"2 Timoti","chapter":"2","verse":"21","text":"Hinu ngati mundu akujinyambisa kwa kujivika patali na mambu gahakau, yati ivya chindu cha lihengu lene, muni ahaguliwi ndava ya kumhengela Bambu waki na ajitendekili kwa lihengu loloha la bwina."},{"book":"2 Timoti","chapter":"2","verse":"22","text":"Jivika patali na mnogo wa usongolo, landa gegavi gabwina palongolo ya Bambu na sadika na uganu na uteke, pamonga na vandu voha vevakumuyupa Bambu kwa mtima wabwina."},{"book":"2 Timoti","chapter":"2","verse":"23","text":"Yepa ndindani ya uhomela na chiyimu, umanyili kuvya ago gileta ngondo."},{"book":"2 Timoti","chapter":"2","verse":"24","text":"Mtumisi wa Bambu akotoka kutovana. Iganikiwa kuvya mngolongondi kwa vandu voha, muwula wabwina na mweisindimala,"},{"book":"2 Timoti","chapter":"2","verse":"25","text":"ndi mpoli peakuvahakalila vevakumbela, pangi Chapanga akuvapela fwasi ya kuleka kwavi kumbudila Chapanga, na kuumanya uchakaka."},{"book":"2 Timoti","chapter":"2","verse":"26","text":"Penapo luhala lwavi yati lukuvawuyila kavili, vakalema mulikoka la Setani mwavayonjwili na kuvakita vayidakila gala geigana mwene."}]}