{"data":[{"book":"1 Samuel","chapter":"26","verse":"1","text":"Zifiterna [en klan från staden Zif, strax sydost om Hebron] kom till Saul i Giva och sade: ”Gömmer inte David sig själv bland Chachilas kullar som är före Jeshimon?”"},{"book":"1 Samuel","chapter":"26","verse":"2","text":"Och Saul steg upp och gick ner till Zifs öken och hade 3 000 utvalda män från Israel med sig för att söka David i Zifs öken."},{"book":"1 Samuel","chapter":"26","verse":"3","text":"Och Saul slog läger bland Chachilas kullar som är framför Jeshimon vid vägen. Men David vistades i öknen och han såg att Saul kom efter honom i öknen."},{"book":"1 Samuel","chapter":"26","verse":"4","text":"Därför sände David ut spejare och förstod att Saul kommit med en särskild avsikt."},{"book":"1 Samuel","chapter":"26","verse":"5","text":"Och David steg upp och kom till platsen där Saul slagit läger, och David såg platsen där Saul låg. Och Avner, Ners son ledaren för armén, och Saul låg innanför barrikaden och folket tältade runt omkring honom."},{"book":"1 Samuel","chapter":"26","verse":"6","text":"Och därför sade David till Achimelech, hettiten och till Avishaj, Tserojas son, bror till Joav och sade: ”Vem vill gå ner med mig till Saul i lägret?” Och Avishaj sade: ”Jag vill gå ner med dig.”"},{"book":"1 Samuel","chapter":"26","verse":"7","text":"Och David och Avishaj kom till folket på natten, och se, Saul låg och sov innanför barrikaden med sitt spjut nerstucket i marken vid sitt huvud, och Avner och folket låg runt omkring honom."},{"book":"1 Samuel","chapter":"26","verse":"8","text":"Och Avishaj sade till David: ”Gud (Elohim) har gett dina fiender i din hand idag, låt mig därför slå honom, jag ber dig, med spjutet till marken i ett slag, och jag ska inte slå honom en andra gång.”"},{"book":"1 Samuel","chapter":"26","verse":"9","text":"Men David sade till honom: ”Fördärva honom inte, för vem kan sträcka fram sin hand mot Herrens (Jahves) smorde och vara utan skuld?”"},{"book":"1 Samuel","chapter":"26","verse":"10","text":"Och David sade: ”Herren (Jahve) lever därför ska Herren (Jahve) slå honom, eller hans dag ska komma för att dö, eller han ska gå ut i strid och bli bortsvept."},{"book":"1 Samuel","chapter":"26","verse":"11","text":"Herren (Jahve) förbjuder mig att jag skulle sträcka fram min hand mot Herrens (Jahves) smorde, men ta nu, jag ber dig, spjutet som är vid hans huvud och vattenkruset och låt oss gå.”"},{"book":"1 Samuel","chapter":"26","verse":"12","text":"Och David tog spjutet och vattenkruset från Sauls huvud och de bar bort dem och ingen man såg det, ingen visste det, inte heller vaknade någon, för alla sov, eftersom en djup sömn från Herren (Jahve) hade fallit över dem."},{"book":"1 Samuel","chapter":"26","verse":"13","text":"Och David gick över till den andra sidan och stod på bergets topp, långt bort så att det var ett stort avstånd mellan dem."},{"book":"1 Samuel","chapter":"26","verse":"14","text":"Och David ropade till folket och till Avner, Ners son, och sade: ”Svarar du inte Avner?”"},{"book":"1 Samuel","chapter":"26","verse":"15","text":"Och David sade till Avner: ”Är inte du en tapper man? Och vem är lik dig i Israel? Varför har du då inte vakat över din herre kungen? För det kom en från folket för att fördärva kungen, din herre.”"},{"book":"1 Samuel","chapter":"26","verse":"16","text":"Detta är inte en god sak som du har gjort. Herren (Jahve) lever, du förtjänar att dö eftersom du inte vakade över din herre, Herrens (Jahves) smorde. Och se nu var kungens spjut är, och vattenkruset som stod vid hans huvud.”"},{"book":"1 Samuel","chapter":"26","verse":"17","text":"Och Saul kände igen Davids röst och sade: ”Är detta din röst min son David?”"},{"book":"1 Samuel","chapter":"26","verse":"18","text":"Och han sade: ”Varför har min herre jagat efter sin tjänare? För vad har jag gjort? Eller vad ont är i min hand?"},{"book":"1 Samuel","chapter":"26","verse":"19","text":"Därför ber jag dig, låt min herre kungen höra sin tjänares ord. Om det är Herren (Jahve) som har uppviglat dig mot mig, låt honom ta emot ett offer, men om det är människors söner ska de vara förbannade (i grund förgöras – hebr. aror) inför Herrens (Jahves) ansikte, för de har drivit ut mig denna dag för att jag inte ska hålla fast vid (klistra mig till) Herrens (Jahves) arv och har sagt: Gå och tjäna andra gudar."},{"book":"1 Samuel","chapter":"26","verse":"20","text":"Och nu, låt inte mitt blod falla till marken långt bort från Herrens (Jahves) ansikte, för Israels kung har kommit ut för att leta efter en ensam loppa, som en som jagar rapphöns i bergen.”"},{"book":"1 Samuel","chapter":"26","verse":"21","text":"Och Saul sade: ”Jag har syndat, återvänd min son David, för jag ska inte längre skada dig, eftersom mitt liv är dyrbart i dina ögon idag. Se jag har varit en dåre och misstagit mig storligen.”"},{"book":"1 Samuel","chapter":"26","verse":"22","text":"Och David svarade och sade: ”Se kungens spjut! Låt en ung man komma över och hämta det."},{"book":"1 Samuel","chapter":"26","verse":"23","text":"Och Herren (Jahve) ska löna varje man för hans rättfärdighet och hans trofasthet, som Herren (Jahve) har gett dig i min hand idag och jag inte sträckte ut min hand mot Herrens (Jahves) smorde."},{"book":"1 Samuel","chapter":"26","verse":"24","text":"Och se, som ditt liv var stort i mina ögon idag, så låt mitt liv vara stort i Herrens (Jahves) ögon och låt honom befria mig från alla prövningar (bedrövelser, lidanden).”"},{"book":"1 Samuel","chapter":"26","verse":"25","text":"Och Saul sade till David: ”Välsignad är du min son David, (du ska) även mäktigt vara mäktig och även segrande segra.”"}]}