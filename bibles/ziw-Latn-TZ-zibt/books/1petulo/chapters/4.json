{"data":[{"book":"1 Petulo","chapter":"4","verse":"1","text":"Kwaviya Kulisito asulumizagwa chimwili, nyuwe naywi mwetogeze mwe zifanyanyi saziya izakwe, kwaviya mntu asulumizwe chimwili hamuli naho mwe kudamanya masa."},{"book":"1 Petulo","chapter":"4","verse":"2","text":"Kukongela haluse mwe chipindi chenyu chisigale cho kwikala hano he isi, msekujendeleze kwikala mwe tama za chimntu, mna mwe viya Chohile akunga."},{"book":"1 Petulo","chapter":"4","verse":"3","text":"Mwe chipindi chijinkile mwendaga na luhenyo lutali lwa kujesa mbuli waungile wantu hewemmanyize Chohile. Mwekalaga wikazi wa uchilanga na tama zihiye na ukozi na ngasu zimemile ukozi na uchilanga na miviko ya matukulu ikwihiza."},{"book":"1 Petulo","chapter":"4","verse":"4","text":"Haluse, wantu awo hewemmanyize Chohile wehelwa wakawona kugamba nyuwe hamkujesanya vituhu mo wikazi wihise, ivyo wawahulutani."},{"book":"1 Petulo","chapter":"4","verse":"5","text":"Mna nawalonge mbuli zawo wenye kulongozi kwa Chohile emalanye kuwakantila wata ujima na wabanike."},{"book":"1 Petulo","chapter":"4","verse":"6","text":"Vino nivyo vilekile Mbuli Yedi yalongagwa hata kwa awo wabanike, chani wakaheza kukantilwa mo wikazi we chimwili saviya wantu watuhu, wekale chimuye saviya Chohile akunga."},{"book":"1 Petulo","chapter":"4","verse":"7","text":"Uhelo wa vintu vyose wi haguhi. Elo mtende na fanyanyi zedi na wengele vikuwadahizani kumlombeza Chohile."},{"book":"1 Petulo","chapter":"4","verse":"8","text":"Kujinka yose unganani kwa moyo wose, kwaviya ungi wagubika masa yalozize."},{"book":"1 Petulo","chapter":"4","verse":"9","text":"Hokelanani kwa chisekwesekwe hehena kufuzuma."},{"book":"1 Petulo","chapter":"4","verse":"10","text":"Chila yumwenga, ajeseze jeleko ahokele kulaila kwa Chohile, ajese kwa kuwambiza watuhu saviya mchimaila ywedi ywa majeleko yesimile ya Chohile."},{"book":"1 Petulo","chapter":"4","verse":"11","text":"Mntu akalonga nalonge saviya mbuli za Chohile, mta kusankana asankane kwa nguvu enkigwe ni Chohile, chani mwe zimbuli zose Chohile atogolwe kwa sila ya Yesu Kulisito, yudya ukulu na nguvu una uyo mazuwa yose. Taile."},{"book":"1 Petulo","chapter":"4","verse":"12","text":"Walukolo weyangu, msekwehelwa ni majezo yakulumisa yakuwambwilani, msekuyawona kugamba ni chintu chijeni kwenyu."},{"book":"1 Petulo","chapter":"4","verse":"13","text":"Mna elelwani kugamba mwasulumizwa saviya Kulisito asulumizwe, chani umo ukulu wakwe na ugubulwe mweleleswe."},{"book":"1 Petulo","chapter":"4","verse":"14","text":"Bwedani mkahulutwa kwa chausa cha kumtimila Kulisito, mbuli iyo yalagisa kugamba muye mta ukulu, uwo Muye wa Chohile wekala mndani mwenyu."},{"book":"1 Petulo","chapter":"4","verse":"15","text":"Mgati mwenyu asekutendeka mntu akusulumizwa kwaviya ni mkomi, hegu mbavi hegu mbanasi hegu akusankana mwe mbuli za wantu watuhu."},{"book":"1 Petulo","chapter":"4","verse":"16","text":"Mna uneva mntu asulumizwa kwaviya ni Mkulisito, asekuwona soni, mna amtogole Chohile, kwaviya mntu uyo etangwa kwa zina dya Kulisito."},{"book":"1 Petulo","chapter":"4","verse":"17","text":"Chipindi cha kanto chibula, naho nkanto idyo dyakongela mwa wantu wa Chohile mwenye. Hegu kanto dyakongela kwetu suwe, elo udumo wakwe kwa wantu wakulemela Mbuli Yedi ya Chohile nautende vivihi?"},{"book":"1 Petulo","chapter":"4","verse":"18","text":"Saviya mawandiko yakukile yakulonga"},{"book":"1 Petulo","chapter":"4","verse":"19","text":"Elo wadya wakusulumizwa kwa chausa cha kutimila yadya akunga Chohile, wajendeleze kudamanya yedi welavye wikazi wawo mwe mikono ya Chohile Mumbi ywawo mkanuni."}]}