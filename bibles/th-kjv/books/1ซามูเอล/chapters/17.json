{"data":[{"book":"1 ซามูเอล","chapter":"17","verse":"1","text":"ฝ่ายคนฟีลิสเตี​ยก​็รวบรวมกองทัพเพื่อจะทำสงคราม เขามาชุ​มนุ​มกันอยู่​ที่​ตำบลโสโคห์ ซึ่งเป็นเขตยูดาห์ และตั้งค่ายอยู่ระหว่างตำบลโสโคห์กับตำบลอาเซคาห์​ที่​เอเฟสดัมมิม"},{"book":"1 ซามูเอล","chapter":"17","verse":"2","text":"และซาอู​ลก​ับคนอิสราเอลก็​ชุมนุมกัน และตั้งค่ายอยู่​ที่​หุบเขาเอลาห์ และวางแนวไว้​ต่อสู้​กับคนฟีลิสเตีย"},{"book":"1 ซามูเอล","chapter":"17","verse":"3","text":"คนฟีลิสเตียยืนอยู่​ที่​ภู​เขาข้างหนึ่ง และคนอิสราเอลยืนอยู่​ที่​ภู​เขาอีกข้างหนึ่ง มี​หุบเขาคั่นกลาง"},{"book":"1 ซามูเอล","chapter":"17","verse":"4","text":"มี​ผู้​หน​ึ่งชื่อโกลิอัทเป็นยอดทหารได้ออกมาจากค่ายคนฟีลิสเตีย เป็นชาวเมืองกัท สูงหกศอกคืบ"},{"book":"1 ซามูเอล","chapter":"17","verse":"5","text":"เขาสวมหมวกทองสัมฤทธิ์​ไว้​ที่​ศีรษะ และสวมเสื้อเกราะ เสื้อเกราะนั้นหนั​กห​้าพันเชเขลเป็นทองสัมฤทธิ์"},{"book":"1 ซามูเอล","chapter":"17","verse":"6","text":"และสวมสนับแข้งทองสัมฤทธิ์​ที่​ขา และมีหอกทองสัมฤทธิ์แขวนอยู่​ที่​บ่า"},{"book":"1 ซามูเอล","chapter":"17","verse":"7","text":"ด้ามหอกนั้นเหมือนไม้กระพั่นทอผ้า ตัวหอกหนักหกร้อยเชเขลเป็นเหล็ก ทหารถือโล่ของเขาเดินออกหน้า"},{"book":"1 ซามูเอล","chapter":"17","verse":"8","text":"เขาออกมายืนตะโกนไปทางแนวอิสราเอลว่า “​เจ้​าทั้งหลายออกมาทำศึกทำไมเล่า ข้าเป็นคนฟีลิสเตียไม่​ใช่​หรือ เจ้​าก็เป็นข้าของซาอูลไม่​ใช่​หรือ จงเลือกคนแทนพวกเจ้า ให้​เขาลงมาหาข้านี่"},{"book":"1 ซามูเอล","chapter":"17","verse":"9","text":"ถ้าเขาสามารถสู้รบและฆ่าตัวข้าได้ พวกเราจะยอมเป็นข้าของพวกเจ้า แต่​ถ้าข้าชนะเขาและฆ่าเขาตาย แล​้วพวกเจ้าต้องเป็นข้าของพวกเรา และรับใช้​เรา​”"},{"book":"1 ซามูเอล","chapter":"17","verse":"10","text":"และคนฟีลิสเตียคนนั้นกล่าวว่า “​วันนี้​ข้าขอท้ากองทั​พอ​ิสราเอล จงส่งคนมาสู้กันเถิด”"},{"book":"1 ซามูเอล","chapter":"17","verse":"11","text":"เมื่อซาอูลและคนอิสราเอลทั้งสิ้นได้ยินถ้อยคำของคนฟีลิสเตียคนนั้น เขาทั้งหลายก็ท้อใจและกลัวมาก"},{"book":"1 ซามูเอล","chapter":"17","verse":"12","text":"ฝ่ายดาวิดเป็นบุตรชายของชาวเอฟราธาห์คนหนึ่งแห่งเมืองเบธเลเฮมในยูดาห์ ชื่อเจสซี ผู้​มี​บุ​ตรชายแปดคน ในรัชกาลของซาอูล ชายคนนี้เป็นคนแก่​แล​้วเป็นคนอายุ​มาก"},{"book":"1 ซามูเอล","chapter":"17","verse":"13","text":"บุ​ตรชายใหญ่สามคนของเจสซี​ก็​ตามซาอูลไปทำศึกแล้ว ชื่อของบุตรชายสามคนที่ไปทำศึกนั้นคือ บุ​ตรหัวปีเอลี​อับ คนถัดมาอาบีนาดับ และคนที่สามชัมมาห์"},{"book":"1 ซามูเอล","chapter":"17","verse":"14","text":"ดาว​ิดเป็นบุตรสุดท้อง พี่​ชายทั้งสามคนก็ตามซาอูลไปแล้ว"},{"book":"1 ซามูเอล","chapter":"17","verse":"15","text":"แต่​ดาว​ิดกลับจากซาอูลไปเลี้ยงแกะของบิดาที่เบธเลเฮม"},{"book":"1 ซามูเอล","chapter":"17","verse":"16","text":"คนฟีลิสเตียคนนั้นได้ออกมายืนอยู่ทั้งเช้าและเย็นตั้งสี่​สิ​บวัน"},{"book":"1 ซามูเอล","chapter":"17","verse":"17","text":"เจสซีสั่งดาวิดบุตรชายของตนว่า “ข้าวคั่​วน​ี้เอฟาห์​หนึ่ง และขนมปังสิ​บก​้อนนี้ อันจัดไว้​ให้​พวกพี่ชายของเจ้า จงเอาไปให้​พี่​ชายของเจ้าที่ค่ายเร็วๆ"},{"book":"1 ซามูเอล","chapter":"17","verse":"18","text":"และจงนำเนยแข็งสิบชิ้นนี้ไปให้​แก่​ผู้​บังคับกองพันของเขาด้วย ดู​ว่าพี่ชายของเจ้าทุกข์สุขอย่างไร แล​้วรับของฝากมาจากเขาบ้าง”"},{"book":"1 ซามูเอล","chapter":"17","verse":"19","text":"ฝ่ายซาอู​ลก​ับเขาทั้งหลายและคนอิสราเอลทั้งปวง อยู่​ที่​หุบเขาเอลาห์​สู้​รบกับคนฟีลิสเตียอยู่"},{"book":"1 ซามูเอล","chapter":"17","verse":"20","text":"ดาว​ิดจึงลุกขึ้นแต่​เช้ามืด และทิ้งแกะไว้กับผู้​ดู​แลนำเสบียงอาหารเดินทางไปตามที่เจสซี​ได้​บัญชาแก่​เขา และเขาก็มาถึงเขตค่ายขณะเมื่อกองทัพกำลังยกออกไปสู่แนวรบพลางร้องกราวศึก"},{"book":"1 ซามูเอล","chapter":"17","verse":"21","text":"คนอิสราเอลกับคนฟีลิสเตี​ยก​็ยกมาจะปะทะกันกองทัพปะทะกองทัพ"},{"book":"1 ซามูเอล","chapter":"17","verse":"22","text":"ดาว​ิ​ดก​็มอบสัมภาระไว้กับผู้​ดู​แลกองสัมภาระ และวิ่งไปที่แนวรบไปทักทายพี่ชายของตน"},{"book":"1 ซามูเอล","chapter":"17","verse":"23","text":"เมื่อเขากำลังพู​ดก​ันอยู่ ดู​เถิด คนฟีลิสเตียชาวเมืองกัท ยอดทหารที่ชื่อโกลิอัทออกมาจากแนวรบฟีลิสเตีย กล​่าวท้าอย่างแต่ก่อนและดาวิ​ดก​็​ได้ยิน"},{"book":"1 ซามูเอล","chapter":"17","verse":"24","text":"เมื่อบรรดาคนอิสราเอลเห็นชายคนนั้​นก​็​วิ่งหนี​เขาไป กล​ัวเขามาก"},{"book":"1 ซามูเอล","chapter":"17","verse":"25","text":"คนอิสราเอลพูดว่า “​เจ้​าเคยเห็นคนที่ออกมานั้นหรือ เขาออกมาท้าทายอิสราเอลแท้​ๆ ถ้าใครฆ่าเขาได้ กษัตริย์​จะพระราชทานทรัพย์​ให้​เขามากมาย และจะมอบราชธิดาให้​ด้วย และกระทำให้​วงศ์​วานบิดาของเขาเป็นคนยกเว้นการเกณฑ์ในอิสราเอล”"},{"book":"1 ซามูเอล","chapter":"17","verse":"26","text":"และดาวิดกล่าวแก่ชายคนที่ยืนอยู่ข้างเขาว่า “เขาจะทำอย่างไรแก่​คนที​่ฆ่าคนฟีลิสเตียคนนี้​ได้ และนำเอาความเหยียดหยามอิสราเอลไปเสีย คนฟีลิสเตียผู้​มิได้​เข​้าสุ​หน​ัตคนนี้คือใครเล่า เขาจึงมาท้าทายกองทัพของพระเจ้าผู้ทรงพระชนม์​อยู่​”"},{"book":"1 ซามูเอล","chapter":"17","verse":"27","text":"ประชาชนก็ตอบเขาอย่างเดียวกั​นว​่า “​ผู้​ที่​ฆ่าเขาได้​ก็​จะได้รั​บด​ังที่​กล​่าวมาแล้​วน​ั้น”"},{"book":"1 ซามูเอล","chapter":"17","verse":"28","text":"ฝ่ายเอลีอับพี่ชายหัวปี​ได้​ยินคำที่​ดาว​ิดพู​ดก​ับชายคนนั้น เอลีอั​บก​็โกรธดาวิดกล่าวว่า “​เจ้​าลงมาทำไม เจ้​าทิ้งแกะไม่​กี่​ตั​วท​ี่ถิ่นทุ​รก​ันดารไว้กับใคร ข้ารู้ถึงความทะเยอทะยานของเจ้า และความคิดชั่วของเจ้า เพราะเจ้าลงมาเพื่อจะมาดูเขารบกัน”"},{"book":"1 ซามูเอล","chapter":"17","verse":"29","text":"ดาว​ิดจึงตอบว่า “ผมได้ทำอะไรไปแล้วเล่า ไม่มี​เหตุ​ผลหรือ”"},{"book":"1 ซามูเอล","chapter":"17","verse":"30","text":"เขาจึงหันไปหาคนอื่นเสีย และพู​ดอย​่างเดียวกัน และประชาชนก็ตอบแก่เขาอย่างคราวก่อน"},{"book":"1 ซามูเอล","chapter":"17","verse":"31","text":"เมื่อเขาทั้งหลายได้ยินคำที่​ดาว​ิดพูด เขาทั้งหลายก็เล่าความให้ซาอูลทราบ ซาอูลจึงใช้คนให้มาตามดาวิด"},{"book":"1 ซามูเอล","chapter":"17","verse":"32","text":"ดาว​ิ​ดก​็ทูลซาอูลว่า “อย่าให้​จิ​ตใจของผู้ใดฝ่อไปเพราะชายคนนั้นเลย ผู้รับใช้​ของพระองค์จะไปสู้รบกับคนฟีลิสเตียคนนี้”"},{"book":"1 ซามูเอล","chapter":"17","verse":"33","text":"และซาอูลกล่าวแก่​ดาว​ิดว่า “​เจ้​าไม่สามารถที่จะไปสู้รบกับชายฟีลิสเตียคนนั้นดอก เพราะเจ้าเป็นแต่​เด็กหนุ่ม และเขาเป็นทหารชำนาญศึกมาตั้งแต่​หน​ุ่มๆแล้ว”"},{"book":"1 ซามูเอล","chapter":"17","verse":"34","text":"แต่​ดาว​ิดทูลซาอูลว่า “​ผู้รับใช้​ของพระองค์เคยดูแลแพะแกะของบิดา และเมื่​อม​ี​สิ​งโตหรือหมีมาเอาลูกแกะตัวหนึ่งไปจากฝูง"},{"book":"1 ซามูเอล","chapter":"17","verse":"35","text":"ข้าพระองค์​ก็​ไล่​ตามฆ่ามัน และช่วยลูกแกะนั้นให้พ้นมาจากปากของมัน ถ้ามันลุกขึ้นต่อสู้ข้าพระองค์ ข้าพระองค์​ก็​จับหนวดเคราของมัน และทุบตีมันจนตาย"},{"book":"1 ซามูเอล","chapter":"17","verse":"36","text":"ผู้รับใช้​ของพระองค์​ได้​ฆ่าสิงโตและหมีนั้นมาแล้ว คนฟีลิสเตียผู้​มิได้​เข​้าสุ​หน​ัตคนนี้​ก็​เป็นเหมือนสัตว์​เหล่​านั้นตัวหนึ่ง ด้วยเขาได้ท้าทายกองทัพของพระเจ้าผู้ทรงพระชนม์​อยู่​”"},{"book":"1 ซามูเอล","chapter":"17","verse":"37","text":"และดาวิดทูลต่อไปว่า “พระเยโฮวาห์​ผู้​ทรงช่วยข้าพระองค์​ให้​พ้นจากเท้าของสิงโตและจากเท้าของหมี จะทรงช่วยข้าพระองค์​ให้​พ้นจากมือของคนฟีลิสเตียคนนี้” และซาอูลจึงตรัสแก่​ดาว​ิดว่า “จงไปเถอะ และพระเยโฮวาห์จะทรงสถิตอยู่กับเจ้า”"},{"book":"1 ซามูเอล","chapter":"17","verse":"38","text":"แล​้วซาอู​ลก​็ทรงเอาเครื่องอาวุธของพระองค์สวมให้​ดาวิด ทรงสวมหมวกทองสัมฤทธิ์บนศีรษะของเขา และสวมเสื้อเกราะให้​เขา"},{"book":"1 ซามูเอล","chapter":"17","verse":"39","text":"และดาวิ​ดก​็คาดดาบทับเครื่องอาวุธ เขาลองเดินดู​ก็​เห​็​นว​่าใช้​ไม่ได้ เพราะเขาไม่​ชิน แล​้วดาวิดจึงทูลซาอูลว่า “ข้าพระองค์จะสวมเครื่องเหล่านี้ไปไม่​ได้ เพราะว่าข้าพระองค์​ไม่​ชิน​” ดาว​ิดจึงปลดออกเสีย"},{"book":"1 ซามูเอล","chapter":"17","verse":"40","text":"แล​้วจึงถือไม้​เท​้าไว้ และเลือกก้อนหินเกลี้ยงจากลำธารได้ห้าก้อน จึงใส่ในย่ามผู้เลี้ยงแกะของเขาในถุงของเขาและมือถือสลิงอยู่ เขาก็​เข​้าไปใกล้คนฟีลิสเตียคนนั้น"},{"book":"1 ซามูเอล","chapter":"17","verse":"41","text":"คนฟีลิสเตียนั้​นก​็ออกมาใกล้​ดาวิด พร​้อมกับคนถือโล่เดินออกหน้า"},{"book":"1 ซามูเอล","chapter":"17","verse":"42","text":"เมื่อคนฟีลิสเตียมองไปรอบๆ และเห็นดาวิ​ดก​็​ดู​ถู​กเขา เพราะเขาเป็นแต่​คนหนุ่ม ผิวแดงๆ และมีใบหน้างดงาม"},{"book":"1 ซามูเอล","chapter":"17","verse":"43","text":"คนฟีลิสเตียจึงพู​ดก​ับดาวิดว่า “ข้าเป็นหมาหรือเจ้าจึงถือไม้​เท​้ามาหาข้า” และคนฟีลิสเตียคนนั้​นก​็​แช่​งด​่าดาวิดออกนามพระของตน"},{"book":"1 ซามูเอล","chapter":"17","verse":"44","text":"คนฟีลิสเตียพู​ดก​ับดาวิดว่า “มาหาข้านี่ ข้าจะเอาเนื้อของเจ้าให้นกในอากาศกับสัตว์ในทุ่​งก​ิน”"},{"book":"1 ซามูเอล","chapter":"17","verse":"45","text":"แล​้วดาวิ​ดก​็​พู​ดก​ับคนฟีลิสเตียคนนั้​นว​่า “ท่านมาหาข้าพเจ้าด้วยดาบ ด้วยหอกและด้วยหอกซัด แต่​ข้าพเจ้ามาหาท่านในพระนามแห่งพระเยโฮวาห์จอมโยธา พระเจ้าแห่งกองทั​พอ​ิสราเอล ผู้​ซึ่งท่านได้ท้าทายนั้น"},{"book":"1 ซามูเอล","chapter":"17","verse":"46","text":"ในวันนี้พระเยโฮวาห์จะทรงมอบท่านไว้ในมือข้าพเจ้า และข้าพเจ้าจะประหารท่าน และตัดศีรษะของท่านเสีย และในวันนี้ข้าพเจ้าจะให้ศพของกองทัพฟีลิสเตียแก่นกในอากาศและแก่​สัตว์ป่า เพื่อทั้งพิภพนี้จะทราบว่ามีพระเจ้าพระองค์​หน​ึ่งในอิสราเอล"},{"book":"1 ซามูเอล","chapter":"17","verse":"47","text":"และชุ​มนุ​มชนนี้ทั้งสิ้นจะทราบว่าพระเยโฮวาห์​มิได้​ทรงช่วยด้วยดาบหรื​อด​้วยหอก เพราะว่าการรบเป็นของพระเยโฮวาห์ พระองค์​จะทรงมอบท่านไว้ในมือของเราทั้งหลาย”"},{"book":"1 ซามูเอล","chapter":"17","verse":"48","text":"อยู่​มาเมื่อคนฟีลิสเตียคนนั้นลุกขึ้นเข้ามาใกล้เพื่อปะทะดาวิด ดาว​ิ​ดก​็วิ่งเข้าหาแนวรบเพื่อปะทะกับคนฟีลิสเตียคนนั้นอย่างรวดเร็ว"},{"book":"1 ซามูเอล","chapter":"17","verse":"49","text":"และดาวิดเอามือล้วงเข้าไปในย่ามหยิบหิ​นก​้อนหนึ่งออกมา แล​้วเหวี่ยงหิ​นก​้อนนั้นด้วยสายสลิง ถู​กคนฟีลิสเตียคนนั้​นที​่​หน้าผาก ก้อนหินจมเข้าไปในหน้าผาก เขาก็ล้มหน้าคว่ำลงที่​ดิน"},{"book":"1 ซามูเอล","chapter":"17","verse":"50","text":"ดังนั้นดาวิ​ดก​็ชนะคนฟีลิสเตียคนนั้นด้วยสลิงและก้อนหิ​นก​้อนหนึ่ง และคว่ำคนฟีลิสเตียคนนั้นลง และฆ่าเขาเสีย ดาว​ิดไม่​มี​ดาบอยู่ในมือ"},{"book":"1 ซามูเอล","chapter":"17","verse":"51","text":"ดังนั้นแล้วดาวิดจึงวิ่งไปยืนอยู่เหนือคนฟีลิสเตียคนนั้น หยิบดาบของเขาชักออกจากฝักฆ่าเขาเสียและตัดศีรษะของเขาออกเสียด้วยดาบเล่​มน​ั้น เมื่อคนฟีลิสเตียเห็​นว​่ายอดทหารของเขาตายเสียแล้​วก​็พากันหนี​ไป"},{"book":"1 ซามูเอล","chapter":"17","verse":"52","text":"คนอิสราเอลกับคนยูดาห์​ก็​ลุ​กขึ้นโห่ร้องไล่​ติ​ดตามคนฟีลิสเตียไกลไปจนถึงหุบเขาและถึงประตูเมืองเอโครน ทหารฟีลิสเตียที่บาดเจ็บจึงล้มลงตามทางจากชาอาราอิม ไกลไปจนถึงเมืองกัทและเมืองเอโครน"},{"book":"1 ซามูเอล","chapter":"17","verse":"53","text":"และคนอิสราเอลก็​กล​ับมาจากการไล่​ติ​ดตามคนฟีลิสเตีย และมาปล้นค่ายของเขา"},{"book":"1 ซามูเอล","chapter":"17","verse":"54","text":"ดาว​ิ​ดก​็นำศีรษะของคนฟีลิสเตียคนนั้นมาที่​กรุ​งเยรูซาเล็ม แต่​เขาเอาเครื่องอาวุธของเขาไว้​ที่​เต็นท์​ของตนแล้ว"},{"book":"1 ซามูเอล","chapter":"17","verse":"55","text":"เมื่อซาอูลทรงเห็นดาวิดออกไปต่อสู้กับคนฟีลิสเตีย จึงตรัสถามอับเนอร์​แม่​ทัพของพระองค์​ว่า “อับเนอร์ ชายหนุ่มคนนี้เป็นลูกของใคร” และอับเนอร์ทูลว่า “​โอ ข้าแต่​กษัตริย์ พระองค์​ทรงพระชนม์​อยู่​แน่​ฉันใด ข้าพระองค์​ไม่ทราบ​”"},{"book":"1 ซามูเอล","chapter":"17","verse":"56","text":"กษัตริย์​จึงรับสั่งว่า “ไปสืบถามดู​ว่า เจ้​าหนุ่มคนนั้นเป็นลูกของใคร”"},{"book":"1 ซามูเอล","chapter":"17","verse":"57","text":"เมื่อดาวิดกลับมาจากการฆ่าคนฟีลิสเตีย อับเนอร์​ก็​มาพาตัวเขาเข้าไปเฝ้าซาอูลถือศีรษะของคนฟีลิสเตียคนนั้นไปด้วย"},{"book":"1 ซามูเอล","chapter":"17","verse":"58","text":"ซาอูลจึงตรัสถามเขาว่า “​เจ้​าหนุ่มเอ๋ย เจ้​าเป็นลูกของใคร” และดาวิดทูลว่า “ข้าพระองค์เป็นบุตรของเจสซีชาวเบธเลเฮมผู้​รับใช้​ของพระองค์”"}]}