{"data":[{"book":"1 Jon","chapter":"4","verse":"1","text":"Nan adarasi, akam inigha izir gumazir ifarir avɨriba nguazir kam garui. Egha kamaghɨn mɨgei, Godɨn Duam akam e ganɨngi. Kamaghɨn ia nɨghnɨzir gavgavim men ikian markɨ. Egh ia deravɨra dar araziba ko mɨgɨrɨgɨaba asavsuigh fogham, da Godɨn Duam o duar kuraba."},{"book":"1 Jon","chapter":"4","verse":"2","text":"4:2 1 Korin 12:3; 1 Jon 5:1Tuavir ia Godɨn Duam gɨfoghamimra kara: Gumazitam o amizitam suam, Krais Iesus, a gumazir inivafɨzimɨn nguazir kamɨn ize, a Godɨn Duam an iti."},{"book":"1 Jon","chapter":"4","verse":"3","text":"4:3 2 Tesalonika 2:7; 1 Jon 2:18; 2:22; 2 Jon 1:7Eghtɨ gumazitam o amizitam suam, Krais Iesus a guizɨn gumazim puvatɨ, a duar igharazim iti, Godɨn Duam puvatɨ. A Krais Iesusɨn apanimɨn duam. Ia fomɨra Kraisɨn apanim izamin mɨgɨrɨgɨam baraghizɨ, a datɨrɨghɨn izegha gɨvagha nguazir kamɨn iti."},{"book":"1 Jon","chapter":"4","verse":"4","text":"Nan adarasi, ia guizbangɨra Godɨn boriba. Godɨn Duam ian aven itima, an gavgavim bar ekevegha Satanɨn gavgavim gafira. Satan, a nguazir kamɨn gavgavimɨn gumazir dapanim. Ezɨ kamaghɨn ia akam inigha izir gumazir ifaribagh afira."},{"book":"1 Jon","chapter":"4","verse":"5","text":"4:5 Jon 3:31; 15:19; 17:14Gumazamizir kaba, me nguazir kamɨn gumazamiziba. Ezɨ men mɨgɨrɨgɨaba nguazir kamɨn mɨgɨrɨgɨaba. Ezɨ nguazir kamɨn gumazamizir igharaziba me barasi."},{"book":"1 Jon","chapter":"4","verse":"6","text":"4:6 Jon 8:47; 10:27; 14:17; 1 Korin 14:37; 2 Korin 10:7Ezɨ e, Godɨn gumazamiziba. Ezɨ gumazamizir God gɨfoziba, me en akaba barasi. Ezɨ God bagha itir puvatɨzir gumazamiziba me en akaba barazir puvatɨ. Tuavir kamɨn e guizbangɨra mɨgeir Duam ko mɨgɨrɨgɨar ifavaribagh amir duam gɨfogham."},{"book":"1 Jon","chapter":"4","verse":"7","text":"Nan adarasi, God igharaz darazigh ifongezir arazim en aka. Kamaghɨn, e uari uarigh ifueka. Gumazamiziba, gumazamizir igharazibagh ifonge, me Godɨn boriba, egha me guizbangɨra God gɨfo."},{"book":"1 Jon","chapter":"4","verse":"8","text":"4:8 1 Jon 2:4; 3:6; 4:16Kar Godɨn arazim, a dughiaba zurara gumazamizibagh ifonge. Ezɨ e fo, gumazamizir igharazibagh ifongezir puvatɨzir gumazim o amizim, a bar God gɨfozir puvatɨ."},{"book":"1 Jon","chapter":"4","verse":"9","text":"4:9 Jon 3:16; Rom 5:8; 8:32; 1 Jon 5:11God borir vamɨra ikiava, e ikɨrɨmɨrir aghuim iniasa a ifuegha, an e bagha nguazir kamɨn anemada. Tuavir kamɨn God en akazɨ, e fo, God guizbangɨra gumazamizibagh ifonge."},{"book":"1 Jon","chapter":"4","verse":"10","text":"4:10 Jon 15:16; Rom 5:8-10; Taitus 3:4-5; 1 Jon 2:2Igharazi darazigh ifongezir arazimra kara. E kamaghɨn nɨghnɨghan kogham, e faragha God gifonge. Puvatɨ. God faragha e gifuegha, uan Otarim amadazɨ an en arazir kuraba gɨn amangasa nguazir kamɨn izegha areme."},{"book":"1 Jon","chapter":"4","verse":"11","text":"4:11 Matyu 18:33; Jon 15:12-13; 1 Jon 3:16Nan adarasi, God bar e gifongegha, egha arazir kam en aka. Kamaghɨn, e uaghan bar igharaz darazigh ifuegham."},{"book":"1 Jon","chapter":"4","verse":"12","text":"4:12 Jon 1:18; 1 Timoti 6:16; 1 Jon 2:5-6; 4:18-20Gumazitam o amizitam dughiatam Godɨn ganizir puvatɨ. E uari uarigh ifongezir arazim damutɨ, God angamɨra en aven ikɨtɨ, an ifofer arazim en navir averiabagh izɨvaghtɨ an daghem otivam."},{"book":"1 Jon","chapter":"4","verse":"13","text":"God uan Duam e ganɨngizɨ, a vaghvagha en itima, e kamaghɨn fo, e an poroghav itima, a en poroghav iti."},{"book":"1 Jon","chapter":"4","verse":"14","text":"4:14 Jon 1:14; 3:17; 1 Jon 1:1-2Ezɨ e Afeziar Ekiam amizir bizimɨn gani. A nguazimɨn itir gumazamizibar Akurvazir Gumazimɨn mɨn ikiasa, uan Otarim amada. Ezɨ e bizir kamɨn ganigha an gun mɨgei."},{"book":"1 Jon","chapter":"4","verse":"15","text":"4:15 Rom 10:9; 1 Jon 5:1; 5:5Gumazamiziba an gun mɨkɨm suam, Iesus, Godɨn Otarim, eghtɨ God gumazamizir kabar poroghɨv ikɨtɨ, me Godɨn poroghɨv ikiam.4:15 Nɨ akar 1 Jon 4:2ɨn itimɨn gan."},{"book":"1 Jon","chapter":"4","verse":"16","text":"4:16 1 Jon 3:24; 4:8; 4:12E kamaghɨn fo, God e gifonge, ezɨ an e gifongezir arazim bagha e nɨghnɨzir gavgavim an iti."},{"book":"1 Jon","chapter":"4","verse":"17","text":"4:17 Jems 2:13; 1 Jon 2:28; 3:3; 3:19-21Tuavir kamɨn, e fo, God e gifongezɨ, e God ko gumazamizir igharazibagh ifongezɨ, ifofer arazir kam bar e gizɨvaghtɨma, an daghem otivam. Kamaghɨn gumazamiziba bar Godɨn kotiamɨn tuivamin dughiam, e atiatingan kogham. E nguazir kamɨn itir dughiam e Iesusɨn mɨn ikiam, kamaghɨn e gɨn Godɨn atiatingan kogham."},{"book":"1 Jon","chapter":"4","verse":"18","text":"Gumazamizir igharazibagh ifongezir gumazamiziba, me Godɨn atiatir puvatɨ. Atiatir gumaziba, me fo, me ivezir kuram iniam, ezɨ nɨghnɨzir kam me gamima, me atiati. Eghtɨ gumazamizir igharazibagh ifongezir arazim me gizɨvagh daghem otivtɨ, kamaghɨn me Godɨn atiatingan kogham. Gumazamiziba atiatingtɨ, e fo, me God me gifongezir arazim deravɨra a gɨfozir puvatɨzɨ, kamaghɨn igharaz darazigh ifongezir arazir men itimɨn dagheba puvatɨ."},{"book":"1 Jon","chapter":"4","verse":"19","text":"God faragha e gifongezɨ, ezɨ e gɨn a gifonge. Kamaghɨn e God ko igharazibagh ifongezir gavgavim iti."},{"book":"1 Jon","chapter":"4","verse":"20","text":"4:20 1 Jon 2:4; 3:17; 4:12Gumazitam o amizitam Godɨn ganizir puvatɨ. Gumazitam o amizitam Godɨn borir a garir igharazibagh ifueghan koghɨva, egh a manmaghɨn Godɨn a ganizir puvatɨzim gifuegham? Puvatɨ. An a gifueghan kogham. Ezɨ e kamaghɨn fo, gumazitam o amizitam suam, Kɨ God gifonge, egh Godɨn borir igharazibagh ifueghan koghtɨ, e fo, a ifari."},{"book":"1 Jon","chapter":"4","verse":"21","text":"4:21 Matyu 5:44-45; Mak 12:29-31; Jon 13:34; 15:12; 1 Jon 3:23God Akar Gavgavir kam e ganɨngi. Tina God gifueghɨva, egh a uaghan Godɨn borir igharazibagh ifongegh."}]}