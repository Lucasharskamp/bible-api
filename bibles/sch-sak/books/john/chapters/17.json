{"data":[{"book":"John","chapter":"17","verse":"1","text":"Jisua'n ma chong hih a ti suole chu invân tieng a tanga, “Pa, azora atung zoi. Na nâipasal kôm roiinpuina pêk ta roh. Nâipasal khomin roiinpuina nang a pêk theina rangin."},{"book":"John","chapter":"17","verse":"2","text":"Mingei murdi chunga rachamneina ama ne pêka, masikin ama khomin ne pêk ngei kôm kumtuong ringna a pêk ngei theina rangin."},{"book":"John","chapter":"17","verse":"3","text":"Male kumtuong ringna ti chu, nangma Pathien diktak vai nang riet, le ni tîrpu, Jisua Khrista riet hih ani."},{"book":"John","chapter":"17","verse":"4","text":"No roiinpuina pilchunga ki minlanga; sintum mi ni pêk khom ki sin suozoi ani."},{"book":"John","chapter":"17","verse":"5","text":"Pa! atûn no kôm ngêt han roiinpuina ni pêk roh, rammuol insieng mâna no kôma roiinpuina ko dôn ngâi dên ha."},{"book":"John","chapter":"17","verse":"6","text":"“Rammuol renga mi ni pêk ngei kôm ni riming ku phuong minzar zoi. Anni ngei hah nata an nia, male nangman kêng anni ngei ha mi ni pêka, no chong an don zoia,"},{"book":"John","chapter":"17","verse":"7","text":"male atûn chu neinun mi ni pêk ngei murdi hih nangma renga ani ti an riet zoi."},{"book":"John","chapter":"17","verse":"8","text":"Nangman chong mi ni pêk ngei khom ke pêk ngeia an pom zoia; no kôm renga juong ki ni khom an riet minthâr zoi, male mi ni tîr ani ti khom an iem zoi ani."},{"book":"John","chapter":"17","verse":"9","text":"“Anni rang piela chubaitho ki ni. Rammuol rangin chubaitho mu unga, nangma nata, keima mi ni pêk ngei ta ranga ani."},{"book":"John","chapter":"17","verse":"10","text":"Ko dôn ngei murdi nata an nia; no dôn ngei murdi khom kata an nia, male ko roiinpuina khom anni renga ânlang ngâi ani."},{"book":"John","chapter":"17","verse":"11","text":"Atûn chu no kôm ko hong rang ani zoia; rammuola om khâi noning, aniatachu anni ngei chu rammuola la om an tih. Pa Inthieng! anni ngei hi ni riming sinthotheinân sanmojôk ngei roh, riming mi ni pêk lehan,17:11 Ni riming sinthotheinân sanmojôk ngei roh, riming mi ni pêk lehan; miziek senkhat ngei an dôn chu Ni riming sinthotheinân nangman mi ni pêk ngei ha sanmojôk ngei roh. masikin keima le nangma pumkhat eini anghan anni ngei khom pumkhat anni theina rangin."},{"book":"John","chapter":"17","verse":"12","text":"An kôm ko om sûngin chu ni riming sinthotheinân ka sanmojôk ngei ngâi, riming mi ni pêk lehan.17:12: Ni riming sinthotheinân sanmojôkin ka dar ngei, riming mi ni pêk lehan; miziek senkhat ngei an dôn chu Ni riming sinthotheinân nangman mi ni pêk ngei ha sanmojôkin ka dar ngei. Ku rung ngeia, inkhat luo inmang mak ngei, ânmang rang piela ompu tiloiin chu Pathien lekhabua ânziek ahong tung adik theina rang sikin. 17:12: Lap 41:9; Joh 13:18"},{"book":"John","chapter":"17","verse":"13","text":"Atûn chu no kôm ko hong rang ani zoia, male rammuola hi neinunngei hih ki misîr pe ngeia ka râisânna an mulung sûngngeia akipdira aom theina rangin."},{"book":"John","chapter":"17","verse":"14","text":"No chongbê ke pêk ngeia, male rammuolin a mumâk ngei zoia, rammuol mi an ni khâiloi sikin, keima rammuol mi ki ni loi anghan."},{"book":"John","chapter":"17","verse":"15","text":"Rammuol renga lâk pai ngei rangin nang zong mu unga, Asaloi Inkhat renga sanmojôk ngei rangin nang ke ngên ani."},{"book":"John","chapter":"17","verse":"16","text":"Keima rammuol mi ki ni loi anghin anni khom rammuol mi nimak ngei."},{"book":"John","chapter":"17","verse":"17","text":"Anni ngei hih chongtakin minthâr ngei roh; no chong chu chongtak ani."},{"book":"John","chapter":"17","verse":"18","text":"Rammuola mi ni tîr anghan, kei khomin anni ngei hih rammuola ki tîr ngei ani."},{"book":"John","chapter":"17","verse":"19","text":"Anni sikin no kôm kên thâra, anni ngei khom no kôm, adiktaka an inthâr theina rangin."},{"book":"John","chapter":"17","verse":"20","text":"“Hi ngei rang vaiin nang ngên mu unga, an thurchi misîr sika mi a iem ngei ta rang khomin nang ke ngên sa ani."},{"book":"John","chapter":"17","verse":"21","text":"An rêngin pumkhat anni theina rangin nang ke ngên ani. Pa! Anni ngei hih ei kôm om rese ngei, nangma ko kôm no oma, keima khom no kôm ko om anghan. Pumkhatin om rese ngei, rammuolin mi ni tîr, ti an iem theina rangin."},{"book":"John","chapter":"17","verse":"22","text":"Roiinpuina mi ni pêk dên hah anni khom ke pêk ngei ani, nangma le keima pumkhat ei ni anghan pumkhat an ni theina rangin."},{"book":"John","chapter":"17","verse":"23","text":"Keima, an kôma, nangma ko kôma omin an nin pumkhat tatakna rangin, hanchu mi ni tîr ani ti hih rammuolin riet an ta, male mi ni lungkham anghan anni ngei khom nu lungkham ngei tiin riet an tih."},{"book":"John","chapter":"17","verse":"24","text":"“Pa! anni ngei hih mi ni pêka, male ko omna an om sa theina rangin ku nuom ani, mi ni lungkham sika rammuol insieng mâna mi ni pêk roiinpuina hah an mu theina rangin."},{"book":"John","chapter":"17","verse":"25","text":"Pa Diktak! rammuolin nang riet maka, hannirese keiman chu nang ki riet, male hi ngei khomin mi ni tîr ani tiin an riet."},{"book":"John","chapter":"17","verse":"26","text":"An kôm nang ki min riet ngeia, min riet ngei bang ki tih, mi ni lungkhamna hah an kôm aom theina rangin, male kei khom an kôm ko om sa theina rangin,” a tia."}]}