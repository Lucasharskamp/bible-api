{"data":[{"book":"4 Moseboken","chapter":"15","verse":"1","text":"Herren (Jahve) talade till Mose och sade:"},{"book":"4 Moseboken","chapter":"15","verse":"2","text":"”Tala till Israels söner och säg till dem: När ni kommer in i landet som ni ska bo i (ert hemland), som jag ger till er,"},{"book":"4 Moseboken","chapter":"15","verse":"3","text":"och ska göra ett offer med eld till Herren (Jahve), ett brännoffer [3 Mos 1:1-17] eller ett offer för att fullfölja ett löfte eller ett frivilligt offer eller vid de bestämda tiderna (Herrens högtider), för att göra en söt arom till Herren (Jahve) av er boskap eller er hjord,"},{"book":"4 Moseboken","chapter":"15","verse":"4","text":"då ska han som för fram sitt offer bära fram inför Herren (Jahve) ett matoffer av en tiondels efa [3,5 liter] fint mjöl blandat med en fjärdedels hin [0,9 liter] olja,"},{"book":"4 Moseboken","chapter":"15","verse":"5","text":"och vin som drickoffer, en fjärdedels hin [0,9 liter] ska du göra i ordning med brännoffret eller för offret, för varje lamm."},{"book":"4 Moseboken","chapter":"15","verse":"6","text":"Eller för en bagge ska du göra i ordning ett matoffer med två tiondelar av en efa av fint mjöl blandat med en tredjedels hin olja [1,3 liter],"},{"book":"4 Moseboken","chapter":"15","verse":"7","text":"och som drickoffer ska du bära fram en tredjedels hin [1,3 liter] av vin, en söt arom inför Herren (Jahve)."},{"book":"4 Moseboken","chapter":"15","verse":"8","text":"Och när du gör i ordning en oxe som brännoffer eller som ett offer för att fullgöra ett löfte eller som shalomoffer till Herren (Jahve) [3 Mos 3:1],"},{"book":"4 Moseboken","chapter":"15","verse":"9","text":"då ska du föra fram med oxen ett matoffer [3 Mos 2:1] av tre tiondelar av en efa [omkring 7 liter] fint mjöl blandat med en halv hin [1,8 liter] olja."},{"book":"4 Moseboken","chapter":"15","verse":"10","text":"Och du ska föra fram som drickoffer en halv hin [1,8 liter] vin som ett eldsoffer, en söt arom till Herren (Jahve)."},{"book":"4 Moseboken","chapter":"15","verse":"11","text":"Så ska det göras för varje oxe eller för varje bagge eller för varje lamm av hankön eller lamm av honkön."},{"book":"4 Moseboken","chapter":"15","verse":"12","text":"Enligt antalet som de gör i ordning ska de göra för var och en efter deras antal."},{"book":"4 Moseboken","chapter":"15","verse":"13","text":"Alla infödda ska göra på detta sätt när de bär fram ett eldsoffer som en söt arom till Herren (Jahve)."},{"book":"4 Moseboken","chapter":"15","verse":"14","text":"Men om en främling vistas hos dig – eller vemhelst som är [bor] bland er i kommande släkten (generationer) – och han vill offra ett eldsoffer, en söt arom till Herren (Jahve), som ni gör, så ska han göra [likadant, på samma sätt som ni]."},{"book":"4 Moseboken","chapter":"15","verse":"15","text":"Som för församlingen ska det vara samma förordningar (ordagrant ”saker inristat”) både för er och för främlingen som vistas hos er, en förordning (ordagrant ”saker inristat”) genom era generationer. Som ni är ska främlingen vara inför Herrens (Jahves) ansikte. [Här är ett av alla de tillfällen då det görs klart att det inte ska vara någon skillnad mellan människor inför Gud, se Gal 3:28.]"},{"book":"4 Moseboken","chapter":"15","verse":"16","text":"Samma (en) undervisning (hebr. Torah) och samma (ett) påbud (bindande juridiska beslut – hebr. mishpat) ska gälla för er och för främlingen som vistas hos er.”"},{"book":"4 Moseboken","chapter":"15","verse":"17","text":"Herren (Jahve) talade till Mose och sade:"},{"book":"4 Moseboken","chapter":"15","verse":"18","text":"Tala till Israels söner och säg till dem: ”När ni kommer in i landet dit jag för er,"},{"book":"4 Moseboken","chapter":"15","verse":"19","text":"då ska det vara så att när ni äter av landets bröd, ska ni avskilja en del som en gåva till Herren (Jahve)."},{"book":"4 Moseboken","chapter":"15","verse":"20","text":"Av er första deg ska ni ta undan en kaka som en gåva, som det ni tar undan från tröskplatsen, så ska ni avskilja en del."},{"book":"4 Moseboken","chapter":"15","verse":"21","text":"Av det första av din deg ska du ge en del till Herren (Jahve) som en gåva genom era generationer."},{"book":"4 Moseboken","chapter":"15","verse":"22","text":"Och när ni av misstag inte gör alla dessa budord (tydliga befallningar) som Herren (Jahve) har talat till Mose,"},{"book":"4 Moseboken","chapter":"15","verse":"23","text":"allt det som Herren (Jahve) har befallt er genom Mose hand, från den dag då Herren (Jahve) gav befallningar och vidare genom era generationer,"},{"book":"4 Moseboken","chapter":"15","verse":"24","text":"då ska det ske, om det görs av misstag av församlingen, det är dolt för deras ögon, att hela församlingen ska offra en ung oxe som ett brännoffer, som en söt arom till Herren (Jahve) med dess matoffer och dess drickoffer enligt påbuden och en get av hankön som syndoffer."},{"book":"4 Moseboken","chapter":"15","verse":"25","text":"Och prästen ska bringa försoning över hela Israels söners församling, och de ska bli förlåtna eftersom det var ett misstag och de har fört fram sitt offer, ett eldsoffer till Herren (Jahve) och deras syndoffer [3 Mos 4:3] inför Herrens (Jahves) ansikte, för deras misstag."},{"book":"4 Moseboken","chapter":"15","verse":"26","text":"Och hela Israels församling ska bli förlåten och främlingen som vistas ibland dem, eftersom hela folket gjorde det av missförstånd."},{"book":"4 Moseboken","chapter":"15","verse":"27","text":"Och om en själ (enskild individ) syndar av misstag, då ska han offra en ettårig get av honkön som ett syndoffer."},{"book":"4 Moseboken","chapter":"15","verse":"28","text":"Och prästen ska bringa försoning för själen som har felat när han syndade med (genom) misstaget, inför Herrens (Jahves) ansikte för att bringa försoning för honom, och han ska bli förlåten."},{"book":"4 Moseboken","chapter":"15","verse":"29","text":"Både den som är infödd bland Israels söner och främlingen som vistas bland dem ska ha samma (en) instruktion (Torah) för honom som begår ett misstag."},{"book":"4 Moseboken","chapter":"15","verse":"30","text":"Men den person (själ) som gör något med en hög hand (avsiktligt), oavsett om han är infödd eller en främling, den hädar Herren (Jahve), och den personen (själen) ska huggas av från sitt folk."},{"book":"4 Moseboken","chapter":"15","verse":"31","text":"Eftersom han har föraktat Herrens (Jahves) ord och har brutit hans budord (tydliga befallningar) ska han (den själen) med säkerhet huggas bort, hans synd är över honom.”"},{"book":"4 Moseboken","chapter":"15","verse":"32","text":"Och medan Israels söner var i öknen fann de en man som samlade ved på sabbatsdagen. [1 Mos 2:2-3; 2 Mos 20:8-11; 35:2; 4 Mos 5:13-15]"},{"book":"4 Moseboken","chapter":"15","verse":"33","text":"Och de som fann honom förde honom till Mose och Aron och till hela församlingen."},{"book":"4 Moseboken","chapter":"15","verse":"34","text":"De höll honom häktad eftersom det inte var klart vad de skulle göra med honom."},{"book":"4 Moseboken","chapter":"15","verse":"35","text":"Och Herren (Jahve) sade till Mose: ”Mannen ska döden dö, hela församlingen ska stena honom med stenar utanför lägret.”"},{"book":"4 Moseboken","chapter":"15","verse":"36","text":"Och hela församlingen förde ut honom utanför lägret och stenade honom med stenar och han dog som Herren (Jahve) hade befallt Mose."},{"book":"4 Moseboken","chapter":"15","verse":"37","text":"Herren (Jahve) talade till Mose och sade:"},{"book":"4 Moseboken","chapter":"15","verse":"38","text":"”Tala till Israels söner och säg till dem att de ska göra sig hörntofsar (tsitsit) i hörnen (vingarna) på sina kläder genom generationerna, och att de ska sätta en blå tråd i varje hörntofs (tsitsit)."},{"book":"4 Moseboken","chapter":"15","verse":"39","text":"För er ska det vara en hörntofs som när ni ser på den ska komma ihåg alla Herrens (Jahves) budord (tydliga befallningar – hebr. mitzvot) och göra (följa, efterleva) dem och inte utforska (undersöka – hebr. tor) ert eget hjärta [som är bedrägligt, se Pred 2:3; Jer 17:9-10; Ords 3:5-7; Matt 15:19] och era egna ögon som får er att vandra vilse,"},{"book":"4 Moseboken","chapter":"15","verse":"40","text":"för att ni ska komma ihåg och göra alla mina budord (tydliga befallningar) och vara heliga till er Gud (Elohim)."},{"book":"4 Moseboken","chapter":"15","verse":"41","text":"Jag är Herren din Gud (Jahve Elohim)"}]}