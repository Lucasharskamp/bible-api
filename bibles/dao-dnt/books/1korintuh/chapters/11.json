{"data":[{"book":"1 Korintuh","chapter":"11","verse":"1","text":"Khritaw üng ka ngtheia mäiha na ngthei na ua."},{"book":"1 Korintuh","chapter":"11","verse":"2","text":"Nangmi naw angläta na süm u lü ka ning jah mtheimthangnak he nami ja läklama phäha ning jah mküiei veng."},{"book":"1 Korintuh","chapter":"11","verse":"3","text":"Kpami hea lu cun Khritaw ni, nghnumia lu cun kpami ni, Khritawa lu cun Pamhnam ni tia nami ksing vai hlüei veng."},{"book":"1 Korintuh","chapter":"11","verse":"4","text":"Kpami a lu khüm lü ktaiyü lü ngthu pyenki cun Khritawa thangmsetki ni."},{"book":"1 Korintuh","chapter":"11","verse":"5","text":"Acunüng, nghnumi naw a lu am bu lü khyang ksunga Pamhnama ngthu a pyen üng a ceia thangmsetki ni, acukba akya üngta a lukkanga veki nghnumi üng am hngalang ni."},{"book":"1 Korintuh","chapter":"11","verse":"6","text":"Nghnumi naw a lu am a bu üngta a lu kteih kawm. Nghnumia phäh lu kteih cun seteinaka kyakia kyase a lu a bu vai."},{"book":"1 Korintuh","chapter":"11","verse":"7","text":"11:7: Gen 1:26,27Kpami naw a lu a bu vai am hlü, isetiakyaküng ani cun Pamhnama müihmai mdankia kyaki. Nghnumi cun naw kpamia müihmai mdanki."},{"book":"1 Korintuh","chapter":"11","verse":"8","text":"Kpami cun nghnumi üngkhyüh ngtüi lawkia am kya; nghnumi cun kpami üngkhyüh ngtüi lawkia kyaki."},{"book":"1 Korintuh","chapter":"11","verse":"9","text":"Kpami cun nghnumia phäha am kya lü nghnumi cun kpamia phäha kyaki."},{"book":"1 Korintuh","chapter":"11","verse":"10","text":"Khankhawngsä hea phäha nghnumi cun naw kpamia kea veki ti cun a mdannaka a lu bu kawm."},{"book":"1 Korintuh","chapter":"11","verse":"11","text":"Acunsepi Bawipa üng, kpami pi nghnumi kaa am cawm, nghnumi pi kpami kaa am cawm thei, ani nghngih mat jah mat hlüeiki xawi ni."},{"book":"1 Korintuh","chapter":"11","verse":"12","text":"Nghnumi cun kpami üngkhyüh a ngtüi lawa mäiha, kpami pi nghnumi üngka naw hmi lawkia kyaki, acunsepi, avan naküt cun Pamhnam üngka naw ngtüi lawki."},{"book":"1 Korintuh","chapter":"11","verse":"13","text":"Nami mät ngai ua, nghnumi naw a lü am khüm lü Pamhnama veia a ktaiyü hin nglawi ki aw?"},{"book":"1 Korintuh","chapter":"11","verse":"14","text":"Kpami a lusam a sei üng hmuseki ti cun nami ksingeiki."},{"book":"1 Korintuh","chapter":"11","verse":"15","text":"Nghnumia lusam a sei cun a ngtonaka kyaki. A lusam cun a lu bunak vaia peta kyaki."},{"book":"1 Korintuh","chapter":"11","verse":"16","text":"Ahin cun Pamhnama sangcim avan üng thuma kyaki. Acunakyase nangmi üng u naw pi hina ka pyen cun a na ngcuhpüi vaia am kya."},{"book":"1 Korintuh","chapter":"11","verse":"17","text":"Hina mawng üng, sawkhah khaia nami ngcunak üng akdawa kthaka setsakia kyase am ning jah mküiei veng."},{"book":"1 Korintuh","chapter":"11","verse":"18","text":"Akcüka nami ngbämnak ning jah kehlankie veki tia ka ning jah mtheh päng ni. Acun hin avang cang khaia jum veng."},{"book":"1 Korintuh","chapter":"11","verse":"19","text":"Nami ksunga cangki a ngdangnak vaia ngpainak ve kung khai."},{"book":"1 Korintuh","chapter":"11","verse":"20","text":"Atänga ngcun law u lü nami ei cun Bawipa müei nami eikia am kya."},{"book":"1 Korintuh","chapter":"11","verse":"21","text":"Nami ei üng nami mäta ka nami eikia kyase avang jah khyawtei se avang eiaw ktatkie."},{"book":"1 Korintuh","chapter":"11","verse":"22","text":"Eiawknak vai im am nami takie aw? Am acunüng Pamhnama sangcim hmumsit u lü, i am takie nami jah ngkeeisakie aw? Ahina phäha i ka pyen vai nami ngjak'hlüki ni? Ning jah mküiei vai aw? Am ning jah mküiei veng."},{"book":"1 Korintuh","chapter":"11","verse":"23","text":"Ngthu ka ning jah mtheh hin Bawipa üngka ka yah ni: acun kba Bawipa Jesuh naw ami jawiheia mthan üng muk lo lü,"},{"book":"1 Korintuh","chapter":"11","verse":"24","text":"Pamhnama veia Jenaka ngthu pyen lü, boki naw, “Hin hin nami phäha ka pumsa ni. Nami na sümnak vaia ahin hin pawh ua,” a ti."},{"book":"1 Korintuh","chapter":"11","verse":"25","text":"Acukba Müei ami ei käna, khawt lo lü “Hina khawt cun ka thisen am msinga ngthumkhän kthaia kyaki. Nami awk naküt üng nami na sümnak nglät vaia pawh ua,” a ti."},{"book":"1 Korintuh","chapter":"11","verse":"26","text":"Ahina muk ei u lü, khawt nami awk naküt üng Bawipa a law be vei cäpa a thihnak nami sangki tinaka kyaki ni."},{"book":"1 Korintuh","chapter":"11","verse":"27","text":"Acunakyase, a u pi, am nglawi xa se muk ei lü Bawipa khawt awki cun Bawipa pumsa ja a thisen mkhyekatnakia kyaki."},{"book":"1 Korintuh","chapter":"11","verse":"28","text":"Acunakyase a u naw pi, muk ja khawt üngka a eiawka kcük üng amät naw amät ksükcetei ma kawm."},{"book":"1 Korintuh","chapter":"11","verse":"29","text":"Bawipa a pumsaa suilam am ksing lü muk ei lü khawt üngka na awk üng, na mäta khana ngthumkhyahnak cun na eiawknak am na phaei law saki ni."},{"book":"1 Korintuh","chapter":"11","verse":"30","text":"Acunakyase ni avange am yai u lü, avange jah mhnatei se, khawjah thikie."},{"book":"1 Korintuh","chapter":"11","verse":"31","text":"Akcüka mimät naw mimät mi ksükcetei kyu üng Pamhnama ngthumkhyahnaka keha am mi pha."},{"book":"1 Korintuh","chapter":"11","verse":"32","text":"Bawipa naw ngthu jah mkhyah lü a jah mkhuimkha cun, khawmdek am atänga am a jah mkateinak vaia a jah yuhnaka kyaki ni."},{"book":"1 Korintuh","chapter":"11","verse":"33","text":"Acunakyase, ka püie, Bawipa müei nami ei khaia atänga nami ngcun law üng nami püi k'äih ua."},{"book":"1 Korintuh","chapter":"11","verse":"34","text":"Nami ngcun law üng Pamhnama ngthumkhyahnak am nami khameinak vaia, ei nami cawi üng nami ima nami ei vai sü. Akcea phäha ta ka law be üng ka ning jah mthehei law khai."}]}