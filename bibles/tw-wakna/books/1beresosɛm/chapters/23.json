{"data":[{"book":"1 Beresosɛm","chapter":"23","verse":"1","text":"Bere a Dawid bɔɔ akwakoraa no, oyii ne babarima Salomo sɛ ɔno na obedi Israel so hene."},{"book":"1 Beresosɛm","chapter":"23","verse":"2","text":"Dawid frɛfrɛɛ Israel amanyɛ ntuanofo nyinaa ne asɔfo, a Lewifo ka ho sɛ, wɔmmra ahensi afahyɛ no ase."},{"book":"1 Beresosɛm","chapter":"23","verse":"3","text":"Wɔkan Lewifo a wɔadi mfirihyia aduasa anaa nea ɛboro saa, na wɔn nyinaa dodow yɛ mpem aduasa awotwe."},{"book":"1 Beresosɛm","chapter":"23","verse":"4","text":"Na Dawid kae se, “Wɔn mu mpem aduonu anan bɛhwɛ Awurade Asɔredan no ho adwuma so. Mpem asia bɛsom sɛ mpanyimfo ne atemmufo."},{"book":"1 Beresosɛm","chapter":"23","verse":"5","text":"Mpem anan bɛyɛ apon ano hwɛfo na mpem anan foforo de nnwontode a mayɛ no bɛkamfo Awurade.”"},{"book":"1 Beresosɛm","chapter":"23","verse":"6","text":"Na Dawid kyekyɛɛ Lewifo no mu akuwakuw de mmusuakuw a wɔyɛ Lewi mmabarima Gerson, Kohat ne Merari asefo no din totoo wɔn so."},{"book":"1 Beresosɛm","chapter":"23","verse":"7","text":"Gerson mmabarima ne:"},{"book":"1 Beresosɛm","chapter":"23","verse":"8","text":"Libni asefo no mu baasa yɛ"},{"book":"1 Beresosɛm","chapter":"23","verse":"9","text":"Eyinom na na wɔyɛ Libni abusua no mpanyimfo."},{"book":"1 Beresosɛm","chapter":"23","verse":"10","text":"Simei asefo baanan a wɔaka no ne"},{"book":"1 Beresosɛm","chapter":"23","verse":"11","text":"Na Yahat yɛ ɔbeapanyin, na Sisa di Yahat akyi. Wɔfaa Yeus ne Beria sɛ abusua baako, efisɛ na wɔn mu biara nni mmabarima dodow."},{"book":"1 Beresosɛm","chapter":"23","verse":"12","text":"Na Amram, Ishar, Hebron ne Usiel ka Kohat asefo no ho."},{"book":"1 Beresosɛm","chapter":"23","verse":"13","text":"Amram mmabarima yɛ:"},{"book":"1 Beresosɛm","chapter":"23","verse":"14","text":"Mose a ɔyɛ Onyankopɔn nipa no de, wɔde ne mmabarima kaa Lewi abusuakuw ho."},{"book":"1 Beresosɛm","chapter":"23","verse":"15","text":"Mose mmabarima no yɛ"},{"book":"1 Beresosɛm","chapter":"23","verse":"16","text":"Na Sebuel a ɔyɛ abusuapanyin no ka Gersom asefo no ho."},{"book":"1 Beresosɛm","chapter":"23","verse":"17","text":"Na Elieser wɔ ɔbabarima baako a wɔfrɛ no Rehabia a na ɔyɛ abusuapanyin."},{"book":"1 Beresosɛm","chapter":"23","verse":"18","text":"Na Selomit a ɔyɛ abusuapanyin no ka Ishar asefo no ho."},{"book":"1 Beresosɛm","chapter":"23","verse":"19","text":"Na Yeria a ɔyɛ abusuapanyin,"},{"book":"1 Beresosɛm","chapter":"23","verse":"20","text":"Na Mika a ɔyɛ abusuapanyin ne Yisia a odi hɔ no"},{"book":"1 Beresosɛm","chapter":"23","verse":"21","text":"Na Mahli ne Musi yɛ"},{"book":"1 Beresosɛm","chapter":"23","verse":"22","text":"(Eleasar wui a wanwo mmabarima biara, na mmom mmabea nko ara. Ne mmabea no wareware wɔn nuanom a wɔyɛ Kis mmabarima.)"},{"book":"1 Beresosɛm","chapter":"23","verse":"23","text":"Musi mmabarima baasa no din de"},{"book":"1 Beresosɛm","chapter":"23","verse":"24","text":"Eyinom na na wɔn mmusua nti wɔyɛ Lewi asefo, na wɔyɛ wɔn mmusua akuw no ntuanofo a na wɔahwɛ akyerɛw wɔn din. Na ɛsɛ sɛ wɔn mu biara di mfirihyia aduonu anaa nea ɛboro saa, ansa na waso Awurade fi som."},{"book":"1 Beresosɛm","chapter":"23","verse":"25","text":"Na Dawid kae se, “Awurade, Israel Nyankopɔn ama yɛn asomdwoe, na daa ɔbɛtena Yerusalem."},{"book":"1 Beresosɛm","chapter":"23","verse":"26","text":"Afei, ɛho nhia sɛ Lewifo no bɛsoa Ahyiae Ntamadan no ne ne nkuku ne ne nkaka de adi atutena.”"},{"book":"1 Beresosɛm","chapter":"23","verse":"27","text":"Sɛnea Dawid no ara akwankyerɛ a etwa to no se no, ɛsɛ sɛ wɔkyerɛw Lewifo a wɔadi mfirihyia aduonu ne nea ɛboro saa nyinaa din ma ɔsom."},{"book":"1 Beresosɛm","chapter":"23","verse":"28","text":"Na Lewifo no adwuma ne sɛ, wɔbɛboa asɔfo no a wɔyɛ Aaron asefo no wɔ ɔsom nnwuma a wɔyɛ wɔ Awurade fi no mu. Afei, wɔbɛhwɛ adiwo ne adan a ɛwɔ nkyɛn nkyɛn no so. Na wɔbɛboa ahodwira nnwuma mu, na wɔasom akwan ahorow so wɔ Onyankopɔn fi."},{"book":"1 Beresosɛm","chapter":"23","verse":"29","text":"Na wɔhwɛ brodo kronkron a wɔkora no didipon so no, asikresiam a wɔayam no muhumuhu a wɔde bɔ aduan afɔre, tetare a mmɔkaw nni mu, ɔfam a wɔde ngo dua srade akyew ne brodo afoforo a wɔde afrafra no so. Afei, na wɔn asɛde bi nso ne sɛ, wɔhwɛ nsania ne susudua nso so."},{"book":"1 Beresosɛm","chapter":"23","verse":"30","text":"Na anɔpa ne anwummere biara nso, wogyina Awurade anim to aseda ne nkamfo nnwom ma no."},{"book":"1 Beresosɛm","chapter":"23","verse":"31","text":"Wɔboa ɔhyew afɔre a wɔbɔ ma Awurade homeda ahorow mu wɔ Ɔsram Foforo Afahyɛ mu ne nnapɔnna nyinaa ho dwumadi mu. Bere biara, na Lewifo dodow a wɔfata wɔ hɔ a wɔsom wɔ Awurade anim."},{"book":"1 Beresosɛm","chapter":"23","verse":"32","text":"Ɛno nti, Lewifo no a na wɔsom wɔ Ahyiae Ntamadan no mu kɔɔ so som wɔ Asɔredan no mu. Na wɔde nokwaredi yɛɛ wɔn som no nnwuma wɔ Awurade fi."}]}