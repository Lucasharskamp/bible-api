{"data":[{"book":"Mani'zanti mofo nanekee","chapter":"31","verse":"1","text":"Ama'na nanekea, kini ne' Lemuelina nerera knare antahintahi ami ke rempi humi'ne."},{"book":"Mani'zanti mofo nanekee","chapter":"31","verse":"2","text":"Nagrani'a narimpafinti'ma kasegante'noa mofavre'nimoka, Ra Anumzamofonte huvempa hugeno nami'nea mofavre mani'nane."},{"book":"Mani'zanti mofo nanekee","chapter":"31","verse":"3","text":"Hanave ka'a a'nerera hunka otro. E'inahu a'nemo'za kini vahe'ma zamazeri havizama nehaza a'nerera osuo."},{"book":"Mani'zanti mofo nanekee","chapter":"31","verse":"4","text":"Lemueliga kini vahe'mo'za aka tina onesageno, kva vahe'mo'za hanave tima nezankura zamavesi zamavesi osugahaze."},{"book":"Mani'zanti mofo nanekee","chapter":"31","verse":"5","text":"Na'ankure aka tima nesu'za kasegemofona zamage'nekaniza zamunte omane vahera zamazeri so'e osugahaze."},{"book":"Mani'zanti mofo nanekee","chapter":"31","verse":"6","text":"Aka tina fri'zama nehanaza vahe nezamita, waini tina ra hazenkefima mani'naza vahe zaminke'za neho."},{"book":"Mani'zanti mofo nanekee","chapter":"31","verse":"7","text":"Zamatrenke'za aka tina nene'za, zamunte omnea zanku'ene, ra knazama eri'naza zankura zamagekaniho."},{"book":"Mani'zanti mofo nanekee","chapter":"31","verse":"8","text":"Kema huga'ma osu'nesia vahe'mokizmima keagahu trate'ma zamavarente'za zamazeri havizama nehanageta, kea hutma zamaza hiho."},{"book":"Mani'zanti mofo nanekee","chapter":"31","verse":"9","text":"Zamunte'ma omane vahe'ene, zamagra'ama zamaza hugama osanaza vahe'mokizmi knare'zankura, fatgo hu'za refkoma huzmantesaza zankura keaga hunka zamaza hugahane."},{"book":"Mani'zanti mofo nanekee","chapter":"31","verse":"10","text":"Izaga knare avu'ava ene ara erigahane? Na'ankure e'inahukna a'mo'a, zago'amo marerisa havea agatere'ne."},{"book":"Mani'zanti mofo nanekee","chapter":"31","verse":"11","text":"Neve'a ana a'mofonkura maka'zana hugahie huno antahinemiankino, mago zankura atupara osugahie."},{"book":"Mani'zanti mofo nanekee","chapter":"31","verse":"12","text":"Mika zupa nomani'zama'afina, ana a'mo'a, knare zanke'za nevena hunenteno, azeri havizana osugahie."},{"book":"Mani'zanti mofo nanekee","chapter":"31","verse":"13","text":"Ana a'mo'a muse nehuno sipisipi azoka ene kafina nofi'ene (flax) hakeno erino nofi zagiteno, agra'a azanu kukena hatino tro nehie."},{"book":"Mani'zanti mofo nanekee","chapter":"31","verse":"14","text":"Ana a'mo'a ventemo'za zagore atre feno eri avitete'za neazankna huno, afetetira ne'zana erino noma'afina egahie."},{"book":"Mani'zanti mofo nanekee","chapter":"31","verse":"15","text":"Agra masa osu'nesigeno nanterampi otino nevene, noma'afi naga'amofo ne'zana retro nehuno, eri'za mofamo'ma eri'zama emerisia zana retro huntegahie."},{"book":"Mani'zanti mofo nanekee","chapter":"31","verse":"16","text":"Ana a'mo'a hozama ante mopa rezagneno keteno, agra'a eri'nesia zagoreti mizaseno waini hoza antegahie."},{"book":"Mani'zanti mofo nanekee","chapter":"31","verse":"17","text":"Ana a'mo'a hanavetino eri'zana eri a'kino, hanavetino eri'zana erigahie."},{"book":"Mani'zanti mofo nanekee","chapter":"31","verse":"18","text":"Ana a'mo'a zagoma erifore'ma hu eri'za eri kaziga knare hu'neanakino, tavira rekru hunteno eri'zana e'nerinkeno kenage segahie."},{"book":"Mani'zanti mofo nanekee","chapter":"31","verse":"19","text":"Ana a'mo'a agra'a, azanuti nofira zagino kukena hatino tro nehie."},{"book":"Mani'zanti mofo nanekee","chapter":"31","verse":"20","text":"Agra zamunte omane vahera zamaza nehuno, mago'a zanku'ma atupama haza vahera zamaza nehie."},{"book":"Mani'zanti mofo nanekee","chapter":"31","verse":"21","text":"Ana a'mo'a zasi ko'ma atanigeno'a, noma'afima nemaniza naga'amo'zama zasiku'ma fri'zankura, korora osugahie. Na'ankure amuhoma hu tavravereti hatino kukena huzamante'ne."},{"book":"Mani'zanti mofo nanekee","chapter":"31","verse":"22","text":"Agra tafe'ma masi tafera hatino tafera nehuno, zago'amo mareri efeke ene fitunke tavravereti kukena hugahie."},{"book":"Mani'zanti mofo nanekee","chapter":"31","verse":"23","text":"Rankumamofo kafante'ma ranra vahe'mo'zama atru hu'za kegagama nehazafina, ana a'mofo nevena antahimiza ke'za antahi'za hu'naza nere."},{"book":"Mani'zanti mofo nanekee","chapter":"31","verse":"24","text":"Mika zupa ana a'mo'a knare kukena nehatino, zamu'nofira tro nehige'za feno vahe'mo'za eme mizase'naze."},{"book":"Mani'zanti mofo nanekee","chapter":"31","verse":"25","text":"Agra hanave'areti'ene ra agima ami'zanteti kukena hiankna nehuno, henkama esia zankura kiza regahie."},{"book":"Mani'zanti mofo nanekee","chapter":"31","verse":"26","text":"Ana a'mo'a ama' antahi'zanteti kea nehigeno, agipina vahe'mofoma knare kema hunte kemo avite'ne."},{"book":"Mani'zanti mofo nanekee","chapter":"31","verse":"27","text":"Arga mika'zama noma'afima me'nea zantamina kegava hu so'e nehuno, ferura nomanie."},{"book":"Mani'zanti mofo nanekee","chapter":"31","verse":"28","text":"Mofavre zaga'amo'za hu muse hunentesageno, neve'a husga huntegahie."},{"book":"Mani'zanti mofo nanekee","chapter":"31","verse":"29","text":"Rama'a a'nemo'za knare avu'avara nehazanagi, kagra zamagaterenka hiranto a'tfa mani'nane."},{"book":"Mani'zanti mofo nanekee","chapter":"31","verse":"30","text":"Mago a'mo'ma fru huno knare avu'ava'ma hania zamo'a krevatga hanigeno, agi agonama keganunuma hananazamo'a, fanane hugahie. Hianagi Ra Anumzamofoma koro hunteno agoragama nemanisia a'mofona, husga huntegahaze."},{"book":"Mani'zanti mofo nanekee","chapter":"31","verse":"31","text":"Agrama eri'zama eri'nesia avamente mizana neminkeno, knare avu'ava'ma nehuno, knare eri'zama eri'nesia zankura, vahe'mo'za ra kuma'mofo kafante husga huntegahaze."}]}