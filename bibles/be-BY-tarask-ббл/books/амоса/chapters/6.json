{"data":[{"book":"АМОСА","chapter":"6","verse":"1","text":"Гора бястурботным на Сіёне і спадзявальцам на гару Самарыйскую, знакамітым народу-першынца, да якіх прыходзіў дом Ізраіля!"},{"book":"АМОСА","chapter":"6","verse":"2","text":"Прайдзеце ў Калне і паглядзеце, адтуль перайдзеце ў Эмат вялікі і спусьцецеся ў Гэт Філістымкі: ці ня лепшыя яны за гэтыя царствы? ці ня шырэйшыя іх абшары за абшары вашыя?"},{"book":"АМОСА","chapter":"6","verse":"3","text":"Вы, якія дзень бедства лічыце далёкім і набліжаеце перамогу насільля, -"},{"book":"АМОСА","chapter":"6","verse":"4","text":"вы, якія ляжыце на ложках з слановай касьці і песьціцеся на пасьцелях вашых, ясьце найлепшых бараноў са статку і цялят з кормнае пашы,"},{"book":"АМОСА","chapter":"6","verse":"5","text":"сьпяваеце пад гукі гусьляў, думаючы, што валодаеце зычным інструментам, як Давід."},{"book":"АМОСА","chapter":"6","verse":"6","text":"П'яце з чараў віно, мажацеся найлепшымі масьцямі і ня ўбольваецеся зь бедства Язэпа!"},{"book":"АМОСА","chapter":"6","verse":"7","text":"За тое сёньня пойдуць яны ў палон на чале палонных, і скончыцца вялікая радасьць сьпешчаных."},{"book":"АМОСА","chapter":"6","verse":"8","text":"Божыцца Гасподзь Бог Самім Сабою, і так кажа Гасподзь Бог Саваоф: грэбую пыхлівасьцю Якава і ненавіджу харомы ягоныя, і аддам горад і ўсё, што напаўняе яго."},{"book":"АМОСА","chapter":"6","verse":"9","text":"І будзе: калі ў якім доме застанецца дзесяць чалавек, дык памруць і яны,"},{"book":"АМОСА","chapter":"6","verse":"10","text":"і возьме іх родзіч іхні альбо спальшчык, каб вынесьці косткі іх з дому, і скажа прыдомніку: «ці ёсьць у цябе яшчэ хто?» Той адкажа: «няма нікога». І скажа гэты: «маўчы! бо нельга згадваць імя Гасподняга»."},{"book":"АМОСА","chapter":"6","verse":"11","text":"Бо вось, Гасподзь дасьць загад і ўразіць вялікія дамы расколінамі, а малыя дамы - шчылінамі."},{"book":"АМОСА","chapter":"6","verse":"12","text":"Ці бегаюць коні па скале? ці можна араць яе валамі? Вы тым часам суд ператвараеце ў атруту і плод праўды - у горыч,"},{"book":"АМОСА","chapter":"6","verse":"13","text":"вы, якія захапляецеся нікчэмнымі рэчамі і кажаце: «ці не сваёю сілаю мы набылі сабе магутнасьць?»"},{"book":"АМОСА","chapter":"6","verse":"14","text":"Вось Я, кажа Гасподзь Бог Саваоф, падыму народ супроць вас, дом Ізраілеў, і буду ціснуць вас ад уваходу ў Эмат да патока ў пустыні."}]}