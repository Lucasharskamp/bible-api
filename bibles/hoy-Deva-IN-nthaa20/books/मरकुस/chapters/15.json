{"data":[{"book":"मरकुस","chapter":"15","verse":"1","text":"व्हातुर आगतेला अच तुरन्त प्रधान याजकगोळ, स्याणागोळ, अदिक शास्त्रीगोळ उलटा सप्पा यहूदी महासभा आपस दा सलाह माळकु यीशु उक कट्सुसदुर, अदिक आऊक वोतकु पिलातुस उन कय दा सौप्सदुर."},{"book":"मरकुस","chapter":"15","verse":"2","text":"पिलातुस आऊन से केळदुन, “येन नी यहूदीगोळ्द राजा हुय?” यीशु आऊक उत्‍तर कोट्टुन, हव “ह्यांग नी खुद अच अनत्या.”"},{"book":"मरकुस","chapter":"15","verse":"3","text":"प्रधान याजक आऊन मा हापाळ मात ईनव दोष हच्चोर."},{"book":"मरकुस","chapter":"15","verse":"4","text":"पिलातुस यीशु से मात्‍त केळदुन, “येन नी येनु उत्‍तर कोळाल? नोळ इंदुर नीन मा यास मात ईनव दोष हचीत्यार!”"},{"book":"मरकुस","chapter":"15","verse":"5","text":"यीशु फिर भी येनु उत्‍तर कोटीदील; ईल ताका कि पिलातुस उक बळा आश्चर्य आत."},{"book":"मरकुस","chapter":"15","verse":"6","text":"हर ऊंद फसह हाब्ब इन घळी दा पिलातुस यावारा भी ऊंद कैदी इक यारी यहूदी लॉकुर चाहासतोगोर, आऊक आंदुर साठी बिट्टबुळ तोगोन."},{"book":"मरकुस","chapter":"15","verse":"7","text":"बरअब्बा हेसुर ईनव ऊंद मंळसा ईरोन जो आ विद्रोह इन सांगुळ कैदी ईरोन, जो रोमन सरकार उन खिलाप विद्रोह दा हत्या माळीदुर."},{"book":"मरकुस","chapter":"15","verse":"8","text":"अदिक भीळ म्याकुच होगकु पिलातुस से विनती माळली कुर्त, कि ह्यांग नी नाम साटी माळतेला बंद्या हांग अच माळ."},{"book":"मरकुस","chapter":"15","verse":"9","text":"पिलातुस आंदरी उत्‍तर कोट्टुन, “येन नीव चाहासतीर कि ना नीम साटी यहूदीगोळ राजा अक बिट बुळाईन?”"},{"book":"मरकुस","chapter":"15","verse":"10","text":"यतिकी पिलातुस जानसोन कि प्रधान याजकगोळ आऊक सिट्ट देल सौप्सीदुर."},{"book":"मरकुस","chapter":"15","verse":"11","text":"लेकीन प्रधान याजकगोळ लॉकुरी येर्सदुर कि आव बरअब्बा अक अच आंदुर साठी बीटबुळुल."},{"book":"मरकुस","chapter":"15","verse":"12","text":"ईद केळकु पिलातुस आंदुर से मात्‍त केळदुन, “रा यारी नीव यहूदीगोळव राजा अनतीर, आऊक ना येन माळाईन?”"},{"book":"मरकुस","chapter":"15","verse":"13","text":"आंदुर मात्‍त चिळ्लासदुर, अदिक अंदुर “आऊक क्रूस मा येर्सबुळी!”"},{"book":"मरकुस","chapter":"15","verse":"14","text":"पिलातुस आंदुर से अंदुन, “येती ईव येन बुराई माळ्यान?”"},{"book":"मरकुस","chapter":"15","verse":"15","text":"आग पिलातुस भीळ इक खुश माळोद इच्छा देल, बरअब्बा अक आंदुर साठी बिट्ट बुटुन, अदिक यीशु उक कोळागोळ देल बळकु सौप्सदुर कि क्रूस मा येरसुल."},{"book":"मरकुस","chapter":"15","verse":"16","text":"सैनिकगोळ यीशु उक किला अन्द बुळ्क राज्यपाल उन मान्ना अन्द आंगुळ दा ओतुर जो प्रीटोरियुम कहलुसतद, अदिक बाकी नोर रोमी सिपाईगोळी कारूकु तंदुर."},{"book":"मरकुस","chapter":"15","verse":"17","text":"आग आंदुर आऊक जांभळा रंग इन कपळा हाक्सुसदुर अदिक मुळ्ल इन मुकुट माळकु आऊन ताल्ला मा मंळ्सदुर,"},{"book":"मरकुस","chapter":"15","verse":"18","text":"अदिक ईद अनकु आऊक नमस्कार माळली कुरतुर, “हे यहूदीगोळ राजा, नीन जय आगुल!”"},{"book":"मरकुस","chapter":"15","verse":"19","text":"आंदुर आऊन ताल्ला मा सरकण्डा बडोर, अदिक आऊन मा ऊग्ळोर, अदिक ट्वांगरा टेक्सकु आऊक प्रणाम माळतेला ईत्‍तुर."},{"book":"मरकुस","chapter":"15","verse":"20","text":"याग आंदुर आऊंद मज्याक हार्सकोंड्डुर, रा आऊन मय मा कळ्व जाभळा रंग इन फळक्या ईळ्सकु आऊन अवा कपळा मात हाक्सुसदुर; अदिक आग आऊक क्रूस मा येरसोर साठी व्हार्या ओतुर."},{"book":"मरकुस","chapter":"15","verse":"21","text":"आंदरी कुरेन ईनव ईरावाळा शमौन हेसुर ईनव मंळसा, हादी मा सिकदुन. आव ऊरी टु बरोन. अदिक आव सिकन्दर अदिक रूफुस उन आप्प ईरोन. सिपाहीगोळ आऊन मा जबरदस्ती दबाव हाकदुर कि आव यीशु उन क्रूस नेगुकु नळदान."},{"book":"मरकुस","chapter":"15","verse":"22","text":"आंदुर यीशु उक गुलगुता हेसुर इन जागा मा तंदुर, यदुर मतलब खोपळी इन जागा हुन."},{"book":"मरकुस","chapter":"15","verse":"23","text":"अल यीशु उक केय मसाला मीसळुस्द अंगुर इन रास्सा कोळली कुरतुर, लेकीन आव ताकोंडीदील."},{"book":"मरकुस","chapter":"15","verse":"24","text":"आग आंदुर आऊक क्रूस मा येर्सदुर अदिक आऊन कपळा मा चिट्ठी गोळ हाक्‍कु, कि यारीक येन सिक्‍कीत, अवरी वाट्स बुटुर."},{"book":"मरकुस","chapter":"15","verse":"25","text":"याग आंदुर आऊक क्रूस मा येर्सदुर रा व्हातरी नव ऊंम्बत मुरदिदव."},{"book":"मरकुस","chapter":"15","verse":"26","text":"अदिक आऊन दोषपत्र लिख्सकु क्रूस मा आऊंद ताल्ला अन्द म्याकुच चिपकुस बुटुर “यहूदीगोळ राजा.”"},{"book":"मरकुस","chapter":"15","verse":"27","text":"आंदुर आऊन सांगुळ येढ्ढ डाकूगोळी भी क्रूस मा येर्सदुर, ऊंद डाकू उक ऊमा कय दी अदिक दुसरा डाकू उक डाक्या कय दी क्रूस मा येर्सदुर."},{"book":"मरकुस","chapter":"15","verse":"28","text":"आग पवित्रशास्त्र अन्द अद वचन कि आऊक अपराधीगोळ सांगुळ आळुकु आदीत, पुरा आत.१५:२८ ईद वचन हाळोद शास्त्र दा लिख्सकु हैलेच"},{"book":"मरकुस","chapter":"15","verse":"29","text":"अदिक हादी मा टु होगावाळेर ताल्ला हालु-हालुस्कु अदिक ईद अन-अनकु आऊंद अपमान माळतोगोर, “वाह. मंदिर इक केळावाळा, अदिक मुर दिन दा माळावाळा!"},{"book":"मरकुस","chapter":"15","verse":"30","text":"तान तान इक ऊळ्स अदिक क्रूस मा टु ईळुकु बा.”"},{"book":"मरकुस","chapter":"15","verse":"31","text":"ईदा रीति देल प्रधान याजक भी, शास्त्रीगोळ सांगुळ, आपस दा आऊंद मज्याक हार्सकु अनतोगोर, “ईव रा दुसरा अक ऊळस्यान,” लेकीन तान तान इक ऊळ्स सकालुन."},{"book":"मरकुस","chapter":"15","verse":"32","text":"इस्त्राएल इन राजा, मसीह, ईग क्रूस मा टु ईळ्दकु बर कि नाव नोळकु विश्वास माळेव. अदिक जो आऊन सांगुळ क्रूस मा येर्सकु आगीदुर, आंदुर भी आऊन नीम्दा माळतोगोर."},{"book":"मरकुस","chapter":"15","verse":"33","text":"याग दुसरा पहर आत रा पुरा द्याश दा अंधार आगेत अदिक मुर मुरास ताका हांग अच ईत्‍त."},{"book":"मरकुस","chapter":"15","verse":"34","text":"अदिक मुर मुरा दी यीशु हापाळ धोळ्द शब्द दा चिल्ळास्कु अंदुन, “इलोई, इलोई, लमा शबक्तनी?” यदुर्द मतलब हुन, “हे नान परमेश्वर, हे नान परमेश्वर, नी नानी येती बिटबुट?”"},{"book":"मरकुस","chapter":"15","verse":"35","text":"आग जो आऊन हात्‍ती ईरोर आंदुर दा टु आरधा लॉकुर ईद केळकु अनली कुरतुर, “नोळी, आव एलिय्याह अक कारेत्यान.”"},{"book":"मरकुस","chapter":"15","verse":"36","text":"अदिक ऊंद मंळसा ओळकु स्पंज इक सिरके दा नेनाकदुन, अदिक सरकण्डे मा ईटकु आऊक नेक्सदुन अदिक अंदुन, “थाम्सेगी, नोळाता एलिय्याह आऊक ईळसोर साटी बरतान का ईला.”"},{"book":"मरकुस","chapter":"15","verse":"37","text":"आग यीशु धोळ्द शब्द दा चिल्ळास्कु जीव बिट बुटुन."},{"book":"मरकुस","chapter":"15","verse":"38","text":"अदिक मंदिर इन परदा म्याकुच टु ल्यालमा ताका हरूकु येढ्ढ तुकळा आगेत."},{"book":"मरकुस","chapter":"15","verse":"39","text":"जो सुबेदार आऊन मुंद नीदुरकु ईरोन, याग आऊक हिंग चिल्ळास्कु जीव बीळतेला नोळदुन, रा आव अंदुन, “खरा ई आद ईव मंळसा, परमेश्वर उन पार ईरोन!”"},{"book":"मरकुस","chapter":"15","verse":"40","text":"हापाळ आर्तेर भी दुर टु नोळतोगोर: आंदुर्दा मरियम मगदलीनी, स्याणेव याकूब अदिक योसेस उन मोय मरियम, अदिक सलोमी ईरोर."},{"book":"मरकुस","chapter":"15","verse":"41","text":"याग आव गलील दा ईरोन रा इंदुर आऊंद हिंद आगेगोर; अदिक आऊंद स्यावा टहल माळतोगोर; अदिक दुसरा हापाळ आर्तेर भी ईरोर, जो आऊन सांगुळ यरूशलेम दा बंदीदुर."},{"book":"मरकुस","chapter":"15","verse":"42","text":"याग द्याव मुळकेत रा इदुरसाटी कि तयार इन दिन ईरोद, जो आराम इन ऊंद दिन पयले ईरतद,"},{"book":"मरकुस","chapter":"15","verse":"43","text":"अरिमतिया नव ईरावाळा यूसुफ बंदुन, जो महासभा दव सदस्य ईरोन अदिक तावा परमेश्वर उन राज्य अन्द हादी कायोन. आव हिम्मत माळकु पिलातुस उन हात्‍ती होगकु यीशु उन लाश बेळदुन."},{"book":"मरकुस","chapter":"15","verse":"44","text":"पिलातुस उक आश्चर्य आत कि आऊंद जीव ईट जल्दी होटोत; अदिक आव सुबेदार उक कारूकु केळदुन, “येन आव सोतोग्यान?”"},{"book":"मरकुस","chapter":"15","verse":"45","text":"याग आव सुबेदार उन बाय देल हाल केळदुन, रा लाश यूसुफ उक बेळ कोट्टुन."},{"book":"मरकुस","chapter":"15","verse":"46","text":"आग आव मलमल इन ऊंद चादर कोंडुन, अदिक लाश इक ईळ्सकु आ चादर दा गुंळ्सदुन, अदिक ऊंद कब्र दा जो चट्टान दा अगुळकु आगीत ईटदुन, अदिक कब्र अन्द दरवाजा मा ऊंद कल्ल ढकलुसदुन."},{"book":"मरकुस","chapter":"15","verse":"47","text":"मरियम मगदलीनी अदिक योसेस उन मोय मरियम नोळतोगोर कि आऊक येल ईटकु आग्याद."}]}