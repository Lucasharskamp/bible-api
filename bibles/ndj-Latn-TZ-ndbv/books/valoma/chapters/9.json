{"data":[{"book":"Valoma","chapter":"9","verse":"1","text":"Ngudeta nakaka, ngudeta udesi ha ndiyilumba na Kilistu. Natilu yangu yikulongushiwa na Mfuki Mng'alili akung'ombela chilongu achi wuwowu."},{"book":"Valoma","chapter":"9","verse":"2","text":"Chidayila kudeta ndi achi, ndina lung'ongu lukomi na mundima mukuluma ngajila chifwani mundima yangu,"},{"book":"Valoma","chapter":"9","verse":"3","text":"kwanongwa ya valongu vangu yivavelili njimba na mwasi wangu! Leki yingavelili kwa fwayida yawu, ngadayilili kulapiliwa na kubaviwa na Kilistu."},{"book":"Valoma","chapter":"9","verse":"4","text":"Ava ndi vandu va Isilaeli Chapanga yavashawulili vavi vana vaki, vavapamu muukomi waki, kayilagha na veni vapokela Malawu vaki, udadawu wa nakaka na jangi shaki."},{"book":"Valoma","chapter":"9","verse":"5","text":"Veni ndi vayisukulu va vagogolu, mweni Kilistu, ndambu ya uwundu waki, wufuma mulukolu lwawu. Chapanga yatavala fyosi, ajumiwi jola! Yina."},{"book":"Valoma","chapter":"9","verse":"6","text":"Kucha ngudeta ngimu jangi ya Chapanga yighalambuka ha, nongwa vandu vosi va Isilaeli ndi yivashawuliwili na Chapanga ha."},{"book":"Valoma","chapter":"9","verse":"7","text":"Kucha valelwa vosi va Ibulahimu ndi vana va Chapanga nakaka ha. Ila, kucha wuvadeta mayandiku vang'alili, “Valelwa vaki davafumi kwa Isaka.”"},{"book":"Valoma","chapter":"9","verse":"8","text":"Tukuwesha kudeta, vala yivawonikili chimvili ndi vana va Chapanga ha, ila vala yivawonikili kwa jangi ya Chapanga ndi davakemiwi vana vaki."},{"book":"Valoma","chapter":"9","verse":"9","text":"Nongwa jangi yeni ndi ayi, “Chipindi cheni dang'uyi na Sala dapati mwana mlumi.”"},{"book":"Valoma","chapter":"9","verse":"10","text":"Kandi kucha afi weka hela ha, ila na Lebeka wuwowu dapati mambila kwa tati yumu, ndi Isaka mbuyi wetu."},{"book":"Valoma","chapter":"9","verse":"11-12","text":"Ili Chapanga awoneki kucha kana upekesu wa kushawula, hata vakalihela vala valongu kuwoneka na vakalihela kumanya chinofu na cha wafu, Lebeka awombiliwili kucha yula mwana soli damkimbanikili yula chambelu. Topi lushawu lwa Chapanga lukuva ngimu ya jangi yaki mweni, figoli fya mundu ha."},{"book":"Valoma","chapter":"9","verse":"13","text":"Kucha Mayandiku Vang'alili wuvadeta, “Yakobi ndamtamili, lakini Isawu ndamunyekwili.”"},{"book":"Valoma","chapter":"9","verse":"14","text":"Topi, tudeti liki? Wuli, Chapanga kalemwa haki? Ng'odu!"},{"book":"Valoma","chapter":"9","verse":"15","text":"Nongwa amuwombilili Musa, “Dandimuwoneli lusungu mundu yoyosi yindimtama, dandimuwoneli lusungu mundu yoyosi yindimdayila.”"},{"book":"Valoma","chapter":"9","verse":"16","text":"Ponopa fyosi fikudayila lusungu lwa Chapanga, nguvilishilu ha awu ngimu wadayila mundu ha."},{"book":"Valoma","chapter":"9","verse":"17","text":"Nongwa Mayandiku Vang'alili vakudeta naha kwa Fwalawu, “Ndakugolili mutwa ili kwa deha ya yuwi, uwesu wangu wumanyiki na litawa lyangu lilanduliwi mlima wosi.”"},{"book":"Valoma","chapter":"9","verse":"18","text":"Yiva nakaka kucha Chapanga akumuwonela lusungu yoyosi yadayila kuwoniwa lusungu na padayila kumgola mundu ghavi muchichuku akugola nahawu."},{"book":"Valoma","chapter":"9","verse":"19","text":"Pamongapa dawudashi, “Payiva filongu afi fiva nahawu, Chapanga akuwesha wuliwuli kulola uvifyi wa mundu? Ghani akuwesha kuvalimba matami vaki?”"},{"book":"Valoma","chapter":"9","verse":"20","text":"Yuwi kuva ghani mbaka yeshi kumudasha Chapanga? Chiyungu chikuwesha kumudasha muwumbi waki: “Nongwa liki, kugola nahawu nenga?”"},{"book":"Valoma","chapter":"9","verse":"21","text":"Muwumbi akuwesha kuugolela uganga ngimu wadayila mweni na kuwumba fiyungu fivili kwa uganga wuwula wula, chimu cha kugolela ndundamilu na chimonga cha kugolela findu fingajila ndundamilu."},{"book":"Valoma","chapter":"9","verse":"22","text":"Nahawu ndi kucha wagolili Chapanga. Akadayileyi kulangusha chifuki chaki na kulangusha uwesu waki. Topi, aveli na seku ngomi pavavayiwunishila vala yavayilatili chifuki chaki, yivadayiliwili kuyanangiwa."},{"book":"Valoma","chapter":"9","verse":"23","text":"Wuwula akadayileyi kulangusha kutangala kwa ukomi waki watupungulili yufwi yituvelili natilu ya lusungu lwaki, yufwi yatutandili kala kuuyanga ukomi waki."},{"book":"Valoma","chapter":"9","verse":"24","text":"Nongwa yufwi ndi vala vaatukemili, gati ya Vayawudi weka ha ila wuwowu kufuma gati ya vangutungu va Vayawudi."},{"book":"Valoma","chapter":"9","verse":"25","text":"Ayi yiva ngimu wuyideta muchitabu cha mbuyi wa Chapanga Hoseya,"},{"book":"Valoma","chapter":"9","verse":"26","text":"Na pala pavawombiliwili,"},{"book":"Valoma","chapter":"9","verse":"27","text":"Na mbuyi wa Chapanga Isaya, akuvalandulila lishu likomi vandu va Isilaeli, “Hata leki chileli cha Isilaeli vatangala kucha muhanga wa muluwongu, vadokwa hela davalowuliwi,"},{"book":"Valoma","chapter":"9","verse":"28","text":"nongwa, Bambu dagoli yivi kalopu highilu yaki ya nakaka kwa mlima wosi.”"},{"book":"Valoma","chapter":"9","verse":"29","text":"Kucha mbuyi wa Chapanga Isaya walongulili kudeta, “Kucha Bambu wa mangandawu angatulekishili ha vamu va chileli cha Isilaeli, tungavelili kala kucha wula Sodoma na Gomola.” Aku Chapanga avagwijushili na motu vandu vosi."},{"book":"Valoma","chapter":"9","verse":"30","text":"Topi tudeti liki? Vangutungu va Vayawudi vangajila kusaka ugoleki, vasangiliwa kuva vagoleki kwa deha ya ujumilwa,"},{"book":"Valoma","chapter":"9","verse":"31","text":"na Vayisilaeli yivavasakili Malawu va ugoleki, vapatili ha."},{"book":"Valoma","chapter":"9","verse":"32","text":"Nongwa liki? Kwanongwa vayidumbilili fivagolili badili ya kuyidumba ujumilwa. Vayikwalili pambindi ya ligonguveli lya kuyikwala"},{"book":"Valoma","chapter":"9","verse":"33","text":"kucha wuvadeta Mayandiku Vang'alili,"}]}