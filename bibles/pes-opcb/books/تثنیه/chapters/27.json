{"data":[{"book":"تثنیه","chapter":"27","verse":"1","text":"آنگاه موسی و مشایخ اسرائیل، این دستورها را نیز به قوم دادند و از آنها خواستند تا آنها را به جا آورند:"},{"book":"تثنیه","chapter":"27","verse":"2-4","text":"«وقتی که از رود اردن عبور کردید و به سرزمین موعود یعنی به سرزمینی که شیر و عسل در آن جاری است رسیدید، سنگهای بزرگی از کف رودخانه بیرون آورید و آنها را به صورت بنای یادبودی در آن طرف رودخانه بر کوه عیبال بر روی یکدیگر قرار دهید. روی سنگها را با گچ بپوشانید و سپس قوانین خداوند را بر آن بنویسید."},{"book":"تثنیه","chapter":"27","verse":"5-6","text":"در آنجا یک مذبح با سنگهای نتراشیده که ابزار آهنی بر آنها نخورده باشد برای خداوند، خدایتان بسازید و قربانیهای سوختنی برای خداوند، خدایتان بر آن تقدیم کنید."},{"book":"تثنیه","chapter":"27","verse":"7","text":"قربانیهای سلامتی را نیز بر روی آن ذبح کرده، بخورید و در همان جا در حضور خداوند، خدایتان شادی کنید."},{"book":"تثنیه","chapter":"27","verse":"8","text":"همۀ این قوانین را با خط خوانا روی بنای یادبود بنویسید.»"},{"book":"تثنیه","chapter":"27","verse":"9","text":"آنگاه موسی به همراهی کاهنان لاوی به تمامی قوم اسرائیل گفت: «ای اسرائیل خاموش باش و بشنو! امروز تو قوم خداوند، خدایت شده‌ای."},{"book":"تثنیه","chapter":"27","verse":"10","text":"بنابراین باید از یهوه خدای خود پیروی نمایی و فرمانها و فرایض او را که امروز به تو می‌دهم اطاعت کنی.»"},{"book":"تثنیه","chapter":"27","verse":"11","text":"در همان روز موسی این دستور را به قوم اسرائیل داد:"},{"book":"تثنیه","chapter":"27","verse":"12","text":"پس از عبور از رود اردن، قبایل شمعون، لاوی، یهودا، یساکار، یوسف و بنیامین باید بر روی کوه جَرِزیم بایستند و قوم را برکت دهند."},{"book":"تثنیه","chapter":"27","verse":"13","text":"و قبایل رئوبین، جاد، اشیر، زبولون، دان و نفتالی باید بر کوه عیبال بایستند و لعنتها را اعلام کنند."},{"book":"تثنیه","chapter":"27","verse":"14","text":"آنگاه لاویان که در بین آنها ایستاده‌اند با صدای بلند به تمام بنی‌اسرائیل بگویند:"},{"book":"تثنیه","chapter":"27","verse":"15","text":"«لعنت خدا بر کسی که بُتی از سنگ، چوب یا فلز بسازد و مخفیانه آن را پرستش کند، زیرا خداوند از بت‌پرستی متنفر است.»"},{"book":"تثنیه","chapter":"27","verse":"16","text":"«لعنت خدا بر کسی که نسبت به پدر و مادرش بی‌احترامی کند.»"},{"book":"تثنیه","chapter":"27","verse":"17","text":"«لعنت خدا بر کسی که مرز بین زمین خودش و همسایه‌اش را تغییر دهد.»"},{"book":"تثنیه","chapter":"27","verse":"18","text":"«لعنت خدا بر کسی که نابینا را از راه، منحرف کند.»"},{"book":"تثنیه","chapter":"27","verse":"19","text":"«لعنت خدا بر کسی که نسبت به غریبان، یتیمان و بیوه‌زنان بی‌عدالتی نماید.»"},{"book":"تثنیه","chapter":"27","verse":"20","text":"«لعنت خدا بر کسی که با زن پدرش همبستر شود، چون آن زن به پدرش تعلق دارد.»"},{"book":"تثنیه","chapter":"27","verse":"21","text":"«لعنت خدا بر کسی که با حیوانی رابطهٔ جنسی برقرار کند.»"},{"book":"تثنیه","chapter":"27","verse":"22","text":"«لعنت خدا بر کسی که با خواهر خود، چه تنی و چه ناتنی، همبستر شود.»"},{"book":"تثنیه","chapter":"27","verse":"23","text":"«لعنت خدا بر کسی که با مادر زن خود همبستر شود.»"},{"book":"تثنیه","chapter":"27","verse":"24","text":"«لعنت خدا بر کسی که همسایۀ خود را مخفیانه بکشد.»"},{"book":"تثنیه","chapter":"27","verse":"25","text":"«لعنت خدا بر کسی که رشوه بگیرد تا فرد بی‌گناهی را به قتل برساند.»"},{"book":"تثنیه","chapter":"27","verse":"26","text":"«لعنت خدا بر کسی که کلمات این شریعت را نپذیرد و به جا نیاورد.»"}]}