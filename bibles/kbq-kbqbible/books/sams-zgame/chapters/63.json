{"data":[{"book":"Sams-Zgame","chapter":"63","verse":"1","text":"Anumzamoka Kagra nagri Anumza mani'nanke'na, Kagrikura tusiza hu'na nehakroe. Nagu'amo'a tinku'ma hiaza huno, Kagrikura navenesigeno, tima omne hagage kokampina navufgamo'a Kagrikura tusiza nehie."},{"book":"Sams-Zgame","chapter":"63","verse":"2","text":"Hagi Anumzamoka mono nonka'afina negage'na hihamukane, masaka'anena ke'noe."},{"book":"Sams-Zgame","chapter":"63","verse":"3","text":"Na'ankure vagaore kavesi zamo'a asimu'ma erino mani'zana agatere'neanki'na, kagi'a erisga huvava hugahue."},{"book":"Sams-Zgame","chapter":"63","verse":"4","text":"Nasimu'ma erina mani'na vanua knafina, kagi'a ahentesga nehu'na, nazana erisga hu'nena Kagritega nunamuna hugahue."},{"book":"Sams-Zgame","chapter":"63","verse":"5","text":"Knare ne'zama naminke'na nenamura nehuankina, muse zagame hu'na husga hugantegahue."},{"book":"Sams-Zgame","chapter":"63","verse":"6","text":"Hanki tafenire'ma masenena, kagrikura nagesa nentahi'na, ana kenagera nunamuna nehu'na, nagesa antahigami'noe."},{"book":"Sams-Zgame","chapter":"63","verse":"7","text":"Na'ankure Kagra nazahu ne' mani'nananki'na, nagra Kagri kagekonamofo turunapinka mani'nena muse zagamera hugahue."},{"book":"Sams-Zgame","chapter":"63","verse":"8","text":"Anumzamoka nagu'amo'a Kagrite tragoteno me'negenka, tamaga kazanu nazeri antrako nehane."},{"book":"Sams-Zgame","chapter":"63","verse":"9","text":"Hianagi nagri'ma nahenaku'ma nehaza vahe'mo'za haviza hugahaze. Zamagra friza fri vahe'mofo kumapi amefenkame mopa agu'a uramigahaze."},{"book":"Sams-Zgame","chapter":"63","verse":"10","text":"Bainati kazinknonu zamahe vagaresigeno, afi kramo'za zamavufaga'a traga hu'za negahaze."},{"book":"Sams-Zgame","chapter":"63","verse":"11","text":"Hianagi kini ne'mo'na Anumzamokagu musena hugahue. Anumzamofonte'ma zamentintima nehaza vahe'mo'za, Anumzamofona agia erisga nehanageno, havigema nehaza vahe'mo'za kea osugahaze."}]}