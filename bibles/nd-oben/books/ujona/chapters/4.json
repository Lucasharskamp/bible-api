{"data":[{"book":"UJona","chapter":"4","verse":"1","text":"Kodwa uJona wacaphuka kakhulu wazonda."},{"book":"UJona","chapter":"4","verse":"2","text":"Wakhuleka kuThixo wathi, “Awu Thixo, kakusikho lokhu yini engakutshoyo ngisesekhaya? Yikho okwangenza ngaphangisa ukubalekela eThashishi. Ngangikwazi ukuthi unguNkulunkulu olomusa lesihawu, ophuza ukuthukuthela njalo ogcwele uthando, uNkulunkulu odedayo ongasoze ehlise ukuhlupheka."},{"book":"UJona","chapter":"4","verse":"3","text":"Khathesi-ke Thixo, susa ukuphila kwami, ngoba kungcono kimi ukufa kulokuphila.”"},{"book":"UJona","chapter":"4","verse":"4","text":"Kodwa uThixo waphendula wathi, “Kambe ubona ulelungelo na lokuthi uzonde?”"},{"book":"UJona","chapter":"4","verse":"5","text":"UJona waphuma wayahlala endaweni ethile ngempumalanga kwedolobho. Wazenzela khonapho idunjana wahlala emthunzini walo walindela ukubona okwakuzakwenzakala edolobheni lelo."},{"book":"UJona","chapter":"4","verse":"6","text":"Kwasekusithi uThixo uNkulunkulu wakhulisa isihlahla esilamahlamvu kuJona samenzela umthunzi ekhanda lakhe ukuze ahlaliseke. UJona wathaba kakhulu ngaleli ivini."},{"book":"UJona","chapter":"4","verse":"7","text":"Kodwa emathathakusa ngelanga elilandelayo uNkulunkulu wathumela impehlane, eyaphehla isihlahla sacina sibuna."},{"book":"UJona","chapter":"4","verse":"8","text":"Kwathi ilanga seliphumile uNkulunkulu wathumela umoya wempumalanga ohaqazayo, ilanga lavutha phezu kwekhanda likaJona waze waqaleka. Wafisa ukufa, wathi, “Kungcono kimi ukuthi ngife kulokuthi ngiphile.”"},{"book":"UJona","chapter":"4","verse":"9","text":"Kodwa uNkulunkulu wathi kuJona, “Ulelungelo na lokuthi uzonde ngenxa yesihlahla?”"},{"book":"UJona","chapter":"4","verse":"10","text":"Kodwa uThixo wathi, “Uyazihlupha ngesihlahla lesi loba ungazange usinakekele loba usikhulise. Lihlume ngobusuku laphinde lafa ngobusuku."},{"book":"UJona","chapter":"4","verse":"11","text":"Kodwa iNiniva ilabantu abeqa izinkulungwane ezilikhulu elilamatshumi amabili abangehlukanisiyo isandla sabo sokudla kwesenxele, lenkomo ezinengi njalo. Bekungafanelanga yini na ukuthi ngilinqinekele idolobho elikhulu kangaka?”"}]}