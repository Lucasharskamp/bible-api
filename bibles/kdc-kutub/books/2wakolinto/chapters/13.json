{"data":[{"book":"2 Wakolinto","chapter":"13","verse":"1","text":"Uno okuwa mwanza wangu wa kadatu kwiza kumwenu. Kamba Maandiko Gang'alile vigalonga, “Kitala chochose cholondigwa choneke na wanhu wabili hebu wadatu.”"},{"book":"2 Wakolinto","chapter":"13","verse":"2","text":"Ving'halile na mweye muumwanza wangu wa kabili niwazuma, na sambi nowazuma kabili ning'hali kutali, kipindi naheza honda niwonele bazi waja watendile nzambi aho umwaka hebu munhu yoyose iyagwe."},{"book":"2 Wakolinto","chapter":"13","verse":"3","text":"Mweye wenyego molola kamba Kilisito kolonga mgati mmwangu. Kumwenu mweye Kilisito hanyekile, lakini kolagusa nguvu zake kumwenu."},{"book":"2 Wakolinto","chapter":"13","verse":"4","text":"Kwavija hata kamba kawambigwa mumsalaba kwa kunyolila, lakini sambi mgima kwa nguvu ya Imulungu. Na siye vivija tonyolila kwa kuilumba nayo, lakini kwa nguvu ya Imulungu twa wagima hamoja nayo ili tuwasang'hanile mweye."},{"book":"2 Wakolinto","chapter":"13","verse":"5","text":"Muilolese wenyego mujuwe kamba momtamanila Imulungu. Muigeze wenyego. Vino mweye hamujuwile kuwa Yesu Kilisito kokala mgati mmwenu? Kamba haili avo, mweye mulemelwa."},{"book":"2 Wakolinto","chapter":"13","verse":"6","text":"Lakini notogola mweye mojuwa kuwa siye hatulemelwe bule."},{"book":"2 Wakolinto","chapter":"13","verse":"7","text":"Avo tompula Imulungu sikumutende mbuli yoyose ihile. Siyo kamba tolonda wanhu watugese siye tuhuma, lakini mweye mutende ganogile hata kamba siye tokoneka tulemelwa."},{"book":"2 Wakolinto","chapter":"13","verse":"8","text":"Kwavija siye hatudaha kuulema ukweli, lakini tougendeleza ukweli."},{"book":"2 Wakolinto","chapter":"13","verse":"9","text":"Todeng'helela kuwa siye tunyolila, lakini mweye mugangamala, na tompula Imulungu mutelele ng'hani."},{"book":"2 Wakolinto","chapter":"13","verse":"10","text":"Lekaavo, nowandikila mbuli zino ning'hali kutali, ili naheza kumwenu sikuniwe msede kwa kuusang'hanila udahi uyanigwelele Mndewa, udahi wa kuwagangamiza siyo wa kuwabomola."},{"book":"2 Wakolinto","chapter":"13","verse":"11","text":"Avo ndugu zangu, nowalaga! Wambeni kukala mutelele, gogeni mbuli zangu, muilumbe, kaleni moyo hole. Nayo Imulungu wa unogelwa na tindiwalo kokuwa hamoja na mweye."},{"book":"2 Wakolinto","chapter":"13","verse":"12","text":"Muilamuse kwa nzila ilagusa moinogela."},{"book":"2 Wakolinto","chapter":"13","verse":"13","text":"Wanhu wose wa Imulungu owalamusa."},{"book":"2 Wakolinto","chapter":"13","verse":"14","text":"Ng'hekewa ya Mndewa Yesu Kilisito na unogelwa wa Imulungu kwa kuilumba na Loho Yang'alile, vikale na mweye mose."}]}