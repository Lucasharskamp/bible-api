{"data":[{"book":"Firistoci","chapter":"4","verse":"1","text":"Ubangiji ya ce wa Musa,"},{"book":"Firistoci","chapter":"4","verse":"2","text":"“Faɗa wa Isra’ilawa cewa, ‘Sa’ad da wani ya yi zunubi ba da gangan ba, har ya karya ɗaya daga cikin dokokin Ubangiji,"},{"book":"Firistoci","chapter":"4","verse":"3","text":"“ ‘In shafaffen firist ya yi zunubi, ya jawo wa jama’a laifi, dole yă kawo wa Ubangiji ɗan bijimi marar lahani a matsayin hadaya don zunubi saboda zunubin da ya yi."},{"book":"Firistoci","chapter":"4","verse":"4","text":"Zai kawo bijimin a ƙofar Tentin Sujada a gaban Ubangiji. Zai ɗibiya hannunsa a kan bijimin, yă kuma yanka shi a gaban Ubangiji."},{"book":"Firistoci","chapter":"4","verse":"5","text":"Sa’an nan shafaffen firist zai ɗiba jinin bijimin yă kai cikin Tentin Sujada."},{"book":"Firistoci","chapter":"4","verse":"6","text":"Yă tsoma yatsarsa a cikin jinin, yă kuma yafa sau bakwai a gaban Ubangiji, a gaban labulen wuri mai tsarki."},{"book":"Firistoci","chapter":"4","verse":"7","text":"Sa’an nan firist ɗin zai zuba jinin a ƙahonin bagaden turare masu ƙanshi da suke a gaban Ubangiji a Tentin Sujada. Sauran jinin bijimin zai zuba a gindin bagaden hadaya ta ƙonawa a ƙofar zuwa Tentin Sujada."},{"book":"Firistoci","chapter":"4","verse":"8","text":"Zai cire dukan kitsen daga bijimin hadaya don zunubi, kitsen da ya rufe kayan cikin, ko kuwa da suka shafe su,"},{"book":"Firistoci","chapter":"4","verse":"9","text":"da ƙodoji biyu tare da kitsen da yake kansu kusa da kwiɓi, da kuma murfin hanta, waɗanda zai cire tare da ƙodoji."},{"book":"Firistoci","chapter":"4","verse":"10","text":"Zai cire su daidai kamar yadda akan cire na bijimin hadaya ta salama. Sai firist ɗin yă ƙone su a kan bagaden ƙona hadaya."},{"book":"Firistoci","chapter":"4","verse":"11","text":"Amma fatar ɗan bijimin, da namansa, da kansa, da ƙafafunsa, da kayan cikinsa, da hanjinsa,"},{"book":"Firistoci","chapter":"4","verse":"12","text":"wato, dukan sauran bijimi, dole yă ɗauke su zuwa waje da sansani zuwa wani wuri mai tsabta inda ake zub da toka, yă ƙone shi a itacen da yake cin wuta a tarin toka."},{"book":"Firistoci","chapter":"4","verse":"13","text":"“ ‘In dukan jama’ar Isra’ilawa suka yi zunubi ba da gangan ba, har suka aikata ɗaya daga cikin abubuwan da Ubangiji ya umarta kada a yi, ko da yake jama’ar ba su san batun ba, duk da haka sun yi laifi."},{"book":"Firistoci","chapter":"4","verse":"14","text":"Sa’ad da suka gane da zunubin da suka aikata, dole taron su kawo ɗan bijimi a matsayin hadaya don zunubi, su kawo shi a gaban Tentin Sujada."},{"book":"Firistoci","chapter":"4","verse":"15","text":"Dattawan jama’a za su ɗibiya hannuwansu a kan bijimin a gaban Ubangiji, sai a yanka bijimin a gaban Ubangiji."},{"book":"Firistoci","chapter":"4","verse":"16","text":"Sa’an nan shafaffen firist zai ɗibi jinin bijimi zuwa cikin Tentin Sujada."},{"book":"Firistoci","chapter":"4","verse":"17","text":"Zai tsoma yatsarsa cikin jini yă kuma yayyafa shi a gaban Ubangiji sau bakwai a gaban labule."},{"book":"Firistoci","chapter":"4","verse":"18","text":"Zai zuba jinin a ƙahonin bagaden da suke gaban Ubangiji a cikin Tentin Sujada. Zai zuba sauran jinin a gindin bagaden hadaya ta ƙonawa a ƙofar zuwa Tentin Sujada."},{"book":"Firistoci","chapter":"4","verse":"19","text":"Zai cire dukan kitsen daga gare shi yă ƙone a kan bagade,"},{"book":"Firistoci","chapter":"4","verse":"20","text":"yă kuma yi da wannan bijimi kamar yadda ya yi da bijimi na hadaya don zunubi. Ta haka firist zai yi kafara dominsu, za a kuwa gafarta musu."},{"book":"Firistoci","chapter":"4","verse":"21","text":"Sa’an nan zai ɗauki bijimin waje da sansani yă ƙone shi kamar yadda ya ƙone bijimi na fari. Wannan ita ce hadaya don zunubi domin jama’a."},{"book":"Firistoci","chapter":"4","verse":"22","text":"“ ‘Sa’ad da shugaba ya yi zunubi ba da gangan ba, har ya aikata ɗaya daga cikin abubuwan da Ubangiji Allahnsa ya umarta, to, ya yi laifi."},{"book":"Firistoci","chapter":"4","verse":"23","text":"Sa’ad da aka sanar da shi game da zunubin da ya yi, dole yă kawo bunsuru marar lahani a matsayin hadayarsa."},{"book":"Firistoci","chapter":"4","verse":"24","text":"Zai ɗibiya hannunsa a kan bunsurun yă kuma yanka shi a inda ake yankan hadayar ƙonawa a gaban Ubangiji. Hadaya ce ta zunubi."},{"book":"Firistoci","chapter":"4","verse":"25","text":"Sa’an nan firist zai ɗibi jinin hadaya don zunubi da yatsarsa yă sa a ƙahonin bagaden hadayar ƙonawa, yă kuma zuba sauran jinin a gindin bagade."},{"book":"Firistoci","chapter":"4","verse":"26","text":"Zai ƙone dukan kitse a kan bagade kamar yadda ya ƙone kitsen hadaya ta salama. Ta haka firist zai yi kafara saboda zunubin mutumin, za a kuwa gafarta masa."},{"book":"Firistoci","chapter":"4","verse":"27","text":"“ ‘In wani memba a cikin jama’a ya yi zunubi ba da gangan ba, ya aikata ɗaya daga cikin abubuwan da Ubangiji ya umarta kada a yi, to, ya yi laifi."},{"book":"Firistoci","chapter":"4","verse":"28","text":"Sa’ad da aka sanar da shi game da zunubin da ya yi, dole yă kawo akuya marar lahani a matsayin hadayarsa domin zunubin da ya yi."},{"book":"Firistoci","chapter":"4","verse":"29","text":"Zai ɗibiya hannunsa a kan hadaya don zunubin yă kuma yanka ta a inda ake hadaya ta ƙonawa."},{"book":"Firistoci","chapter":"4","verse":"30","text":"Sa’an nan firist zai ɗibi jinin da yatsarsa yă zuba a ƙahoni a bagaden hadaya ta ƙonawa, yă kuma zuba sauran jinin a ƙasan bagade."},{"book":"Firistoci","chapter":"4","verse":"31","text":"Za a ɗebe kitsenta duka kamar yadda akan ɗebe kitsen hadaya ta salama. Firist zai ƙona shi a kan bagaden don ƙanshi mai daɗi ga Ubangiji. Ta haka firist zai yi kafara dominsa, za a kuwa gafarta masa."},{"book":"Firistoci","chapter":"4","verse":"32","text":"“ ‘Idan kuwa daga cikin ’yan tumaki zai ba da hadayarsa, sai ya kawo ’yar tunkiya marar lahani."},{"book":"Firistoci","chapter":"4","verse":"33","text":"Zai ɗibiya hannunsa a kanta yă kuma yanka ta hadaya don zunubi a inda ake yankan hadayar ƙonawa."},{"book":"Firistoci","chapter":"4","verse":"34","text":"Sa’an nan firist zai ɗibi jinin hadaya don zunubin da yatsarsa yă zuba a ƙahonin bagaden hadayar ƙonawa, yă kuma zuba sauran jinin a gindin bagade."},{"book":"Firistoci","chapter":"4","verse":"35","text":"Zai kuma ɗebe kitsenta duka kamar yadda a kan ɗebe na ragon hadaya ta salama. Firist zai ƙone shi a bisa bagaden a bisa hadaya ta ƙonawa ga Ubangiji. Ta haka firist ɗin zai yi kafara dominsa saboda zunubin da ya yi, za a kuwa gafarta masa."}]}