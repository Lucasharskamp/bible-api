{"data":[{"book":"1 Samaʼila","chapter":"26","verse":"1","text":"Zifawa suka je wurin Shawulu a Gibeya suka ce, “Ashe, ba Dawuda ne ya ɓuya a tudun Hakila da yake fuskantar Yeshimon ba?”"},{"book":"1 Samaʼila","chapter":"26","verse":"2","text":"Sai Shawulu ya tashi ya gangara zuwa Jejin Zif, tare da zaɓaɓɓun mutane dubu uku na Isra’ila. Suka fita neman Dawuda a can."},{"book":"1 Samaʼila","chapter":"26","verse":"3","text":"Shawulu ya yi sansani a bakin hanyar zuwa tudun Hakila mai fuskantar Yeshimon. Amma Dawuda yana zaune a jeji. Sa’ad da ya ga Shawulu ya biyo shi har zuwa can,"},{"book":"1 Samaʼila","chapter":"26","verse":"4","text":"sai ya aiki ’yan leƙen asiri su tabbata lalle Shawulu ya iso can."},{"book":"1 Samaʼila","chapter":"26","verse":"5","text":"Sai Dawuda ya kintsa ya tafi inda Shawulu ya yi sansani. Ya ga inda Shawulu da Abner ɗan Ner shugaban ƙungiyar soja suka kwanta. Shawulu yana kwance a cikin sansani tare da sojoji kewaye da shi."},{"book":"1 Samaʼila","chapter":"26","verse":"6","text":"Sai Dawuda ya ce wa Ahimelek mutumin Hitti da Abishai ɗan Zeruhiya ɗan’uwan Yowab, “Wa zai gangara tare da ni zuwa sansanin Shawulu?”"},{"book":"1 Samaʼila","chapter":"26","verse":"7","text":"Saboda haka Dawuda da Abishai suka gangara zuwa wurin rundunar da dare, sai ga Shawulu kwance yana barci a cikin sansani da māshinsa a kafe a ƙasa kusa da kansa. Abner kuwa tare da sojoji suna kwance kewaye da shi."},{"book":"1 Samaʼila","chapter":"26","verse":"8","text":"Abishai ya ce wa Dawuda, “Yau Allah ya ba da maƙiyinka a hannunka. Bari in kafe shi da ƙasa da māshina, zan soke shi da māshi sau ɗaya tak, ba na bukata in soke shi sau biyu.”"},{"book":"1 Samaʼila","chapter":"26","verse":"9","text":"Amma Dawuda ya ce wa Abishai, “Kada ka hallaka shi. Wa zai sa hannu a kan shafaffe na Ubangiji, har yă tsira?"},{"book":"1 Samaʼila","chapter":"26","verse":"10","text":"Muddin Ubangiji yana a raye, Ubangiji da kansa zai buge shi, ko yă mutu a lokacinsa, ko kuma yă mutu a wurin yaƙi."},{"book":"1 Samaʼila","chapter":"26","verse":"11","text":"Amma Allah yă sawwaƙa in sa hannu a shafaffen Ubangiji, ka ɗauki māshin da butar ruwan da take kusa da kansa mu tafi.”"},{"book":"1 Samaʼila","chapter":"26","verse":"12","text":"Saboda haka Dawuda ya ɗauki māshin da butar ruwan da take kusa da Shawulu suka tafi. Ba wanda ya gan su, ba wanda ya san abin da ya faru, ba kuwa wanda ya farka, dukansu suna barci gama Ubangiji ya sa barci mai nauyi ya ɗauke su."},{"book":"1 Samaʼila","chapter":"26","verse":"13","text":"Sa’an nan Dawuda ya haye zuwa wancan gefen kwarin, ya hau kan wani tudu mai ɗan nisa inda Shawulu tare da mutanensa suke. Akwai babban fili tsakaninsu."},{"book":"1 Samaʼila","chapter":"26","verse":"14","text":"Sai Dawuda ya kira sojojin Shawulu da kuma Abner ɗan Ner ya ce, “Abner ba za ka amsa mini ba?”"},{"book":"1 Samaʼila","chapter":"26","verse":"15","text":"Dawuda ya ce wa Abner, “Wane irin mutum ne kai? Ba kai ne soja mafi iya yaƙi a Isra’ila ba? Don me ba ka yi gadin ranka yă daɗe, sarki da kyau ba? Ɗazu wani ya shiga tsakiyarku don yă kashe ranka yă daɗe, sarki."},{"book":"1 Samaʼila","chapter":"26","verse":"16","text":"Abin da ka yi bai yi kyau ba. Muddin Ubangiji yana a raye kai da mutanenka kun cancanci mutuwa, domin ba ku lura da maigidanku shafaffe na Ubangiji ba. Ka duba kewaye da kai, ina māshi da kuma butar ruwan da suke kusa da kansa?”"},{"book":"1 Samaʼila","chapter":"26","verse":"17","text":"Shawulu ya gane muryar Dawuda, sai ya ce, “Muryarka ke nan ɗana Dawuda?”"},{"book":"1 Samaʼila","chapter":"26","verse":"18","text":"Ya ƙara da cewa, “Don me ranka yă daɗe, yake fafarata? Mene ne na yi? Wane abu ne aka same ni da laifi a kai?"},{"book":"1 Samaʼila","chapter":"26","verse":"19","text":"To, bari ranka yă daɗe, sarkina yă kasa kunne yă ji abin da zan faɗa. Idan Ubangiji ne ya sa ka yi fushi da ni, bari yă karɓi hadaya ta hatsi. Amma idan mutane ne suka sa ka, bari a la’anta su, Ubangiji ne shaidata. Gama sun kore ni don kada in sami rabo cikin gādon Ubangiji, suna cewa, ‘Ka je ka bauta wa waɗansu alloli.’"},{"book":"1 Samaʼila","chapter":"26","verse":"20","text":"Kada ka yarda jinina yă zuba a ƙasa nesa da gaban Ubangiji. Sarkin Isra’ila ya fito yă nemi kuɗin cizo kamar mai farautar kazan duwatsu.”"},{"book":"1 Samaʼila","chapter":"26","verse":"21","text":"Sai Shawulu ya ce, “Na yi zunubi ka dawo Dawuda ɗana. Ba zan yi maka kome ba, domin ka darajarta raina yau. Lalle na yi wawanci! Na yi babban kuskure.”"},{"book":"1 Samaʼila","chapter":"26","verse":"22","text":"Dawuda ya ce, “Ga māshin sarki, ka aiko wani saurayi yă zo yă karɓa."},{"book":"1 Samaʼila","chapter":"26","verse":"23","text":"Ubangiji yakan sāka wa kowa bisa ga adalcinsa da amincinsa. Ubangiji ya bashe ka a hannuna yau, amma ba zan sa hannuna a kan shafaffe na Ubangiji ba."},{"book":"1 Samaʼila","chapter":"26","verse":"24","text":"Kamar yadda na ga darajar ranka yau. Haka ma bari Ubangiji yă ga darajar raina, yă cece ni daga dukan wahala.”"},{"book":"1 Samaʼila","chapter":"26","verse":"25","text":"Sai Shawulu ya ce wa Dawuda, “Allah yă albarkace ka ɗana, Dawuda, za ka yi manyan abubuwa, tabbatacce kuma ka yi nasara.”"}]}