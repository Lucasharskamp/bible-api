{"data":[{"book":"Johanneksen ilmestys","chapter":"7","verse":"1","text":"Sen jälkeen näin neljä enkeliä seisomassa maan neljässä kulmassa. He estivät tuulta puhaltamasta miltään ilmansuunnalta, niin ettei lehtikään liikahtanut ja valtameri oli peilityyni."},{"book":"Johanneksen ilmestys","chapter":"7","verse":"2","text":"Idästä tuli viides enkeli, joka toi mukanaan elävän Jumalan sinetin. Hän huusi niille neljälle enkelille, jotka olivat saaneet vallan vahingoittaa maata ja vesiä:"},{"book":"Johanneksen ilmestys","chapter":"7","verse":"3","text":"»Odottakaa! Älkää vielä tehkö mitään maalle, merille tai puille. Painamme ensin sinetin Jumalan palvelijoiden otsaan.»"},{"book":"Johanneksen ilmestys","chapter":"7","verse":"4,5,6,7,8","text":"Miten moni tuon merkin sai? Kuulin lukumäärän: 144 000 kaikista Israelin heimoista. Juudan, Ruubenin, Gaadin, Asserin, Naftalin, Manassen, Simeonin, Leevin, Isaskarin, Sebulonin, Joosefin ja Benjaminin heimoista merkittiin kustakin 12 000."},{"book":"Johanneksen ilmestys","chapter":"7","verse":"9","text":"Sitten näin mittaamattoman suuren joukon ihmisiä seisomassa valtaistuimen ja Karitsan edessä. Heitä oli kaikista kansoista ja maista ja kielistä. Heillä oli valkoiset vaatteet ja käsissä palmunoksat."},{"book":"Johanneksen ilmestys","chapter":"7","verse":"10","text":"Valtavalla äänellä joukko huusi: »Pelastus tulee Jumalaltamme, joka on valtaistuimella, ja Karitsalta!»"},{"book":"Johanneksen ilmestys","chapter":"7","verse":"11","text":"Kaikki enkelit kerääntyivät valtaistuimen, vanhinten ja neljän olennon ympärille, heittäytyivät kasvoilleen istuimen eteen ja ylistivät Jumalaa:"},{"book":"Johanneksen ilmestys","chapter":"7","verse":"12","text":"»Aamen! Ylistys, kirkkaus, viisaus, kiitos, kunnia, voima ja valta Jumalallemme ikuisesti! Aamen!»"},{"book":"Johanneksen ilmestys","chapter":"7","verse":"13","text":"Yksi vanhimmista kysyi minulta: »Tiedätkö, keitä nämä valkopukuiset ihmiset ovat ja mistä he tulevat?»"},{"book":"Johanneksen ilmestys","chapter":"7","verse":"14","text":"»En tiedä», vastasin. »Sano sinä.»"},{"book":"Johanneksen ilmestys","chapter":"7","verse":"15","text":"Siksi he ovat tuossa Jumalan valtaistuimen edessä ja palvelevat häntä yötä päivää hänen temppelissään. Jumala suojelee heitä paahtavalta helteeltä,"},{"book":"Johanneksen ilmestys","chapter":"7","verse":"16","text":"eikä heidän tarvitse enää kärsiä nälkää tai janoa."},{"book":"Johanneksen ilmestys","chapter":"7","verse":"17","text":"Karitsa, joka on keskellä valtaistuinta, on heidän paimenensa ja vie heidät elämän veden lähteille. Ja Jumala pyyhkii kyyneleet heidän silmistään.»"}]}