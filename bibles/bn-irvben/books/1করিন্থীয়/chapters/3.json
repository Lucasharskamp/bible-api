{"data":[{"book":"1 করিন্থীয়","chapter":"3","verse":"1","text":"আর, হে ভাইয়েরা, আমি তোমাদেরকে আত্মিক লোকদের মতো কথা বলতে পারি নি, কিন্তু মাংসিক লোকদের মতো, খ্রীষ্টের বিষয় শিশুদের মতো কথা বলেছি।"},{"book":"1 করিন্থীয়","chapter":"3","verse":"2","text":"আমি তোমাদের দুধ পান করিয়েছিলাম, শক্ত খাবার খেতে দিই নি, এমনকি এখনও তোমাদের শক্ত খাবার খাওয়ার শক্তি নেই;"},{"book":"1 করিন্থীয়","chapter":"3","verse":"3","text":"কারণ এখনও তোমরা মাংসিক ই আছ; বাস্তবিক যখন তোমাদের মধ্যে হিংসা এবং ঝগড়া আছে, তখন তোমরা কি মাংসিক না এবং মানুষের রীতি মেনে কি চলছ না?"},{"book":"1 করিন্থীয়","chapter":"3","verse":"4","text":"কারণ যখন তোমাদের একজন বলে, “আমি পৌলের,” আর একজন, “আমি আপল্লোর,” তখন তোমরা কি সাধারণ (জাগতিক) মানুষের মতো বল না?"},{"book":"1 করিন্থীয়","chapter":"3","verse":"5","text":"ভাল, কে আপল্লো? আর কে পৌল? তারা তো দাস মাত্র, যাদের মাধ্যমে তোমরা বিশ্বাসী হয়েছ; আর এক এক জনকে প্রভু যেমন দিয়েছেন।"},{"book":"1 করিন্থীয়","chapter":"3","verse":"6","text":"আমি রোপণ করলাম, আপল্লো জল দিলেন, কিন্তু ঈশ্বর বৃদ্ধি দিতে থাকলেন।"},{"book":"1 করিন্থীয়","chapter":"3","verse":"7","text":"অতএব যে রোপণ করে সে কিছুই নয়, যে জল দেয় সেও কিছু নয়, বৃদ্ধিদাতা ঈশ্বরই সব কিছু।"},{"book":"1 করিন্থীয়","chapter":"3","verse":"8","text":"আর যে রোপণ করে ও যে জল দেয় দুজনেই এক এবং যে যেমন পরিশ্রম করে, সে তেমন নিজের বেতন পাবে।"},{"book":"1 করিন্থীয়","chapter":"3","verse":"9","text":"কারণ আমরা ঈশ্বরেরই সহকর্মী; তোমরা ঈশ্বরেরই ক্ষেত, ঈশ্বরেরই গাঁথনি।"},{"book":"1 করিন্থীয়","chapter":"3","verse":"10","text":"ঈশ্বরের যে অনুগ্রহ দান আমাকে দেওয়া হয়েছে, সেই অনুযায়ী আমি জ্ঞানী গাঁথকের মতো ভিত্তিমূল স্থাপন করেছি; আর তার উপরে অন্যজনও গাঁথছে; কিন্তু প্রত্যেকজন দেখুক, কেমন ভাবে সে তার উপরে গাঁথে।"},{"book":"1 করিন্থীয়","chapter":"3","verse":"11","text":"কারণ কেবল যা স্থাপিত হয়েছে, তা ছাড়া অন্য ভিত্তিমূল কেউ স্থাপন করতে পারে না, তিনি যীশু খ্রীষ্ট।"},{"book":"1 করিন্থীয়","chapter":"3","verse":"12","text":"কিন্তু এই ভিত্তিমূলের উপরে সোনা, রূপা, মূল্যবান পাথর, কাঠ, খড়, ঘাস দিয়ে যদি কেউ গাঁথে, তবে প্রত্যেক ব্যক্তির কাজ প্রকাশিত হবে।"},{"book":"1 করিন্থীয়","chapter":"3","verse":"13","text":"কারণ সেই দিন ই তা প্রকাশ করবে, কারণ সেই দিনের র প্রকাশ আগুনেই হবে; আর প্রত্যেকের কাজ যে কি রকম, সেই আগুনই তার পরীক্ষা করবে;"},{"book":"1 করিন্থীয়","chapter":"3","verse":"14","text":"যে যা গেঁথেছে, তার সেই কাজ যদি থাকে, তবে সে বেতন পাবে।"},{"book":"1 করিন্থীয়","chapter":"3","verse":"15","text":"যার কাজ পুড়ে যায়, সে ক্ষতিগ্রস্থ হবে, কিন্তু সে নিজে উদ্ধার পাবে। এমন ভাবে পাবে, যেন সে আগুনের মধ্যে দিয়ে পার হয়ে এসেছে।"},{"book":"1 করিন্থীয়","chapter":"3","verse":"16","text":"তোমরা কি জান না যে, তোমরা ঈশ্বরের মন্দির এবং ঈশ্বরের আত্মা তোমাদের অন্তরে বাস করেন?"},{"book":"1 করিন্থীয়","chapter":"3","verse":"17","text":"যদি কেউ ঈশ্বরের মন্দির নষ্ট করে, তবে ঈশ্বর তাকে ধ্বংস করবেন, কারণ ঈশ্বরের মন্দির পবিত্র, আর সেই পবিত্র মন্দির তোমরাই।"},{"book":"1 করিন্থীয়","chapter":"3","verse":"18","text":"কেউ নিজেকে না ঠকাক। তোমাদের মধ্যে কোন ব্যক্তি যদি নিজেকে এই যুগে জ্ঞানী বলে মনে করে, তবে সে জ্ঞানী হবার জন্য মূর্খ হোক।"},{"book":"1 করিন্থীয়","chapter":"3","verse":"19","text":"যেহেতু এই জগতের যে জ্ঞান, তা ঈশ্বরের কাছে মূর্খতা। কারণ লেখা আছে, “তিনি জ্ঞানীদেরকে তাদের ছলচাতুরিতে (বুদ্ধিতে) ধরেন।”"},{"book":"1 করিন্থীয়","chapter":"3","verse":"20","text":"আবার, “প্রভু জ্ঞানীদের তর্ক বিতর্ক জানেন যে, সে সব কিছুই তুচ্ছ।”"},{"book":"1 করিন্থীয়","chapter":"3","verse":"21","text":"তাই কেউ যেন মানুষকে নিয়ে গর্ব প্রকাশ না করে। কারণ সব কিছুই তোমাদের;"},{"book":"1 করিন্থীয়","chapter":"3","verse":"22","text":"পৌল, কি আপল্লো, কি কৈফা, কি জগত, কি জীবন, কি মরণ, কি বর্তমানের বিষয়, কি ভবিষ্যৎ বিষয়, সবই তোমাদের;"},{"book":"1 করিন্থীয়","chapter":"3","verse":"23","text":"আর তোমরা খ্রীষ্টের ও খ্রীষ্ট ঈশ্বরের।"}]}