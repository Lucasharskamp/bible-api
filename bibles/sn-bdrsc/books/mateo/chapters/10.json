{"data":[{"book":"Mateo","chapter":"10","verse":"1","text":"Akadana vadzidzi vake gumi navaviri akavapa simba rokudzinga mweya yakaipa nokuporesa marudzi ose ezvirwere namarudzi ose ehosha."},{"book":"Mateo","chapter":"10","verse":"2","text":"Zvino aya ndiwo mazita avapostori gumi navaviri:"},{"book":"Mateo","chapter":"10","verse":"3","text":"Firipi naBhatoromeo;"},{"book":"Mateo","chapter":"10","verse":"4","text":"Simoni muZiroti naJudhasi Iskarioti uyo akazomupandukira."},{"book":"Mateo","chapter":"10","verse":"5","text":"Jesu akatuma gumi navaviri ava, akavarayira achiti, “Musaenda munzira yeveDzimwe Ndudzi kana kupinda muguta ripi zvaro ravaSamaria."},{"book":"Mateo","chapter":"10","verse":"6","text":"Asi endai kumakwai akarasika eimba yaIsraeri."},{"book":"Mateo","chapter":"10","verse":"7","text":"Pamunoenda, muparidze muchiti, ‘Umambo hwokudenga hwaswedera.’"},{"book":"Mateo","chapter":"10","verse":"8","text":"Poresai vanorwara, mutsai vakafa, natsai vaya vana maperembudzi, dzingai madhimoni. Makagamuchira pasina muripo, chingopaiwo pasina muripo."},{"book":"Mateo","chapter":"10","verse":"9","text":"Musatakura goridhe, kana sirivha kana ndarira, muzvikwama zvenyu;"},{"book":"Mateo","chapter":"10","verse":"10","text":"musatakura hombodo yorwendo kana dzimwe nguo, shangu kana tsvimbo nokuti mushandi anofanira kurarama nomubayiro webasa rake."},{"book":"Mateo","chapter":"10","verse":"11","text":"“Muguta ripi neripi nomusha upi noupi wamunenge mapinda, tsvakai munhu akakodzera uye mugogara mumba make kusvikira mabvamo."},{"book":"Mateo","chapter":"10","verse":"12","text":"Pamunopinda mumusha, kwazisai vanenge varimo."},{"book":"Mateo","chapter":"10","verse":"13","text":"Kana musha uyu wakakodzera, rugare rwenyu ngaruuye pauri asi kana usina kukodzera, rugare rwenyu ngarudzokere kwamuri."},{"book":"Mateo","chapter":"10","verse":"14","text":"Kana ani naani zvake akasakugamuchirai, kana kuteerera mashoko enyu, gumai guruva retsoka dzenyu pamunenge mobva pamusha ipapo kana muguta imomo."},{"book":"Mateo","chapter":"10","verse":"15","text":"Ndinokuudzai chokwadi kuti zvichava nani kuSodhomu neGomora pazuva rokutongwa pane zvichaitwa kuguta iroro."},{"book":"Mateo","chapter":"10","verse":"16","text":"Ndiri kukutumai samakwai pakati pamapere. Naizvozvo chenjerai senyoka uye mugova vasina mhosva senjiva."},{"book":"Mateo","chapter":"10","verse":"17","text":"“Chenjerai kuti vanhu vachakuisai kumatare uye vagokurovai mumasinagoge avo."},{"book":"Mateo","chapter":"10","verse":"18","text":"Nokuda kwangu, vachakuendesai pamberi pavabati namadzishe kuti muve zvapupu zvangu kwavari nokune veDzimwe Ndudzi."},{"book":"Mateo","chapter":"10","verse":"19","text":"Asi kana vakusungai, musafunganya pamusoro pokuti muchataurei kana kuti muchataura sei. Panguva iyoyo muchapiwa zvokutaura,"},{"book":"Mateo","chapter":"10","verse":"20","text":"nokuti munenge musiri imi munotaura, asi Mweya waBaba venyu uchataura nomamuri."},{"book":"Mateo","chapter":"10","verse":"21","text":"“Mukoma achaurayisa mununʼuna wake, nababa mwana wavo, vana vachapandukira vabereki vavo uye vachavaurayisa."},{"book":"Mateo","chapter":"10","verse":"22","text":"Vanhu vose vachakuvengai nokuda kwangu, asi uyo achatsungirira kusvikira kumagumo achaponeswa."},{"book":"Mateo","chapter":"10","verse":"23","text":"Kana mukatambudzwa mune rimwe guta, tizirai kune rimwe. Ndinokuudzai chokwadi kuti hamungatizira kumaguta ose omuIsraeri Mwanakomana woMunhu asati adzoka."},{"book":"Mateo","chapter":"10","verse":"24","text":"“Mudzidzi haasi mukuru kumudzidzisi wake, kana muranda kuna ishe wake."},{"book":"Mateo","chapter":"10","verse":"25","text":"Zvakakwana kuti mudzidzi ave somudzidzisi wake nomurandawo sashe wake. Zvino kana mukuru weimba akanzi ndiBheerizebhubhi, vachadaro zvikuru sei kune veimba yake!"},{"book":"Mateo","chapter":"10","verse":"26","text":"“Naizvozvo musavatya. Hapana chakavanzika chisingazobudiswi pachena kana chakavigwa chisingazozivikanwi."},{"book":"Mateo","chapter":"10","verse":"27","text":"Zvandinokuudzai murima muzvitaure muchiedza; zvinozevezerwa munzeve dzenyu, muzviparidze muri pamusoro pedzimba."},{"book":"Mateo","chapter":"10","verse":"28","text":"Musatya avo vanouraya muviri asi vasingagoni kuuraya mweya. Asi ityai uyo anogona kuparadza zvose muviri nomweya mugehena."},{"book":"Mateo","chapter":"10","verse":"29","text":"Ko, shiri duku mbiri hadzitengeswi nesendi here? Kunyange zvakadaro hapana imwe chete yadzo inowira pasi kunze kwokunge Baba venyu vazvibvumira."},{"book":"Mateo","chapter":"10","verse":"30","text":"Uye kunyange nebvudzi riri mumusoro yenyu rakaverengwa."},{"book":"Mateo","chapter":"10","verse":"31","text":"Naizvozvo musatya nokuti munokosha kupfuura shiri duku zhinji."},{"book":"Mateo","chapter":"10","verse":"32","text":"“Ani naani anondipupura pamberi pavanhu neniwo ndichamupupura pamberi paBaba vangu vari kudenga."},{"book":"Mateo","chapter":"10","verse":"33","text":"Asi ani naani anondiramba pamberi pavanhu, neni ndichamurambawo pamberi paBaba vangu vari kudenga."},{"book":"Mateo","chapter":"10","verse":"34","text":"“Musafunga kuti ndakauya kuzouyisa rugare panyika. Handina kuuya kuzouyisa rugare asi munondo."},{"book":"Mateo","chapter":"10","verse":"35","text":"Ndakauya kuti:"},{"book":"Mateo","chapter":"10","verse":"36","text":"vavengi vomunhu vachava hama dzake dzomumba.’"},{"book":"Mateo","chapter":"10","verse":"37","text":"“Ani naani anoda baba vake kana mai vake kupfuura ini haana kukodzera kuva wangu; uye ani naani anoda mwanakomana kana mwanasikana wake kupfuura ini haana kukodzera kuva wangu."},{"book":"Mateo","chapter":"10","verse":"38","text":"Uye uyo asingatakuri muchinjikwa wake akanditevera haana kukodzera kuva wangu."},{"book":"Mateo","chapter":"10","verse":"39","text":"Ani naani anowana upenyu hwake acharasikirwa nahwo, asi uyo acharasikirwa noupenyu hwake nokuda kwangu achahuwana."},{"book":"Mateo","chapter":"10","verse":"40","text":"“Anokugamuchirai anogamuchira ini, uye anogamuchira ini anogamuchira iye akandituma."},{"book":"Mateo","chapter":"10","verse":"41","text":"Ani naani anogamuchira muprofita nokuti muprofita achagamuchira mubayiro womuprofita, uye ani naani anogamuchira munhu akarurama nokuda kwokuti akarurama, achagamuchira mubayiro womunhu akarurama."},{"book":"Mateo","chapter":"10","verse":"42","text":"Uye kana munhu akapa mukombe wemvura inotonhorera kuno mumwe wavaduku ava nokuda kwokuti iye mudzidzi wangu, ndinokuudzai chokwadi kuti haazorasikirwi nomubayiro wake.”"}]}