{"data":[{"book":"Galatians","chapter":"4","verse":"1","text":"Gei au ga duudagi adu hua di mee deenei: Tama daane dela gaa kae di maluagina o dono damana, dono madagoaa nogo dulii, geia e dugu be di hege, ma e aha maa ia ga hai mee gi nia mee huogodoo."},{"book":"Galatians","chapter":"4","verse":"2","text":"Dono madagoaa nogo dulii, digau i golo nogo benebene a mee mo ono maluagina, gaa dae loo gi di madagoaa o dono damana gaa wanga gi mee ono maluagina gi hai mee ginai."},{"book":"Galatians","chapter":"4","verse":"3","text":"E hai gadoo be gidaadou, tadau madagoaa digi mmaadua, gidaadou nogo hai nia hege ni di hagataalunga o di ahiaalangi dela e dagi henuailala."},{"book":"Galatians","chapter":"4","verse":"4","text":"Di madagoaa donu ne dau mai, gei God ne hagau mai dana Dama daane, ga haanau mai i baahi di ahina, gaa noho i lala Nnaganoho o digau o Jew,"},{"book":"Galatians","chapter":"4","verse":"5","text":"belee haga maahede digau ala e noho i lala Nnaganoho, gii hai gidaadou nia dama ni God.4.5 Romans 8.15-17"},{"book":"Galatians","chapter":"4","verse":"6","text":"God ne hagau mai di Hagataalunga o dana Dama daane gi lodo tadau manawa, belee haga modongoohia bolo goodou digau tuadimee guu hai nia dama ni God. Di Hagataalunga deelaa e dangi boloo, “Tamana, dogu Damana!”"},{"book":"Galatians","chapter":"4","verse":"7","text":"Malaa, goe hagalee di hege, guu hai di tama donu ni God. Gei idimaa goe dela guu hai di tama donu ni Mee, God ga dugu adu gi di goe ana mee huogodoo ala ne benebene go Mee ang gi ana dama."},{"book":"Galatians","chapter":"4","verse":"8","text":"I mua loo gei goodou nogo de iloo a God, goodou nogo hai hua nia hege o nia hagataalunga hagalee nia god donu."},{"book":"Galatians","chapter":"4","verse":"9","text":"Dolomeenei, gei goodou e iloo a God, gei God e iloo goodou, malaa, goodou le e aha ala e hiihai e huli labelaa gi muli gi nia hagataalunga huaidu gei e paagege? Goodou le e aha ala e hiihai e hai hege labelaa gi digaula?"},{"book":"Galatians","chapter":"4","verse":"10","text":"Goodou e hagalaamua nia laangi, nia malama, nia madagoaa o di ngadau, mono ngadau ala e hagalabagau."},{"book":"Galatians","chapter":"4","verse":"11","text":"Au e de nnoomaalia i goodou, be di maa go agu hegau huogodoo adu gi goodou le e balumee."},{"book":"Galatians","chapter":"4","verse":"12","text":"Ogu duaahina nei, au e dangi hagamahi bolo goodou gii hai be au, idimaa, au e hai be goodou. Goodou digi hai di godou mee hala mai gi di au."},{"book":"Galatians","chapter":"4","verse":"13","text":"Goodou e langahia bolo au nogo magi i dogu madagoaa nogo hagadele adu gi goodou di Longo Humalia i di matagidagi."},{"book":"Galatians","chapter":"4","verse":"14","text":"Gei goodou digi heia au hagahuaidu, be e hudu au gi daha, ma e aha maa dogu huaidina la guu mmada ginai hagahuaidu. Gei deeai, goodou ne benebene hua au, gadoo be tangada di langi, dela di godou hai e benebene a Jesus Christ."},{"book":"Galatians","chapter":"4","verse":"15","text":"Goodou i mua nogo tenetene huoloo! Malaa di aha guu hai dolomeenei? Au e mee di hagi adu bolo i mua, goodou gu hiihai di kabe godou golomada, e gaamai gi di au be di maa e mee."},{"book":"Galatians","chapter":"4","verse":"16","text":"Malaa, au guu hai di hagadaumee ni goodou i dagu hagi adu gi goodou di tonu?"},{"book":"Galatians","chapter":"4","verse":"17","text":"Nia daangada ala i golo e hiihai adu gi goodou, gei nadau hiihai la hagalee humalia. Digaula e hiihai hua belee wwae goodou gi daha mo au, gi hiihai goodou ang gi ginaadou gadoo be nadau hiihai adu gi goodou."},{"book":"Galatians","chapter":"4","verse":"18","text":"Gei di maa koia e humalia huoloo maa goodou ga haga dahidamee di mee dela e humalia i nia madagoaa huogodoo, gei hagalee go di madagoaa hua dela e noho iei au i godou baahi."},{"book":"Galatians","chapter":"4","verse":"19","text":"Agu dama hagaaloho, au guu mmae labelaa adu gi goodou i nia mmae o di haanau, gaa dae loo gi di mouli o Christ ga mau dangihi i godou lodo."},{"book":"Galatians","chapter":"4","verse":"20","text":"Au e hiihai huoloo bolo au gi godou baahi dolomeenei, e dagi goodou gi di hai dela e humalia, idimaa, au gu de nnoomaalia huoloo i goodou."},{"book":"Galatians","chapter":"4","verse":"21","text":"Au e heeu adu gi goodou ala e hiihai e noho i lala Nnaganoho: goodou e de longono Nnaganoho?"},{"book":"Galatians","chapter":"4","verse":"22","text":"E hai bolo Abraham ana dama dogolua, e dahi mai baahi di hege ahina, ge e dahi mai baahi dono lodo donu.4.22 Genesis 16.15; 21.2"},{"book":"Galatians","chapter":"4","verse":"23","text":"Dana dama mai baahi di hege ahina ne haanau mai tangada, gei dana dama mai baahi dono lodo donu ne haanau mai di hagababa a God."},{"book":"Galatians","chapter":"4","verse":"24","text":"Nia mee ala e modongoohia i di kai o nia ahina dogolua aanei la go nia hagababa e lua. Di ahina dela ne haanau ana dama gaa hai nia hege la go Hagar, mee go di haga modongoohia o di hagababa dela ne hai i di Gonduu Sinai."},{"book":"Galatians","chapter":"4","verse":"25","text":"Hagar la di haga modongoohia ni di Gonduu Sinai i lodo Arabia, di ada o di waahale Jerusalem dolomeenei, ono daangada huogodoo e noho i lodo di hai hege."},{"book":"Galatians","chapter":"4","verse":"26","text":"Malaa, Jerusalem di langi le e moholo, go mee go tadau dinana donu."},{"book":"Galatians","chapter":"4","verse":"27","text":"Di Beebaa Dabu e helekai,"},{"book":"Galatians","chapter":"4","verse":"28","text":"Ogu duaahina nei, goodou go nia dama a God i dana hagababa, gadoo be Isaac."},{"book":"Galatians","chapter":"4","verse":"29","text":"I di madagoaa deelaa, di tama dela ne haanau i di haanau o tangada, gu hagahuaidu di tama dela ne haanau i di Hagataalunga o God, e hai gadoo beenei dolomeenei.4.29 Genesis 21.9"},{"book":"Galatians","chapter":"4","verse":"30","text":"Di Beebaa Dabu le e helekai bolo aha? E helekai boloo,"},{"book":"Galatians","chapter":"4","verse":"31","text":"Ogu duaahina nei, gidaadou hagalee nia dama ni di hege ahina, gidaadou nia dama ni di ahina moholo."}]}