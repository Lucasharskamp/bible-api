{"data":[{"book":"ΠΑΡΟΙΜΙΑΙ","chapter":"3","verse":"1","text":"Υἱὲ, ἐμῶννομίμων μὴ ἐπιλανθάνου, τὰ δὲ ῥήματά μου τηρείτω σὴ καρδία·"},{"book":"ΠΑΡΟΙΜΙΑΙ","chapter":"3","verse":"2","text":"Μῆκος γὰρ βίου, καὶ ἔτη ζωῆς, καὶ εἰρήνην προσθήσουσί σοι."},{"book":"ΠΑΡΟΙΜΙΑΙ","chapter":"3","verse":"3","text":"Ἐλεημοσύναι καὶ πίστεις μὴ ἐκλειπέτωσάν σε· ἄφαψαι δὲ αὐτὰς ἐπὶ σῷ τραχήλῳ, καὶ εὑρήσεις χάριν·"},{"book":"ΠΑΡΟΙΜΙΑΙ","chapter":"3","verse":"4","text":"καὶ προνοοῦ καλὰ ἐνώπιον Κυρίου καὶ ἀνθρώπων."},{"book":"ΠΑΡΟΙΜΙΑΙ","chapter":"3","verse":"5","text":"Ἴσθι πεποιθὼς ἐν ὅλῃ τῇ καρδίᾳ ἐπὶ Θεῷ, ἐπὶ δὲ σῇ σοφίᾳ μὴ ἐπαίρου."},{"book":"ΠΑΡΟΙΜΙΑΙ","chapter":"3","verse":"6","text":"Πάσαις ὁδοῖς σου γνώριζε αὐτὴν, ἵνα ὀρθοτομῇ τὰς ὁδούς σου."},{"book":"ΠΑΡΟΙΜΙΑΙ","chapter":"3","verse":"7","text":"Μὴ ἴσθι φρόνιμος παρὰ σεαυτῷ, φοβοῦ δὲ τὸν Θεὸν, καὶ ἔκκλινε ἀπὸ παντὸς κακοῦ."},{"book":"ΠΑΡΟΙΜΙΑΙ","chapter":"3","verse":"8","text":"Τότε ἴασις ἔσται τῷ σώματί σου, καὶ ἐπιμέλεια τοῖς ὀστέοις σου."},{"book":"ΠΑΡΟΙΜΙΑΙ","chapter":"3","verse":"9","text":"Τίμα τὸν Κύριον ἀπὸ σῶν δικαίων πόνων, καὶ ἀπάρχου αὐτῷ ἀπὸ σῶν καρπῶν δικαιοσύνης·"},{"book":"ΠΑΡΟΙΜΙΑΙ","chapter":"3","verse":"10","text":"Ἵνα πίμπληται τὰ ταμιεῖά σου πλησμονῆς σίτῳ, οἴνῳ δὲ αἱ ληνοί σου ἐκβλύζωσιν."},{"book":"ΠΑΡΟΙΜΙΑΙ","chapter":"3","verse":"11","text":"Υἱὲ, μὴ ὀλιγώρει παιδείας Κυρίου, μηδὲ ἐκλύου ὑπʼ αὐτοῦ ἐλεγχόμενος."},{"book":"ΠΑΡΟΙΜΙΑΙ","chapter":"3","verse":"12","text":"Ὃν γὰρ ἀγαπᾷ Κύριος, ἐλέγχει, μαστιγοῖ δὲ πάντα υἱὸν ὃν παραδέχεται."},{"book":"ΠΑΡΟΙΜΙΑΙ","chapter":"3","verse":"13","text":"Μακάριος ἄνθρωπος ὃς εὗρε σοφίαν, καὶ θνητὸς ὃς εἶδε φρόνησιν."},{"book":"ΠΑΡΟΙΜΙΑΙ","chapter":"3","verse":"14","text":"Κρεῖσσον γὰρ αὐτὴν ἐμπορεύεσθαι, ἢ χρυσίου καὶ ἀργυρίου θησαυρούς."},{"book":"ΠΑΡΟΙΜΙΑΙ","chapter":"3","verse":"15","text":"Τιμιωτέρα δέ ἐστι λίθων πολυτελῶν, οὐκ ἀντιτάξεται αὐτῇ οὐδὲν πονηρόν· εὔγνωστός ἐστι πᾶσι τοῖς ἐγγίζουσιν αὐτῇ, πᾶν δὲ τίμιον οὐκ ἄξιον αὐτῆς ἐστι."},{"book":"ΠΑΡΟΙΜΙΑΙ","chapter":"3","verse":"16","text":"Μῆκος γὰρ βίου καὶ ἔτη ζωῆς ἐν τῇ δεξιᾷ αὐτῆς, ἐν δὲ τῇ ἀριστερᾷ αὐτῆς πλοῦτος καὶ δόξα·"},{"book":"ΠΑΡΟΙΜΙΑΙ","chapter":"3","verse":"16a","text":"ἐκ τοῦ στόματος αὐτῆς ἐκπορεύεται δικαιοσύνη, νόμον δὲ καὶ ἔλεον ἐπὶ γλώσσης φορεῖ."},{"book":"ΠΑΡΟΙΜΙΑΙ","chapter":"3","verse":"17","text":"Αἱ ὁδοὶ αὐτῆς ὁδοὶ καλαί, καὶ πάσαι αἱ τρίβοι αὐτῆς ἐν εἰρήνῃ."},{"book":"ΠΑΡΟΙΜΙΑΙ","chapter":"3","verse":"18","text":"Ξύλον ζωῆς ἐστι πᾶσι τοῖς ἀντεχομένοις αὐτῆς, καὶ τοῖς ἐπερειδομένοις ἐπʼ αὐτὴν ὡς ἐπὶ Κύριον ἀσφαλής."},{"book":"ΠΑΡΟΙΜΙΑΙ","chapter":"3","verse":"19","text":"Ὁ Θεὸς τῇ σοφίᾳ ἐθεμελίωσε τὴν γῆν, ἡτοίμασε δὲ οὐρανοὺς φρονήσει."},{"book":"ΠΑΡΟΙΜΙΑΙ","chapter":"3","verse":"20","text":"Ἐν αἰσθήσει ἄβυσσοι ἐῤῥάγησαν, νέφη δὲ ἐῤῥύησαν δρόσους."},{"book":"ΠΑΡΟΙΜΙΑΙ","chapter":"3","verse":"21","text":"Υἱὲ, μὴ παραῤῥυῇς, τήρησον δὲ ἐμὴν βουλὴν καὶ ἔννοιαν·"},{"book":"ΠΑΡΟΙΜΙΑΙ","chapter":"3","verse":"22","text":"ἵνα ζήσῃ ἡ ψυχή σου, καὶ χάρις ᾖ περὶ σῷ τραχήλῳ·"},{"book":"ΠΑΡΟΙΜΙΑΙ","chapter":"3","verse":"22a","text":"ἔσται δὲ ἴασις ταῖς σαρξί σου, καὶ ἐπιμέλεια τοῖς σοῖς ὀστέοις·"},{"book":"ΠΑΡΟΙΜΙΑΙ","chapter":"3","verse":"23","text":"ἵνα πορεύῃ πεποιθὼς ἐν εἰρήνῃ πάσας τὰς ὁδούς σου, ὁ δὲ πούς σου οὐ μὴ προσκόψῃ."},{"book":"ΠΑΡΟΙΜΙΑΙ","chapter":"3","verse":"24","text":"Ἐὰν γὰρ κάθῃ, ἄφοβος ἔσῃ· ἐὰν δὲ καθεύδῃς, ἡδέως ὑπνώσεις."},{"book":"ΠΑΡΟΙΜΙΑΙ","chapter":"3","verse":"25","text":"Καὶ οὐ φοβηθήσῃ πτόησιν ἐπελθοῦσαν, οὐδὲ ὁρμὰς ἀσεβῶν ἐπερχομένας."},{"book":"ΠΑΡΟΙΜΙΑΙ","chapter":"3","verse":"26","text":"Ὁ γὰρ Κύριος ἔσται ἐπὶ πασῶν ὁδῶν σου, καὶ ἐρείσει σὸν πόδα ἵνα μὴ σαλευθῇς."},{"book":"ΠΑΡΟΙΜΙΑΙ","chapter":"3","verse":"27","text":"Μὴ ἀπόσχῃ εὖ ποιεῖν ἐνδεῆ, ἡνίκα ἂν ἔχῃ ἡ χείρ σου βοηθεῖν."},{"book":"ΠΑΡΟΙΜΙΑΙ","chapter":"3","verse":"28","text":"Μὴ εἴπῃς, ἐπανελθὼν ἐπάνηκε, αὔριον δώσω, δυνατοῦ σου ὄντος εὖ ποιεῖν· οὐ γὰρ οἶδας τί τέξεται ἡ ἐπιοῦσα."},{"book":"ΠΑΡΟΙΜΙΑΙ","chapter":"3","verse":"29","text":"Μὴ τεκτῄνῃ ἐπὶ σὸν φίλον κακὰ παροικοῦντα καὶ πεποιθότα ἐπὶ σοί."},{"book":"ΠΑΡΟΙΜΙΑΙ","chapter":"3","verse":"30","text":"Μὴ φιλεχθρήσῃς πρὸς ἄνθρωπον μάτην, μήτί σε ἐργάσηται κακόν."},{"book":"ΠΑΡΟΙΜΙΑΙ","chapter":"3","verse":"31","text":"Μὴ κτήσῃ κακῶν ἀνδρῶν ὀνείδη, μηδὲ ζηλώσῃς τὰς ὁδοὺς αὐτῶν."},{"book":"ΠΑΡΟΙΜΙΑΙ","chapter":"3","verse":"32","text":"Ἀκάθαρτος γὰρ ἔναντι Κυρίου πᾶς παράνομος, ἐν δὲ δικαίοις οὐ συνεδριάζει."},{"book":"ΠΑΡΟΙΜΙΑΙ","chapter":"3","verse":"33","text":"Κατάρα Θεοῦ ἐν οἴκοις ἀσεβῶν, ἐπαύλεις δὲ δικαίων εὐλογοῦνται."},{"book":"ΠΑΡΟΙΜΙΑΙ","chapter":"3","verse":"34","text":"Κύριος ὑπερηφάνοις ἀντιτάσσεται, ταπεινοῖς δὲ δίδωσι χάριν."},{"book":"ΠΑΡΟΙΜΙΑΙ","chapter":"3","verse":"35","text":"Δόξαν σοφοὶ κληρονομήσουσιν, οἱ δὲ ἀσεβεῖς ὕψωσαν ἀτιμίαν."}]}