{"data":[{"book":"Ezechiel","chapter":"3","verse":"1","text":"Hij sprak tot mij: Mensenkind, ge moet eten, wat u daar aangeboden wordt; eet deze rol op, en ga tot het huis van Israël spreken."},{"book":"Ezechiel","chapter":"3","verse":"2","text":"Ik opende mijn mond; Hij gaf mij die rol te eten,"},{"book":"Ezechiel","chapter":"3","verse":"3","text":"en sprak tot mij: Mensenkind, laat uw buik eten en uw lichaam zich vullen met deze rol, die Ik u geef. Toen at ik ze op, en ze werd in mijn mond als honing zo zoet."},{"book":"Ezechiel","chapter":"3","verse":"4","text":"Toen sprak Hij tot mij: Mensenkind, begeef u naar het huis van Israël, en herhaal mijn woorden voor hen."},{"book":"Ezechiel","chapter":"3","verse":"5","text":"Want ge wordt niet naar een volk gezonden met een moeilijke taal of een lastige tongval, maar naar Israëls huis;"},{"book":"Ezechiel","chapter":"3","verse":"6","text":"ook niet naar talrijke volken met een moeilijke taal of een lastige tongval, wier woorden ge niet kunt verstaan. Zond Ik u tot hen, dan zouden zij wel naar u luisteren;"},{"book":"Ezechiel","chapter":"3","verse":"7","text":"maar het volk van Israël zal niet naar u willen luisteren, omdat het ook naar Mij niet wil luisteren; want heel het huis van Israël heeft een stug voorhoofd en een ontembaar hart."},{"book":"Ezechiel","chapter":"3","verse":"8","text":"Welnu, Ik maak uw gelaat onbewogen als het hunne, en uw voorhoofd even stug als het hunne;"},{"book":"Ezechiel","chapter":"3","verse":"9","text":"als diamant, nog harder dan keisteen maak Ik uw voorhoofd. Vrees niet voor hen, en schrik niet voor hun gezichten; want ze zijn een onhandelbaar volk."},{"book":"Ezechiel","chapter":"3","verse":"10","text":"Verder sprak Hij tot mij: Mensenkind, ge moet goed letten op al de woorden, die Ik tot u ga spreken, en scherp luisteren."},{"book":"Ezechiel","chapter":"3","verse":"11","text":"Begeef u naar de ballingen, naar uw volksgenoten, en spreek tot hen en zeg tot hen: Zo spreekt Jahweh, de Heer; of ze dan willen luisteren of niet."},{"book":"Ezechiel","chapter":"3","verse":"12","text":"Toen hief een geest mij omhoog. En ik hoorde achter mij een zwaar gedreun, daar de heerlijkheid van Jahweh zich van haar plaats verhief;"},{"book":"Ezechiel","chapter":"3","verse":"13","text":"het was het geruis van de tegen elkaar slaande vleugels der wezens en het geruis van de wielen naast hen: een zwaar gedreun."},{"book":"Ezechiel","chapter":"3","verse":"14","text":"Een geest hief mij omhoog en nam mij mee, en bitter en grimmig ging ik heen, terwijl de hand van Jahweh zwaar op mij woog."},{"book":"Ezechiel","chapter":"3","verse":"15","text":"Zo kwam ik bij de ballingen van Tel-Abib, die aan de Kebar-rivier woonden, en zeven dagen lang zat ik verstomd in hun midden."},{"book":"Ezechiel","chapter":"3","verse":"16","text":"Na verloop van zeven dagen werd het woord van Jahweh tot mij gericht: Mensenkind, als wachter heb Ik u aangesteld over Israëls huis."},{"book":"Ezechiel","chapter":"3","verse":"17","text":"Zo dikwijls ge van Mij een woord verneemt, moet ge hen waarschuwen namens Mij."},{"book":"Ezechiel","chapter":"3","verse":"18","text":"Als Ik tot den goddeloze zeg: Ge zult zeker sterven, en ge waarschuwt hem niet, en ge zegt geen woord, om den goddeloze voor zijn gedrag te waarschuwen en hem zo in leven te houden: dan zal die goddeloze sterven om zijn schuld, maar van u zal Ik zijn bloed opvorderen."},{"book":"Ezechiel","chapter":"3","verse":"19","text":"Hebt ge echter den goddeloze wèl gewaarschuwd, en bekeert hij zich niet van zijn goddeloos gedrag, dan zal hij sterven om zijn schuld, maar gij hebt uw leven gered."},{"book":"Ezechiel","chapter":"3","verse":"20","text":"En wijkt een rechtvaardige af van zijn rechtschapenheid en gaat hij slecht leven, zodat Ik een struikelblok voor hem neerzet, dan zal hij sterven; omdat ge hem niet gewaarschuwd hebt, zal hij sterven om zijn schuld, en zijn deugdzaam verleden zal hem niet worden aangerekend; maar van u zal Ik zijn bloed opvorderen."},{"book":"Ezechiel","chapter":"3","verse":"21","text":"Hebt ge daarentegen den rechtvaardige wèl gewaarschuwd, dat hij niet zondigen moest, en zondigt de rechtvaardige ook niet, dan zal hij zeker in leven blijven, omdat hij zich heeft laten gezeggen, en gij hebt uw leven gered."},{"book":"Ezechiel","chapter":"3","verse":"22","text":"Eens raakte daar de hand van Jahweh mij aan, en Hij sprak tot mij: Sta op, en ga naar de vallei: daar zal Ik met u spreken."},{"book":"Ezechiel","chapter":"3","verse":"23","text":"Ik stond op, en ging naar de vallei; en zie: daar stond de heerlijkheid van Jahweh, zoals ik haar aan de Kebar-rivier had gezien. Ik viel plat ter aarde neer;"},{"book":"Ezechiel","chapter":"3","verse":"24","text":"maar er kwam een geest in mij, die mij recht overeind deed staan. En Hij zeide tot mij: Ga u in uw huis opsluiten;"},{"book":"Ezechiel","chapter":"3","verse":"25","text":"want, mensenkind, men zal u banden aanleggen en u daarmee vastbinden, zodat ge u niet onder hen kunt begeven."},{"book":"Ezechiel","chapter":"3","verse":"26","text":"Uw tong zal Ik vastkleven aan uw verhemelte, zodat ge stom wordt, en voor hen geen strafprediker meer kunt zijn; want ze zijn een onhandelbaar volk."},{"book":"Ezechiel","chapter":"3","verse":"27","text":"Maar wanneer Ik tot u spreek, zal Ik uw mond openen, en ge zult tot hen zeggen: Zo spreekt Jahweh, de Heer! Die dan horen wil, hore, en die het niet wil, moet het maar laten; want ze zijn een onhandelbaar volk."}]}