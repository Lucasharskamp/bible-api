{"data":[{"book":"Mabasa","chapter":"6","verse":"1","text":"Mumazuva iwayo vadzidzi zvavakanga vachiwedzerwa pauwandu, vaJudha vaitaura chiGiriki vaiva pakati pavo vakagununʼuna pamusoro pavaJudha vaitaura chiHebheru nokuti chirikadzi dzavo dzaidarikwa pakugoverwa kwezvokudya zvemisi yose."},{"book":"Mabasa","chapter":"6","verse":"2","text":"Saka vane gumi navaviri vakaunganidza vadzidzi vose pamwe chete vakati, “Hazvingavi zvakanaka kwatiri kuti tirege ushumiri hweshoko raMwari kuti tishande pamatafura."},{"book":"Mabasa","chapter":"6","verse":"3","text":"Hama, sarudzai varume vanomwe pakati penyu vanozivikanwa kuti vakazadzwa noMweya nouchenjeri. Isu tichaisa basa iri kwavari,"},{"book":"Mabasa","chapter":"6","verse":"4","text":"uye ticharamba tiri pakunyengetera napaushumiri hweshoko.”"},{"book":"Mabasa","chapter":"6","verse":"5","text":"Shoko iri rakafadza boka rose. Vakasarudza Sitefani, murume akanga azere nokutenda uye noMweya Mutsvene; uyezve Firipi, Pirokorasi, Nikano, Timoni, Pamenasi, naNikorasi aibva kuAndioki, akanga akatendeukira kuchitendero chechiJudha."},{"book":"Mabasa","chapter":"6","verse":"6","text":"Vakaisa varume ava kuvapostori, ivo vakavanyengeterera vakaisa maoko pamusoro pavo."},{"book":"Mabasa","chapter":"6","verse":"7","text":"Saka shoko raMwari rakapararira. Vadzidzi vakawanda kwazvo paJerusarema, uye boka guru ravaprista rakagamuchira kutenda."},{"book":"Mabasa","chapter":"6","verse":"8","text":"Zvino Sitefani, murume akanga azere nenyasha dzaMwari nesimba, akaita zvishamiso zvikuru nezviratidzo pakati pavanhu."},{"book":"Mabasa","chapter":"6","verse":"9","text":"Kusapindirana kwakamuka, kuchibva kunhengo dzeSinagoge reVokusununguka (ndiro raiva zita ravo), vaJudha vokuSairini nevokuArekizandiria pamwe chete namatunhu eKirikia neEzhia. Varume ava vakatanga kukakavadzana naSitefani,"},{"book":"Mabasa","chapter":"6","verse":"10","text":"asi havana kugona kukunda uchenjeri hwake kana Mweya waaitaura nawo."},{"book":"Mabasa","chapter":"6","verse":"11","text":"Ipapo vakakurudzira vamwe varume muchivande kuti vati, “Tanzwa Sitefani achitaura mashoko okumhura Mozisi naMwari.”"},{"book":"Mabasa","chapter":"6","verse":"12","text":"Nokudaro vakamutsa mwoyo yavanhu navakuru uye navadzidzisi vomurayiro. Vakabata Sitefani vakamuuyisa pamberi peDare Guru."},{"book":"Mabasa","chapter":"6","verse":"13","text":"Vakabudisa zvapupu zvenhema, zvikati, “Munhu uyu haamboregi kutaura zvakaipa pamusoro penzvimbo tsvene ino uye napamusoro pomurayiro."},{"book":"Mabasa","chapter":"6","verse":"14","text":"Nokuti takamunzwa achiti Jesu uyu weNazareta achaparadza nzvimbo ino uye agoshandura tsika dzatakapiwa naMozisi.”"},{"book":"Mabasa","chapter":"6","verse":"15","text":"Vose vakanga vagere muDare Guru vakatarisisa Sitefani vakaona kuti chiso chake chakanga chaita sechiso chomutumwa."}]}