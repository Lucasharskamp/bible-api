{"data":[{"book":"ДРУГІ ЗАКОН","chapter":"23","verse":"1","text":"У каго раздушаны ядры альбо адрэзаны дзетародны чэлес, той ня можа ўвайсьці ў супольнасьць Гасподнюю."},{"book":"ДРУГІ ЗАКОН","chapter":"23","verse":"2","text":"Сын блудніцы ня можа ўвайсьці ў супольнасьць Гасподнюю, і дзясятае пакаленьне ягонае ня можа ўвайсьці ў супольнасьць Гасподнюю."},{"book":"ДРУГІ ЗАКОН","chapter":"23","verse":"3","text":"Аманіцянін і Маавіцянін ня можа ўвайсьці ў супольнасьць Гасподнюю, і дзясятае пакаленьне іх ня можа ўвайсьці ў супольнасьць Гасподнюю вавек,"},{"book":"ДРУГІ ЗАКОН","chapter":"23","verse":"4","text":"бо яны ня сустрэлі вас з хлебам і вадою ў дарозе, калі вы ішлі зь Егіпта, і таму што яны нанялі супроць цябе Валаама, сына Вэоравага з Пэтора Месапатамскага, каб праклясьці цябе;"},{"book":"ДРУГІ ЗАКОН","chapter":"23","verse":"5","text":"але Гасподзь, Бог твой, не схацеў слухаць Валаама і абярнуў Гасподзь, Бог твой, праклён ягоны ў дабраславеньне табе, бо Гасподзь, Бог твой, любіць цябе;"},{"book":"ДРУГІ ЗАКОН","chapter":"23","verse":"6","text":"ня зычы ім міру і шчасьця ва ўсе дні твае, вавекі."},{"book":"ДРУГІ ЗАКОН","chapter":"23","verse":"7","text":"Ня грэбуй Ідумэянінам, бо ён брат твой; ня грэбуй Егіпцянінам, бо ты быў прыхаднем у зямлі ягонай;"},{"book":"ДРУГІ ЗАКОН","chapter":"23","verse":"8","text":"дзеці, якія ў іх народзяцца, у трэцім пакаленьні могуць увайсьці ў супольнасьць Гасподнюю."},{"book":"ДРУГІ ЗАКОН","chapter":"23","verse":"9","text":"Калі пойдзеш у паход супроць ворагаў тваіх, сьцеражыся ўсяго благога."},{"book":"ДРУГІ ЗАКОН","chapter":"23","verse":"10","text":"Калі ў цябе будзе хто нячысты ад начнога здарэньня, дык ён павінен выйсьці з табара і не ўваходзіць у табар,"},{"book":"ДРУГІ ЗАКОН","chapter":"23","verse":"11","text":"а калі зьвечарэе, павінен абмыць цела сваё вадою, і пасьля захаду сонца можа ўвайсьці ў табар."},{"book":"ДРУГІ ЗАКОН","chapter":"23","verse":"12","text":"Месца павінна быць у цябе па-за табарам, куды б ты мог выходзіць;"},{"book":"ДРУГІ ЗАКОН","chapter":"23","verse":"13","text":"апрача зброі тваёй павінна быць у цябе лапатка; і калі будзеш садзіцца па-за табарам, выкапай ёю ямку і зноў закапай спаражненьне тваё;"},{"book":"ДРУГІ ЗАКОН","chapter":"23","verse":"14","text":"бо Гасподзь, Бог твой, ходзіць сярод табара твайго, каб выбаўляць цябе і аддаваць ворагаў тваіх, а таму табар твой павінен быць сьвяты, каб Ён ня ўбачыў у цябе чаго брыдкага і не адступіўся ад цябе."},{"book":"ДРУГІ ЗАКОН","chapter":"23","verse":"15","text":"Не выдавай раба гаспадару ягонаму, калі ён прыбяжыць да цябе ад гаспадара свайго;"},{"book":"ДРУГІ ЗАКОН","chapter":"23","verse":"16","text":"хай ён у цябе жыве, сярод вас у месцы, якое ён выбера ў якім-небудзь селішчы тваім, дзе яму спадабаецца; ня ўціскай яго."},{"book":"ДРУГІ ЗАКОН","chapter":"23","verse":"17","text":"Не павінна быць блудадзейкі з дочак Ізраілевых і не павінна быць блудадзея з сыноў Ізраілевых."},{"book":"ДРУГІ ЗАКОН","chapter":"23","verse":"18","text":"Ня ўнось платы блудадзейкі і цаны сабакі ў дом Госпада, Бога твайго, ні пасьля якога б тое ні было абяцаньня, бо тое і другое ёсьць гідота прад Госпадам, Богам тваім."},{"book":"ДРУГІ ЗАКОН","chapter":"23","verse":"19","text":"Не аддавай у ліхву брату твайму ні срэбра, ні хлеба, ні чаго-небудзь іншага, што можна аддаваць у ліхву;"},{"book":"ДРУГІ ЗАКОН","chapter":"23","verse":"20","text":"іншаземцу аддавай у ліхву, а брату твайму не аддавай у ліхву, каб Гасподзь, Бог твой, дабраславіў цябе ва ўсім, што робіцца рукамі тваімі, на зямлі, у якую ты ідзеш, каб авалодаць ёю."},{"book":"ДРУГІ ЗАКОН","chapter":"23","verse":"21","text":"Калі дасі абяцаньне Госпаду, Богу твайму, адразу выканай яго, бо Гасподзь, Бог твой, спагоніць зь цябе яго, і на табе будзе грэх;"},{"book":"ДРУГІ ЗАКОН","chapter":"23","verse":"22","text":"а калі ты ня даў абяцаньня, дык ня будзе на табе грэху."},{"book":"ДРУГІ ЗАКОН","chapter":"23","verse":"23","text":"Што выйшла з вуснаў тваіх, трымай і выконвай так, як абяцаў ты Госпаду, Богу твайму, дабраахвотнае прынашэньне, пра якое сказаў ты вуснамі тваімі."},{"book":"ДРУГІ ЗАКОН","chapter":"23","verse":"24","text":"Калі ўвойдзеш у вінаграднік блізкага твайго, можаш есьці ягады ўдосыць, колькі хоча душа твая, а ў посуд не кладзі."},{"book":"ДРУГІ ЗАКОН","chapter":"23","verse":"25","text":"Калі прыйдзеш на жніво блізкага твайго, зрывай калосьсе рукамі тваімі, а сярпа не занось на жніво блізкага твайго."}]}