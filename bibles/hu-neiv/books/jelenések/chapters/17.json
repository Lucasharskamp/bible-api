{"data":[{"book":"Jelenések","chapter":"17","verse":"1","text":"És odajött egy a hét angyal közül, akinél a hét pohár volt, és így szólított meg: „Jöjj és megmutatom neked a nagy parázna asszonynak ítéletét, aki a nagy vízen ül,"},{"book":"Jelenések","chapter":"17","verse":"2","text":"akivel paráználkodtak a föld királyai, és az ő paráznaságának borától megrészegedtek a föld lakosai“."},{"book":"Jelenések","chapter":"17","verse":"3","text":"És lélekben elvitt engem egy pusztába és egy asszonyt láttam egy veres fenevadon ülni, amely tele volt istenkáromlónevekkel, amelynek hét feje és tíz szarva volt."},{"book":"Jelenések","chapter":"17","verse":"4","text":"Az asszony bíborba és skarlátba volt öltözve, és arannyal és drágakővel és gyöngyökkel volt ékesítve, kezében egy arany pohár volt, tele utálatosságokkal és paráznaságának tisztátalanságával."},{"book":"Jelenések","chapter":"17","verse":"5","text":"Homlokára titokzatos név volt írva:"},{"book":"Jelenések","chapter":"17","verse":"6","text":"És láttam, hogy ez az asszony részeg volt a szentek és Jézus bizonyságtevőinek vérétől, és nagyon csodálkoztam, amikor láttam őt."},{"book":"Jelenések","chapter":"17","verse":"7","text":"És ezt mondta nekem az angyal: „Miért csodálkozol? Én megmondom neked ennek az asszonynak és a fenevadnak a titkát, amely őt hordozza, amelynek hét feje és tíz szarva van."},{"book":"Jelenések","chapter":"17","verse":"8","text":"A fenevad, amelyet láttam, volt és nincs, és a mélységből jön fel, és pusztulásra megy. És a föld lakosai, akiknek neve nincs beírva az élet könyvébe a világ kezdete óta, csodálkoznak, látva a fenevadat, amely volt és nincs, de ismét megjelenik."},{"book":"Jelenések","chapter":"17","verse":"9","text":"Ide kell az értelem, amelyben bölcsesség van. A hét fej hét hegy, amelyen az asszony ül,"},{"book":"Jelenések","chapter":"17","verse":"10","text":"ez hét királyt jelent. Közülük öt elesett, és egy megvan, a másik még nem jött el, és amikor eljön, kevés ideig maradhat meg."},{"book":"Jelenések","chapter":"17","verse":"11","text":"A fenevad pedig, amely volt és nincs, ő a nyolcadik, és a hét közül való és pusztulásra megy."},{"book":"Jelenések","chapter":"17","verse":"12","text":"A tíz szarv pedig, amelyet láttál, a tíz király, olyanok, akik még birodalmat nem kaptak, de hatalmat kapnak, mint királyok egy óráig a fenevaddal."},{"book":"Jelenések","chapter":"17","verse":"13","text":"Ezeknek egy a szándékuk, erejüket és hatalmukat is a fenevadnak adják."},{"book":"Jelenések","chapter":"17","verse":"14","text":"Ezek a Bárány ellen viaskodnak, és a Bárány legyőzi őket, mert uraknak Ura és királyoknak Királya, és vele vannak az elhívottak, választottak, és hívők.“"},{"book":"Jelenések","chapter":"17","verse":"15","text":"Ezt mondta nekem: „A vizek, amelyeket láttál, amelyeken a parázna asszony ül, azok a népek, sokaságok és nemezetek és nyelvek."},{"book":"Jelenések","chapter":"17","verse":"16","text":"És a tíz szarv, amelyet láttál, és a fenevad meggyűlölik a paráznát és kifosztják, mezítelenné teszik, és húsát eszik, és tűzzel megégetik."},{"book":"Jelenések","chapter":"17","verse":"17","text":"Mert Isten adta azoknak szívébe, hogy az ő szándékát cselekedjék, és egy szándékon legyenek, és átadják birodalmukat a fenevadnak, míg beteljesednek Isten igéi."},{"book":"Jelenések","chapter":"17","verse":"18","text":"És az asszony, akit láttál, az a nagy város, amelynek hatalma van a föld királyai felett.“"}]}