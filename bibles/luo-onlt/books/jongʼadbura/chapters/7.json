{"data":[{"book":"Jongʼad Bura","chapter":"7","verse":"1","text":"Gokinyi mangʼich, Jerub-Baal (mano en Gideon) kod joge duto nojot e soko mar Harod. Kambi jo-Midian ne nitiere yo nyandwat margi e holo man but got More."},{"book":"Jongʼad Bura","chapter":"7","verse":"2","text":"Jehova Nyasaye nowachone Gideon niya, “In-gi ji mangʼeny ma ok anyal chiwo jo-Midian e lwetgi. Mondo kik jo-Israel sungrena ni tekogi ema oresogi,"},{"book":"Jongʼad Bura","chapter":"7","verse":"3","text":"go milome ne ji ni, ‘Ngʼato angʼata ma luoro omako ogom kendo oa e Got Gilead.’ ” Omiyo ji alufu piero ariyo gariyo noa, to ji alufu apar nodongʼ."},{"book":"Jongʼad Bura","chapter":"7","verse":"4","text":"To Jehova Nyasaye nodwoko Gideon niya, “Pod nitie ji mangʼeny ahinya. Kawgi itergi e pi, kendo abiro miyogi penj kuno. Ka awacho ni, ‘Ma biro dhi kodi,’ to obiro dhi; to ka awacho ni, ‘Ma ok bi dhi kodi,’ to ok obi dhi.”"},{"book":"Jongʼad Bura","chapter":"7","verse":"5","text":"Omiyo Gideon noterogi e dho pi. Kanyo Jehova Nyasaye nowachone niya, “Pog jogo magado pi gi lewgi kaka guok kuom jogo magoyo chong-gi piny mondo omodhi.”"},{"book":"Jongʼad Bura","chapter":"7","verse":"6","text":"Ji mia adek nogado pi gi lwetgi. Jogo modongʼ nogoyo chonggi piny mondo gimodhi."},{"book":"Jongʼad Bura","chapter":"7","verse":"7","text":"Jehova Nyasaye nowachone Gideon niya, “Kuom ji mia adek mane ogado pi gi lwetgi, anaresu kendo achiw jo-Midian e lwetu. We ji mamoko odhi, ka moro ka moro dok dalane.”"},{"book":"Jongʼad Bura","chapter":"7","verse":"8","text":"Omiyo Gideon nooro jo-Israel mamoko e hembegi, to ji mia adek mane odongʼ-go nokawo chiemo kod turumbete mag joma nodok e miechgi."},{"book":"Jongʼad Bura","chapter":"7","verse":"9","text":"Otienono Jehova Nyasaye nowachone Gideon niya, “Aa malo, dhiyo imonj kambi, nikech adhi chiwe e lweti."},{"book":"Jongʼad Bura","chapter":"7","verse":"10","text":"Kiluor mar monjogi, to dhi e kambi gi jatichni Pura"},{"book":"Jongʼad Bura","chapter":"7","verse":"11","text":"kendo ichik iti iwinj gima giwacho. Bangʼe, inibed gi mijingʼo mar monjo kambino.” Omiyo en kod Pura jatichne negidhi machiegni gi kambi."},{"book":"Jongʼad Bura","chapter":"7","verse":"12","text":"Jo-Midian, jo-Amalek kod jogo moa yo wuok chiengʼ nojot e holo mane oyugno ka kama bonyo ochokore. Ne gin gi ngamia mangʼeny mane ok nyal kwan mana ka kwoyo manie dho nam."},{"book":"Jongʼad Bura","chapter":"7","verse":"13","text":"Gideon nochopo mana ka ngʼat moro ne nyiso osiepene lek. Ngʼatno ne wachone osiepene niya, “Ne aleko ni makati molos gi mogo mar shairi molworore nobiro e kambi jo-Midian. Nogoyo hema gi teko ma hema olokore kendo olwar piny.”"},{"book":"Jongʼad Bura","chapter":"7","verse":"14","text":"Osiepne nodwoko niya, “Ma ok en wach moro machielo makmana ligangla mar Gideon wuod Joash, ma ja-Israel. Nyasaye osechiwo jo-Midian kod kambi duto e lwete.”"},{"book":"Jongʼad Bura","chapter":"7","verse":"15","text":"Ka Gideon nowinjo lekno kod kaka oloke, nopako Nyasaye. Nodok e kambi jo-Israel kendo owacho niya, “Chungʼuru malo! Jehova Nyasaye osechiwo jo-Midian e lwetu.”"},{"book":"Jongʼad Bura","chapter":"7","verse":"16","text":"Nopogo ji mia adekgo e migepe adek, komiyogi duto turumbete kod njagi maonge gimoro e iye e lwetgi, ka nitiere toch ei njagigo."},{"book":"Jongʼad Bura","chapter":"7","verse":"17","text":"Nowachonegi niya, Luwauru ka ungʼiyo kendo ka achopo but hema, to timuru mana kaka atimo."},{"book":"Jongʼad Bura","chapter":"7","verse":"18","text":"Ka agoyo turumbete kaachiel jogo duto ma an-go, eka un joma uselworo kambi bende ugo turumbete ka ukok niya, “Wakedo ni Jehova Nyasaye kod Gideon.”"},{"book":"Jongʼad Bura","chapter":"7","verse":"19","text":"Gideon kod ji mia achiel mane ni kode nochopo e bath kambi chuny otieno, mana bangʼ kane gisewilo jorito. Negigoyo turumbetegi kendo gitoyo agulni mane ni e lwetegi."},{"book":"Jongʼad Bura","chapter":"7","verse":"20","text":"Kambi adekgi nogoyo turumbete kendo gitoyo njagi. Ka gimako toje gi lwetgi koracham kendo ka gitingʼo turumbete mane onego gi goo gi lwetgi korachwich, ne gikok niya, “Ligangla en mar Jehova Nyasaye kod Gideon!”"},{"book":"Jongʼad Bura","chapter":"7","verse":"21","text":"E sa ma ngʼato ka ngʼato nokawo kare ka gilworo kambi, jo-Midian duto noringo, kendo negiringo ka giywak."},{"book":"Jongʼad Bura","chapter":"7","verse":"22","text":"E sa ma turumbete mia adekgo nogoo, Jehova Nyasaye noketo ji duto mane ni e kambi ochako kedo e kindgi giwegi ka ginegore gi ligangla. Jolweny noringo odhi Beth Shitta kochiko Zerera mochopo nyaka e tongʼ mar Abel Mehola man but Tabath."},{"book":"Jongʼad Bura","chapter":"7","verse":"23","text":"Noluong jo-Israel moa Naftali, Asher kod Manase, kendo negilawo jo-Midian."},{"book":"Jongʼad Bura","chapter":"7","verse":"24","text":"Gideon nooro joote e piny gode mag Efraim duto, kowacho, “Biuru uked kod jo-Midian kendo udhi nyimgi ma umak pige mag Jordan mochopo nyaka Beth Bara.”"},{"book":"Jongʼad Bura","chapter":"7","verse":"25","text":"Negimako bende jotelo ariyo mag jo-Midian, Oreb kod Zeb. Neginego Oreb e lwanda mar Oreb, kod Zeb e kar biyo divai mar Zeb. Negilawo jo-Midian kendo gikelo wiye Oreb kod Zeb ni Gideon, kama ne entie but aora Jordan."}]}