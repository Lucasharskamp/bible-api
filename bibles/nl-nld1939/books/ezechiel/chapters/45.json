{"data":[{"book":"Ezechiel","chapter":"45","verse":"1","text":"Voordat ge het land in erfdelen toewijst, moet ge aan Jahweh een gebied afstaan: een gewijd stuk grond van vijf en twintig duizend el lang en twintig duizend breed; dat zal in heel zijn omvang heilig zijn."},{"book":"Ezechiel","chapter":"45","verse":"2","text":"Daarvan is voor het heiligdom bestemd een vierkant van vijfhonderd el op elke zijde, met een afgesloten ruimte van vijftig el er omheen."},{"book":"Ezechiel","chapter":"45","verse":"3","text":"Van dat terrein moet ge verder afbakenen een lengte van vijf en twintig duizend el en een breedte van tien duizend, waarop ook het heiligdom, het hoogheilige zal komen te staan."},{"book":"Ezechiel","chapter":"45","verse":"4","text":"Deze gewijde strook grond zal toebehoren aan de priesters, die dienst doen in het heiligdom, en die tot Jahweh mogen naderen, om Hem te dienen: het zal dienen als een plaats voor hun huizen en een gewijde plaats voor het heiligdom."},{"book":"Ezechiel","chapter":"45","verse":"5","text":"Verder een lengte van vijf en twintig duizend el en een breedte van tien duizend: dat zal aan de levieten, die de tempeldienst verrichten, in eigendom behoren, met de steden, om er te wonen."},{"book":"Ezechiel","chapter":"45","verse":"6","text":"En als stadsbezit moet ge een strook afbakenen van vijf en twintig duizend el lang en vijf duizend breed, evenwijdig aan de heilige strook land. Het is bestemd voor het gehele huis van Israël."},{"book":"Ezechiel","chapter":"45","verse":"7","text":"Voor de vorst moet ge ter weerszijden van het heilig gebied en het stadsbezit, vóór het heilig gebied en langs het stadsbezit, ten westen en ten oosten een terrein bestemmen, dat even lang is als een der stamgebieden, en dat zich van de westgrens tot de oostgrens van het land uitstrekt."},{"book":"Ezechiel","chapter":"45","verse":"8","text":"Dat zal hem in Israël in eigendom toebehoren, opdat Israëls vorsten mijn volk niet langer tyranniseren. Daarna moet ge het land stamsgewijze aan het huis van Israël toewijzen."},{"book":"Ezechiel","chapter":"45","verse":"9","text":"Dit zegt Jahweh, de Heer: Laat het nu uit zijn, vorsten van Israël! Maakt een einde aan willekeur en eigenbelang; handelt naar wet en recht, en bevrijdt mijn volk van uw afpersingen, zegt Jahweh, de Heer!"},{"book":"Ezechiel","chapter":"45","verse":"10","text":"Ge moet een juiste weegschaal gebruiken, volwaardige maten en vaten."},{"book":"Ezechiel","chapter":"45","verse":"11","text":"Efa en bat moeten een geijkte inhoud hebben, waarbij een bat het tiende gedeelte van een chómer bevat en een efa eveneens het tiende deel van een chómer. De chómer moet standaardmaat zijn."},{"book":"Ezechiel","chapter":"45","verse":"12","text":"De sikkel is twintig gera waard, en de mana zal bestaan uit een twintigsikkelstuk, een vijfentwintigsikkelstuk en een vijftiensikkelstuk."},{"book":"Ezechiel","chapter":"45","verse":"13","text":"De volgende belasting moet ge heffen: een zesde efa van elke chómer tarwe, en een zesde efa van elke chómer gerst."},{"book":"Ezechiel","chapter":"45","verse":"14","text":"Het recht op de olie bedraagt één tiende bat van elke kor; want tien bat is een kor."},{"book":"Ezechiel","chapter":"45","verse":"15","text":"Verder één lam uit elke kudde van tweehonderd stuks van Israëls veestapel. Deze belastingen zijn voor het meeloffer, het brandoffer en het dankoffer bestemd, waardoor ge vergiffenis moet verkrijgen, zegt Jahweh, de Heer."},{"book":"Ezechiel","chapter":"45","verse":"16","text":"Heel de bevolking van het land moet deze belasting aan den vorst in Israël afdragen;"},{"book":"Ezechiel","chapter":"45","verse":"17","text":"en op den vorst rust de verplichting, op feesten, nieuwemaandagen en sabbatten, op alle gedenkdagen van het huis van Israël, voor brandoffers, meeloffer en dankoffer te zorgen. Hij moet het zonde-offer, het meeloffer, het brandoffer en de dankoffers leveren, om voor het huis van Israël vergiffenis te verkrijgen."},{"book":"Ezechiel","chapter":"45","verse":"18","text":"Dit zegt Jahweh, de Heer: Op de eerste dag van de eerste maand moet ge een gaven jongen stier uitzoeken, om het heiligdom te ontsmetten."},{"book":"Ezechiel","chapter":"45","verse":"19","text":"Daartoe moet de priester bloed van het zonde-offer nemen en het strijken aan de deurposten van de tempel, op de vier hoeken van de omloop van het altaar, en op de deurpost der poort van de binnen-voorhof."},{"book":"Ezechiel","chapter":"45","verse":"20","text":"Datzelfde moet ge doen op de eerste dag der zevende maand voor iemand, die bij vergissing of door onwetendheid tegen de tempel gezondigd heeft. Zo zult ge verzoening verkrijgen voor de tempel."},{"book":"Ezechiel","chapter":"45","verse":"21","text":"Op de veertiende dag van de eerste maand moet ge het paasfeest vieren; zeven dagen lang moet ge ongedesemde broden eten."},{"book":"Ezechiel","chapter":"45","verse":"22","text":"Die dag moet de vorst voor zichzelf en voor de gehele bevolking van het land een var als zonde-offer opdragen."},{"book":"Ezechiel","chapter":"45","verse":"23","text":"En gedurende de zeven dagen van het feest moet hij dagelijks aan Jahweh een brandoffer brengen van zeven gave varren en zeven gave lammeren, en elke dag één geitebok als zonde-offer;"},{"book":"Ezechiel","chapter":"45","verse":"24","text":"bovendien een meeloffer van een efa per var en een efa per ram, en bij elke efa een hin olie."},{"book":"Ezechiel","chapter":"45","verse":"25","text":"Op het feest van de vijftiende dag der zevende maand moet hij zeven dagen lang eenzelfde zonde-offer, brandoffer en meeloffer opdragen, met evenveel olie."}]}