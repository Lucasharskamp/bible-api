{"data":[{"book":"كْنتِ تِقٍ","chapter":"3","verse":"1","text":"هَرُنَ نُن مُنسَ شَ تَرُشُي نَن يَ، عَلَتَلَ تٌ وْيّن مُنسَ بّ تُرُ سِنِنَ فٍيَ مَ."},{"book":"كْنتِ تِقٍ","chapter":"3","verse":"2","text":"هَرُنَ شَ دِ شّمّيٍ شِلِيٍ نَن يِ كِ؛ عَ شَ دِ شّمّ سِنفٍ نُ شِلِ نّ نَدَبٌ، عَ شُنيَيٍ، عَبِهُ، عٍلٍيَسَرِ، نُن عِتَمَرِ."},{"book":"كْنتِ تِقٍ","chapter":"3","verse":"3","text":"نٍيٍ نَن سُفَندِشِ عٍ شَ قِندِ سّرّشّدُبّيٍ رَ."},{"book":"كْنتِ تِقٍ","chapter":"3","verse":"4","text":"كْنْ نَدَبٌ نُن عَبِهُ نَشَ قَشَ عَلَتَلَ يَ عِ عٍ تٌ سّرّشّ فَن تّ رَ نَشَن مُ لَنشِ. عٍ مُ دِ يٌ سْتْ، كْنْ عٍلٍيَسَرِ نُن عِتَمَرِ نَشَ لُ سّرّشّدُبّحَ كُي عٍ بَبَ هَرُنَ شَ يَامَرِ بُن مَ."},{"book":"كْنتِ تِقٍ","chapter":"3","verse":"5","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"3","verse":"6","text":"«عِ شَ لٍوِ بْنسْي مَسٍن هَرُنَ بّ، عٍ شَ عَ مَلِ عَ شَ سّرّشّدُبّ وَلِ كُي."},{"book":"كْنتِ تِقٍ","chapter":"3","verse":"7","text":"عٍ شَ هَرُنَ نُن عِسِرَيِلَ حَمَ مَلِ هْرْ مْلِنفِرَ وَلِ كُي."},{"book":"كْنتِ تِقٍ","chapter":"3","verse":"8","text":"عٍ شَ عٍ حْشْ سَ هْرْ مْلِنفِرَ رَشُنمَسٍيٍ شْن نَ، عٍ مَن شَ هْرْ مْلِنفِرَ وَلِ رَبَ عِسِرَيِلَكَيٍ بّ."},{"book":"كْنتِ تِقٍ","chapter":"3","verse":"9","text":"نَ كُي عِ لٍوِ بْنسْي سَمَ هَرُنَ نُن عَ شَ دِ شّمّيٍ نَن سَفٌ. عٍ سُفَندِشِ عِسِرَيِلَكَيٍ يَ مَ هَرُنَ مَلِقٍ نَن نَ."},{"book":"كْنتِ تِقٍ","chapter":"3","verse":"10","text":"عِ شَ هَرُنَ نُن عَ شَ دِيٍ نَن تُن تِ سّرّشّدُبّ وَلِ رَبَقٍ رَ. شَ مِشِ فبّتّ سَ عَ مَسٌ هْرْ مْلِنفِرَ رَ، نَ كَنيِ شَ قَشَ.»"},{"book":"كْنتِ تِقٍ","chapter":"3","verse":"11","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"3","verse":"12","text":"«ﭑ بَرَ لٍوِ بْنسْي سُفَندِ عِسِرَيِلَكَيٍ تَفِ عِسِرَيِلَ فِنّيٍ شَ دِ سِنفٍ بِرِن حْشْي رَ. نَ بْنسْي قِندِشِ ﭑ فبٍ نَن نَ،"},{"book":"كْنتِ تِقٍ","chapter":"3","verse":"13","text":"بَرِ مَ ﭑ فبٍ نَن نَ دِ شّمّ سِنفٍ بِرِن نَ. ﭑ تٌ دِ شّمّ سِنفٍ بِرِن قَشَ مِسِرَ بْشِ مَ، ﭑ نَشَ عِسِرَيِلَ دِ شّمّ سِنفٍ بِرِن سُفَندِ ﭑ يّتّ بّ، عَ قِندِ مِشِ رَ، عَ قِندِ شُرُ سٍ رَ. ﭑ تَن نَن نَ عَلَتَلَ رَ.»"},{"book":"كْنتِ تِقٍ","chapter":"3","verse":"14","text":"عَلَتَلَ نَشَ عَ مَسٍن مُنسَ بّ تُرُ سِنِنَ فبٍنفبٍرٍنيِ مَ،"},{"book":"كْنتِ تِقٍ","chapter":"3","verse":"15","text":"«لٍوِ بْنسْي تّنفّ عَ دٍنبَيَ نُن عَ شَبِلّ كِ مَ. شّمّ بِرِن تّنفّمَ نّ نَشَن مَ سِمَيَ بَرَ كِكٍ كٍرٍن لِ.»"},{"book":"كْنتِ تِقٍ","chapter":"3","verse":"16","text":"مُنسَ نَشَ عٍ تّنفّ عَلْ عَلَتَلَ عَ يَمَرِ كِ نَشّ."},{"book":"كْنتِ تِقٍ","chapter":"3","verse":"17","text":"لٍوِ شَ دِ شّمّيٍ شِلِيٍ نَن يِ كِ؛"},{"book":"كْنتِ تِقٍ","chapter":"3","verse":"18","text":"فٍرِ سٌن شَ دِ شّمّيٍ شِلِيٍ نَن يِ كِ عَ شَبِلّ كِ مَ؛"},{"book":"كْنتِ تِقٍ","chapter":"3","verse":"19","text":"كٍهَتِ شَ دِ شّمّيٍ عَ شَبِلّ كِ مَ؛"},{"book":"كْنتِ تِقٍ","chapter":"3","verse":"20","text":"مٍرَرِ شَ دِ شّمّيٍ عَ شَبِلّ كِ مَ؛"},{"book":"كْنتِ تِقٍ","chapter":"3","verse":"21","text":"فٍرِ سٌن بْنسْي نُ نَ لِبِنِ سِمٍيِ شَبِلّ نَن نَ."},{"book":"كْنتِ تِقٍ","chapter":"3","verse":"22","text":"نَشٍيٍ شَ سِمَيَ نُ بَرَ كِكٍ كٍرٍن لِ، عٍ شَسَبِ لَن مِشِ وُلُ سٌلٌقٍرٍ مِشِ كّمّ سُولِ نَن مَ."},{"book":"كْنتِ تِقٍ","chapter":"3","verse":"23","text":"فٍرِ سٌن شَبِلّ نُ يٌنكِنمَ هْرْ مْلِنفِرَ نَن شَنبِ رَ سٌفٍفٌرٌدٍ مَبِرِ رَ."},{"book":"كْنتِ تِقٍ","chapter":"3","verse":"24","text":"عٍ شُنيِ نُ نَ لَيّلِ شَ دِ شّمّ عٍلِيَسَقَ نَن نَ."},{"book":"كْنتِ تِقٍ","chapter":"3","verse":"25","text":"فٍرِ سٌن شَ مِشِيٍ نُ عٍ حْشْي سَشِ هْرْ مْلِنفِرَ نَن شْن مَ، نُن مَقٍلٍنيِ نَشَن قٍلٍنمَ عَ شُن مَ، عَ نُن عَ سٌدٍ دّ رَ،"},{"book":"كْنتِ تِقٍ","chapter":"3","verse":"26","text":"عَ نُن كْلِمّ نَشٍيٍ نُ سَمَ هْرْ مْلِنفِرَ نُن سّرّشّبَدٍ رَبِلِنيِ مَ، عَ نُن نَ تّتّ سٌدٍ دّ رَ، عَ نُن لُوتِيٍ عٍ نَ مَشِرِ مَ نَشٍيٍ رَ."},{"book":"كْنتِ تِقٍ","chapter":"3","verse":"27","text":"كٍهَتِ شَ مِشِيٍ نَن يِ كِ؛ عَمَرَ مَ شَبِلّ، يِسٍهَرِ شَبِلّ، شٍبِرٌن شَبِلّ، نُن يُسِيّلِ شَبِلّ. نَ شَبِلّيٍ نَن مِنِشِ عٍ بٍنبَ كٍهَتِ مَ."},{"book":"كْنتِ تِقٍ","chapter":"3","verse":"28","text":"عٍ شَ دِ شّمّ نَشٍيٍ شَ سِمَيَ نُ بَرَ كِكٍ كٍرٍن لِ، عٍ شَسَبِ لَن مِشِ وُلُ سٌلٌمَسَشَن كّمّ سٍننِ نَن مَ. كٍهَتِ شَ مِشِيٍ نَن نُ مّينِمَ هْرْ مْلِنفِرَ مَ."},{"book":"كْنتِ تِقٍ","chapter":"3","verse":"29","text":"عٍ تَن نُ يٌنكِنمَ هْرْ مْلِنفِرَ يِرٍقَنيِ مَبِرِ نّ."},{"book":"كْنتِ تِقٍ","chapter":"3","verse":"30","text":"يُسِيّلِ شَ دِ شّمّ عٍلِسَقَن نَن نُ نَ عٍ شُنيِ رَ."},{"book":"كْنتِ تِقٍ","chapter":"3","verse":"31","text":"هْرْ مْلِنفِرَ سَاتّ كَنكِرَ، تٍيبِلِ، لَنثُييٍ، سّرّشّبَدٍيٍ، يِرَبَسٍ نَشٍيٍ رَوَلِمَ يِرٍ سّنِيّنشِ كُي، نُن دُفِ يَرَ سَ نَشَن نَ هْرْ مْلِنفِرَ كُي، عٍ نُ تَشُشِ عٍ تَن نَن نَ."},{"book":"كْنتِ تِقٍ","chapter":"3","verse":"32","text":"لٍوِ بْنسْي بِرِن شُنيِ نُ نَ هَرُنَ شَ دِ شّمّ عٍلٍيَسَرِ نَن نَ. عَ تَن نَن نُ لٍوِ بْنسْي مِشِيٍ شُن مَ، نَشٍيٍ مّينِمَ هْرْ مْلِنفِرَ مَ."},{"book":"كْنتِ تِقٍ","chapter":"3","verse":"33","text":"مٍرَرِ شَ مِشِيٍ نَن يِ كِ؛ مَشَلِ شَبِلّ نُن مُسِ شَبِلّ."},{"book":"كْنتِ تِقٍ","chapter":"3","verse":"34","text":"عٍ شَ دِ شّمّ نَشٍيٍ شَ سِمَيَ نُ بَرَ كِكٍ كٍرٍن لِ، عٍ شَسَبِ لَن مِشِ وُلُ سٍننِ كّمّ قِرِن نَن مَ."},{"book":"كْنتِ تِقٍ","chapter":"3","verse":"35","text":"عَبِشَيِلِ شَ دِ شّمّ سُرِيٍلِ نَن نُ نَ مٍرَرِ شَبِلّيٍ شُنيِ رَ. عٍ نُ يٌنكِنمَ هْرْ مْلِنفِرَ كْولَ مَبِرِ نّ."},{"book":"كْنتِ تِقٍ","chapter":"3","verse":"36","text":"هْرْ مْلِنفِرَ شٍبٍنيِيٍ، عَ وُرِ كُيٍيٍ، عَ كْنتِفِبَيٍ، عَ سَنبُنيِيٍ، عَ شَ يِرَبَسٍ، نُن عَ رَوَلِسٍيٍ نُ تَشُشِ عٍ تَن نَن نَ."},{"book":"كْنتِ تِقٍ","chapter":"3","verse":"37","text":"عٍ مَن نُ عٍ حْشْ سَمَ كْنتِفِبَيٍ شْن مَ نَشٍيٍ نُ هْرْ مْلِنفِرَ تّتّ رَبِلِنشِ، عَ نُن عٍ سَنبُنيِيٍ، عٍ شَ كْرِدِيٍ، نُن عٍ شَ لُوتِيٍ."},{"book":"كْنتِ تِقٍ","chapter":"3","verse":"38","text":"مُنسَ، هَرُنَ، نُن عَ شَ دِ شّمّيٍ نُ يٌنكِنمَ هْرْ مْلِنفِرَ سٌدٍ دّ نَن نَ سٌفٍتٍدٍ مَبِرِ. عٍ تَن نَن نُ عٍ حْشْ سَمَ هْرْ مْلِنفِرَ شْن مَ عِسِرَيِلَكَ بِرِن شِلِ رَ. شَ مِشِ فبّتّ سَ عَ مَسٌ هْرْ مْلِنفِرَ رَ، نَ كَنيِ شَ قَشَ."},{"book":"كْنتِ تِقٍ","chapter":"3","verse":"39","text":"لٍوِ بْنسْي دِ شّمّ نَشٍيٍ شَ سِمَيَ نُ بَرَ كِكٍ كٍرٍن لِ، عٍ شَسَبِ لَن مِشِ وُلُ مْشْحّن نُن قِرِن نَن مَ. مُنسَ نُن هَرُنَ نُ بَرَ عٍ تّنفّ عٍ شَبِلّ كِ مَ عَلْ عَلَتَلَ عٍ يَمَرِ كِ نَشّ."},{"book":"كْنتِ تِقٍ","chapter":"3","verse":"40","text":"عَلَتَلَ نَشَ عَ مَسٍن مُنسَ بّ، «دِ شّمّ سِنفٍ بِرِن تّنفّ عِسِرَيِلَكَيٍ يَ مَ، نَشٍيٍ سِمَيَ بَرَ كِكٍ كٍرٍن لِ، عِ شَ عٍ شِلِيٍ سّبّ."},{"book":"كْنتِ تِقٍ","chapter":"3","verse":"41","text":"لٍوِ بْنسْي شَ قِندِ عِسِرَيِلَ دِ شّمّ سِنفٍ بِرِن حْشْي رَ. لٍوِ بْنسْي شَ فْورّ شَ قِندِ عِسِرَيِلَكَيٍ شَ شُرُ سٍيٍ دِ سِنفٍيٍ حْشْي رَ. ﭑ تَن نَن نَ عَلَتَلَ رَ.»"},{"book":"كْنتِ تِقٍ","chapter":"3","verse":"42","text":"مُنسَ نَشَ عِسِرَيِلَ دِ شّمّ سِنفٍ بِرِن تّنفّ عَلْ عَلَتَلَ عَ يَمَرِ كِ نَشّ."},{"book":"كْنتِ تِقٍ","chapter":"3","verse":"43","text":"عِسِرَيِلَ دِ شّمّ سِنفٍ بِرِن نَشٍيٍ شَ سِمَيَ بَرَ كِكٍ كٍرٍن لِ، عٍ شَسَبِ لَن مِشِ وُلُ مْشْحّن نُن قِرِن مِشِ كّمّ قِرِن تٌنفٌ سٌلٌقٍرٍ نُن سَشَن نَن مَ."},{"book":"كْنتِ تِقٍ","chapter":"3","verse":"44","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"3","verse":"45","text":"«لٍوِ بْنسْي شَ قِندِ عِسِرَيِلَ دِ شّمّ سِنفٍ بِرِن حْشْي رَ. لٍوِ بْنسْي شَ فْورّ شَ قِندِ عِسِرَيِلَكَيٍ شَ شُرُ سٍيٍ دِ سِنفٍيٍ حْشْي رَ. ﭑ تَن نَن نَ عَلَتَلَ رَ."},{"book":"كْنتِ تِقٍ","chapter":"3","verse":"46","text":"نَ عِسِرَيِلَ دِ شّمّ سِنفٍ مِشِ كّمّ قِرِن تٌنفٌ سٌلٌقٍرٍ نُن سَشَن نَشٍيٍ شَسَبِ دَنفِ لٍوِ بْنسْي كْنتِ رَ،"},{"book":"كْنتِ تِقٍ","chapter":"3","verse":"47","text":"عِ شَ كَنكَن شُن سَرَ فبٍتِ فِرَ مُ تٌنفٌ سُولِ نُن سٌلٌقٍرٍ رَ نَشَن مْولِ رَوَلِمَ هْرْ مْلِنفِرَ كُي."},{"book":"كْنتِ تِقٍ","chapter":"3","verse":"48","text":"عِ شَ نَ فبٍتِ سٌ هَرُنَ نُن عَ شَ دِ شّمّ يِ رَ، دِ سِنفٍيٍ شُنسَرٍ رَ نَشٍيٍ شَسَبِ نُ دَنفِ لٍوِ بْنسْي شَسَبِ رَ.»"},{"book":"كْنتِ تِقٍ","chapter":"3","verse":"49","text":"مُنسَ نَشَ نَ فبٍتِ سُشُ نَشَن قِشِ دِ سِنفٍيٍ شُنسَرٍ شَ قٍ رَ، نَشٍيٍ شَسَبِ نُ دَنفِ لٍوِ بْنسْي شَسَبِ رَ."},{"book":"كْنتِ تِقٍ","chapter":"3","verse":"50","text":"عَ نَشَ نَ فبٍتِ كِلٌ قُ نُن سُولِ نُن عَ تَفِ رَ سُشُ عِسِرَيِلَ دِ سِنفٍيٍ يِ رَ. فبٍتِ نَن عَ رَ نَشَن نُ رَوَلِمَ هْرْ مْلِنفِرَ كُي."},{"book":"كْنتِ تِقٍ","chapter":"3","verse":"51","text":"مُنسَ نَشَ نَ شُنسَرٍ فبٍتِ سٌ هَرُنَ نُن عَ شَ دِ شّمّيٍ يِ رَ عَلْ عَلَتَلَ عَ يَمَرِ كِ نَشّ."}]}