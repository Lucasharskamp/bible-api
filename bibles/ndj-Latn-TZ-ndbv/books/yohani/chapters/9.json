{"data":[{"book":"Yohani","chapter":"9","verse":"1","text":"Yesu papiteyi kamuwona mundu yumu, ngalimesu kufumila kuwoneka kwaki."},{"book":"Yohani","chapter":"9","verse":"2","text":"Vanachuli vaki vamudasha, “Muwula! Ghani yagolili sambi, Mundu ayu awu vala vamlelili ngalimesu.?”"},{"book":"Yohani","chapter":"9","verse":"3","text":"Yesu kayangula, “Ayu kagola ng'odu sambi na vala vamlelili vagola sambi ha, nongwa chichuku cha Chapanga chiwoneki kwa mweni."},{"book":"Yohani","chapter":"9","verse":"4","text":"Yikudayiliwa tugoli fichuku fya mweni yanyeyili nongwa ponopa pamusi na lumihi lukwisa mundu daweshi ng'odu kugola chichuku."},{"book":"Yohani","chapter":"9","verse":"5","text":"Pandiva mumlima awu, nenga lwengi lwa mlima.”"},{"book":"Yohani","chapter":"9","verse":"6","text":"Pawombili nawula, katema mita pasi, kadaka na uganga kagola mitika, kamushagha mumesu mundu yula ngalimesu."},{"book":"Yohani","chapter":"9","verse":"7","text":"Kamuwombela, “Yendi kayipwembuli kuwushu mulitanda lya Siloamu.” Siloamu mana yaki, Vamlayishili. Kayenda kuyipwembula kuwushu, kawuya kunu palola."},{"book":"Yohani","chapter":"9","verse":"8","text":"Vandu va pabehi na pala payikalagha na vandu vamumanyili dahili, vayidasha, “Ayu mundu yuyula yayikalagha kunu pavaluva vandu?”"},{"book":"Yohani","chapter":"9","verse":"9","text":"Vamu vadeta, ayu mweni. Vamu vadeta, “Mweni ha, kayifwana na mweni.”"},{"book":"Yohani","chapter":"9","verse":"10","text":"Veni vamudasha, “Mesu vaku vafuwuka wuliwuli?”"},{"book":"Yohani","chapter":"9","verse":"11","text":"Mweni kayangula, “Mundu yivamkema Yesu kagola mitika, kanshagha mumesu, kang'ombela nyendi ngayipwembuli kuwushu mulitanda lya Siloamu. Nyenda, ndiyipwembula kuwushu tepu nola.”"},{"book":"Yohani","chapter":"9","verse":"12","text":"Vamudasha, “Mundu ayu kava koti?”"},{"book":"Yohani","chapter":"9","verse":"13","text":"Pambeli vamyegha mundu yula yaghaveyi ngalimesu kwa Mafwalisayu."},{"book":"Yohani","chapter":"9","verse":"14","text":"Yesu lijuva lila lyagoleyi mitika kumgola mundu yula aloli, lyaveli Lijuva lya kupumulila."},{"book":"Yohani","chapter":"9","verse":"15","text":"Mafwalisayu vamudasha kandi, “Kuwesha wuliwuli kulola?”"},{"book":"Yohani","chapter":"9","verse":"16","text":"Mafwalisayu vamu vawomba, “Mundu ayu yagolili naha kafuma kwa Chapanga ha, kwanongwa kakamula ha Malawu va Lijuva lya kupumulila.”"},{"book":"Yohani","chapter":"9","verse":"17","text":"Mafwalisayu vamudasha kandi, “Yuwi ukuwomba yula ghani? Yakugolili uloli.”"},{"book":"Yohani","chapter":"9","verse":"18","text":"Vakomi va Vayawudi vajumilili ng'odu kucha mundu ayu aveli akulola ha pakwandi, ponopa akulola, mbaka pavavakemili valeli vaki."},{"book":"Yohani","chapter":"9","verse":"19","text":"Veni vavadasha, “Ayu mwana wenu mwamulelili ngajila kulola? Ponopa yiva wuli wuli akuwesha kulola?”"},{"book":"Yohani","chapter":"9","verse":"20","text":"Valeli vaki vayangula, “Tumanya kucha ayu mwana wetu, tumlela ngalimesu.”"},{"book":"Yohani","chapter":"9","verse":"21","text":"Ponopa tumanya ha kucha kawesha wuliwuli kulola, yamgolili aloli tumumanya ha. Mumudashi, mweni kava kala mkomi, akuwesha kuwomba."},{"book":"Yohani","chapter":"9","verse":"22","text":"Valeli vawombili nawula vavatilili vakomi va Vayawudi, veni valonganili mundu yoyosi yamjumilili Kilistu masiya vandu davamuvingi munyumba ya kudadavila."},{"book":"Yohani","chapter":"9","verse":"23","text":"Kwa nongwa ayi valeli vadeta, “Mumdashi, mweni kava kala mkomi.”"},{"book":"Yohani","chapter":"9","verse":"24","text":"Vamkema kandi yula yaghaveyi ngalimesu, vamuwombela, “Umupi ukomi Chapanga leki yuwi dawudeti nakaka! Yufwi tumumanya mundu ayu yakulowulili yuwi kana sambi.”"},{"book":"Yohani","chapter":"9","verse":"25","text":"Kavayangula, “Mani kana sambi awu ng'odu, nenga manya ha. Chimanyili nenga chindu chimu hela kucha ngaveli ngalimesu ponopa ngulola!”"},{"book":"Yohani","chapter":"9","verse":"26","text":"Veni vamudasha kandi, “Kagola liki kwa yuwi? Kakufuwula wuliwuli mesu vaku?”"},{"book":"Yohani","chapter":"9","verse":"27","text":"Kavayangula, “Ndivawombela kala mupikanisha ng'odu, kwanongwa liki mkudayila kupikanisha kandi? Yumwi wuwu mkudayila kuva vandundami vaki?”"},{"book":"Yohani","chapter":"9","verse":"28","text":"Veni vamkalalila, pavadeta, “Yuwi kwa mwanachuli vaki! Yufwi vandundami va Musa!"},{"book":"Yohani","chapter":"9","verse":"29","text":"Tumanya kucha Chapanga amuwombilili Musa, lakini mundu yula yufwi tumanya ng'odu kwafumili.”"},{"book":"Yohani","chapter":"9","verse":"30","text":"Mundu yula kavayangula, “Achi chiloja, yumwi mumanya ng'odu kwafumili, lakini ndi yafuwulili mesu vangu."},{"book":"Yohani","chapter":"9","verse":"31","text":"Yufwi tumanya Chapanga akuvapikanisha ha vala vaveli na sambi, akuvapikanisha vang'alili na vala vampikanisha mweni na kugola chavadayilili kugola."},{"book":"Yohani","chapter":"9","verse":"32","text":"Kufumila ukandi mlima kwa hela mundu, tupikanishili ngalimesu kufumila kuwoneka, kafuwuka mesu vaki."},{"book":"Yohani","chapter":"9","verse":"33","text":"Mundu ayu mani kafuma kwa Chapanga ng'odu, angaweshili ha kugola ngimu wagolili.”"},{"book":"Yohani","chapter":"9","verse":"34","text":"Veni vayangula naha, “Yuwi kuwonikela na kuleliwa mu sambi, wuliwuli yuwi ukutuwula yufwi?” Vamufumisha panji ya nyumba ya kudadavila."},{"book":"Yohani","chapter":"9","verse":"35","text":"Yesu apikanishili kucha vamvinga mundu yula panji. Pavatang'anili na mweni kamdasha, “Yuwi ukumjumila Mwana wa mundu?”"},{"book":"Yohani","chapter":"9","verse":"36","text":"Mweni kadasha, “Ghani Bambu? Ung'ombeli nguwesha kumujumila!”"},{"book":"Yohani","chapter":"9","verse":"37","text":"Yesu kadeta, “Kumuwona kala, mweni ayu ponopa ukuywanga nayu.”"},{"book":"Yohani","chapter":"9","verse":"38","text":"Mundu yula kadeta, “Ngujumila Bambu.” Pambeli kamtundamila."},{"book":"Yohani","chapter":"9","verse":"39","text":"Yesu kadeta, “Nyisa mumlima awu kuhigha, ili vangalimesu valoli na vala yivalola vavi ngalimesu.”"},{"book":"Yohani","chapter":"9","verse":"40","text":"Mafwalisayu vamu vaveli pamu na Yesu, pavapikanishili chadetili, vamudasha, “Nakaka na yufwi ngalimesu?”"},{"book":"Yohani","chapter":"9","verse":"41","text":"Yesu kavayangula, “Leki mungaveli vangalimesu, mungaveli na sambi ha, lakini ponopa mkudeta na mkulola, sambi muvanashu.”"}]}