{"data":[{"book":"Nnegau","chapter":"8","verse":"1","text":"Saul e donu hua gi taaligi o Stephen gii made."},{"book":"Nnegau","chapter":"8","verse":"2","text":"Hunu daangada daumaha maaloo guu hai nadau hangihangi gi Stephen, gaa danu a mee."},{"book":"Nnegau","chapter":"8","verse":"3","text":"Saul ga hagamada belee oho di nohongo dabu. Mee ga hagadau i nia adu hale, ga datada mai nia daangada ala e hagadonu, nia daane mo nia ahina, gaa kili digaula gi lodo di gowaa galabudi.8.3 Nnegau 22.4-5; 26.9-11"},{"book":"Nnegau","chapter":"8","verse":"4","text":"Digau hagadonu ala ne llele gi daha, guu dau i nia guongo huogodoo, ga agoago di Longo Humalia."},{"book":"Nnegau","chapter":"8","verse":"5","text":"Philip gaa hana gi di waahale i lodo Samaria, ga agoago gi digaula di hai o di Mesaia."},{"book":"Nnegau","chapter":"8","verse":"6","text":"Digau dogologo gu hagalongo hagahumalia gi nia agoago a Philip, ge gu gidee ginaadou nia mogobuna a maa ala ne hai."},{"book":"Nnegau","chapter":"8","verse":"7","text":"Nia hagataalunga huaidu gu lloomoi gi daha mo digau dogologo, ginaadou e tangitangi gi nua loo. Gei digau dogologo ala e mmade nadau huaidina, e mmade nadau wae ge deemee di heehee, la gu humalia."},{"book":"Nnegau","chapter":"8","verse":"8","text":"Malaa, di tenetene damanaiee gu haga honu di waahale deelaa."},{"book":"Nnegau","chapter":"8","verse":"9","text":"Taane dono ingoo go Simon e noho i lodo di waahale deelaa, gei digau Samaria nogo goboina huoloo i ana buubuu, gei mee e hai bolo ia tangada aamua."},{"book":"Nnegau","chapter":"8","verse":"10","text":"Gei digau huogodoo ala e noho i lodo di waahale deelaa, digau lligi mo digau aamua, e hagalongo huoloo gi mee, mo di helekai boloo, “Go mee dela go di mogobuna o God, dela e dugu go gidaadou boloo, ‘Di Mogobuna Aamua’.”"},{"book":"Nnegau","chapter":"8","verse":"11","text":"Digaula gu hagalongo huoloo gi mee, idimaa, nia buubuu a maa gu haga goboina digaula i di madagoaa waalooloo."},{"book":"Nnegau","chapter":"8","verse":"12","text":"Gei di madagoaa digaula ne hagadonu nia agoago a Philip, di hai o di Longo Humalia o Teenua King o God, mo di ingoo o Jesus Christ, digaula huogodoo, nia daane mo nia ahina, la gu babdais."},{"book":"Nnegau","chapter":"8","verse":"13","text":"Simon gu hagadonu labelaa, gu babdais, gei mee gu madalia Philip, gu goboina huoloo i dana mmada gi nia mogobuna haga goboina ala ne hai."},{"book":"Nnegau","chapter":"8","verse":"14","text":"Gei digau agoago hagau ala e noho i Jerusalem ga longono bolo digau Samaria guu kae nia helekai a God, malaa, digaula ga hagau a Peter mo John gi baahi digaula."},{"book":"Nnegau","chapter":"8","verse":"15","text":"Di dau o Peter mo John i Samaria, meemaa ga dalodalo i digau ala ne hagadonu, bolo digaula gii kae di Hagataalunga Dabu."},{"book":"Nnegau","chapter":"8","verse":"16","text":"Idimaa, di Hagataalunga Dabu la digi haneia gi baahi o dahi dangada i digaula, gei digaula ne babdais hua i di ingoo o Tagi go Jesus."},{"book":"Nnegau","chapter":"8","verse":"17","text":"Peter mo John ne dugu nau lima gi hongo digaula, gei digaula guu kae di Hagataalunga Dabu."},{"book":"Nnegau","chapter":"8","verse":"18","text":"Malaa, Simon ga gidee ia bolo digaula guu kae di Hagataalunga i di dugu nia lima o digau agoago hagau gi hongo digaula, gei mee gaa wanga gi Peter mo John nia bahihadu,"},{"book":"Nnegau","chapter":"8","verse":"19","text":"ga dangi anga gi meemaa, “Goolua gaamai gi di au gulu mogobuna aanaa, gei nia daangada huogodoo ala ma gaa dugu ginai ogu lima gi nonua, gaa kae di Hagataalunga Dabu.”"},{"book":"Nnegau","chapter":"8","verse":"20","text":"Peter ga helekai gi mee, “Goe mo au bahihadu gaa kili gi lodo di ahi, idimaa, goe e hagamamaanadu bolo goe e mee di hui di wanga dehuia a God gi nia bahihadu!"},{"book":"Nnegau","chapter":"8","verse":"21","text":"Goe do duhongo hegau ai ge hagalee dau i lodo madau hegau, idimaa, do manawa la hagalee donu i mua nia hadumada o God."},{"book":"Nnegau","chapter":"8","verse":"22","text":"Huli gi daha mo dau maanadu huaidu deenaa. Dangidangi ang gi Dimaadua gi dumaalia adu i au hagadilinga maanadu huaidu aanaa."},{"book":"Nnegau","chapter":"8","verse":"23","text":"Idimaa, au gu iloo bolo goe e honu i di manawa dubua, ge gu lawalawa go di huaidu!”"},{"book":"Nnegau","chapter":"8","verse":"24","text":"Simon ga helekai gi Peter mo John, “Dumaalia mai, dalodalo ang gi Dimaadua i nia mee ala gu helekai ai goolua gi dee hai mai gi di au.”"},{"book":"Nnegau","chapter":"8","verse":"25","text":"Malaa, i muli hua di hai nau haga modongoohia mo di agoago i nia helekai a Tagi, Peter mo John gaa hula labelaa gi Jerusalem. I di nau lloo adu, meemaa gu hagadele di Longo Humalia i nia guongo e logo i Samaria."},{"book":"Nnegau","chapter":"8","verse":"26","text":"Tangada di langi o Dimaadua ga helekai gi Philip, “Hagatogomaalia ina goe, hana gi ngaaga gi di ala dela e hanimoi i Jerusalem e hana gi Gaza.” (Di ala deenei la gu hagalee hai hegau i nia laangi aanei.)"},{"book":"Nnegau","chapter":"8","verse":"27-28","text":"Gei Philip ga hagatogomaalia gaa hana. Di madagoaa hua deelaa, gei taane ‘eunuch’ mai Ethiopia e hana labelaa gi dono guongo i dono waga hongo henua. Taane deenei la di tagi hagalabagau e benebene nia bahihadu a Candace, di king ahina o Ethiopia. Mee nogo i Jerusalem nogo daumaha ang gi God. I dono hana, gei mee nogo dau di Beebaa Isaiah."},{"book":"Nnegau","chapter":"8","verse":"29","text":"Di Hagataalunga Dabu ga helekai gi Philip, “Hana gi baahi di waga hongo henua deelaa gi hoohoo goe gi di maa.”Philip mo tangada Ethiopia"},{"book":"Nnegau","chapter":"8","verse":"30","text":"Philip gaa lele, ga hagalongo gi mee e dau di beebaa soukohp Isaiah, ga heeu, “Goe e iloo au mee aanaa e dau?”"},{"book":"Nnegau","chapter":"8","verse":"31","text":"Taane deelaa ga helekai gi mee, “Dehee dagu hai e iloo eau maa tangada ne haga modongoohia mai gi di au ai?” Mee gaa gahi a Philip gi gaga aga, gii noho i dono baahi i hongo dono waga hongo henua."},{"book":"Nnegau","chapter":"8","verse":"32","text":"Di gowaa dela nogo dau go mee i lodo di Beebaa Dabu la deenei:"},{"book":"Nnegau","chapter":"8","verse":"33","text":"Gei mee ne haga langaadia,"},{"book":"Nnegau","chapter":"8","verse":"34","text":"Taane deelaa ga heeu gi Philip, “Hagia mai, ma koai dela e helekai ai soukohp? Mee e helekai i deia, be tangada i golo?”"},{"book":"Nnegau","chapter":"8","verse":"35","text":"Philip ga daamada ga helekai mai i nia gubu aanei i lodo di Beebaa Dabu, ga hagi anga gi mee di Longo Humalia o Jesus."},{"book":"Nnegau","chapter":"8","verse":"36","text":"I di nau llele adu i hongo di ala, gei meemaa guu dau i di gowaa nia wai, gei taane deelaa ga helekai, “Aanei nia wai, ma di aha dela e haga deaadee au gi di babdais?”"},{"book":"Nnegau","chapter":"8","verse":"37","text":"[Philip ga helekai gi mee, “Goe e mee di babdais maa goe ga hagadonu aga i lodo do manawa hagatau.”"},{"book":"Nnegau","chapter":"8","verse":"38","text":"Gei taane deelaa ga haga dogo di nau waga hongo henua, meemaa gaa too gi lala, gaa hula gi lodo di monowai, gei Philip ga babdais taane deelaa."},{"book":"Nnegau","chapter":"8","verse":"39","text":"I di nau tuu aga gi daha mo di monowai, gei di Hagataalunga o Dimaadua, gaa lahi a Philip gi daha, gei taane deelaa gu de gidee ia a mee, ga hanadu hua i dono ala mo di tenetene huoloo."},{"book":"Nnegau","chapter":"8","verse":"40","text":"Gei Philip guu dau i Azotus, gaa hana, ga hagadele di Longo Humalia i lodo nia waahale huogodoo, gaa dau loo i Caesarea."}]}