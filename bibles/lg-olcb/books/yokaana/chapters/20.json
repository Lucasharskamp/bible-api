{"data":[{"book":"Yokaana","chapter":"20","verse":"1","text":"Mu makya g’olunaku olusooka mu wiiki, Maliyamu Magudaleene n’ajja ku ntaana, ng’obudde tebunnalaba bulungi, n’alaba ejjinja nga liggiddwa ku ntaana."},{"book":"Yokaana","chapter":"20","verse":"2","text":"N’adduka n’agenda eri Simooni Peetero n’eri omuyigirizwa omulala Yesu gwe yayagalanga ennyo n’abagamba nti, “Mukama waffe bamuggyeemu mu ntaana, era simanyi gye bamutadde!”"},{"book":"Yokaana","chapter":"20","verse":"3","text":"Awo Peetero n’omuyigirizwa oli omulala ne bafuluma ne balaga ku ntaana."},{"book":"Yokaana","chapter":"20","verse":"4","text":"Bombi ne bagenda nga badduka, omuyigirizwa oli omulala n’ayisa Peetero n’amusooka ku ntaana."},{"book":"Yokaana","chapter":"20","verse":"5","text":"N’akutama n’alaba engoye za linena nga ziteekeddwa awo, kyokka n’atayingira mu ntaana."},{"book":"Yokaana","chapter":"20","verse":"6","text":"Awo ne Simooni Peetero n’atuuka, n’ayingira mu ntaana, n’alaba engoye za linena nga ziteekeddwa awo."},{"book":"Yokaana","chapter":"20","verse":"7","text":"N’alaba n’ekitambaala ekyali ku mutwe gwa Yesu. Kyali tekiteekeddwa wamu na ngoye, wabula kyali kizingiddwa era nga kiteekebbwa ku bbali."},{"book":"Yokaana","chapter":"20","verse":"8","text":"N’omuyigirizwa oli omulala, eyasooka okutuuka ku ntaana n’ayingira. N’alaba era n’akkiriza."},{"book":"Yokaana","chapter":"20","verse":"9","text":"Kubanga okutuusiza ddala mu kiseera ekyo baali tebannategeera ekyawandiikibwa nti: Kimugwanira okuzuukira mu bafu."},{"book":"Yokaana","chapter":"20","verse":"10","text":"Awo abayigirizwa ne baddayo ewaabwe eka."},{"book":"Yokaana","chapter":"20","verse":"11","text":"Maliyamu Magudaleene yali ayimiridde wabweru w’entaana ng’akaaba. N’akutama. N’alingiza mu ntaana nga bw’akaaba,"},{"book":"Yokaana","chapter":"20","verse":"12","text":"n’alaba bamalayika babiri, nga bali mu ngoye enjeru nga batudde; omu emitwetwe n’omulala emirannamiro w’ekifo omulambo gwa Yesu we gwali guteekeddwa."},{"book":"Yokaana","chapter":"20","verse":"13","text":"Bamalayika ne bamubuuza nti, “Omukyala, okaabira ki?”"},{"book":"Yokaana","chapter":"20","verse":"14","text":"Bwe yamala okwogera ebyo, n’akyuka n’alaba Yesu ng’ayimiridde, kyokka n’atamanya nti ye Yesu."},{"book":"Yokaana","chapter":"20","verse":"15","text":"Yesu n’amubuuza nti, “Omukyala okaabira ki? Onoonya ani?”"},{"book":"Yokaana","chapter":"20","verse":"16","text":"Yesu n’amugamba nti, “Maliyamu!”"},{"book":"Yokaana","chapter":"20","verse":"17","text":"Yesu n’amugamba nti, “Tonkwatako kubanga sinnagenda eri Kitange. Naye genda eri baganda bange obagambe nti, ŋŋenda eri Kitange era Kitammwe, Katonda wange era Katonda wammwe.”"},{"book":"Yokaana","chapter":"20","verse":"18","text":"Maliyamu Magudaleene n’agenda n’abuulira abayigirizwa nga bw’alabye Mukama waffe, era n’abategeeza by’amugambye."},{"book":"Yokaana","chapter":"20","verse":"19","text":"Akawungeezi ako abayigirizwa baali bakuŋŋaanidde mu kisenge ng’enzigi nsibe olw’okutya Abayudaaya, Yesu n’ajja n’ayimirira wakati mu bo. N’abagamba nti, “Emirembe gibe mu mmwe.”"},{"book":"Yokaana","chapter":"20","verse":"20","text":"Bwe yamala okwogera ebyo n’abalaga ebibatu bye n’embiriizi ze. Abayigirizwa bwe baalaba Mukama ne basanyuka nnyo."},{"book":"Yokaana","chapter":"20","verse":"21","text":"N’addamu nti, “Emirembe gibe mu mmwe. Nga Kitange bwe yantuma, nange bwe mbatuma mmwe.”"},{"book":"Yokaana","chapter":"20","verse":"22","text":"Bwe yamala okwogera ebyo n’abassiza omukka, n’abagamba nti, “Mufune Mwoyo Mutukuvu."},{"book":"Yokaana","chapter":"20","verse":"23","text":"Buli muntu gwe munaasonyiwanga ebibi bye anaabanga asonyiyiddwa. Abo be munaagaananga okusonyiwa, banaabanga tebasonyiyiddwa.”"},{"book":"Yokaana","chapter":"20","verse":"24","text":"Naye Tomasi, omu ku bayigirizwa ekkumi n’ababiri, ayitibwa Didumo, teyali na banne Yesu bwe yajja."},{"book":"Yokaana","chapter":"20","verse":"25","text":"Bayigirizwa banne ne bamugamba nti, “Tulabye Mukama waffe.”"},{"book":"Yokaana","chapter":"20","verse":"26","text":"Bwe waayitawo ennaku munaana, abayigirizwa ba Yesu, era bali mu nnyumba, Tomasi yali nabo. Yesu n’ajja, enzigi nga nsibe, n’ayimirira wakati mu bo n’abagamba nti, “Emirembe gibe mu mmwe,”"},{"book":"Yokaana","chapter":"20","verse":"27","text":"Awo n’agamba Tomasi nti, “Kale teeka engalo zo wano, laba ebibatu byange. Teeka ekibatu kyo mu mbiriizi zange. Lekeraawo okuba atakkiriza, naye kkiriza.”"},{"book":"Yokaana","chapter":"20","verse":"28","text":"Tomasi n’amuddamu nti, “Ggwe Mukama wange era Katonda wange.”"},{"book":"Yokaana","chapter":"20","verse":"29","text":"Yesu n’amugamba nti, “Okkirizza kubanga ondabye. Balina omukisa abakkiriza nga tebaliiko kye balabye.”"},{"book":"Yokaana","chapter":"20","verse":"30","text":"Yesu yakola ebyamagero ebirala bingi ng’abayigirizwa be balaba, ebitaawandiikibwa mu kitabo kino."},{"book":"Yokaana","chapter":"20","verse":"31","text":"Naye bino byawandiikibwa mulyoke mukkirize nti Yesu ye Kristo Omwana wa Katonda era olw’okumukkiriza mulyoke mube n’obulamu mu linnya lye."}]}