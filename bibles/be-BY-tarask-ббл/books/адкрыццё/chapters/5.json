{"data":[{"book":"АДКРЫЦЦЁ","chapter":"5","verse":"1","text":"І ўбачыў я ў правіцы ў Таго, Хто сядзіць на троне, кнігу, напісаную ўсярэдзіне і звонку, запячатаную на сем пячатак."},{"book":"АДКРЫЦЦЁ","chapter":"5","verse":"2","text":"І ўбачыў я анёла магутнага, Які абвяшчаў гучным голасам: хто варты разгарнуць гэтую кнігу і зьняць пячаткі зь яе?"},{"book":"АДКРЫЦЦЁ","chapter":"5","verse":"3","text":"І ніхто ня мог, ні на небе, ні на зямлі, ні пад зямлёю, разгарнуць гэтую кнігу, ні зірнуць у яе."},{"book":"АДКРЫЦЦЁ","chapter":"5","verse":"4","text":"І я моцна плакаў па тым, што не знайшлося вартага разгарнуць і чытаць гэтую кнігу, і нават зірнуць у яе."},{"book":"АДКРЫЦЦЁ","chapter":"5","verse":"5","text":"І адзін старац сказаў мне: ня плач, вось, леў з калена Юдавага, корань Давідаў, перамог і можа разгарнуць гэтую кнігу і зьняць сем пячатак яе."},{"book":"АДКРЫЦЦЁ","chapter":"5","verse":"6","text":"І я глянуў, і вось, пасярод трона і чатырох жывых істотаў і сярод старцаў стаяла Ягня нібы заколатае, і мела сем рагоў і сем вачэй, якія ёсьць сем духаў Божых, пасланых на ўсю зямлю."},{"book":"АДКРЫЦЦЁ","chapter":"5","verse":"7","text":"І Ён прыйшоў і ўзяў кнігу з правіцы Таго, Хто сядзеў на троне."},{"book":"АДКРЫЦЦЁ","chapter":"5","verse":"8","text":"І калі Ён узяў кнігу, тады чатыры жывыя істоты і дваццаць чатыры старцы ўпалі перад Ягнём, маючы кожны гусьлі і залатыя чары, поўныя фіміяму, якія ёсьць малітвы сьвятых;"},{"book":"АДКРЫЦЦЁ","chapter":"5","verse":"9","text":"і сьпяваюць новую песьню, кажучы: Ты варты ўзяць кнігу і зьняць зь яе пячаткі; бо Ты быў заколаты, і Крывёю Сваёю Ты адкупіў нас Богу з кожнага калена і роду, і народу і племені,"},{"book":"АДКРЫЦЦЁ","chapter":"5","verse":"10","text":"і зрабіў нас царамі і сьвятарамі Богу нашаму; і мы будзем валадарыць на зямлі!"},{"book":"АДКРЫЦЦЁ","chapter":"5","verse":"11","text":"І бачыў я, і чуў голас многіх анёлаў вакол трона і жывых істотаў, і старцаў, і лікам іх было процьма цьмы і тысячы тысячаў,"},{"book":"АДКРЫЦЦЁ","chapter":"5","verse":"12","text":"якія гаварылі гучным голасам: вартае Ягня заколатае прыняць сілу і багацьце, і мудрасьць і моц, і гонар і славу і дабраславеньне!"},{"book":"АДКРЫЦЦЁ","chapter":"5","verse":"13","text":"І кожнае стварэньне, якое ёсьць на небе і на зямлі, і пад зямлёю і на моры, і ўсё, што ў іх, чуў я, казала: Таму, Хто сядзіць на троне, і Ягняці дабраславеньне і гонар, і слава і сіла на векі вечныя!"},{"book":"АДКРЫЦЦЁ","chapter":"5","verse":"14","text":"І чатыры жывыя істоты казалі: амін! І дваццаць чатыры старцы пакланіліся Таму, Хто жыве ва векі вечныя."}]}