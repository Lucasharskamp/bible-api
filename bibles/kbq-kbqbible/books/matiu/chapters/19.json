{"data":[{"book":"MATIU","chapter":"19","verse":"1","text":"Jisasi'a ana naneke zamasmi vagareteno, Galili kumara atreno, Judia kaziga, Joda tina agatereno vu'ne."},{"book":"MATIU","chapter":"19","verse":"2","text":"Tusi'a vahe krerfamo'za avaririza nevazageno, anantega zamazeri so'e huzmante'ne."},{"book":"MATIU","chapter":"19","verse":"3","text":"Anante mago'a Farisi vahe'mo'za rehe'za kenaku Agrite e'za, mago'azama hanigeno'a amne nenarona ahenatigahie huno kasegemo'a hu'nefi? hu'za antahige'naze."},{"book":"MATIU","chapter":"19","verse":"4","text":"Jisasi'a ke nona huno, Tamagra hampritma onke'nazo, ese agafare'ma Anumzamo'ma vene, a'enema tro huneznanteno,"},{"book":"MATIU","chapter":"19","verse":"5","text":"amanage hu'ne, ama kegafare vemo'a nerera afana atreno, nenaro'ene hagerfigeno, ana tarega'moke eri mago hune, magoke zanavufa manigaha'e.  (Jen-Agf 2:24)"},{"book":"MATIU","chapter":"19","verse":"6","text":"Hanige'ne, mago'ane tare vahe omanigaha'e. Hagi magoke znavufa manigaha'e. E'ina hu'negu na'ano Anumzamo'ma eri hagerfima ante'nesia zana, mago ne'mo'a ovakanegahie."},{"book":"MATIU","chapter":"19","verse":"7","text":"Hige'za Farisi vahe'mo'za Agriku anage hu'naze. Na'a higeno Mosese'a tagrikura huno, a'ma hunte avona kretma nemita hunteho hu'ne?"},{"book":"MATIU","chapter":"19","verse":"8","text":"Jisasi'a anage zamagriku hu'ne, Mose'a tamasmino a'netmia atregahaze hu'neana, na'ankure tamagri'ma tamarimpamo usasi ki'negu hu'ne. Hianagi Anumzamo pusanteti'ma agafa hu'neana amanahu kana omne'ne."},{"book":"MATIU","chapter":"19","verse":"9","text":"Hagi menina tmagrikura amanage nehue, Aza'o nenaro'ma savri monko avu'ava 19:9 Adultery osu'nesigeno netreno ru a' erisimo'a, monko avu'ava hugahie."},{"book":"MATIU","chapter":"19","verse":"10","text":"Agri amage nentaza disaipol naga'mo'za anage hu'naze, Amana ke'mo'ma arave hu'nea vene a'enenku'ma hu'nesiana, arave osuta amane manisnunkeno'a knare hugahie."},{"book":"MATIU","chapter":"19","verse":"11","text":"Jisasi'a anage zamagriku hu'ne. Amama huntoa kea, hakaremo'a e'origahie. Hagi azano Anumzamo'ma ami'nenimo anara hugahie."},{"book":"MATIU","chapter":"19","verse":"12","text":"Na'ankure kase zmantetegati zmufamo knare huozmante'nesamo'za arave osugahaze. Hagi mago'amo'za zmagonkna'za hari'naza vahe'mo'za arave avu'ava zana osugahaze, mago'amo'za arave osu'za mona kumaku nentahize. Inamo'ma ama rempima humi kema humiazama erisimofona atregeno erino."},{"book":"MATIU","chapter":"19","verse":"13","text":"Anante ne'onse mofavrezimi zamavare'za aza anteno nunamu huzmantesiegu Jisasinte e'naze. Hianagi Jisasima amage nentaza disaipol naga'mo'za ana vahera ke zamasu'za, i'o huzmante'naze."},{"book":"MATIU","chapter":"19","verse":"14","text":"Hianagi Jisasi'a huno, Zamahe onatita zamatrenke'za ne'onse mofavre zaga Nagrite eho, mona kumara e'ina hu vahe'mokizmi kumare,"},{"book":"MATIU","chapter":"19","verse":"15","text":"nehuno azana zamanunte anteno asomuke huzmanteteno zamatreno vu'ne."},{"book":"MATIU","chapter":"19","verse":"16","text":"Anante mago ne'mo Agrite eno amanage hu'ne, Rempi hurami ne'moka, inanknahu knare navunava hutena mani vava nasimura erigahue?"},{"book":"MATIU","chapter":"19","verse":"17","text":"Higeno Jisasi'a anage huno ana ne'ku hu'ne, Nahigenka na'amo knare hune hunka Nagrira eme nantahinegane? Agra magoketfamo knarera hu'ne. Hianagi kasimu erinaku'ma hanunka, kasege amage'anto,"},{"book":"MATIU","chapter":"19","verse":"18","text":"higeno ina su'ane? Huno antahi'gegeno, Jisasi'a ke'nona huno, Vahera ahe ofrio, monko zana osuo, kumzafa oso, hazenkema osu'nesia vahekura hazenke hu'ne hunka havigea huonto,"},{"book":"MATIU","chapter":"19","verse":"19","text":"antaka'ane nafaka'mofonena ra zanagi zanamio. Hagi kagra kavufga avesi antanankna hunka tava'onkare nemanisimofona avesinto."},{"book":"MATIU","chapter":"19","verse":"20","text":"Ana nehazave ne'mo, anage hu'ne, nagra nagu'areti ana miko kasegea amage'nentoe, hagi inaza nagra nosue?"},{"book":"MATIU","chapter":"19","verse":"21","text":"Higeno Jisasi'a agrikura anage hu'ne, Kagrama fatgo hugahuema hanunka, vunka zagore afufenonka'a ome atrenka, ana zagoa erinka zamunte omne vahe ome nezminka, hagi kagra monafinka feno eri santi haregahane. Hutenka Nagrira eme namage anto."},{"book":"MATIU","chapter":"19","verse":"22","text":"Hianagi ana nehaza'mo'ma anankema nentahino'a, tusi'a asuzampi vu'ne. Na'ankure agra tusi'a afufeno ante'negu anara hu'ne."},{"book":"MATIU","chapter":"19","verse":"23","text":"Jisasi'a amage'ma nentaza disaipol nagara anage huno zamasami'ne, Tamage hu'na neramasmue, afufeno ne'mo mona kumate vunaku haniana, tusi amuho huntegahie."},{"book":"MATIU","chapter":"19","verse":"24","text":"Mago'ene Nagra nehue, kemolimofona amuho huontenkeno nekazamofo kampintira frenkro huramigahie. Hagi feno ne'mo'ma Anumzamofo kumapi vuku'ma haniana, tusi'a amuho huntegahie."},{"book":"MATIU","chapter":"19","verse":"25","text":"Amage nentaza disaipol naga'mo'za, ana kema nentahiza, tusi antri hu'za zmagogogu nehu'za anage hu'naze. Hagi aza knare huno agura vazisigeno manigahie hu'naze."},{"book":"MATIU","chapter":"19","verse":"26","text":"Hazageno Jisasi'a ana mokizmi nezmageno amanage hu'ne, Vahe'mo'a amuho huntenkeno osugahie. Hianagi Anumzamo'a mika'zana amuhoa huontenkeno amne hugahie."},{"book":"MATIU","chapter":"19","verse":"27","text":"Higeno Pita'a amanage agrikura hu'ne, hagi kamago. Hakare zanti atreta Kagri kamage nentone! Tagra naza erigahune? Higeno,"},{"book":"MATIU","chapter":"19","verse":"28","text":"Jisasi'a amanage huno zamasmi'ne, Tamage hu'na neramasmue. Miko zama azeri kasefa'ma hania knarera, Vahe'mofo mofavremo'ma, Agri'a masanentake tra'are umanisigenka, tamagrama namage'ma nentamotma tamagranena 12fu'a kini trate umani'neta, 12fu'a Israeli naga nofira refako huzmantegahaze."},{"book":"MATIU","chapter":"19","verse":"29","text":"Hagi azago, nonka'o, kafuhe'mofono, kasarahehe mofono, negafano, negrerano, mofavre'kao, hoza'ka'ama Nagri'kuma hunka atresamoka, 100'a rugaterenka ama knafina enerinka, henka esia knafina manivava kasimu erigahane."},{"book":"MATIU","chapter":"19","verse":"30","text":"Hu'neanagi hakare ugagota hu'namo'za ehenka hanageno, ehenka hu'namo'za vugagota hugahaze."}]}