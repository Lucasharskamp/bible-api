{"data":[{"book":"Matej","chapter":"23","verse":"1","text":"Tegani o Isus phenđa e narodose hem ple učenikonenđe:"},{"book":"Matej","chapter":"23","verse":"2","text":"“O učitelja e Zakonestar hem o fariseja beštine ko than e Mojsijasoro te tumačinen o Zakoni."},{"book":"Matej","chapter":"23","verse":"3","text":"Adalese ćeren hem ićeren tumen ko sa so vaćerena tumenđe, ali ma ćeren okova so on ćerena. Adalese so on na ćerena okova so vaćerena."},{"book":"Matej","chapter":"23","verse":"4","text":"Phandena o bare pharipa savei phare te akharen pe hem čhivena len e manušenđe ko piće, a ni najeja na mangena te mrdinen te pomožinen lenđe te akharen len."},{"book":"Matej","chapter":"23","verse":"5","text":"Sa so ćerena, ćerena sar te dikhen len o manuša. Sar kad širinena pumare kutijice e lafonencar taro Sveto lil ko čekat ili ko vasta hem ćerena o dorikha save visinena lenđe oto šeja te oven po bare."},{"book":"Matej","chapter":"23","verse":"6","text":"Volinena te bešen ko najšukar thana ko gozbe hem ko anglune thana ano sinagoge."},{"book":"Matej","chapter":"23","verse":"7","text":"Volinena kad ko trgija pozdravinena len o manuša hem kad vičinena len ‘učitelju’."},{"book":"Matej","chapter":"23","verse":"8","text":"Ali tumen ma te oven vičime ‘učitelj’, adalese so isi tumen samo jekh Učitelj, a tumen sare injen phralja."},{"book":"Matej","chapter":"23","verse":"9","text":"I nijekhe ki phuv ma vičinen ‘dade’, adalese so isi tumen samo jekh Dad – okova kovai ano nebo."},{"book":"Matej","chapter":"23","verse":"10","text":"Ma te oven vičime ‘vođa’, adalese so isi tumen samo jekh Vođa – o Hrist."},{"book":"Matej","chapter":"23","verse":"11","text":"A kovai najbaro maškara tumende, nek ovel tumenđe sluga."},{"book":"Matej","chapter":"23","verse":"12","text":"Ko pes povazdela, ka ovel peravdo; a ko peraj pe ka ovel povazdime."},{"book":"Matej","chapter":"23","verse":"13","text":"Jao tumenđe, učiteljalen e Zakonestar hem farisejalen, dujemujengere manušalen! Adalese so phandena anglo manuša o udar e nebosere carstvostar. Korkore na đerdinena ano leste, a na mukena te đerdinen ni okola kola mangena te đerdinen."},{"book":"Matej","chapter":"23","verse":"14","text":"[Jao tumenđe, učiteljalen e Zakonestar hem farisejalen, dujemujengere manušalen! Hana o imanje e udovicengoro hem ćerena tumen da injen pobožna ađahar so molinena bare molitve. Adalese po zorale ka oven kaznime.]"},{"book":"Matej","chapter":"23","verse":"15","text":"Jao tumenđe, učiteljalen e Zakonestar hem farisejalen, dujemujengere manušalen! Adalese so džana moreja hem phuvjaja sar te prelen jekhe manuše ani tumari vera, a kad prelena le, ćerena le te ovel čhavo e pakaosoro, duj puti po bišukar tumendar."},{"book":"Matej","chapter":"23","verse":"16","text":"Jao tumenđe, so injen korore vođe! Vaćerena: ‘Te neko hala pe sovli e Hrameja, adava na značini ništa. Ali te hala pe sovli e hramesere zlatoja, phandloi adala sovljaja.’"},{"book":"Matej","chapter":"23","verse":"17","text":"Dilinalen hem kororalen! Soi po baro: o zlato ili o Hram savo ćerela o zlato te ovel sveto?"},{"book":"Matej","chapter":"23","verse":"18","text":"Hem vaćerena: ‘Te neko hala pe sovli e žrtvenikoja, adava na značini ništa. Ali te hala pe sovli e daroja savoi upro oleste, phandloi adala sovljaja.’"},{"book":"Matej","chapter":"23","verse":"19","text":"Kororalen! Soi po baro: o daro ili o žrtveniko savo ćerela o daro te ovel sveto?"},{"book":"Matej","chapter":"23","verse":"20","text":"Adalese, ko hala pe sovli e žrtvenikoja, hala pe sovli oleja hem sa okoleja soi upro leste."},{"book":"Matej","chapter":"23","verse":"21","text":"Hem ko hala pe sovli e Hrameja, hala pe sovli oleja hem e Devleja kova bešela ano leste."},{"book":"Matej","chapter":"23","verse":"22","text":"Hem ko hala pe sovli e neboja, hala pe sovli e Devlesere troneja hem e Devleja kova bešela upro leste."},{"book":"Matej","chapter":"23","verse":"23","text":"Jao tumenđe, učiteljalen e Zakonestar hem farisejalen, dujemujengere manušalen! Adalese so dena e Devlese dešto kotor oto začinja: oti nana, oto kopar hem oto kim, a ačhavđen te ćeren okova soi najbitno ano Zakoni e Mojsijasoro: pravda, milosrđe hem vera. Valjani te den o dešto kotor, ali na troman te bistren te ćeren adava soi po bitno."},{"book":"Matej","chapter":"23","verse":"24","text":"Korore vođe injen! Cedinena o pani kad o komarco đerdini tumenđe ani čaša, a bidikhindoj, e kamila gutinena!"},{"book":"Matej","chapter":"23","verse":"25","text":"Jao tumenđe, učiteljalen e Zakonestar hem farisejalen, dujemujengere manušalen! Adalese so kosena i šolja hem o čaro avrijal, a andral pherđen len tumara pohlepaja hem adaleja so ugodinena korkore tumenđe."},{"book":"Matej","chapter":"23","verse":"26","text":"Kororeja farisejona! Najangle kos i čaša andral, i oj ka ovel čisto hem avrijal."},{"book":"Matej","chapter":"23","verse":"27","text":"Jao tumenđe, učiteljalen e Zakonestar hem farisejalen, dujemujengere manušalen! Adalese so injen sar o grobija makhle ano parno, save avrijal dičhona šuže, a andral pherde mulikane kokala hem đijekh melalipe."},{"book":"Matej","chapter":"23","verse":"28","text":"Ađahar hem tumen avrijal e manušenđe dičhona pravedna, a andral injen pherde licemerje hem bezakonje."},{"book":"Matej","chapter":"23","verse":"29","text":"Jao tumenđe, učiteljalen e Zakonestar hem farisejalen, dujemujengere manušalen! Adalese so ćerena grobija e prorokonenđe hem ukrasinena o spomenici e pravednikonenđe,"},{"book":"Matej","chapter":"23","verse":"30","text":"i vaćerena: ‘Te živina ine ko vreme amare pradadengoro, naka učestvujina ine olencar ko čhoriba o rat e prorokonengoro.’"},{"book":"Matej","chapter":"23","verse":"31","text":"Korkore adaleja potvrdinena so injen potomci okolengere kola mudarena ine e prorokonen."},{"book":"Matej","chapter":"23","verse":"32","text":"Ćeren đi o krajo, onda, okova so tumare pradada počinde!"},{"book":"Matej","chapter":"23","verse":"33","text":"Sapalen! E sapengere čhavalen! Sar ka našen adalestar te na oven osudime ko pakao?"},{"book":"Matej","chapter":"23","verse":"34","text":"Adalese, ače, bičhalava tumenđe prorokonen, mudrakonen hem učiteljen e Zakonestar. Nekas olendar ka mudaren hem ka čhiven ko krsto, a averen ka šibinen tumenđe ano sinagoge hem ka progoninen len tari diz ki diz."},{"book":"Matej","chapter":"23","verse":"35","text":"Ađahar upra tumende ka perel sa o pravedno rat savo čhordilo ki phuv, pana taro rat e Aveljesoro kova inele pravedno sa đi o rat e Zaharijasoro, e Varahijasere čhavesoro, kole tumen o Jevreja mudarđen maškari svetinja ano hram hem o žrtveniko."},{"book":"Matej","chapter":"23","verse":"36","text":"Čače vaćerava tumenđe, sa adava rat ka perel sar kazna upri akaja generacija.”"},{"book":"Matej","chapter":"23","verse":"37","text":"“Jerusalime, Jerusalime, tu savo mudareja e prorokonen hem frdeja bara upro okola kolai tumenđe bičhalde! But puti mangljum te čedav te manušen sar i khani ple pilićken talo ple phaka, ali tumen na mangljen!"},{"book":"Matej","chapter":"23","verse":"38","text":"Ače, to čher ka ovel napustime!"},{"book":"Matej","chapter":"23","verse":"39","text":"Adalese vaćerava tumenđe da naka dikhen man više sa đikote na phenena: ‘Blagoslovimei okova kova avela ano anav e Gospodesoro!’ ”"}]}