{"data":[{"book":"СУДЗЬДЗЯЎ","chapter":"2","verse":"1","text":"І прыйшоў анёл Гасподні з Галгала ў Бохім і сказаў: так кажа Гасподзь: Я вывеў вас зь Егіпта і ўвёў вас у зямлю, якую запрысягнуў бацькам вашым, і сказаў Я: «не парушу запавету Майго з вамі вавек;"},{"book":"СУДЗЬДЗЯЎ","chapter":"2","verse":"2","text":"і вы ня ўступайце ў спрымірэньне з жыхарамі зямлі гэтай; ахвярнікі іхнія разбурце». Але вы не паслухаліся голасу Майго. Што гэта вы зрабілі?"},{"book":"СУДЗЬДЗЯЎ","chapter":"2","verse":"3","text":"І таму кажу Я: не праганю іх ад вас, і будуць яны вам пятлёю, і багі іхнія будуць вам сеткаю."},{"book":"СУДЗЬДЗЯЎ","chapter":"2","verse":"4","text":"Калі анёл Гасподні сказаў словы гэтыя ўсім сынам Ізраілевым, дык народ моцна загаласіў і заплакаў."},{"book":"СУДЗЬДЗЯЎ","chapter":"2","verse":"5","text":"Ад гэтага і называюць тое месца Бохім. Там прынесьлі яны ахвяру Госпаду."},{"book":"СУДЗЬДЗЯЎ","chapter":"2","verse":"6","text":"Калі Ісус адпусьціў народ, і пайшлі сыны Ізраілевыя, кожны ў свой надзел, каб атрымаць у спадчыну зямлю,"},{"book":"СУДЗЬДЗЯЎ","chapter":"2","verse":"7","text":"тады народ служыў Госпаду ва ўсе дні Ісуса і ва ўсе дні старэйшынаў, жыцьцё якіх прадоўжылася пасьля Ісуса і якія бачылі ўсе вялікія дзеі Гасподнія, якія Ён зрабіў Ізраілю."},{"book":"СУДЗЬДЗЯЎ","chapter":"2","verse":"8","text":"А калі памёр Ісус, сын Наваў, раб Гасподні, як было яму сто дзесяць гадоў,"},{"book":"СУДЗЬДЗЯЎ","chapter":"2","verse":"9","text":"і пахавалі яго ў межах надзелу ягонага ў Тамнат-Сараі, на гары Яфрэмавай, на поўнач ад гары Гааша;"},{"book":"СУДЗЬДЗЯЎ","chapter":"2","verse":"10","text":"і калі ўвесь народ гэты адышоў да бацькоў сваіх, і паўстаў пасьля іх іншы род, які ня ведаў Госпада і дзеяў Ягоных, якія Ён рабіў Ізраілю, -"},{"book":"СУДЗЬДЗЯЎ","chapter":"2","verse":"11","text":"тады сыны Ізраілевыя пачалі рабіць ліхое перад вачыма Госпада і пачалі служыць Ваалам;"},{"book":"СУДЗЬДЗЯЎ","chapter":"2","verse":"12","text":"пакінулі Госпада Бога бацькоў сваіх, Які вывеў іх зь зямлі Егіпецкай і павярнуліся да іншых багоў, багоў народаў, што атачалі іх, і пачалі пакланяцца ім, і разгневалі Госпада;"},{"book":"СУДЗЬДЗЯЎ","chapter":"2","verse":"13","text":"пакінулі Госпада і пачалі служыць Ваалу і Астартам."},{"book":"СУДЗЬДЗЯЎ","chapter":"2","verse":"14","text":"І запалаў гнеў Гасподні на Ізраіля, і аддаў іх у рукі грабежнікам, і рабавалі іх; і аддаў іх у рукі ворагам, што атачалі іх, і не маглі ўжо ўстояць перад ворагамі сваімі."},{"book":"СУДЗЬДЗЯЎ","chapter":"2","verse":"15","text":"Куды яны ні пойдуць, рука Гасподняя ўсюды была ім на благое, як казаў ім Гасподзь і як запрысягаўся ім Гасподзь. І ім было вельмі цесна."},{"book":"СУДЗЬДЗЯЎ","chapter":"2","verse":"16","text":"І ставіў Гасподзь судзьдзяў, якія ратавалі іх ад рук рабаўнікоў іхніх;"},{"book":"СУДЗЬДЗЯЎ","chapter":"2","verse":"17","text":"але і судзьдзяў яны ня слухаліся, а хадзілі блудна сьледам за іншымі багамі і пакланяліся ім, хутка ўхіляліся ад шляху, якім хадзілі бацькі іхнія, слухаючыся запаведзяў Гасподніх. Яны так не рабілі."},{"book":"СУДЗЬДЗЯЎ","chapter":"2","verse":"18","text":"Калі Гасподзь ставіў ім судзьдзяў, дык Сам Гасподзь быў за судзьдзёю і ратаваў іх ад ворагаў іхніх ва ўсе дні судзьдзі: бо шкадаваў іх Гасподзь, чуючы стогны іхнія ад прыгнятальнікаў і ўціскальнікаў іхніх."},{"book":"СУДЗЬДЗЯЎ","chapter":"2","verse":"19","text":"Але як толькі паміраў судзьдзя, яны зноў рабілі горш за бацькоў сваіх, ухіляліся да іншых багоў, служачы ім і пакланяючыся ім. Не адставалі ад учынкаў сваіх і ад упарцістага шляху свайго."},{"book":"СУДЗЬДЗЯЎ","chapter":"2","verse":"20","text":"І запалаў гнеў Гасподні на Ізраіля, і сказаў Ён: за тое, што народ гэты пераступае запавет Мой, які Я ўстанавіў з бацькамі іхнімі, і ня слухаецца голасу Майго,"},{"book":"СУДЗЬДЗЯЎ","chapter":"2","verse":"21","text":"і Я ня буду ўжо выганяць ад іх ніводнага з тых народаў, якіх пакінуў Ісус, калі паміраў, -"},{"book":"СУДЗЬДЗЯЎ","chapter":"2","verse":"22","text":"каб спакушаць імі Ізраіля: ці будуць яны трымацца шляху Гасподняга і хадзіць па ім, як трымаліся бацькі іхнія, ці не?"},{"book":"СУДЗЬДЗЯЎ","chapter":"2","verse":"23","text":"І пакінуў Гасподзь народы гэтыя і ня выгнаў іх неўзабаве і не аддаў іх у рукі Ісусу."}]}