{"data":[{"book":"Ekisodho","chapter":"14","verse":"1","text":"Ipapo Jehovha akati kuna Mozisi,"},{"book":"Ekisodho","chapter":"14","verse":"2","text":"“Taurira vaIsraeri kuti vadzoke vagondodzika musasa pedyo nePi Hahiroti, pakati peMigidhori negungwa. Vanofanira kudzika misasa pedyo nepagungwa, pakatarisana neBhaari Zefoni."},{"book":"Ekisodho","chapter":"14","verse":"3","text":"Faro achafunga kuti, ‘VaIsraeri vari kungodzungaira nenyika vakanganisika, vadzimira murenje.’"},{"book":"Ekisodho","chapter":"14","verse":"4","text":"Uye ndichaomesa mwoyo waFaro, agovatevera. Asi ini ndichazviwanira kukudzwa kubudikidza naFaro nehondo yake yose, uye vaIjipita vachaziva kuti ndini Jehovha.” Saka vaIsraeri vakaita izvozvo."},{"book":"Ekisodho","chapter":"14","verse":"5","text":"Mambo weIjipiti akati audzwa kuti vanhu vatiza, Faro namachinda ake vakapindura pfungwa dzavo pamusoro pavo vakati, “Ko, taitei? Tarega vaIsraeri vachienda uye havachatishandiri!”"},{"book":"Ekisodho","chapter":"14","verse":"6","text":"Saka akaita kuti ngoro dzake dzigadzirwe uye akatora hondo yake akaenda nayo."},{"book":"Ekisodho","chapter":"14","verse":"7","text":"Akatora ngoro dzakanakisisa dzaisvika mazana matanhatu, pamwe chete nedzimwe ngoro dzeIjipiti dzina vatariri vadzo dzose."},{"book":"Ekisodho","chapter":"14","verse":"8","text":"Jehovha akaomesa mwoyo waFaro mambo weIjipiti, kuti atevere vaIsraeri, avo vakanga vachifamba vakashinga kwazvo."},{"book":"Ekisodho","chapter":"14","verse":"9","text":"VaIjipita, mabhiza ose aFaro nengoro dzake, vatasvi vamabhiza namauto, vakatevera vaIsraeri vakavabata pavakanga vadzika musasa pagungwa pedyo nePi Hahiroti, pakatarisana neBhaari Zefoni."},{"book":"Ekisodho","chapter":"14","verse":"10","text":"Faro paakanga osvika, vaIsraeri vakasimudza meso avo, uye vakaona vaIjipita vachifamba vachivatevera. Vakavhunduka uye vakachema kuna Jehovha."},{"book":"Ekisodho","chapter":"14","verse":"11","text":"Vakati kuna Mozisi, “Zvinoreva kuti muIjipiti makanga musina makuva here zvawatiuyisa kurenje kuti tife? Chiiko chawaita kwatiri zvawatibudisa muIjipiti?"},{"book":"Ekisodho","chapter":"14","verse":"12","text":"Ko, tiri muIjipiti hatina kuti, ‘Tisiye takadaro; rega tishandire vaIjipita here’? Zvaiva nani kwatiri kuti tishandire vaIjipita pano kuti tifire murenje!”"},{"book":"Ekisodho","chapter":"14","verse":"13","text":"Mozisi akapindura vanhu akati, “Musatya. Mirai nesimba uye muchaona kusunungura kwaJehovha kwaachakuitirai nhasi. VaIjipita vamunoona nhasi hamuchazovaonizve."},{"book":"Ekisodho","chapter":"14","verse":"14","text":"Jehovha achakurwirai; imi ingonyararai bedzi.”"},{"book":"Ekisodho","chapter":"14","verse":"15","text":"Ipapo Jehovha akati kuna Mozisi, “Seiko uchidanidzira kwandiri? Taurira vaIsraeri kuti vapfuurire mberi."},{"book":"Ekisodho","chapter":"14","verse":"16","text":"Simudza tsvimbo yako ugotambanudzira ruoko rwako pamusoro pegungwa kuti mvura iparadzane kuitira kuti vaIsraeri vapinde mugungwa napavhu rakaoma."},{"book":"Ekisodho","chapter":"14","verse":"17","text":"Ndichaomesa mwoyo yavaIjipita zvokuti vachapinda vachivatevera. Uye ndichawana kukudzwa kubudikidza naFaro nehondo yake yose, nengoro dzake uye navatasvi vake vamabhiza."},{"book":"Ekisodho","chapter":"14","verse":"18","text":"VaIjipita vachaziva kuti ndini Jehovha pandichawana kukudzwa kubudikidza naFaro, ngoro dzake navatasvi vake vamabhiza.”"},{"book":"Ekisodho","chapter":"14","verse":"19","text":"Ipapo mutumwa waMwari, uyo akanga achifamba ari mberi kwehondo yavaIsraeri, akadzokera shure kwavo. Shongwe yegore yakabvawo mberi kwavo ikandomira shure kwavo,"},{"book":"Ekisodho","chapter":"14","verse":"20","text":"iri pakati pehondo dzeIjipiti nedzeIsraeri. Usiku hwose gore rakauyisa rima kuno rumwe rutivi uye chiedza kuno rumwe rutivi; saka hakuna akaswedera kuno mumwe usiku hwose."},{"book":"Ekisodho","chapter":"14","verse":"21","text":"Ipapo Mozisi akatambanudzira ruoko rwake pamusoro pegungwa, uye usiku hwose ihwohwo Jehovha akasunda gungwa nemhepo ine simba yokumabvazuva rikashanduka pakava nenyika yakaoma. Mvura yakakamurana,"},{"book":"Ekisodho","chapter":"14","verse":"22","text":"uye vaIsraeri vakapinda nomugungwa napavhu rakaoma uye madziro emvura ari kuruoko rworudyi nokuruboshwe kwavo."},{"book":"Ekisodho","chapter":"14","verse":"23","text":"VaIjipita vakavatevera, uye mabhiza ose aFaro nengoro dzake navatasvi vamabhiza vakatevera mugungwa."},{"book":"Ekisodho","chapter":"14","verse":"24","text":"Panguva yamangwanani Jehovha akatarira pasi nomushongwe yomoto uye nomugore raiva kurutivi rwehondo yavaIjipita, akainyonganisa."},{"book":"Ekisodho","chapter":"14","verse":"25","text":"Akaita kuti mavhiri engoro dzavo abve zvokuti zvakanga zvaoma kudzifambisa. Uye vaIjipita vakati, “Ngatitizei kubva kuvaIsraeri. Jehovha ari kuvarwira achirwa navaIjipita.”"},{"book":"Ekisodho","chapter":"14","verse":"26","text":"Ipapo Jehovha akati kuna Mozisi, “Tambanudzira ruoko rwako pamusoro pegungwa kuitira kuti mvura iyerere napamusoro pavaIjipita napamusoro pengoro dzavo napamusoro pavatasvi vavo vamabhiza.”"},{"book":"Ekisodho","chapter":"14","verse":"27","text":"Mozisi akatambanudzira ruoko rwake pamusoro pegungwa, uye kwaedza, gungwa rakadzokera panzvimbo yaro. VaIjipita vakanga vachitizira kwariri, uye Jehovha akavakukurira mugungwa."},{"book":"Ekisodho","chapter":"14","verse":"28","text":"Mvura yakadzokera pakare ikafukidza ngoro navatasvi vamabhiza, hondo yose yaFaro yakanga yatevera vaIsraeri ikanyura mugungwa. Hapana kana mumwe wavo akararama."},{"book":"Ekisodho","chapter":"14","verse":"29","text":"Asi vaIsraeri vakapinda nomugungwa napavhu rakaoma uye madziro emvura ari kuruoko rwavo rworudyi nokuruboshwe."},{"book":"Ekisodho","chapter":"14","verse":"30","text":"Zuva iroro Jehovha akaponesa vaIsraeri kubva mumaoko avaIjipita, uye vaIsraeri vakaona vaIjipita vakanga vafa pamahombekombe."},{"book":"Ekisodho","chapter":"14","verse":"31","text":"Uye vaIsraeri pavakaona simba guru raJehovha richiratidzwa pamusoro pavaIjipita, vanhu vakatya Jehovha uye vakatenda kwaari naMozisi muranda wake."}]}