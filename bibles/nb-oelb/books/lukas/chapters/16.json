{"data":[{"book":"Lukas","chapter":"16","verse":"1","text":"Jesus fortalte også et annet bilde, men denne gangen bare for disiplene. Han sa: ”En rik mann hadde en forvalter som drev forretningene hans, men ryktet begynte å gå om at mannen satte pengene hans over styr."},{"book":"Lukas","chapter":"16","verse":"2","text":"Arbeidsgiveren kalte derfor mannen til seg og sa: ’Hva er det jeg hører om deg! Legg fram regnskapet, for jeg tenker å gi deg oppsigelse i jobben.’"},{"book":"Lukas","chapter":"16","verse":"3","text":"Forvalteren tenkte da med seg selv: ’Hva skal jeg nå gjøre dersom jeg må slutte som forvalter? Grave grøfter orker jeg ikke og å tigge skammer jeg meg over."},{"book":"Lukas","chapter":"16","verse":"4","text":"Men jeg har en idé som kan gi meg mange venner den dagen jeg må forlate jobben min.’"},{"book":"Lukas","chapter":"16","verse":"5-6","text":"Som tenkt som gjort! Han ba om et møte med dem som skyldte arbeidsgiveren penger, og begynte å forhandle med en etter en. Den første spurte han: ’Hvor mye er du skyldig?’"},{"book":"Lukas","chapter":"16","verse":"7","text":"Så spurte han neste mann: ’Og hvor mye skylder du?’"},{"book":"Lukas","chapter":"16","verse":"8","text":"Den rike mannen var nødt til å innrømme at den uærlige forvalteren hans hadde vært smart.16:8 Den rike mannen hadde sannsynligvis bakt inn rente i gjelden, og dette var ulovlig. Derfor kunne han ikke foreta seg noe da forvalteren tok bort rentebeløpet. Og det er faktisk slik at denne verdens mennesker er mer smarte mot hverandre, enn de som tilhører Gud."},{"book":"Lukas","chapter":"16","verse":"9","text":"Ja, det rådet skal jeg gi dere, at det å bruke pengene sine til å hjelpe andre kan føre til at dere blir hilst velkommen til Guds evighet den dagen pengene her har mistet sin verdi."},{"book":"Lukas","chapter":"16","verse":"10","text":"Bare den som er ærlig i de daglige forhold, vil være ærlige når det gjelder større bestemmelser. Fusker noen i det lille, vil de også fuske i stort."},{"book":"Lukas","chapter":"16","verse":"11","text":"Dersom dere er upålitelige i spørsmål om penger, hvem vil da la dere ta hånd om de virkelige verdiene?"},{"book":"Lukas","chapter":"16","verse":"12","text":"Dersom dere ikke er til å stole på når det gjelder pengene til andre, hvem vil da betro dere sine egne penger å forvalte?"},{"book":"Lukas","chapter":"16","verse":"13","text":"Ingen kan tjene to herrer samtidig. Enten vil han hate den første og elske den andre, eller elske den første og hate den andre. Dere må altså velge. Dere kan ikke tjene Gud samtidig som dere elsker pengene.16:13 I den greske grunnteksten blir det ”å elske pengene” kalt for ”å tjene Mammon”, som er en avgud.”"},{"book":"Lukas","chapter":"16","verse":"14","text":"Da fariseerne16:14 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. hørte dette, kritiserte de Jesus, for de var svært glade i penger."},{"book":"Lukas","chapter":"16","verse":"15","text":"Jesus sa: ”Dere gjør alt for at folket skal tro at dere følger Guds vilje, men Gud vet hvor onde dere er. Og det som gjør inntrykk på folket, er gjerne slikt som Gud hater.”"},{"book":"Lukas","chapter":"16","verse":"16","text":"Jesus sa også: ”Fram til den dagen da døperen Johannes begynte å tale til folket, var det ordene som er skrevet ned i Moseloven og profetene16:16 Moseloven og profetenes bok er to av delene i den jødiske Skriften, det vil si Bibelens første del, den som vi kaller Det gamle testamente. Den tredje delen er salmene. som var folkets veivisere. Etter denne tiden blir nå det glade budskapet spredd om at Gud vil frelse menneskene og gjøre dem til sitt eget folk.16:16 På gresk: forkynnes evangeliet om Guds rike. Alle presser på for å få være med."},{"book":"Lukas","chapter":"16","verse":"17","text":"Men det betyr ikke at loven har sluttet å gjelde. Nei, så lenge himmelen og jorden består, vil hvert ord i loven være gyldig."},{"book":"Lukas","chapter":"16","verse":"18","text":"Fortsatt gjelder det at den mannen som skiller seg fra kona si og gifter seg på nytt med en annen, han er utro.16:18 Etter som mannen ikke hadde rett til å skille seg fra konen sin, var de i Guds øyne fortsatt gifte med hverandre. Og den som gifter seg med en kvinne som er skilt, gjør at hun er utro.”"},{"book":"Lukas","chapter":"16","verse":"19","text":"Jesus fortalte: ”Det var en gang en rik mann som var flott kledd og hver dag levde i luksus og overflod."},{"book":"Lukas","chapter":"16","verse":"20","text":"På samme tiden lå en tigger som het Lasarus, ved porten hans full av sår."},{"book":"Lukas","chapter":"16","verse":"21","text":"Lasarus håpet å få noen matrester fra bordet til den rike mannen, og hundene kom og slikket sårene hans."},{"book":"Lukas","chapter":"16","verse":"22","text":"Til slutt døde tiggeren og ble ført av englene til Abraham, til det stedet der ingen lidelse finnes. Den rike mannen døde også og ble begravd."},{"book":"Lukas","chapter":"16","verse":"23","text":"Da han slo opp øynene sine, var han i helvete, der han ble uhyggelig plaget."},{"book":"Lukas","chapter":"16","verse":"24","text":"’Far Abraham’, ropte han. ’Ha medfølelse med meg! Send Lasarus hit for å dyppe fingeren i vann for å leske tungen min. Jeg blir så fryktelig plaget i disse flammene.’"},{"book":"Lukas","chapter":"16","verse":"25","text":"Men Abraham sa til ham: ’Min sønn, husk på at du i din tid på jorden hadde alt du ønsket deg, mens Lasarus ikke hadde noe. Nå er han her for å bli trøstet, mens du blir plaget."},{"book":"Lukas","chapter":"16","verse":"26","text":"Dessuten finnes det en stor avgrunn som skiller mellom oss. Ingen kan komme herfra og ta seg over til dere. Heller ikke kan noen komme over fra dere til oss.’"},{"book":"Lukas","chapter":"16","verse":"27","text":"Da sa den rike mannen: ’Far Abraham, send ham i det minste"},{"book":"Lukas","chapter":"16","verse":"28","text":"til mine fem brødre for å advare dem mot dette stedet med så mye pine, slik at de slipper å komme hit når de dør.’"},{"book":"Lukas","chapter":"16","verse":"29","text":"Abraham sa: ’De kan høre på det Gud har sagt i Moseloven og ved profetene.’16:29 Moseloven og profetenes bok er to av delene i den jødiske Skriften, det vil si Bibelens første del, den som vi kaller Det gamle testamente. Den tredje delen er salmene."},{"book":"Lukas","chapter":"16","verse":"30","text":"Den rike mannen svarte: ’Nei, far Abraham, det bryr de seg ikke om. Men om noen kommer til dem fra de døde, da vender de om til Gud!’"},{"book":"Lukas","chapter":"16","verse":"31","text":"Men Abraham sa: ’Dersom de ikke vil høre på det som Gud har sagt i Moseloven og profetene, vil de heller ikke bli overbevist selv om noen står opp fra de døde.’ ”"}]}