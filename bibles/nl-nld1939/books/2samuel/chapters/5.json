{"data":[{"book":"2 Samuel","chapter":"5","verse":"1","text":"Toen kwamen alle stammen van Israël tot David in Hebron en zeiden: Zie, wij zijn uw vlees en bloed!"},{"book":"2 Samuel","chapter":"5","verse":"2","text":"Reeds vroeger, toen Saul nog koning over ons was, waart gij het, die Israël te velde deed trekken en terugbracht. En tot u heeft Jahweh gezegd: “Gij zult mijn volk Israël weiden; gij zult de leider van Israël zijn!”"},{"book":"2 Samuel","chapter":"5","verse":"3","text":"Toen alle oudsten van Israël dus tot den koning in Hebron gekomen waren, sloot koning David met hen een verbond voor het aanschijn van Jahweh, en werd David door hen tot koning over Israël gezalfd."},{"book":"2 Samuel","chapter":"5","verse":"4","text":"David was dertig jaar, toen hij koning werd, en veertig jaar lang heeft hij geregeerd."},{"book":"2 Samuel","chapter":"5","verse":"5","text":"Zeven jaar en zes maanden regeerde hij over Juda in Hebron, en drie en dertig jaar over heel Israël en Juda in Jerusalem."},{"book":"2 Samuel","chapter":"5","verse":"6","text":"Nu trok de koning met zijn manschappen naar Jerusalem op, tegen de Jeboesieten, de inheemse bevolking. Dezen riepen tot David: Hier komt ge niet binnen; blinden en kreupelen zouden het u kunnen beletten! Daarmee bedoelden ze: David kan hier onmogelijk in."},{"book":"2 Samuel","chapter":"5","verse":"7","text":"Maar David veroverde de Sionsvesting, de zogenaamde Davidstad."},{"book":"2 Samuel","chapter":"5","verse":"8","text":"Bij die gelegenheid sprak David: Wie het eerst de Jeboesieten verslaat, en door de tunnel daar binnendringt, wordt opperste bevelhebber, want David haat die blinden en kreupelen! Vandaar dat men zegt: Blinden en kreupelen komen niet binnen!"},{"book":"2 Samuel","chapter":"5","verse":"9","text":"Daarna vestigde David zich in de vesting, die hij Davidstad noemde, en hij bouwde de stad in heel haar omvang van het Millo af tot het paleis."},{"book":"2 Samuel","chapter":"5","verse":"10","text":"David werd nu hoe langer hoe machtiger, daar Jahweh, de God der heirscharen, met hem was."},{"book":"2 Samuel","chapter":"5","verse":"11","text":"Daarom zond Chirom, de koning van Tyrus, gezanten tot David; ook cederhout, timmerlieden en steenhouwers, om voor David een paleis te bouwen."},{"book":"2 Samuel","chapter":"5","verse":"12","text":"Zo begreep David, dat Jahweh hem tot koning van Israël had bevestigd, en dat Hij zijn koningschap verheven had terwille van Israël, zijn volk."},{"book":"2 Samuel","chapter":"5","verse":"13","text":"Nadat David uit Hebron gekomen was, nam hij ook in Jerusalem nog bij- en hoofdvrouwen, en kreeg nog meer zonen en dochters."},{"book":"2 Samuel","chapter":"5","verse":"14","text":"Hier volgen de namen van hen, die hem te Jerusalem geboren werden: Sjammóea, Sjobab, Natan en Salomon,"},{"book":"2 Samuel","chapter":"5","verse":"15","text":"Jibchar, Elisjóea, Néfeg en Jafia,"},{"book":"2 Samuel","chapter":"5","verse":"16","text":"Elisjama, Eljada en Elifélet."},{"book":"2 Samuel","chapter":"5","verse":"17","text":"Maar toen de Filistijnen vernamen, dat men David tot koning van Israël had gezalfd, trokken alle Filistijnen op, om zich van David meester te maken. Bij het vernemen hiervan, trok David zich terug in de vesting."},{"book":"2 Samuel","chapter":"5","verse":"18","text":"Toen de Filistijnen gekomen waren en zich over het dal der Refaïeten verspreid hadden,"},{"book":"2 Samuel","chapter":"5","verse":"19","text":"vroeg David aan Jahweh: Moet ik oprukken tegen de Filistijnen; zult Gij ze aan mij overleveren? Jahweh antwoordde David: Trek op; want Ik lever de Filistijnen aan u over."},{"book":"2 Samuel","chapter":"5","verse":"20","text":"Zo kwam David bij Báal-Perasim; hij versloeg ze daar en zeide: Zoals water door een dam breekt, is Jahweh aan mijn spits door mijn vijanden heen gebroken! Vandaar dat die plaats Báal-Perasim heet."},{"book":"2 Samuel","chapter":"5","verse":"21","text":"De afgodsbeelden, die de Filistijnen in de steek gelaten hadden, namen David en zijn manschappen mee."},{"book":"2 Samuel","chapter":"5","verse":"22","text":"Toen de Filistijnen andermaal waren opgerukt en zich over het dal der Refaïeten hadden verspreid,"},{"book":"2 Samuel","chapter":"5","verse":"23","text":"raadpleegde David Jahweh opnieuw. Hij antwoordde: Val niet aan, maar maak een omtrekkende beweging naar hun achterhoede, en ga op hen af van de kant der balsemstruiken."},{"book":"2 Samuel","chapter":"5","verse":"24","text":"Als gij in de toppen der balsemstruiken het geruis van schreden verneemt, maak u dan ijlings gereed; want dan gaat Jahweh u vóór, om het leger der Filistijnen te verslaan."},{"book":"2 Samuel","chapter":"5","verse":"25","text":"David deed juist zoals Jahweh het hem bevolen had, en hij versloeg de Filistijnen van Géba af, tot in de nabijheid van Gézer."}]}