{"data":[{"book":"Mak","chapter":"15","verse":"1","text":"Egha bar mɨzaraghara, ofa gamir gumazir ekiaba, ko Judabar gumazir aruaba, ko Judan Arazibagh fozir gumaziba, ko Judan kotɨn aven itir gumazir igharaziba sara, me nɨghnɨzir mam bato. Egha me Iesusɨn dafariba ikegha an akua ghua Pailat ganɨngi."},{"book":"Mak","chapter":"15","verse":"2","text":"15:2 Matyu 27:11Ezɨ Pailat an azai, “Nɨ Judabar atrivim, o?”"},{"book":"Mak","chapter":"15","verse":"3","text":"Ezɨ ofa gamir gumazir ekiaba bizir avɨribar a mɨgɨava, a gasi."},{"book":"Mak","chapter":"15","verse":"4","text":"Ezɨ Pailat uam an azara, “Nɨ mɨgɨrɨgɨar kaba ikarvagham, o puvatɨ? Nɨ orasi, me bizir avɨriba nɨ mɨgɨa nɨ gasi.”"},{"book":"Mak","chapter":"15","verse":"5","text":"15:5 Aisaia 53:7; Mak 14:61Ezɨ Iesus bar mɨgeir puvatɨzɨma, Pailat dɨgavir kuram gami."},{"book":"Mak","chapter":"15","verse":"6","text":"Ezɨ Pailat amir arazim kamakɨn, azeniba bar isar ekiar kamɨn dughiam, me Pailat mɨkɨmtɨ a kalabusɨn itir gumazir me ifongezim, ateghtɨ, a mangam."},{"book":"Mak","chapter":"15","verse":"7","text":"Gumazir mam, an ziam Barabas, a gumazir gavman ko mɨsoziba me ko kalabusɨn iti. Me bizir kam bagha kalabusɨn iti. Me gavman ko uariv sogha gumazir mabav soghezɨ me ariaghire."},{"book":"Mak","chapter":"15","verse":"8","text":"Ezɨ gumazamiziba Pailat iti naghɨn ghuavanabogha kalabusɨn itir gumazir me ifongezim ateghasa Pailatɨn azangsɨsi. Kar arazir Pailat zurara amim."},{"book":"Mak","chapter":"15","verse":"9","text":"Ezɨ Pailat men azara, “Kɨ Judabar Atrivim ategh ia bagh anemangasa, ia ifonge?”"},{"book":"Mak","chapter":"15","verse":"10","text":"Pailat fo, ofa gamir gumazir ekiaba Iesus amir biziba bagha naviba ikuvava, a isa Pailatɨn dafarim gatɨ."},{"book":"Mak","chapter":"15","verse":"11","text":"15:11 Aposel 3:13-14Ezɨ ofa gamir gumazir ekiaba mɨgɨrɨgɨar navibagh iniviba gumazamizibagh anɨdi. Eghtɨ me Pailat mɨkemeghtɨ a Iesusɨn anogoregh, Barabas ateghtɨ a me bagh izam."},{"book":"Mak","chapter":"15","verse":"12","text":"Ezɨ Pailat azara, “Gumazir ia Judabar atrivim arɨzim, kɨ manmaghɨn a damuam?”"},{"book":"Mak","chapter":"15","verse":"13","text":"Ezɨ gumazamiziba pamtem dɨa kamaghɨn mɨgei, “A isɨ ter ighuvimɨn a gafugh!”"},{"book":"Mak","chapter":"15","verse":"14","text":"Ezɨ Pailat men azara, “Manmagh su? An arazir kurar manam gami?”"},{"book":"Mak","chapter":"15","verse":"15","text":"A me damutɨ men naviba deraghasa, Pailat Barabas ataki. Egha mɨdorozir gumazibav geima, me benibar Iesus ifozoroke. Egha gɨn a isa mɨdorozir gumazibar agharim gatɨ, eghtɨ me a isɨ ter ighuvimɨn a gafugham."},{"book":"Mak","chapter":"15","verse":"16","text":"Egha mɨdorozir gumaziba Iesus inigha gavmanɨn dɨpenir ekiamɨn mɨriamɨn aven ghuaghira mɨdorozir gumaziba bar men diazɨ me iza uari akufa."},{"book":"Mak","chapter":"15","verse":"17","text":"Egha me korotiar aghevir ruarim a garugha dɨkoniba itir beniba inigha atrivimɨn dapanir asuamɨn mɨn an ingarigha, an dapanim garu."},{"book":"Mak","chapter":"15","verse":"18","text":"Egha me maghɨra an diava a mɨgei, “Judabar Atrivim, nɨrara atrivir ekiam!”"},{"book":"Mak","chapter":"15","verse":"19","text":"Egha me aghorim an dapanim mɨsogha, egha uaghan a giparavɨra iti. Egha me ifara uan teviba apɨrigha ira mati me guizbangɨra an ziam fe moghɨn ami."},{"book":"Mak","chapter":"15","verse":"20","text":"Me arazir kabar a gamua a dɨpovegha gɨvagha, a da korotiar me a gaghuiziba suegha, ananaba a gaghui. Egha me a isa ter ighuvimɨn a gafughasa an akua zui."},{"book":"Mak","chapter":"15","verse":"21","text":"Ezɨ Sairinin gumazir mam Saimon, a Aleksander ko Rufusɨn afeziam, a nguibar igharazimɨn ikegha Jerusalemɨn aven zui. Ezɨ mɨdorozir gumaziba Iesus guamin ter ighuvim aterasa an suirazɨ, an aneteri."},{"book":"Mak","chapter":"15","verse":"22","text":"Egha me ghua danganir mamɨn ziam Golgota, me an otifi. (Danganir kamɨn ziamɨn mɨngarim kamakɨn, Dapanir Agharir Danganim.)"},{"book":"Mak","chapter":"15","verse":"23","text":"Egha me wain ko mɨzaziba a gevir dɨpam veregha Iesus ganɨdima an an aghua."},{"book":"Mak","chapter":"15","verse":"24-25","text":"15:24-25 Onger Akaba 22:18Ezɨ aruem anabozɨ, me a isa ter ighuvimɨn aneguragha a gafu. Ezɨ mɨdorozir gumaziba an korotiaba tuiragh uari danɨngasa satu gikararai. Tina faragh otogh, korotiar manam iniam."},{"book":"Mak","chapter":"15","verse":"26","text":"Egha me an gun mɨgeir akar kam osiri, “A Judabar atrivim.” Me ghaze, a bizir kam bagha kotɨn tughava areme."},{"book":"Mak","chapter":"15","verse":"27-28","text":"15:27-28 Aisaia 53:12Me gumazir okɨa mɨdorozibagh amizir pumuning, Iesusɨn boroghɨn uaghan aning agura. Me mav isa Iesusɨn agharir guvimɨn itir ter ighuvimɨn a gafu, egha mav isa agharir kɨriamɨn itir ter ighuvimɨn gafu."},{"book":"Mak","chapter":"15","verse":"29","text":"Ezɨ iza zui darazi dɨbovibar a mɨgɨava uan dapaniba roa ghaze, “Ore! Nɨ, gumazir Godɨn Dɨpenim akarigh aruer pumuning ko mɨkezimɨn uam an ingarasa mɨkemezim,"},{"book":"Mak","chapter":"15","verse":"30","text":"datɨrɨghɨn nɨ uabɨ uabɨn akuragh, ter ighuvim ategh izighirɨ!”"},{"book":"Mak","chapter":"15","verse":"31","text":"Ofa gamir gumazir ekiaba ko Judan Arazibagh fozir gumaziba uaghan kamaghɨram a dɨpova uariv gei. Me kamaghɨn mɨgɨa ghaze, “A igharaz darazir akurvagha uabɨra uabɨn akurvaghan asa!"},{"book":"Mak","chapter":"15","verse":"32","text":"Gumazir kam, ghaze, kɨ God Ua Gumazamiziba Iniasa Mɨsevezir Gumazim ko Israelian Atrivim, a ter ighuvim ategh izighirɨtɨma, e an ganigh nɨghnɨzir gavgavim an ikiam.” Gumazir okɨmakɨar an boroghɨn guraghav itimning uaghan mɨgɨrɨgɨar kurar avɨriba puvɨram a mɨgɨavɨra iti."},{"book":"Mak","chapter":"15","verse":"33","text":"Aruem iza pazaghar torimɨn itima mɨtatem nguazimɨn itir nguibaba bar da avaragha, ghua dughiam 3 kloghɨn guaratɨzimɨn tu."},{"book":"Mak","chapter":"15","verse":"34","text":"15:34 Onger Akaba 22:1Egha dughiam 3 kloghɨn itima Iesus tiarir ekiamɨn pamtem kamaghɨn dei, “Eloi, Eloi, lama sabaktani?” Akar kamɨn mɨngarim kamakɨn, Nan God, nan God nɨ tizim bagha na ataki?"},{"book":"Mak","chapter":"15","verse":"35","text":"Ezɨ roghɨra tuivighav itir darazi akar kam baregha ghaze, “Ia oragh, a Elaijan dei.”"},{"book":"Mak","chapter":"15","verse":"36","text":"15:36 Onger Akaba 69:21Ezɨ gumazir mam ivegha ghua dɨpamɨn suizir bizim isa wainɨn afangtɨzim garugha a isa aghorir mam gatɨgha, Iesus damasa an an amadi. Egha a ghaze, “Ia tegh, e ganika, Elaija ti izɨva an akuragham, o puvatɨ.”"},{"book":"Mak","chapter":"15","verse":"37","text":"Ezɨ Iesus pamtem diagha duam sue."},{"book":"Mak","chapter":"15","verse":"38","text":"Ezɨ Godɨn Dɨpenimɨn itir inir ekiar guraghav itim pɨn ikegha tongɨra bigha ghuaghira vɨn otogha akuar pumuning irɨ."},{"book":"Mak","chapter":"15","verse":"39","text":"Ezɨ mɨdorozir gumazir 100plan garir gumazir dapanir mam, Iesusɨn boroghɨn tughav ikia orazi a pamtem diagha aremezir arazir kamɨn ganigha ghaze, “Bar guizbangɨra, gumazir kam Godɨn Otarimra!”"},{"book":"Mak","chapter":"15","verse":"40","text":"Ezɨ amizir maba mong saghon tuivighav ikia gari. Men tongɨn Makdalan nguibamɨn amizim Maria, ko Jemsɨn igiam ko Josepɨn amebam Maria, ko Salome."},{"book":"Mak","chapter":"15","verse":"41","text":"Amizir kaba Galilin Distrighɨn ikegha Iesusɨn akurvaghava an gɨn arui. Amizir avɨrir maba sara Iesus ko Jerusalemɨn anabogha uaghan iti."},{"book":"Mak","chapter":"15","verse":"42-43","text":"Datɨrɨghɨn Sabat bagha bizibar kɨrir dughiam. (Eghtɨ guaratɨzim Sabat otogham.) Ezɨ kamaghɨn aruem gevima, Arimatean gumazim Josep, Judabar kotɨn aven itir gumazir aghuir me bar fozim. A uabɨ uaghan God Bizibagh Ativamin Dughiam bagha mɨzuai. An atiatir puvatɨgha Iesusɨn kuam iniasa ghua Pailatɨn azai."},{"book":"Mak","chapter":"15","verse":"44","text":"Ezɨ Pailat orazi, Iesus aremegha gɨvazɨ, a dɨgavir kuram gami. Egha a mɨdorozir gumazir 100plan garir gumazir dapanim bagha akam amadazɨ a izima an an azara, “Iesus guizbangɨra aremez, o?”"},{"book":"Mak","chapter":"15","verse":"45","text":"Ezɨ an an mɨgɨrɨgɨam baregha a fo, Iesus guizbangɨram areme. Ezɨ a Iesusɨn kuam iniasa Josepɨn amamangatɨ."},{"book":"Mak","chapter":"15","verse":"46-47","text":"Ezɨ Josep inir ghurghurir aghuir mam givezegha iza Iesusɨn kuam adangi. Egha a righa ghua dagɨar torir me dutuzimɨn ghugha anetɨ. Ezɨ Makdalan amizim Maria ko Josepɨn amebam Maria, aning gari, Josep Iesusɨn kuam isa dagɨar torimɨn aven anetɨgha, dagɨar ekiar mam poghpuegha iza an akam dukua."}]}