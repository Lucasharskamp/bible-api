{"data":[{"book":"Jongʼad Bura","chapter":"16","verse":"1","text":"Chiengʼ moro achiel Samson nodhi Gaza, kama nonenoe nyako moro ma jachode mi odhi mondo oterre kode."},{"book":"Jongʼad Bura","chapter":"16","verse":"2","text":"Nonyis jo-Gaza niya, “Samson nitiere kae!” Omiyo negilworo kanyo kendo gibuto ka girite otieno duto e dhoranga dala maduongʼ. Ne ok gisudo otienono, kagiwacho niya, “Kochopo kogwen to wabiro nege.”"},{"book":"Jongʼad Bura","chapter":"16","verse":"3","text":"To Samson nonindo kanyo nyaka dier otieno. Eka no-aa malo kendo nomako ranga dalano kaachiel gi sirnine ariyo mopudhogi kod gik moko duto. Notingʼogi e goke mi oterogi ewi got momanyore gi Hebron."},{"book":"Jongʼad Bura","chapter":"16","verse":"4","text":"Bangʼ mano, nomako osiep hera gi nyako ma nyinge Delila e Holo mar Sorek."},{"book":"Jongʼad Bura","chapter":"16","verse":"5","text":"Jotend jo-Filistia nodhi ir Delila mi owachone niya, “Tem ane ka inyalo hoye mondo onyisi kuma tekone ae kendo ingʼe kaka wanyalo loye mondo mi watweye kendo sande. Wabiro miyi fedha ma pekne romo kilo apar gadek ngʼato ka ngʼato.”"},{"book":"Jongʼad Bura","chapter":"16","verse":"6","text":"Omiyo Delila nowachone Samson niya, “Nyisa ane kuma tekoni ae kendo kaka inyalo maki mi tweyi.”"},{"book":"Jongʼad Bura","chapter":"16","verse":"7","text":"Samson nodwoke niya, “Ka ngʼato otweya gi tonde abiriyo manyien mapok otiyo, to abiro bedo manyap machal gi ngʼato angʼata.”"},{"book":"Jongʼad Bura","chapter":"16","verse":"8","text":"Eka jotelo mag jo-Filistia nokelone Delila tonde abiriyo manyien mapok otiyo, eka notweye gi tondego."},{"book":"Jongʼad Bura","chapter":"16","verse":"9","text":"Kane osepando jomoko ei ot kanyo, noluonge kowacho niya, “Samson, jo-Filistia osebiro monji!” To ne ochodo tondego e yo mayot mana kaka tol chot kokete machiegni gi mach. Omiyo kuma tekone ae ne ok ofweny."},{"book":"Jongʼad Bura","chapter":"16","verse":"10","text":"Eka Delila nowachone Samson niya, “Isekawa ngʼama ofuwo; ne iwuonda. Bi mondo koro inyisa kaka inyalo tweyi.”"},{"book":"Jongʼad Bura","chapter":"16","verse":"11","text":"Nowachone niya, “Ka ngʼato otweya moridore gi tonde manyien mapok otiyo, to abiro bedo manyap machal gi ngʼato angʼata.”"},{"book":"Jongʼad Bura","chapter":"16","verse":"12","text":"Omiyo Delila nokawo tonde manyien mi otweyego. Kane osepando jomoko ei ot kanyo, noluonge kowacho niya, “Samson, jo-Filistia osebiro monji!” To nochodo tondego mana ka gima gin usi."},{"book":"Jongʼad Bura","chapter":"16","verse":"13","text":"Eka Delila nowachone Samson niya, “Nyaka sani, isebedo ka ikawa ka ngʼama ofuwo kendo isewuonda. Nyisa kaka inyalo tweyi.”"},{"book":"Jongʼad Bura","chapter":"16","verse":"14","text":"kendo oride motegno gi pino."},{"book":"Jongʼad Bura","chapter":"16","verse":"15","text":"Bangʼe nowachone niya, “Ere kaka inyalo wacho ni ihera to ok inyal nyisa kuma tekoni ae? Ma koro en mar adek ma iseketa ka ngʼama ofuwo kendo pod ok inyisa kuma tekoni ae.”"},{"book":"Jongʼad Bura","chapter":"16","verse":"16","text":"Noromo Samson gi wachni pile ka pile manomiyo koro odwaro mana dere."},{"book":"Jongʼad Bura","chapter":"16","verse":"17","text":"Omiyo nohulone gik moko duto kowachone niya, “Onge wembe mosekadho e wiya nikech asebedo ja-Nazir ma Nyasaye nowalo nyaka aa nywolna. Ka yie wiya oliel, to tekra biro rumo, kendo abiro bedo manyap machal gi ngʼato angʼata.”"},{"book":"Jongʼad Bura","chapter":"16","verse":"18","text":"Ka Delila noneno nine osenyise gik moko duto, nooro wach ne jotend jo-Filistia niya, “Dwoguru dichiel; osenyisa gik moko duto.” Omiyo jotend jo-Filistia noduogo gi chudo e lwetgi."},{"book":"Jongʼad Bura","chapter":"16","verse":"19","text":"Delila nohoyo Samson mi nonindo koteno wiye kuome, eka noluongo ngʼato mondo obi oliel yie wiye mane osekad nyadibiriyo. Bangʼ mano tekre norumo."},{"book":"Jongʼad Bura","chapter":"16","verse":"20","text":"Eka noluonge niya, “Samson, jo-Filistia osebiro mondo omonji!”"},{"book":"Jongʼad Bura","chapter":"16","verse":"21","text":"Bangʼe jo-Filistia nomake, mi gilodho wengene oko kendo ne gitere nyaka Gaza. Eka ne gitweye gi nyoroche mag mula, mi gikete jarego e od twech."},{"book":"Jongʼad Bura","chapter":"16","verse":"22","text":"To bangʼe yie wiye nochako twi mos mos."},{"book":"Jongʼad Bura","chapter":"16","verse":"23","text":"Koro jotend jo-Filistia nochokore mondo gitim misango maduongʼ ne Dagon ma nyasachgi, negitimo nyasi kagiwacho niya, “Nyasachwa osechiwo Samson ma jasikwa e lwetwa.”"},{"book":"Jongʼad Bura","chapter":"16","verse":"24","text":"Ka ji nonene, negipako nyasachgi, kagiwacho niya,"},{"book":"Jongʼad Bura","chapter":"16","verse":"25","text":"E seche mane gin-gi ilo mathothno, negigoyo koko niya, “Keluru Samson mondo omielnwa.” Omiyo negigolo Samson oko mar od twech, mi omielnegi."},{"book":"Jongʼad Bura","chapter":"16","verse":"26","text":"Samson nowachone jatich mane omako lwete niya, “Keta ane kama anyalo muloe sirni mosiro hekaluni, mondo omi ayiengra kuomgi.”"},{"book":"Jongʼad Bura","chapter":"16","verse":"27","text":"Koro hekalu nopongʼ gi chwo kod mon; jotend jo-Filistia duto ne ni kanyo, kendo ne nitie chwo gi mon alufu adek mane ni ewi tado ka ngʼiyo Samson kamiel."},{"book":"Jongʼad Bura","chapter":"16","verse":"28","text":"Eka Samson noywak ne Jehova Nyasaye niya, “Yaye Jehova Nyasaye Manyalo Gik Moko Duto, para! Yaye Nyasaye, duogna teko mana dichiel kende mondo achulgo kuor kuom jo-Filistia-gi kuom toko wengena ariyo oko.”"},{"book":"Jongʼad Bura","chapter":"16","verse":"29","text":"Eka Samson nomako sirni ariyo mane ni e chuny hekalu mane osiro hekalu. Kosirogi moro ka moro, ka lwedo korachwich osiro achiel to lwedo koracham e machielo,"},{"book":"Jongʼad Bura","chapter":"16","verse":"30","text":"Samson nowacho niya, “Mad iyie atho gi jo-Filistia-gi!” Eka nodhiro sirnigo gi tekone duto, kendo hekalu norwombore piny kuom jotelo kod ji duto mane ni e iye. Omiyo nonego ji mangʼeny sa ma notho moloyo kane ongima."},{"book":"Jongʼad Bura","chapter":"16","verse":"31","text":"Eka owetene kod joka wuon mare duto nodhi mondo okawe. Negikele ma gi hike e kind Zora gi Eshtaol e liend Manoa wuon mare. Notelo ne Israel kuom higni piero ariyo."}]}