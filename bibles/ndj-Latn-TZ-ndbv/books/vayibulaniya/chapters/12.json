{"data":[{"book":"Vayibulaniya","chapter":"12","verse":"1","text":"Topi kwanongwa yufwi tushengitiwa na lipinga likomi lya vatovilela, tuleki chila dachitukiki na sambi yila yitutopilili, twivilingi kwa kwiwunishila mukutuva mbilu kuvelili pawulongolu yetu."},{"book":"Vayibulaniya","chapter":"12","verse":"2","text":"Tumloleli Yesu mweni yakandishili kugola uswanu ujumilwa wetu. Kwanongwa ya luseku luvelili lukumvetela, mweni ayiwunishili njifwa pala palupingika, ngajila kuyihola soni yaki na ponopa akwikala kumulilu kwa chigoda cha wutwa wa kumbindi kwa Chapanga."},{"book":"Vayibulaniya","chapter":"12","verse":"3","text":"Mumwiholi Yesu, ndambu yanyekwili na yivaveli na sambi na ayiwunishilili, ili mukotoo kutofya awu kulepisiwa."},{"book":"Vayibulaniya","chapter":"12","verse":"4","text":"Mukulimbana na sambi yumwi mukali hela kufikila kumwagha mwasi wenu."},{"book":"Vayibulaniya","chapter":"12","verse":"5","text":"Wuli, mwivasuwa filongu fila fya kuvakola mawoku Chapanga avawombilili yumwi kucha vana vaki?"},{"book":"Vayibulaniya","chapter":"12","verse":"6","text":"Kwanongwa Bambu akumuwula kila yamutama,"},{"book":"Vayibulaniya","chapter":"12","verse":"7","text":"Mwiwunishili pamulatuliwa, kwanongwa Chapanga akuvagolela yumwi kucha vana mundu, nongwa kuna mwana yangajila kufundiwa na valeli vaki?"},{"book":"Vayibulaniya","chapter":"12","verse":"8","text":"Leki pamuwuliwa ng'odu kucha vana vamonga, yumwi muva vana vaki ha, ila muva vana va mudeya."},{"book":"Vayibulaniya","chapter":"12","verse":"9","text":"Chamunu yufwi tuvapikani vatati vatulelili hata pavatulatula. Topi, tukudayiliwa kumpikana nendu Tati wetu wa kumbindi kwa Chapanga tuweshi kwikala."},{"book":"Vayibulaniya","chapter":"12","verse":"10","text":"Vatati vetu va apa pamlima vatufundili kwa chipindi hela, kucha veni ndambu wuvawonili nyanyi, lakini Chapanga akutuwula kwanongwa ya kutugolikesha, tuvi vang'alili ngimu mweni."},{"book":"Vayibulaniya","chapter":"12","verse":"11","text":"Kwa ponopa kuwula chindu cha kusekilela ha ila chilongu cha kung'ong'oleka hata naha pambeli dayiyeghi kusika na ngalilu ya kumunowesha Chapanga."},{"book":"Vayibulaniya","chapter":"12","verse":"12","text":"Topi, muvadindashi mawoku venu yivahoguyili na matendi venu masosuvafu."},{"book":"Vayibulaniya","chapter":"12","verse":"13","text":"Muyendileli kuyendayenda mudeha yiholukili, ili chila chileliwukili chilowoki."},{"book":"Vayibulaniya","chapter":"12","verse":"14","text":"Mwikimbanishi kwikala kwa kusika na vandu vosi na muyikali ngalilu ya ung'alili, kwanongwa kwahela mundu damuwoni Bambu ngajila ung'alili."},{"book":"Vayibulaniya","chapter":"12","verse":"15","text":"Mwivavali mundu akotoo kuyaghamisha usangi wa Chapanga. Na wala mundu yoyonda akotoo kuva kucha likigha yilitomola lindombwana likali na kuyegha msayisayi gati ya vandu vatangalili."},{"book":"Vayibulaniya","chapter":"12","verse":"16","text":"Mwivavalili gati ya yumwi pakotoo kuva muwoni awu mundu yangajila kumpikana Chapanga kucha Isawu, yakovanikili ukomi wa usoli waki kwa ndilya yimu hela."},{"book":"Vayibulaniya","chapter":"12","verse":"17","text":"Yumwi mumanya kucha hata padayilili kuyanga kandi wula usangi waki, akaniliwi, nongwa apatili ng'odu fwasi ya kupomela sambi, hata leki achisakili kwa misosi."},{"book":"Vayibulaniya","chapter":"12","verse":"18","text":"Yumwi mwafikili ha chidunda Sinayi chimuwesha kuchikamula ila Vaisilaeli vafikili pala yipayakeyi motu na chisi tyoo na lingukumbi,"},{"book":"Vayibulaniya","chapter":"12","verse":"19","text":"na bumilu ya limbalapi na lishu lya filongu. Vala yivapikanilili lishu lila vayidedikili vakotoo kuwombiliwa chilongu chingi kandi."},{"book":"Vayibulaniya","chapter":"12","verse":"20","text":"Nongwa vaweshili ng'odu kwiwunishila Malawu yivawombiliwili, “Hata leki ng'ongolu pagufya chidunda achi dawulayiwi kwa kugumangiwa migonguveli.”"},{"book":"Vayibulaniya","chapter":"12","verse":"21","text":"Afi fyosi fyawonikili fya kwikang'anika nendu, hata Musa adetili, “Ngutila na kubagama.”"},{"book":"Vayibulaniya","chapter":"12","verse":"22","text":"Lakini yumwi mufika chidunda cha Sayuni, mumbwani ya Chapanga yaveli mnofu. Mufika Yelusalemu, mbwani ya kumbindi kwa Chapanga, makungu vayikungasha mulihungu yivangajila kuvalangika."},{"book":"Vayibulaniya","chapter":"12","verse":"23","text":"Mufika kulipinga likomi lya vandu yivamjumilili Kilistu yivakemiwa valelwa va kwaa veni matawa vawu vayandikiwa kumbindi kwa Chapanga yavelili muhigha wa vosi na pawulongolu ya fuki sha vandu vagoleki yivagoliwili telatela."},{"book":"Vayibulaniya","chapter":"12","verse":"24","text":"Mufika kwa Yesu mweni mjovanishi wa lilaghanu lya shonu na kwa mwasi waki wumijiliwili mundima shetu wudeta filongu finofu munu pitu wula wa Abeli."},{"book":"Vayibulaniya","chapter":"12","verse":"25","text":"Topi, mwivavali mukotoo kulema kumpikana ayu yadeta na yumwi. Ngimu vala yivalemili kumpikanisha yula yavakayikili apa pamlima vayilyepa ng'odu, yufwi dayivi wafu munu leki patulema kumpikana yula yafumili kumbindi kwa Chapanga!"},{"book":"Vayibulaniya","chapter":"12","verse":"26","text":"Chipindi chila lishu lyaki lyatikanyishili mlima, lakini ponopa Chapanga kajanga kucha, “Dandikanyi mwanja wingi kandi, lakini mlima hela ha, ila na kumbindi wuwula wula.”"},{"book":"Vayibulaniya","chapter":"12","verse":"27","text":"Filongu afi, “Mwanja wingi kandi” Fikutulangusha kucha findu fyosi filumbiwili dafibagami na kuwuka fisighali fila fingajila kubagama."},{"book":"Vayibulaniya","chapter":"12","verse":"28","text":"Topi, yufwi tumulumbi, nongwa tuyanga Wutwa wungajila kutikanyika. Tulumbi na kumjuma Chapanga, kwa ndambu dayimunoweshi, kwa ndundamilu ngomi,"},{"book":"Vayibulaniya","chapter":"12","verse":"29","text":"Nongwa Chapanga wetu nakaka ndi motu wuugwijusha."}]}