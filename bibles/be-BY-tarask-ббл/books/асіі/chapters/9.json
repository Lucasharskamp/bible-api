{"data":[{"book":"АСІІ","chapter":"9","verse":"1","text":"Ня радуйся, Ізраіле, да захапленьня, як іншыя народы, бо ты блудадзейнічаеш, аддаліўшыся ад Бога твайго: любіш блудадзейныя дарункі на ўсіх гумнах."},{"book":"АСІІ","chapter":"9","verse":"2","text":"Гумно і чавільня ня будзе карміць іх, і надзея на вінаградны сок ашукае іх."},{"book":"АСІІ","chapter":"9","verse":"3","text":"Ня будуць яны жыць на зямлі Гасподняй: Яфрэм вернецца ў Егіпет, і ў Асірыі будуць есьці нячыстае."},{"book":"АСІІ","chapter":"9","verse":"4","text":"Ня будуць ліць Госпаду віна, і не да спадобы Яму будуць ахвяры іхнія; яны будуць ім, як хлеб хаўтурны: усе, што будуць есьці яго, апаганяцца, бо хлеб іхні - для душы іхняй, а ў дом Гасподні ён ня ўвойдзе."},{"book":"АСІІ","chapter":"9","verse":"5","text":"Што рабіцьмеце ў дзень урачыстасьці і ў дзень сьвята Гасподняга?"},{"book":"АСІІ","chapter":"9","verse":"6","text":"Бо вось, яны сыдуць з прычыны спусташэньня; Егіпет зьбярэ іх, Мэмфіс пахавае іх; каштоўнасьцямі іх з срэбра завалодае крапіва, калючае церне будзе ў намётах іхніх."},{"book":"АСІІ","chapter":"9","verse":"7","text":"Прыйшлі дні наведваньня, прыйшлі дні аддачы. Хай жа ўведае Ізраіль, што дурны прадказальнік, бяз розуму той, хто выдае сябе за натхнёнага, з прычыны мноства беззаконьняў тваіх і вялікай варожасьці!"},{"book":"АСІІ","chapter":"9","verse":"8","text":"Яфрэм - вартаўнік каля Бога майго; прарок - сетка птушкалова на ўсіх дарогах ягоных; змуста - у доме Бога ягонага."},{"book":"АСІІ","chapter":"9","verse":"9","text":"Глыбока ўпалі яны, разбэсьціліся, як за дзён Гівы; Ён успомніў бязбожнасьць іхнюю, пакарае іх за грахі іхнія."},{"book":"АСІІ","chapter":"9","verse":"10","text":"Як вінаград у пустыні, Я знайшоў Ізраіля; як першую ягадзіну на смакоўніцы, у першы час яе, убачыў я бацькоў вашых, - але яны пайшлі да Ваалфэгора і аддаліся ганебшчыне, і самі зрабіліся мярзотнымі, як тыя, якіх палюбілі."},{"book":"АСІІ","chapter":"9","verse":"11","text":"У Яфрэмлянаў, як птушка, паляціць слава: ні нараджэньня, ні цяжарнасьці, ні зачацьця."},{"book":"АСІІ","chapter":"9","verse":"12","text":"А хоць бы яны і выхавалі дзяцей сваіх, адбяруць іх; бо гора ім, калі адыду ад іх!"},{"book":"АСІІ","chapter":"9","verse":"13","text":"Яфрэм, як Я бачыў яго да Тыра, пасаджаны на цудоўнай мясцовасьці; аднак Яфрэм выведзе дзяцей сваіх да забойцы."},{"book":"АСІІ","chapter":"9","verse":"14","text":"Дай ім, Госпадзе... што Ты дасі ім? Дай ім вантробу няплодную і сухія саскі."},{"book":"АСІІ","chapter":"9","verse":"15","text":"Усё ліха іхняе - у Галгале: там Я зьненавідзеў іх за ліхія дзеі іхнія; выганю іх з дома Майго, ня буду болей любіць іх; усе князі іхнія - адступнікі."},{"book":"АСІІ","chapter":"9","verse":"16","text":"Пабіты Яфрэм; высах корань іх, - ня будуць прыносіць яны плоду, а калі і будуць радзіць, Я ўсьмерчу пахацінскі плод нутрыны іхняй."},{"book":"АСІІ","chapter":"9","verse":"17","text":"Адкіне іх Бог мой, бо яны не паслухаліся Яго, - і будуць валацугамі паміж народамі."}]}