{"data":[{"book":"Abbootii Murtii","chapter":"17","verse":"1","text":"Namicha biyya gaara Efreem keessa jiraatu kan maqaan isaa Miikaayaa jedhamu tokkotu ture;"},{"book":"Abbootii Murtii","chapter":"17","verse":"2","text":"innis haadha isaatiin, “Meetiin kuma tokkoo fi dhibba tokko ulfaatu kan si duraa badee ani utuu ati nama si jalaa fudhate abaartuu dhagaʼe sun na bira jira; kan fudhates anuma” jedhe."},{"book":"Abbootii Murtii","chapter":"17","verse":"3","text":"Yommuu inni meetii kuma tokkoo fi dhibba tokko sana deebisee haadha isaatti kennettis, haati isaa, “Akka ilmi koo fakkii meetiin itti uffifame ittiin hojjetuuf ani meetii koo Waaqayyoof addaan baaseera. Ani ammas deebisee sittin kenna” jetteen."},{"book":"Abbootii Murtii","chapter":"17","verse":"4","text":"Kanaafuu inni meetii sana deebisee haadha isaatiif kenne; isheenis meetii dhibba lama fuutee tumtuu meetiitti kennite; tumtuun sunis fakkii fi Waaqa tolfamaa ittiin hojjete. Fakkii fi Waaqni tolfamaan sunis mana Miikaayaa keessa kaaʼaman."},{"book":"Abbootii Murtii","chapter":"17","verse":"5","text":"Namichi Miikaa jedhamu kunis galma Waaqa tolfamaa qaba ture; innis dirataa fi waaqota tolfamoo tokko tokko tolchee ilmaan isaa keessaa nama tokko luba godhate."},{"book":"Abbootii Murtii","chapter":"17","verse":"6","text":"Bara sana Israaʼel keessa mootiin hin jiru ture; tokkoon tokkoon namaa waanuma isatti tole hojjeta ture."},{"book":"Abbootii Murtii","chapter":"17","verse":"7","text":"Yeroo sanatti biyya Yihuudaa keessa dargaggeessa gosa Lewwii kan Beetlihem keessa gosa Yihuudaa gidduu jiraatu tokkotu ture."},{"book":"Abbootii Murtii","chapter":"17","verse":"8","text":"Innis iddoo jireenyaa kan biraa barbaaduuf jedhee magaalaa sana dhiisee deeme. Utuma deemuus gara biyya gaaraa Efreem mana Miikaa dhufe."},{"book":"Abbootii Murtii","chapter":"17","verse":"9","text":"Miikaanis, “Ati eessaa dhufte?” jedhee isa gaafate."},{"book":"Abbootii Murtii","chapter":"17","verse":"10","text":"Miikaanis, “Na wajjin jiraadhuutii abbaa fi luba naa taʼi; anis waggaatti meetii kudhan siif kenna; uffata keetii fi nyaata kees nan dandaʼa” isaan jedhe."},{"book":"Abbootii Murtii","chapter":"17","verse":"11","text":"Kanaafuu Lewwichi sun isa wajjin jiraachuuf walii gale; dargaggeessi sunis Miikaadhaaf ilmaan isaa keessaa akkuma nama tokkoo taʼe."},{"book":"Abbootii Murtii","chapter":"17","verse":"12","text":"Miikaanis dargaggeessa Lewwii sana muudate; innis luba isaa taʼee mana isaa jiraate."},{"book":"Abbootii Murtii","chapter":"17","verse":"13","text":"Miikaanis, “Erga Lewwichi kun luba koo taʼe, ani akka Waaqayyo waan gaarii naa godhu nan beeka” jedhe."}]}