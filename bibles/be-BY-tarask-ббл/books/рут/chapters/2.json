{"data":[{"book":"РУТ","chapter":"2","verse":"1","text":"У Наэміні быў родзіч, па мужы яе, чалавек даволі знакаміты, з племя Элімэлэхавага, імя яго Ваоз."},{"book":"РУТ","chapter":"2","verse":"2","text":"І сказала Рут Маавіцянка Наэміні: пайду я на поле і буду зьбіраць каласы па сьледзе таго, у каго знайду ўпадабаньне. Яна сказала ёй: ідзі, дачка мая."},{"book":"РУТ","chapter":"2","verse":"3","text":"Яна пайшла, і прыйшла, і зьбірала ў полі каласы за жнеямі. І супала так, што тая частка поля належала Ваозу, які з племя Элімэлэхавага."},{"book":"РУТ","chapter":"2","verse":"4","text":"І вось, Ваоз прыйшоў зь Віфляема і сказаў жнеям: Гасподзь з вамі! Яны сказалі яму: хай дабраславіць цябе Гасподзь!"},{"book":"РУТ","chapter":"2","verse":"5","text":"І сказаў Ваоз слузе свайму, прыстаўленаму да жнеяў: чыя гэта маладая жанчына?"},{"book":"РУТ","chapter":"2","verse":"6","text":"Слуга, прыстаўлены да жнеяў, адказваў і сказаў: гэтая маладая жанчына - Маавіцянка, якая прыйшла з Наэміньню з палёў Маавіцкіх;"},{"book":"РУТ","chapter":"2","verse":"7","text":"яна сказала: «буду я падбіраць і зьбіраць паміж снапамі і за жнеямі»; і прыйшла, і тут з самае раніцы дагэтуль; яна мала бывае дома."},{"book":"РУТ","chapter":"2","verse":"8","text":"І сказаў Ваоз Руце: паслухай, дачка мая, не хадзі зьбіраць на другое поле і не пераходзь адсюль, а будзь тут з маімі служанкамі;"},{"book":"РУТ","chapter":"2","verse":"9","text":"хай на вачах тваіх будзе тое поле, дзе яны жнуць, і хадзі за імі; вось, я загадаў слугам сваім не чапаць цябе; калі захочаш піць, ідзі да посуду і пі, адкуль чэрпаюць слугі мае."},{"book":"РУТ","chapter":"2","verse":"10","text":"Яна ўпала на твар свой і пакланілася да зямлі і сказала яму: чым я заслужыла ў вачах тваіх міласьць, што ты прымаеш мяне, хоць я і чужаземка?"},{"book":"РУТ","chapter":"2","verse":"11","text":"Ваоз адказваў і сказаў ёй: мне сказалі ўсё, што зрабіла ты сьвякрові пасьля сьмерці мужа твайго, што ты пакінула твайго бацьку і тваю маці і тваю радзіму і прыйшла да народа, якога ты ня ведала ўчора і заўчора;"},{"book":"РУТ","chapter":"2","verse":"12","text":"хай дасьць Гасподзь за гэты ўчынак твой, і хай будзе табе поўная ўзнагарода ад Госпада Бога Ізраілевага, да Якога ты прыйшла, каб супакоіцца пад Ягонымі крыламі!"},{"book":"РУТ","chapter":"2","verse":"13","text":"Яна сказала: хай буду я ў міласьць перад вачамі тваімі, гаспадару мой! ты суцешыў мяне і гаварыў па сэрцы рабыні тваёй, тым часам як я ня вартая ніводнае з рабыняў тваіх."},{"book":"РУТ","chapter":"2","verse":"14","text":"І сказаў ёй Ваоз: час полудня, прыйдзі сюды і еж хлеб і мачай кавалак твой у воцат. І села яна каля жнеяў. Ён падаў ёй хлеба; яна ела, наелася, і яшчэ засталося."},{"book":"РУТ","chapter":"2","verse":"15","text":"І ўстала, каб падбіраць. Ваоз даў загад слугам сваім, сказаўшы: хай падбірае яна і паміж снапоў, і ня крыўдзіце яе;"},{"book":"РУТ","chapter":"2","verse":"16","text":"ды і ад снапоў адкідвайце ёй, няхай яна падбірае, і ня ганьце яе."},{"book":"РУТ","chapter":"2","verse":"17","text":"Так падбірала яна на полі да вечара і змалаціла сабранае, і выйшла каля эфы ячменю."},{"book":"РУТ","chapter":"2","verse":"18","text":"Узяўшы гэта, яна пайшла ў горад, і сьвякроў яе ўбачыла, што яна назьбірала. І дастала і дала ёй тое, што пакінула, наеўшыся сама."},{"book":"РУТ","chapter":"2","verse":"19","text":"І сказала ёй сьвякроў яе: дзе ты зьбірала сёньня і дзе працавала? хай будзе дабраславёны той, хто прыняў цябе! Рут абвясьціла сьвякрові сваёй, у каго яна працавала, і сказала: чалавеку таму, у якога я сёньня працавала, імя Ваоз."},{"book":"РУТ","chapter":"2","verse":"20","text":"І сказала Наэмінь нявестцы сваёй: дабраславёны ён у Госпада за тое, што не пазбавіў міласьці сваёй ні жывых, ні мёртвых! І сказала ёй Наэмінь: чалавек гэты блізкі да нас; ён з нашых родзічаў."},{"book":"РУТ","chapter":"2","verse":"21","text":"Рут Маавіцянка сказала: ён нават сказаў мне: будзь з маімі служанкамі, пакуль яны не закончаць жніва майго."},{"book":"РУТ","chapter":"2","verse":"22","text":"І сказала Наэмінь нявестцы сваёй Руце: добра, дачка мая, што ты будзеш хадзіць з служанкамі ягонымі, і ня будуць зьневажаць цябе на іншым полі."},{"book":"РУТ","chapter":"2","verse":"23","text":"Так была яна з служанкамі Ваозавымі і падбірала, пакуль не скончылася жніва ячменю і жніва пшаніцы, і жыла ў сьвякрові сваёй."}]}