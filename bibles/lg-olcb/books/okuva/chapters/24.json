{"data":[{"book":"Okuva","chapter":"24","verse":"1","text":"Awo Mukama n’alagira Musa nti, “Mwambuke eno gye ndi, ggwe ne Alooni, ne Nadabu, ne Abiku, n’abakulembeze ba Isirayiri nsanvu. Musinze nga mwesuddeko akabanga,"},{"book":"Okuva","chapter":"24","verse":"2","text":"Musa yekka y’anaansemberera; abalala tebasembera. Era abantu tebasaana kujja naye.”"},{"book":"Okuva","chapter":"24","verse":"3","text":"Musa n’ajja n’ategeeza abantu ebigambo byonna Mukama bye yamugamba awamu n’amateeka ge gonna. Abantu bonna ne baddiramu wamu ne bagamba nti, “Ebigambo ebyo byonna Mukama by’agambye tunaabikola.”"},{"book":"Okuva","chapter":"24","verse":"4","text":"Bw’atyo Musa n’awandiika ebigambo byonna Mukama bye yayogera."},{"book":"Okuva","chapter":"24","verse":"5","text":"N’atuma abasajja abavubuka Abayisirayiri, ne bawaayo ebiweebwayo ebyokebwa eri Mukama, ne ssaddaaka ey’emirembe ey’ente."},{"book":"Okuva","chapter":"24","verse":"6","text":"Musa n’addira ekitundu ky’omusaayi n’akissa mu mabeseni, n’ekitundu ekirala n’akimansira ku kyoto."},{"book":"Okuva","chapter":"24","verse":"7","text":"N’asitula Ekitabo ky’Endagaano, n’akisomera abantu nga bonna bawulira. Ne bagamba nti, “Ebyo byonna Mukama by’agambye tujja kubikola; era tunaamugonderanga.”"},{"book":"Okuva","chapter":"24","verse":"8","text":"Awo Musa n’addira omusaayi n’agumansira ku bantu, n’agamba nti, “Guno gwe musaayi gw’endagaano Mukama Katonda gye yabalagira okukwata.”"},{"book":"Okuva","chapter":"24","verse":"9","text":"Awo Musa ne Alooni, ne Nadabu, ne Abiku, n’abakulembeze ba Isirayiri ensanvu, ne bambuka;"},{"book":"Okuva","chapter":"24","verse":"10","text":"ne balaba Katonda wa Isirayiri. Wansi w’ebigere bye nga waliwo ng’omwaliiro ogw’amayinja ga safiro, agalabika obulungi ng’eggulu eritaliiko bire."},{"book":"Okuva","chapter":"24","verse":"11","text":"Naye Katonda teyakola kabi konna ku bakulembeze ba Isirayiri abo; Katonda baamulaba, ne balya era ne banywa."},{"book":"Okuva","chapter":"24","verse":"12","text":"Mukama n’agamba Musa nti, “Yambuka eno gye ndi ku lusozi, obeere wano olinde; nzija kukuwa ebipande eby’amayinja okuli amateeka g’empandiise ogayigirize abantu.”"},{"book":"Okuva","chapter":"24","verse":"13","text":"Awo Musa n’asituka n’omuweereza we Yoswa; Musa n’ayambuka ku lusozi lwa Katonda."},{"book":"Okuva","chapter":"24","verse":"14","text":"N’agamba abakulembeze b’abantu nti, “Mugira mutulindako wano nga naffe bwe tukomawo. Mbalekedde Alooni ne Kuuli; buli anaaba n’ensonga yonna agende gye bali, bajja kugimumalira.”"},{"book":"Okuva","chapter":"24","verse":"15","text":"Awo Musa n’alinnyalinnya olusozi, ekire ne kirubikka."},{"book":"Okuva","chapter":"24","verse":"16","text":"Ekitiibwa kya Mukama ne kibeera ku Lusozi Sinaayi. Ekire ne kibikka olusozi okumala ennaku mukaaga; ku lunaku olw’omusanvu Mukama n’ayita Musa ng’asinziira wakati mu kire."},{"book":"Okuva","chapter":"24","verse":"17","text":"Abaana ba Isirayiri bwe baatunuulira ekitiibwa kya Mukama, ne kibalabikira ng’omuliro ogw’amaanyi ennyo ku ntikko y’olusozi."},{"book":"Okuva","chapter":"24","verse":"18","text":"Musa n’ayingira mu kire ng’agenda alinnyalinnya olusozi. Ku lusozi yamalako ennaku amakumi ana."}]}