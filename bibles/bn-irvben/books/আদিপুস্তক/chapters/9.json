{"data":[{"book":"আদিপুস্তক","chapter":"9","verse":"1","text":"পরে ঈশ্বর নোহকে ও তাঁর ছেলেদেরকে এই আশীর্বাদ করলেন ও বললেন, “তোমরা ফলবান ও বহুবংশ হও, পৃথিবী ভরিয়ে তোলো।"},{"book":"আদিপুস্তক","chapter":"9","verse":"2","text":"পৃথিবীর যাবতীয় প্রাণী ও আকাশের যাবতীয় পাখি তোমাদের থেকে ভয় ও ত্রাসযুক্ত হবে; সমস্ত মাটিতে চলা জীব ও সমুদ্রের সমস্ত মাছ সে সব তোমাদেরই হাতে দেওয়া আছে।"},{"book":"আদিপুস্তক","chapter":"9","verse":"3","text":"প্রত্যেক গমনশীল প্রাণী তোমাদের খাদ্য হবে; আমি সবুজ গাছপালার মতো সে সকল তোমাদেরকে দিলাম।"},{"book":"আদিপুস্তক","chapter":"9","verse":"4","text":"কিন্তু প্রাণসহ অর্থাৎ রক্তসহ মাংস খেও না।"},{"book":"আদিপুস্তক","chapter":"9","verse":"5","text":"আর তোমাদের রক্তপাত হলে আমি তোমাদের প্রাণের পক্ষে তার প্রতিশোধ অবশ্যই নেব; সকল পশুর কাছে তার প্রতিশোধ নেব। এবং মানুষের ভাই মানুষের কাছে আমি মানুষের প্রাণের প্রতিশোধ নেব।”"},{"book":"আদিপুস্তক","chapter":"9","verse":"6","text":"যে কেউ মানুষের রক্তপাত করবে, মানুষের মাধ্যমে তার রক্তপাত করা যাবে; কারণ ঈশ্বর নিজের প্রতিমূর্ত্তিতে মানুষকে নির্মাণ করেছেন।"},{"book":"আদিপুস্তক","chapter":"9","verse":"7","text":"তোমরা ফলবান ও বহুবংশ হও, পৃথিবীকে প্রাণীময় কর, ও তার মধ্যে বেড়ে ওঠ।"},{"book":"আদিপুস্তক","chapter":"9","verse":"8","text":"পরে ঈশ্বর নোহকে ও তাঁর সঙ্গী ছেলেদেরকে বললেন,"},{"book":"আদিপুস্তক","chapter":"9","verse":"9","text":"“দেখ, তোমাদের সঙ্গে, তোমাদের আগামী বংশের সঙ্গে ও তোমাদের সঙ্গী যাবতীয় প্রাণীর সঙ্গে,"},{"book":"আদিপুস্তক","chapter":"9","verse":"10","text":"পাখি এবং পশুপাল ও বন্য পশু, পৃথিবীতে অবস্থিত যত প্রাণী জাহাজ থেকে বের হয়েছে, তাদের সঙ্গে আমি আমার নিয়ম স্থির করি।"},{"book":"আদিপুস্তক","chapter":"9","verse":"11","text":"আমি তোমাদের সঙ্গে আমার নিয়ম স্থির করি; বন্যার মাধ্যমে সমস্ত প্রাণী আর ধ্বংস হবে না এবং পৃথিবীর বিনাশের জন্য জলপ্লাবন আর হবে না।”"},{"book":"আদিপুস্তক","chapter":"9","verse":"12","text":"ঈশ্বর আরও বললেন, “আমি তোমাদের সঙ্গে ও তোমাদের সঙ্গী যাবতীয় প্রাণীর সঙ্গে চিরস্থায়ী পুরুষ পরম্পরার জন্য যে নিয়ম স্থির করলাম, তাঁর চিহ্ন এই।”"},{"book":"আদিপুস্তক","chapter":"9","verse":"13","text":"আমি মেঘে নিজের মেঘধনু স্থাপন করি, সেটাই পৃথিবীর সঙ্গে আমার নিয়মের চিহ্ন হবে।"},{"book":"আদিপুস্তক","chapter":"9","verse":"14","text":"যখন আমি পৃথিবীর উপরে মেঘ আনব, তখন সেই মেঘধনু মেঘে দেখা যাবে;"},{"book":"আদিপুস্তক","chapter":"9","verse":"15","text":"তাতে তোমাদের সঙ্গে ও মাংসিক সমস্ত প্রাণীর সঙ্গে আমার যে নিয়ম আছে, তা আমার স্মরণ হবে এবং সকল প্রাণীর বিনাশের জন্য জলপ্লাবন আর হবে না।"},{"book":"আদিপুস্তক","chapter":"9","verse":"16","text":"আর মেঘধনু হলে আমি তার প্রতি দৃষ্টিপাত করব; তাতে মাংসিক যত প্রাণী পৃথিবীতে আছে, তাদের সঙ্গে ঈশ্বরের যে চিরস্থায়ী নিয়ম, তা আমি স্মরণ করব।"},{"book":"আদিপুস্তক","chapter":"9","verse":"17","text":"ঈশ্বর নোহকে বললেন, “এটি একটি নিয়মের চিহ্ন যা আমার এবং পৃথিবীর সব প্রাণীর সঙ্গে স্থাপিত হবে।”"},{"book":"আদিপুস্তক","chapter":"9","verse":"18","text":"নোহের যে ছেলেরা জাহাজ থেকে বের হলেন, তাঁদের নাম শেম, হাম ও যেফৎ; সেই হাম কনানের বাবা।"},{"book":"আদিপুস্তক","chapter":"9","verse":"19","text":"এই তিনজন নোহের ছেলে; এদেরই বংশ সমস্ত পৃথিবীতে ছড়িয়ে পড়ল।"},{"book":"আদিপুস্তক","chapter":"9","verse":"20","text":"পরে নোহ কৃষিকাজে যুক্ত হয়ে আঙ্গুরের ক্ষেত করলেন।"},{"book":"আদিপুস্তক","chapter":"9","verse":"21","text":"আর তিনি আঙ্গুর রস পান করে মাতাল হলেন এবং তাঁবুর মধ্যে বিবস্ত্র হয়ে পড়লেন।"},{"book":"আদিপুস্তক","chapter":"9","verse":"22","text":"তখন কনানের বাবা হাম নিজের বাবার উলঙ্গতা দেখে বাইরে নিজের দুই ভাইকে বলল।"},{"book":"আদিপুস্তক","chapter":"9","verse":"23","text":"তাতে শেম ও যেফৎ কাপড় নিয়ে নিজেদের কাঁধে রেখে পিছনে হেঁটে বাবার উলঙ্গতা ঢেকে দিলেন; পিছন দিকে মুখ থাকাতে তাঁরা পিতার উলঙ্গতা দেখলেন না।"},{"book":"আদিপুস্তক","chapter":"9","verse":"24","text":"পরে নোহ আঙ্গুর রসের ঘুম থেকে জেগে উঠে তাঁর প্রতি ছোট ছেলের আচরণ জানতে পারলেন।"},{"book":"আদিপুস্তক","chapter":"9","verse":"25","text":"আর তিনি বললেন, “কনান অভিশপ্ত হোক, সে নিজের ভাইদের দাসানুদাস হবে।”"},{"book":"আদিপুস্তক","chapter":"9","verse":"26","text":"তিনি আরও বললেন, “শেমের ঈশ্বর সদাপ্রভু ধন্য; কনান তার দাস হোক।"},{"book":"আদিপুস্তক","chapter":"9","verse":"27","text":"ঈশ্বর যেফৎকে বিস্তীর্ণ করুন; সে শেমের তাঁবুতে বাস করুক, আর কনান তার দাস হোক।”"},{"book":"আদিপুস্তক","chapter":"9","verse":"28","text":"জলপ্লাবনের পরে নোহ তিনশো পঞ্চাশ বছর জীবিত থাকলেন।"},{"book":"আদিপুস্তক","chapter":"9","verse":"29","text":"সব মিলিয়ে নোহের নয়শো পঞ্চাশ বছর বয়স হলে তাঁর মৃত্যু হল।"}]}