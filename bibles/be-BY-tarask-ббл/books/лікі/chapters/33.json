{"data":[{"book":"ЛІКІ","chapter":"33","verse":"1","text":"Вось табары сыноў Ізраілевых, якія выйшлі зь зямлі Егіпецкай рушэньнямі сваімі, пад начальствам Майсея і Аарона,"},{"book":"ЛІКІ","chapter":"33","verse":"2","text":"Майсей, па загадзе Гасподнім, апісаў падарожжа іхняе па табарах іхніх, і вось табары падарожжа іхняга:"},{"book":"ЛІКІ","chapter":"33","verse":"3","text":"з Раамсэса выправіліся яны ў першы месяц, у пятнаццаты дзень першага месяца; на другі дзень Пасхі выйшлі сыны Ізраілевыя пад рукою высокаю на вачах усяго Егіпта;"},{"book":"ЛІКІ","chapter":"33","verse":"4","text":"між тым Егіпцяне хавалі сваіх першынцаў, якіх пабіў у іх Гасподзь, і над багамі іхнімі Гасподзь учыніў суд."},{"book":"ЛІКІ","chapter":"33","verse":"5","text":"Так выправіліся сыны Ізраілевыя з Раамсэса і разьмясьціліся табарам у Сакхоце."},{"book":"ЛІКІ","chapter":"33","verse":"6","text":"І выправіліся з Сакхота і разьмясьціліся табарам у Этаме, што на краі пустыні."},{"book":"ЛІКІ","chapter":"33","verse":"7","text":"І выправіліся з Этама, і павярнулі да Пі-Гахірота, што перад Ваал-Цэфонам, і разьмясьціліся табарам перад Мігдолам."},{"book":"ЛІКІ","chapter":"33","verse":"8","text":"Выправіліся ад Гахірота, прайшлі сярод мора ў пустыню, і ішлі тры дні пустыняю Этам, і разьмясьціліся табарам у Мэры."},{"book":"ЛІКІ","chapter":"33","verse":"9","text":"І выправіліся з Мэры і прыйшлі ў Элім; а ў Эліме дванаццаць крыніц вады і семдзесят фінікавых дрэў, і разьмясьціліся там табарам."},{"book":"ЛІКІ","chapter":"33","verse":"10","text":"І выправіліся з Эліма і разьмясьціліся табарам каля Чэрмнага мора."},{"book":"ЛІКІ","chapter":"33","verse":"11","text":"І выправіліся ад Чэрмнага мора і разьмясьціліся табарам у пустыні Сін."},{"book":"ЛІКІ","chapter":"33","verse":"12","text":"І выправіліся з пустыні Сін і разьмясьціліся табарам у Дофцы."},{"book":"ЛІКІ","chapter":"33","verse":"13","text":"І выправіліся з Дофкі і разьмясьціліся табарам у Алушы."},{"book":"ЛІКІ","chapter":"33","verse":"14","text":"І выправіліся з Алуша і разьмясьціліся табарам у Рэфідыме, і ня было там вады, каб піць народу."},{"book":"ЛІКІ","chapter":"33","verse":"15","text":"І выправіліся з Рэфідыма і разьмясьціліся табарам у пустыні Сінайскай."},{"book":"ЛІКІ","chapter":"33","verse":"16","text":"І выправіліся з пустыні Сінайскай і разьмясьціліся табарам у Кіброт-Гатааве."},{"book":"ЛІКІ","chapter":"33","verse":"17","text":"І выправіліся зь Кіброт-Гатаавы і разьмясьціліся табарам у Асіроце."},{"book":"ЛІКІ","chapter":"33","verse":"18","text":"І выправіліся з Асірота і разьмясьціліся табарам у Рытме."},{"book":"ЛІКІ","chapter":"33","verse":"19","text":"І выправіліся з Рытмы і разьмясьціліся табарам у Рымнон-Фарэце."},{"book":"ЛІКІ","chapter":"33","verse":"20","text":"І выправіліся з Рымнон-Фарэца і разьмясьціліся табарам у Ліўне."},{"book":"ЛІКІ","chapter":"33","verse":"21","text":"І выправіліся зь Ліўны і разьмясьціліся табарам у Рысе."},{"book":"ЛІКІ","chapter":"33","verse":"22","text":"І выправіліся з Рысы і разьмясьціліся табарам у Кегелаце."},{"book":"ЛІКІ","chapter":"33","verse":"23","text":"І выправіліся зь Кегелаты і разьмясьціліся табарам на гары Шафэр."},{"book":"ЛІКІ","chapter":"33","verse":"24","text":"І выправіліся ад гары Шафэр і разьмясьціліся табарам у Харадзе."},{"book":"ЛІКІ","chapter":"33","verse":"25","text":"І выправіліся з Харады і разьмясьціліся табарам у Макелоце."},{"book":"ЛІКІ","chapter":"33","verse":"26","text":"І выправіліся з Макелота і разьмясьціліся табарам у Тахаце."},{"book":"ЛІКІ","chapter":"33","verse":"27","text":"І выправіліся з Тахата і разьмясьціліся табарам у Тараху."},{"book":"ЛІКІ","chapter":"33","verse":"28","text":"І выправіліся з Тараха і разьмясьціліся табарам у Мітцы."},{"book":"ЛІКІ","chapter":"33","verse":"29","text":"І выправіліся з Міткі і разьмясьціліся табарам у Хашмоне."},{"book":"ЛІКІ","chapter":"33","verse":"30","text":"І выправіліся з Хашмоны і разьмясьціліся табарам у Масэроце."},{"book":"ЛІКІ","chapter":"33","verse":"31","text":"І выправіліся з Масэрота і разьмясьціліся табарам у Бэнэ-Яакане."},{"book":"ЛІКІ","chapter":"33","verse":"32","text":"І выправіліся з Бэнэ-Яакана і разьмясьціліся табарам у Хор-Агідгадзе."},{"book":"ЛІКІ","chapter":"33","verse":"33","text":"І выправіліся з Хор-Агідгада і разьмясьціліся табарам у Ётваце."},{"book":"ЛІКІ","chapter":"33","verse":"34","text":"І выправіліся ад Ётваты і разьмясьціліся табарам у Аўроне."},{"book":"ЛІКІ","chapter":"33","verse":"35","text":"І выправіліся з Аўрона і разьмясьціліся табарам у Эцэён-Гавэры."},{"book":"ЛІКІ","chapter":"33","verse":"36","text":"І выправіліся з Эцэён-Гавэра і разьмясьціліся табарам у пустыні Сін; яна ж Кадэс."},{"book":"ЛІКІ","chapter":"33","verse":"37","text":"І выправіліся з Кадэса і разьмясьціліся табарам на гары Ор, каля межаў зямлі Эдомскай."},{"book":"ЛІКІ","chapter":"33","verse":"38","text":"І ўзышоў Аарон сьвятар на гару Ор па загадзе Гасподнім і памёр там на саракавым годзе пасьля выхаду зь зямлі Егіпецкай, на пятым месяцы, у першы дзень месяца."},{"book":"ЛІКІ","chapter":"33","verse":"39","text":"Аарону было сто дваццаць тры гады, калі памёр на гары Ор."},{"book":"ЛІКІ","chapter":"33","verse":"40","text":"Ханаанскі цар Арада, які жыў на поўдні зямлі Ханаанскай, пачуў тады, што ідуць сыны Ізраілевыя."},{"book":"ЛІКІ","chapter":"33","verse":"41","text":"І выправіліся яны ад гары Ор і разьмясьціліся табарам у Салмоне."},{"book":"ЛІКІ","chapter":"33","verse":"42","text":"І выправіліся з Салмона і разьмясьціліся табарам у Пуноне."},{"book":"ЛІКІ","chapter":"33","verse":"43","text":"І выправіліся з Пунона і разьмясьціліся табарам у Авоце."},{"book":"ЛІКІ","chapter":"33","verse":"44","text":"І выправіліся з Авота і разьмясьціліся табарам у Ійм-Аварыме на межах Маава."},{"book":"ЛІКІ","chapter":"33","verse":"45","text":"І выправіліся зь Ійма і разьмясьціліся табарам у Дывон-Гадзе."},{"book":"ЛІКІ","chapter":"33","verse":"46","text":"І выправіліся з Дывон-Гада і разьмясьціліся табарам у Алмон-Дыўлатаіме."},{"book":"ЛІКІ","chapter":"33","verse":"47","text":"І выправіліся з Алмон-Дыўлатаіма і разьмясьціліся табарам на гарах Аварымскіх перад Нэво."},{"book":"ЛІКІ","chapter":"33","verse":"48","text":"І выправіліся ад гор Аварымскіх і разьмясьціліся табарам на раўнінах Маавіцкіх каля Ярдана, насупраць Ерыхона;"},{"book":"ЛІКІ","chapter":"33","verse":"49","text":"яны разьмясьціліся табарам каля Ярдана ад Бэт-Ешымота да Авэ-Сітыма на раўнінах Маавіцкіх."},{"book":"ЛІКІ","chapter":"33","verse":"50","text":"І сказаў Гасподзь Майсею на раўнінах Маавіцкіх каля Ярдана, насупраць Ерыхона, кажучы:"},{"book":"ЛІКІ","chapter":"33","verse":"51","text":"абвясьці сынам Ізраілевым і скажы ім: калі пяройдзеце празь Ярдан у зямлю Ханаанскую,"},{"book":"ЛІКІ","chapter":"33","verse":"52","text":"дык праганеце ад сябе ўсіх жыхароў зямлі і зьнішчыце ўсе выявы іх, і ўсіх літых ідалаў іхніх зьнішчыце і ўсе капішчы іхнія спустошце;"},{"book":"ЛІКІ","chapter":"33","verse":"53","text":"і вазьмеце ў валоданьне зямлю і пасялецеся на ёй, бо Я вам даю зямлю гэтую ў валоданьне;"},{"book":"ЛІКІ","chapter":"33","verse":"54","text":"і падзялеце зямлю па жэрабі на надзелы плямёнам вашым: шматлікаму дайце надзел большы, а малалікаму дай надзел меншы; каму дзе выпадзе жэрабя, там яму і будзе надзел; паводле плямёнаў бацькоў вашых вазьмеце сабе надзелы;"},{"book":"ЛІКІ","chapter":"33","verse":"55","text":"А калі вы не прагоніце ад сябе жыхароў зямлі, дык тыя зь іх, што застануцца, будуць цернямі для вачэй вашых і асьцюкамі для бакоў вашых і будуць уціскаць вас на зямлі, у якой вы жыцьмеце,"},{"book":"ЛІКІ","chapter":"33","verse":"56","text":"і тады, што Я намерыўся зрабіць ім, зраблю вам."}]}