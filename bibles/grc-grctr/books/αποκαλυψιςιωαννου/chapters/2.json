{"data":[{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"1","text":"Τῷ ἀγγέλῳ τῆς Ἐφεσίνης ἐκκλησίας γράψον, Τάδε λέγει ὁ κρατῶν τοὺς ἑπτὰ ἀστέρας ἐν τῇ δεξιᾷ αὐτοῦ, ὁ περιπατῶν ἐν μέσῳ τῶν ἑπτὰ λυχνιῶν τῶν χρυσῶν·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"2","text":"Οἶδα τὰ ἔργα σου, καὶ τὸν κόπον σου, καὶ τὴν ὑπομονήν σου, καὶ ὅτι οὐ δύνῃ βαστάσαι κακούς, καὶ ἐπειράσω τοὺς φάσκοντας εἶναι ἀποστόλους καὶ οὐκ εἰσί, καὶ εὗρες αὐτοὺς ψευδεῖς,"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"3","text":"καὶ ἐβάστασας καὶ ὑπομονὴν ἔχεις, καὶ διὰ τὸ ὄνομά μου κεκοπίακας καὶ οὐ κέκμηκας."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"4","text":"Ἀλλ᾿ ἔχω κατὰ σοῦ, ὅτι τὴν ἀγάπην σου τὴν πρώτην ἀφῆκας."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"5","text":"Μνημόνευε οὖν πόθεν ἐκπέπτωκας, καὶ μετανόησον, καὶ τὰ πρῶτα ἔργα ποίησον· εἰ δὲ μή, ἔρχομαί σοι 2.5 ταχύ ¦ τάχει Er. St.ταχύ, καὶ κινήσω τὴν λυχνίαν σου ἐκ τοῦ τόπου αὐτῆς, ἐὰν μὴ μετανοήσῃς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"6","text":"Ἀλλὰ τοῦτο ἔχεις, ὅτι μισεῖς τὰ ἔργα τῶν Νικολαϊτῶν, ἃ κἀγὼ μισῶ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"7","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις. Τῷ νικῶντι δώσω αὐτῷ φαγεῖν ἐκ τοῦ ξύλου τῆς ζωῆς, ὅ ἐστιν ἐν μέσῳ τοῦ παραδείσου τοῦ Θεοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"8","text":"Καὶ τῷ ἀγγέλῳ τῆς ἐκκλησίας Σμυρναίων γράψον, Τάδε λέγει ὁ πρῶτος καὶ ὁ ἔσχατος, ὃς ἐγένετο νεκρὸς καὶ ἔζησεν·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"9","text":"Οἶδά σου τὰ ἔργα καὶ τὴν θλίψιν καὶ τὴν πτωχείαν, πλούσιος δὲ εἶ· καὶ τὴν βλασφημίαν τῶν λεγόντων Ἰουδαίους εἶναι ἑαυτούς, καὶ οὐκ εἰσίν, ἀλλὰ συναγωγὴ τοῦ Σατανᾶ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"10","text":"Μηδὲν φοβοῦ ἃ μέλλεις πάσχειν· ἰδού, μέλλει βαλεῖν ἐξ ὑμῶν ὁ διάβολος εἰς φυλακήν, ἵνα πειρασθῆτε· καὶ ἕξετε θλίψιν ἡμερῶν δέκα. Γίνου πιστὸς ἄχρι θανάτου, καὶ δώσω σοι τὸν στέφανον τῆς ζωῆς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"11","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις. Ὁ νικῶν οὐ μὴ ἀδικηθῇ ἐκ τοῦ θανάτου τοῦ δευτέρου."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"12","text":"Καὶ τῷ ἀγγέλῳ τῆς ἐν Περγάμῳ ἐκκλησίας γράψον, Τάδε λέγει ὁ ἔχων τὴν ῥομφαίαν τὴν δίστομον τὴν ὀξεῖαν·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"13","text":"Οἶδα τὰ ἔργα σου καὶ ποῦ κατοικεῖς, ὅπου ὁ θρόνος τοῦ Σατανᾶ· καὶ κρατεῖς τὸ ὄνομά μου, καὶ οὐκ ἠρνήσω τὴν πίστιν μου καὶ ἐν ταῖς ἡμέραις ἐν αἷς Ἀντίπας ὁ μάρτυς μου, ὁ πιστός, ὃς ἀπεκτάνθη παρ᾿ ὑμῖν, ὅπου κατοικεῖ ὁ Σατανᾶς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"14","text":"Ἀλλ᾿ ἔχω κατὰ σοῦ ὀλίγα, ὅτι ἔχεις ἐκεῖ κρατοῦντας τὴν διδαχὴν Βαλαάμ, ὃς 2.14 ἐδίδασκε τὸν ¦ ἐδίδασκεν ἐν τῷ Er. St.ἐδίδασκε τὸν Βαλὰκ βαλεῖν σκάνδαλον ἐνώπιον τῶν υἱῶν Ἰσραήλ, φαγεῖν εἰδωλόθυτα καὶ πορνεῦσαι."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"15","text":"Οὕτως ἔχεις καὶ σὺ κρατοῦντας τὴν διδαχὴν τῶν Νικολαϊτῶν· ὃ μισῶ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"16","text":"Μετανόησον· εἰ δὲ μή, ἔρχομαί σοι ταχύ, καὶ πολεμήσω μετ᾿ αὐτῶν ἐν τῇ ῥομφαίᾳ τοῦ στόματός μου."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"17","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις. Τῷ νικῶντι δώσω αὐτῷ φαγεῖν ἀπὸ τοῦ μάννα τοῦ κεκρυμμένου, καὶ δώσω αὐτῷ ψῆφον λευκήν, καὶ ἐπὶ τὴν ψῆφον ὄνομα καινὸν γεγραμμένον, ὃ οὐδεὶς ἔγνω εἰ μὴ ὁ λαμβάνων."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"18","text":"Καὶ τῷ ἀγγέλῳ τῆς ἐν Θυατείροις ἐκκλησίας γράψον, Τάδε λέγει ὁ υἱὸς τοῦ Θεοῦ, ὁ ἔχων τοὺς ὀφθαλμοὺς αὐτοῦ ὡς φλόγα πυρός, καὶ οἱ πόδες αὐτοῦ ὅμοιοι χαλκολιβάνῳ·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"19","text":"Οἶδά σου τὰ ἔργα, καὶ τὴν ἀγάπην καὶ τὴν διακονίαν καὶ τὴν πίστιν καὶ τὴν ὑπομονήν σου, καὶ τὰ ἔργα σου, καὶ τὰ ἔσχατα πλείονα τῶν πρώτων."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"20","text":"Ἀλλ᾿ ἔχω κατὰ σοῦ ὀλίγα ὅτι ἐᾷς τὴν γυναῖκα Ἰεζαβήλ, τὴν λέγουσαν ἑαυτὴν προφῆτιν, διδάσκειν καὶ πλανᾶσθαι ἐμοὺς δούλους πορνεῦσαι καὶ εἰδωλόθυτα φαγεῖν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"21","text":"Καὶ ἔδωκα αὐτῇ χρόνον ἵνα μετανοήσῃ ἐκ τῆς πορνείας αὐτῆς, καὶ οὐ μετενόησεν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"22","text":"Ἰδού, ἐγὼ βάλλω αὐτὴν εἰς κλίνην, καὶ τοὺς μοιχεύοντας μετ᾿ αὐτῆς εἰς θλίψιν μεγάλην, ἐὰν μὴ μετανοήσωσιν ἐκ τῶν ἔργων αὐτῶν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"23","text":"Καὶ τὰ τέκνα αὐτῆς ἀποκτενῶ ἐν θανάτῳ· καὶ γνώσονται πᾶσαι αἱ ἐκκλησίαι ὅτι ἐγώ εἰμι 2.23 ὁ ¦−Bez.ὁ ἐρευνῶν νεφροὺς καὶ καρδίας· καὶ δώσω ὑμῖν ἑκάστῳ κατὰ τὰ ἔργα ὑμῶν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"24","text":"Ὑμῖν δὲ λέγω καὶ λοιποῖς τοῖς ἐν Θυατείροις, ὅσοι οὐκ ἔχουσι τὴν διδαχὴν ταύτην, καὶ οἵτινες οὐκ ἔγνωσαν τὰ βάθη τοῦ Σατανᾶ, ὡς λέγουσιν, οὐ βαλῶ ἐφ᾿ ὑμᾶς ἄλλο βάρος."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"25","text":"Πλὴν ὃ ἔχετε κρατήσατε, ἄχρις οὗ ἂν ἥξω."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"26","text":"Καὶ ὁ νικῶν καὶ ὁ τηρῶν ἄχρι τέλους τὰ ἔργα μου, δώσω αὐτῷ ἐξουσίαν ἐπὶ τῶν ἐθνῶν·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"27","text":"καὶ ποιμανεῖ αὐτοὺς ἐν ῥάβδῳ σιδηρᾷ· ὡς τὰ σκεύη τὰ κεραμικά, συντρίβεται· ὡς κἀγὼ εἴληφα παρὰ τοῦ πατρός μου·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"28","text":"καὶ δώσω αὐτῷ τὸν ἀστέρα τὸν πρωϊνόν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"2","verse":"29","text":"Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις."}]}