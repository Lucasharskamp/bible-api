{"data":[{"book":"Rzymian","chapter":"13","verse":"1","text":"Bądźcie posłuszni władzom sprawującym rządy. Każda władza pochodzi bowiem od Boga. Ci, którym podlegacie, również zostali więc powołani przez Niego."},{"book":"Rzymian","chapter":"13","verse":"2","text":"Kto przeciwstawia się władzy, burzy porządek ustanowiony przez Boga i sam ściąga na siebie karę."},{"book":"Rzymian","chapter":"13","verse":"3","text":"Ludzie sprawujący władzę nie są postrachem dla tych, którzy postępują dobrze, ale dla czyniących zło. Nie chcesz żyć w strachu przed władzą? Czyń dobrze, a otrzymasz od niej pochwałę!"},{"book":"Rzymian","chapter":"13","verse":"4","text":"Bóg ustanowił rządzących dla twojego dobra. Ale jeśli łamiesz prawo, masz się czego bać! Władza potrafi bowiem przywołać przestępców do porządku. Będąc na usługach Boga, wymierza karę tym, którzy postępują źle."},{"book":"Rzymian","chapter":"13","verse":"5","text":"Dlatego należy się jej podporządkować—nie tylko z powodu możliwej kary, ale ze względu na własne sumienie."},{"book":"Rzymian","chapter":"13","verse":"6","text":"Z tego samego powodu należy płacić podatki. Urzędnicy państwowi pełnią bowiem swoją służbę z Bożego polecenia."},{"book":"Rzymian","chapter":"13","verse":"7","text":"Oddawajcie więc każdemu to, co mu się należy: płaćcie podatki i inne należności oraz okazujcie respekt i szacunek tym, którzy na to zasługują."},{"book":"Rzymian","chapter":"13","verse":"8","text":"Nie miejcie wobec nikogo żadnych długów—z wyjątkiem długu wzajemnej miłości. Kto bowiem kocha innych, ten wypełnia Prawo Mojżesza."},{"book":"Rzymian","chapter":"13","verse":"9","text":"Przykazania: „Bądź wierny w małżeństwie, nie zabijaj, nie kradnij, nie pożądaj” i wszystkie inne sprowadzają się do jednego: „Kochaj innych tak, jak kochasz samego siebie”."},{"book":"Rzymian","chapter":"13","verse":"10","text":"Jeśli ktoś kocha innych ludzi, nie będzie wyrządzał im krzywdy—w ten sposób spełnia więc wymogi Prawa."},{"book":"Rzymian","chapter":"13","verse":"11","text":"Przebudźcie się, bo czas już jest bliski! Nadejście naszego zbawienia jest teraz bliższe niż wtedy, gdy uwierzyliśmy."},{"book":"Rzymian","chapter":"13","verse":"12","text":"Noc już się kończy i zbliża się dzień. Odrzućmy więc czyny ciemności i włóżmy na siebie zbroję światła."},{"book":"Rzymian","chapter":"13","verse":"13","text":"Postępujmy z godnością, jak w czasie dnia. Unikajmy hucznych zabaw, pijaństwa, rozwiązłości, nieprzyzwoitego zachowania, sporów i zazdrości."},{"book":"Rzymian","chapter":"13","verse":"14","text":"Bądźcie blisko naszego Pana, Jezusa Chrystusa, i nie poświęcajcie przesadnej uwagi waszemu ciału i zaspokajaniu jego pragnień."}]}