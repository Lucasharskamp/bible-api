{"data":[{"book":"Máté","chapter":"14","verse":"1","text":"Abban az időben Heródes negyedes fejedelem meghallotta Jézus hírét,"},{"book":"Máté","chapter":"14","verse":"2","text":"és ezt mondta szolgáinak: „Ez Keresztelő János: ő támadt fel a halálból, és ezért működnek benne az erők.“"},{"book":"Máté","chapter":"14","verse":"3","text":"Mert Heródes elfogatta Jánost, és megkötözve tömlöcbe vettette Heródiás kedvéért, testvérének, Fülöpnek feleségéért."},{"book":"Máté","chapter":"14","verse":"4","text":"Mert azt mondta neki János: „Nem szabad neked ővele élned.“"},{"book":"Máté","chapter":"14","verse":"5","text":"De amikor meg akarta öletni, félt a sokaságtól, mert prófétának tartották őt."},{"book":"Máté","chapter":"14","verse":"6","text":"Hanem amikor Heródes születésnapját ünnepelték, táncolt Heródes lánya őelőttük, és megtetszett Heródesnek."},{"book":"Máté","chapter":"14","verse":"7","text":"Ezért esküvel fogadta, hogy amit kér, megadja neki."},{"book":"Máté","chapter":"14","verse":"8","text":"A leány pedig anyja rábeszélésére ezt mondta: „Add ide nekem egy tálban Keresztelő János fejét.“"},{"book":"Máté","chapter":"14","verse":"9","text":"Megszomorodott a király, de esküje és a vendégek miatt megparancsolta, hogy adják oda."},{"book":"Máté","chapter":"14","verse":"10","text":"Elküldetett, hogy fejét vegyék Jánosnak a tömlöcben,"},{"book":"Máté","chapter":"14","verse":"11","text":"elhozták a fejét egy tálban, odaadták a leánynak, ő pedig odavitte az anyjának."},{"book":"Máté","chapter":"14","verse":"12","text":"Azután eljöttek tanítványai, elvitték a testet, és eltemették. Majd elmentek, és jelentették Jézusnak."},{"book":"Máté","chapter":"14","verse":"13","text":"Amikor ezt meghallotta Jézus, elment onnan hajón egy puszta helyre egyedül. A sokaság ezt meghallva gyalog követte őt a városokból."},{"book":"Máté","chapter":"14","verse":"14","text":"Amikor kiszállt Jézus, látta a nagy sokaságot, megszánta őket, és betegeiket meggyógyította."},{"book":"Máté","chapter":"14","verse":"15","text":"Mikor pedig esteledett, odamentek hozzá tanítványai, és ezt mondták: „Puszta hely ez, és az idő már későre jár. Bocsásd el a sokaságot, hogy menjenek el a falvakba, és vegyenek maguknak eleséget.“"},{"book":"Máté","chapter":"14","verse":"16","text":"Jézus pedig ezt mondta nekik: „Nem szükséges elmenniük, adjatok nekik ti enni.“"},{"book":"Máté","chapter":"14","verse":"17","text":"Azok pedig ezt mondták neki: „Nincsen itt csupán öt kenyerünk és két halunk.“"},{"book":"Máté","chapter":"14","verse":"18","text":"Ő pedig ezt mondta: „Hozzátok ide hozzám.“"},{"book":"Máté","chapter":"14","verse":"19","text":"Akkor megparancsolta a sokaságnak, hogy üljenek le a fűre, vette az öt kenyeret és a két halat, szemeit az égre emelte, hálát adott, megszegte a kenyereket, a tanítványoknak adta, a tanítványok pedig a sokaságnak."},{"book":"Máté","chapter":"14","verse":"20","text":"Mindnyájan ettek és jóllaktak, felszedték a maradék darabokat, tizenkét teli kosárral."},{"book":"Máté","chapter":"14","verse":"21","text":"Akik pedig ettek, mintegy ötezren voltak férfiak, asszonyokon és gyermekeken kívül."},{"book":"Máté","chapter":"14","verse":"22","text":"Mindjárt ezután Jézus kényszerítette tanítványait, hogy szálljanak be a hajóba, és menjenek át a túlsó partra, míg ő elbocsátja a sokaságot."},{"book":"Máté","chapter":"14","verse":"23","text":"És amint elbocsátotta a sokaságot, felment a hegyre magányosan imádkozni. Mikor pedig beesteledett, egyedül volt ott."},{"book":"Máté","chapter":"14","verse":"24","text":"A hajó pedig ekkor már a tenger közepén volt, a haboktól háborgattatva, mert a szél szembe fújt."},{"book":"Máté","chapter":"14","verse":"25","text":"Az éjszaka negyedik részében hozzájuk ment Jézus a tengeren járva."},{"book":"Máté","chapter":"14","verse":"26","text":"Amikor látták a tanítványok, hogy a tengeren jár, megrémültek, és azt mondták, hogy kísértet, és félelmükben kiáltoztak."},{"book":"Máté","chapter":"14","verse":"27","text":"Jézus azonnal hozzájuk szólt, és ezt mondta: „Bízzatok, én vagyok, ne féljetek!“"},{"book":"Máté","chapter":"14","verse":"28","text":"Péter ekkor így felelt neki: „Uram, ha te vagy, parancsold meg, hogy hozzád mehessek a vízen.“"},{"book":"Máté","chapter":"14","verse":"29","text":"Ő pedig ezt mondta: „Jöjj!“"},{"book":"Máté","chapter":"14","verse":"30","text":"De amikor látta a nagy szelet, megrémült, és amikor merülni kezdett, felkiáltott: „Uram, tarts meg engem!“"},{"book":"Máté","chapter":"14","verse":"31","text":"Jézus pedig azonnal kinyújtotta a kezét, megragadta őt, és ezt mondta neki: „Kicsinyhitű, miért kételkedtél?“"},{"book":"Máté","chapter":"14","verse":"32","text":"Amikor beléptek a hajóba, elállt a szél."},{"book":"Máté","chapter":"14","verse":"33","text":"A hajóban levők pedig odamentek hozzá, leborultak előtte és mondták: „Bizony, Isten Fia vagy.“"},{"book":"Máté","chapter":"14","verse":"34","text":"És átkelve a tavon eljutottak Genezáret földjére."},{"book":"Máté","chapter":"14","verse":"35","text":"Amikor megismerték őt annak a helynek lakosai, szétküldték hírét az egész környékben, és minden beteget odavittek hozzá."},{"book":"Máté","chapter":"14","verse":"36","text":"Kérték, hogy csak ruhájának peremét érinthessék meg. Akik megérintették, mindnyájan meggyógyultak."}]}