{"data":[{"book":"Heburune","chapter":"10","verse":"1","text":"Musaa sariyan findixi fe famatɔne maligan nan na, e tan yɛtɛɛn mi a ra. Nanara, saraxan naxanye bama waxatin birin ɲɛɛ yo ɲɛɛ, ne mi nɔɛ Ala batu muxune rakamalɛ."},{"book":"Heburune","chapter":"10","verse":"2","text":"Xa e yi nɔɛ na ra nun, muxune mi yi luyɛ e bɛ waxatin birin. Bayo Ala batu muxune yi sariɲanma nɛn nun sanɲa ma keden han habadan, e mi yi fa e yɛtɛ kolonɲɛ yulubi tongon na nun."},{"book":"Heburune","chapter":"10","verse":"3","text":"Koni na ɲɛɛ yo ɲɛɛ saraxane muxune yulubine rabirama e ma nɛn."},{"book":"Heburune","chapter":"10","verse":"4","text":"Amasɔtɔ turaan wunla nun siin wunla mi nɔɛ yulubin ɲanɲɛ mumɛ!"},{"book":"Heburune","chapter":"10","verse":"5","text":"Na nan a ligaxi, Yesu fa dunuɲa yi waxatin naxan yi, a yi a fala Ala xa, a naxa,"},{"book":"Heburune","chapter":"10","verse":"6","text":"Saraxa gan daxine nun yulubi xafari saraxane mi rafan i ma."},{"book":"Heburune","chapter":"10","verse":"7","text":"Nayi, n yi a fala,"},{"book":"Heburune","chapter":"10","verse":"8","text":"Awa, a naxan singe fala, a naxa, “Saraxane nun kiseene nun saraxa gan daxine nun yulubi xafari saraxane mi rafan i ma.” Anu, sariyana e ba feen yamarixi."},{"book":"Heburune","chapter":"10","verse":"9","text":"Na xanbi ra, a mɔn yi a fala, a naxa, “N tan ni i ra, n bata fa i sagoon ligadeni.” Nayi, a yi saraxa singene ba na, a yi a masara a nɛnɛn na."},{"book":"Heburune","chapter":"10","verse":"10","text":"Yesu Alaa Muxu Sugandixina a sagoon naxan ligaxi, a yi a fati bɛndɛn ba saraxan na, na en sariɲanma nɛn sanɲa ma keden pe han habadan."},{"book":"Heburune","chapter":"10","verse":"11","text":"Saraxaraline birin e wanla kɛma lɔxɔ yo lɔxɔ. E saraxane bama yɛyɛ, naxanye mi nɔɛ yulubin xafarɛ mumɛ!"},{"book":"Heburune","chapter":"10","verse":"12","text":"Koni Yesu tan, na saraxa keden peen nan ba yulubine fe ra, a yi dɔxɔ Ala yiifanna ma han habadan."},{"book":"Heburune","chapter":"10","verse":"13","text":"Iki a Ala mamɛma alogo a xa a yaxune lu a sanna bun ma."},{"book":"Heburune","chapter":"10","verse":"14","text":"Amasɔtɔ muxun naxanye rasariɲanma, a bata ne rakamali saraxa keden peen xɔn han habadan."},{"book":"Heburune","chapter":"10","verse":"15","text":"Alaa Nii Sariɲanxin fan na feen seren bama en xa. A fala singen naxan ti, a naxa,"},{"book":"Heburune","chapter":"10","verse":"16","text":"“Layirin ni i ra nxu nun Isirayila kaane naxan xidima:"},{"book":"Heburune","chapter":"10","verse":"17","text":"A mɔn naxa,"},{"book":"Heburune","chapter":"10","verse":"18","text":"Anu, ne na mafelu, saraxa mi fa bama yulubina fe ra."},{"book":"Heburune","chapter":"10","verse":"19","text":"Nayi, ngaxakedenne, en xaxili ragidixi so feen na yire sariɲanxi fisamantenna nin Yesu wunla barakani."},{"book":"Heburune","chapter":"10","verse":"20","text":"A so dɛɛn naxan nabixi en xa, kira nɛnɛn nan na ra naxan tixi nii rakisin ma, en nɔɛ sigɛ yɛ masansan dugin xanbi ra naxan xɔn, kiraan naxan findixi a fati bɛndɛn na."},{"book":"Heburune","chapter":"10","verse":"21","text":"En ma saraxarali kuntigin nan Ala Batu Banxin xunna,"},{"book":"Heburune","chapter":"10","verse":"22","text":"nayi, en xa en maso Ala ra bɔɲɛ sariɲanxin nun dɛnkɛlɛya dɛfexini, en bɔɲɛn to sariɲanxi feene birin ma, en xaxinla en yalagima naxanye ma, en fati bɛndɛn to maxaxi ige sariɲanxin na."},{"book":"Heburune","chapter":"10","verse":"23","text":"En lu en tiyɛ en yigina fe ra yamani, amasɔtɔ naxan en tuli saxi, na tinxin."},{"book":"Heburune","chapter":"10","verse":"24","text":"En na en ɲɔxɔ lu en bode xɔn ma, en yi en bode rawɛkilɛ xanuntenyaan nun wali faɲi rabaan ma."},{"book":"Heburune","chapter":"10","verse":"25","text":"En nama en mɛ en ma malanne ra alo muxuna ndee darixi a ligɛ kii naxan yi. Koni en na en bode ralimaniya waxatin birin, alo en to Marigina lɔxɔn toon masoɛ."},{"book":"Heburune","chapter":"10","verse":"26","text":"En yelin xanbini ɲɔndin kolonna sɔtɛ, xa en na a rakeli a ma, en lu yulubin ligɛ, saraxa mi fa en yii sɔnɔn yulubin mafelu feen na,"},{"book":"Heburune","chapter":"10","verse":"27","text":"fɔ kiti famatɔɔn nun tɛɛ gbeen gaxuna naxan Ala matandi muxune halagima."},{"book":"Heburune","chapter":"10","verse":"28","text":"Ala sariyan naxan so Musa yii, naxan yo na yi na kala, na kanna yi faxama kininkinintareyaan nin, xa muxu keden hanma firin bata sereyaan ba.10.28 A mato Sariyane 19.15 kui."},{"book":"Heburune","chapter":"10","verse":"29","text":"Awa, na kanna mi saranɲɛ a kɛwanle ra ba, naxan na Alaa Dii Xɛmɛna fe rayelefu, hanma naxan na Alaa layirin xidi wunla rafɛya naxan a sariɲanma, hanma naxan na Ala hinantenna Nii Sariɲanxin nasɔtɔ?"},{"book":"Heburune","chapter":"10","verse":"30","text":"Bayo en tan a kolon naxan a falaxi, a naxa, “N tan nan gbeeɲɔxɔ tiin na, n tan nan donle saranma e yatɛne ra.” E nun mɔn, a naxa, “Marigina a yamaan makitima nɛn.10.30 Sariyane 32.35-36”"},{"book":"Heburune","chapter":"10","verse":"31","text":"Gbalon na a ra xa muxun bira habadan Ala ra."},{"book":"Heburune","chapter":"10","verse":"32","text":"Na lɔxɔ singene fe xa rabira ɛ ma, ɛ Alaa kɛnɛnna sɔtɔ waxatin naxan yi. Ɛ tunnafan nɛn yɛngɛ xɔdɛxɛn nun tɔrɔyani na waxatini."},{"book":"Heburune","chapter":"10","verse":"33","text":"E yi ɛ konbima yamaan yɛtagi waxatina nde yi, e ɛ tɔrɔ. Waxati gbɛtɛ, naxanye na fe sifan sɔtɔ, ɛ kafu nɛn ne ma."},{"book":"Heburune","chapter":"10","verse":"34","text":"Ɛ yi kininkinin kasorasane ma, ɛ yi tin sɛwani muxune yi ɛ yii seene tongo, bayo ɛ yi a kolon fa fala ɛ yii se fisamantenne ramaraxi habadan."},{"book":"Heburune","chapter":"10","verse":"35","text":"Nayi, ɛ xaxili ragidixi naxan ma, ɛ nama na rabeɲin, bayo a findima nɛn kɔntɔn gbeen na ɛ xa."},{"book":"Heburune","chapter":"10","verse":"36","text":"Ɛ makoon tunnafanna ma, alogo ɛ na Ala sagoon liga, a ɛ tuli sa naxan na, ɛ yi na sɔtɔ."},{"book":"Heburune","chapter":"10","verse":"37","text":"Amasɔtɔ Kitabuna a falaxi kii naxan yi, a naxa,"},{"book":"Heburune","chapter":"10","verse":"38","text":"Koni n ma tinxin muxun nii rakisin sɔtɔma nɛn"},{"book":"Heburune","chapter":"10","verse":"39","text":"En tan mi xɛtɛma en xanbi ra, en yi halagi, koni en luma dɛnkɛlɛyani nɛn, en niin yi kisi."}]}