{"data":[{"book":"Qolasiyasen","chapter":"2","verse":"1","text":"Inte gishshane Lodoqiyan dizaytane hessathoka tana ba ayfera beyi erontta asa wursos ta ay mala baaxetizakone inte erana mala ta koyayss."},{"book":"Qolasiyasen","chapter":"2","verse":"2","text":"Qasseka istta wozinay minnana malane istti siiqotethan issay issara oykistana mala kumeth gididayssa yuushi qoppi ero dureteth demmidi Xoossa xuura gidida kiristoosa istti erana mala ta dafistayss."},{"book":"Qolasiyasen","chapter":"2","verse":"3","text":"Qotan diza cinccatethine eratetha haaroy wurikka bettizay kiristoosa achchanko."},{"book":"Qolasiyasen","chapter":"2","verse":"4","text":"Oonika intena duunan mal7eththon balethontta mala ta intes yootayss."},{"book":"Qolasiyasen","chapter":"2","verse":"5","text":"Ta intefe asho ayine haaka diikoka ayanan intenara issife dayss. Inte wogara dizayssane inte kiristoosa lo7eth ammanizayssa beyada daro ta ufa7istayss."},{"book":"Qolasiyasen","chapter":"2","verse":"6","text":"Hessa gishshi inte Goda Yesus kiristoosa ammanida mala izan deyite."},{"book":"Qolasiyasen","chapter":"2","verse":"7","text":"Inte izan toketidine keexxetidi inte tamarida mala ammanon minni daro tiripa galata izas shiishishe diite."},{"book":"Qolasiyasen","chapter":"2","verse":"8","text":"Kiristoosan xaphidazi gidontta asa woganine go7ay baynida ha alameza laafa wogan eqqida asa eratethanine coo mela baletho hasa7an intena oonikka di7ontta mala naagetite."},{"book":"Qolasiyasen","chapter":"2","verse":"9","text":"Gaasoyka kumetha Xoossateth iza asatethan dees."},{"book":"Qolasiyasen","chapter":"2","verse":"10","text":"Inteka haarizaytasine Godata wursos hu7e gidida kiristoosan kumeth gidite."},{"book":"Qolasiyasen","chapter":"2","verse":"11","text":"Inte izan qaxxaretidista. Hess he qaxxarazika asho amale diganas kiristoosan handayssa attin asa kushen hanibeyna."},{"book":"Qolasiyasen","chapter":"2","verse":"12","text":"Xiniqatan izara issife moogetidista. Iza hayqope denththida Xoossa woliqan ammanidi qasseka izara issife dendidista."},{"book":"Qolasiyasen","chapter":"2","verse":"13","text":"Inte kase inte mooronine inte asho nagara hanotetha intefe digontta aggida gishshi hayiqidaytako shin Xoossi intena kiristoosa baggara pathides. Inte nagaraka wurs atto gides."},{"book":"Qolasiyasen","chapter":"2","verse":"14","text":"Kase nuna mootishene nunara eqetishe diza Muse wogan acco mootos xaafetidayssa qucci diggides. Masqale bolla torigidi nu bollafe diggides."},{"book":"Qolasiyasen","chapter":"2","verse":"15","text":"Halaqatane godatizayta godateth isttafe wothi ekkidine masqale bolla hayqidi xooni dendidi di7etidayta qonccen yuush bessides."},{"book":"Qolasiyasen","chapter":"2","verse":"16","text":"Hessa gishshi muusan woykko ushan ba7ale bonchon woykko agina xeeronine sambata gallas boncho gishshi inte bolla oonikka piridofo."},{"book":"Qolasiyasen","chapter":"2","verse":"17","text":"Heyti wurikka buro yaana hanotane eeshota gidishin waana asatethay gidiko kiristoosako."},{"book":"Qolasiyasen","chapter":"2","verse":"18","text":"Bessontte ashiketethine kiitanchatas goyno dosiza asi oonka intena dhuphidi mela ashontta mala naagetite. Hessa mala asi ba beyida agumos wogay baynda bena nashishe hada asho qofan kumidi otorettes."},{"book":"Qolasiyasen","chapter":"2","verse":"19","text":"Hessa mala asas hu7e gidida kiristoosara ayko gaytotethika deena. Kumetha asateth shayanine xaphon gath oythethi dichchiza hu7ey kiristoosako. Xooss kiristoosa asatetha kumeth dichchizay hessa malanko."},{"book":"Qolasiyasen","chapter":"2","verse":"20","text":"Hayssa ha alameza wogas inte kiristoosara hayqidayta gidiko histin ha7i aazazi izas haaretetii?"},{"book":"Qolasiyasen","chapter":"2","verse":"21","text":"Oykofa, baadha beyopa, bochchofa gizayta mala"},{"book":"Qolasiyasen","chapter":"2","verse":"22","text":"Hayti wuri asa azazonine asa timirtten wodhdhida wogata gidida gishshi oothetidape guye coo dhayanas deetes."},{"book":"Qolasiyasen","chapter":"2","verse":"23","text":"Ha azazoti berika beepe medhdhi ekkida goyno qofay coo bessontta ashiketethine ba asateth naaqi oykethan isttas tumu erateth dizayta milatetes. Gido attin asho amoteth shiishi oykiza woliqay isttas baawa."}]}