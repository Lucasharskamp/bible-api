{"data":[{"book":"Luk","chapter":"4","verse":"1","text":"Jisọs, onye jupụtara na Mmụọ Nsọ, sitere na Jọdan lọta. Mmụọ nsọ duuru ya baa nʼọzara."},{"book":"Luk","chapter":"4","verse":"2","text":"Ebe ahụ ka ekwensu nwara ya ọnwụnwa iri ụbọchị anọ. Nʼụbọchị ndị ahụ niile o righị nri ọbụla. Nʼikpeazụ agụụ gụrụ ya."},{"book":"Luk","chapter":"4","verse":"3","text":"Ekwensu sịrị ya, “Ọ bụrụ na ị bụ Ọkpara Chineke, gwa nkume a ka ọ ghọọ achịcha.”"},{"book":"Luk","chapter":"4","verse":"4","text":"Jisọs zara ya sị, “E dere ya, ‘Ọ bụghị naanị site na achịcha ka mmadụ ga-eji dị ndụ.’4:4 Dit 8:3 ”"},{"book":"Luk","chapter":"4","verse":"5","text":"Ekwensu duuru ya rigoo nʼebe dị elu, gosi ya alaeze niile nke ụwa, nʼotu ntabi anya."},{"book":"Luk","chapter":"4","verse":"6","text":"Ọ gwara ya sị, “M ga-enye gị ikike niile ndị a na ebube ha. Ọ bụ m ka e nyere ha, e nwere m ike inye ha onye ọbụla m chọrọ inye ha."},{"book":"Luk","chapter":"4","verse":"7","text":"Ya mere, ọ bụrụ na ị kpọọ isiala nye m, ha ga-abụ nke gị.”"},{"book":"Luk","chapter":"4","verse":"8","text":"Jisọs zara ya sị, “E deela ya: ‘Ị ga-akpọ isiala nye Onyenwe anyị Chineke gị, naanị ya ka ị ga-efekwa.’4:8 Dit 6:13 ”"},{"book":"Luk","chapter":"4","verse":"9","text":"Ekwensu duuru ya gaa Jerusalem, mee ka o guzo nʼebe dịkarịsịrị elu nke ụlọnsọ ukwu ahụ. Ọ sịrị ya, “Ọ bụrụ na ị bụ Ọkpara Chineke, si nʼebe a tụda onwe gị nʼala."},{"book":"Luk","chapter":"4","verse":"10","text":"Nʼihi na e dere ya,"},{"book":"Luk","chapter":"4","verse":"11","text":"ha ga-ebuli gị elu nʼaka ha,"},{"book":"Luk","chapter":"4","verse":"12","text":"Jisọs zara ya sị, “E kwuola ya, Anwala Onyenwe anyị Chineke gị ọnwụnwa.4:12 Dit 6:16 ”"},{"book":"Luk","chapter":"4","verse":"13","text":"Mgbe ekwensu nwasịrị ya ọnwụnwa ndị a niile, ọ hapụrụ ya ruo mgbe ohere ọzọ dapụtara."},{"book":"Luk","chapter":"4","verse":"14","text":"Jisọs lọghachiri na Galili nʼike nke Mmụọ Nsọ. Akụkọ banyere ya gbasara ruo akụkụ obodo niile."},{"book":"Luk","chapter":"4","verse":"15","text":"O ziri ihe nʼọtụtụ ụlọ ekpere ha, mmadụ niile na-etokwa ya."},{"book":"Luk","chapter":"4","verse":"16","text":"Mgbe o rutere Nazaret ebe ọ nọrọ too, nʼụbọchị izuike, ọ gara nʼụlọ ekpere dị ka ọ dị mbụ eme. O guzoro ọtọ ịgụ akwụkwọ nsọ."},{"book":"Luk","chapter":"4","verse":"17","text":"E nyere ya akwụkwọ nke onye amụma Aịzaya dere. O meghere ya chọta ebe e dere sị,"},{"book":"Luk","chapter":"4","verse":"18","text":"“Mmụọ nke Onyenwe anyị dị nʼahụ m,"},{"book":"Luk","chapter":"4","verse":"19","text":"Aịz 61:1,2"},{"book":"Luk","chapter":"4","verse":"20","text":"O mechiri akwụkwọ ahụ nyeghachi ya onye ahụ na-eje ozi, nọdụ ala. Ndị mmadụ niile nọ nʼụlọ nzukọ ahụ legidere ya nnọọ anya."},{"book":"Luk","chapter":"4","verse":"21","text":"Ma o bidoro ịgwa ha sị, “Taa ka ihe ndị a e dere nʼakwụkwọ nsọ a mezuru na ntị unu.”"},{"book":"Luk","chapter":"4","verse":"22","text":"Mmadụ niile kwuru okwu ọma banyere ya nʼihi okwu amara niile si ya nʼọnụ pụta nke mere na ha jụrịtara onwe ha sị, “Onye a, ọ bụghị nwa nwoke Josef?”"},{"book":"Luk","chapter":"4","verse":"23","text":"Ọ sịrị ha, “Nʼezie, amaara m na unu ga-atụrụ m ilu a: ‘Dibịa, gwọọ onwe gị!’ Sikwa m, ‘Ihe ndị ahụ niile anyị nụrụ ị na-eme na Kapanọm mee ha nʼebe a bụ obodo gị.’ ”"},{"book":"Luk","chapter":"4","verse":"24","text":"Ọ gara nʼihu sị, “Ma ị gwa unu eziokwu, o nweghị onye amụma ọbụla a na-anabata nke ọma nʼobodo a mụrụ ya."},{"book":"Luk","chapter":"4","verse":"25","text":"Nʼezie, chetakwanụ na e nwere ọtụtụ ụmụ nwanyị di ha nwụrụ anwụ nʼoge Ịlaịja onye amụma. Nʼoge oke ụnwụ dara nʼala ahụ dum, mgbe e mechiri eluigwe na mmiri ezoghị nʼala Izrel afọ atọ na ọnwa isii."},{"book":"Luk","chapter":"4","verse":"26","text":"Ma e zigaghị Ịlaịja ka o jekwuru onye ọbụla nʼime ha karịakwa nwanyị di ya nwụrụ anwụ nʼobodo Zarefat nʼakụkụ Saịdọn."},{"book":"Luk","chapter":"4","verse":"27","text":"Nʼoge Ịlaisha onye amụma, e nwere ọtụtụ ndị ekpenta nʼala Izrel, ma o nweghị onye e mere ka ọ dị ọcha nʼetiti ha karịakwa Neeman onye Siria.”"},{"book":"Luk","chapter":"4","verse":"28","text":"Mgbe ndị nọ nʼụlọ ekpere ahụ nụrụ nke a, iwe were ha nke ukwuu."},{"book":"Luk","chapter":"4","verse":"29","text":"Ha biliri, kwapụ ya site nʼobodo ahụ, dọkpụrụ ya gaa nʼelu ugwu nke e wukwasịrị obodo ahụ ka ha nwee ike tụpụ ya site nʼugwu ahụ."},{"book":"Luk","chapter":"4","verse":"30","text":"Ma o sitere nʼetiti igwe mmadụ ahụ pụọ, gawara onwe ya."},{"book":"Luk","chapter":"4","verse":"31","text":"O sitere nʼebe ahụ gaa Kapanọm, obodo dịkwa na Galili. Nʼụbọchị izuike, o bidoro izi ha ihe."},{"book":"Luk","chapter":"4","verse":"32","text":"Ozizi ya juru ha anya, nʼihi na okwu ya nwere ikike."},{"book":"Luk","chapter":"4","verse":"33","text":"Otu nwoke nọ nʼime ụlọ ekpere ahụ, onye mmụọ na-adịghị ọcha bi nʼime ya. O tiri mkpu nʼoke olu,"},{"book":"Luk","chapter":"4","verse":"34","text":"“Hapụ anyị! Gịnị ka ị na-achọ nʼebe anyị nọ, gị, Jisọs onye Nazaret? Ị bịara ka ị laa anyị nʼiyi? Ama m onye ị bụ, Onye Nsọ nke Chineke!”"},{"book":"Luk","chapter":"4","verse":"35","text":"Jisọs baara ya mba sị, “Nọrọ jii! Si nʼime ya pụta.” Mgbe ahụ mmụọ ọjọọ ahụ tụdara ya nʼala nʼihu ha niile, o sikwa nʼime ya pụọ ma o merụghị ya ahụ."},{"book":"Luk","chapter":"4","verse":"36","text":"Ihe ndị a juru ha niile anya, ha jụrịtara ibe ha sị, “Gịnị bụ ozizi nke a? O ji ịchị isi na ike na-enye mmụọ na-adịghị ọcha ndị a iwu, ha na-apụtakwa!”"},{"book":"Luk","chapter":"4","verse":"37","text":"Akụkọ banyere ya gbasara jeruo obodo niile dị ebe ahụ gburugburu."},{"book":"Luk","chapter":"4","verse":"38","text":"Mgbe ọ hapụrụ ụlọ ekpere ahụ gaa nʼụlọ Saimọn. Nne nwunye Saimọn nwere ahụ ọkụ, ha rịọrọ ya ka o nyere ya aka."},{"book":"Luk","chapter":"4","verse":"39","text":"O guzoro nʼihu ya, ma baara ahụ ọkụ ahụ mba, ọ hapụrụ ya nʼotu ntabi anya ahụ. O bilikwara lee ha ọbịa."},{"book":"Luk","chapter":"4","verse":"40","text":"Mgbe anyanwụ na-ada, ọtụtụ ndị nwere ndị na-arịa ọrịa dị iche iche kpọọrọ ha bịakwute Jisọs. O bikwasịrị ha niile aka nʼotu nʼotu, gwọọ ha."},{"book":"Luk","chapter":"4","verse":"41","text":"Mmụọ ọjọọ dị iche iche si nʼime ọtụtụ mmadụ pụta na-eti mkpu na-asị, “Ị bụ Ọkpara Chineke.” Ma ọ baara ha mba, o kweghị ka ha kwuo okwu, nʼihi na ha matara na ọ bụ Kraịst."},{"book":"Luk","chapter":"4","verse":"42","text":"Mgbe chi bọrọ, ọ pụrụ gaa ebe naanị ya nọ. Ndị mmadụ nọ na-achọgharị ya; mgbe ha bịaruru ebe ọ nọ, ha gbalịsịrị ike ime ka ọ ghara ịhapụ ha."},{"book":"Luk","chapter":"4","verse":"43","text":"Ma ọ sịrị ha, “Aghaghị m ikwusa oziọma alaeze Chineke nʼobodo ndị ọzọ, nʼihi na ọ bụ nʼihi ya ka e zitere m.”"},{"book":"Luk","chapter":"4","verse":"44","text":"Ọ gara nʼihu na-ekwusa oziọma nʼụlọ ekpere niile dị na Judịa."}]}