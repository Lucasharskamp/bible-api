{"data":[{"book":"متی","chapter":"1","verse":"1","text":"این است شجره‌نامۀ عیسی مسیح، پسر داوود، پسر ابراهیم."},{"book":"متی","chapter":"1","verse":"2","text":"ابراهیم پدر اسحاق بود، و اسحاق پدر یعقوب، و یعقوب پدر یهودا و برادران او."},{"book":"متی","chapter":"1","verse":"3","text":"یهودا پدر فارص و زارح بود (مادرشان تامار نام داشت)، فارص پدر حصرون بود، و حصرون پدر رام."},{"book":"متی","chapter":"1","verse":"4","text":"رام پدر عمیناداب، عمیناداب پدر نحشون، و نحشون پدر سلمون بود."},{"book":"متی","chapter":"1","verse":"5","text":"سلمون پدر بوعز بود (که مادرش راحاب بود)، بوعز پدر عوبید (که مادرش روت نام داشت)، و عوبید پدر یَسَی بود."},{"book":"متی","chapter":"1","verse":"6","text":"یَسَی پدر داوودِ پادشاه بود و داوود پدر سلیمان (که مادرش قبلاً زن اوریا بود)."},{"book":"متی","chapter":"1","verse":"7","text":"سلیمان پدر رحبعام بود، و رحبعام پدر ابیا، و ابیا پدر آسا بود."},{"book":"متی","chapter":"1","verse":"8","text":"آسا پدر یهوشافاط بود، یهوشافاط پدر یورام، و یورام پدر عُزیا بود."},{"book":"متی","chapter":"1","verse":"9","text":"عزیا پدر یوتام، یوتام پدر آحاز، و آحاز پدر حِزِقیا بود."},{"book":"متی","chapter":"1","verse":"10","text":"حِزِقیا پدر مَنَسّی، منسی پدر آمون، و آمون پدر یوشیا بود."},{"book":"متی","chapter":"1","verse":"11","text":"یوشیا پدر یکنیا و برادران او بود که در زمان تبعید بنی‌اسرائیل به بابِل، به دنیا آمدند."},{"book":"متی","chapter":"1","verse":"12","text":"بعد از تبعید به بابِل:"},{"book":"متی","chapter":"1","verse":"13","text":"زروبابِل پدر اَبی‌هود بود، ابی‌هود پدر ایلیاقیم، و ایلیاقیم پدر عازور."},{"book":"متی","chapter":"1","verse":"14","text":"عازور پدر صادوق، صادوق پدر یاکین، و یاکین پدر ایلی‌هود بود."},{"book":"متی","chapter":"1","verse":"15","text":"ایلی‌هود پدر اِلِعازار، العازار پدر متّان، و متّان پدر یعقوب بود."},{"book":"متی","chapter":"1","verse":"16","text":"یعقوب پدر یوسف، و یوسف نیز شوهر مریم بود. از مریم، عیسی، که لقبش مسیح بود، به دنیا آمد."},{"book":"متی","chapter":"1","verse":"17","text":"به این ترتیب، همۀ آنانی که نامشان در بالا برده شد، از ابراهیم تا داوود، چهارده نسل، و از داوود تا زمان تبعید یهودیان به بابِل، چهارده نسل، و از زمان تبعید تا زمان مسیح نیز چهارده نسل بودند."},{"book":"متی","chapter":"1","verse":"18","text":"واقعهٔ ولادت عیسی، آن مسیح موعود، چنین بود: مریم، مادر عیسی، نامزد یوسف بود. اما پیش از آنکه ازدواج کنند، معلوم شد که مریم به‌واسطهٔ روح‌القدس آبستن شده است."},{"book":"متی","chapter":"1","verse":"19","text":"یوسف، شوهر او، مرد نیک و خداشناسی بود و نمی‌خواست او را در نظر همگان رسوا سازد، پس تصمیم گرفت بی‌سر و صدا از او جدا شود."},{"book":"متی","chapter":"1","verse":"20","text":"او غرق در چنین افکاری بود که فرشته‌ای از جانب خداوند در خواب بر او ظاهر شد و به او گفت: «یوسف، ای پسر داوود، از ازدواج با مریم هراسان مباش، زیرا کودکی که در رَحِم اوست از روح‌القدس است."},{"book":"متی","chapter":"1","verse":"21","text":"او پسری به دنیا خواهد آورد، و تو باید نامش را عیسی بگذاری، چرا که او قوم خود را از گناهانشان نجات خواهد بخشید.»"},{"book":"متی","chapter":"1","verse":"22","text":"تمام اینها اتفاق افتاد تا آنچه خداوند به‌واسطۀ نبی خود فرموده بود، جامۀ عمل بپوشد که:"},{"book":"متی","chapter":"1","verse":"23","text":"«دختری باکره آبستن شده، پسری به دنیا خواهد آورد، و او را عمانوئیل خواهند خواند.»1‏:23 اشعیا ۷‏:۱۴. (عمانوئیل به زبان عبری به معنی «خدا با ما» است.)"},{"book":"متی","chapter":"1","verse":"24","text":"چون یوسف بیدار شد، طبق دستور فرشتۀ خداوند عمل کرد و مریم را به خانه‌اش آورد تا همسر او باشد؛"},{"book":"متی","chapter":"1","verse":"25","text":"اما با او همبستر نشد تا او پسرش را به دنیا آورد؛ و یوسف او را «عیسی» نام نهاد."}]}