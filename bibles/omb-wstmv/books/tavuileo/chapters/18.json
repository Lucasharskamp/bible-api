{"data":[{"book":"Tavui Leo","chapter":"18","verse":"1","text":"Huqe mo vosangie lawe Ebraham kakarani lobei gai lalawua bulei Mamre, tavohe nge mo toga lo matai turegi nona siusiu lolo livugei reni."},{"book":"Tavui Leo","chapter":"18","verse":"2","text":"Me i Ebraham mo lalangau mo lehi na tangaloi gaitolu ram labe kakarani lobena.18.2 Tangaloi gaitolu gategale deni re i Huqe Mauri nge i Ebraham hi leote hogosie. Tavohe mo lehire, mo maraga dena nona siusiu mo toa siseri vena laire me mo huduhudu hivo lo tano lawera."},{"book":"Tavui Leo","chapter":"18","verse":"3","text":"Siu i Ebraham mo veve vena, “Tareve nau haqe vena gu leo gareagi eu, nongu ratahigi, ko mese dige liu na nom tangaloi tabanagi."},{"book":"Tavui Leo","chapter":"18","verse":"4","text":"Nan lai na wai biti, me nein solo na garu miu me nein manga lo vavai gei hi."},{"book":"Tavui Leo","chapter":"18","verse":"5","text":"Nan lai na hinaga nen gani, huri vin ture bimbi gimiu lo turegi miu huri nei dadari lobei nom tangaloi tabanagi.” Ngere ram duvi, “Garea liu, go vai mwere hi gom veve.”"},{"book":"Tavui Leo","chapter":"18","verse":"6","text":"Me i Ebraham mo vano siseri lobei Sera lolo nona siusiu. Mo veve vena, “Siseri, lai na vulaoa gete gaitolu gom qihie gom qui na bereti.”"},{"book":"Tavui Leo","chapter":"18","verse":"7","text":"Siu mo toa vano lo arai bulana kankarue, mo vilegi nire me mo lai na natui bulugi damoe mo bete lawe na nona tangaloi tabanagi, nge mo vai siseri mo vai raraie."},{"book":"Tavui Leo","chapter":"18","verse":"8","text":"Siu a hinaga mo manoga, nge mo lai na woro mena rui mena bigigi, nge mo walie lawe ngaraha gaitolu, mo tau na hinaga hi vuine lawera. Siu ngere ram gani, nge mo labe lobe ra lo vavai gai."},{"book":"Tavui Leo","chapter":"18","verse":"9","text":"Ram huie, “?Gaihoramu Sera nge logo?” Nge mo duvi, “Nge vano, lolo siusiu.”"},{"book":"Tavui Leo","chapter":"18","verse":"10","text":"Siu HUQE Mauri mo veve, “Nain tudori lobe mu mwere hingaha lo higao taligu, me Sera tubui lo valemu vin bamba na mwera.” Siserigi hi i Sera mo rorongtagi lo matai turegi siusiu lo tagure."},{"book":"Tavui Leo","chapter":"18","verse":"11","text":"Ebraham tona Sera ru sesea lawuagi me i Sera uliu na higaoi bamba maresu."},{"book":"Tavui Leo","chapter":"18","verse":"12","text":"I Sera mo manamana gahea me mo ladoladogi, “?Neu nau tubui lawuagi me i tamai netuku u sesea lawuagi, siu neu nain rongarea huri ve nain vuragi na tanqalugu taligu?”"},{"book":"Tavui Leo","chapter":"18","verse":"13","text":"Siu Huqe mo veve lawe Ebraham, “Huri havagi i Sera mo mana me move, ‘?Neu hurive nain bamba na maresu, siserigi ngaha nau sesea?’"},{"book":"Tavui Leo","chapter":"18","verse":"14","text":"Neu i Huqe. ?Havagi hi u siaga lawuagi me eu? Nain tudori lobe mu lo taro mwere hingaha lo higao taligu me i Sera vin bamba na maresu mwera.”"},{"book":"Tavui Leo","chapter":"18","verse":"15","text":"Sera mo matagu, me mo kali mo veve vena, “Nai mana tea,” nge i Huqe mo veve vena, “Io gu keli, nigo gu mana.”"}]}