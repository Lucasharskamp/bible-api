{"data":[{"book":"سەرژمێری","chapter":"19","verse":"1","text":"یەزدان بە موسا و هارونی فەرموو:"},{"book":"سەرژمێری","chapter":"19","verse":"2","text":"«ئەمە فەرزی فێرکردنەکەیە کە یەزدان فەرمانی پێ کردووە و دەفەرموێت، بە نەوەی ئیسرائیل بڵێ با نوێنگینێکی19‏:2 نوێنگین: بە گوێرەکە مێینەیەک دەگوترێت کاتێک کە لە شیر دەبڕدرێتەوە، کە تەمەنی لە یەک ساڵ تێبپەڕێنێ.‏ سووری ساغت بۆ بهێنن کە کەموکوڕی تێدا نەبێت و نیری19‏:2 نیر: دارێکە دەخرێتە سەر شانی گا یان ڕەشەوڵاخ بۆ ڕاکێشانی عەرەبانە یان ئامێری جووت. نەخرابێتە سەر."},{"book":"سەرژمێری","chapter":"19","verse":"3","text":"بدرێتە ئەلعازاری کاهین و دەبردرێتە دەرەوەی ئۆردوگا و لەبەردەمی سەردەبڕدرێت."},{"book":"سەرژمێری","chapter":"19","verse":"4","text":"ئەلعازاری کاهینیش بە پەنجەی لە خوێنەکەی دەبات و بەرەو ڕووی چادری چاوپێکەوتن حەوت جار دەیپرژێنێت."},{"book":"سەرژمێری","chapter":"19","verse":"5","text":"نوێنگینەکەش لەبەرچاوی دەسووتێنرێت، پێستی و گۆشتی و خوێنی و ڕیخۆڵەکەی دەسووتێنرێت."},{"book":"سەرژمێری","chapter":"19","verse":"6","text":"کاهینیش پارچە دارێکی ئورز و بەنی سووری ئاڵ و زوفا دەبات و هەڵیاندەداتە ناو ئاگری نوێنگینەکە."},{"book":"سەرژمێری","chapter":"19","verse":"7","text":"ئینجا کاهین جلەکانی دەشوات و خۆی بە ئاو دەشوات و لەدوای ئەوە دێتە ناو ئۆردوگاکەوە، هەتا ئێوارەش گڵاو دەبێت."},{"book":"سەرژمێری","chapter":"19","verse":"8","text":"ئەوەش کە سووتاندی جلەکانی بە ئاو دەشوات و خۆی بە ئاو دەشوات و هەتا ئێوارەش گڵاو دەبێت."},{"book":"سەرژمێری","chapter":"19","verse":"9","text":"«پیاوێکی پاکیش خۆڵەمێشی نوێنگینەکە کۆدەکاتەوە و لە دەرەوەی ئۆردوگاکە لە شوێنێکی پاک بەپێی ڕێوڕەسم دایدەنێت. پێویستە کۆمەڵی نەوەی ئیسرائیل بیپارێزن و بۆ ئاوی پاککردنەوە بەکاریبهێنن؛ بۆ پاکبوونەوە لە گوناه."},{"book":"سەرژمێری","chapter":"19","verse":"10","text":"ئەوەی خۆڵەمێشی نوێنگینەکەشی کۆکردەوە جلەکانی دەشوات و هەتا ئێوارە گڵاو دەبێت، جا بۆ نەوەی ئیسرائیل و ئەو نامۆیەش کە لەنێویانە، دەبێت بە فەرزێکی هەتاهەتایی."},{"book":"سەرژمێری","chapter":"19","verse":"11","text":"«ئەوەی دەست لە لاشەی کەسێکی مردوو بدات ئەوا حەوت ڕۆژ گڵاو دەبێت."},{"book":"سەرژمێری","chapter":"19","verse":"12","text":"پێویستە لە ڕۆژی سێیەمدا خۆی پێ پاک بکاتەوە19‏:12 پێ پاک بکاتەوە: واتا بە ئاوی پاککردنەوە، بڕوانە ئایەتی 9.‏ و لە ڕۆژی حەوتەم پاک دەبێت، بەڵام ئەگەر لە ڕۆژی سێیەمدا خۆی پاک نەکاتەوە ئەوا لە ڕۆژی حەوتەم پاک نابێت."},{"book":"سەرژمێری","chapter":"19","verse":"13","text":"هەرکەسێک دەست لە لاشەی کەسێکی مردوو بدات و خۆی پاک نەکاتەوە ئەوا چادری پەرستنی یەزدان گڵاو دەکات، ئەو کەسە لە ئیسرائیل دادەبڕدرێت، چونکە ئاوی پاککردنەوەی بەسەردا نەپرژێنراوە و گڵاوە، گڵاوییەکەی هێشتا تێدا ماوە."},{"book":"سەرژمێری","chapter":"19","verse":"14","text":"«ئەمە فێرکردنەکەیە، ئەگەر کەسێک لەناو چادرێکدا مرد ئەوا هەر یەکێک بێتە ناو چادرەکە و هەموو ئەوانەی لەناو چادرەکە بوون حەوت ڕۆژ گڵاو دەبن،"},{"book":"سەرژمێری","chapter":"19","verse":"15","text":"هەموو دەفرێکی19‏:15 جام یان دەوری بۆ پێداویستی خواردن.‏ کراوەش کە بە باشی سەری دانەخرابێت ئەوا گڵاوە."},{"book":"سەرژمێری","chapter":"19","verse":"16","text":"«هەرکەسێک لە دەشتودەر دەست لە کوژراوێکی بە شمشێر یان مردووێک یان ئێسکی مرۆڤێک یان گۆڕێک بدات، ئەوا حەوت ڕۆژ گڵاو دەبێت."},{"book":"سەرژمێری","chapter":"19","verse":"17","text":"«جا بۆ گڵاو لە خۆڵەمێشی ئاگری قوربانی پاکبوونەوە دەبەن و لە گۆزەیەکدا ئاوێکی سازگاری بەسەردا دەکەن."},{"book":"سەرژمێری","chapter":"19","verse":"18","text":"پیاوێکی پاکیش بەپێی ڕێوڕەسم زوفایەک دەبات و نوقومی ناو ئاوەکەی دەکات و بەسەر چادر و هەموو شتومەکەکانیدا دەپرژێنێت، بەسەر ئەو کەسانەشدا دەپرژێنێت کە لەوێ بوون، هەروەها ئەوەش کە دەستی لە ئێسک یان کوژراو یان مردوو یان گۆڕ داوە."},{"book":"سەرژمێری","chapter":"19","verse":"19","text":"کەسە پاکەکەش لە ڕۆژی سێیەم و ڕۆژی حەوتەم ئاوەکە بەسەر کەسە گڵاوەکەدا دەپرژێنێت، لە ڕۆژی حەوتەم پاکی دەکاتەوە. ئەویش جلەکانی دەشوات و خۆی بە ئاو دەشوات و بۆ ئێوارە پاک دەبێت."},{"book":"سەرژمێری","chapter":"19","verse":"20","text":"بەڵام ئەو کەسەی گڵاو دەبێت و خۆی پاک ناکاتەوە، ئەوا ئەو گیانە لەنێو کۆمەڵدا دادەبڕدرێت، چونکە پیرۆزگای یەزدانی گڵاو کردووە، ئاوی پاککردنەوەی بەسەردا نەپرژێنراوە، گڵاوە."},{"book":"سەرژمێری","chapter":"19","verse":"21","text":"جا بۆیان دەبێتە فەرزێکی هەتاهەتایی."},{"book":"سەرژمێری","chapter":"19","verse":"22","text":"هەرچییەک ئەو گڵاوە دەستی لێ بدات گڵاو دەبێت و ئەو کەسەش کە دەستی لێ بدات هەتا ئێوارە گڵاو دەبێت.»"}]}