{"data":[{"book":"Jeremiasza","chapter":"27","verse":"1","text":"Na początku królowania Joakima, syna Jozjasza, króla Judy, doszło to słowo do Jeremiasza od PANA mówiące:"},{"book":"Jeremiasza","chapter":"27","verse":"2","text":"Tak mówi do mnie PAN: Sporządź sobie więzy i jarzma i nałóż je na swoją szyję;"},{"book":"Jeremiasza","chapter":"27","verse":"3","text":"Potem poślij je do króla Edomu, do króla Moabu, do króla Ammonitów, do króla Tyru i do króla Sydonu przez posłańców, którzy przyjdą do Jerozolimy, do Sedekiasza, króla Judy;"},{"book":"Jeremiasza","chapter":"27","verse":"4","text":"I rozkaż im, aby swym panom powiedzieli: Tak mówi PAN zastępów, Bóg Izraela. Tak powiecie swym panom:"},{"book":"Jeremiasza","chapter":"27","verse":"5","text":"Ja uczyniłem ziemię, człowieka i zwierzęta, które są na powierzchni ziemi, swoją wielką mocą i wyciągniętym ramieniem, i daję temu, który w moich oczach ma upodobanie."},{"book":"Jeremiasza","chapter":"27","verse":"6","text":"A teraz dałem te wszystkie ziemie do rąk Nabuchodonozora, króla Babilonu, mego sługi; oddałem mu nawet zwierzęta polne, aby mu służyły."},{"book":"Jeremiasza","chapter":"27","verse":"7","text":"Dlatego będą mu służyły te wszystkie narody, jego synowi i synowi jego syna, aż nadejdzie czas na jego ziemię. Wtedy ujarzmią go liczne narody i wielcy królowie."},{"book":"Jeremiasza","chapter":"27","verse":"8","text":"A ten naród i to królestwo, które nie będzie służyło Nabuchodonozorowi, królowi Babilonu, i które nie podda swego karku pod jarzmo króla Babilonu, taki naród nawiedzę mieczem, głodem i zarazą, mówi PAN, aż wytracę je jego ręką."},{"book":"Jeremiasza","chapter":"27","verse":"9","text":"Dlatego nie słuchajcie swoich proroków, wróżbitów ani tych, co mają sny, ani swoich wróżbiarzy, ani swoich czarowników, którzy wam mówią: Nie będziecie służyć królowi Babilonu."},{"book":"Jeremiasza","chapter":"27","verse":"10","text":"Oni bowiem prorokują wam kłamstwo, aby was oddalić od waszej ziemi, abym was wygnał i abyście poginęli."},{"book":"Jeremiasza","chapter":"27","verse":"11","text":"A naród, który podda swój kark pod jarzmo króla Babilonu i będzie mu służył, ten pozostawię w jego ziemi, mówi PAN, aby ją uprawiał i mieszkał w niej."},{"book":"Jeremiasza","chapter":"27","verse":"12","text":"A do Sedekiasza, króla Judy, powiedziałem zgodnie ze wszystkimi tymi słowami: Poddajcie swoje karki pod jarzmo króla Babilonu i służcie mu i jego ludowi, a będziecie żyć."},{"book":"Jeremiasza","chapter":"27","verse":"13","text":"Czemu macie zginąć, ty i twój lud, od miecza, od głodu i od zarazy, jak mówił PAN o narodzie, który nie chce służyć królowi Babilonu?"},{"book":"Jeremiasza","chapter":"27","verse":"14","text":"Nie słuchajcie więc słów tych proroków, którzy mówią do was: Nie będziecie służyć królowi Babilonu. Oni bowiem prorokują wam kłamstwo."},{"book":"Jeremiasza","chapter":"27","verse":"15","text":"Nie posłałem ich, mówi PAN, a jednak oni prorokują kłamliwie w moje imię, abym was wypędził i abyście zginęli, wy i prorocy, którzy wam prorokują."},{"book":"Jeremiasza","chapter":"27","verse":"16","text":"Także do kapłanów i do całego ludu powiedziałem: Tak mówi PAN: Nie słuchajcie słów swoich proroków, którzy prorokują wam, mówiąc: Oto naczynia domu PANA zostaną już wkrótce przywrócone z Babilonu. Oni bowiem prorokują wam kłamstwo."},{"book":"Jeremiasza","chapter":"27","verse":"17","text":"Nie słuchajcie ich, służcie królowi Babilonu, a będziecie żyć. Czemu to miasto miałoby stać się ruiną?"},{"book":"Jeremiasza","chapter":"27","verse":"18","text":"A jeśli oni są prorokami i jeśli słowo PANA jest u nich, proszę, niech wstawią się u PANA zastępów, aby te naczynia, które pozostały w domu PANA, w domu króla Judy i w Jerozolimie, nie dostały się do Babilonu."},{"book":"Jeremiasza","chapter":"27","verse":"19","text":"Tak bowiem mówi PAN zastępów o tych kolumnach, o morzu, o podstawkach i reszcie naczyń, które pozostały w tym mieście;"},{"book":"Jeremiasza","chapter":"27","verse":"20","text":"Których nie zabrał Nabuchodonozor, król Babilonu, gdy uprowadził do niewoli Jechoniasza, syna Joakima, króla Judy, z Jerozolimy do Babilonu, oraz wszystkich dostojników z Judy i Jerozolimy."},{"book":"Jeremiasza","chapter":"27","verse":"21","text":"Tak mówi PAN zastępów, Bóg Izraela, o tych naczyniach, które pozostały w domu PANA, w domu króla Judy i w Jerozolimie:"},{"book":"Jeremiasza","chapter":"27","verse":"22","text":"Zostaną zawiezione do Babilonu i będą tam aż do dnia, w którym upomnę się o nie, mówi PAN. Wtedy sprowadzę je i przywrócę na to miejsce."}]}