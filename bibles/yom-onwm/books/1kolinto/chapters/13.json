{"data":[{"book":"1 Kolinto","chapter":"13","verse":"1","text":"Enati ndilembo tubi zimbembo zi batu ayi enati ndilembo tubi zimbembo zi zimbasi, vayi enati ndisi ko luzolo, buna ndieka banga tulumbeta13.1 Minsekudi minkaka minyolukila tulumbeta va buangu ki tulumbeta. yinsiku voti simbala13.1 Simbala : kidi siku ki miziki, kidedakani banga zitapu. kintuba biyoko biphamba."},{"book":"1 Kolinto","chapter":"13","verse":"2","text":"Enati dikaba di bikula didi yama, enati mbeki diela di zabila matsueki moso, enati ndilenda baka nzayilu yoso voti mbeki minu kilenda nanguna miongo ayi kumitula va buangu kinkaka, vayi enati ndisi ko luzolo, buna ndidi kaka mutu wuphamba."},{"book":"1 Kolinto","chapter":"13","verse":"3","text":"Enati ndilenda kabula bima biama bioso kuidi minsukami ayi enati ndiekudi nitu ama mu yoko ku mbazu vayi enati ndisi ko luzolo, buna mamoso momo masi mfunu ko."},{"book":"1 Kolinto","chapter":"13","verse":"4","text":"Luzolo luzebi vibidila, lufulukidi mu mamboti. Luzolo luzininanga ko. Luzolo lukukiniemisanga ko ; luisi lunangu ko,"},{"book":"1 Kolinto","chapter":"13","verse":"5","text":"luzolo luvanganga makambulu fuana ko, lutombanga ko mamboti mandi veka, lufueminanga bankaka ko ; luyindudilanga batu mambu mambimbi ko."},{"book":"1 Kolinto","chapter":"13","verse":"6","text":"Luzolo lumonanga khini ko mu mambu makambulu ma busonga vayi lummonangakhini mu mambu ma kiedika."},{"book":"1 Kolinto","chapter":"13","verse":"7","text":"Luzolo lunlemvukilanga mambu moso mambimbi, luzebi wilukila mambu moso ; luntulanga diana mu mambu moso ayi luzebi vibidila mu mambu moso."},{"book":"1 Kolinto","chapter":"13","verse":"8","text":"Luzolo lulendi suka ko. Zimbikudulu ziela suka, dikaba di tuba zimbembo zi phila mu phila diela suka ayi dikaba di nzayilu diela suka."},{"book":"1 Kolinto","chapter":"13","verse":"9","text":"Bila ndambu kaka tuzebi ayi ndambu kaka tueti bikula."},{"book":"1 Kolinto","chapter":"13","verse":"10","text":"Vayi momo mafuana bu mela kuiza, momo madi ma ndambu mela zimbala."},{"book":"1 Kolinto","chapter":"13","verse":"11","text":"Bu ndiba muana lezi, ndiba tubanga banga muana lezi, ndiba yindulanga ayi ndiba banzanga banga muana lezi ; vayi bu ndiyonzuka, ndimama zimbikisa mamo maba yama ma kimuana lezi."},{"book":"1 Kolinto","chapter":"13","verse":"12","text":"Buabu tulembo moni banga bu tuntadilanga mu lumueno ayi tukadimona bu mboti, vayi vadi lumbu tuela mona bumboti. Buabu ndambu kaka nzebi vayi vadi lumbu ndiela zaba bumboti banga phila Nzambi kanzabidi."},{"book":"1 Kolinto","chapter":"13","verse":"13","text":"Mambu matatu manzingilanga : minu, diana ayi luzolo vayi diambu di lutidi mfunu mu mambu mama : Luzolo."}]}