{"data":[{"book":"Leo","chapter":"7","verse":"1","text":"“Tavohe nomu Huqe Mauri vin lei nigo tau lolo tano goi ehu lolona vin vuragi nomu me vin livusi vohogi na buri sinobu sao denigo, vanuara tau Hiti, me ngere tau Gikas, me ngere tau Amoro, me ngere tau Kenan, me ngere tau Beris, me ngere tau Hivi, me ngere tau Jebus. Vanuara buri sinobu gaibitu rau lawua me rau huire denigo."},{"book":"Leo","chapter":"7","verse":"2","text":"Me tavohe nomu Huqe Mauri mo betera lawego, me gom qaragi nire me gom wehi vagamatera doluegi vi rovo. Mese waratau siaga lawera. Mese hagavire."},{"book":"Leo","chapter":"7","verse":"3","text":"Mese lagi meire. Mese bete netumiu vavine lawe neture mwera, sige lai neture vavine lawe netumiu mwera,"},{"book":"Leo","chapter":"7","verse":"4","text":"huri rain dori netumiu den eu rain huri na nora huqe dolue me a meroi Huqe vin gao huri gimiu me vin wehi gimiu siseri."},{"book":"Leo","chapter":"7","verse":"5","text":"Nein vei vahavagi lawera: Vai vurivuri na nora vonda gogona mena vatu gogona, nein tei suri na berui gogona, me nein bule na nora nunui huqe vurogi lolo avi."},{"book":"Leo","chapter":"7","verse":"6","text":"Huri gimiu a tangaloi gogona lo nagoi nomu Huqe Mauri. U leo wahe gimiu den tangaloi doluegi lo nagoi ure siu gimiu hogosie Nie leogareagi gimiu lawuagi dena sinobu doluegi."},{"book":"Leo","chapter":"7","verse":"7","text":"Lo tarogi i Huqe u leo wahe ginde, dai sao tea. Vena liure dena garo lalavasigi lo ure ngaha, garoda u biti lawuagi liu den garora lolo ureure."},{"book":"Leo","chapter":"7","verse":"8","text":"Nge ba Huqe u leogareagi ginde me u hako bibi na nona waratau lawe retubumiu. Nge i Huqe u lei vohogi gimiu gena nona huireana me u vagamwasoi gimiu dena vanuei tangaloi gimiu neu tabana gagarasi lune, ko den muremure noi Vero nora ratahigi tau Ijib."},{"book":"Leo","chapter":"7","verse":"9","text":"Me goin ilo huri ve nomu Huqe Mauri nge i Huqe u garohuri siu nge u hango bibi na nona waratau siaga mena vaigareagi lawera, rau leogareagi me lawe na sinobu teriteri ngere ram tabea ko ram wiribibi na nona leohora."},{"book":"Leo","chapter":"7","verse":"10","text":"Me lawe hine ram leomasie lo nagona nge vin duvire gena vevegiana mena mateana. Nge vin sagaribi tea ve vin duvire gena vevegiana mena mateana."},{"book":"Leo","chapter":"7","verse":"11","text":"Siu, goin leohuri ve goin huri na leohora mena tamwata mena leo vevegi nau bete lawe gimiu bagataha."},{"book":"Leo","chapter":"7","verse":"12","text":"Me tareve nein ronghuri na nona leo vevegi nge mo betea, me nein tabea tamwere, nge vin hango bibi na nona waratau siaga, mena nona vaigarea mwere hinge u waratau lawe retubumiu."},{"book":"Leo","chapter":"7","verse":"13","text":"Nge vin leogareagi gimiu, me vin vei gareagi gimiu, me vin ragasi na tovomiu. Nge vin vei gareagi renetumiu, mena bulemiu rivurivu, mena hinaga, mena waen, mena oele, bulemiu bomboroa, mwere hi u warataugi lawe retubumiu huri ve vin bete lawe gimiu."},{"book":"Leo","chapter":"7","verse":"14","text":"Vin vei gareagi gimiu liu na sinobu doluegi; mwera mena vavine doluegi rain hango maresu. Siu bulemiu bomboroa rain vehuhu."},{"book":"Leo","chapter":"7","verse":"15","text":"Me i Huqe vin leogoro gimiu den segeana doluegi. Nge vin lei vohogi na segeana asi tau Ijib dein gimiu, nge vin betera lawera hine ram leo masi gimiu."},{"book":"Leo","chapter":"7","verse":"16","text":"Nein ue vagamate na tangaloi doluegi nomu Huqe Mauri u betera lawe gimiu. Nein mese hagavire, nein mese tabana nora huqe vurogi, huri ngere rain vuragi vune miu."},{"book":"Leo","chapter":"7","verse":"17","text":"Bataha nein lado lolo domi miu huri ve, ‘Buri sinobu ngere ngaha rau huire dein gimiu. ?Nge ginde da gondora vahavagi?’"},{"book":"Leo","chapter":"7","verse":"18","text":"Goin mese matagu ginire, nein lado na havagi i nomu Huqe Mauri u vei lawe Vero mena tangaloi doluegi tau Ijib."},{"book":"Leo","chapter":"7","verse":"19","text":"Neu leo gen matamiu gineu lalawua me gigilegi, me vaigivui, me lo nona huireana nge mo lai gimiu dena Ijib. A nomu Huqe Mauri vin vei mwere hi lawe na tangaloi gimiu nem matagu ginire siserigi ngaha."},{"book":"Leo","chapter":"7","verse":"20","text":"Me vage nomu Huqe Mauri vin hora na onet lawera vin dadari ngere hi rau mwaso rau hili dei gimiu rain mate doluegi."},{"book":"Leo","chapter":"7","verse":"21","text":"Mese matagu ginire. Nomu Huqe Mauri nge lo livuge miu, me u muremure, u garea ve a tangaloi doluegi rain matagu ginie."},{"book":"Leo","chapter":"7","verse":"22","text":"Nomu Huqe Mauri vin veire rain toa denire rorongogi vin dadari doluegi vi rovo, nein mese livu vohoginire vagategale. Huri tareve nein vei mwere hi, a gangarue turu rain sao rain wehi gimiu."},{"book":"Leo","chapter":"7","verse":"23","text":"Me i nomu Huqe Mauri vin betera lawe gimiu. Vin tulire rain dalodaloga vin dadari vin wehire rain mate doluegi."},{"book":"Leo","chapter":"7","verse":"24","text":"Me nge vin teu na nora ratahigi lo lime miu, me gimiu nein hara vohogi na henara lo ure. A tangaloi vin mese labe lo nago miu nein ue vagamatera vin rovo."},{"book":"Leo","chapter":"7","verse":"25","text":"Nunui nora huqe vurogi nein bule lolo avi, mese vai huri vatu renige mena vatu homu ngere hi ram eno lo nunu me mese lai ginomu nein bulara. Nein leohuri ve vin mese vuragi vune miu. Lo nagoi nomu Huqe Mauri rau esi garagara."},{"book":"Leo","chapter":"7","verse":"26","text":"Me goin mese lai na nunui huqe vurogi ta lolo valemu. Tareve goin vei mwere hi Huqe Mauri vin hara vohogi gimiu vage, ba huri ngehi mo tino huri vai vohogi hogosie. Goin lemasie garagara, ba huri ngere rau esi garagara.”"}]}