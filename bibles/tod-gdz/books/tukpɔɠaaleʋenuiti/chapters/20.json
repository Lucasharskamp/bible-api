{"data":[{"book":"Tukpɔɠaaleʋe Nuiti","chapter":"20","verse":"1","text":"Izilayɛle nuiti kpein ti ʋaani, é zo Dan, é li Ɓeel-Seɓa, eyɛsu Galaade yooi zu, bɛbɛi ɠaalɛɛni ba Ɠɔoɠɔ GALAGI ɠakala eɠɛ nu ɠila nɔ Misepa."},{"book":"Tukpɔɠaaleʋe Nuiti","chapter":"20","verse":"2","text":"Nuɓusɛiti ta-ɠundiɠiiti kpein, ti ga Izilayɛle wolodamaiti, ti ɠɛni GALA ná-nuɓusɛiti ta-maaɓɔgi zu, zunu waaunnaanigɔ (400.000) ɠɛni ná, niiti ti ɠɛni ziɛzu ɠɔɠɔa, boɠa zɔkpɔi ɠɛni ti ya."},{"book":"Tukpɔɠaaleʋe Nuiti","chapter":"20","verse":"3","text":"Ɓɛnzamɛn nuiti ti mɛnini ga Izilayɛle nuiti ti lɛɛni Misepa. Izilayɛle nuiti ti ɠɛni ma: «Ʋelei faa ɲɔi nii ʋaai la, à naa wo lɛɛ gi ma.»"},{"book":"Tukpɔɠaaleʋe Nuiti","chapter":"20","verse":"4","text":"Levi nui nii ti anzai ʋaani, naa ɠɛni ti ma: «Ànzai nii é la ɠɛni vuluni ga zɔiti kɛʋele, gá naa ɠa gi ʋaani Giɓea Ɓɛnzamɛn yooi zu, ga gi ɲi ná."},{"book":"Tukpɔɠaaleʋe Nuiti","chapter":"20","verse":"5","text":"Taaʋeaiti ti laalɛɛni nɔ̀un bu. Kpidii, ti pɛlɛi maalatini, ʋɛ gè ɠɛni ná, ti ɠɛ ti pàa. Ti ʋilɛni ànzai ʋolu, ti yɛ laazu la eyɛsu ti paa."},{"book":"Tukpɔɠaaleʋe Nuiti","chapter":"20","verse":"6","text":"Gè ma ʋoomai zeɠeni, gè teʋeleʋe, gè sei su puu maazu fele (12), gè teʋe Izilayɛle yooi zu ná pɛ. Tɔɔzei ɲamaba vai é ga tɔɠɔ ɠoloɠologi niima zii ɠɛa Izilayɛle yooi zu."},{"book":"Tukpɔɠaaleʋe Nuiti","chapter":"20","verse":"7","text":"Wɛlɛ, Izilayɛle nuiti wo kpein ka, wo ɠaalɛai ba, à unpilɛna, wo faa ɠila deve!»"},{"book":"Tukpɔɠaaleʋe Nuiti","chapter":"20","verse":"8","text":"Nuɓusɛi kpein ge wuzeɠeni sɔ gilagi zu, ti ɠɛ ma: «Nu ɠila kpalaa ge la ɠalesu ma ná-seɠe ɠotai wu, nu ɠila kpalaa ge la liizu ná-pɛlɛi wu."},{"book":"Tukpɔɠaaleʋe Nuiti","chapter":"20","verse":"9","text":"Wɛlɛ nii ade kɛɛzu niina ga Giɓea nuiti, ada kpakutoomai ɠɛɛzu, ade kwɛɛ nii da kɛ ga tiye."},{"book":"Tukpɔɠaaleʋe Nuiti","chapter":"20","verse":"10","text":"Izilayɛle wolodai kpein su, ada nu puugɔ zeɠezu nu ungilagi (100) zu, ta nu ungila (100) nu waagilagi (1.000) zu, ta nu waagila (1.000) nu waapuugɔi (10.000) zu, ta liizu ti daamiani gaiziɛ nuɓusɛiti bɛ, naa ɠa a kɛ ta ɠalena ma, ade Giɓea zo, nii é Ɓɛnzamɛn yooi zu, eɠɛʋelei ta-ɲamaba vaa ɲɔi la, ti kɛai Izilayɛle yooi zu.»"},{"book":"Tukpɔɠaaleʋe Nuiti","chapter":"20","verse":"11","text":"Zekana Izilayɛle zunuiti kpein ti ɠaalɛɛni ba la taai laalɔɠɔma, eɠɛ zunu ɠila kpe nɔ."},{"book":"Tukpɔɠaaleʋe Nuiti","chapter":"20","verse":"12","text":"Izilayɛle wolodaiti ti zunuiti teʋeni Ɓɛnzamɛn ná-pɛlɛyeɠei ma, ti ɠɛ ma: «Ɲamaba vai, nii ɲɔuɗai, naa ɠɛɛʋɛ ɠale wo zaama?"},{"book":"Tukpɔɠaaleʋe Nuiti","chapter":"20","verse":"13","text":"Gaamago nɔ, su mina ɠooza, à nu ɲakaiti fe gi ya, niiti ti Giɓea, gi ti undaaʋili, gi faa ɲɔi ɠula Izilayɛle zaama ɠana!»"},{"book":"Tukpɔɠaaleʋe Nuiti","chapter":"20","verse":"14","text":"Ɓɛnzamɛn nuiti ti zeɠeni ta-laa wolaiti su, ti ɠaalɛ ba Giɓea, ti ʋa li ga kɔɔi Izilayɛle laalɔɠɔma."},{"book":"Tukpɔɠaaleʋe Nuiti","chapter":"20","verse":"15","text":"Ɓɛnzamɛn nuiti gaaluni ma volo ná, ti ɠɛni ga, zunu waaʋuufele maazu lɔzita (26.000), niiti boɠa zɔkpɔi ɠɛni ti ya, Giɓea taaʋeaiti ti la naama ɠaalugi zu, tɔɔzei naati tiegi ɠɛni ga nu undɔfela (700), ti ga kɔɔɠɔ nu ɠɛzɛɠɛzɛgiti."},{"book":"Tukpɔɠaaleʋe Nuiti","chapter":"20","verse":"16","text":"Naama ɠɔɔɠɔ nuiti saama, kɔʋɛ nui ɠɛni ti zaama ga nu undɔfela (700), naati kpein ti ɠɛni zoosu ti kɔtui ʋili ga fɛlɛvɛlɛgi, ti la ʋoola nu undeɠa ɠila kpegi ʋa."},{"book":"Tukpɔɠaaleʋe Nuiti","chapter":"20","verse":"17","text":"Ti Izilayɛle nuiti gaaluni ɓalaa, ti ɠɛni ga nu waaunnaanigɔ (400.000), niiti boɠa zɔkpɔi ti ya, ti ga kɔɔɠɔ nuiti, Ɓɛnzamɛn nuiti ti la naama ɠaalugi zu."},{"book":"Tukpɔɠaaleʋe Nuiti","chapter":"20","verse":"18","text":"Izilayɛle nuiti ti wuzeɠeni, ti lɛ Ɓetɛle, ti GALA gaazaɠa, ti ɠɛ ma: «Gi zaama ɓɛ ɠa a lɛ dɛ mɔunpa, é Ɓɛnzamɛn nuiti sakpe?»"},{"book":"Tukpɔɠaaleʋe Nuiti","chapter":"20","verse":"19","text":"Geelaalaoni nɔ feya, Izilayɛle nuiti ti wuzeɠe ti ta-ɠɔɔlaaɠai ʋu Giɓea ɠobaʋɛ."},{"book":"Tukpɔɠaaleʋe Nuiti","chapter":"20","verse":"20","text":"Ti ɠulani, ti li ga ti kɔɔi ʋɛɛ Ɓɛnzamɛn nuiti ba, ti ɓɔɠɔ zeini su, ti lo Giɓea laawu."},{"book":"Tukpɔɠaaleʋe Nuiti","chapter":"20","verse":"21","text":"Ɓɛnzamɛn nuiti ti ɠulani Giɓea, ti Izilayɛle nui ʋaani kɔɔɠɔzuʋɛ naama volo ná ga nu waaʋuufele maazu fele (22.000)."},{"book":"Tukpɔɠaaleʋe Nuiti","chapter":"20","verse":"22","text":"Nuɓusɛiti, Izilayɛle nuiti, ti ɓɔɠɔ iɲɔdɔɔni, ti ɠɛʋele ɓɛtɛni kɔɔɠɔ vai ma mɔnɔ ga niinɛ naama adaʋɛ nɔ, ʋɛ ti ɠɛni ʋuuni ná folo mɔungi."},{"book":"Tukpɔɠaaleʋe Nuiti","chapter":"20","verse":"23","text":"Izilayɛle nuiti ti lɛɛni, ti wɔlɔ Ɠɔoɠɔ GALAGI ɠaazu, eyɛsu kpɔkɔi zeeli. Ti Ɠɔoɠɔ GALAGI ɠaazaɠani, ti ɠɛ ma: «Gi maanɛɛʋɛ nɛi gi kɔɔ laalɛ Ɓɛnzamɛn nuiti bu, gi-ɠɛɛleaiti?»"},{"book":"Tukpɔɠaaleʋe Nuiti","chapter":"20","verse":"24","text":"Poluma zobui, Izilayɛle nuiti ti laalɛɛni Ɓɛnzamɛn nuiti bu ʋolu, ná zeizu velesiɛi."},{"book":"Tukpɔɠaaleʋe Nuiti","chapter":"20","verse":"25","text":"Ná zeizu velesiɛi naa, Ɓɛnzamɛn nuiti ti ɠulani Giɓea, ti ti laaɠomi, ti nu waapuugɔ maazu lɔsaʋa (18.000) ʋaani Izilayɛle ɠɔɔɠɔ nuiti ba, kɔɔɠɔzuʋɛ, ti zoogai boɠa zɔkpɔi ʋilisu."},{"book":"Tukpɔɠaaleʋe Nuiti","chapter":"20","verse":"26","text":"Izilayɛle nuiti kpein, ti ma ʋɛbɛiti ti lɛɛni Ɓetɛle. Ti yɛni zeini ná, Ɠɔoɠɔ GALAGI ɠakala, ti ɗa wɔlɔ, ti zugi zo eyɛsu kpɔkɔi, ti gala zalaɠaiti kula, ta ziilɛi zalaɠaiti Ɠɔoɠɔ GALAGI ɠakala."},{"book":"Tukpɔɠaaleʋe Nuiti","chapter":"20","verse":"27","text":"Ti Ɠɔoɠɔ GALAGI ɠaazaɠani mɔnɔ. Naama ziɛgi zu, miná ɠa Ɠɔoɠɔ GALAGI ná-minazeɠe kesui ɠɛni ná."},{"book":"Tukpɔɠaaleʋe Nuiti","chapter":"20","verse":"28","text":"Eleazaal ná-doun zunui, Fineyase, nii é ga Aalɔn ná-dounloin, naa ɠa é ɠɛni botii zu naama ɠonagi. Ti ɠɛ ma: «Gi maanɛɛʋɛ gi li mɔnɔ, gi gi-ɠɛɛleaiti sakpe, Ɓɛnzamɛn mavofodaiti, ɓaa gi looɠo?»"},{"book":"Tukpɔɠaaleʋe Nuiti","chapter":"20","verse":"29","text":"Izilayɛle nuiti, ti zunuiti seini dɔɔɠuzu Giɓea maaɠoolii zu."},{"book":"Tukpɔɠaaleʋe Nuiti","chapter":"20","verse":"30","text":"Naa ʋolu, ti liini, ti laalɛ Ɓɛnzamɛn nuiti bu ná foloi zaʋasiɛi. Ti ɓɔɠɔ zeini su kɔɔɠɔ vai ma Giɓea luɠɔ, eɠɛʋelei ma mɔun felegɔi ɠɛni la."},{"book":"Tukpɔɠaaleʋe Nuiti","chapter":"20","verse":"31","text":"Ɓɛnzamɛn nuiti ti ɠulani kɔɔɠɔ vai ma, ti ɓeni ɓɔɠɔ ʋa, ti yeeɓeteʋe taai ʋa. Ti tɔɔzeini ga nuiti paa nuɓusɛiti saama, eɠɛʋelei nɔ ti kɛɛni la mɔungiti su, pelei naati su, nii gilagi lɛɛzu ga Ɓetɛle ʋele, gilagi ɗa li ga Giɓea ʋele ɓalaɠai zu. Izilayɛle zunui ti paani, é ɠɛni ga nu ʋuusaʋagɔ (30)."},{"book":"Tukpɔɠaaleʋe Nuiti","chapter":"20","verse":"32","text":"Ɓɛnzamɛn nuiti ti ɠɛni ɠɛɛzu ma: «Ade vɔniga ti ma ga mɔungi nɔ ɠɛʋelei.»"},{"book":"Tukpɔɠaaleʋe Nuiti","chapter":"20","verse":"33","text":"Izilayɛle zunui kpein ge zeɠeni losuʋɛti, ti ɓɔɠɔ ɠɛʋele ɓɛtɛ Ɓaale-Tamaal. Izilayɛle ná-nuiti ti lɔɔɠuni, naati ti zeɠeni Maalé-Geɓa, ʋɛ ti ɠɛni ná."},{"book":"Tukpɔɠaaleʋe Nuiti","chapter":"20","verse":"34","text":"Kɔɔɠɔ nu ɠɛzɛɠɛzɛ waapuugɔ (10.000), niiti zeelobai woni ga tiye Izilayɛle zaama, naati ti zeelini Giɓea ɠakalaʋɛ. Kɔɔi wola ɓɔini, kɛlɛ Ɓɛnzamɛn nuiti ti la ɠɛni kwɛɛ ga maanɔɠɔi ɠa ʋaazu ti ʋɔ."},{"book":"Tukpɔɠaaleʋe Nuiti","chapter":"20","verse":"35","text":"Ɠɔoɠɔ GALAGI Ɓɛnzamɛn nuiti sakpeni Izilayɛle ʋɛ, naama voloi, Izilayɛle zunu waaʋuufelegɔ maazu lɔɔlugɔ ungila (25.100) paani, ti pɛ ti zoogai kɔɔi ɠɔɔzu ga boɠa zɔkpɔi."},{"book":"Tukpɔɠaaleʋe Nuiti","chapter":"20","verse":"36","text":"Ɓɛnzamɛn nuiti ti kwɛɛni ga Izilayɛle nuiti ti pilɛ sɔlɔɔga ti ma. Izilayɛle zunuiti ti kɛɛni, eɠɛ ta ɠɛ ʋelazu Ɓɛnzamɛn nuiti ba, kɛlɛ ti-ɠigi ɠɛni ta-ɠɔɔɠɔ nuiti ba, niiti ti lɔɔɠuni Giɓea ɠobaʋɛ."},{"book":"Tukpɔɠaaleʋe Nuiti","chapter":"20","verse":"37","text":"Názu ɠa nui naati ti lɔɔɠuni, ti ɠulani la, ti loo Giɓea zu, ti vaza taazuʋɛ, ti nuiti undaaʋili."},{"book":"Tukpɔɠaaleʋe Nuiti","chapter":"20","verse":"38","text":"Ti zolooni ma ta Izilayɛle ɠɔɔɠɔ nui zɔiti, ga ti abui lo, ma luului wuzeɠe taazuʋɛ, é ɗa lɛ geezuʋɛ."},{"book":"Tukpɔɠaaleʋe Nuiti","chapter":"20","verse":"39","text":"Izilayɛle zunuiti ti ɠaaʋoteni ʋolu ti ma, ga kɔɔɠɔi. Ɓɛnzamɛn nuiti ti nu ʋuusaʋagɔ (30) ɠɛɠala ʋaani niina ti ʋa, naa maaʋele ma, ti ɠɛni ɠɛɛzu ma: «Ti ʋoluazoga, ti ɗa ʋela ade ʋa, eɠɛʋelei é ɠɛni la kɔɔɠɔ volo mɔungi zu.»"},{"book":"Tukpɔɠaaleʋe Nuiti","chapter":"20","verse":"40","text":"Gaamanɔ, duulu wolai tɔɔzeini ga wuzeɠea taazuʋɛ. Ɓɛnzamɛn nuiti ti latini, ti ka ga abuzogi ɠa ta-laai ʋa, ma abuzogi ɗa lɛ geezuʋɛ."},{"book":"Tukpɔɠaaleʋe Nuiti","chapter":"20","verse":"41","text":"Názu ɠa Izilayɛle zunuiti ti ɠaleni ma la Ɓɛnzamɛn nuiti daalɔɠɔma, naati ti wola zuluani. Mazɔlɔɔ ti undaaʋiligi ɠaani, nii é ɠɛni ti luɠɔ."},{"book":"Tukpɔɠaaleʋe Nuiti","chapter":"20","verse":"42","text":"Ti ʋoluaveni Izilayɛle zunuiti ba, ti ɗa li ga teʋebai zu ʋele. Kɛlɛ kɔɔi la ɠɛni ɓudɛni ti maazu, niiti ti zeɠeni taazu ʋelei, naati ti ɠɛni ti ʋaazu, tɔɔzei ti ɠɛni ti yɔɠɔzu."},{"book":"Tukpɔɠaaleʋe Nuiti","chapter":"20","verse":"43","text":"Izilayɛle nuiti ti Ɓɛnzamɛn nuiti maalatini, ti ʋilɛni ti ʋolu, ti ɗa ti ʋaa, ʋɛ kpein ti ɠɛni ɠɛɛzu ti looɠo ná, eyɛsu Giɓea letemaʋɛ, folo ɠulazu ʋelei."},{"book":"Tukpɔɠaaleʋe Nuiti","chapter":"20","verse":"44","text":"Ti Ɓɛnzamɛn zunu waapuugɔ maazu lɔsaʋa (18.000) ʋaani, ti pɛ ti ga kɔɔɠɔ nu ɠɛzɛɠɛzɛgiti."},{"book":"Tukpɔɠaaleʋe Nuiti","chapter":"20","verse":"45","text":"Niiti ti yɛni vulua, naati ti ɓizɛni, ti li teʋebai zu, Limon fasai ʋɔ pelei, ti nu waadɔɔlugɔ (5.000) ʋaani naati saama pelei zu, ti ʋilɛ ti ʋolu, eyɛsu ti zeeli Gidome, ti nu waafelegɔ (2.000) ʋaa ti ʋa miná."},{"book":"Tukpɔɠaaleʋe Nuiti","chapter":"20","verse":"46","text":"Ɓɛnzamɛn nui liegɔi é zaani, é ɠɛni ga zunu waaʋuufele maazu lɔɔlu (25.000), ti pɛ ti ga kɔɔɠɔ nu ɠɛzɛɠɛzɛgiti."},{"book":"Tukpɔɠaaleʋe Nuiti","chapter":"20","verse":"47","text":"Zunu undɔzita (600), niiti ti ʋoluaveni, ti ʋela ti li teʋebai zu, Limon fasai ʋɔ pelei, naati ti yɛni miná eyɛsu alu naanigɔ."},{"book":"Tukpɔɠaaleʋe Nuiti","chapter":"20","verse":"48","text":"Naa ʋoluma, Izilayɛle nuiti ti ɠaaʋoteni Ɓɛnzamɛn nuiti daalɔɠɔma, ti ɗa zunuiti paa ga boɠa zɔkpɔi taaiti su, ta toganiiti, ta niiti kpein nɔ ti ɠɛni ti ɠaazu luɠɔ. Ti abui loni taaiti kpein ba, ma yooi zu, niiti ti ti ɠaani."}]}