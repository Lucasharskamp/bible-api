{"data":[{"book":"Methiu","chapter":"26","verse":"1","text":"Isu è jithek yua ched dang shii, Isu è awai samoythek shii yao."},{"book":"Methiu","chapter":"26","verse":"2","text":"Nathek ne thieg, “Danyi pha idoh shii, ne Hiìadun pha idoh ro, chiih-è, Bran Dufuii shii bai shii zun pha phi muii phro.”"},{"book":"Methiu","chapter":"26","verse":"3","text":"Ji-è, boh phabithek nane dukhothek ne Khaiaphas boh phabithek ro boh hò shii ò si rai."},{"book":"Methiu","chapter":"26","verse":"4","text":"Chiih-è, Isu shii ug ne zum srane ua mua pha phak rai."},{"book":"Methiu","chapter":"26","verse":"5","text":"Ithek è yao, “Gethek ne hì ne sai pha idoh shii arek pha um ro, branthek ne shuang rek ruii phro.”"},{"book":"Methiu","chapter":"26","verse":"6","text":"Isu yi Bethany hà hìariie pha Simon hò shii um."},{"book":"Methiu","chapter":"26","verse":"7","text":"26:7: Lug 7:37,38 Isu è michie chie ramuii shii, hò-amuii jia ne bajo igong chiid pha rem now pha ji jariie shii chab ne wuii thog. Ai è ai khrug shii thoi phi."},{"book":"Methiu","chapter":"26","verse":"8","text":"Samoythek è ji doh mage ne lijieg dun. Ithek è yao, “Hìthek ne thaluii nyie rek muii phlei?"},{"book":"Methiu","chapter":"26","verse":"9","text":"Hì pha rem now pha ji ne igong bajo shii chongliu srane ji pha bang ne dusho shii phi muii arone wie phro!”"},{"book":"Methiu","chapter":"26","verse":"10","text":"Isu è ithek miyao rai ji thieg ne, jiè ithek shii yao, nathek ne hì pha hò-amuii shii nyie um ne diig phi phlei? Hì ne ai è gu shii wie jia nane khie pha blia rek phi ro."},{"book":"Methiu","chapter":"26","verse":"11","text":"26:11: Iphy 15:11 Dusho ne nathek rog shii idang um gieng phro, Jishii, nathek ne gu rog shii idang oi gieng phro."},{"book":"Methiu","chapter":"26","verse":"12","text":"Ai è nyie rek pha ji ne gu siu shii sumaro thoi phi ne gu wieng pha ji khriig rekjong phi ro."},{"book":"Methiu","chapter":"26","verse":"13","text":"Thuh shii, gu ne nathek shii izai yao dang phro, “Sohjambling shii hanyie magunde hì pha mua yao shii ai mirek phi pha ji de aishii nowkhlei pha yao ruii phro.”"},{"book":"Methiu","chapter":"26","verse":"14","text":"Chiihphado Samoy snanyi è jia—Judas Iskharioth beng phaji yi boh phabithek shii wuii ne sai,"},{"book":"Methiu","chapter":"26","verse":"15","text":"26:15: Zekh 11:12 chiih-è sai, gu è Isu shii zum yi arone, nathek ne gu shii nyie phi phlei? Ithek è liiman sikhi sa-uom tham ne aishii phi."},{"book":"Methiu","chapter":"26","verse":"16","text":"Chiihphado è Judas ne Isu shii ithek shii zum ne phi pha chua wie mua yi pha riig ne rai."},{"book":"Methiu","chapter":"26","verse":"17","text":"Igobi pha, Hiìadun pha ji shii phiia ajiie pha iweb chie shii, samoythek è Isu shii wuii srane sai, gathek shii naro Hiìadun pha ji chie pha iweb ne khi hà wuii srane saro pha yang lei?"},{"book":"Methiu","chapter":"26","verse":"18","text":"“Ai è ithek shii yao, Jipha rajan hà bran jia shii wuii” srane “aishii yao mage bo: masdo è yao ramuii ro; guro ishak ne thog sha ro; gu nane guro samoythek è Hiìadun pha ji ne na hò shii sai pha ro.”"},{"book":"Methiu","chapter":"26","verse":"19","text":"Samoythek è Isu è khi è yao pha ji rek ne Hiìadun pha michie sai pha saro phi."},{"book":"Methiu","chapter":"26","verse":"20","text":"Habjuang rey mage shii, Isu nane Samoy snanyi ne chie pha dug."},{"book":"Methiu","chapter":"26","verse":"21","text":"Chie pha ishak shii Isu è Yao, “Gu ne nathek shii yao, nathek è jia ne gu shii zum yi phro.”"},{"book":"Methiu","chapter":"26","verse":"22","text":"Samoythek ne bajo zo ne aishii jia jia rek ne sai ruii, izai “Ithong wo! Ji ne gu asi bey?”"},{"book":"Methiu","chapter":"26","verse":"23","text":"Isu è chang, “Hanyie è ichiih gu rog shii awai iweb jo gieng pha jia è gu shii zum yi phro."},{"book":"Methiu","chapter":"26","verse":"24","text":"Jigigam shii yao pha duiine Bran Dufuii ne iy dun phro, Jishii, Bran dufuii shii zum yi pha bran ji shii ne khama buii thog ruii phro! Jipha bran ne agiak liag arone wie liag phro!”"},{"book":"Methiu","chapter":"26","verse":"25","text":"Zum yi, pha Judas è yao ruii. “Zai Masdo, ji ne gu shii yao pha asi bey?” Ai è sai."},{"book":"Methiu","chapter":"26","verse":"26","text":"Ithek è chie ramuii shii, Isu è iweb idum chiing srane laso phi pha sia srane phed ne awai samoythek shii phi. Ai è yao, “Hì choi ne chie mage bo; hì ne guro siu ji ro.”"},{"book":"Methiu","chapter":"26","verse":"27","text":"Chiih-è, ai è gog ji chiing srane Hamangkhung-aphuii shii laso phi ne ithek shii phi. Ai è yao,"},{"book":"Methiu","chapter":"26","verse":"28","text":"26:28: Mul 24:8; Jeri 31:31-34 “Hì ne gu ifai ro, hanyie Hamangkhung-aphuii è shiinyie nab phi pha ji ro, chiih-è gu ifai è noi ne layogthek shii khung phi phro."},{"book":"Methiu","chapter":"26","verse":"29","text":"Gu ne nathek shii yao, gu ne hì pha phuii ne Aphuii pha Sajathua pha inai shii phuii iwo aniing ba sapho shii ne dinne khuchung de aniing din sha phro.”"},{"book":"Methiu","chapter":"26","verse":"30","text":"Chiihphado ithek ne ibai bai ne sumaro phiing hà wuii dun."},{"book":"Methiu","chapter":"26","verse":"31","text":"Chiihphado Isu è ithek shii yao, sudoh ibiu dang shii ithek zab yo ne gu shii ji thoh marui phro, ji rey pha ji è jigigam shii yao pha duiine ro, Hamangkhung-aphuii ne brogpho shii ua muii phro, chiih-è shiishai ibrog ji ne dayiingdayang dun dun phro."},{"book":"Methiu","chapter":"26","verse":"32","text":"26:32: Mth 28:16Jishii, Gu ne chai shii hòi din mage shii gu ne ithek ibi shii Galili hà wuii dun phro."},{"book":"Methiu","chapter":"26","verse":"33","text":"Phithar è yao srane Isu shii yao, “zab è na shii thoh marui magunde gu ne na shii khuchung de athodang phro!”"},{"book":"Methiu","chapter":"26","verse":"34","text":"Isu è Phithar shii yao, “Gu ne na shii izai yao dang phro, Khephuii a-ìo ba pha ibi shii na è gu shii athieg rone uom chiieng yao bi ruii phro.”"},{"book":"Methiu","chapter":"26","verse":"35","text":"Phithar è chang, “Gu ne narog iy pha um dun nede gu ne hì è rek ne khuchung de ayao phro!”"},{"book":"Methiu","chapter":"26","verse":"36","text":"Chiihphado Isu ne awai samoythek rog shii Gethsemane beng pha ithua hà wuii dun, chiih-è, ai è ithek shii yao, “Gu è sia pha wuii dun shii nathek ne ichiih shii rai iang bo.”"},{"book":"Methiu","chapter":"26","verse":"37","text":"Ai è Phithar nane Zebedi pha dufuii nyi shii noh ne wuii dun. Thiisa hà aishii bajo duhug nane diig now pha ishak thogruii."},{"book":"Methiu","chapter":"26","verse":"38","text":"Chiih-è ai è ithek shii yao, “Guro lubu pha bajo duhug ne gune choi muii ro. Ichiih shii rai ne gu rog shii athodang pha sieng ne rai bo.”"},{"book":"Methiu","chapter":"26","verse":"39","text":"Ai ne ìujia thithe wuii srane awai mizia ne nyiak hà bam ne sia, “Gu Aphuii wo! Rek mua arone diig rek pha gog hì chiing maphi bo! Jishii gu munow ji asi pha yi nawai munow ji rek bo.”"},{"book":"Methiu","chapter":"26","verse":"40","text":"Chiihphado ai samoy uom shii idoh dun ne riig shii samoy uom ne men dun pha doh ruii; chiih-è ai è Phithar shii yao, “Nathek uom ne ishak jia thog bie pha de gu rog riig ne arai mua bey?"},{"book":"Methiu","chapter":"26","verse":"41","text":"Wie riig bo, chiih-è, chuajan hà achiih yi pha sia mage bo. Ragung è ne rek yang habuii shii, siu è arek mua phi ro.”"},{"book":"Methiu","chapter":"26","verse":"42","text":"Isu ne din ne de wuii dinne sia, “Gu Aphuii wo! Diig pha gog hì ne gu è aniing sapho shii ne achiing mua phi arone nawai munow ji rek mage bo.”"},{"book":"Methiu","chapter":"26","verse":"43","text":"Ai è idoh dun thog shii samoythek ne men ne um iang; ithek ne awaithek mieg ayang mua pha rey dun."},{"book":"Methiu","chapter":"26","verse":"44","text":"Din ne Isu è ithek shii thoh marui srane wuii dinne uom chiieng rey sha pha ibi pha miyaogamthek duiine yao ne sia."},{"book":"Methiu","chapter":"26","verse":"45","text":"Chiih-è, ai è samoythek shii dun ne yao, “Nathek ne thuh de men nane thung ne rai ba mua bey? Riig mage bo! Bran Dufuii shii zum ne layogpho ro blu shii phi muii pha ishak thog sharuii ro."},{"book":"Methiu","chapter":"26","verse":"46","text":"Sieng sha mage bo, cho gethek dun sha rai. Riig bo, gu shii zum yi pha bran um ro!”"},{"book":"Methiu","chapter":"26","verse":"47","text":"Isu ji è yao ramuii shii samoy snanyi shii um pha Judas thiichiih wuii thog. Ai rog shii boh phabithek nane dukhothek mutho pha bran ibrog ne migiang rog khamriie nane muchangthek han ne wuii thog."},{"book":"Methiu","chapter":"26","verse":"48","text":"Zum yi pha bran è branthek shii phrai ne yao ruii, “gu è khi pha bran shii khichiug pha ji ne nathek chiid pha ji ro, aishii zum bo!”"},{"book":"Methiu","chapter":"26","verse":"49","text":"Judas è Isu shii miang wuii srane, Masdo! Na rog shii “liijiing um bo è yao srane aishii khichiug phi.”"},{"book":"Methiu","chapter":"26","verse":"50","text":"Isu è chang, “Gu ijak wo! Na ne ichiih nyie rek pha um phaji ne jog rek mage?”26:50: hipha chiang ne jog rek bo, ijak! dinne na ichiih nyie rek ne, ijak?"},{"book":"Methiu","chapter":"26","verse":"51","text":"Isu rog um pha bran jia è awai khamriie khia srane Boh Phabi pha khiao jia ro khoh wiagthiak maphi."},{"book":"Methiu","chapter":"26","verse":"52","text":"“Nawai khamriie ne irung shii chab din muii bo, zab hanyie è khamriie khia pho ne khamriie è iy ruii phro, Isu è aishii yao."},{"book":"Methiu","chapter":"26","verse":"53","text":"Na ne athieg bey? Gu ne Aphuii shii nong yi pha nya ho mua phro, ai è khthiie snanyi armingthek hamangkhliie nyathoh phi phro."},{"book":"Methiu","chapter":"26","verse":"54","text":"Jishii ji rek arone, jigigam shii nyie rey pha yao pha ji ne khi-èrek ne izai rey mage phlei?”"},{"book":"Methiu","chapter":"26","verse":"55","text":"Chiihphado Isu è bran ibrogthek shii yao, “Nathek ne gu ne Iphey shii adunmey pha blia rek pha duiine gu shii sudoh zum pha ji è khamriie nane miichangthek han ne wuii chid ne bey? Inai tham ne gu ne nathek moe shii Misiahò hà yua ne rai habuii shii nathek è gu shii azum."},{"book":"Methiu","chapter":"26","verse":"56","text":"Jishii, hìthek rek pha ji è chaigthek è jigigam shii zey marui pha jithek izai rey yi pha ji rek phro.”"},{"book":"Methiu","chapter":"26","verse":"57","text":"Hanyie è Isu shii zum pho è Isu shii ji hà ne Khaiaphas hò hà noh dun Iphey yua pha masdothek nane dukhothek ò khrab ne dug."},{"book":"Methiu","chapter":"26","verse":"58","text":"Phithar de ruang è ug ne Kho Phabi biang thog dang pha luagieng. Ai de biang bucho wuii srane khi-èrek ruii pha jithek riig pha sandrithek rog wuii ne dug gieng."},{"book":"Methiu","chapter":"26","verse":"59","text":"Boh Phabithek nane zab pha limiangthek è Isu shii nin ne ua muii pha lumuii so;"},{"book":"Methiu","chapter":"26","verse":"60","text":"Jishii Bran bajo è wuii ne khlam ne yao magunde ithek è nyie amua phi. Idohhè shii bran nyi è riu"},{"book":"Methiu","chapter":"26","verse":"61","text":"26:61: Jon 2:19 srane yao, “Hì pha bran è yao muii ro, ‘gune Hamangkhung-aphuii pha Misiahò ji ne chuak ne da-um shii idoh nya rung din phi phro.’”"},{"book":"Methiu","chapter":"26","verse":"62","text":"Boh phabi ji è riu srane Isu shii yao, “Na shii nin pha miyao ji chang pha nyie miyao oi bey?”"},{"book":"Methiu","chapter":"26","verse":"63","text":"Jishii Isu è arodang pha raidun. Jipha idoh è ji pha boh phabi è aishii yao din, “Isieng rai pha Hamangkhung-aphuii ibeng gu nashii surua phi phro: Na ne Masi, Hamangkhung-aphuii pha Dufuii arone, gathek shii izai yao mage bo.”"},{"book":"Methiu","chapter":"26","verse":"64","text":"Isu è ai chang, “Nawai è yao dun ro. Jishii, gune nathek shii izai yao dang phro: sudoh pha ishak è thiwing ne nathek è Bran Dufuii ne Bohblu pha phazoi moe shii dug ne hamangkhung pha sakhamiing lakhung shii wuii ruii pha doh phro!”"},{"book":"Methiu","chapter":"26","verse":"65","text":"Ji è yao mage shii ji pha Boh phabi ne airo yungthek shii ji srane yao, hì ne Hamangkhung-aphuii biwo ro! Gethek ne gai nyie miyao doh pha achid sha phro! Nawaithek è de ai ro makhakriing pha miyao ji yoi jong!"},{"book":"Methiu","chapter":"26","verse":"66","text":"Nathek ne nyie now muii ga?"},{"book":"Methiu","chapter":"26","verse":"67","text":"Ji-è, ithek è ai mizia shii chan cho srane aishii zuang; chiih-è, hanyie thek è aishii phey pho è yao,"},{"book":"Methiu","chapter":"26","verse":"68","text":"“Hì ne na shii hanyie muzuang ley ne, gathek shii chaig, Masaiya, yao riig bo!”"},{"book":"Methiu","chapter":"26","verse":"69","text":"Phithar ne fuang sibiang ji pha fuang shii dug ne rai shii Kho Phabi pha khiaomuii jia wuii srane aishii sai, “Na de Galili pha Isu rog um gieng pha bran ji ro.”"},{"book":"Methiu","chapter":"26","verse":"70","text":"Jishii, ai è branthek moe shii khlam ne yao. Ai è chang, “Nathek ne nyie yao ramuii pha ji ne gu ne agao phi ro,”"},{"book":"Methiu","chapter":"26","verse":"71","text":"chiih-è, ji pha sibiang shii khud muii pha ji è fuang khiadun. Gai khiaomuii è de aishii doh mage shii thiichiih um pha branthek shii yao, “Ai de Nazareth pha Isu rog shii um pha ji ro.”"},{"book":"Methiu","chapter":"26","verse":"72","text":"Phithar è dinne snai ne chang, “Gu ne surua thak ne yao dang phro, ji pha bran shii gu ne athieg dang ro!”"},{"book":"Methiu","chapter":"26","verse":"73","text":"Jipha ìujia idoh shii thiichiih riu ne rai pha branthek è Phithar shii wuii thog. Ithek è aishii yao, “Na de ithek pha è jia ro. Nawai è nyie khi è yao pha ji è ìd dun ro!”"},{"book":"Methiu","chapter":"26","verse":"74","text":"Phithar è yao din, “Gu ne surua thak ne yao dang phro, gu ne izai yao ramuii ro! Gu è khlam yao arone, Hamangkhung-aphuii è gu shii lago phi ruii phro. Gune ji pha bran shii athieg chak ro!”"},{"book":"Methiu","chapter":"26","verse":"75","text":"chiih-è, Phithar è de Isu è nyie yao pha ji nowkhlei ruii: “Khe a-ìo ba pha ibi shii na ne gu shii athieg rone uom chiieng snai ruii phro.” Ai è fuang dun srane khiwegkho ne cho."}]}