{"data":[{"book":"1 John","chapter":"3","verse":"1","text":"Enru Pa Pathian in einihi angtuk inaminriangme! Ama minriangnahi hituk lokjarra einihi Pathian sangai tia anakoi, halli inthiangnga eini ama sangai ni-eii. Hiwa jarra manmasituol in eini najetmu ajarchu Pathian kha jetmu. Jn 1:12"},{"book":"1 John","chapter":"3","verse":"2","text":"Minriang kaom kasap ngai, tuun Pathian sangai kha eini ni-ejei, takkha eini angme nilahong esik tihi tuun la-inthiarmak, takkha Christa juo-inlar nikhan eini ama ni-angsik itihi eini'n nijet, ajarchu eini'n ama kha apum tak-ah nimusik eii."},{"book":"1 John","chapter":"3","verse":"3","text":"Christa inthiang angnga, Christa kara-ooi mi khan apumtak inthiang."},{"book":"1 John","chapter":"3","verse":"4","text":"Manu katho miring rakip in dan kha inmakoi, ajarchu manu hi dan kamakoi eii."},{"book":"1 John","chapter":"3","verse":"5","text":"Christa juo-inlar hi manu kaminmang sik eii tihi nangni'n ningjet,3:5. Manuscript lekkhat in eini manu tia injia. halli amadiang manu iteii ommak. Jn 1:29"},{"book":"1 John","chapter":"3","verse":"6","text":"Amadiang kaomchak miring rakip in manu thotit-ah ommu; takkha manu kathotit miring khan Christa kha supmu lamumak khat-um jetmak."},{"book":"1 John","chapter":"3","verse":"7","text":"kiminriang kasa ngai, tuteii innum nangnikha lamleiitiang inruoimaru! Christa akadik angnga, akatuun katho miring kha akadik kha eii."},{"book":"1 John","chapter":"3","verse":"8","text":"Manu kathotit miring kha Seitan mi eii, ajarchu Seitan chu inphutna makheiya manu katho kha eii. Seitan chuontho kaminmang sikbit-ah Pathian Sapa hi juo-inlar kha eii."},{"book":"1 John","chapter":"3","verse":"9","text":"Pathian sa ka-ejei inmani'n manu thotit-ah ommu, ajarchu Pathian nunchan kha inmani diang om, Pathian hi inpa ejarra inmani'n manu thotit-ah omnunu."},{"book":"1 John","chapter":"3","verse":"10","text":"Pathian sali Seitan sa inthenjek nakha hi eii: akadik kathomak emakli a-u anai kaminriangmak inmani ngaikha Pathian sangai emu."},{"book":"1 John","chapter":"3","verse":"11","text":"Inphutna makheiya nangni'n ningjetjei chongpui kha hi-eii: Eini inkhatli inkhat ni-inriangsik eii. Jn 13:34"},{"book":"1 John","chapter":"3","verse":"12","text":"Eini Cain angmui; ama chu Kathamak Mipa mi eii halli anaipa Abel tak athat. Angjarra Cain in Abel ithatme? Ajarchu ama chuontho kha dikmak, halli anaipa chuontho kha adik jarra eii. Inphut 4:8"},{"book":"1 John","chapter":"3","verse":"13","text":"Ulenai ngai, manmasituol mi ngai'n innamatir inchu, nangni'n ngakmaru."},{"book":"1 John","chapter":"3","verse":"14","text":"Kathi nirakaanna ringna khan nihong ejei itihi eini'n nijet; eini'n inkhatli inkhat ni-inriang jarra hiwahi nijet eii. Minriang kajetmak inmani ngaichu kathi ranak nuoiya inlaom. Jn 5:24"},{"book":"1 John","chapter":"3","verse":"15","text":"A-u anai kamatir inmani ngaikha mikathat in eii, halli hektik kaboi ringna kha mikathat ngaidiang ommak itihi nangni'n ningjet."},{"book":"1 John","chapter":"3","verse":"16","text":"Hin thoa angme minriang itithi eini'n nijet: Christa'n eini sik-ah aringkhuo anapepi. Eini um ni-u ninai ngaisik-ah niringkhuo nipesik suok."},{"book":"1 John","chapter":"3","verse":"17","text":"Inchong chu ni-eli, ni-u ninai ngai kapoong khachu nimuli nisanmak inle, angtho tholi eini'n Pathian kaminriang nitisik me?"},{"book":"1 John","chapter":"3","verse":"18","text":"Kiminriang kasa ngai, nimurli nichongril khanbit kaminriang emui takkha chuonna khat-um kadik-ah kaminriang kha erui."},{"book":"1 John","chapter":"3","verse":"19","text":"Hin nithoa eini'n akadik mi ni-eii itihi nijet; halli Pathian maikuungnga kangirsik einidiang kachi omnuni."},{"book":"1 John","chapter":"3","verse":"20","text":"Eini malung khan namapursik thoinnum, Pathian chu eini malung neek-ah lok tihi eini'n nijet halli ama'n angrakip ajet."},{"book":"1 John","chapter":"3","verse":"21","text":"Kiminriang kasap ngai, eini malung khan anamapur mak-inchu, eini'n Pathian maikuungnga kangirsik-ah kachi ommakjei."},{"book":"1 John","chapter":"3","verse":"22","text":"Eini'n ama chongpeii ngaikha nijui halli ama malung kamintai chuon ngaikha nitho jarra, amadiang nini rakip ngaikha eini'n nimu."},{"book":"1 John","chapter":"3","verse":"23","text":"Hiwa hi-eii ama chongpeii: Asapa Jisu Christa diang kangamna halli Christa'n einidiang thoru inati inkhatli inkhat ni-inriang hi eii. Jn 13:34; 15:12,17"},{"book":"1 John","chapter":"3","verse":"24","text":"Pathian chongpeii ngai kajui inmani ngaikha Pathian diang inom, halli Pathian in inmani diang om. Pathian in einidiang inapeii Ratha khan ajar-eya Pathian in einidiang om itihi eini'n nijet."}]}