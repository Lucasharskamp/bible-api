{"data":[{"book":"Revhitiko","chapter":"27","verse":"1","text":"Jehovha akati kuna Mozisi,"},{"book":"Revhitiko","chapter":"27","verse":"2","text":"“Taura navaIsraeri uti kwavari, ‘Kana munhu akaita mhiko yakasarudzika yokuti akumikidze vanhu kuna Jehovha nokupa mutengo wakaenzanirana,"},{"book":"Revhitiko","chapter":"27","verse":"3","text":"utare mutengo womunhurume ane makore ari pakati pamakumi maviri namakumi matanhatu pamashekeri makumi mashanu27:3 0.6 yekirogiramu, uyewo nomundima 16  esirivha, zvichienzaniswa neshekeri rapanzvimbo tsvene27:3 magiramu angaita 11.5, uyewo nomundima 25;"},{"book":"Revhitiko","chapter":"27","verse":"4","text":"uye kana ari munhukadzi, utare mutengo wake pamashekeri makumi matatu27:4 0.3 yekirogiramu ."},{"book":"Revhitiko","chapter":"27","verse":"5","text":"Kana ari munhu ana makore ari pakati pamashanu namakore makumi maviri, utare mutengo womunhurume pamashekeri makumi maviri27:5 0.2 yekirogiramu , uye munhukadzi pamashekeri gumi27:5 magiramu angaita 115 uyewo nomundima 7."},{"book":"Revhitiko","chapter":"27","verse":"6","text":"Kana ari munhu ari pakati pomwedzi mumwe namakore mashanu, utare mutengo womunhurume pamashekeri mashanu27:6 magiramu angaita 55  esirivha uye utare pamunhukadzi mashekeri matatu27:6 magiramu angaita 35  esirivha."},{"book":"Revhitiko","chapter":"27","verse":"7","text":"Kana munhu ane makore makumi matanhatu kana anopfuura, utare mutengo womunhurume pamashekeri gumi namashanu27:7 magiramu angaita 170 , uye pamunhukadzi mashekeri gumi."},{"book":"Revhitiko","chapter":"27","verse":"8","text":"Kana munhu wose anenge achiita mhiko ari murombo zvikuru zvokutotadza kuripa muripo wakatarwa, anofanira kuuya nomunhu uyu kumuprista, achatara mutengo wake zvichienderana nezvinokwaniswa nomunhu ari kuita mhiko."},{"book":"Revhitiko","chapter":"27","verse":"9","text":"“ ‘Kana chaakapika chiri mhuka inogamuchirika sechipiriso kuna Jehovha, mhuka yakadai inopiwa kuna Jehovha ichava tsvene."},{"book":"Revhitiko","chapter":"27","verse":"10","text":"Haafaniri kuchitsinhanisa kana kuisa chakanaka panzvimbo yechakaipa, kana chakaipa panzvimbo yechakanaka; kana akaisa mhuka pachinzvimbo cheimwe, dzose dziri mbiri neyatsinhanisa dzichava tsvene."},{"book":"Revhitiko","chapter":"27","verse":"11","text":"Kana chaakapika chiri mhuka isina kuchena, iyo isingagamuchiriki sechipiriso kuna Jehovha, mhuka iyi inofanira kupiwa kumuprista,"},{"book":"Revhitiko","chapter":"27","verse":"12","text":"uyo achatara kukosha kwayo, kuti yakanaka kana kuti yakaipa. Mutengo upi noupi uchatemwa nomuprista, ndiwo uchave mutengo wayo."},{"book":"Revhitiko","chapter":"27","verse":"13","text":"Kana muridzi achida kudzikinura mhuka iyi, anofanira kupamhidzira chikamu chimwe chete muzvishanu pamutengo wayo."},{"book":"Revhitiko","chapter":"27","verse":"14","text":"“ ‘Kana munhu akakumikidza imba yake sechinhu chitsvene kuna Jehovha, muprista achatara kukosha kwayo kuti yakanaka here kana kuti yakaipa. Mutengo upi noupi uchatemwa nomuprista, ndiwo ucharamba uripo."},{"book":"Revhitiko","chapter":"27","verse":"15","text":"Kana murume anokumikidza imba yake akaidzikinura, anofanira kupamhidzira chikamu chimwe chete muzvishanu zvomutengo wayo. Uye imba ichava yake zvakare."},{"book":"Revhitiko","chapter":"27","verse":"16","text":"“ ‘Kana munhu akakumikidza kuna Jehovha chikamu chomunda wemhuri yake, mutengo wawo unofanira kutarwa zvichienderana nouwandu hwezviyo zvinodiwa ipapo, mashekeri makumi mashanu esirivha pahomeri27:16 marita angaita 220  yezviyo yebhari."},{"book":"Revhitiko","chapter":"27","verse":"17","text":"Kana akakumikidza munda wake mugore reJubhiri, mutengo wakatarwa unoramba uripo."},{"book":"Revhitiko","chapter":"27","verse":"18","text":"Asi kana akakumikidza munda wake mushure meJubhiri, muprista achatara mutengo zvichienderana namakore asara Jubhiri rinotevera risati rasvika, uye mutengo wawo wakatarwa uchaderedzwa."},{"book":"Revhitiko","chapter":"27","verse":"19","text":"Kana murume anokumikidza munda achida kuudzikinura, anofanira kupamhidzira chikamu chimwe chete muzvishanu pamutengo wacho, uye munda uchava wake zvakare."},{"book":"Revhitiko","chapter":"27","verse":"20","text":"Kunyange zvakadaro, kana asingadzikinuri munda wake, kana akautengesera mumwe munhu, hauzogoni kudzikinurwa."},{"book":"Revhitiko","chapter":"27","verse":"21","text":"Kana munda ukasunungurwa muJubhiri, uchava mutsvene, somunda wakapiwa kuna Jehovha; uchava munda wavaprista."},{"book":"Revhitiko","chapter":"27","verse":"22","text":"“ ‘Kana munhu akakumikidza kuna Jehovha munda waakatenga, usiri chikamu chomunda wemhuri yake,"},{"book":"Revhitiko","chapter":"27","verse":"23","text":"muprista achatara mutengo wawo kusvikira mugore reJubhiri, uye munhu uyu anofanira kuripa mutengo wawo musi iwoyo sechinhu chitsvene kuna Jehovha."},{"book":"Revhitiko","chapter":"27","verse":"24","text":"Mugore reJubhiri munda uchadzokera kumunhu waakatengeserana naye uyo aiva muridzi womunda."},{"book":"Revhitiko","chapter":"27","verse":"25","text":"Mutengo wose unofanira kutarwa zvichienderana neshekeri repanzvimbo tsvene, makumi maviri amagera pashekeri rimwe."},{"book":"Revhitiko","chapter":"27","verse":"26","text":"“ ‘Zvisinei hazvo, hapana munhu angakumikidza dangwe remhuka, sezvo dangwe ragara riri raJehovha kare; ingava mombe kana gwai; ndezvaJehovha."},{"book":"Revhitiko","chapter":"27","verse":"27","text":"Kana iri imwe yemhuka dzisina kuchena, anogona kuidzikinura nomutengo wayo wakatarwa, achipamhidzira chikamu chimwe chete muzvishanu pamutengo wayo. Kana isina kudzikinurwa, inofanira kutengeswa nomutengo wayo wakatarwa."},{"book":"Revhitiko","chapter":"27","verse":"28","text":"“ ‘Asi hakuna chinhu chomunhu chinopiwa kuna Jehovha, angava munhu kana mhuka kana munda wemhuri, chinogona kutengeswa kana kudzikinurwa; chinhu chose chinopiwa saizvozvo chinova chitsvene kwazvo kuna Jehovha."},{"book":"Revhitiko","chapter":"27","verse":"29","text":"“ ‘Hakuna munhu anopiwa kuti aparadzwe angadzikinurwa; anofanira kuurayiwa."},{"book":"Revhitiko","chapter":"27","verse":"30","text":"“ ‘Chegumi chezvinhu zvose zvinobva mumunda, zvingava zviyo zvinobva muvhu kana michero yemiti, ndezvaJehovha; zvitsvene kuna Jehovha."},{"book":"Revhitiko","chapter":"27","verse":"31","text":"Kana munhu akadzikinura chimwe chinhu pazvegumi zvake, anofanira kupamhidzira chikamu chimwe chete muzvishanu pamutengo wacho."},{"book":"Revhitiko","chapter":"27","verse":"32","text":"Chegumi chose chemombe namakwai, mhuka yose yegumi inopfuura napasi petsvimbo yomufudzi, ichava tsvene kuna Jehovha."},{"book":"Revhitiko","chapter":"27","verse":"33","text":"Haafaniri kusarudza zvakanaka kubva mune zvakaipa kana kuzvitsinhanisa. Kana akazvitsinhanisa, mhuka dzose dziri mbiri, yatsiviwa neyatsiva, dzichava tsvene uye hadzigoni kudzikinurwa.’ ”"},{"book":"Revhitiko","chapter":"27","verse":"34","text":"Iyi ndiyo mirayiro yavaIsraeri yakapiwa Mozisi naJehovha paGomo reSinai."}]}