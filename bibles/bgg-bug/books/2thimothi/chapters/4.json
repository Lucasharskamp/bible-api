{"data":[{"book":"2 Thimothi","chapter":"4","verse":"1","text":"Hamangkhung-aphuii nane Masi Isu um pha moe shii ne, hanyie è isieng nane iy pha ji shii chua ne, chiih-è nyieliieshii ai ne Saja duiine, khoh pha wuii ruii phro ne"},{"book":"2 Thimothi","chapter":"4","verse":"2","text":"mua shii yua bo, ji shii ne din ne de yao bo (ishak khriig magunde akhriig magunde), na è zab shii liijiing è yua pha duiine nyu ne, phriie chiih-è lububo rek phi bo gu ne surua khung phro."},{"book":"2 Thimothi","chapter":"4","verse":"3","text":"Izai yua pha ji shii branthek ne anuii pha ishak thog magey shii, chiih-è nyie yi awaithek è yoi yang pha ji shii yao pha mana re-è mana masdothek shii khrab ne ithek ne awaithek è nyie nuii yang pha ji shii yua ruii phro."},{"book":"2 Thimothi","chapter":"4","verse":"4","text":"Ithek ne izai nuii pha ji è khid dun phro chiih-è ithek ro khani ne phaluiihèg hà rai dun phro."},{"book":"2 Thimothi","chapter":"4","verse":"5","text":"Jishii nathek ne zab khi-è-rek pha ishak shii magunde ji shii zud bo nawaithek shii zud bo; Mua Wie yua pha blia rek bo, Hamangkhung-aphuii ro khiao duiine nawaithek ro blia rek bo."},{"book":"2 Thimothi","chapter":"4","verse":"6","text":"Gu shii ne; zid pha ishak thog sha ro; hì pha chai shii thoh pha guro ishak ne ichiih um ro."},{"book":"2 Thimothi","chapter":"4","verse":"7","text":"Gu ran muii pha ji shii, gu ne ranjong, gu ne khama ran chid pha ji shii ranjong ne, chiih-è gu ne migi shii ruiijong.4:7: Migi shii ruii; dinne Guro izai sbang shii."},{"book":"2 Thimothi","chapter":"4","verse":"8","text":"Chiih-è thuh thiisa hàne nyie yi Hamangkhung-aphuii rog shii rai pha rangsua chiang yang pha lasen ji ne gu shii khan muii ro. Ithong hanyie yi giangthek Chua pha ji re-è gu shii lasen ne ji pha Inai gu shii phi ruii phro—Chiih-è gu shii asi bie pha, jishii zab hanyie è miie rog shii ai dong ruii phro ne khan pho shii de phi ruii phro."},{"book":"2 Thimothi","chapter":"4","verse":"9","text":"Gu shii khthiie wuii mua pha nawai shii bidiang."},{"book":"2 Thimothi","chapter":"4","verse":"10","text":"4:10: Khol 4:14; Phlm 24; 2Khor 8:23; Gal 2:3; Thd 1:4 Demas ne duchung pha sohjambling rog shii miie dun chiih-è gu shii thoh srane Thesalonikha hà dun dun. Khresens ne Galathia hà dun dun, chiih-è Thaidas re-è Dalmathia hà dun dun."},{"book":"2 Thimothi","chapter":"4","verse":"11","text":"4:11: Khol 4:14; Phlm 24; Blk 12:12-25; 13:13; 15:37-39; Khol 4:10; Phlm 24 Gu rog shii Lug bie. Marg shii sow ne na rog shii noh ruii bo, nyieliieshii ai ne gu ro blia shii nong mua."},{"book":"2 Thimothi","chapter":"4","verse":"12","text":"4:12: Blk 20:4; Iphi 6:21-22; Khol 4:7,8 Gu è Thychikhus shii Iphisus hà thoh gey."},{"book":"2 Thimothi","chapter":"4","verse":"13","text":"4:13: Blk 20:6 Na dun shii, Kharphus rog Throas hà guro phadiig bia marui pha ji yie phi bo; chiih-è jigi de shukhug re-è rab pha jigi yiedo phi bo."},{"book":"2 Thimothi","chapter":"4","verse":"14","text":"Jabapho Alezendar è gu shii ne bajo boh diig phi; awai è nyie rek ruii pha ji è Ithong ne aishii lasen phi ruii phro."},{"book":"2 Thimothi","chapter":"4","verse":"15","text":"Nawai shii airo suang ji è ragia rek bo, nyieliieshii ai ne gethek ro mua shii bajo buii re-è gak muii ro."},{"book":"2 Thimothi","chapter":"4","verse":"16","text":"Igobi gu ne gui shii ragia rek shii hanyie de gu chiang shii ariu ro; zab è gu shii ne ji thoh marui. Hamangkhung-aphuii ne ithek suang shii sasab ayie rabo!"},{"book":"2 Thimothi","chapter":"4","verse":"17","text":"Jishii Ithong gurog shii rai ne chua phi, ji è gu ne jab mua ne Gaibranthek shii yao muii pha; chiih-è gu ne iy pha yaothiek pha ji è ragia rey ge."},{"book":"2 Thimothi","chapter":"4","verse":"18","text":"Chiih-è Ithong è gu shii zab awie pha ji è ragia rek ruii phro chiih-è awai ro hamangkhung pha Sajathua hà ragia è noh ruii phro. Aishii ne idang nane idang biisiie rey bo! Amen."},{"book":"2 Thimothi","chapter":"4","verse":"19","text":"Gu è Phrisila nane Akhuila chiih-è Onesiphorus pha haliing shii de salamthek thoh gey."},{"book":"2 Thimothi","chapter":"4","verse":"20","text":"4:20: Blk 19:22; Rom 16:23; Blk 20:4—21:29 Erasthus ne Khorinth hà rai dun ro, chiih-è gu è Throphimus shii Milethus hà thoh marui, nyieliieshii ai ne rad muii."},{"book":"2 Thimothi","chapter":"4","verse":"21","text":"Hakhangshak athog ba pha ibi shii dun pha bidiang bo."},{"book":"2 Thimothi","chapter":"4","verse":"22","text":"Ithong ne nathek ragung rog shii um bo."}]}