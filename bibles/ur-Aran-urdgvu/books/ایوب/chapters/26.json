{"data":[{"book":"ایوب","chapter":"26","verse":"1","text":"ایوب نے جواب دے کر کہا،"},{"book":"ایوب","chapter":"26","verse":"2","text":"”واہ جی واہ! تُو نے کیا خوب اُسے سہارا دیا جو بےبس ہے، کیا خوب اُس بازو کو مضبوط کر دیا جو بےطاقت ہے!"},{"book":"ایوب","chapter":"26","verse":"3","text":"تُو نے اُسے کتنے اچھے مشورے دیئے جو حکمت سے محروم ہے، اپنی سمجھ کی کتنی گہری باتیں اُس پر ظاہر کی ہیں۔"},{"book":"ایوب","chapter":"26","verse":"4","text":"تُو نے کس کی مدد سے یہ کچھ پیش کیا ہے؟ کس نے تیری روح میں وہ باتیں ڈالیں جو تیرے منہ سے نکل آئی ہیں؟"},{"book":"ایوب","chapter":"26","verse":"5","text":"اللہ کے سامنے وہ تمام مُردہ ارواح جو پانی اور اُس میں رہنے والوں کے نیچے بستی ہیں ڈر کے مارے تڑپ اُٹھتی ہیں۔"},{"book":"ایوب","chapter":"26","verse":"6","text":"ہاں، اُس کے سامنے پاتال برہنہ اور اُس کی گہرائیاں بےنقاب ہیں۔"},{"book":"ایوب","chapter":"26","verse":"7","text":"اللہ ہی نے شمال کو ویران و سنسان جگہ کے اوپر تان لیا، اُسی نے زمین کو یوں لگا دیا کہ وہ کسی چیز سے لٹکی ہوئی نہیں ہے۔"},{"book":"ایوب","chapter":"26","verse":"8","text":"اُس نے اپنے بادلوں میں پانی لپیٹ لیا، لیکن وہ بوجھ تلے نہ پھٹے۔"},{"book":"ایوب","chapter":"26","verse":"9","text":"اُس نے اپنا تخت نظروں سے چھپا کر اپنا بادل اُس پر چھا جانے دیا۔"},{"book":"ایوب","chapter":"26","verse":"10","text":"اُس نے پانی کی سطح پر دائرہ بنایا جو روشنی اور اندھیرے کے درمیان حد بن گیا۔"},{"book":"ایوب","chapter":"26","verse":"11","text":"آسمان کے ستون لرز اُٹھے۔ اُس کی دھمکی پر وہ دہشت زدہ ہوئے۔"},{"book":"ایوب","chapter":"26","verse":"12","text":"اپنی قدرت سے اللہ نے سمندر کو تھما دیا، اپنی حکمت سے رہب اژدہے کو ٹکڑے ٹکڑے کر دیا۔"},{"book":"ایوب","chapter":"26","verse":"13","text":"اُس کے روح نے آسمان کو صاف کیا، اُس کے ہاتھ نے فرار ہونے والے سانپ کو چھید ڈالا۔"},{"book":"ایوب","chapter":"26","verse":"14","text":"لیکن ایسے کام اُس کی راہوں کے کنارے پر ہی کئے جاتے ہیں۔ جو کچھ ہم اُس کے بارے میں سنتے ہیں وہ دھیمی دھیمی آواز سے ہمارے کان تک پہنچتا ہے۔ تو پھر کون اُس کی قدرت کی کڑکتی آواز سمجھ سکتا ہے؟“"}]}