{"data":[{"book":"2 Corinthia","chapter":"2","verse":"1","text":"Khawajarra ningmalung kaminpoongsik ah kei'n nangnidiang woikhat hongmak nasik ka-inngaidonjei."},{"book":"2 Corinthia","chapter":"2","verse":"2","text":"Ajarchu kei'n ningmalung kaminpoong inchu, kei'n kiminpoong ama kha eleiya tu-in keihi naminrok niyame?"},{"book":"2 Corinthia","chapter":"2","verse":"3","text":"Khawa jarra kei kanaminrok mi ngai malung minpoong nasik ah kei nangnidiang hong zootmong, khawa jarra khawa chemajia kha kiheimajia eii. Ajarchu kei karokpha, nangni rakip um ningrok eii tia ka-inngamna eii."},{"book":"2 Corinthia","chapter":"2","verse":"4","text":"Ajarchu kheella kapoong karaal khat-um malungkana khan kei'n nangnidiang mitrathi sarra kamajiajei, hiwahi nangni malung minpoongnasik emak, takkha kei'n nangni rakip kha inthiangnga kanaminriang tikha ningjetnasik eii."},{"book":"2 Corinthia","chapter":"2","verse":"5","text":"Tuun miring inkhat in tu ka-ang malung iminpoong om inchu, ama'n keidiang khan naminpoong emak, takkha nangni rakip-um lekkhat anaminpoong jei. (Ajarchu hiwahi amadiang phurrik ka-esik manuom mongnga kiril eii.)"},{"book":"2 Corinthia","chapter":"2","verse":"6","text":"Nangni katam khat in hinthoa rachaaksik hi hiwa miring sik achu rahoi asuok."},{"book":"2 Corinthia","chapter":"2","verse":"7","text":"Kha e-innum tuunchu, ama kha amalung masokpi inlang, rangaidamru: kha emak inchu, ama malung hoimakna khan amator thengsik eii."},{"book":"2 Corinthia","chapter":"2","verse":"8","text":"Halli ama kha inthiangtak-ah ningminriangna kha ajetnasik mindikru tia kinaheini eii."},{"book":"2 Corinthia","chapter":"2","verse":"9","text":"Kei'n kanaminchuna kha apha rakip-ah kajui sik-ah ning-insuuk chakbe, halli ensuina aheiwapha angtuk kacheet-ah ningngir matorme ti jetnasik hiwa chemajia hi kiheimajia eii."},{"book":"2 Corinthia","chapter":"2","verse":"10","text":"Angme mi ngai'n intho kha nangni'n ning-ngaidam pha, kei-innum inmani kangaidamjei; ajarchu, kei'n kangaidam pha, nangni jarra Christa maikuungnga angrakip kha kangaidamsik ejei."},{"book":"2 Corinthia","chapter":"2","verse":"11","text":"Hiwahi Seitan in anemna kha eini chungnga inphut aleimak nasik eii; ajarchu ama chuonminsuuk kha angme eini'n nijetmak emak."},{"book":"2 Corinthia","chapter":"2","verse":"12","text":"Kei'n Christa jarra chongkahoi rilnasik bit-ah Troas katungpha, Pumi'n chuonthonasik lam anamalongpi kha kei'n kamujei. Chuon 20:1"},{"book":"2 Corinthia","chapter":"2","verse":"13","text":"Takkha kei'n ni-u ninai Titus kha kamumak jarra, kamalung aleipoong; halli inmani ka-inthenpuiya, Macedonia tiang kei kasijei."},{"book":"2 Corinthia","chapter":"2","verse":"14","text":"Takkha Pathian kha minpaak omchak rase! ajarchu Christa raalmatorna karok-ah sina khan raalring angnga Christa le inruoiya inchunna suungnga Pathian in apha rakip-ah anakeiruoi chak. Halli amun rakip-ah sariak rimkahoi angnga phuonnasik Christa jarra minjetnasik Pathian in naneiman eii."},{"book":"2 Corinthia","chapter":"2","verse":"15","text":"Ajarchu ringna kamu ngaile inmang ngai karra einihi sariak rimkahoi Christa in Pathian diang ipeii dooiphur ka-ang ni-eii."},{"book":"2 Corinthia","chapter":"2","verse":"16","text":"Ajarchu inmangnga kaom ngai sikchu, thinasik tur-rim kha eii, takkha ringna kamungai sikchu hongringna sik sariak rimkahoi kha ejei. Hanchu hiwa chuonsik tume rahoikasuok?"},{"book":"2 Corinthia","chapter":"2","verse":"17","text":"Mi katamtak in Pathian chong kha sial louna tiang insi angnga keini kasi emung, takkha Pathian in keini natir jarra, Christa suok angnga malung inthiangtak-ah ama maikuungnga keini kinril eii."}]}