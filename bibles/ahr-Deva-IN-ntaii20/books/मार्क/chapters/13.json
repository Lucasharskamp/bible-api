{"data":[{"book":"मार्क","chapter":"13","verse":"1","text":"मंग येशु मंदिरमातीन निंघीन जातांना त्याना एक शिष्य त्याले बोलना, “गुरजी दखा, कशा ह्या मोठ्या दगडी अनी कशा ह्या माड्या!”"},{"book":"मार्क","chapter":"13","verse":"2","text":"येशु त्याले बोलना “तु ह्या मोठ्या माड्या दखस ना? ह्यासमा असा दगडवर दगड ऱ्हावाव नही; जो पडाव नही.”"},{"book":"मार्क","chapter":"13","verse":"3","text":"येशु मंदिरसमोरला जैतुनना डोंगरवर बशेल व्हता तवय पेत्र, याकोब, योहान अनं आंद्रिया यासनी एकांतमा त्याले ईचारं,"},{"book":"मार्क","chapter":"13","verse":"4","text":"“ह्या गोष्टी कवय व्हतीन? अनी ह्या गोष्टी पुर्ण व्हवानी येळ वनी म्हणजे काय चिन्ह दिसतीन? हाई आमले सांग.”"},{"book":"मार्क","chapter":"13","verse":"5","text":"येशु त्यासले बोलू लागना, “जपीन ऱ्हा, म्हणजे तुमले कोणी फसाडाले नको."},{"book":"मार्क","chapter":"13","verse":"6","text":"बराच लोके मनं नाव लिसन येतीन, ‘मी ख्रिस्त शे!’ अनी त्या बराच जणसले फसाडतीन."},{"book":"मार्क","chapter":"13","verse":"7","text":"जवय तुम्हीन लढायासबद्दल ऐकशात अनी लढायासन्या अफवा ऐकशात तवय घाबरू नका अस होणारच शे, पण तेवढामाच शेवट व्हवाव नही."},{"book":"मार्क","chapter":"13","verse":"8","text":"राष्ट्रसवर राष्ट्र अनी राज्यसवर राज्य ऊठतीन; अनी जागोजागी भूकंप व्हतीन अनी दुष्काळ पडी, हाई तर प्रसुतीना येळले जशा तरास व्हस तसा तरासनी हाई सुरवात शे."},{"book":"मार्क","chapter":"13","verse":"9","text":"“स्वतःले संभाळा; कारण लोके तुमले न्यायालयमा खेचतीन. सभास्थानमा तुमले मारतीन; अनी मनाकरता तुमले राज्यपाल अनी राज्या यासनापुढे उभा करतीन. हाई तुमनाकरता तठे शुभवर्तमान सांगानी संधी राही."},{"book":"मार्क","chapter":"13","verse":"10","text":"शेवट येवाना पहिले पुरा जगमा सुवार्ता प्रसार व्हवाले पाहिजे."},{"book":"मार्क","chapter":"13","verse":"11","text":"जवय त्या तुमले धरीन तुमनाविरुध्द खटला चालाडतीन तवय तुम्हीन काय बोलानं यानी अगोदरच चिंता करू नका; तर त्या येळले जे काही तुमले सुचाडाई जाई तेच बोला; कारण बोलणारा तुम्हीन नही तर पवित्र आत्मा शे."},{"book":"मार्क","chapter":"13","verse":"12","text":"भाऊ भाऊले अनी बाप पोऱ्याले मारा करता धरी दि, पोऱ्या मायबापसवर ऊठतीन अनी त्यासना जिव लेतीन."},{"book":"मार्क","chapter":"13","verse":"13","text":"१३:१३ मत्तय १०:२२मना नावमुये सर्व लोके तुमना व्देष करतीन पण जो शेवटपावत ईश्वासमा टिकी राही त्यानंच तारण व्हई.”"},{"book":"मार्क","chapter":"13","verse":"14","text":"“बठं काही उध्वस्त करणारी ‘अमंगळता’ ज्या जागावर तिना काडीनाही संबंध नही तठे तिले उभी दखशात.” वाचनारानी हाई समजी लेवानं! “तवय ज्या यहूदीयामा शेतस त्यासनी डोंगरवर पळी जावानं."},{"book":"मार्क","chapter":"13","verse":"15","text":"१३:१५ लूक १७:३१जो धाबावर व्हई त्यानी खाल उतरानं नही अनी काहीच लेवाकरता घरमा जावानं नही."},{"book":"मार्क","chapter":"13","verse":"16","text":"जो वावरमा व्हई त्यानी आपला कपडा लेवाकरता मांगे फिरीन येवानं नही."},{"book":"मार्क","chapter":"13","verse":"17","text":"त्या दिनमा ज्यासले दिन राहतीन अनी ज्या लेकरसले पाजणाऱ्या राहतीन त्यासना भयंकर हाल व्हतीन!"},{"book":"मार्क","chapter":"13","verse":"18","text":"तरी हाई हिवाळामा व्हवाले नको म्हणीन देवले प्रार्थना करा."},{"book":"मार्क","chapter":"13","verse":"19","text":"१३:१९ प्रकटीकरण ७:१४कारण जी सृष्टीले देवनी बनाडं तिना सुरवात पाईन आजपावत व्हयनं नही अनी पुढे व्हवाव नही असा त्या संकटना दिन ऱ्हातीन."},{"book":"मार्क","chapter":"13","verse":"20","text":"प्रभु त्या दिन थोडा नही करता; तर एक बी माणुस जिवत नही ऱ्हाता. ज्यासले त्यानी निवडेल शे त्यासनाकरता त्यानी ह्या दिन थोडा करेल शेतस.”"},{"book":"मार्क","chapter":"13","verse":"21","text":"“त्या येळले कोणी तुमले म्हणी, ‘दखा, ख्रिस्त आठे शे!’ दखा, तठे शे! तर खरं मानू नका."},{"book":"मार्क","chapter":"13","verse":"22","text":"कारण खोटा ख्रिस्त अनी खोटा संदेष्टा व्हतीन अनी त्या चिन्ह अनी चमत्कार दखाडतीन जमनं तर ज्यासले देवनी निवडेल शे, त्यासले सुध्दा फसाडतीन."},{"book":"मार्क","chapter":"13","verse":"23","text":"म्हणीन तुम्हीन सावध ऱ्हा! मी पहिलेच तुमले सर्व सांगीन ठेयेल शे."},{"book":"मार्क","chapter":"13","verse":"24","text":"“हाई संकट ई जावानंतर त्या दिनमा सुर्य अंधकारमय व्हई अनी चंद्र प्रकाश देवाव नही."},{"book":"मार्क","chapter":"13","verse":"25","text":"१३:२५ प्रकटीकरण ६:१३आकाशमाधला तारा पडतीन अनी आकाशमाधली शक्ती हाली जाई."},{"book":"मार्क","chapter":"13","verse":"26","text":"१३:२६ प्रकटीकरण १:७तवय मनुष्यना पोऱ्याले पराक्रमतीन अनी मोठा वैभवतीन ढगसमा येतांना त्या दखतीन."},{"book":"मार्क","chapter":"13","verse":"27","text":"त्या येळले मी देवदूतसले धाडीन पृथ्वीना एक टोकपाईन दुसरा टोकपावत चारी दिशातीन देवनी निवडेल लोकसले एकत्र करसु.”"},{"book":"मार्क","chapter":"13","verse":"28","text":"आते अंजिरनं झाडना दृष्टांत ल्या. त्यानी कवळी फांदी निंघीसन त्याले पानटा फुटू लागणात म्हणजे उन्हाळा जोडे वना हाई तुमले समजस."},{"book":"मार्क","chapter":"13","verse":"29","text":"जवय तुम्हीन ह्या गोष्टी व्हतांना दखशात. तवय समजा मनी येवानी येळ जवळच येल शे."},{"book":"मार्क","chapter":"13","verse":"30","text":"मी तुमले सत्य सांगस की, जोपावत हाई सर्व पुरं व्हत नही तोपावत हाई पिढीना अंत व्हवाव नही."},{"book":"मार्क","chapter":"13","verse":"31","text":"आकाश अनी पृथ्वी पुसाई जाई पण मनं वचन पुसावणारच नही."},{"book":"मार्क","chapter":"13","verse":"32","text":"“अजुन त्या दिनबद्दल अनी त्या येळबद्दल कोणलेच माहीत नही, स्वर्गना देवदूतसले नही, देवना पोऱ्यालेसुध्दा नही; फक्त देवबापलेच माहीत शे."},{"book":"मार्क","chapter":"13","verse":"33","text":"सावध ऱ्हा, जागा ऱ्हा, कारण ती येळ कवय ई हाई तुमले माहित नही."},{"book":"मार्क","chapter":"13","verse":"34","text":"१३:३४ लूक १२:३६-३८हाई त्या माणुसना मायक शे जो बाहेर गाव जातांना त्याना दाससले घरनी जबाबदारी दिसन त्यासले काम नेमी देस अनी व्दारपाळले जागा ऱ्हाय, व्यवस्थित लक्ष दे, अशी आज्ञा करस तसं हाई शे."},{"book":"मार्क","chapter":"13","verse":"35","text":"यामुये जागा ऱ्हा, कारण मालक कवय घर ई, संध्याकायले, मध्य रातले, पहाटले किंवा सकायले म्हणजे सुर्य उगास तवय हाई तुमले माहीत नही."},{"book":"मार्क","chapter":"13","verse":"36","text":"नही तर तो अचानक ई लागी अनी त्यानी तुमले झोपेल दखाले नको."},{"book":"मार्क","chapter":"13","verse":"37","text":"जे मी तुमले सांगस, ते सर्वासले सांगस; जागृत ऱ्हा!”"}]}