{"data":[{"book":"Dong","chapter":"2","verse":"1","text":"Charch pha hamangkhliie shii Iphisus hà zey:"},{"book":"Dong","chapter":"2","verse":"2","text":"Gu ne thieg nathek è nyie rekjong; gu ne thieg nathek ne khama thua re-è blia rek chiih-è nathek ne khama lubu phiang rek. Gu ne thieg nathek ne awie pha bran shii azud muii chiih-è ithek ne guaphasamoythek rone yao, jishii asi, pho shii de nathek è chua, chiih-è ithek ne biidiiethek ro."},{"book":"Dong","chapter":"2","verse":"3","text":"Nathek ne lubu phiang rek, nathek ne gu chiang è diig rek, chiih-è nathek athoh ro."},{"book":"Dong","chapter":"2","verse":"4","text":"Jishii gu ne nathek shii hì gidieg rek: ibi nathek è rek pha jine thuh nathek ne gu shii amiie ro."},{"book":"Dong","chapter":"2","verse":"5","text":"Now bo nathek ne gu re-è ruang chiihdun ro. Nathek ne layog è khid ne igobi nathek nyie rek pha ji rek bo. Nathek ne nawaithek layogthek re-è akhid arone, gu ne nathek shii wuii ne nathek ro bunthruak ne awai ithua è iidoh yie ruii phro."},{"book":"Dong","chapter":"2","verse":"6","text":"Jishii nathek shii harohan pha jine hì re-è ro: gu è rek pha duiine, nathek è Nikholaithans è rek pha ji shii khiijai."},{"book":"Dong","chapter":"2","verse":"7","text":"“Nathek shii khoh um arone, chiihphado, Ragung è charchthek shii nyie yao pha ji yoi bo!"},{"book":"Dong","chapter":"2","verse":"8","text":"“Smyrna charch pha hamangkhliie shii zey:"},{"book":"Dong","chapter":"2","verse":"9","text":"Gu ne nathek ro diigthek thieg; gu ne thieg nathek ne dusho—Jishii nathek ne zai bukho ro! Gu ne thieg hanyie è awaithek shii Jewthek rone yao jishii asi, ithek è awie pha manathek nathek shii gidieg yao; ithek ne Sakhathong pha ibrog re-è ro!"},{"book":"Dong","chapter":"2","verse":"10","text":"Nathek ne nyie diig rey pha chiang ji shii arum rabo. Yoi bo! Sakhathong è nathek giak shii ne phatheg hà fen ne chai ruii phro, chiih-è nathek ro diigthek ne inai sua thog pha rey ruii phro. Gu shii migi rek bo, hì re-è iy bsa arone, chiih-è gu nathek shii yang pha lasen chai phi ruii phro."},{"book":"Dong","chapter":"2","verse":"11","text":"“Nathek shii khohthek um arone, chiihphado, Ragung è charchthek shii nyie yao pha ji yoi bo!"},{"book":"Dong","chapter":"2","verse":"12","text":"Phergamum hà charch pha hamangkhliie shii zey:"},{"book":"Dong","chapter":"2","verse":"13","text":"Nathek khi hà rai pha jine gu ne thieg, thiisa hàne Sakhathong ro biang um ro. Nathek ne gu shii izai rek, chiih-è thiisa Sakhathong rai bsa hà guro migi khagi Anthiphas ua pha ishak shii de nathek è gu shii migi rek pha jine athoh ro."},{"book":"Dong","chapter":"2","verse":"14","text":"2:14: Ssb 22:5,7; 31:16; Iphy 23:4; Ssb 25:1-3 Jishii ìujia manathek shii gu nathek shii gidieg rek: Nathek duchoi shii giak ne, Balam ro muyua shii luagieng, hanyie è khi-èrek ne Israel pha bran shii layog hà noh pha Balak shii yua chiih-è jangbangthek shii phi pha michie ithek shii chie pha nuii yi chiih-è siulao rek pha dab yie ro."},{"book":"Dong","chapter":"2","verse":"15","text":"Ji duiine nathek shii ne bran um ro hanyie ne Nikholaithanthek muyua shii luagieng."},{"book":"Dong","chapter":"2","verse":"16","text":"Thuh shii nathek ne nawaithek layogthek è iidoh khid bo! Nathek è akhid arone, gu nathek shii khthiie wuii ruii ne jithek pha branthek shii gu sem è khia pha muduii è gidieg mak rek pha ro."},{"book":"Dong","chapter":"2","verse":"17","text":"2:17: Mul 16:14,15; 16:33,34; Jon 6:48-50; Aij 62:2; 65:15 “Nathek shii khohthek um arone, chiihphado, luruak è charchthek shii nyie yao pha ji nuii bo!”"},{"book":"Dong","chapter":"2","verse":"18","text":"Thyathira hà charch pha hamangkhliie shii zey:"},{"book":"Dong","chapter":"2","verse":"19","text":"Gu ne thieg nathek ne nyie rek, nathek ro miie ne thieg, nathek ro isiiethek, nathek ro bliathek, chiih-è nathek lubu phiang ne thieg ro. Gu ne thieg nathek ne igobi pha ji re-è muna thuh shii rekramuii ro."},{"book":"Dong","chapter":"2","verse":"20","text":"2:20: 1Saj 16:31; 2Saj 9:22-30 Jishii gu ne nathek shii nyie suang rek pha ji ne: Nathek ne hanyie è awai shii, Hamangkhung-aphuii ro muapho rone ho pha hò-amuii Jezebel shii zud. Airo muyua re-è guro khiaothek shii siulao rek pha dab bsa hà chiih-è jangbangthek shii zid pha michie shii chie yi pha jihà noh ro."},{"book":"Dong","chapter":"2","verse":"21","text":"Gu ne aishii layogthek re-è khid pha ishak phi, jishii awairo siulao ji è khid pha ayang ro."},{"book":"Dong","chapter":"2","verse":"22","text":"Chiih-è gu ne aishii siulao pha biang hà fen muii chiih-è hanyie è ai rog shii siulao rekpho de ai rog shii diig rey yi pha ro. Ithek ne ai rog shii awie pha manathek rek pha ji re-è akhid arone gune hì thuh shii rek ruii phro."},{"book":"Dong","chapter":"2","verse":"23","text":"2:23: Chng 7:9; Jeri 17:10; Chng 62:12 Gu ne airo luagiengpho shii de ua pha ro, chiih-è chiihphado shii zab pha charchthek ne gu shii thieg mua gu ne zab ro nowthek nane yangthek thieg. Gu ne nathek è nyie rek pha ji duiine iidoh phi pha ro."},{"book":"Dong","chapter":"2","verse":"24","text":"“Jishii ikhe Thyathirapho gai ne awie pha muyua shii aluagieng ro; nathek ne ‘Sakhathong ro jam ugthek’ Shii gai è ho pha jine adab ro.” Gu ne nathek shii yao gai miihan ne gu nathek lakhung shii aruii phro."},{"book":"Dong","chapter":"2","verse":"25","text":"Jishii gu awuii ruii sapho, nathek ne nathek shii nyie um pha ji chuh khoh ne rai bo."},{"book":"Dong","chapter":"2","verse":"26-28","text":"2:26-28: Chng 2:8-9 (LXX) Hanyie è yang pha ji mua pho ne, hanyie è gu nyie chid pha ji shii iidohè thog pha athodang pha rek pho shii ne, gu ne Aphuii re-è nyie mua pha ò riichai ji phi ruii phro: Ithek shii sohthek lakhung shii riichai phi ruii phro, shiie rog shii ithek shii bohkho ne ithek shii khalia pha jariiethek duiine dumrim chui yi pha ro. Gu ne ithek shii hamiang pha dadiang de phi ruii phro."},{"book":"Dong","chapter":"2","verse":"29","text":"“Nathek shii khohthek um arone, chiihphado Ragungthek è charchthek shii nyie yao pha ji yoi bo!”"}]}