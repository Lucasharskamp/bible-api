{"data":[{"book":"Ngsäea Khut","chapter":"11","verse":"1","text":"Judah khawa vekiea Ngsäe ja jumeikie naw, khyangmjükcee naw pi Pamhnama ngthu ja hngakie tia ami ksing."},{"book":"Ngsäea Khut","chapter":"11","verse":"2","text":"Acunüng, Pita Jerusalema a ceh üng, vun mawi hlükie khyangmjükcee naw pi Pita cun kcäh u lü,"},{"book":"Ngsäea Khut","chapter":"11","verse":"3","text":"“Ami vun am mawikiea ima lut lü ami veia na ei haki” ti u lü ami ngcuhpüi."},{"book":"Ngsäea Khut","chapter":"11","verse":"4","text":"Acunsepi, Pita naw aphung üng tünei lü ja mthehki naw,"},{"book":"Ngsäea Khut","chapter":"11","verse":"5","text":"“Jukpei mlüha ktaiyü lü ka veki; acunüng, jinua mäih üng khankhawa ka naw kya law se ka hmu; ka pei yea na k’et lawki;"},{"book":"Ngsäea Khut","chapter":"11","verse":"6","text":"acun bükteng lü ka ngaikyu hui üng, khisae naküt khawmdek üng ngvak hükie ja khana khae ka jah hmuh."},{"book":"Ngsäea Khut","chapter":"11","verse":"7","text":"Acunüng, kthai naw, ‘Pita, tho law, jah hnim lü ja eia’ ti se, ka ngjak."},{"book":"Ngsäea Khut","chapter":"11","verse":"8","text":"Acunsepi, kei naw, ‘Bawipa aw, acukba am kya, am ngcimcaiki ja mtüikheh ka mka üng am ju lut khawi naw’ ka ti."},{"book":"Ngsäea Khut","chapter":"11","verse":"9","text":"Acunsepi, khankhawa ka kthai naw, ‘Pamhnam naw a ngcimcaihsak haw cen, nang naw am ngcimki käh tia’ ti lü a na msang."},{"book":"Ngsäea Khut","chapter":"11","verse":"10","text":"Acukba kthum vei a ve law päng üng, avan khankhawa a jähei be."},{"book":"Ngsäea Khut","chapter":"11","verse":"11","text":"Acunüng, khyang kthum, Ketarih mlüha kae cun ka veia jah tüi law u se, ka venaka ima pha lawki he.11:11: Kei,cangcim avang üngtakeimi."},{"book":"Ngsäea Khut","chapter":"11","verse":"12","text":"Ngmüimkhya naw käh cücawn lü ka ja läk khaia a na tüih. Hina jumeiki khyuke naw pi na läk law hnga u se, Koneliha ima kami lutkie;"},{"book":"Ngsäea Khut","chapter":"11","verse":"13","text":"ani naw, a ima khankhaw ngsä ngdüi se a hmuh ja, khankhaw ngsä naw a veia, ‘Jukpei mlüha khyang tüi lü, Sihmon Pita ami ti jäng laksaka;"},{"book":"Ngsäea Khut","chapter":"11","verse":"14","text":"ani naw ngthu ning mtheh se, acuna ngthu am nang ja na khui im kyawnglawng cun küikyana nami kya khai’ a tia mawng a jah mtheh."},{"book":"Ngsäea Khut","chapter":"11","verse":"15","text":"Acunüng, ngthu cutei lü ka pyen law ja, Ngmüimkhya Ngcim akcüka mi khana a pha lawa mäiha, amimia khana pi pha lawki."},{"book":"Ngsäea Khut","chapter":"11","verse":"16","text":"Acunüng Bawipa ngthu, ‘Johan naw tui am khyang Baptican jah peki, acunsepi nangmi cun Ngmüimkhya Ngcim üng Baptican nami khan khai’ a ti, ka süm law beki."},{"book":"Ngsäea Khut","chapter":"11","verse":"17","text":"Pamhnam naw Bawipa Jesuh Khritaw mi jumei ja, amdanga a jah peta khawh cun khyangmjü kcee pi acuna khawh a jah pet hnga üng, kei cun ia kya lü acuna Pamhnam ka ma khai ni?” a ti."},{"book":"Ngsäea Khut","chapter":"11","verse":"18","text":"Acuna ngthu ami ngjak ja, jum u lü, “Acuna akyaküng, Pamhnam naw khyangmjükcee haw ngjut be u lü xünnak ami ya vaia mawng cun ja pe ha ve” ti u lü Pamhnam mküimtokie."},{"book":"Ngsäea Khut","chapter":"11","verse":"19","text":"Stephena phäha ami jah khuimkhae, Phonisia, Kuparuh ja Antiok mlüh cäpa dawng hü u lü Judah khyange dänga veia Pamhnama ngthu sang hükie."},{"book":"Ngsäea Khut","chapter":"11","verse":"20","text":"Acunsepi, avange cun Kuparuh mlüh ja Kuriniha kaea kyakie, acune naw Antiok mlüh ami pha üng, khyangmjükcee11:20: Khyangmjükcee; cangcim avang üngtaKrik pyenkia Judaheam ani üngKrik pyenkia khyange. veia pi ngthu pyen u lü, Bawipa Jesuha thangkdaw ami sang."},{"book":"Ngsäea Khut","chapter":"11","verse":"21","text":"Bawipa johit naw jah vepüi se; khyang khawhah naw jum u lü, Bawipa veia nghlat law päihkie."},{"book":"Ngsäea Khut","chapter":"11","verse":"22","text":"Ami mawngma cun Jerusalema veki sangcim naw ngja u lü, Banabah cun Antiok mlüha ami tüih."},{"book":"Ngsäea Khut","chapter":"11","verse":"23","text":"Banabah a va pha üng, Pamhnama jah pet dawkyanak hmu lü aktäa jeki, ktha na kcang u lü Bawipa üng anglät se ami khäng vaia ami van a jah mcäi."},{"book":"Ngsäea Khut","chapter":"11","verse":"24","text":"Banabah cun khyang kdawa kya lü, Ngmüimkhya Ngcim ja jumeinak am bekia kyase, Bawipa veia khyang khawhah ngdawn lawki he."},{"book":"Ngsäea Khut","chapter":"11","verse":"25","text":"Acunüng, Banabah cun Sawluh sui khaia Tasuh mlüha citki."},{"book":"Ngsäea Khut","chapter":"11","verse":"26","text":"Va hmu lü Antiok mlüha a cehpüi. Kum mät bang Sangcim üng veki khyange am hmu hnga ni lü, khyang khawha ja mtheimthangki xawi. Acuna Antiok mlüha jumeikie cun “Khritjane” tia ami jah sui law kcüka kyaki."},{"book":"Ngsäea Khut","chapter":"11","verse":"27","text":"Acuna kcün üng, sahma avange cun Jerusalem üngka naw Antioka ju citkie."},{"book":"Ngsäea Khut","chapter":"11","verse":"28","text":"Amimi üngka mat, Akabas ngming naki ngdüi law lü khawmdek khan avan üng khawjaw law khai tia Ngmüimkhya Ngcim am a pyen; acuna khawjawnak cun Ketah sangpuxang Kalawdih naw a jah upa kcün üng pha lawki."},{"book":"Ngsäea Khut","chapter":"11","verse":"29","text":"Axüsawe naw ami khyaih khawha, Judah khawa vekiea jumeikie cun ja kpüikpak vaia ami mkhyah u."},{"book":"Ngsäea Khut","chapter":"11","verse":"30","text":"Acukba ami büa mäiha ami ja kpüikpaknak cun Banabah ja Sawluha kut üngka naw, sangcim ngvaiea veia ami jah kbi."}]}