{"data":[{"book":"ሉቃሴ","chapter":"10","verse":"1","text":"ጎዳ ዬካፓ ሜሌ'' ላንካይታሚ'' ላምዖ"},{"book":"ሉቃሴ","chapter":"10","verse":"2","text":"ሂዚያ ዔያቶም ጌዔኔ፦ «ቡኩሶንዶ ሃኣካ ሚርጌኬ፥ ሃኣኮ ቡኩሳ ዓሳ ጋዓንቴ ዻካ''ኬ፤ ዬያሮ ሃኣኮኮ ዓዴ ሃኣኮ ቡኩሶ'' ማዾ''ም ቃሲ'' ሜሌ'' ማዻ ዓሲ ዳካንዳጉዲ ሺኢቁዋቴ።"},{"book":"ሉቃሴ","chapter":"10","verse":"3","text":"ዓካሪ ዓኣዹዋቴ፥ ታ ዒንሢ ማራይጉዲ ያኣያሢ ባኣኮ'' ዳካኔ፤"},{"book":"ሉቃሴ","chapter":"10","verse":"4","text":"ዒንሢ ጎይፆኮ ዓይጎ ባኣዚ''ያ ዓርቂፖቴ፤ ሚኢሼ ዓጎ ቡራሻ፥ ጋላ ዓርቆ ሉካ'' ማዔቶ ሃሣ ዱርሲ ማዔቶዋ ዔኪፖቴ፤ ዓሲና ዎላ'' ጎይፃ ካኣማዖ ዔኤሊ''ሢና ናጊፖቴ።"},{"book":"ሉቃሴ","chapter":"10","verse":"5","text":"ዒንሢ ጌላ ማኣራ ቢያ ቤርታዺ ‹ማኣሪ ዓሲዮ፥ ኮሹሞ ሃኖ' ማኣሮም ማዖም› ጎዑዋቴ፤"},{"book":"ሉቃሴ","chapter":"10","verse":"6","text":"ኮሹሞ ናሽካ ዓሲ ዬኖ ማኣራ ዓኣቴ ዒንሢ ጌዔ ኮሹማ ዔያቶም ማዓንዳኔ፤ ያዺ ማዒባኣያታቶ ዒንሢ ጌዔ ኮሹማ ጊንሣ ዒንሢም ማዓንዳኔ።"},{"book":"ሉቃሴ","chapter":"10","verse":"7","text":"ማዾ'' ማዻ ዓሲም ማዻ ዛሎ'' ዒንጎ ባኣዚ'' ኮይሳኔ፤ ዬያሮ ዒንሢ ጌሌ ማኣሮይዳ ዒንሢም ሺኢሾና ባኮ ሙዒ ሙዒ ሃሣ ዑሽኪ ዑሽኪ ዒኢካ ዴዑዋቴ፤ ዬኖ ማኣራፓ ሜሌ'' ማኣሪ ሃንቲ ሃንቲ ሺሪፖቴ።"},{"book":"ሉቃሴ","chapter":"10","verse":"8","text":"ዎኖ ካታሞዋ ዒንሢ ጌላኣና ዓሳ ዒንሢ ሾኦጫሲ ዔካዖ ዒንጋ ባኮ ሙዑዋቴ።"},{"book":"ሉቃሴ","chapter":"10","verse":"9","text":"ዬኖ ካታሜሎይዳ ዓኣ ሃርጊንቴ ዓሶ ፓሡዋቴ፤ ዴሮ''ማኣ ‹ፆኦሲ ካኣቱማ ዒንሢ ባንሢ ዑኬኔ› ጌዒ ኬኤዙዋቴ።"},{"book":"ሉቃሴ","chapter":"10","verse":"10","text":"ጋዓንቴ ዎኖ ካታሞዋ ዒንሢ ጌላኣና ዓሳ ዒንሢ ዔኩዋያ ማዔቶ ካታሜሎኮ ዙሎ'' ኬስኪጋፓ፦"},{"book":"ሉቃሴ","chapter":"10","verse":"11","text":"‹ሃይሾ፥ ኑኡኮ ቶካ'' ዓኣ ሃኖ' ካታሜሎ ሲላሎ ኑ ዒንሢም ፒፃ''ኔ፤ ጋዓንቴ ፆኦሲ ካኣቱማ ዒንሢ ባንሢ ዑኬሢ ዔሩዋቴ› ዔያቶም ጎዑዋቴ።"},{"book":"ሉቃሴ","chapter":"10","verse":"12","text":"ጋፒንፆ ዎዶ''ና ፆኦሲ ዬኖ ካታሜሎም ዒንጋንዳ ዎጋ'' ቤርታ ሶዶሜ ካታሞ ሄሌ''ስካፓ ባሼ ማዓንዳኔ ታ ዒንሢም ጋዓኔ» ጌዔኔ።"},{"book":"ሉቃሴ","chapter":"10","verse":"13","text":"ዬካፓ ዬሱሴ፦ «ኮራዚኔ ጎዖዜ ኔና ባዴዔ፤ ቤቴሳይዳ ኔናኣ ባዴዔ፤ ዒንሢዳ ማዺንቴ ፆኦሲ ዎልቄና ማዺንታ ዓኮ ባካ ዎንዴ ፂሮሴና ሲዶናናይዳ ማዺንቴያታቶ ዒኢካ ናንጋ ዓሳ ሄኤዶ ሲዬ ፓቲሌ ማይንቲ፥ ቢዲንሢያ ቶኦካ ዋሂ ዬኖ ዎዶ''ና ጎሞ ቡኡፄያ ናንዳኔ።"},{"book":"ሉቃሴ","chapter":"10","verse":"14","text":"ዬያሮ ጋፒንፆ ዎጎ ኬሎ''ና ቤርታ ፂሮሴና ሲዶናናም ዒንጎናስካፓ ዒንሢ ሜታሢ ባሼ ማዓንዳኔ።"},{"book":"ሉቃሴ","chapter":"10","verse":"15","text":"ሃና'' ኔኤኒ ቂፒርናሆሜ ካታሜሌ፥ ሌካ ጫሪንጮ ሄላ''ንዳኣና ዼ'ጊ ጋዓኒ ኔ ኮዒያ? ማዔቶዋ ኔ ሊካ ሄሊ''ንቱዋ ዼኤፖ ዔቶ'' ኬዳ''ንዳኔ» ጌዔኔ።"},{"book":"ሉቃሴ","chapter":"10","verse":"16","text":"ላሚ ሃሣ ዬሱሴ ዒዛኮ ጊንፆ ሃንታዞንሢ ኮራ፦ «ዒንሢም ዋይዛሢ ታኣም ዋይዛኔ፤ ዒንሢ ቦንቺ ዔኩዋኣሢ ታና ዔኩዋሴ፤ ታና ዔኩዋኣሢ ታና ዳኬሢያ ቦንቺ ዔኩዋሴ» ጌዔኔ።"},{"book":"ሉቃሴ","chapter":"10","verse":"17","text":"ላንካይታሚ'' ላምዖ ጊንፆ ሃንታዞንሢ ዳኪንቴ ቤዛፓ ሚርጌ ዎዛና ዬሱሴ ባንሢ ማዒ ሙካዖ፦ «ጎዳሢዮ! ኔ ሱንፆና ፑርቶ ዓያና'' ኑም ዓይሢንቲናኣኮቲ» ጌዔኔ።"},{"book":"ሉቃሴ","chapter":"10","verse":"18","text":"ዬሱሴ ዔያቶም፦ «ፃላሄ ዜኤሊንሢጉዲ ጫሪንጫፓ ኬዳ''ንቴ ታ ዛጌኔ፤"},{"book":"ሉቃሴ","chapter":"10","verse":"19","text":"ዬያሮ ዒንሢ ሾኦዦና ኮርናሢና ሄ'ርቃንዳጉዲ፥ ዒንሢ ሞርኮ ዒንሢ ባሻንዳጉዲ ቢታንቶ ዒንሢም ታ ዒንጌኔ፤ ዒንሢ ሄላ''ንዳ ባኣዚ'' ፔቴ''ታዖ ባኣሴ።"},{"book":"ሉቃሴ","chapter":"10","verse":"20","text":"ጋዓንቴ ፑርቶ ዓያና'' ዒንሢም ዓይሢንቴሢሮ ዒንሢ ዎዛዻሢፓ ባሼ ሱንፃ ዒንሢኮ ጫሪንጮ ማኣራ ፃኣፒንቴም ፆኦሲ ዓሶ ባኣካ'' ዒንሢ ማዔሢሮ ዎዛዹዋቴ» ጌዔኔ።"},{"book":"ሉቃሴ","chapter":"10","verse":"21","text":"ዬማና ዬሱሴ ዓያና ጌኤሺ ዒዛ ዎዛሴም፦ «ጫሪንጮና ሳዖናኮ ጎዳ ማዔ፥ ዓዳሢዮ! ሃያ ባኮ ኔኤኒ ዔሮ''ና ዼኤፖ ዓሶናይዳፓ ዓኣቺ ናይጉዲ ማዔ ዓሶም ፔጋሲ ዻዌሢሮ ታ ኔና ጋላታኔ፤ ሂዮ! ታ ዓዳሢዮ! ዬያይዳኒ ኔ ማሊሢ ማዔኔ።"},{"book":"ሉቃሴ","chapter":"10","verse":"22","text":"«ቢያ ባኣዚ'' ታ ዓዶይዳፓ ታኣም ዒንጊንቴኔ፤ ናኣዚ'' ዖና ማዔቴ ዓዶይዳፓ ዓታዛ ሜሌ'' ዔራይ ባኣሴ፤ ዬያጉዲ ሃሣ ዓዴ ዖና ማዔቶ ናኣዚ''ዳፓ ዓታዛ ሃሣ ጊንሣ ናኣዚ'' ዒዛም ፔጋሲ ኬኤዛኒ ኮዔ ዓሲዳፓ ዓታዛ ሜሌ'' ዖኦኒያ ዔራይ ባኣሴ» ጌዔኔ።"},{"book":"ሉቃሴ","chapter":"10","verse":"23","text":"ዬካፓ ሃሣ ዬሱሴ ፔኤኮ ጊንፆ ሃንታዞንሢ ባንሢ ሺራዖ ዔያቶም ሌሊ፦ «ዒንሢ ሃያ ዛጋሢ ዛጋዞንሢ ኮሺ ባሊቲና ዓኣያኬ።"},{"book":"ሉቃሴ","chapter":"10","verse":"24","text":"ጎኔና ሚርጌ ፆኦሲ ማሊፆ ኬኤዛዞንሢና ካኣቶ''ና ሃሢ ሃያ ዒንሢ ዛጋ ባኮ ዛጋኒ ሱኡካዼያታዖ ዔያታ ዛጊባኣሴ፤ ዒንሢ ዋይዛ ባኮዋ ዔያታ ዋይዛኒ ሱኡካዼኔ፤ ጋዓንቴ ዔያታ ዋይዚባኣሴ» ጌዔኔ።"},{"book":"ሉቃሴ","chapter":"10","verse":"25","text":"ፔቴ'' ኬሊ'' ሙሴ ዔርዜ ዎጎ ዔርዛ ፔቴ'' ዓሲስኬይ ዬሱሴ ኮራ ሙካዖ ዒ ዎዚ ጋዓቴያ ዛጋኒ ኮዒ፦ «ዔርዛሢዮ! ናንጊና ናንጊ ዴንቃኒ ዓይጌንዴ ማዻንዳያ ታና ኮይሳይ?» ጌይ ዒዛ ዖኦጫዛ፥"},{"book":"ሉቃሴ","chapter":"10","verse":"26","text":"ዬሱሴ ማሃዖ፦ «ሙሴ ዔርዜ ዎጎይዳ ዓይጌ ፃኣፒንቴይ? ኔ ናባባዛ ዎዚ ጋዓይ?» ዒዛም ጌዔኔ።"},{"book":"ሉቃሴ","chapter":"10","verse":"27","text":"ዓሢ ማሃዖ፦ «ዎጋ'' ‹ፆኦሲ ኔ ጎዳሢ ጉቤ ዒናፓ፥ ጉቤ ሼምፓፓ፥ ጉቤ ዎልቃፓ፥ ጉቤ ማሊፃፓ ናሽኬ› ዬያጉዲ ሃሣ ‹ኔ ዓሺኖ ዓዳ'' ኔና ማሂ ናሽኬ› ጋዓኔ» ጌዔኔ።"},{"book":"ሉቃሴ","chapter":"10","verse":"28","text":"ዬሱሴያ ፒዜ ኔ ማሄኔ፤ «ዓካሪ ኔኤኒ ዬኖ ጎይፆ ማዼ፤ ናንጊና ናንጊያ ኔ ዴንቃንዳኔ» ጌዔኔ።"},{"book":"ሉቃሴ","chapter":"10","verse":"29","text":"ዎጎ ዔርዛሢ ጋዓንቴ ፔና ጌኤሺ ዓሲ ማሃኒ ኮዓዖ፦ «ያዺ ማዔቶ ታኣኮ ዓሺናሢ ዖናዳይ?» ጌይ ዖኦጬኔ።"},{"book":"ሉቃሴ","chapter":"10","verse":"30","text":"ዬሱሴ ዒዛም ማሃዖ፦ «ፔቴ'' ዓሲ ዬሩሳላሜፓ ዒያርኮ ኬዳ''ንቴ ጎይፆይዳ ሱላ ዒዛ ዴንቂ ዓፒሎ ዒዛኮ ቡሪ ዔኪ ጳርቄሢኮ ጊንፃ ሃይቃኒ ሳዛ ጋሽካንቴ ሃሺ'' ዓኣዼኔ።"},{"book":"ሉቃሴ","chapter":"10","verse":"31","text":"ዒዛ ቶኪጉዲ ፔቴ'' ቄኤሴስኬይ ዬኖ ጎይፄሎና ዓኣዺቤቃ ጳዺንቲ ላቢ''፥ ላሂ ዓኣ ዓሢ ዴንቄያታዖ ዚቲ ጌዒ ዒዛኮ ኮርሳ ዓኣዼኔ።"},{"book":"ሉቃሴ","chapter":"10","verse":"32","text":"ዬያጉዲ ሃሣ ቄኤሶ ፃጳፓ ማዔ ሌዊ ዜርሢስኬይ ዬኖ ጎይፆና ዓኣዺቤቃ ዬያ ዓሢ ዴንቄዖ ኮርሳ ዚቲ ጌዒ ዴንዴኔ።"},{"book":"ሉቃሴ","chapter":"10","verse":"33","text":"ፔቴ'' ሳማሪያ ዓጪ ዓሲስኬያ ዬኖ ጎይፆና ዓኣዺቤቃ ጳዺንቴ ዓሢ ዴንቂ ሚጪንታዖ፥"},{"book":"ሉቃሴ","chapter":"10","verse":"34","text":"ዓሢ ኮይላ'' ሙኪ ዛይቴ ቲሺና ዎይኔፓ ኮሾ''ና ዑሺና ኪፆይዳ ዓሢኮ ዋሂ ቱርጫና ማሪ ቱኬ''ሢኮ ጊንፃ ፔ ሃሮ'' ቶጊሲ ፔቴ'' ሾኦቺ ዎርቃ ማኣሪ ዔኪ ዓኣዼኔ፥ ዒኢካ ዒዛ ዒ ኮሺ'' ዛጊ ማይሤኔ፤"},{"book":"ሉቃሴ","chapter":"10","verse":"35","text":"ዚሮ ጉቴ''ሎ ፔቴ'' ዓሲ ላምዖ ኬሊ'' ማዾ ማዼም ጪጎንዶ ቢራጉዴያ ኬሲ'' ዬኖ ሾኦጮ ዎይሣ ማኣሮኮ ዓዶም ዒንጋዖ ‹ሃያ ዓሢ ታኣም ኮሺ'' ዛጊ ማይሤ፤ ጊዳ'' ቃሲ'' ኔ ዒዛ ዛሎ'' ጪጌ ባኣዚ'' ዓኣቶ ታ ማዒ ሙካዖ ኔኤም ማሂ ጪጋንዳኔ› ጌዔኔ።"},{"book":"ሉቃሴ","chapter":"10","verse":"36","text":"«ዓካሪ ዬንሢ ሃይሦንሢዳፓ ሱሎ''ና ጳዺንቴ ዓሢም ዓሺኖ ማዔሢ ዎያ ኔኤም ማላይ?» ጌዔኔ።"},{"book":"ሉቃሴ","chapter":"10","verse":"37","text":"ዎጎ ዔርዛሢ «ዬያ ዒዛ ሚጪንቲ ማኣዴ''ሢሾ!» ጌዒ ማሃዛ፥ ዬሱሴ ማሃዖ፦ «ሂዴቶ ኔኤኒያ ዒማ ጎይፆ ማዼ» ጌዔኔ።"},{"book":"ሉቃሴ","chapter":"10","verse":"38","text":"ዬሱሴ ዒዛኮ ጊንፆ ሃንታዞንሢና ዎላ'' ጎይሢ ዓኣዺ ፔቴ'' ጉርዳስኬኖ ሄላ''ዛ ዒኢካ ማርታ ፔ ማኣራ ዒዛ ሾኦቺንሢ ዔኬኔ፤"},{"book":"ሉቃሴ","chapter":"10","verse":"39","text":"ዒዞኮ ማይራሞ ጌይንታ ጌራ ዓኣኔ፤ ዒማ''ና ዬና ማይራማ ዬሱሴኮ ቶኮ'' ዴማ'' ዴዒ ዒዛኮ ጌኤዞ ዋይዛኔ።"},{"book":"ሉቃሴ","chapter":"10","verse":"40","text":"ማርታ ጋዓንቴ ሙዖ ጊኢጊሺፆና ሚርጌ ላባ''ዖ፥ ዬሱሴ ባንሢ ሙኪ፦ «ጎዳሢዮ! ሃና'' ታ ጌኤዳ ቢያ ማዾ'' ታኣም ሃሼ''ም ታኣኒ ታኣሮ ሌሊ ላባ''ሢ ኔ ዛጋዖ ዚቲ ጋዓ? ሃዳራ ታና ዒዛ ማኣዳ''ንዳጉዲ ዒዞም ኬኤዜቴራ» ጌዔኔ።"},{"book":"ሉቃሴ","chapter":"10","verse":"41","text":"ጎዳ ዬሱሴ ጋዓንቴ ማሃዖ፦ «ማርታ! ኔኤኒ ሚርጌ ባኣዚ''ና ሜታዺ ጳሽኪ ሺራኔ፤"},{"book":"ሉቃሴ","chapter":"10","verse":"42","text":"ጋዓንቴ ኮይሳሢ ፔቴ'' ባኣዚ'' ሌሊኬ፤ ማይራማ ኮዦ ባኮማ ዶኦሬኔ፤ ዬማ ዒዞይዳፓ ዔካንዳያ ባኣሴ» ጌዔኔ።"}]}