{"data":[{"book":"MATAYO","chapter":"4","verse":"1","text":"Abaho, Yesu kalongozwa na Loho wa Mulungu mbaka muluwala giladi yagezigwe na Mwenembago."},{"book":"MATAYO","chapter":"4","verse":"2","text":"Viyamambukize funga ya mazua malongo mane ikilo na imisi, Yesu kona nzala."},{"book":"MATAYO","chapter":"4","verse":"3","text":"Abaho, Mwenembago kamcholela kamgeza yomulongela, “Uhawa gweye iyo Mwana wa Mulungu, galongele mabwe gano gagaluke mikate.”"},{"book":"MATAYO","chapter":"4","verse":"4","text":"Ila Yesu kedika kalonga, “Yandikigwa Mzinyandiko Zing'alile, ‘Munhu hawa mgima sama ya mkate wiyeka, ila mkila mbuli ilawa mmulomo wa Mulungu.’ ”4:4 Mbuli zino zolawa mkitabu cha NG'HUMBUKILA YA TOLATI 8:3."},{"book":"MATAYO","chapter":"4","verse":"5","text":"Abaho, Mwenembago kamsola Yesu mbaka Yelusalemu, Wambo Ding'alile, na kumwika hachana hana inhomboti ya Ing'anda ya Mulungu,"},{"book":"MATAYO","chapter":"4","verse":"6","text":"kamulongela, “Uhawa gweye iyo Mwana wa Mulungu, ibwanhe hasi, kwavija yandikigwa Mzinyandiko Zing'alile,"},{"book":"MATAYO","chapter":"4","verse":"7","text":"Yesu kamwidika, “Vivija yandikigwa Mzinyandiko Zing'alile, ‘Sambiumgeze Mndewa Mulungu wako.’ ”4:7 Mbuli zino zolawa mkitabu cha NG'HUMBUKILA YA TOLATI 6:16."},{"book":"MATAYO","chapter":"4","verse":"8","text":"Abaho, Mwenembago kamsola Yesu mbaka hana ikigongo kitali, kamulagusila ndewa zose za ulumwengu na yenzi zake."},{"book":"MATAYO","chapter":"4","verse":"9","text":"Kamulongela, “Gano gose nokugwelela uhanifugamila mavindi na kunitambikila.”"},{"book":"MATAYO","chapter":"4","verse":"10","text":"Abaho, Yesu kamulongela, “Goboka, Mwenembago! Kwavija yandikigwa Mzinyandiko Zing'alile, ‘Mtambikile Mndewa Mulungu wako na umsang'hanikile heyo yeiyeka!’ ”4:10 Mbuli zino zolawa mkitabu cha NG'HUMBUKILA YA TOLATI 6:13."},{"book":"MATAYO","chapter":"4","verse":"11","text":"Abaho, Mwenembago kamuleka, na wasenga wa Mulungu wa kuulanga weza na kumsang'hanikila."},{"book":"MATAYO","chapter":"4","verse":"12-13","text":"Yesu viyahulike kamba Yohana kageligwa mkifungo, kachola kukiwambo cha Nazaleti muisi ya Galilaya. Kasegela Nazaleti, kachola kukala Kapenaumu, kiwambo kikalile behi na Dilamba da Galilaya, muisi za mitala ya Wazabuloni na Wanaftali,"},{"book":"MATAYO","chapter":"4","verse":"14","text":"giladi gavikile gaja galongigwe na muhokozi Isaya,"},{"book":"MATAYO","chapter":"4","verse":"15","text":"“Isi ya Zabuloni na isi ya Naftali,"},{"book":"MATAYO","chapter":"4","verse":"16","text":"Wanhu wokala mdiziza"},{"book":"MATAYO","chapter":"4","verse":"17","text":"Songela kipigiti kija Yesu kasonga kuwapetela wanhu yolonga, “Lekeni vilozo venu, kwavija Undewa wa Kuulanga ukwenhuka!”"},{"book":"MATAYO","chapter":"4","verse":"18","text":"Yesu viyakalile yotembela mumgwazo wa Idilamba da Galilaya, kawona wandugu wabili, Simoni yakemigwe Petulo na mdodo wake Endelea. Wakala wotanda nhando zao mdilamba, kwavija wakala waloa somba."},{"book":"MATAYO","chapter":"4","verse":"19","text":"Yesu kawalongela, “Ng'holelezeni, na nie nowatenda muwe waloa wanhu.”"},{"book":"MATAYO","chapter":"4","verse":"20","text":"Bahaja wazileka nhando zao, wamkoleleza."},{"book":"MATAYO","chapter":"4","verse":"21","text":"Viyacholile haulongozi kidogo, kawona wandugu wabili wayagwe, Yakobo na mdodo wake Yohana, wanage Zebedayo, wakalile muna ingalawa hamoja na tataao Zebedayo, wozigongomanya nhando zao. Yesu kawakema,"},{"book":"MATAYO","chapter":"4","verse":"22","text":"na baho waileka ingalawa na tataao, wamkoleleza."},{"book":"MATAYO","chapter":"4","verse":"23","text":"Yesu kachola kila hanhu m'viwambo va Galilaya, yofundiza muna zing'anda zao za nhambiko na kuupeta Usenga Unogile wa Undewa wa Mulungu, na kuwahonya wanhu wakalile na kila utamu na unyondenyonde."},{"book":"MATAYO","chapter":"4","verse":"24","text":"Mbuli zake zenela muisi yose ya Silia. Wamgalila wanhu wose wakalile wokugula kila utamu, wakalile wokona vihile, wakalile na vinyamkela, wakalile na kisango, na wakalile waholole, na heyo kawahonya."},{"book":"MATAYO","chapter":"4","verse":"25","text":"Dale kulu da wanhu dimkoleleza, wanhu kulawa Galilaya, kulawa kuviwambo longo dimwe vikemigwa Dekapoli, kulawa Yelusalemu, Yudea, na mwambu uyagwe wa Ulwanda lwa Yolodani."}]}