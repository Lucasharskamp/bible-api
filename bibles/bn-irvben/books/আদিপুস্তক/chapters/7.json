{"data":[{"book":"আদিপুস্তক","chapter":"7","verse":"1","text":"আর সদাপ্রভু নোহকে বললেন, “তুমি সপরিবারে জাহাজে প্রবেশ কর, কারণ এই কালের লোকদের মধ্যে আমার সামনে তোমাকেই ধার্মিক দেখেছি।"},{"book":"আদিপুস্তক","chapter":"7","verse":"2","text":"তুমি শুচি পশুর স্ত্রীপুরুষ নিয়ে প্রত্যেক জাতির সাত সাত জোড়া এবং অশুচি পশুর স্ত্রী ও পুরুষ নিয়ে প্রত্যেক জাতির"},{"book":"আদিপুস্তক","chapter":"7","verse":"3","text":"এক এক জোড়া এবং আকাশের পাখিদেরও স্ত্রীপুরুষ নিয়ে প্রত্যেক জাতির সাত সাত জোড়া, সমস্ত ভূমণ্ডলে তাদের বংশ রক্ষার জন্য নিজের সঙ্গে রাখ।"},{"book":"আদিপুস্তক","chapter":"7","verse":"4","text":"কারণ সাত দিনের র পর আমি পৃথিবীতে চল্লিশ দিন রাত বৃষ্টি বর্ষণ করে আমার সৃষ্টি যাবতীয় প্রাণীকে পৃথিবী থেকে উচ্ছিন্ন করব।”"},{"book":"আদিপুস্তক","chapter":"7","verse":"5","text":"তখন নোহ সদাপ্রভুর আদেশ অনুসারে সব কাজ করলেন।"},{"book":"আদিপুস্তক","chapter":"7","verse":"6","text":"নোহের ছয়শো বছর বয়সে পৃথিবীতে জলপ্লাবন হল।"},{"book":"আদিপুস্তক","chapter":"7","verse":"7","text":"জলপ্লাবনের জন্য নোহ ও তাঁর ছেলেরা এবং তাঁর স্ত্রী ও ছেলের বউরা জাহাজে প্রবেশ করলেন।"},{"book":"আদিপুস্তক","chapter":"7","verse":"8","text":"নোহের প্রতি ঈশ্বরের আদেশ অনুসারে শুচি অশুচি পশুর"},{"book":"আদিপুস্তক","chapter":"7","verse":"9","text":"এবং পাখির ও ভূমিতে চলাচল যাবতীয় জীবের স্ত্রী পুরুষ জোড়া জোড়া জাহাজে প্রবেশ করল, যেমন ঈশ্বর নোহকে আদেশ করেছিল।"},{"book":"আদিপুস্তক","chapter":"7","verse":"10","text":"আর সেই সাত দিন পরে পৃথিবীতে জলপ্লাবন হল।"},{"book":"আদিপুস্তক","chapter":"7","verse":"11","text":"নোহের বয়সের ছয়শো বছরের দ্বিতীয় মাসের সতেরো দিনের মহাজলধির সমস্ত উনুই ভেঙে গেল এবং আকাশের জানালা সব মুক্ত হল;"},{"book":"আদিপুস্তক","chapter":"7","verse":"12","text":"তাতে পৃথিবীতে চল্লিশ দিন রাত মহাবৃষ্টি হল।"},{"book":"আদিপুস্তক","chapter":"7","verse":"13","text":"সেই দিন নোহ এবং শেম, হাম ও যেফৎ নামে নোহের ছেলেরা এবং তাঁদের সঙ্গে নোহের স্ত্রী ও তিন ছেলের বউরা জাহাজে প্রবেশ করলেন।"},{"book":"আদিপুস্তক","chapter":"7","verse":"14","text":"আর তাঁদের সঙ্গে সর্বজাতীয় বন্য পশু, সবজাতীয় গ্রাম্য পশু, সবজাতীয় মাটিতে চলাচল করা সরীসৃপ জীব ও সবজাতীয় পাখি,"},{"book":"আদিপুস্তক","chapter":"7","verse":"15","text":"প্রাণবায়ুবিশিষ্ট সর্বপ্রকার জীবজন্তু জোড়া জোড়া জাহাজে নোহের কাছে প্রবেশ করল।"},{"book":"আদিপুস্তক","chapter":"7","verse":"16","text":"ফলতঃ তাঁর প্রতি ঈশ্বরের আদেশ অনুসারে সমস্ত প্রাণীর স্ত্রী ও পুরুষ প্রবেশ করল। পরে সদাপ্রভু তাঁর জন্য পিছনের দরজা বন্ধ করলেন।"},{"book":"আদিপুস্তক","chapter":"7","verse":"17","text":"আর চল্লিশ দিন পর্যন্ত পৃথিবীতে বন্যা হল, তাতে জল বৃদ্ধি পেয়ে জাহাজ ভাসালে তা মাটি ছেড়ে উঠল।"},{"book":"আদিপুস্তক","chapter":"7","verse":"18","text":"পরে জল প্রবল হয়ে পৃথিবীতে অনেক বেড়ে গেল এবং জাহাজ জলের উপরে ভেসে উঠল।"},{"book":"আদিপুস্তক","chapter":"7","verse":"19","text":"আর পৃথিবীতে জল অত্যন্ত প্রবল হল, আকাশমণ্ডলের নীচের সব মহাপর্বত ডুবে গেল।"},{"book":"আদিপুস্তক","chapter":"7","verse":"20","text":"তার উপরে পনেরো হ্যাঁ7:20 ফুট ত জল উঠে প্রবল হল, পর্বত সকল ডুবে গেল।"},{"book":"আদিপুস্তক","chapter":"7","verse":"21","text":"তাতে মাটিতে চলাচল যাবতীয় প্রাণী, পাখি, পশুপাল ও বন্য পশু সব এবং সমস্ত মানুষ মারা গেল।"},{"book":"আদিপুস্তক","chapter":"7","verse":"22","text":"মাটিতে চলনশীল যত প্রাণীর নাকে প্রাণবায়ুর সঞ্চার ছিল, সকলে মারা গেল।"},{"book":"আদিপুস্তক","chapter":"7","verse":"23","text":"এই ভাবে পৃথিবী নিবাসী সমস্ত প্রাণী মানুষ, পশু, সরীসৃপ, জীব ও আকাশের পাখি সকল উচ্ছিন্ন হল, পৃথিবী থেকে উচ্ছিন্ন হল, কেবল নোহ ও তাঁর সঙ্গী জাহাজে প্রাণীরা বেঁচে গেলেন।"},{"book":"আদিপুস্তক","chapter":"7","verse":"24","text":"আর জল পৃথিবীর উপরে একশো পঞ্চাশ দিন পর্যন্ত প্রবল থাকল।"}]}