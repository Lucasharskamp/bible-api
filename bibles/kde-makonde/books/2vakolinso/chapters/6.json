{"data":[{"book":"2 Vakolinso","chapter":"6","verse":"1","text":"Bahi hwetu tukôla madengo pamo na Nnungu, tùnnyuwanga múnakubàlì kuileka inema imupwechedile kuhaloka kwanga Nnungu uiyahika chihi bule."},{"book":"2 Vakolinso","chapter":"6","verse":"2","text":"Kwa kuva, Nnungu àtangola uvila Mmalemba Lanaswe,"},{"book":"2 Vakolinso","chapter":"6","verse":"3","text":"Hwetu tukátamwa kunkoheja munu woheyo kwa chinu chohecho uchinga utumishi wetu unaambike."},{"book":"2 Vakolinso","chapter":"6","verse":"4","text":"Na badala yake, hwetu tùlimaiha kuva tuvatumishi tuvahiu tùvá Nnungu kwa lammalele látupitìlà na kulatenda. Tùnipililila namene muuhiku wa kubanika na kusikika na kulaga."},{"book":"2 Vakolinso","chapter":"6","verse":"5","text":"Tùnipanywa na kutaywa nnilungu na kutendewa timbwili na kukola madengo lakamajânga na kupimijwa luwono na kudoba indala."},{"book":"2 Vakolinso","chapter":"6","verse":"6","text":"Tùnilanguja kuva tùvele na mitima ihahwîke na elimu ihalôka kwa Nnungu na tùnapililila, na tùvele na unu wambone na Umumu Wanaswe na itamwi ya uhiu."},{"book":"2 Vakolinso","chapter":"6","verse":"7","text":"Tùnihubili ujumbe wa uhiu na kulanguja dimongo dya Nnungu. Na mambo la haki nni latulatumila hwetu kuva muchi vikomanilo vya kupanyanila na kulichingila."},{"book":"2 Vakolinso","chapter":"6","verse":"8","text":"Tùnatumbyangwa na kuhebuliwa, tùtangolewa malove lahakalenge na kulombolewa. Tùvalangiwa kuva muchi vanu tulambîla, ikànava hwetu tùtangola uhiu,"},{"book":"2 Vakolinso","chapter":"6","verse":"9","text":"muchi tuvanu tukámaikana, ikànava tùnamaikana namene. Tùùva muhatali ya kuhwa, henga tuvumi, tùnapanywa henga tukánakuhwa."},{"book":"2 Vakolinso","chapter":"6","verse":"10","text":"Tùnayuvajwa henga tùnahangalala maduva lammalele. Twònekana kuva muchi amahuvani, henga tùvatajilisa vanu vohe, twònekana kuva muchi tukávele na chinu, henga tùvele na vitukutuku vyammalele."},{"book":"2 Vakolinso","chapter":"6","verse":"11","text":"Mwenu Mmakolinso, hwetu tùtangwele na mwenu bila kumpihanga, na mitima yetu ìvele chihi mwandu kwenu mwenu."},{"book":"2 Vakolinso","chapter":"6","verse":"12","text":"Hwetu nanga patulidivila kuntamwanga mwenu, henga mwenu njo mulidivîla kututamwa hwetu."},{"book":"2 Vakolinso","chapter":"6","verse":"13","text":"Hambi ngùtangola na mwenu malinga anavangu, tutamwange malinga hwetu chituntamwanga mwenu."},{"book":"2 Vakolinso","chapter":"6","verse":"14","text":"Munalihungananye likongwa pamo na vanu vakákulupila. Dachi mambo la haki làmbekumilana dachi na mambo lahakalenge? Dachi, nng'anje ùmbekumilana dachi na lupi?"},{"book":"2 Vakolinso","chapter":"6","verse":"15","text":"Dachi, pàvele na mapatano ntwani kati ya Kilisto na Nanchindenga?6:15 Nsitali auno ùlembwije Beliali, lina anelyo kwa Chieblaniya mana lake “lahakalenge,” na lítumika kumwamba Nanchindenga.  Au munu akulupîla àmbepatana dachi na munu akákulupila?"},{"book":"2 Vakolinso","chapter":"6","verse":"16","text":"Dachi, pàvele na mapatano ntwani kati ya Ing'ande ya Nnungu na disanamu? Kwa kuva, hwetu nni Ing'ande ya Nnungu avêle na umi, malinga Nnungu mwene chahawile kuva,"},{"book":"2 Vakolinso","chapter":"6","verse":"17","text":"Bahi ing'anya ya anelyo, Nang'olo àhaula kuchidoni,"},{"book":"2 Vakolinso","chapter":"6","verse":"18","text":"Nang'olo Avêle na Dimongo Dyammalele, àhaula kuchidoni,"}]}