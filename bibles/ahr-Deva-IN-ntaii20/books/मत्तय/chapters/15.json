{"data":[{"book":"मत्तय","chapter":"15","verse":"1","text":"मंग यरूशलेमतीन परूशी अनं शास्त्री येशुकडे ईसन बोलणात,"},{"book":"मत्तय","chapter":"15","verse":"2","text":"तुमना शिष्य पुर्वजसना रितीरिवाज का बर मोडतस? कारण जेवणना पहिले त्या हात धोतस नही."},{"book":"मत्तय","chapter":"15","verse":"3","text":"त्यानी त्यासले उत्तर दिधं, तुमना रितीरिवाजकरता तुम्हीन बी देवनी आज्ञा का बर मोडतस?"},{"book":"मत्तय","chapter":"15","verse":"4","text":"कारण देवनी सांगेल शे की, तु “तुना बाप अनी तुनी माय यासना मान ठेव,” अनी जो कोणी बापनी किंवा मायनी निंदा करस त्याले मरणदंडनी शिक्षा व्हई;"},{"book":"मत्तय","chapter":"15","verse":"5","text":"पण तुम्हीन सांगतस की, जो कोणी स्वतःना माय बापले अस सांगी, मी जे तुमले देणार व्हतु, ते मी देवले अर्पण करी टाकं."},{"book":"मत्तय","chapter":"15","verse":"6","text":"त्यानी स्वतःना मायबापना मान नही ठेवा तरी चाली, हाई सांगीन तुम्हीन तुमना रितीरिवाजकरता देवनं वचन मोडी टाकेल शे."},{"book":"मत्तय","chapter":"15","verse":"7","text":"अरे ढोंगीसवन, यशया संदेष्टानी तुमनाबद्दल बरोबर भविष्य करेल शे की,"},{"book":"मत्तय","chapter":"15","verse":"8","text":"ह्या लोके तोंडघाई मना सन्मान करतस पण त्यासनं मन मनापाईन दुर शे."},{"book":"मत्तय","chapter":"15","verse":"9","text":"त्या माणुसनी बनाडेल विधीसले मनं शास्त्र मानिसन शिकाडतस अनं बिनकामनी मनी भक्ती करतस. यहूदीसनी हात धोवानी परंपरा"},{"book":"मत्तय","chapter":"15","verse":"10","text":"तवय त्यानी लोकसनी गर्दीले जवळ बलाईन सांगं, ऐका अनं समजी ल्या."},{"book":"मत्तय","chapter":"15","verse":"11","text":"जे तोंडमा जास ते माणुसले अशुध्द करस नही, तर जे तोंडमाईन निंघस ते माणुसले अशुध्द करस."},{"book":"मत्तय","chapter":"15","verse":"12","text":"नंतर शिष्य ईसन त्याले बोलणात, हाई वचन ऐकीन परूशी नाराज व्हयनात, हाई तुमले समजनं का?"},{"book":"मत्तय","chapter":"15","verse":"13","text":"त्यानी उत्तर दिधं की, ज्या ज्या रोपटा मना स्वर्ग माधला बापनी लायेल नही, त्या त्या उपटाई जातीन."},{"book":"मत्तय","chapter":"15","verse":"14","text":"१५:१४ लूक ६:३९त्यासले राहु द्या; त्या आंधया मार्गदर्शक शेतस, अनी आंधया आंधयाले ली जाई तर दोन्ही बी खड्डामा पडतीन."},{"book":"मत्तय","chapter":"15","verse":"15","text":"पेत्र त्याले बोलना, हाऊ दृष्टांत आमले फोडीन सांगा,"},{"book":"मत्तय","chapter":"15","verse":"16","text":"तो बोलना, तुमले बी अजुन समजनं नही का?"},{"book":"मत्तय","chapter":"15","verse":"17","text":"जे तोंडमा जास ते पोटमा उतरस अनं नंतर शरिरबाहेर टाकाय जास, हाई तुमले समजत नही का?"},{"book":"मत्तय","chapter":"15","verse":"18","text":"१५:१८ मत्तय १२:३४जे तोंडमाईन निंघस ते मनमातीन येस अनं माणुसले अशुध्द करस."},{"book":"मत्तय","chapter":"15","verse":"19","text":"मनमातीन दुष्ट ईचार, खुन, व्यभिचार, जारकर्मे, चोऱ्या, खोट्या साक्षी, गाळ्या, निंदा, ह्या निंघतस."},{"book":"मत्तय","chapter":"15","verse":"20","text":"ह्या गोष्टी माणुसले अशुध्द करतस; हात न धोता जेवण करानं हाई माणुसले अशुध्द करस नही."},{"book":"मत्तय","chapter":"15","verse":"21","text":"नंतर येशु तठेन निंघीन सोर अनं सिदोन प्रांतमा गया;"},{"book":"मत्तय","chapter":"15","verse":"22","text":"अनी दखा, त्या प्रांतमातीन एक कनानी बाई ईसन वरडीन बोलनी, प्रभु, दावीदना पोऱ्या, मनावर दया कर, मनी पोरले दुष्ट आत्मा भलताच तरास दि ऱ्हाईना शे."},{"book":"मत्तय","chapter":"15","verse":"23","text":"तरी तो तिले काहीच नही बोलना; तवय त्याना शिष्यसनी जोडे ईसन त्याले ईनंती करी की, तिले परत धाडी द्या; कारण ती आमनामांगे वरडत ई राहिनी."},{"book":"मत्तय","chapter":"15","verse":"24","text":"त्यानी उत्तर दिधं, माले इस्त्राएलना खानदानमधला दवडायेल मेंढरसशिवाय दुसरा कोणाचकरता धाडेल नही शे."},{"book":"मत्तय","chapter":"15","verse":"25","text":"तवय ती ईसन त्याना पाया पडीन बोलनी, प्रभुजी, माले मदत करा."},{"book":"मत्तय","chapter":"15","verse":"26","text":"येशुनी उत्तर दिधं, पोऱ्यासनी भाकर लिसन कुत्राले टाकानी हाई बराबर नही शे."},{"book":"मत्तय","chapter":"15","verse":"27","text":"ती बोलनी, बराबर शे, प्रभु; पण कुत्रा बी आपला मालकना ताटमातीन पडेल उष्ट खातस."},{"book":"मत्तय","chapter":"15","verse":"28","text":"तवय येशुनी तिले उत्तर दिधं, बाई, “तुना ईश्वास मोठा शे, जशी तुनी ईच्छा शे तस तुनाकरता होवो; अनी त्याच येळले तिनी पोर बरी व्हयनी.”"},{"book":"मत्तय","chapter":"15","verse":"29","text":"नंतर येशु तठेन निंघीन गालील समुद्रजोडे वना, अनं डोंगरवर जाईन बठना"},{"book":"मत्तय","chapter":"15","verse":"30","text":"मंग लोकसनी गर्दी त्यानाकडे वनी; त्यासनासंगे लंगडा, पांगया, आंधया, मुक्का अनं दुसरा बराच जण व्हतात; त्यासले त्यासनी त्याना पायजोडे ठेई दिधं अनी त्यानी त्यासले बरं करं."},{"book":"मत्तय","chapter":"15","verse":"31","text":"लोकसनी गर्दीनी हाई दखं की मुक्का बोलतस, पांगया बरा व्हतस, लंगडा चालतस अनं आंधया दखतस तवय लोके आश्चर्यचकीत व्हयनात अनी त्यासनी इस्त्राएलना देवना गौरव करा."},{"book":"मत्तय","chapter":"15","verse":"32","text":"मंग येशुनी आपला शिष्यसले बलाईन सांगं, माले लोकसनी किव ई राहीनी, कारण तिन दिनपाईन त्या मनासंगे शेतस अनी त्यासनाजोडे खावाले काहीच नही; कदाचित त्या वाटमा मरगळेलना मायक पडतीन; म्हणीन त्यासले भूक्या धाडानी मनी ईच्छा नही शे."},{"book":"मत्तय","chapter":"15","verse":"33","text":"शिष्यसनी त्याले सांगं, असा जंगलमा इतला लोकसनी भूक मिटी इतल्या भाकरी आमनाजोडे कोठेन येतीन?"},{"book":"मत्तय","chapter":"15","verse":"34","text":"येशुनी त्यासले ईचारं, तुमना जोडे कितल्या भाकरी शेतस? त्या बोलणात सात भाकरी अनं काही धाकला मासा."},{"book":"मत्तय","chapter":"15","verse":"35","text":"मंग त्यानी लोकसनी गर्दीले जमीनवर बठाले सांगं."},{"book":"मत्तय","chapter":"15","verse":"36","text":"नंतर त्यानी त्या सात भाकरी अनं धाकला मासा लिसन देवना उपकार मनीन; त्या मोडीसन शिष्यसले दिध्यात अनी शिष्यसनी ते लोकसले वाटी दिध्यात."},{"book":"मत्तय","chapter":"15","verse":"37","text":"मंग त्या सर्वा खाईसन तृप्त व्हयनात अनी उरेल तुकडसना सात टोपला भरी लिधात."},{"book":"मत्तय","chapter":"15","verse":"38","text":"जेवढासनी खादं त्यानामा बाया अनं पोऱ्या सोडीसन चार हजार माणसे व्हतात."},{"book":"मत्तय","chapter":"15","verse":"39","text":"मंग लोकसनी गर्दीले घर धाडावर तो नावमा बशीन मगदानना प्रांतमा वना."}]}