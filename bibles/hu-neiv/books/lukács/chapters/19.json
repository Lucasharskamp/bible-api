{"data":[{"book":"Lukács","chapter":"19","verse":"1","text":"Ezután Jerikóba ért, és átment rajta."},{"book":"Lukács","chapter":"19","verse":"2","text":"Íme, volt ott egy ember, akit Zákeusnak hívtak, aki fővámszedő volt és gazdag."},{"book":"Lukács","chapter":"19","verse":"3","text":"Igyekezett meglátni Jézust, hogy ki az, de a sokaságtól nem láthatta meg, mert kis termetű ember volt."},{"book":"Lukács","chapter":"19","verse":"4","text":"Ezért előrefutott, és felmászott egy eperfügefára, hogy lássa őt, mert arra kellett elmennie."},{"book":"Lukács","chapter":"19","verse":"5","text":"Amikor arra a helyre jutott, Jézus feltekintett, és meglátta, és ezt mondta neki: „Zákeus, hamar jöjj le, mert ma nekem a te házadnál kell megszállnom.“"},{"book":"Lukács","chapter":"19","verse":"6","text":"Ekkor sietve leszállt, és örömmel befogadta."},{"book":"Lukács","chapter":"19","verse":"7","text":"Amikor ezt látták, mindnyájan zúgolódtak, és ezt mondták: „Bűnös emberhez ment be szállásra.“"},{"book":"Lukács","chapter":"19","verse":"8","text":"Zákeus pedig előállt, ezt mondta az Úrnak: „Uram, íme, minden vagyonomnak felét a szegényeknek adom, és ha valakitől valamit kizsaroltam, négyszer annyit adok helyébe.“"},{"book":"Lukács","chapter":"19","verse":"9","text":"Jézus ezt mondta neki: „Ma lett üdvössége ennek a háznak, mert ő is Ábrahám fia."},{"book":"Lukács","chapter":"19","verse":"10","text":"Mert azért jött az Emberfia, hogy megkeresse és megtartsa, ami elveszett.“"},{"book":"Lukács","chapter":"19","verse":"11","text":"Amikor pedig ezeket hallották, még egy példázatot is mondott, mert közel volt Jeruzsálemhez, és azok azt gondolták, hogy azonnal megjelenik Isten országa."},{"book":"Lukács","chapter":"19","verse":"12","text":"Ezt mondta tehát: „Egy nemesember egy messzi tartományba ment, hogy ott királyságot szerezzen magának, azután majd visszatérjen."},{"book":"Lukács","chapter":"19","verse":"13","text":"Hívatta azért tíz szolgáját, és adott nekik tíz minát, és ezt mondta nekik: Kereskedjetek, amíg visszajövök."},{"book":"Lukács","chapter":"19","verse":"14","text":"Alattvalói pedig gyűlölték őt, és követséget küldtek utána, és ezt üzenték: Nem akarjuk, hogy ő uralkodjék rajtunk."},{"book":"Lukács","chapter":"19","verse":"15","text":"Történt, amikor megszerezte a királyságot, megparancsolta, hogy szolgáit, akiknek a pénzt adta, hívják oda hozzá, hogy megtudja, ki mint kereskedett."},{"book":"Lukács","chapter":"19","verse":"16","text":"Eljött az első, és ezt mondta: Uram, a te minád tíz minát nyert."},{"book":"Lukács","chapter":"19","verse":"17","text":"Ő pedig ezt mondta neki: Jól van, jó szolgám, mivel hű voltál a kevesen, legyen hatalmad tíz város felett."},{"book":"Lukács","chapter":"19","verse":"18","text":"És jött a második, és ezt mondta: Uram, a te minád öt minát nyert."},{"book":"Lukács","chapter":"19","verse":"19","text":"Így szólt ennek is: Neked is legyen hatalmad öt város felett."},{"book":"Lukács","chapter":"19","verse":"20","text":"És eljött a harmadik is, és ezt mondta: Uram itt van a te minád, amelyet kendőbe kötve tartottam."},{"book":"Lukács","chapter":"19","verse":"21","text":"Mert féltem tőled, mert kemény ember vagy, azt is elveszed, amit nem te tettél el, és learatod, amit nem te vetettél."},{"book":"Lukács","chapter":"19","verse":"22","text":"Ezt mondta annak: A te szavaid szerint ítéllek meg téged, gonosz szolga. Tudtad, hogy én kemény ember vagyok, aki elveszem, amit nem én tettem el, és learatom, amit nem én vetettem."},{"book":"Lukács","chapter":"19","verse":"23","text":"Miért nem tetted azért az én pénzemet a pénzváltók asztalára, hogy amikor megjövök, kamatostul kapjam vissza?"},{"book":"Lukács","chapter":"19","verse":"24","text":"Az ott állóknak ezt mondta: Vegyétek el ettől a minát, és adjátok annak, akinek tíz minája van."},{"book":"Lukács","chapter":"19","verse":"25","text":"És mondták neki: Uram, annak már van tíz minája!"},{"book":"Lukács","chapter":"19","verse":"26","text":"De ő ezt mondta: Mondom nektek, hogy mindenkinek, akinek van, adatik, akinek pedig nincs, még amije van, az is elvétetik tőle."},{"book":"Lukács","chapter":"19","verse":"27","text":"Ellenségeimet pedig, akik nem akarták, hogy rajtuk uralkodjam, hozzátok ide, és öljétek meg előttem.“"},{"book":"Lukács","chapter":"19","verse":"28","text":"Miután ezeket elmondta, továbbment Jeruzsálem felé."},{"book":"Lukács","chapter":"19","verse":"29","text":"És történt, hogy amikor Betfagéhoz és Betániához közeledett, a hegynél, amelyet Olajfák hegyének neveznek, elküldött kettőt tanítványai közül,"},{"book":"Lukács","chapter":"19","verse":"30","text":"és ezt mondta nekik: „Menjetek el az átellenben lévő faluba, amelybe beérve találtok egy megkötött szamárcsikót, amelyen még ember nem ült, oldjátok el, és hozzátok ide."},{"book":"Lukács","chapter":"19","verse":"31","text":"Ha pedig valaki megkérdezi, hogy miért oldjátok el, ezt mondjátok annak: Az Úrnak van szüksége rá.“"},{"book":"Lukács","chapter":"19","verse":"32","text":"A küldöttek elmentek, és mindent úgy találtak, amint megmondta nekik."},{"book":"Lukács","chapter":"19","verse":"33","text":"Amikor a szamárcsikót eloldották, annak gazdái ezt mondták: „Miért oldjátok el a szamárcsikót?“"},{"book":"Lukács","chapter":"19","verse":"34","text":"Ők pedig ezt mondták: „Az Úrnak van szüksége rá.“"},{"book":"Lukács","chapter":"19","verse":"35","text":"Elvitték azért azt Jézushoz, és felsőruhájukat a szamárcsikóra tették, és felültették rá Jézust."},{"book":"Lukács","chapter":"19","verse":"36","text":"Amint tovább ment, az emberek felsőruhájukat az útra terítették."},{"book":"Lukács","chapter":"19","verse":"37","text":"Amikor már az Olajfák lejtőjéhez közeledett, a tanítványok egész sokasága örvendezve, fennhangon kezdte dicsérni Istent mindazokért a csodákért, amelyeket láttak,"},{"book":"Lukács","chapter":"19","verse":"38","text":"és ezt mondták:"},{"book":"Lukács","chapter":"19","verse":"39","text":"A sokaságból néhány farizeus ezt mondta neki: „Mester, utasítsd rendre tanítványaidat!“"},{"book":"Lukács","chapter":"19","verse":"40","text":"Ő így válaszolt nekik: „Mondom nektek, ha ezek elhallgatnak, a kövek fognak kiáltani.“"},{"book":"Lukács","chapter":"19","verse":"41","text":"Amikor közelebb ért, és meglátta a várost, megsiratta azt."},{"book":"Lukács","chapter":"19","verse":"42","text":"Ezt mondta: „Bár felismerted volna ezen a napon te is, ami békességedre szolgál. Most azonban el van rejtve szemed elől."},{"book":"Lukács","chapter":"19","verse":"43","text":"Mert jönnek majd rád napok, amikor ellenségeid körülötted sáncot építenek, körülvesznek, és mindenfelől szorongatnak;"},{"book":"Lukács","chapter":"19","verse":"44","text":"a földre tipornak téged és fiaidat, és nem hagynak benned követ kövön, mert nem ismerted fel meglátogatásod idejét.“"},{"book":"Lukács","chapter":"19","verse":"45","text":"Azután bement a templomba, és kezdte kiűzni azokat, akik ott adnak és vesznek,"},{"book":"Lukács","chapter":"19","verse":"46","text":"és ezt mondta nekik: „Meg van írva: »Az én házam imádságnak háza, ti pedig azt latrok barlangjává tettétek.«“"},{"book":"Lukács","chapter":"19","verse":"47","text":"Aztán naponként tanított a templomban. A főpapok, az írástudók és a nép előkelői azon voltak, hogy elpusztítsák."},{"book":"Lukács","chapter":"19","verse":"48","text":"De nem találtak megoldást arra, hogy mit cselekedjenek, mert az egész nép rajongva hallgatta őt."}]}