{"data":[{"book":"Genesis","chapter":"4","verse":"1","text":"De mens had gemeenschap met Eva, zijn vrouw; zij werd zwanger, baarde Kaïn, en sprak: Met de hulp van Jahweh heb ik een mannelijk kind ter wereld gebracht."},{"book":"Genesis","chapter":"4","verse":"2","text":"Daarna baarde zij nog zijn broer Abel. Abel werd schaapherder, en Kaïn landbouwer."},{"book":"Genesis","chapter":"4","verse":"3","text":"Geruime tijd later droeg Kaïn eens aan Jahweh een offer op van de vruchten der aarde."},{"book":"Genesis","chapter":"4","verse":"4","text":"Ook Abel bracht een offer van de eerstgeborenen van zijn kudde, en wel van de vetste. En Jahweh zag genadig neer op Abel en zijn offer,"},{"book":"Genesis","chapter":"4","verse":"5","text":"maar op Kaïn en zijn offer sloeg Jahweh geen acht. Daardoor ontstak Kaïn in heftige toorn, en zag somber voor zich uit."},{"book":"Genesis","chapter":"4","verse":"6","text":"Jahweh vroeg toen aan Kaïn: Waarom zijt gij vertoornd, en waarom is uw gelaat zo somber?"},{"book":"Genesis","chapter":"4","verse":"7","text":"Indien ge onberispelijk leeft, wordt uw offer zeker aanvaard; zo niet, dan loert de zonde aan de deur, gaat naar u haar begeerte, en zult ge ze moeten overwinnen."},{"book":"Genesis","chapter":"4","verse":"8","text":"Maar Kaïn sprak tot Abel, zijn broer: Kom, laten we het veld ingaan. En toen zij op het veld waren, viel Kaïn zijn broer Abel aan en sloeg hem dood."},{"book":"Genesis","chapter":"4","verse":"9","text":"Nu sprak Jahweh tot Kaïn: Waar is Abel uw broer? Hij zeide: Ik weet het niet; moet ik soms mijn broer nog bewaken?"},{"book":"Genesis","chapter":"4","verse":"10","text":"Hij hernam: Wat hebt gij gedaan? Het bloed van uw broer roept luid tot Mij uit de grond."},{"book":"Genesis","chapter":"4","verse":"11","text":"Wees dan vervloekt door de grond, die zijn muil heeft opengesperd, om het bloed van uw broer uit uw hand te ontvangen."},{"book":"Genesis","chapter":"4","verse":"12","text":"Als gij de grond bebouwt, zal hij u geen oogst meer geven. Een zwerver en vluchteling zult ge zijn op de aarde."},{"book":"Genesis","chapter":"4","verse":"13","text":"Toen sprak Kaïn tot Jahweh: Mijn schuld is te groot, om vergeven te worden."},{"book":"Genesis","chapter":"4","verse":"14","text":"Zie, Gij jaagt mij thans van het akkerland weg, en ik zal mij voor uw aanschijn moeten verbergen; dan zal ik een zwerver en vluchteling zijn op de aarde, en iedereen die mij vindt, zal mij doden."},{"book":"Genesis","chapter":"4","verse":"15","text":"Maar Jahweh sprak tot hem: Neen; ieder, die Kaïn doodt, zal het zevenmaal boeten. En Jahweh gaf Kaïn een teken, opdat niemand, die hem vinden zou, hem zou doden."},{"book":"Genesis","chapter":"4","verse":"16","text":"Daarna verdween Kaïn voor het aanschijn van Jahweh, en vestigde zich in het land Nod, ten oosten van Eden."},{"book":"Genesis","chapter":"4","verse":"17","text":"Kaïn had gemeenschap met zijn vrouw; zij werd zwanger, en baarde Chanok. Hij bouwde later een stad, en noemde die stad naar Chanok, zijn zoon."},{"book":"Genesis","chapter":"4","verse":"18","text":"Aan Chanok werd Irad geboren, en Irad verwekte Mechoejaël; Mechoejaël verwekte Metoesjaël, en Metoesjaël weer Lémek."},{"book":"Genesis","chapter":"4","verse":"19","text":"Lémek nam twee vrouwen: de eerste heette Ada, de andere Silla."},{"book":"Genesis","chapter":"4","verse":"20","text":"Ada baarde Jabal; deze werd de vader van de tentbewoners en veefokkers."},{"book":"Genesis","chapter":"4","verse":"21","text":"Zijn broer heette Joebal; hij werd de vader van allen, die spelen op citer en fluit."},{"book":"Genesis","chapter":"4","verse":"22","text":"Ook Silla baarde: Toebal-Kaïn, een smid, den vader van alle brons(-) en ijzersmeden. De zuster van Toebal-Kaïn heette Naäma."},{"book":"Genesis","chapter":"4","verse":"23","text":"Eens sprak Lémek tot zijn vrouwen: Ada en Silla, hoort mijn stem; Vrouwen van Lémek, luistert naar mijn woorden: Een man sla ik dood om mijn wonden, Een jongeling om een striem;"},{"book":"Genesis","chapter":"4","verse":"24","text":"Want zevenmaal wordt Kaïn gewroken, Maar Lémek zeven en zeventig maal."},{"book":"Genesis","chapter":"4","verse":"25","text":"Weer hield Adam gemeenschap met zijn vrouw; zij baarde een zoon, dien zij Set noemde. Want, zij, God heeft mij een anderen telg in de plaats van Abel gegeven, omdat Kaïn hem heeft vermoord."},{"book":"Genesis","chapter":"4","verse":"26","text":"Ook Set werd een zoon geboren, dien hij Enos noemde; en deze begon de naam van Jahweh aan te roepen."}]}