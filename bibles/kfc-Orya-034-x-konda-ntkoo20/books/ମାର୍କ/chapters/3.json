{"data":[{"book":"ମାର୍କ","chapter":"3","verse":"1","text":"ଜିସୁ ମାରିଡ଼େସି ପାର୍‌ତନା କିନି ଇଲୁଦୁ ସର୍‌ଆନ୍‌ । ଆବେ ଅରେନ୍‍ ଲୋକୁ ମାର୍‌ଆନ୍‌, ୱାନି ଉଣି କିୟୁ ୱାର୍‌ତା ମାର୍‌ଆତ୍‌ ।"},{"book":"ମାର୍କ","chapter":"3","verse":"2","text":"ମାରି, ଜିସୁ ରମ୍‌ନି ଦିନ୍‍ତୁ ଆୟା ଲୋକ୍‌ତିଙ୍ଗ୍‌ ନେଗେଣ୍ତ୍‌ କିନାନ୍‍ନୋ ସିଲେ, ଇକା ସୁଡ଼ୁଦେଙ୍ଗ୍‍ ଇଜି ୱାର୍‌ ୱାନି ମୁସ୍‌କୁ କାଣୁକୁ ସୁଡ଼ୁଜିମାର୍‌ଆର୍‌, ଏଣ୍ତେସ୍‌କି ୱାର୍‌ ୱାନି ବିରୁଦ୍‍ତାନ୍‍ ଦୋସ୍‌ କିଦେଙ୍ଗ୍‌ ଆଟ୍‍ନାର୍‍ ।"},{"book":"ମାର୍କ","chapter":"3","verse":"3","text":"ଆମା ୱାନିଦି କିୟୁ ୱାର୍‌ତା ସୋର୍‌ଆ ମାର୍‌ଆତ୍‌, ୱାନିଙ୍ଗ୍‌ ଜିସୁ ଇର୍‌ଆନ୍‌, “ରାଆ, ନାଣ୍‍ମି ନିଲ୍‍ଆ ।”"},{"book":"ମାର୍କ","chapter":"3","verse":"4","text":"ମାରି, ଜିସୁ ୱାରିଙ୍ଗ୍‌ ଇର୍‌ଆନ୍‌, “ରମ୍‌ନି ନାଣ୍ଡିଙ୍ଗ୍ ଇନି ପାଣି କିନିକା ନିୟମ୍‌ ମାନାତ୍‌ ? ନେଗେଣ୍ତ୍‍ କିଦେଙ୍ଗ୍‌ ନୋ ସେଏଣ୍ତ୍‍ କିଦେଙ୍ଗ୍‌ ? ଅରେନ୍‍ ଲୋକ୍‌ତି ଜିବନ୍‌ ରକିୟା କିନିକା ନୋ ସାପିସ୍‌ନିକା ?” ମାତର୍‌ ଲୋକ୍‌ଡର୍‌ ଆଲେତା ସରଆର୍‌ ।"},{"book":"ମାର୍କ","chapter":"3","verse":"5","text":"ଆବେଟ୍‌ ଜିସୁ ଲୋକା ଜିବନ୍‌ ଆଟ୍‍ୱାଆକା ଦୁଃକ୍‌ ଆଜି ରିସାଦାନ୍‌ ସାରିବେଡ଼୍‍ତି ୱାରିଙ୍ଗ୍‌ ସୁଡ଼ୁଜି କିୟୁ ୱାର୍‌ତି ମାର୍‍ଇ ଲୋକ୍‌ତିଙ୍ଗ୍‌ ଇର୍‌ଆନ୍‌, “ନି କିୟୁ ପେର୍‌ଆ ।” ୱାନ୍‌ ୱାନି କିୟୁ ପେର୍‍ତାନ୍‍, ମାରି ୱାନି କିୟୁ ନେଗେଣ୍ତ୍‍ ଆତାସର୍‍ଆତ୍‍ ।"},{"book":"ମାର୍କ","chapter":"3","verse":"6","text":"ଇକା ସୁଡ଼ୁତାର୍‌ ନୋ ପାରୁସିର୍‌ ପାର୍‌ତନା ଇଲ୍‌ତାନ୍‌ ସହସି ସରଆର୍‌ ନୋ ଜିସୁଙ୍ଗୁଁ ସାୟା ମାର୍‍ଗା ଡାକ୍‌ତେଙ୍ଗ୍‍ଁ ଇଜି ୱାନି ବିରୁଦ୍‌ତାନ୍‌ ଆୟାଦାପ୍ରେ ହେରୋଦ ରାଜା ଦଲ୍‌ତି ନେତାରିୱାଲେ ୱାର୍‌ଗିଜି ସାତାର୍‌ ।"},{"book":"ମାର୍କ","chapter":"3","verse":"7","text":"ଜିସୁ ୱାନି ସିସୁରିୱାଲେ ମିସାତାନ୍‌ ନୋ ଗାଲିଲି ସାମ୍‌ଦୁର୍‌ ପାଡ଼ି ସର୍‌ଆନ୍‌ । ମାରି ଗାଲିଲି ଗାଡ଼୍‌ତାନ୍‍ ନାଣ୍ତ ଲୋକୁ ସତା ରୋ ୱାନି ୱାଲେ ବୁଲାତାର୍‌; ମାରି ଜିହୁଦା,"},{"book":"ମାର୍କ","chapter":"3","verse":"8","text":"ଜିରୁସାଲାମ୍‍, ଇଦୋମ୍, ଜର୍ଦନ ଗାଡ଼୍‌ତି ଆୟା ପାଡ୍‍କା ମାନିକାର୍‌, ମାରି ସୋର ନି ସିଦନ୍‍ତି ସାରିବେଡ଼୍‍ତିଦାନ୍‍ ଲୋକୁ ୱିଜେରେ ୱାନି ପାଣିଦିମାଟା ୱେର୍‌ଆର୍‌ରୋ ୱାନି ଲାକ୍‌ତୁ ୱାତାର୍‌ ।"},{"book":"ମାର୍କ","chapter":"3","verse":"9","text":"୩:୯ ମାର୍କ ୪:୧; ଲୁକ ୫:୧-୩.ଆବେ ନାଣ୍ତ ଲୋକ୍‌ ଉଣ୍ତାତାର୍‍ଆକା, ଲୋକୁ ୱିଜେରେ ୱାନି ଲାକ୍‌ତୁ ୱାଜ ମାଟ୍‍ସି ସାଏର୍‌, ଆୟାଉଣ୍ତିଙ୍ଗ୍‌ ୱାନ୍‌ ୱାନି ସିସୁରିଙ୍ଗ୍‌ ୱାନି ଉଣ୍ତିଙ୍ଗ୍‌ ଉଣ୍ତ୍ରି ଇସ୍ରି ଡଙ୍ଗାଁ ଲାକ୍‌ତୁ ଇଡ୍‌ଦେଙ୍ଗ୍‌ ଇର୍‌ଆନ୍‌;"},{"book":"ମାର୍କ","chapter":"3","verse":"10","text":"ଇରିଙ୍ଗ୍‌ ଜିସୁ ଏସ ରୋଗ୍‍ତୁ ମାର୍‍ଇ ଲୋକାଙ୍ଗ୍‌ ନେଗେଣ୍ତ୍‌ କିତାନ୍‍ଆକା, ମାରି ରୋଗ୍‍ତୁ ମାନି ୱିଜେରେ ୱାନିଙ୍ଗ୍‌ ମୁଟ୍‌ତେଙ୍ଗ୍‌ ଇଜି ୱାନି ମୁସ୍‌କୁ ମାଟ୍‍ସି ସାଜି ମାର୍‌ଆର୍‌ ।"},{"book":"ମାର୍କ","chapter":"3","verse":"11","text":"ମାରି, ତାଗ୍‍ଇଆତ୍ମା ଆସ୍‌ତିମାର୍‌ଇ ଲୋକୁ ଜିସୁଙ୍ଗୁଁ ସୁଡ଼ୁଜିମାର୍‍ଆର୍‍, ୱାର୍‌ ଜିସୁ ଆଗ୍‌ଡ଼ି ଆର୍‍ଜି ଆଉଲି ଆଜି ଇନ୍‍ଜିମାର୍‍ଆର୍‍, “ନିନୁନେ ମାପୁରୁଦି ମାରିସି ।”"},{"book":"ମାର୍କ","chapter":"3","verse":"12","text":"ଆବେଟ୍‌ ୱାନ୍‌ ଏନ୍‌ ଆକା ଏଙ୍ଗ୍‌ବା ଇନ୍‌ଇ ଉଣ୍ତିଙ୍ଗ୍‌ ୱାନ୍‌ ତାଗ୍‌ଇ ଆତ୍ମେଆଙ୍ଗ୍‌ ଆଟ୍‍ୱାଦାନ୍‍ ଆଦେସ୍‌ ସିତାନ୍‌ ।"},{"book":"ମାର୍କ","chapter":"3","verse":"13","text":"ଆୟାୱେନ୍‌କା ଜିସୁ ଗରନ୍‌ ମୁସ୍‌କୁ ସର୍‍ଆନ୍‍ନୋ, ୱାଣ୍ତ୍ରୁ ଏମେ ଲୋକ୍‌ତିଙ୍ଗ୍‌ ବଦା କିତାନ୍‌ ଆୟା ଲୋକ୍‌ତିଙ୍ଗ୍‌ ୱାନି ଲାକ୍‌ତୁ କୁକ୍‍ତାନ୍‍ ମାରି ୱାର୍‌ ୱାନିବାନୁ ୱାତାର୍‌ ।"},{"book":"ମାର୍କ","chapter":"3","verse":"14","text":"ଜିସୁ ବାର ଲୋକ୍‍ ସିସୁରିଙ୍ଗ୍‌ ବାସ୍‌କିତାନ୍‌, ଏଣ୍ତେସ୍‌ ୱାରୁ ୱାନିୱାଲେ ତେବାନାର୍‌, ମାରି “ୱାନ୍‌ ୱାରିଙ୍ଗ୍‌ ନେଗିକାବୁରୁ ପ୍ରଚାର୍‌ କିଦେଙ୍ଗ୍‌ ପୋକ୍‌ତାନ୍‌,”"},{"book":"ମାର୍କ","chapter":"3","verse":"15","text":"ମାରି ୱାର୍‌ ଦୁବେଆଙ୍ଗ୍‍ ପେର୍‍ଦେଙ୍ଗ୍‍ ଅଦିକାର୍‍ ପ‍ଇତାର୍‌ ।"},{"book":"ମାର୍କ","chapter":"3","verse":"16","text":"ଜିସୁ ଇୟା ବାର ଲୋକାଙ୍ଗ୍‌ ବାସ୍‌କିତାନ୍‌ ସିମୋନ୍‌, ଜିସୁ ଆମାୱାନିଙ୍ଗ୍‌ କି ମାରି ଉଣ୍ତ୍ରି ଦର୍‌ ପିତର୍‌ ଇଜି ସିତାନ୍‌;"},{"book":"ମାର୍କ","chapter":"3","verse":"17","text":"ଜେବଦୀଦି ରିଏର୍‌ ମାରିସିର୍‌ ଯାକୁବ ମାରି ୱାନି ତଡ଼ାନ୍‍ ଯୋହନ, ଆମାୱାରିଙ୍ଗ୍‍ ୱାନ୍‌ ବିନେରିଗୋସ୍, ବା ମିର୍‍ସି ଆଉଲି ଆନି ବାଦଡ଼୍‍ତି ମାରିସିର୍‌ ଇଜି ଦର୍‌ ସିତାନ୍‌;"},{"book":"ମାର୍କ","chapter":"3","verse":"18","text":"ଆନ୍ଦ୍ରିୟ, ପିଲିପ୍‌, ବାର୍ତଲମି, ମାତିଉ, ଥୋମା, ଆଲପିଦି ମାରିସି ଯାକୁବ, ଥଦ୍ଦୀୟ, କିଣାନିୟ ସିମୋନ, ଏନ୍‌ ଇସ୍ରାଏଲ୍‍ତିଙ୍ଗ୍‍ ଡ଼ିସିସ୍‍ କିଦେଙ୍ଗ୍‌ ବଦାକିଜି ମାର୍‍ଇ ଯିହୁଦି ଲୋକାମାଣ୍‌କୁ ଅରେନ୍‍ ମାର୍‌ଆନ୍‌ ।"},{"book":"ମାର୍କ","chapter":"3","verse":"19","text":"ମାରି ଇସ୍କାରିୟୋତିୟ ଜିହୁଦା, ଆମାକାନ୍‍ କି ୱେନ୍‌କା ଜିସୁଙ୍ଗୁଁ ସାତ୍ରୁରି କିୟୁଦୁ ଆସ୍‍ପିସ୍‍ କିତାନ୍‌ ।"},{"book":"ମାର୍କ","chapter":"3","verse":"20","text":"ଇୟା ୱେନ୍‌କା ଜିସୁ ଏସିୱାଲେ ଇନ୍‍ଡ୍ର ଡ଼େସି ୱାତାନ୍‌, ଆବେ ନିସା ଲୋକୁ ଉଣ୍ତାତା ମାର୍‌ଆର୍‌ ଯେ, ଜିସୁ ମାରି ୱାନି ସିସୁର୍‌ ଖାଦି ଉଣ୍ତେଙ୍ଗ୍‌ ବା ଆଟ୍‍ଏତାର୍‍ ।"},{"book":"ମାର୍କ","chapter":"3","verse":"21","text":"ଏସ୍ତିୱାଲେ ଜିସୁରି ଇନ୍‍ଡ୍ରଣି ଲୋକୁ ଇକା ୱେର୍‌ଆର୍‌ ଆୟାୱାଲେ ୱାର୍‌ ଜିସୁଙ୍ଗୁଁ ଡ଼େସି କୁକ୍‍ସ ଅତେଙ୍ଗ୍‌ ସରଆର୍‌, ଇରିଙ୍ଗ୍‌ “ୱାନି ତାଲା ପାଣି ସିଏଜିନାତ୍‍ ଇଜି ଲୋକୁ ୱାର୍‍ଜିସାନିକା ୱେର୍‌ଆର୍‌ ।”"},{"book":"ମାର୍କ","chapter":"3","verse":"22","text":"ମାରି, ଜିରୁସାଲାମ୍‍ତାନ୍‌ ୱାତି ଏସୋ ସାସ୍ତ୍ରିର୍‌ ଇର୍ହାର୍‌, “ୱେନିଙ୍ଗ୍‌ ଦୁବେଆଣି ପେରିକାତ୍‍ ବାଲ୍‍ଜିବୁଲ୍‍ ବୁଡ଼୍‍ତା ମାନାତ୍‌, ତାନେ ସାକ୍ତିଦାନ୍‌ ଦୁବେଙ୍ଗ୍‍ ଡ଼ିସିସ୍‍ନାନ୍‍ ।”"},{"book":"ମାର୍କ","chapter":"3","verse":"23","text":"ଜିସୁ ୱାରିଙ୍ଗ୍‌ ଲାକ୍‌ତୁ କୁକ୍‍ତାନ୍‍ ମାରି ଉଣ୍ତ୍ରି କାତା ୱେର୍‌ସି ବୁଜା କିତାନ୍‌, “ସୟତାନ୍‍ ଏଣ୍ତେସ୍‌ ଶୟତାନ୍‍ତିଙ୍ଗ୍‍ ପେର୍‍ଦେଙ୍ଗ୍‍ ଆଟ୍‍ନାତ୍‍ ?”"},{"book":"ମାର୍କ","chapter":"3","verse":"24","text":"ନିଜେଦି ଦେସ୍‌ ଜଦି ନିଜେ ନିଜେରି ଦଳ ଲୋଇ ଜୁଦ୍‍ କିନାର୍‌, ଆୟା ରାଜି ତିର୍‌ ତେବାଦେଙ୍ଗ୍‍ ଆଟ୍‍ଏତ୍‍ ।"},{"book":"ମାର୍କ","chapter":"3","verse":"25","text":"ମାରି, ଉଣ୍ତ୍ରିଇଲ୍‍ତି ଲୋକୁ ଜଦି ବାଗ୍‌ ବାଗ୍‌ ଆଜି ନିଜେ ନିଜେରି ଲୋଇରି ବିରୁଦ୍‍ତାନ୍‍ ନିଂଇତିଙ୍ଗ୍‍, ଆୟା ଇଲୁ ତିର୍‌ ତେବାଦେଙ୍ଗ୍‍ ଆଟ୍‍ଏତ୍‍ ।"},{"book":"ମାର୍କ","chapter":"3","verse":"26","text":"ଆୟାୱାଜା, ଜଦି ଶୟତାନ୍‍ତି ରାଜି ବାଗ୍‌ ବାଗ୍‌ ଆଜି ନିଜେଦି ବିରୁଦ୍‍ତାନ୍‍ ନିଂଇତାତ୍‍ନି, ଆୟାକା ତିର୍‌ ତେବାଏତ୍‍, ମାତର୍‌ ତାନି ସାନିକା ୱାତାତ୍‌ନି ।"},{"book":"ମାର୍କ","chapter":"3","verse":"27","text":"“ମାତର୍‌ ଅରେନ୍‍ ବପୁମାନି ଲୋକ୍‌ତି ଇନ୍‍ଡ୍ର ଏନ୍‍ବା ଡ଼ୁଗୁଜି ଆଗ୍‌ଡ଼ି ୱାନିଙ୍ଗ୍‌ ତର୍‍ଏତିଙ୍ଗ୍‍, ୱାନି ସାମାନ୍‌ପତ୍ର ଡଂଆ କିଜ ଅତେଙ୍ଗ୍‌ ଆଟ୍‍ଏନ୍‍; ୱାନିଙ୍ଗ୍‌ ଆଗ୍‌ଡ଼ି ତର୍‍ତିଙ୍ଗ୍‍ ଗାଦେ ୱାନ୍‌ ୱାନି ଇଲୁ ଲୋଇ ଡଂଆ କିନାନ୍‌ ।"},{"book":"ମାର୍କ","chapter":"3","verse":"28","text":"“ନାନ୍ ମିଙ୍ଗିଁ ସତ୍‌ ଇଜିନା, ଲୋକ୍‌ତି ୱିଜୁ ପାପ୍‍ ମାରି ୱାର୍‌ ଏସା ନିନ୍ଦାମାଟା ଇନ୍‌ଜି ମାପୁରୁଙ୍ଗୁଁ ନିନ୍ଦା କିନାର୍‌, ଆୟାୱିଜୁ କେମା ଆନାତ୍‌;"},{"book":"ମାର୍କ","chapter":"3","verse":"29","text":"୩:୨୯ ଲୁକ ୧୨:୧୦.ମାତର୍‌ ଏନ୍‌ ପବିତ୍ରଆତ୍ମାଦି ବିରଦ୍‌ତାନ୍‌ ନିନ୍ଦା ମାଟା ଇନାନ୍‌, ୱାନିଙ୍ଗ୍‌ ମାପୁରୁ ଏସାଙ୍ଗ୍‍ ବା କେମା କିଏନ୍‍, ଆୟା ଲୋକୁ ୱିଜୁଦିନ୍‌ତି ଉଣ୍ତିଙ୍ଗ୍‌ ଶାସ୍ତି ପଇନାନ୍‌ ।”"},{"book":"ମାର୍କ","chapter":"3","verse":"30","text":"“ଜିସୁଙ୍ଗୁଁ ତାଗ୍‍ଇଆତ୍ମା ଆସ୍ତା ମାନାତ୍‌” ଇଜି ଏସୋ ସାସ୍ତ୍ରିର୍‍ ଇର୍ହାର୍‌ ଆକା, ଜିସୁ ଇୟା ମାଟା ଇନ୍‌ଜି ୱାରିଙ୍ଗ୍‌ ବୁଝା କିତାନ୍‌ ।"},{"book":"ମାର୍କ","chapter":"3","verse":"31","text":"ନାସ୍ତିୱାଲେ ଜିସୁଦି ୟାୟା ନି ତଡ଼ାନ୍‍କୁ ୱାତାରୋ ଆତ୍‌ରେ ନିର୍ହା ରୋ ଜିସୁଙ୍ଗୁଁ କୁକ୍‍ତେଙ୍ଗ୍‍ କାବୁର୍‌ ପୋକ୍‌ତାର୍‌ ।"},{"book":"ମାର୍କ","chapter":"3","verse":"32","text":"ଆବେଟ୍‌ ୱାନି ସାରିବେଡ଼୍‍ତି ବାସ୍‍ତି ମାର୍‍ଇ ଲୋକୁ ୱାନିଙ୍ଗ୍‌ ଇର୍ହାର୍‌, “ସୁଡ଼ୁଆ, ମି ୟାୟା ନି ତଡ଼ାନ୍‌କୁ ମାରି ତାଙ୍ଗିଁକ୍‍ ଆତ୍‌ରେ ତେବାତେ ନୋ ନିଙ୍ଗିଁ ପଇଜିନେ ।”"},{"book":"ମାର୍କ","chapter":"3","verse":"33","text":"ମାତର୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, “ନା ୟାୟା ନି ତଡ଼ାନ୍‍କୁ ଏର୍‌ ?”"},{"book":"ମାର୍କ","chapter":"3","verse":"34","text":"ଜିସୁ ୱାନି ସାରିବେଡ଼୍‍ତି ବାସ୍‍ତି ମାର୍‍ଇ ଲୋକାଙ୍ଗ୍‌ ସୁଡ଼ୁଜି ଇର୍‌ଆନ୍‌, “ସୁଡ଼ୁଦୁ, ଇକାର୍‌ ଆଜିନାର୍‌ ନା ୟାୟା ନି ନା ତଡ଼ାନ‍କୁ ।"},{"book":"ମାର୍କ","chapter":"3","verse":"35","text":"ଏନ୍‌ଆପିନ୍‌ ମାପୁରୁଦି ମାଟା ମାନାନାନ୍‍, ୱାନ୍‌ ନା ତଡ଼ାନ୍‍, ତାଙ୍ଗିଁ ମାରି ୟାୟା ।”"}]}