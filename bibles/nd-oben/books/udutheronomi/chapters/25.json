{"data":[{"book":"UDutheronomi","chapter":"25","verse":"1","text":"“Nxa amadoda exabana, ingxabano yawo kumele isiwe emthethwandaba ukuze kuthi abehluleli bakhuphe isinqumo ngaleyondaba, bakhulule omsulwa njalo bamlahle olecala."},{"book":"UDutheronomi","chapter":"25","verse":"2","text":"Nxa olecala kufanele atshaywe, umahluleli uzakuthi kalale acambalale athi katshaywe laye ekhona ngalezonswazi ezilingene lelocala,"},{"book":"UDutheronomi","chapter":"25","verse":"3","text":"kodwa akufanelanga zedlule ezingamatshumi amane. Nxa etshaywe inswazi ezedlula lapho, umfowenu usezabe esuswe isithunzi emehlweni akho."},{"book":"UDutheronomi","chapter":"25","verse":"4","text":"Ungafaki inkabi yakho isayeke nxa ibhula amabele."},{"book":"UDutheronomi","chapter":"25","verse":"5","text":"Nxa amadodana endoda ehlala kwenye indawo omunye abe esesifa engelandodana, umfelokazi akumelanga ayekwendela kwenye indawo. Umfowabo wendoda kumele amthathe ukuze agcwalise umlandu womfowabo kulowomfelokazi."},{"book":"UDutheronomi","chapter":"25","verse":"6","text":"Indodana yakuqala ezazalwa lapho kumele ibizwe ngomfowabo owafayo ukuze ibizo lakhe lingatshabalali ko-Israyeli."},{"book":"UDutheronomi","chapter":"25","verse":"7","text":"Kodwa-ke, indoda nxa ingafuni ukuthatha umfazi womfowabo, kuzamele umfazi lowo aye ebadaleni esangweni ledolobho afike athi, ‘Umfowabo wendoda yami uyala ukuqhuba ibizo lomfowabo ko-Israyeli. Kafuni ukuthi agcwalise umlandu womfowabo.’"},{"book":"UDutheronomi","chapter":"25","verse":"8","text":"Ngakho abadala balelodolobho lakhe bazambiza bakhulume laye. Nxa angala kokuphela esithi, ‘Angifuni ukumthatha,’"},{"book":"UDutheronomi","chapter":"25","verse":"9","text":"umfelokazi lowo uzamqonda phambi kwabadala, bamkhuphe inyathelo elilodwa, amkhafulele emehlweni athi, ‘Lokhu yikho okwenziwa endodeni engafuniyo ukuvusela umfowabo indlu yakhe.’"},{"book":"UDutheronomi","chapter":"25","verse":"10","text":"Usendo lwaleyondoda ko-Israyeli luzakwaziwa njengeNdlu engelaNyathelo."},{"book":"UDutheronomi","chapter":"25","verse":"11","text":"Nxa amadoda amabili esilwa kube sekusithi umfazi wenye athelele, ancedise indoda yakhe, abesexhakalaza leyondoda ngamaphambili,"},{"book":"UDutheronomi","chapter":"25","verse":"12","text":"kumele liqume isandla sowesifazane lowo. Lingabi lesihawu kuye lakancane."},{"book":"UDutheronomi","chapter":"25","verse":"13","text":"Ungabokuba lezilinganiso zesisindo ezimbili emgodleni wakho ezehlukeneyo, esinye esinzima lesinye esilula."},{"book":"UDutheronomi","chapter":"25","verse":"14","text":"Ungabi lezilinganiso ezimbili ezehlukeneyo endlini yakho, esinye esikhulu lesinye esincinyane."},{"book":"UDutheronomi","chapter":"25","verse":"15","text":"Kumele libe lezilinganiso eziqondileyo leziqotho loba ngezesisindo loba ngezobukhulu, ukuze libe lempilo ende elizweni uThixo uNkulunkulu wenu alinika lona."},{"book":"UDutheronomi","chapter":"25","verse":"16","text":"Ngoba uThixo uNkulunkulu wenu uyanengeka ngomuntu owenza lezizinto, yiloba ngubani owenza izinto zobuqili."},{"book":"UDutheronomi","chapter":"25","verse":"17","text":"Khumbula okwenziwa ngama-Amaleki kuwe endleleni uphuma eGibhithe."},{"book":"UDutheronomi","chapter":"25","verse":"18","text":"Kwathi lapho usudinwe kakhulu ungaselamandla, akuhlangabeza ohanjweni lwakho, abachitha bonke ababesalela emuva; ayengamesabi uNkulunkulu."},{"book":"UDutheronomi","chapter":"25","verse":"19","text":"Mhla uThixo uNkulunkulu wakho ekunika ukuphumula kuzozonke izitha zakho ezikuhanqileyo elizweni akunika lona ukuba libe yilifa lakho, uzatshabalalisa nya ibizo lama-Amaleki ngaphansi kwezulu. Ungakhohlwa!”"}]}