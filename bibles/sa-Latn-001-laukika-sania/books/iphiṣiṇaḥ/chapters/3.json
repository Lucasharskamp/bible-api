{"data":[{"book":"iphiṣiṇaḥ","chapter":"3","verse":"1","text":"ato heto rbhinnajātīyānāṁ yuṣmākaṁ nimittaṁ yīśukhrīṣṭasya bandī yaḥ so'haṁ paulo bravīmi|"},{"book":"iphiṣiṇaḥ","chapter":"3","verse":"2","text":"yuṣmadartham īśvareṇa mahyaṁ dattasya varasya niyamaḥ kīdṛśastad yuṣmābhiraśrāvīti manye|"},{"book":"iphiṣiṇaḥ","chapter":"3","verse":"3","text":"arthataḥ pūrvvaṁ mayā saṁkṣepeṇa yathā likhitaṁ tathāhaṁ prakāśitavākyeneśvarasya nigūḍhaṁ bhāvaṁ jñāpito'bhavaṁ|"},{"book":"iphiṣiṇaḥ","chapter":"3","verse":"4","text":"ato yuṣmābhistat paṭhitvā khrīṣṭamadhi tasminnigūḍhe bhāve mama jñānaṁ kīdṛśaṁ tad bhotsyate|"},{"book":"iphiṣiṇaḥ","chapter":"3","verse":"5","text":"pūrvvayugeṣu mānavasantānāstaṁ jñāpitā nāsan kintvadhunā sa bhāvastasya pavitrān preritān bhaviṣyadvādinaśca pratyātmanā prakāśito'bhavat;"},{"book":"iphiṣiṇaḥ","chapter":"3","verse":"6","text":"arthata īśvarasya śakteḥ prakāśāt tasyānugraheṇa yo varo mahyam adāyi tenāhaṁ yasya susaṁvādasya paricārako'bhavaṁ,"},{"book":"iphiṣiṇaḥ","chapter":"3","verse":"7","text":"tadvārā khrīṣṭena bhinnajātīyā anyaiḥ sārddham ekādhikārā ekaśarīrā ekasyāḥ pratijñāyā aṁśinaśca bhaviṣyantīti|"},{"book":"iphiṣiṇaḥ","chapter":"3","verse":"8","text":"sarvveṣāṁ pavitralokānāṁ kṣudratamāya mahyaṁ varo'yam adāyi yad bhinnajātīyānāṁ madhye bodhāgayasya guṇanidheḥ khrīṣṭasya maṅgalavārttāṁ pracārayāmi,"},{"book":"iphiṣiṇaḥ","chapter":"3","verse":"9","text":"kālāvasthātaḥ pūrvvasmācca yo nigūḍhabhāva īśvare gupta āsīt tadīyaniyamaṁ sarvvān jñāpayāmi|"},{"book":"iphiṣiṇaḥ","chapter":"3","verse":"10","text":"yata īśvarasya nānārūpaṁ jñānaṁ yat sāmprataṁ samityā svarge prādhānyaparākramayuktānāṁ dūtānāṁ nikaṭe prakāśyate tadarthaṁ sa yīśunā khrīṣṭena sarvvāṇi sṛṣṭavān|"},{"book":"iphiṣiṇaḥ","chapter":"3","verse":"11","text":"yato vayaṁ yasmin viśvasya dṛḍhabhaktyā nirbhayatām īśvarasya samāgame sāmarthyañca"},{"book":"iphiṣiṇaḥ","chapter":"3","verse":"12","text":"prāptavantastamasmākaṁ prabhuṁ yīśuṁ khrīṣṭamadhi sa kālāvasthāyāḥ pūrvvaṁ taṁ manorathaṁ kṛtavān|"},{"book":"iphiṣiṇaḥ","chapter":"3","verse":"13","text":"ato'haṁ yuṣmannimittaṁ duḥkhabhogena klāntiṁ yanna gacchāmīti prārthaye yatastadeva yuṣmākaṁ gauravaṁ|"},{"book":"iphiṣiṇaḥ","chapter":"3","verse":"14","text":"ato hetoḥ svargapṛthivyoḥ sthitaḥ kṛtsno vaṁśo yasya nāmnā vikhyātastam"},{"book":"iphiṣiṇaḥ","chapter":"3","verse":"15","text":"asmatprabho ryīśukhrīṣṭasya pitaramuddiśyāhaṁ jānunī pātayitvā tasya prabhāvanidhito varamimaṁ prārthaye|"},{"book":"iphiṣiṇaḥ","chapter":"3","verse":"16","text":"tasyātmanā yuṣmākam āntarikapuruṣasya śakte rvṛddhiḥ kriyatāṁ|"},{"book":"iphiṣiṇaḥ","chapter":"3","verse":"17","text":"khrīṣṭastu viśvāsena yuṣmākaṁ hṛdayeṣu nivasatu| premaṇi yuṣmākaṁ baddhamūlatvaṁ susthiratvañca bhavatu|"},{"book":"iphiṣiṇaḥ","chapter":"3","verse":"18","text":"itthaṁ prasthatāyā dīrghatāyā gabhīratāyā uccatāyāśca bodhāya sarvvaiḥ pavitralokaiḥ prāpyaṁ sāmarthyaṁ yuṣmābhi rlabhyatāṁ,"},{"book":"iphiṣiṇaḥ","chapter":"3","verse":"19","text":"jñānātiriktaṁ khrīṣṭasya prema jñāyatām īśvarasya sampūrṇavṛddhiparyyantaṁ yuṣmākaṁ vṛddhi rbhavatu ca|"},{"book":"iphiṣiṇaḥ","chapter":"3","verse":"20","text":"asmākam antare yā śaktiḥ prakāśate tayā sarvvātiriktaṁ karmma kurvvan asmākaṁ prārthanāṁ kalpanāñcātikramituṁ yaḥ śaknoti"},{"book":"iphiṣiṇaḥ","chapter":"3","verse":"21","text":"khrīṣṭayīśunā samite rmadhye sarvveṣu yugeṣu tasya dhanyavādo bhavatu| iti|"}]}