{"data":[{"book":"Kolosan","chapter":"4","verse":"1","text":"Panowie, bądźcie sprawiedliwi i uczciwi wobec swoich poddanych. Pamiętajcie, że wy również macie nad sobą Pana, który mieszka w niebie."},{"book":"Kolosan","chapter":"4","verse":"2","text":"Wytrwale się módlcie, uważajcie na siebie i okazujcie wdzięczność Bogu!"},{"book":"Kolosan","chapter":"4","verse":"3","text":"Proście również, aby Bóg dawał nam nowe możliwości głoszenia tej wspaniałej tajemnicy Chrystusa, z powodu której jestem teraz w więzieniu,"},{"book":"Kolosan","chapter":"4","verse":"4","text":"i abym przedstawiał ją ludziom tak, jak należy."},{"book":"Kolosan","chapter":"4","verse":"5","text":"Gdy jesteście wśród niewierzących, mądrze wykorzystujcie wasz czas."},{"book":"Kolosan","chapter":"4","verse":"6","text":"Niech wasze słowa będą uprzejme. Mówcie im o tym, co jest naprawdę ważne. Bądźcie też gotowi, aby odpowiadać na ich pytania."},{"book":"Kolosan","chapter":"4","verse":"7-8","text":"Chcę, abyście wiedzieli, co u mnie słychać. Dlatego wysyłam do was Tychika, mojego drogiego przyjaciela oraz wiernego pomocnika i współpracownika w pracy dla Pana. On wszystko wam opowie i doda wam otuchy."},{"book":"Kolosan","chapter":"4","verse":"9","text":"Posyłam też waszego rodaka, Onezyma, wiernego i drogiego przyjaciela. Oni wam o wszystkim opowiedzą."},{"book":"Kolosan","chapter":"4","verse":"10","text":"Pozdrawia was Arystarch—mój współwięzień, Marek—kuzyn Barnaby (pamiętajcie, że prosiłem was, abyście okazali mu pomoc, gdy do was przybędzie),"},{"book":"Kolosan","chapter":"4","verse":"11","text":"i Jezus Justus. Są to jedyni Żydzi, którzy tu ze mną pracują dla królestwa Bożego i są dla mnie wielką pociechą."},{"book":"Kolosan","chapter":"4","verse":"12","text":"Pozdrawia was Epafras, sługa Chrystusa i wasz rodak. Zawsze gorliwie modli się za was, abyście dojrzewali i byli doskonale przygotowani do wypełniania woli Boga."},{"book":"Kolosan","chapter":"4","verse":"13","text":"Zapewniam was, że bardzo ciężko pracował dla was oraz dla wierzących z Laodycei i Hierapolis."},{"book":"Kolosan","chapter":"4","verse":"14","text":"Pozdrawia was również nasz drogi doktor Łukasz oraz Demas."},{"book":"Kolosan","chapter":"4","verse":"15","text":"Przekażcie, proszę, moje pozdrowienia przyjaciołom w Laodycei. Pozdrówcie również Nimfę i kościół, który spotyka się w jej domu."},{"book":"Kolosan","chapter":"4","verse":"16","text":"Po przeczytaniu, przekażcie ten list kościołowi w Laodycei, a wy z kolei przeczytajcie list, który wysłałem do nich."},{"book":"Kolosan","chapter":"4","verse":"17","text":"Archipowi zaś przekażcie wiadomość: „Staraj się dobrze wykonać zadanie, które zlecił ci Pan”."},{"book":"Kolosan","chapter":"4","verse":"18","text":"Teraz ja, Paweł, dopisuję własnoręcznie moje pozdrowienia. Nie zapomnijcie o tym, że jestem w więzieniu. Niech Bóg obdarza was swoją łaską!"}]}