{"data":[{"book":"Agoago Podo","chapter":"10","verse":"1","text":"Aanei nia agoago podo o Solomon:"},{"book":"Agoago Podo","chapter":"10","verse":"2","text":"Nia maluagina ala e kila mai i di haihai de donu le e hagalee humalia adu gi di goe. Di haihai donu e mee di benebene do mouli."},{"book":"Agoago Podo","chapter":"10","verse":"3","text":"Dimaadua hagalee haga hiigai ana daangada humalia, gei Mee ga duuli digau huaidu gi daha mo nadau mee ala e hiihai ginai."},{"book":"Agoago Podo","chapter":"10","verse":"4","text":"Di hagatoo e hai goe gi hagaloale. Di ngalua hagamadabouli e hai goe gi maluagina."},{"book":"Agoago Podo","chapter":"10","verse":"5","text":"Tangada hagamadabouli ono hagabaubau i golo e hagabudu ana meegai i di madagoaa ne togomaalia ai, gei di maa e hagalangaadia di kii i di madagoaa e hagi ai nia meegai."},{"book":"Agoago Podo","chapter":"10","verse":"6","text":"Nia daangada humalia gaa kae nadau hagahumalia. Nia helekai o digau huaidu e hagammuni nadau hangaahai huaidu."},{"book":"Agoago Podo","chapter":"10","verse":"7","text":"Di langahia o digau ala e donu la go di hagamaluagina. Digau huaidu la ga haga de langahia."},{"book":"Agoago Podo","chapter":"10","verse":"8","text":"Digau hagamadabouli nadau hagabaubau i golo e kae nia helekai hagamaamaa. Nia daangada e leelee balumee la ga mooho gi daha."},{"book":"Agoago Podo","chapter":"10","verse":"9","text":"Digau ala e mouli i di tonu, ginaadou guu too gi lodo di noho o di aumaalia, gei digau ala e mouli i di hala, nadau ihala ga hagamodongoohia aga."},{"book":"Agoago Podo","chapter":"10","verse":"10","text":"Tangada dela e beehi gi lala di tonu, le e daamada ana hagahuaidu, gei tangada dela e helekai hagamadammaa di mee hai gee, le e halahala di noho baba."},{"book":"Agoago Podo","chapter":"10","verse":"11","text":"Nnelekai tangada humalia la go di hagamau o di mouli, gei nnelekai o tangada huaidu le e hagammuni nnangaahai huaidu."},{"book":"Agoago Podo","chapter":"10","verse":"12","text":"Di manawa hai baahi le e hagamaaloo nia haingadaa, gei di aloho le e dumaalia gi nia hagahuaidu.10.12 James 5.20; 1 Peter 4.8"},{"book":"Agoago Podo","chapter":"10","verse":"13","text":"Digau hagabaubau le e helehelekai iloo, gei digau dadaulia la ne belee hagaduadua."},{"book":"Agoago Podo","chapter":"10","verse":"14","text":"Digau e iloo nia mee le e kae di kabemee dela e mee di nadau kae. Di madagoaa digau dadaulia ga leelee, nia haingadaa le e hoohoo mai."},{"book":"Agoago Podo","chapter":"10","verse":"15","text":"Di maluagina le e benebene digau ala e maluagina. Di hagaloale le e oho digau ala e hagaloale."},{"book":"Agoago Podo","chapter":"10","verse":"16","text":"Di hui o di haihai humalia la go di mouli, gei di huaidu le e dagi hua goe gi nia huaidu e logo."},{"book":"Agoago Podo","chapter":"10","verse":"17","text":"Nia daangada ala e hagalongo gi nnelekai aago le e mouli, gei digau ala e hagammuni nadau ihala le e mee di tale gi di haingadaa."},{"book":"Agoago Podo","chapter":"10","verse":"18","text":"Tangada dela e hagammuni dono dee hiihai gi tuai dangada la tangada kai tilikai. Tangada dela e hagadele dana hai tamu la tangada dadaulia."},{"book":"Agoago Podo","chapter":"10","verse":"19","text":"Au leelee logo e hai goe gii hala. Maa goe e kabemee, goe e noho dee muu."},{"book":"Agoago Podo","chapter":"10","verse":"20","text":"Nnelekai o tangada humalia le e hai gadoo be nia silber donu. Nia maanadu o tangada huaidu le e balumee hua."},{"book":"Agoago Podo","chapter":"10","verse":"21","text":"Nnelekai tangada humalia ga hagamaamaa nia daangada dogologo, malaa goe e mee hua di bida daaligi goe i di gili tadaulia."},{"book":"Agoago Podo","chapter":"10","verse":"22","text":"Ma go nia hagahumalia Dimaadua ala e haga maluagina goe. Do ngalua hagamadabouli e deemee di hai goe gi maluagina gi nonua."},{"book":"Agoago Podo","chapter":"10","verse":"23","text":"E huaidu ma ga tenetene gi di hai nia mee huaidu. Digau hagabaubau e tenetene i di kabemee."},{"book":"Agoago Podo","chapter":"10","verse":"24","text":"Digau ala e hai hegau donu le e kae nadau mee ala e hiihai ginai. Digau dadaulia gaa kae nia mee ala e kaedahi e mmaadagu ai."},{"book":"Agoago Podo","chapter":"10","verse":"25","text":"Nia madangi maaloo ga lloomoi, ga ili gi daha digau huaidu, gei digau ala e donu ga benebene i nia madagoaa huogodoo."},{"book":"Agoago Podo","chapter":"10","verse":"26","text":"Hudee haga ngalua ina dau dangada hagatoo, mee ga haga de noho maalia goe gadoo be nia ‘vinegar’ i di gili oo niha be nia huiahi i lodo o golomada."},{"book":"Agoago Podo","chapter":"10","verse":"27","text":"Daudali ina Dimaadua, gei goe ga mouli waalooloo. Digau huaidu e mmade i mua di nadau madagoaa."},{"book":"Agoago Podo","chapter":"10","verse":"28","text":"Nia hagadagadagagee o digau humalia e dagi gi di tenetene, gei digau huaidu le e hagalee nadau mee e tali ai."},{"book":"Agoago Podo","chapter":"10","verse":"29","text":"Dimaadua e benebene digau ala e donu, gei mee e oho gi daha digau ala e hai nia mee huaidu."},{"book":"Agoago Podo","chapter":"10","verse":"30","text":"Digau ala e hai hegau donu la iai nadau abaaba i golo i nia madagoaa huogodoo, gei digau huaidu le e hagalee mouli i lodo tenua."},{"book":"Agoago Podo","chapter":"10","verse":"31","text":"Digau ala e hai hegau donu le e helehelekai i di kabemee, gei tolole dela e helekai huaidu la gaa dugu ga hagalee."},{"book":"Agoago Podo","chapter":"10","verse":"32","text":"Digau ala e hai hegau donu e iloo di helekai nia mee haga manawa lamalia ala e tau anga, gei digau huaidu e helekai nia mee haga manawa gee dangada i nia madagoaa huogodoo."}]}