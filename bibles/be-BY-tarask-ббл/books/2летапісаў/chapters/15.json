{"data":[{"book":"2 ЛЕТАПІСАЎ","chapter":"15","verse":"1","text":"Тады на Азарыю, сына Адэтавага, сышоў Дух Божы,"},{"book":"2 ЛЕТАПІСАЎ","chapter":"15","verse":"2","text":"і выйшаў ён насустрач Асу і сказаў яму: паслухайце мяне, Аса і ўвесь Юда і Веньямін: Гасподзь з вамі, калі вы зь Ім; і калі вы будзеце шукаць Яго, Ён будзе знойдзены вамі; а калі пакінеце Яго, Ён пакіне вас."},{"book":"2 ЛЕТАПІСАЎ","chapter":"15","verse":"3","text":"Многа дзён Ізраіль будзе бяз Бога сапраўднага і безь сьвятара навучальнага і без закона;"},{"book":"2 ЛЕТАПІСАЎ","chapter":"15","verse":"4","text":"але калі ён павернецца ва ўціску сваім да Госпада Бога Ізраілевага і знойдзе Яго, Ён дасьць ім знайсьці Сябе."},{"book":"2 ЛЕТАПІСАЎ","chapter":"15","verse":"5","text":"У тыя часы ня будзе міру ні таму, хто выходзіць, ні хто ўваходзіць, бо вялікія хваляваньні будуць ва ўсіх жыхароў земляў;"},{"book":"2 ЛЕТАПІСАЎ","chapter":"15","verse":"6","text":"народ будзе біцца з народам, і горад з горадам, бо Бог прывядзе іх у хваляваньне вялікімі бедствамі."},{"book":"2 ЛЕТАПІСАЎ","chapter":"15","verse":"7","text":"Але вы ўмацуецеся, і хай не слабнуць рукі вашыя, бо ёсьць адплата за дзеі вашыя."},{"book":"2 ЛЕТАПІСАЎ","chapter":"15","verse":"8","text":"Калі пачуў Аса словы гэтыя і прароцтва, сына Адэда прарока, дык падбадзёрыўся і выкінуў мярзоты язычніцкія з усёй зямлі Юдавай і Веньямінавай і з гарадоў, якія ён узяў на гары Яфрэмавай, і абнавіў ахвярнік Гасподні, што перад бабінцам Гасподнім."},{"book":"2 ЛЕТАПІСАЎ","chapter":"15","verse":"9","text":"І сабраў усяго Юду і Веньяміна і перасяленцаў, якія жылі зь імі, ад Яфрэма і Манасіі і Сімяона; бо многія ад Ізраіля перайшлі да яго, калі ўбачылі, што Гасподзь Бог яго зь ім."},{"book":"2 ЛЕТАПІСАЎ","chapter":"15","verse":"10","text":"І сабраліся ў Ерусаліме ў трэці месяц, на пятнаццатым годзе валадараньня Асы;"},{"book":"2 ЛЕТАПІСАЎ","chapter":"15","verse":"11","text":"і прынесьлі ў той дзень ахвяру Госпаду са здабычы, якую прывялі, з буйнога быдла сямсот і з дробнага сем тысяч;"},{"book":"2 ЛЕТАПІСАЎ","chapter":"15","verse":"12","text":"і ўступілі ў запавет, каб уісьціць Госпада Бога бацькоў сваіх ад усяго сэрца свайго і ад усёй душы сваёй;"},{"book":"2 ЛЕТАПІСАЎ","chapter":"15","verse":"13","text":"і кожны, хто ня будзе шукаць Госпада Бога Ізраілевага, павінен памерці, ці ён малы, ці вялікі, ці мужчына, ці жанчына."},{"book":"2 ЛЕТАПІСАЎ","chapter":"15","verse":"14","text":"І прысягаліся Госпаду гучнагалоса і з заклікамі і пры гуках труб і рагоў."},{"book":"2 ЛЕТАПІСАЎ","chapter":"15","verse":"15","text":"І радаваліся ўсе Юдэі гэтай клятве, бо ад усяго сэрца свайго прысягаліся і з усёй рупнасьцю шукалі Яго, і Ён даў ім знайсьці Сябе. І даў ім Гасподзь спакой з усіх бакоў."},{"book":"2 ЛЕТАПІСАЎ","chapter":"15","verse":"16","text":"І Мааху, маці сваю, цар Аса пазбавіў царскай годнасьці за тое, што яна зрабіла балвана для дубровы. І скінуў Аса балвана яе, і пасек на кавалкі, і спаліў у даліне Кедрона."},{"book":"2 ЛЕТАПІСАЎ","chapter":"15","verse":"17","text":"Хоць вышыні ня былі адменены ў Ізраіля, але сэрца Асы было цьвёрда адданае Госпаду ва ўсе дні ягоныя."},{"book":"2 ЛЕТАПІСАЎ","chapter":"15","verse":"18","text":"І ўнёс ён прысьвечанае бацькам ягоным і сваё прысьвячэньне ў дом Божы, срэбра і золата і посуд."},{"book":"2 ЛЕТАПІСАЎ","chapter":"15","verse":"19","text":"І ня было вайны да трыццаць пятага года валадараньня Асы."}]}