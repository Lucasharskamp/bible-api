{"data":[{"book":"Ugubulo","chapter":"2","verse":"1","text":"“Mwandikile vino mndima ywa kwembingu mwe dibunga dya wamzumile Kulisito diko mzi wa Efeso,"},{"book":"Ugubulo","chapter":"2","verse":"2","text":"Simanya izintendwa zako zose, na kuhikiliza kwako na ujijimizi wako. Simanya kugamba hukudaha kwivana na wantu weihiye, na kugamba kuwabela wadya wakwetanga hambwe ni wasigilwa kumbe sawo, kubunkula kugamba ni wadanti."},{"book":"Ugubulo","chapter":"2","verse":"3","text":"Weye kung'wina na kusulumila kwa chausa che dizina dyangu naho husokele."},{"book":"Ugubulo","chapter":"2","verse":"4","text":"Mna nina ulosi na weye, kugamba kuleka ukunga kwako kwa nkongo."},{"book":"Ugubulo","chapter":"2","verse":"5","text":"Elo, fanyanya viya nawili hadya nendile hwinati kugwa! Ukeile ukadamanye chiya naukadamanya aho nkongo. Hegu hukuhituka kulaila mwa masa yako, nanize kwako nakuchusa chiya cha kwikiya taa chako hadya chili."},{"book":"Ugubulo","chapter":"2","verse":"6","text":"Mna nakutogola mwe chintu chimwenga, weye wayehiwa yadya wakudamanya Wanikolai, saviya miye huyehiwa."},{"book":"Ugubulo","chapter":"2","verse":"7","text":"“Yudya mta magutwi, netegeleze yadya muye akuyagambila mabunga ya wamzumile!”"},{"book":"Ugubulo","chapter":"2","verse":"8","text":"“Mwandikile vino mndima ywa kwembingu ywa bunga dya wamzumile Kulisito wa Similina,"},{"book":"Ugubulo","chapter":"2","verse":"9","text":"Simanya izinkuto zako na uchiwa wako, mna ichindedi wi mgoli! Naho simanya mahuluto ukuhulutwa ni wadya wakwetanga Wayahudi mna sawo, ni bunga dya Shetani!"},{"book":"Ugubulo","chapter":"2","verse":"10","text":"Usekogoha chintu chochose. Kwetegeleze! Mwavu nawajezeni wamwenga wenyu nawajele mwe chifungo na masulumizo yenyu nayatende kwa mazuwa mlongo umwenga. Mna utende mkanuni hata vikaungwa ubanike, miye nahwike jeleko dya ujima."},{"book":"Ugubulo","chapter":"2","verse":"11","text":"“Mta magutwi, netegeleze viya Muye akuyagambila mabunga ya wamzumile Kulisito!"},{"book":"Ugubulo","chapter":"2","verse":"12","text":"“Mwandikile vino mndima ywa kwembingu mwe dibunga dya wamzumile Kulisito wa Peligamo."},{"book":"Ugubulo","chapter":"2","verse":"13","text":"Sihamanya aho ukwikala, naho he chigoda chako cho uzumbe wa Shetani! Mna ujendeleze kutenda mkanuni kwangu, huhituke uzumizi wako kwangu hata mwa mazuwa yadya mukuzi ywangu mkanuni Antipa, akomagwa mgati mwenyu hantu akwikala Shetani."},{"book":"Ugubulo","chapter":"2","verse":"14","text":"Mna nina mbuli njeche mwako. Awamwenga mwenyu watimila mahinyo ya Balamu, amhinyize Balaki kuwategela wantu wa Izulaeli wadye nkande zivikilwe tukulu na kudamanya ugonyi."},{"book":"Ugubulo","chapter":"2","verse":"15","text":"Seivyo wenawe una wantu wakutimila mahinyo ya Wanikolai."},{"book":"Ugubulo","chapter":"2","verse":"16","text":"Elo kweile, huneile nanisunguze kwiza kwako nakugomba nkondo na wantu awo kwa bamba dikulaila mo mlomo wangu."},{"book":"Ugubulo","chapter":"2","verse":"17","text":"“Mta magutwi, netegeleze viya Muye akuyagambila mabunga ya wamzumile Kulisito!"},{"book":"Ugubulo","chapter":"2","verse":"18","text":"“Mwandikile vino mndima ywa kwembingu mwe dibunga dya wamzumile Kulisito wa Tiyatila,"},{"book":"Ugubulo","chapter":"2","verse":"19","text":"Ntendwa zako sizimanya, simanya ukunga kwako na uzumizi wako na kusankana kwako na kung'wina kwako. Simanya kugamba haluse wadamanyisa kujinka viya nkongo."},{"book":"Ugubulo","chapter":"2","verse":"20","text":"Mna nina ulosi na weye, kugamba hamkwivana na yudya mvyele Yezebeli, akwetanga muwoni. Akuhinya na kuwaza wandima wangu wadamanye ugonyi na kudya nkande zivikilwe matukulu."},{"book":"Ugubulo","chapter":"2","verse":"21","text":"Simwinka chipindi eile masa yakwe, mna hakunga kuleka ugonyi wakwe."},{"book":"Ugubulo","chapter":"2","verse":"22","text":"Kaula nanimzage mo lusazi kwa unyonje hamwenga na wadya wakumgonya nawasulumilise. Nanividamanye vino haluse hegu hawa kweila ntendwa zawo."},{"book":"Ugubulo","chapter":"2","verse":"23","text":"Naho naniwakome wantu wakumtimila, chani mabunga ya wamzumile Kulisito wose wamanye kugamba miye ni miye huzuza fanyanyi ze myoyo yawo. Miye nanimlihe chila yumwenga ywenyu kuligana na ntendwa zakwe."},{"book":"Ugubulo","chapter":"2","verse":"24","text":"“Mna nyuwe watuhu mwi yuko Tiyatila wadya hemkutimila mahinyo yakwe Yezebeli, hemhinile chiya wakwitanga chinyele cha Shetani, nawagambilani saniwatwise mzigo mtuhu."},{"book":"Ugubulo","chapter":"2","verse":"25","text":"Mna kubula umo heza, mtozese chiya mnanacho."},{"book":"Ugubulo","chapter":"2","verse":"26","text":"Uyo akunga ahude na kujendeleza na kutimila ntendwa zangu kubula udumo nanimwinke udahi wakulongoza wantu wa si."},{"book":"Ugubulo","chapter":"2","verse":"27","text":"Nawalongoze kwa nkome ya chuma nawatuletule enga viya vya ulongo."},{"book":"Ugubulo","chapter":"2","verse":"28","text":"Saviya nihokele udahi kulaila kwa Tate. Miye nanimwike idya ntondo ya machelwa."},{"book":"Ugubulo","chapter":"2","verse":"29","text":"“Mta magutwi, netegeleze viya Muye akuyagambila mabunga ya wamzumile Kulisito!”"}]}