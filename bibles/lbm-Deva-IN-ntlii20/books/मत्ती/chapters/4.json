{"data":[{"book":"मत्ती","chapter":"4","verse":"1","text":"तब आत्मा यीशु ख सुनसान जागा म ले गयो ताकि शैतान सी ओकी परीक्षा हो।"},{"book":"मत्ती","chapter":"4","verse":"2","text":"जब ऊ चालीस दिन अऊर चालीस रात उपवास कर लियो, तब ओख बहुत भूख लगी।"},{"book":"मत्ती","chapter":"4","verse":"3","text":"तब शैतान न जवर आय क ओको सी कह्यो, “यदि तय परमेश्वर को बेटा आय, त कह्य दे, कि यो गोटा रोटी बन जाये।”"},{"book":"मत्ती","chapter":"4","verse":"4","text":"यीशु न उत्तर दियो: “यो शास्त्र म लिख्यो हय, ‘आदमी केवल रोटीच सी नहीं, पर हर एक वचन सी जो परमेश्वर को मुंह सी निकलय हय, जीन्दो रहेंन।’”"},{"book":"मत्ती","chapter":"4","verse":"5","text":"तब शैतान ओख पवित्र नगर यरूशलेम म ले गयो अऊर मन्दिर को ऊचाई पर खड़ो करयो,"},{"book":"मत्ती","chapter":"4","verse":"6","text":"४:६ भजन ९१:११-१२अऊर ओको सी कह्यो, “यदि तय परमेश्वर को बेटा आय, त अपनो आप ख खल्लो गिराय दे; कहालीकि शास्त्र म लिख्यो हय; ‘ऊ तोरो बारे म अपनो स्वर्गदूतों ख आज्ञा देयेंन, अऊर हि तोख हाथों-हाथ उठाय लेयेंन; कहीं असो नहीं होय कि तोरो पाय म गोटा सी ठेस लग जाये।’”"},{"book":"मत्ती","chapter":"4","verse":"7","text":"यीशु न ओको सी कह्यो, “नियम शास्त्र म यो भी लिख्यो हय: ‘तय प्रभु अपनो परमेश्वर की परीक्षा नहीं करजो।’”"},{"book":"मत्ती","chapter":"4","verse":"8","text":"तब शैतान ओख एक बहुत ऊचो पहाड़ी पर ले गयो अऊर सारो जगत को राज्य अऊर ओको वैभव दिखाय क"},{"book":"मत्ती","chapter":"4","verse":"9","text":"ओको सी कह्यो, “यदि तय झुक क मोख दण्डवत प्रनाम करजो, त मय यो सब कुछ तोख दे देऊं।”"},{"book":"मत्ती","chapter":"4","verse":"10","text":"तब यीशु न ओको सी कह्यो, “हे शैतान दूर होय जा, कहालीकि शास्त्र म लिख्यो हय: ‘तय प्रभु अपनो परमेश्वर ख प्रनाम कर, अऊर केवल ओकीच सेवा कर।’”"},{"book":"मत्ती","chapter":"4","verse":"11","text":"तब शैतान ओको जवर सी चली गयो, अऊर देखो, स्वर्गदूत आय क ओकी सेवा करन लग्यो।"},{"book":"मत्ती","chapter":"4","verse":"12","text":"जब यीशु न यो सुन्यो कि यूहन्ना बन्दी बनाय लियो गयो हय, त ऊ गलील ख चली गयो।"},{"book":"मत्ती","chapter":"4","verse":"13","text":"४:१३ यूहन्ना २:१२अऊर ऊ नासरत नगर ख छोड़ क कफरनहूम नगर म, जो झील को किनार जबूलून अऊर नप्ताली को देश म हय, जाय क रहन लग्यो;"},{"book":"मत्ती","chapter":"4","verse":"14","text":"ताकि जो यशायाह भविष्यवक्ता को द्वारा कह्यो गयो होतो, ऊ पूरो हो:"},{"book":"मत्ती","chapter":"4","verse":"15","text":"झील को रस्ता सी “जबूलून अऊर नप्ताली को देश, यरदन को पार,"},{"book":"मत्ती","chapter":"4","verse":"16","text":"जो लोग अन्धारो म बैठ्यो होतो,"},{"book":"मत्ती","chapter":"4","verse":"17","text":"ऊ समय सी यीशु न प्रचार करनो अऊर यो कहनो सुरू करयो, “पापों सी मन फिरावो कहालीकि स्वर्ग को राज्य जवर आय गयो हय।”"},{"book":"मत्ती","chapter":"4","verse":"18","text":"गलील की झील को किनार फिरतो हुयो यीशु न दोय भाऊवों यानेकि शिमोन ख जो पतरस कहलावय हय, अऊर ओको भाऊ अन्द्रियास ख झील म जार डालतो हुयो देख्यो; कहालीकि हि मछवारा होतो।"},{"book":"मत्ती","chapter":"4","verse":"19","text":"यीशु न उन सी कह्यो, “मोरो पीछू चली आवो, त मय तुम्ख लोगों ख परमेश्वर को राज्य म लावन लायी सिखाऊं।”"},{"book":"मत्ती","chapter":"4","verse":"20","text":"हि तुरतच जार ख छोड़ क ओको पीछू भय गयो।"},{"book":"मत्ती","chapter":"4","verse":"21","text":"उत सी आगु जाय क, यीशु न अऊर दोय भाऊवों ख यानेकि जब्दी को बेटा याकूब अऊर ओको भाऊ यूहन्ना ख देख्यो। हि अपनो बाप जब्दी को संग डोंगा पर अपनो जारो ख सुधारत होतो। ओन उन्ख भी बुलायो।"},{"book":"मत्ती","chapter":"4","verse":"22","text":"हि तुरतच डोंगा अऊर अपनो बाप ख छोड़ क ओको पीछू भय गयो।"},{"book":"मत्ती","chapter":"4","verse":"23","text":"यीशु पूरो गलील म फिरतो हुयो उन्को यहूदियों को सभागृह म शिक्षा करतो, अऊर राज्य को सुसमाचार प्रचार करतो, अऊर लोगों की हर तरह की बीमारियों को चंगो करयो अऊर कमजोरी ख दूर करयो।"},{"book":"मत्ती","chapter":"4","verse":"24","text":"अऊर पूरो सीरिया देश म ओको यश फैल गयो; अऊर लोग सब बीमारों ख जो अलग अलग तरह की बीमारियों अऊर दु:खों म जकड़्यो हुयो होतो, अऊर जेको म दुष्ट आत्मायें होती, अऊर मिर्गी वालो अऊर लकवा को रोगियों ख, ओको जवर लायो अऊर ओन पूरो ख चंगो करयो।"},{"book":"मत्ती","chapter":"4","verse":"25","text":"गलील अऊर दिकापुलिस, यरूशलेम, यहूदिया, अऊर यरदन नदी को ओन पार सी भीड़ की भीड़ ओको पीछू चली गयी।"}]}