{"data":[{"book":"امثال","chapter":"15","verse":"1","text":"جواب ملایم خشم را فرو می‌نشاند، اما جواب تند آن را بر می‌انگیزاند."},{"book":"امثال","chapter":"15","verse":"2","text":"از زبان مرد دانا حکمت می‌چکد، اما از دهان آدم نادان حماقت بیرون می‌آید."},{"book":"امثال","chapter":"15","verse":"3","text":"خدا همه جا را زیر نظر دارد و ناظر اعمال نیکان و بدان است."},{"book":"امثال","chapter":"15","verse":"4","text":"زبان شفابخش درخت حیات است، اما زبان فریبکار روح را در هم می‌شکند."},{"book":"امثال","chapter":"15","verse":"5","text":"شخص نادان نصیحت پدر خود را خوار می‌شمارد، ولی فرزند عاقل تأدیب پدرش را می‌پذیرد."},{"book":"امثال","chapter":"15","verse":"6","text":"در خانهٔ شخص درستکار گنج فراوان است، اما دسترنج آدمهای بدکار برای ایشان تلخکامی به بار می‌آورد."},{"book":"امثال","chapter":"15","verse":"7","text":"حکمت توسط دانایان منتشر می‌شود نه به‌وسیلۀ جاهلانی که در آنها راستی نیست."},{"book":"امثال","chapter":"15","verse":"8","text":"خداوند از قربانیهای بدکاران نفرت دارد، اما از دعای درستکاران خشنود است."},{"book":"امثال","chapter":"15","verse":"9","text":"خداوند از اعمال بدکاران متنفر است، اما پیروان راستی را دوست می‌دارد."},{"book":"امثال","chapter":"15","verse":"10","text":"کسانی که راه راست را ترک گفته‌اند تنبیه سختی در انتظارشان است و اگر نخواهند تنبیه و اصلاح شوند خواهند مرد."},{"book":"امثال","chapter":"15","verse":"11","text":"حتی دنیای مردگان از نظر خداوند پنهان نیست، چه رسد به افکار انسان!"},{"book":"امثال","chapter":"15","verse":"12","text":"کسی که کارش مسخره کردن است از نزدیک شدن به افراد دانا خودداری می‌کند چون دوست ندارد سرزنش آنان را بشنود."},{"book":"امثال","chapter":"15","verse":"13","text":"دل شاد، چهره را شاداب می‌سازد، اما تلخی دل، روح را افسرده می‌کند."},{"book":"امثال","chapter":"15","verse":"14","text":"شخص دانا تشنهٔ دانایی است، اما نادان خود را با حماقت سیر می‌کند."},{"book":"امثال","chapter":"15","verse":"15","text":"انسان وقتی غمگین است همه چیز به نظرش بد می‌آید، اما وقتی دلش شاد است هر چیزی او را خوشحال می‌کند."},{"book":"امثال","chapter":"15","verse":"16","text":"دارایی کم همراه با خداترسی بهتر است از ثروت هنگفت با اضطراب."},{"book":"امثال","chapter":"15","verse":"17","text":"نان خشک15‏:17 عبری: «خوراک سبزیجات». خوردن در جایی که محبت هست، بهتر است از غذای شاهانه خوردن در جایی که نفرت وجود دارد."},{"book":"امثال","chapter":"15","verse":"18","text":"آدم تندخو نزاع به پا می‌کند، ولی شخص صبور دعوا را فرو می‌نشاند."},{"book":"امثال","chapter":"15","verse":"19","text":"راه آدم تنبل با خارها پوشیده است، اما راه شخص درستکار شاهراهی هموار است."},{"book":"امثال","chapter":"15","verse":"20","text":"فرزند دانا پدرش را خوشحال می‌کند، اما فرزند نادان مادرش را تحقیر می‌نماید."},{"book":"امثال","chapter":"15","verse":"21","text":"آدم نادان از کارهای ابلهانه لذت می‌برد، اما شخص فهمیده از راه راست منحرف نمی‌شود."},{"book":"امثال","chapter":"15","verse":"22","text":"نقشه‌ای که بدون مشورت کشیده شود، با شکست مواجه می‌گردد، اما مشورت بسیار، باعث موفقیت می‌شود."},{"book":"امثال","chapter":"15","verse":"23","text":"انسان وقتی جواب درست می‌دهد از آن لذت می‌برد. چه عالی است سخنی که بجا گفته شود!"},{"book":"امثال","chapter":"15","verse":"24","text":"راه دانایان به سوی حیات بالا می‌رود و آنها را از فرو رفتن به جهنم باز می‌دارد."},{"book":"امثال","chapter":"15","verse":"25","text":"خداوند خانه متکبران را از بین می‌برد، اما ملک بیوه‌زنان را حفظ می‌کند."},{"book":"امثال","chapter":"15","verse":"26","text":"خداوند از نقشه‌های پلید متنفر است، ولی افکار پاک مورد پسند او می‌باشند."},{"book":"امثال","chapter":"15","verse":"27","text":"کسی که دنبال سود نامشروع می‌رود به خانواده‌اش لطمه می‌زند، اما شخصی که از رشوه نفرت دارد زندگی خوبی خواهد داشت."},{"book":"امثال","chapter":"15","verse":"28","text":"شخص نیک قبل از جواب دادن فکر می‌کند، اما شریر زود جواب می‌دهد و مشکلات به بار می‌آورد."},{"book":"امثال","chapter":"15","verse":"29","text":"خداوند از بدکاران دور است، ولی دعای نیکان را می‌شنود."},{"book":"امثال","chapter":"15","verse":"30","text":"دیدن صورت شاد و شنیدن خبر خوش به انسان شادی و سلامتی می‌بخشد."},{"book":"امثال","chapter":"15","verse":"31","text":"کسی که انتقادهای سازنده را بپذیرد، جزو دانایان به حساب خواهد آمد."},{"book":"امثال","chapter":"15","verse":"32","text":"کسی که تأدیب را نپذیرد به خودش لطمه می‌زند، ولی هر که آن را بپذیرد دانایی کسب می‌کند."},{"book":"امثال","chapter":"15","verse":"33","text":"خداترسی به انسان حکمت می‌آموزد و فروتنی برای او عزت و احترام به بار می‌آورد."}]}