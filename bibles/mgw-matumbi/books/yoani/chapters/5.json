{"data":[{"book":"Yoani","chapter":"5","verse":"1","text":"Bu'ka pa go kwai na si'li'ku'si'li'ku' ya Ayahudi, nembe Yesu ngayenda ku Yelusalemu."},{"book":"Yoani","chapter":"5","verse":"2","text":"Akwo Yelusalemu papipi na nniango waukemelwa Nniango wa Ngondolo, kwabile na litanda lya masi' lyalyaakemilwe kwa Kiebrania Bethzatha. Litanda lyo lyati'li'ti'yilwe na yega tano."},{"book":"Yoani","chapter":"5","verse":"3","text":"Apo paai na bandu masikini baingi, atu'lu'ka minyo, itewe na babatombolwike, bali'ndage masi' gayu'geyu'ge."},{"book":"Yoani","chapter":"5","verse":"4","text":"Kwa mwanjaa malaika wa Bwana aaulwike kwo kokotya nkati ya li'lu' litanda, na kugatikatika masi'. Ntamwe ywalongolya yingya nkati ya litanda masi' paliyu'gayu'ga, utamwe wowoti waminyage, waatibu'ka."},{"book":"Yoani","chapter":"5","verse":"5","text":"Bai, apo paabile na mundu yumo ywai ntamwe kwa myaka salasini na minane."},{"book":"Yoani","chapter":"5","verse":"6","text":"Yesu paamweni aywo mundu agonjike, naywembe aatangite panga aabile ntamwe kwa myaka yambone ngammakia, “Upala ube wankoto?”"},{"book":"Yoani","chapter":"5","verse":"7","text":"Yu'lu' ntamwe ngayangwa, “Bwana, nenga ntu'pu' mundu ywa kuniyingiya mulitanda, masi' pagayu'gayu'ga. Kila pagayu'gayu'ga, nipaya yingya nkati ya masi', mundu ywi'ngi' anilongolya yingya.”"},{"book":"Yoani","chapter":"5","verse":"8","text":"Yesu ngammakia, “Uyi'me witwi'ke likai lyako, uyende kwa magu'lu' gako.”"},{"book":"Yoani","chapter":"5","verse":"9","text":"Imukya, yu'lu' mundu atepulilwe ngatola likai lyake no tumbwa yenda. Likowe lyo lyapangike lisu'ba lya Sabato ya Ayahudi."},{"book":"Yoani","chapter":"5","verse":"10","text":"Kwa nyo, bi'ngi' ba api'ndo ba Ayahudi bammakie aywo mundu ywatepulilwe, “Li'no lisu'ba lya Sabato, iyi'ki'ti'lwali pu'twa likai lyako.”"},{"book":"Yoani","chapter":"5","verse":"11","text":"Lakini ywembe ngaabakia, “Yu'lu' mundu ywanitepwile ngaywanibakiye, ‘Upu'twe likai lyako uyende.’”"},{"book":"Yoani","chapter":"5","verse":"12","text":"Nabembe ngabannaluya, “Nyai ywakubakiye ‘Upu'twe likai lyako uyende?’”"},{"book":"Yoani","chapter":"5","verse":"13","text":"Bai, yu'lu' mundu ywatepulilwe aantangiteli mundu ywantepwile, kwa mwanjaa Yesu ayomwike bu'ka kwa kinunu pandu po pabaatwi'li bandu."},{"book":"Yoani","chapter":"5","verse":"14","text":"Bu'kapo Yesu aankwembite yu'lu' mundu ywantepwile munyumba ya Nnu'ngu' ngammakia, “Nambi'yambi' uponi, kaneupange sambi kai', lyakane kupata likowe lyakau pi'ta li'.”"},{"book":"Yoani","chapter":"5","verse":"15","text":"Yu'lu' mundu ngayenda kwabakia api'ndo ba Ayahudi panga Yesu ngaywanitepwile."},{"book":"Yoani","chapter":"5","verse":"16","text":"Kwa nyo, api'ndo ba Ayahudi baatumbwi kunku'su'mbwa kwa mwanjaa apangage makowe go lisu'ba lya Sabato yabe."},{"book":"Yoani","chapter":"5","verse":"17","text":"Yesu ngayangwa, “Tati' bangu' bapanga kasi kila lisu'ba, kwa nyo nanenga nganipanga.”"},{"book":"Yoani","chapter":"5","verse":"18","text":"Kwa kitumbu sa makowe ga, api'ndo ba Ayahudi baapalike kila ndi'la ya kummulaga Yesu, kwenda kwa kitumbu sa kwiti'kwana Sabato bai lili, ila kwa kunkema Nnu'ngu' Tati' bake naywembe abile nsawani nakwe."},{"book":"Yoani","chapter":"5","verse":"19","text":"Yesu ngaabakia, “Kakape nendakummakianga, Mwana akombwali panga likowe lya kisake. Ywembe apanga li'lu' lyaabona Tati' bake kabapanga, kwa mwanjaa lyolyoti lyalipangilwa na Tati', Mwana alipanga nyinyonyo."},{"book":"Yoani","chapter":"5","verse":"20","text":"Mwanjaa Tati' bampenda Mwana na kunnaya galu' gabagapanga bene Tati', naywembe alu'a kunnaya lyengo liku'lu' kulikoni li', li'nga musangale."},{"book":"Yoani","chapter":"5","verse":"21","text":"Kati mwaibile Tati' kwayu'ya babawile na kwapeya ukoto, nyinyonyo na Mwana kwapeya ukoto bandu kati mwapala."},{"book":"Yoani","chapter":"5","verse":"22","text":"Kai' Tati' bansenwali mundu ywoywoti, ila bampei Mwana uweso woti wo senwa,"},{"book":"Yoani","chapter":"5","verse":"23","text":"li'nga bandu boti bamwisimu Mwana kati mu'lu' mwabaaisimu Tati'. Ywakana kumwisimu Mwana, akana kwaisimu Tati' babaantumike Mwana."},{"book":"Yoani","chapter":"5","verse":"24","text":"“Kakape nimmakianga, ywayu'wa liyi'gi'yo lyangu' na kumwu'bi'lya yu'lu' ywanitumike abile na ukoto wangayomoka. Alu'a senulwali katu, ila ayomwike pi'ta bu'ka mukiwo no yingya muukoto."},{"book":"Yoani","chapter":"5","verse":"25","text":"Kakape nimmakianga, nsimu wendaisa, kai' wisile panga babawile baaliyu'wa lilobe lya Mwana wa Nnu'ngu', na babaaliyu'wa lilobe lyo baapanga bau'mi."},{"book":"Yoani","chapter":"5","verse":"26","text":"Kati Tati' mwababile kitumbu sa bwu'mi, nyinyonyo bannyali Mwana uweso wo piya ukoto kwa bi'ngi'."},{"book":"Yoani","chapter":"5","verse":"27","text":"Kai', ampeile Mwana wake utawala wo senwa, kwa mwanjaa ywembe Mwana wa Mundu."},{"book":"Yoani","chapter":"5","verse":"28","text":"Kanemusangale yu'wa makowe gano, kwa mwanjaa saa yendaisa payapanga bababile mumasiko baaliyu'wa lilobe lyake,"},{"book":"Yoani","chapter":"5","verse":"29","text":"nabembe baayu'ka. Balu' babaapangite manogau baayu'ka no tama bau'mi, balu' babaapangite malau baayu'ka no senulwa."},{"book":"Yoani","chapter":"5","verse":"30","text":"“Nenga nikombwali panga kikowe sosoti kwa makakala gangu' namwene. Mwaniyu'wa, nga mwanisenwa. Nisenwa kwa aki, kwa mwanjaa nipalali panga ganipala namwene, ila nipanga mwabapala Tati' babaanitumike."},{"book":"Yoani","chapter":"5","verse":"31","text":"Mana kaniikong'ondelya namwene, ukong'ondeli wangu' uyi'ki'ti'lwali panga wa kakape."},{"book":"Yoani","chapter":"5","verse":"32","text":"Lakini kubile na ywi'ngi' ywanikong'ondelya, nanenga nitangite panga kong'ondelya kwake kwa kakape."},{"book":"Yoani","chapter":"5","verse":"33","text":"Mwenga mwatumike bandu kwa Yoani, nembe ngaikong'ondeli kweli."},{"book":"Yoani","chapter":"5","verse":"34","text":"Nenga niu'bi'lyali ukong'ondeli wa mundu, ila nilibaya li', li'nga mwenga mukosopolelwe."},{"book":"Yoani","chapter":"5","verse":"35","text":"Yoani aai kati lumuli lwaluyakage no piya bweya, namwenga pamuubweni bweya wake, ngamunapusika na awo bweya kwa mpi'to."},{"book":"Yoani","chapter":"5","verse":"36","text":"Lakini nenga namwene nibile na ukong'ondeli wangu' nku'lu' kulikoni wu'lu' wa Yoani. Kwa mwanjaa mengo ganigapanga nga galu' gabanitumike Tati' nigatimise. Yaani mangelongelo gakong'ondelya panga Tati' ngabanitumike."},{"book":"Yoani","chapter":"5","verse":"37","text":"Na Tati' babaanitumike bakong'ondeli bu'kana na nenga. Wala munayu'wali katu lilobe lyabe, ata kwaabona mwababile,"},{"book":"Yoani","chapter":"5","verse":"38","text":"kai', mwenga muliyi'ki'tili liyi'gi'yo lyake, kwa mwanjaa mumwu'bi'li li ywembe ywantumike."},{"book":"Yoani","chapter":"5","verse":"39","text":"Mwenga mupekeseni Maandiko Mapeleteu mukitage nkati yake mulu'a pata ukoto wangayomoka, kumbe Maandiko gogogo nga gaganikong'ondelya nenga."},{"book":"Yoani","chapter":"5","verse":"40","text":"Lakini mwenga mukana kuniu'bi'lya nenga li'nga mupate ukoto."},{"book":"Yoani","chapter":"5","verse":"41","text":"“Nenga nipalali lumbilwa na bandu."},{"book":"Yoani","chapter":"5","verse":"42","text":"Lakini nintangite mwenga, panga mumpendili Nnu'ngu' mumyoyo yinu."},{"book":"Yoani","chapter":"5","verse":"43","text":"Nenga niisi kwa utawala wa Tati' bangu', lakini munipokili. Ila mundu ywi'ngi' mana aisi kwa utawala wake mwene, mwampokya."},{"book":"Yoani","chapter":"5","verse":"44","text":"Mwenga mukombwabuli u'bi'lya manaitei mupeyana utukupu mwabene na bene, lakini mubiniali kuupala utukupu waubu'ka kwa Nnu'ngu'?"},{"book":"Yoani","chapter":"5","verse":"45","text":"Wala kanemuganiye panga nenga nalu'a kunsitakya kwa Tati', abile ywansitakya nga Musa ywamumwu'bi'lya mwenga."},{"book":"Yoani","chapter":"5","verse":"46","text":"Kenda kakape mukamwu'bi'lya Musa, mulu'e niu'bi'lya nanenga, kwa mwanjaa ywembe aandike abali yangu'."},{"book":"Yoani","chapter":"5","verse":"47","text":"Lakini manaitei mugau'bi'lyali gaandike Musa, mulu'a gau'bi'lya buli ganigalongela?”"}]}