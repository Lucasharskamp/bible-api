{"data":[{"book":"Matta","chapter":"10","verse":"1","text":"I'see yıtsıq'vəyre (12) teleba Cusqa sav'u, manbışis cinaaşis əmr haa'as vəəxəsda guc hoole. Manbı qığa'as, ık'arbışike, vuk'arbışike yug qaa'asda xhinnena guc."},{"book":"Matta","chapter":"10","verse":"2","text":"Mane yıts'ıq'vəne g'axuvuyngun dobı inbı vod: ts'erriyna Pyoturva eyhena Şimoniy mang'una çoc Andrey, Zavdayna dix Yaaq'ubiy mang'una çoc Yəhye,"},{"book":"Matta","chapter":"10","verse":"3","text":"Filippiy Bartalamay, Tomasiy nalok'bı sa'ana Matta, Alfayna dix Yaaq'ubiy Tadday,"},{"book":"Matta","chapter":"10","verse":"4","text":"Kanançiy10:4 Kanançiy: İn do arameeşine mizel «yik' gyotxhananva» eyhen ıxha. Mane insanaaşis Roma imperiyeyka muq'addasna dəv'iy vukkees vukkan vuxha. Şimoniy I'sa merıng'une xılyaqa quvuna Kariotğançena Yahuda."},{"book":"Matta","chapter":"10","verse":"5","text":"I'see, mana yıtsıq'vəyre teleba in xət qı'ı g'uxoole:"},{"book":"Matta","chapter":"10","verse":"6","text":"Ts'eppa aguyne vəq'əbışisqa xhinne İzrailyne milletısqa havak'ne."},{"book":"Matta","chapter":"10","verse":"7","text":"Hapk'ınne cigabışee «Xəybışda Paççahiyvalla10:7 Xəybışda Paççahiyvalla: Xəybışda Paççahiyvalla cennetva eyhen deş vod. Ma'ab Allahna dyunyeyne oğana xəbvalla eyhe. Allahne Paççahiyvalee insanaaşe Mang'ul cone Paççahıl xhinne k'ırı iliyxhe. k'ane quvxhava» eyhe."},{"book":"Matta","chapter":"10","verse":"8","text":"Vuk'aranbı yug qee'e, hapt'ıynbı üç'üb qee'e, ı'xnabışe gyavts'uynbı məttee'e, cinarıd qığe'e. Şos man q'ərad huvu, şunad q'ərad hele."},{"book":"Matta","chapter":"10","verse":"9","text":"Şu şoka yı'q'eeqa qı'ı k'ınəəğayn, nuk'rayn, medın nencad pıl ılymaat'a."},{"book":"Matta","chapter":"10","verse":"10","text":"Yəq'ısva torbaniy, badal ha'asın gurtniy, çarıxbıniy, əsaaniy ılymaat'a. İşçiys otxhanan kar gexha."},{"book":"Matta","chapter":"10","verse":"11","text":"Nene xiveeqa, şahareeqa ikkepç'ee, maa'ar şos sik'ına insan t'abal he'e, mançe əlyhəəsmeeyib manbışəəng'ə aaxve."},{"book":"Matta","chapter":"10","verse":"12","text":"Xaaqa ikkepç'ımeeyib gırgıng'us salam hevle."},{"book":"Matta","chapter":"10","verse":"13","text":"Xav şos sik'ınxhee, vuşda xayir-düə mançil vuxhes, şos sik'ın deşxhee, vuşda xayir-düəyib mançil aaxvas deş."},{"book":"Matta","chapter":"10","verse":"14","text":"Şavusmecab şu abı devkanxhee, şol k'ırı ilydiyxhexhe məxdıne xaançe, şahareençe əlyhəmee, vuşde g'elybışilin tooz gikke."},{"book":"Matta","chapter":"10","verse":"15","text":"Zı şok'le hək'en eyhe, Q'iyaamatne yiğıl mane şaharıs Sodomuliy Homorayle10:15 Sodomiy Homora: İbrıhım peyğambarne gahıl, mana q'öble şahar Allahee ts'a gyoğu'u havaakal ha'a.  dağamda ixhes."},{"book":"Matta","chapter":"10","verse":"16","text":"Haane, Zı şu vəq'əbı xhinne umulybışisqa g'ıxoole. Mançil-allab xoçebı xhinne ək'elika, qı'nerkebı xhineyib ziyan hudyoolenbı vuxhe."},{"book":"Matta","chapter":"10","verse":"17","text":"İnsanaaşike şucab şu havaace, manbışe şu məhkamabışeeqa ts'ıts'aa'as, cone sinagogbışee çümqbışika gyootas."},{"book":"Matta","chapter":"10","verse":"18","text":"Şu Zal-alla ç'ak'ınbışisqayiy paççahaaşisqa vukkees. Şunad manbışisiy menne milletbışis Yizde hək'ee yuşan haa'as."},{"book":"Matta","chapter":"10","verse":"19","text":"Şu mebınbışde xılyaqa qoolemee, nəxüdne eyhes, hucoone eyhesva, mançina hımaa'a. Hucooyiy eyhes ıkkanva mane gahıl şok'le hagvasın."},{"book":"Matta","chapter":"10","verse":"20","text":"Mankeb şu deş yuşan haa'as, vuşde adın Xəybişeene Dekkın Rı'h yuşan ha'as."},{"book":"Matta","chapter":"10","verse":"21","text":"Çocee çoc, dekkee dix merıng'une xılyaqa gyapt'ecenva qevles. Uşaxaarıb dekkılqayiy yedilqa g'elil qeepxa, manbı merıng'une xılyaqa gyapt'ecenva qevles."},{"book":"Matta","chapter":"10","verse":"22","text":"Şu gırgınbışik'le Zal-alla g'ımooce qeepxhes. Vuşuyiy k'anyaqqamee örxü g'attixhanasda."},{"book":"Matta","chapter":"10","verse":"23","text":"Şu sa şaharee dağamiyvaleeqa gyapk'ımee, manisa şahareeqa heepxe. Zı şok'le hək'en eyhe, şu İzrailyne şaharbışee alycaaxu ç'əveepxhesse, İnsanna Dix10:23 İnsanna Dix: I'see geedne nəqqee Cuk'le İnsanna Dixva uvhu. Məxür Daniyal peyğambaree qalesde Paççah Masixhık'le eyhe. Mana Paççah gırgıne milletbışda xərna ixhes. qalesda."},{"book":"Matta","chapter":"10","verse":"24","text":"Teleba mə'əllimıle, nukarır cune xərıng'ule xərra eyxhena deşxhe."},{"book":"Matta","chapter":"10","verse":"25","text":"Teleba cuna mə'əllim xhinne, nukarır cuna xərna xhinne ixhee ç'əv. Xaane xərıng'uk'le Ba'al-Zevulva10:25 Ba'al-Zevul: şeyt'anva eyhen vodun. Fariseyaaşe ögiyl məxüd I'sayk'le eyhe ıxha (9:34). eyhexheene, mang'une xaabınbışik'le man cuvab nimeexheeyid geed eyhes!"},{"book":"Matta","chapter":"10","verse":"26","text":"Mançil-allab manbışile qı'məəq'ən. Məxdın ooqa kar aletçuyn, kar eyxhen deş, man mats'axhxhecen. Məxdınıd dyugulenın deşin, aq'valqa qığmeç'ecen."},{"book":"Matta","chapter":"10","verse":"27","text":"Zı şok'le miç'axiyvalee uvhuyn, şu yiğniyığın eyhe, vuşde k'ıreeqa uvhuynud şu daxabışile eyhe."},{"book":"Matta","chapter":"10","verse":"28","text":"Can gik'as əxənbışile, rı'h gik'as dəxənbışile qı'məəq'ən. Canıkınıd, rı'hı'kınıd cehinyamee ha'as Əxəsıng'ule qəvəəq'ne."},{"book":"Matta","chapter":"10","verse":"29","text":"Q'öble maççariy, nya'a sa yezane pılıs massa hoole dişde? Mançina sacab vuşde Xəybişeene Dekkee ittevhu ç'iyelqa g'a'avxhas deş."},{"book":"Matta","chapter":"10","verse":"30","text":"Mang'uk'le vuşde vuk'lel xhuleble ç'ər vuxhayıd ats'a vod."},{"book":"Matta","chapter":"10","verse":"31","text":"Mançil-allab qı'məəq'ən, şu qətqəs-ələtqəs dexhesde maççareeşileb nimeexheyib gıranba vob!"},{"book":"Matta","chapter":"10","verse":"32","text":"Şavaayiy insanaaşine ulene ögiyl Yizın sura aqqı, Zınad Yizde Xəybışeene Dekkıne ögiyl, mang'un sura aqqas."},{"book":"Matta","chapter":"10","verse":"33","text":"Şavaayiy insanaaşine ulene ögiyl Yizın sura ıqdyaqqı, Zınad Yizde Xəybışeene Dekkıne ögiyl, məxrıng'un sura aqqas deş."},{"book":"Matta","chapter":"10","verse":"34","text":"Vuşde fıkreeqa qımaylecen, Zı ç'iyene aq'valqa sülyh allesvaniyxan arı. Zı sülyh deş, g'ılınc allesva arı."},{"book":"Matta","chapter":"10","verse":"35","text":"Zı dix dekkıke,"},{"book":"Matta","chapter":"10","verse":"36","text":"İnsanın xaabınbı, mang'un duşmanar vuxhes."},{"book":"Matta","chapter":"10","verse":"37","text":"Dekkiy yed Zale geer ıkkanna, Zas sik'ına deş vor. Dixiy yiş Zale geer ıkkannar, Zas sik'ına deş vor."},{"book":"Matta","chapter":"10","verse":"38","text":"Cun çarmıx alyaat'u Zaqar qihna qıdyarınar, Zas sik'ına deş vor."},{"book":"Matta","chapter":"10","verse":"39","text":"Şavusiy cuna ı'mı'r havaaces vukkan, mang'vee cuna ı'mı'r avaak'an haa'asda. Şavaayiy cuna ı'mı'r Zal-alla huvu, mang'vee cuna ı'mı'r meeb alyapt'asda."},{"book":"Matta","chapter":"10","verse":"40","text":"Şos akka aaqang'vee, Zasıd aaqasın. Zas akka aaqang'vee, Zı G'axuvuyng'usud aaqasın."},{"book":"Matta","chapter":"10","verse":"41","text":"Peyğambarıs, peyğambarva akka aaqang'vee peyğambarıs sik'ınab mukaafat alyapt'as. Qorkune insanıs, qorkunava akka aaqang'vee, qorkuyng'us sik'ınab mukaafat alyapt'as."},{"book":"Matta","chapter":"10","verse":"42","text":"Zı şok'le hək'eda eyhe, şavaayiy Yizde qıvdyaats'ıyne telebays sa k'oleedın mık'an xhyan huvu, mana mukaafat dena axvas deş."}]}