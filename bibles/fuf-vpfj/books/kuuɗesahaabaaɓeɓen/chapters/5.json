{"data":[{"book":"KUUƊE SAHAABAAƁE ƁEN","chapter":"5","verse":"1","text":"Onsay gorko goo kadi wi'eteeɗo Hanaaniiya e ɓeyngu mun Safiirata yeeyi ngesa hiɓe marnoo."},{"book":"KUUƊE SAHAABAAƁE ƁEN","chapter":"5","verse":"2","text":"E nder haldigal makko e ɓeyngu makko, o mari feccere coggu ko yeeyaa kon, o ƴetti ndeya feccere o watti e juuɗe *sahaabaaɓe ɓen."},{"book":"KUUƊE SAHAABAAƁE ƁEN","chapter":"5","verse":"3","text":"Onsay Petruusu wi'i mo: «Hanaaniiya, ko honno Ibuliisa naatiri ka ɓernde maa haa ka fenanaa *Ruuhu Seniiɗo on, maraa feccere coggu ngesa mban."},{"book":"KUUƊE SAHAABAAƁE ƁEN","chapter":"5","verse":"4","text":"Ado a yeeyude mba, wonaa an jeyunoo mba? E ɓay a yeeyii mba, wonaa an jeyunoo coggu mabba on? Ko fii honɗun non waɗanɗaa ka ɓernde maa sifa ngal kuugal? Awa hinaa yimɓe ɓen fenanɗaa, kono ko Alla.»"},{"book":"KUUƊE SAHAABAAƁE ƁEN","chapter":"5","verse":"5","text":"Nde Hanaaniiya nanirnoo ɗin konguɗi, o yani, o maayi. Tun kulol njanol heɓi ɓen heɗinooɓe ɗon fow."},{"book":"KUUƊE SAHAABAAƁE ƁEN","chapter":"5","verse":"6","text":"Onsay sukaaɓe ɓen immii waɗi kasannge e makko, ɓe naɓi mo, ɓe surroyi."},{"book":"KUUƊE SAHAABAAƁE ƁEN","chapter":"5","verse":"7","text":"Ɓawto ɗun, ɓay wa saa'iiji tati feƴƴii, ɓeyngu makko ari e hoore o andaali kon ko waɗi."},{"book":"KUUƊE SAHAABAAƁE ƁEN","chapter":"5","verse":"8","text":"Onsay Petruusu wi'i mo kanko debbo on: «Yeeto lan si tawii ko nguu coggu ɗoo yeeyuɗon ngesa mban.»"},{"book":"KUUƊE SAHAABAAƁE ƁEN","chapter":"5","verse":"9","text":"Petruusu wi'i mo fahin: «Ko fii honɗun haldanɗon ndarndagol Ruuhu Joomiraaɗo on? Awa e hino surroyɓe moodi maa ɓen ka dambugal ɗaa. Ɓe naɓete an kadi.»"},{"book":"KUUƊE SAHAABAAƁE ƁEN","chapter":"5","verse":"10","text":"Ɗon kisan o yani e ley koyɗe Petruusu, o maayi. Wa ko sukaaɓe ɓen naatata, ɓe tawi kanko debbo on kadi o maayii. Ɓe naɓi mo, ɓe surroyi takko moodi makko."},{"book":"KUUƊE SAHAABAAƁE ƁEN","chapter":"5","verse":"11","text":"Kulol moolanaangol kadi heɓi *moftal ngal fow e kala nanunooɓe fii ɗun."},{"book":"KUUƊE SAHAABAAƁE ƁEN","chapter":"5","verse":"12","text":"Tawi sahaabaaɓe ɓen no waɗude maandeeji e kaawakeeji moƴƴi ɗuuɗuɗi hakkunde jamaa on. Hari kamɓe gomɗinɓe ɓen fow hiɓe mottondiri e nder nanondiral maɓɓe ka *Tungarru Sulaymaana."},{"book":"KUUƊE SAHAABAAƁE ƁEN","chapter":"5","verse":"13","text":"Tawi jamaa on no mantude ɓe fota, kono hay gooto e maɓɓe suusataano ɓe ɓadaade."},{"book":"KUUƊE SAHAABAAƁE ƁEN","chapter":"5","verse":"14","text":"Tawi ɲande woo wonɓe gomɗinde Joomi on no ɓeydaade fota, hara ko worɓe e rewɓe."},{"book":"KUUƊE SAHAABAAƁE ƁEN","chapter":"5","verse":"15","text":"Awa kadi nawnuɓe no addetenoo ka sera ballaŋe, wallinee e buutuuji maa e gate, fii nde Petruusu no feƴƴa, hay si ko yo ɗowdi makko ndin hawru e goɗɗo e maɓɓe."},{"book":"KUUƊE SAHAABAAƁE ƁEN","chapter":"5","verse":"16","text":"Lappi lappi yimɓe no wuggotonoo iwa e ɗeya ca'e heeduɗe e Yerusalaam, ɓe addora nawnuɓe ɓen e ɓe jinna tampini, ɓen fow sellinaa."},{"book":"KUUƊE SAHAABAAƁE ƁEN","chapter":"5","verse":"17","text":"Onsay *yottinoowo mawɗo sadaka on e kala wondunooɓe e makko, ɗun ko ndee fedde ɓee *Sadduusiyaaɓe, ɓe hawtodi e nawliigu timmungu."},{"book":"KUUƊE SAHAABAAƁE ƁEN","chapter":"5","verse":"18","text":"Ɓe fawi sahaabaaɓe ɓen juuɗe, ɓe soki ɓe."},{"book":"KUUƊE SAHAABAAƁE ƁEN","chapter":"5","verse":"19","text":"Kono e nder on jemma, malaa'ikaajo Joomiraaɗo on udditi baafe kaso ngon, o yaltini ɓe, o wi'i ɓe:"},{"book":"KUUƊE SAHAABAAƁE ƁEN","chapter":"5","verse":"20","text":"«Yahee wonoyon ka *juulirde mawnde, feɲɲinanon jamaa on kala konguɗi fii ɗan ngurndan kesan.»"},{"book":"KUUƊE SAHAABAAƁE ƁEN","chapter":"5","verse":"21","text":"Ɓay ɓe nanii ɗun, no weetirnoo, ɓe naatoyi ka juulirde mawnde ɓe woni e waajagol."},{"book":"KUUƊE SAHAABAAƁE ƁEN","chapter":"5","verse":"22","text":"Ɓay ɓen suufaaɓe hewtii, laatii ɓe tawaali ɓeya ka kaso. Ɓe yiltitii ɓe hunitii ɓe, ɓe wi'i:"},{"book":"KUUƊE SAHAABAAƁE ƁEN","chapter":"5","verse":"23","text":"«Men yahuno, men tawi kaso ngon no sokiraa no holnori, ayninaaɓe dame ɗen kadi mo bee e ka woni. Kono ɓay men udditii, men tawaali hay gooto nder ton!»"},{"book":"KUUƊE SAHAABAAƁE ƁEN","chapter":"5","verse":"24","text":"Nde hooreejo aynooɓe juulirde nden e hooreeɓe yottinooɓe sadaka ɓen nanirnoo ɗin konguɗi, ɓe jiɓii fii ɓen e ko honno fii ɗun sakkitoroyta."},{"book":"KUUƊE SAHAABAAƁE ƁEN","chapter":"5","verse":"25","text":"Tun goɗɗo ari, wi'i ɓe: «E hino yimɓe ɓe sokunoɗon ka kaso ɓen ka waajotoo jamaa on ka juulirde mawnde too!»"},{"book":"KUUƊE SAHAABAAƁE ƁEN","chapter":"5","verse":"26","text":"Onsay hooreejo aynooɓe ɓen e suufaaɓe mun ɓen yahani ɓe, addi e ɓaawo doolugol ɓe, sabu hiɓe hulunoo wota jamaa on fiɗir ɓe kaaƴe."},{"book":"KUUƊE SAHAABAAƁE ƁEN","chapter":"5","verse":"27","text":"Ɓay ɓe addii ɓe, ɓe darni ɓe yeeso dental fewjooɓe ɓen. Onsay yottinoowo mawɗo sadaka on landori ɓe nii, wi'i:"},{"book":"KUUƊE SAHAABAAƁE ƁEN","chapter":"5","verse":"28","text":"«Hiɗon andi hari men haɗiino on few waajorgol ndee innde! Jooni non e hino on lannii lollinde waajuuji mon ɗin Yerusalaam. E hoore ɗun hiɗon faalaa fawude kii wonkii oo neɗɗo e hoore amen!»"},{"book":"KUUƊE SAHAABAAƁE ƁEN","chapter":"5","verse":"29","text":"Onsay Petruusu e sahaabaaɓe ɓen jaabii ɓe, wi'i: «Ko Alla ɗoftetee edii yimɓe ɓen."},{"book":"KUUƊE SAHAABAAƁE ƁEN","chapter":"5","verse":"30","text":"On Alla baabiraaɓe men ɓen immintinii Iisaa, on mo warirɗon fempugol e leggal, wenga."},{"book":"KUUƊE SAHAABAAƁE ƁEN","chapter":"5","verse":"31","text":"Allaahu on ɓantirii mo ka sengo mun ɲaamo, waɗii mo Ardotooɗo e Dandoowo fii okkugol *Isra'iila'en feere no ɓe tuubira e no ɓe yaaforanee junuubaaji."},{"book":"KUUƊE SAHAABAAƁE ƁEN","chapter":"5","verse":"32","text":"Menen e Ruuhu Seniiɗo mo Allaahu on yeɗi ɓen ɗoftiiɓe mo, ko men seedee ɗun.»"},{"book":"KUUƊE SAHAABAAƁE ƁEN","chapter":"5","verse":"33","text":"Ɓay ɓen nanii ko ɓen sahaabaaɓe wi'i kon, ɓe hiɓɓii haa ɓe faalaa ɓe warude."},{"book":"KUUƊE SAHAABAAƁE ƁEN","chapter":"5","verse":"34","text":"Kono Fariisiyaajo jannoowo fii Sariya on, wi'eteeɗo Gamaliyiila, mo jamaa on fow hoolii, hawtii ka nder dental, yamiri yo ɓen sahaabaaɓe yaltine ton taho."},{"book":"KUUƊE SAHAABAAƁE ƁEN","chapter":"5","verse":"35","text":"Onsay o wi'i: «Ko onon yo Isra'iilayankeeɓe, wattanee yiila e ko miijiɗon waɗugol ɓee kon."},{"book":"KUUƊE SAHAABAAƁE ƁEN","chapter":"5","verse":"36","text":"Ko fii hiɗon andi neeɓaali ko Teyodaasu, waɗitiiɗo ko tedduɗo, immii, mo wa yimɓe teemeɗɗe nayo iwtirnoo ɓaawo mun. Kanko Teyodaasu o waraa, ɗoftinooɓe mo ɓen fow lancaa. E hoore ɗun hay huunde nantaaka."},{"book":"KUUƊE SAHAABAAƁE ƁEN","chapter":"5","verse":"37","text":"Ɓay feƴƴii e on, wi'eteeɗo Yudaasi, jeyaaɗo Jaliilu, immii ka fewndo windito. O ɗaɓɓi yimɓe ko iwtira ɓaawo makko, on kadi mulaa, ɗoftinooɓe mo ɓen fow kadi saakitaa."},{"book":"KUUƊE SAHAABAAƁE ƁEN","chapter":"5","verse":"38","text":"Jooni min mi wi'ay on, tertee ɓee yimɓe, acciton ɓe, ɓe yaha. Si tawii ɗee eɓɓooje maa ɗee kuuɗe ko e neɗɗanke'en iwi, ɗe bonoyay."},{"book":"KUUƊE SAHAABAAƁE ƁEN","chapter":"5","verse":"39","text":"Si tawii non ko e Alla iwri, haray on waawataa ɗe bonnude. Reenee fii wota on wonu haɓidooɓe e Alla!»"},{"book":"KUUƊE SAHAABAAƁE ƁEN","chapter":"5","verse":"40","text":"Ɓe fow ɓe iwtiri e ɓaawo ko o wi'i kon. Onsay ɓe nodditi sahaabaaɓe ɓen, ɓe focci ɓe, ɓe haɗi ɓe wowlugol innde Iisaa, ɓe acciti ɓe."},{"book":"KUUƊE SAHAABAAƁE ƁEN","chapter":"5","verse":"41","text":"Kamɓe kadi ɓe yalti ka hakkunde dental e hoore hiɓe weltii ko tawi kon hiɓe foddi e aybineede fii innde Iisaa nden."},{"book":"KUUƊE SAHAABAAƁE ƁEN","chapter":"5","verse":"42","text":"Tawi ɓe haaɓataano waajagol janna ka juulirde mawnde e ka cuuɗi fii Kibaaru Moƴƴo Iisaa Almasiihu on."}]}