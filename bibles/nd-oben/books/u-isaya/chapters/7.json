{"data":[{"book":"U-Isaya","chapter":"7","verse":"1","text":"Kwathi u-Ahazi indodana kaJothamu, indodana ka-Uziya, eyinkosi yakoJuda, uRezini inkosi yase-Aramu loPhekha indodana kaRemaliya inkosi yako-Israyeli basuka bayahlasela iJerusalema, kodwa kabalinqobanga."},{"book":"U-Isaya","chapter":"7","verse":"2","text":"Indlu kaDavida yatshelwa kwathiwa, “I-Aramu isimanyene lo-Efrayimi,” inhliziyo ka-Ahazi lezabantu bakhe zanyikinyeka njengezihlahla zegusu zinyikinywa ngumoya."},{"book":"U-Isaya","chapter":"7","verse":"3","text":"UThixo wasesithi ku-Isaya, “Hamba wena lendodana yakho uSheyari-Jashubi ukuba lihlangabeze u-Ahazi ekucineni komgelo wamanzi oweChibi Elingaphezulu, emgwaqweni oya Ensimini Yomgezisi."},{"book":"U-Isaya","chapter":"7","verse":"4","text":"Lithi kuye, ‘Nanzelela, hlala ngokuthula, njalo ungesabi. Inhliziyo yakho kayingadeli ngenxa yolaka olwesabekayo lukaRezini lo-Aramu lolwendodana kaRemaliya.’ ”"},{"book":"U-Isaya","chapter":"7","verse":"5","text":"U-Aramu lo-Efrayimi lendodana kaRemaliya sebecebe ukukutshabalalisa besithi,"},{"book":"U-Isaya","chapter":"7","verse":"6","text":"“Kasihlaseleni ilizwe lakoJuda; kasilidabuleni phakathi silabelane, senze indodana kaThabheli ibe yinkosi yalo.”"},{"book":"U-Isaya","chapter":"7","verse":"7","text":"Kodwa-ke lokhu yikho okutshiwo nguThixo Wobukhosi ukuthi:"},{"book":"U-Isaya","chapter":"7","verse":"8","text":"ngoba inhloko ye-Aramu yiDamaseko,"},{"book":"U-Isaya","chapter":"7","verse":"9","text":"Inhloko ka-Efrayimi yiSamariya,"},{"book":"U-Isaya","chapter":"7","verse":"10","text":"UThixo wakhuluma njalo ku-Ahazi wathi,"},{"book":"U-Isaya","chapter":"7","verse":"11","text":"“Cela isibonakaliso kuThixo uNkulunkulu wakho, ingabe ekujuleni kwezulu loba phezulu engqongweni.”"},{"book":"U-Isaya","chapter":"7","verse":"12","text":"Kodwa u-Ahazi wathi, “Angiyikucela. Angiyikulinga uThixo.”"},{"book":"U-Isaya","chapter":"7","verse":"13","text":"U-Isaya wasesithi, “Khathesi-ke zwana wena lendlu kaDavida. Akwenelanga na ukulinga ukubekezela kwabantu? Uzalinga lokubekezela kukaNkulunkulu wami njalo na?"},{"book":"U-Isaya","chapter":"7","verse":"14","text":"Ngakho-ke iNkosi ngokwayo izanika isibonakaliso: Intombi egcweleyo izakhulelwa izale indodana bayibize ngokuthi ngu-Emanuweli."},{"book":"U-Isaya","chapter":"7","verse":"15","text":"Uzakudla amasi loluju lapho eselolwazi olwaneleyo ukuba ale okubi akhethe okulungileyo."},{"book":"U-Isaya","chapter":"7","verse":"16","text":"Kodwa-ke umfana engakazi okwaneleyo ukuba ale okubi akhethe okulungileyo, ilizwe lamakhosi amabili owesabayo lizachithwa."},{"book":"U-Isaya","chapter":"7","verse":"17","text":"UThixo uzakwehlisela phezu kwakho laphezu kwabantu bakho, laphezu kwendlu kayihlo, isikhathi esingafani lesinye kusukela u-Efrayimi ebhazuka kuJuda, uzaletha inkosi yase-Asiriya.”"},{"book":"U-Isaya","chapter":"7","verse":"18","text":"Ngalelolanga uThixo uzatshaya ikhwelo ebiza impukane ezisekudabukeni kwezifula zaseGibhithe lezinyosi eziselizweni lase-Asiriya."},{"book":"U-Isaya","chapter":"7","verse":"19","text":"Zizakuza zonke zihlale ezingoxweni ezingamawa, ezimbalwini zamadwala, ezihlahleni zonke zameva kuwo wonke amagodi amanzi."},{"book":"U-Isaya","chapter":"7","verse":"20","text":"Ngalolosuku iNkosi izasebenzisa impuco ebolekwe enkosini yase-Asiriya ngaphetsheya koMfula iYufrathe ukuphuca ikhanda lakho loboya obusembaleni yakho, lokugunda indevu zakho lazo."},{"book":"U-Isaya","chapter":"7","verse":"21","text":"Ngalolosuku umuntu uzafuya ithokazi elilodwa lembuzi ezimbili."},{"book":"U-Isaya","chapter":"7","verse":"22","text":"Ngenxa yobunengi bochago oluzavela kuzo, uzakuba lamasi azawadla. Bonke abazasala elizweni bazakudla amasi loluju."},{"book":"U-Isaya","chapter":"7","verse":"23","text":"Ngalolosuku, ezindaweni zonke lapho okwakulamavini ayinkulungwane alingana amashekeli esiliva ayinkulungwane, kuzakuba lokhula lameva kuphela."},{"book":"U-Isaya","chapter":"7","verse":"24","text":"Abantu bazakuya khona belamadandili lemitshoko ngoba ilizwe lizakuba seligcwele ukhula lameva."},{"book":"U-Isaya","chapter":"7","verse":"25","text":"Emaqaqeni wonke ake alinywa ngekhuba kawusayikuya khona ngenxa yokwesaba ukhula lameva, azakuba yindawo yokwelusela inkomo lamadlelo ezimvu."}]}