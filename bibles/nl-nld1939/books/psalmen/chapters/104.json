{"data":[{"book":"Psalmen","chapter":"104","verse":"1","text":"Halleluja! Loof Jahweh, mijn ziel: Jahweh, mijn God, hoog zijt Gij verheven! Gij hebt U met glorie en luister omkleed,"},{"book":"Psalmen","chapter":"104","verse":"2","text":"En hult U in het licht als een mantel; Gij spant de hemelen uit als een tent,"},{"book":"Psalmen","chapter":"104","verse":"3","text":"En legt op de wateren uw opperzalen. Gij maakt van de wolken uw wagen, Zweeft op de vleugels van de wind;"},{"book":"Psalmen","chapter":"104","verse":"4","text":"Stelt de stormen aan tot uw boden, Laaiend vuur tot uw knechten."},{"book":"Psalmen","chapter":"104","verse":"5","text":"Gij hebt de aarde op haar pijlers gegrond, Zodat ze voor eeuwig niet wankelt."},{"book":"Psalmen","chapter":"104","verse":"6","text":"De Oceaan bedekte haar als een kleed, Nog boven de bergen stonden de wateren:"},{"book":"Psalmen","chapter":"104","verse":"7","text":"Maar ze namen de vlucht voor uw dreigen, Rilden van angst voor de stem van uw donder;"},{"book":"Psalmen","chapter":"104","verse":"8","text":"Toen rezen de bergen, en zonken de dalen Op de plaats, die Gij hun hadt bestemd."},{"book":"Psalmen","chapter":"104","verse":"9","text":"Gij hebt ze grenzen gesteld, die ze niet overschreden, Ze mochten niet meer de aarde bedekken;"},{"book":"Psalmen","chapter":"104","verse":"10","text":"Gij zendt de bronnen in de dalen, En tussen de bergen stromen ze voort;"},{"book":"Psalmen","chapter":"104","verse":"11","text":"Ze laven al de wilde dieren, En de woudezel lest er zijn dorst;"},{"book":"Psalmen","chapter":"104","verse":"12","text":"Daar nestelen de vogels uit de lucht, En fluiten er tussen de struiken."},{"book":"Psalmen","chapter":"104","verse":"13","text":"Uit uw zalen drenkt Gij de bergen, Door het sap van uw nevel wordt de aarde verzadigd;"},{"book":"Psalmen","chapter":"104","verse":"14","text":"Gij laat voor het vee het gras ontspruiten, En het groen voor wat de mensen dient. Gij roept het graan uit de aarde te voorschijn,"},{"book":"Psalmen","chapter":"104","verse":"15","text":"En de wijn, die het hart van de mensen verheugt; Olie, om het gelaat te doen glanzen, Brood, dat het hart van de mensen verkwikt."},{"book":"Psalmen","chapter":"104","verse":"16","text":"Jahweh’s bomen drinken zich vol, De Libanon-ceders, die Hij heeft geplant:"},{"book":"Psalmen","chapter":"104","verse":"17","text":"Waar de vogels zich nestelen, In wier toppen de ooievaar woont."},{"book":"Psalmen","chapter":"104","verse":"18","text":"De hoogste bergen zijn voor de gemzen, De klippen een schuilplaats voor bokken."},{"book":"Psalmen","chapter":"104","verse":"19","text":"Gij schiept de maan, om de tijd te bepalen, De zon weet, wanneer ze onder moet gaan."},{"book":"Psalmen","chapter":"104","verse":"20","text":"Maakt Gij het donker, dan wordt het nacht, En sluipen de wilde beesten rond,"},{"book":"Psalmen","chapter":"104","verse":"21","text":"Brullen de leeuwen om buit, En vragen God om hun voedsel."},{"book":"Psalmen","chapter":"104","verse":"22","text":"De zon gaat op: ze kruipen weg, En leggen zich neer in hun holen;"},{"book":"Psalmen","chapter":"104","verse":"23","text":"Maar de mens tijgt aan zijn werk, En aan zijn arbeid tot aan de avond."},{"book":"Psalmen","chapter":"104","verse":"24","text":"Hoe ontzaglijk zijn uw werken, o Jahweh: Gij hebt ze allen met wijsheid gewrocht! De aarde is vol van uw schepselen,"},{"book":"Psalmen","chapter":"104","verse":"25","text":"Niet minder de zee; Die is groot en geweldig, En het wemelt daarin zonder tal: Beesten, kleine en grote,"},{"book":"Psalmen","chapter":"104","verse":"26","text":"Monsters trekken er door, Liwjatan dien Gij hebt geschapen, Om er mede te spelen."},{"book":"Psalmen","chapter":"104","verse":"27","text":"Allen zien naar U uit, Om voedsel, elk op zijn tijd."},{"book":"Psalmen","chapter":"104","verse":"28","text":"Geeft Gij het: ze eten het op; Gij opent uw hand: ze worden van het goede verzadigd."},{"book":"Psalmen","chapter":"104","verse":"29","text":"Maar verbergt Gij uw aanschijn: Ze verstarren van schrik; Gij ontneemt hun de adem: Ze sterven en keren terug tot hun stof."},{"book":"Psalmen","chapter":"104","verse":"30","text":"Maar Gij zendt weer uw geest: en ze worden geschapen, En Gij vernieuwt het aanschijn der aarde!"},{"book":"Psalmen","chapter":"104","verse":"31","text":"Eeuwig dure de glorie van Jahweh, En blijve Jahweh Zich in zijn werken verheugen;"},{"book":"Psalmen","chapter":"104","verse":"32","text":"Hij, die de aarde beziet: en ze beeft; Die de bergen aanraakt: ze roken!"},{"book":"Psalmen","chapter":"104","verse":"33","text":"Heel mijn leven zal ik zingen voor Jahweh, Mijn God blijven loven, zolang ik besta!"},{"book":"Psalmen","chapter":"104","verse":"34","text":"Moge mijn zang Hèm behagen, En ìk mij in Jahweh verblijden;"},{"book":"Psalmen","chapter":"104","verse":"35","text":"Maar mogen de zondaars van de aarde verdwijnen, En de goddelozen niet blijven bestaan! Loof Jahweh, mijn ziel!"}]}