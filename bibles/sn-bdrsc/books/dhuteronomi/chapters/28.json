{"data":[{"book":"Dhuteronomi","chapter":"28","verse":"1","text":"Kana muchiteerera zvakanaka Jehovha Mwari wenyu nokuchenjerera kutevera mirayiro yake yose yandinokupai nhasi, Jehovha Mwari wenyu achakuisai pamusoro-soro pendudzi dzose dzapanyika."},{"book":"Dhuteronomi","chapter":"28","verse":"2","text":"Maropafadzo aya ose achauya pamusoro penyu uye achava nemi kana muchiteerera Jehovha Mwari:"},{"book":"Dhuteronomi","chapter":"28","verse":"3","text":"Ucharopafadzwa muguta uye ucharopafadzwa mumunda."},{"book":"Dhuteronomi","chapter":"28","verse":"4","text":"Zvibereko zvomuviri wako zvicharopafadzwa, uye zvibereko zvevhu rako nezvibereko zvemombe dzako, mhuru dzemhou dzako uye namakwayana amakwai ako."},{"book":"Dhuteronomi","chapter":"28","verse":"5","text":"Dengu rako nomudziyo waunokanyira chingwa zvicharopafadzwa."},{"book":"Dhuteronomi","chapter":"28","verse":"6","text":"Ucharopafadzwa kana uchipinda uye ucharopafadzwa kana uchibuda."},{"book":"Dhuteronomi","chapter":"28","verse":"7","text":"Jehovha achaita kuti vavengi vako, vanokumukira kuti vakurwise, vakundwe pamberi pako. Vachauya kwauri nenzira imwe chete asi vagotiza vachibva kwauri nenzira nomwe."},{"book":"Dhuteronomi","chapter":"28","verse":"8","text":"Jehovha achakutumira kuropafadzwa pamatura ako uye nepane zvose zvauchabata namaoko ako. Jehovha Mwari wako achakuropafadza munyika yaari kukupa."},{"book":"Dhuteronomi","chapter":"28","verse":"9","text":"Jehovha achakusimbisai sorudzi rwake rutsvene, sezvaakakuvimbisai nemhiko, kana mukachengeta mirayiro yaJehovha Mwari wenyu uye mukafamba munzira dzake."},{"book":"Dhuteronomi","chapter":"28","verse":"10","text":"Ipapo marudzi ose ari panyika achazviona kuti munodanwa nezita raJehovha, uye vachakutyai."},{"book":"Dhuteronomi","chapter":"28","verse":"11","text":"Jehovha achakupa pfuma zhinji, muzvibereko zvomuviri wako, zvibereko zvezvipfuwo zvako uye nezvirimwa zvevhu rako, munyika yaakapikira kumadzitateguru ako kuti achakupa."},{"book":"Dhuteronomi","chapter":"28","verse":"12","text":"Jehovha achazarura matenga, matura ake epfuma zhinji, kuti atumire mvura panyika yako nenguva uye acharopafadza mabasa ose amaoko ako. Iwe uchakweretesa ndudzi zhinji asi iwe haungakwereti."},{"book":"Dhuteronomi","chapter":"28","verse":"13","text":"Jehovha achakuita musoro, kwete muswe. Kana ukanyatsoteerera kumirayiro yaJehovha Mwari wako yandinokupa nhasi uye ukachenjerera kuitevera, ucharamba uri pamusoro chete, haungavi pasi."},{"book":"Dhuteronomi","chapter":"28","verse":"14","text":"Usatsauka kubva pane mumwe wemirayiro yandinokupa nhasi, kutsaukira kurudyi kana kuruboshwe, uchitevera vamwe vamwari kuti uvashumire."},{"book":"Dhuteronomi","chapter":"28","verse":"15","text":"Asi, kana usingateereri Jehovha Mwari wako uye usingachenjereri kutevera mirayiro yake yose nemitemo yandinokupa nhasi, kutukwa kwose uku kuchava pamusoro pako, uchakundwa nako:"},{"book":"Dhuteronomi","chapter":"28","verse":"16","text":"Uchatukwa muguta uye uchatukwa mumunda."},{"book":"Dhuteronomi","chapter":"28","verse":"17","text":"Dengu rako nomudziyo wako wokukanyira chingwa zvichatukwa."},{"book":"Dhuteronomi","chapter":"28","verse":"18","text":"Chibereko chomuviri wako chichatukwa, uye zvirimwa zvevhu rako, nemhuru dzemhou dzako namakwayana amakwai ako."},{"book":"Dhuteronomi","chapter":"28","verse":"19","text":"Uchatukwa kana uchipinda uye uchatukwa kana uchibuda."},{"book":"Dhuteronomi","chapter":"28","verse":"20","text":"Jehovha achatuma kutukwa pamusoro pako, nokunyonganiswa uye nokurangwa pazvinhu zvose zvaunobata namaoko ako, kusvikira waparadzwa uye kusvikira waparara nokukurumidza nokuda kwezvakaipa zvawakaita zvokumuramba."},{"book":"Dhuteronomi","chapter":"28","verse":"21","text":"Jehovha achakurova nedenda nezvirwere kusvikira akuparadza kubva panyika yauri kupinda kuti uitore."},{"book":"Dhuteronomi","chapter":"28","verse":"22","text":"Jehovha achakurova nechirwere chinoondesa, nefivha nokupisa kwomuviri, nokupisa kukuru, nokusanaya kwemvura nenyunje, nokuvhuvha, uye zvichakutevera kusvikira waparara."},{"book":"Dhuteronomi","chapter":"28","verse":"23","text":"Denga riri pamusoro pako richaita sendarira, nenyika iri pasi pako sedare."},{"book":"Dhuteronomi","chapter":"28","verse":"24","text":"Jehovha achashandura mvura yenyika yako ikava guruva nemhukuta; richanaya kubva kudenga kusvikira waparadzwa."},{"book":"Dhuteronomi","chapter":"28","verse":"25","text":"Jehovha achaita kuti mukundwe navavengi venyu. Muchauya nenzira imwe chete kuzorwa navo asi mugotiza pamberi pavo nenzira nomwe, uye muchava chinhu chinotyisa kumarudzi ose apanyika."},{"book":"Dhuteronomi","chapter":"28","verse":"26","text":"Zvitunha zvenyu zvichava zvokudya zveshiri dzedenga nezvikara zvenyika, uye hapana achazvidzinga."},{"book":"Dhuteronomi","chapter":"28","verse":"27","text":"Jehovha achakurovai namamota eIjipiti uye namaronda, nemhezi nokuswinya zvicharamba kupora."},{"book":"Dhuteronomi","chapter":"28","verse":"28","text":"Jehovha achakurovai nokupenga, upofu nokunyonganiswa kwepfungwa."},{"book":"Dhuteronomi","chapter":"28","verse":"29","text":"Panguva yamasikati uchatsvanzvadzira sebofu murima. Haungabudiriri pane zvose zvauchaita; zuva nezuva uchamanikidzwa uye uchabirwa pasina anokununura."},{"book":"Dhuteronomi","chapter":"28","verse":"30","text":"Uchatsidzirana nomukadzi kuti umuwane, asi mumwe murume achamuwana agovata naye. Uchavaka imba asi haungagarimo. Uchasima munda womuzambiringa asi haungatongotangi kana kudya michero yawo."},{"book":"Dhuteronomi","chapter":"28","verse":"31","text":"Nzombe yako ichaurayiwa pamberi pako, asi haungadyi nyama yacho. Mbongoro yako ichatorwa nechisimba kubva kwauri uye haizodzorerwi. Makwai ako achapiwa kuvavengi vako, uye hapana achaanunura."},{"book":"Dhuteronomi","chapter":"28","verse":"32","text":"Vanakomana vako navanasikana vako vachapiwa kuno rumwe rudzi, uye meso ako achaneta nokuvatsvaka zuva nezuva, usisina kana simba rokusimudza ruoko."},{"book":"Dhuteronomi","chapter":"28","verse":"33","text":"Rudzi rwausingazivi ruchadya zvibereko zvevhu rako nesimba rako, uye uchava nokumanikidzwa kuno utsinye mazuva ose."},{"book":"Dhuteronomi","chapter":"28","verse":"34","text":"Zvauchaona zvichakupengesa."},{"book":"Dhuteronomi","chapter":"28","verse":"35","text":"Jehovha achakurova mumabvi nomumakumbo namamota anorwadza asingarapiki, achibva pasi petsoka dzako kusvikira pamusoro pomusoro wako."},{"book":"Dhuteronomi","chapter":"28","verse":"36","text":"Jehovha achakudzingirai, imi namambo wamakagadza kuti akutongei, kunyika yamusingazivi imi kana madzibaba enyu, ikoko muchandonamata vamwe vamwari, vamwari vamatanda namabwe."},{"book":"Dhuteronomi","chapter":"28","verse":"37","text":"Muchava chinhu chinotyisa, chinhu chinotukwa uye chinozvidzwa kundudzi dzose kwamuchadzingirwa naJehovha."},{"book":"Dhuteronomi","chapter":"28","verse":"38","text":"Uchadyara mbeu yakawanda mumunda mako asi uchakohwa zvishoma, nokuti zvichaparadzwa nemhashu."},{"book":"Dhuteronomi","chapter":"28","verse":"39","text":"Ucharima minda yemizambiringa ugoitimbira, asi haunganwi waini yacho kana kutanha mazambiringa acho, nokuti achadyiwa namakonye."},{"book":"Dhuteronomi","chapter":"28","verse":"40","text":"Muchava nemiti yemiorivhi munyika yenyu yose asi haungashandisi mafuta acho, nokuti miorivhi yako ichazuka."},{"book":"Dhuteronomi","chapter":"28","verse":"41","text":"Uchabereka vanakomana navanasikana asi haungavachengeti, nokuti vachaenda kuutapwa."},{"book":"Dhuteronomi","chapter":"28","verse":"42","text":"Miti yako yose nezvibereko zvevhu rako zvose zvichadyiwa nemhashu."},{"book":"Dhuteronomi","chapter":"28","verse":"43","text":"Mutorwa anogara pakati penyu acharamba achibudirira kupfuura iwe, asi iwe ucharamba uchidzikira pasi pasi."},{"book":"Dhuteronomi","chapter":"28","verse":"44","text":"Achakukweretesa, asi iwe haungamukweretesi. Achava musoro asi iwe uchava muswe."},{"book":"Dhuteronomi","chapter":"28","verse":"45","text":"Kutukwa kwose uku kuchauya pamusoro pako. Vachakutevera vagokubata kusvikira vakuparadza, nokuti hauna kuteerera Jehovha Mwari wako nokuchengeta mirayiro nemitemo yake yaakakupa."},{"book":"Dhuteronomi","chapter":"28","verse":"46","text":"Ivo vachava chiratidzo nechishamiso kwamuri uye nokuzvizvarwa zvenyu nokusingaperi."},{"book":"Dhuteronomi","chapter":"28","verse":"47","text":"Nokuti hamuna kushumira Jehovha Mwari wenyu nomufaro nokupembera panguva yokubudirira,"},{"book":"Dhuteronomi","chapter":"28","verse":"48","text":"naizvozvo munzara nenyota, mukushama nomuurombo hwakaipisisa, muchashandira vavengi vakatumwa naJehovha kuzokurwisai. Achaisa joko resimbi pamutsipa wako kusvikira akuparadza."},{"book":"Dhuteronomi","chapter":"28","verse":"49","text":"Jehovha achauyisa rudzi kubva kure kuzokurwisai, kubva kumigumo yenyika, segondo rinobhururuka, rudzi rune mutauro wamusinganzwisisi,"},{"book":"Dhuteronomi","chapter":"28","verse":"50","text":"rudzi runotyisa kutarisa rusingakudzi vatana kana kunzwira tsitsi vaduku."},{"book":"Dhuteronomi","chapter":"28","verse":"51","text":"Vachaparadza zvibereko zvezvipfuwo zvenyu nezvirimwa zveminda yenyu kusvikira maparadzwa. Havangakusiyirei zviyo, waini itsva kana mafuta, kunyange mhuru dzemhou dzenyu kana makwayana amakwai enyu kusvikira maparadzwa."},{"book":"Dhuteronomi","chapter":"28","verse":"52","text":"Vachakomba maguta ose munyika yenyu yose kusvikira masvingo marefu amunovimba nawo awira pasi. Vachakomba maguta ose ari munyika yenyu yose yamuri kupiwa naJehovha Mwari wenyu."},{"book":"Dhuteronomi","chapter":"28","verse":"53","text":"Nokuda kwokutambudzwa nomuvengi panguva yaachakukombai, muchadya zvibereko zvezvizvaro zvenyu, nyama yavanakomana navanasikana vamakapiwa naJehovha."},{"book":"Dhuteronomi","chapter":"28","verse":"54","text":"Kunyange munhu uya munyoro anonzwisisa pakati penyu haazovi netsitsi kuhama yake chaiyo kana kumukadzi wake waanoda kana kuvana vake vaanoda vapenyu,"},{"book":"Dhuteronomi","chapter":"28","verse":"55","text":"uye haangapi kune mumwe wavo nyama yevana vake yaari kudya. Ndiyo yoga yaachange asarirwa nayo nokuda kwokutambudzwa kwamuchaitwa nomuvengi wenyu panguva yaachakomba maguta enyu ose."},{"book":"Dhuteronomi","chapter":"28","verse":"56","text":"Mukadzi ane unyoro uye anonzwisisa pakati penyu, ane unyoro nokunzwisisa zvokuti haangatsiki pasi norutsoka rwake pakati penyu, achava nomufungo wakaipa kumurume waanoda nokumwanakomana kana mwanasikana wake"},{"book":"Dhuteronomi","chapter":"28","verse":"57","text":"achangobva kuzvarwa kubva muchizvaro chake uye nevana vaanobereka. Nokuti anenge achida kuzovadya pakavanzika panguva yokukombwa nokutambudzwa kwamuchaitwa nomuvengi wenyu muri mumaguta enyu."},{"book":"Dhuteronomi","chapter":"28","verse":"58","text":"Kana mukasachenjerera kutevera mashoko ose omurayiro uyu, akanyorwa mubhuku iri, uye mukasatya zita iri rinobwinya uye rinotyisa,"},{"book":"Dhuteronomi","chapter":"28","verse":"59","text":"Jehovha achatumira hosha dzinotyisa pamusoro penyu imi nezvizvarwa zvenyu, njodzi namatambudziko asingaperi, nezvirwere zvakaipisisa zvisingaperi."},{"book":"Dhuteronomi","chapter":"28","verse":"60","text":"Achauyisa hosha dzose dzokuIjipiti pamusoro penyu, idzo dzamunotya, uye dzichabatirira pamuri."},{"book":"Dhuteronomi","chapter":"28","verse":"61","text":"Jehovha achauyisawo pamusoro penyu zvirwere zvamarudzi ose nenjodzi dzisina kunyorwa muBhuku iri roMurayiro, kusvikira maparadzwa."},{"book":"Dhuteronomi","chapter":"28","verse":"62","text":"Imi maimbova makawanda senyeredzi dzokudenga muchasara mangova vashoma, nokuti hamuna kuteerera Jehovha Mwari wenyu."},{"book":"Dhuteronomi","chapter":"28","verse":"63","text":"Sezvazvakafadza Jehovha kuti imi mubudirire uye muwande, naizvozvo zvichamufadza kuti akuitirei zvakaipa uye akuparadzei. Muchadzurwa kubva munyika yamuri kupinda kuti ive yenyu."},{"book":"Dhuteronomi","chapter":"28","verse":"64","text":"Jehovha achakuparadzirai pakati pendudzi, kubva kuno rumwe rutivi rwenyika kusvika kuno rumwe. Ikoko muchanamata vamwe vamwari, vamwari vamatanda namabwe, vamusina kumboziva imi kana madzibaba enyu."},{"book":"Dhuteronomi","chapter":"28","verse":"65","text":"Pakati pendudzi idzodzo haungawani zororo, kana nzvimbo yokuisa rutsoka rwako. Ikoko Jehovha achakupa kufunganya, meso akaneta nokutarisira uye nokuora mwoyo."},{"book":"Dhuteronomi","chapter":"28","verse":"66","text":"Uchararama upenyu hwako hwakarembera nguva dzose, wakazadzwa nokutya usiku namasikati, usina chokwadi pamusoro poupenyu hwako."},{"book":"Dhuteronomi","chapter":"28","verse":"67","text":"Mangwanani muchati, “Dai chete anga ari madekwana!” uye madekwana muchati, “Dai chete anga ari mangwanani!”—nokuda kwokutya kuchazadza mwoyo yenyu nokuda kwezvinhu zvamuchaona nameso enyu."},{"book":"Dhuteronomi","chapter":"28","verse":"68","text":"Jehovha achakudzoserai kuIjipiti muri muzvikepe parwendo rwandakati hamufaniri kuzoruonazve. Ikoko muchada kuzvitengesa kuvavengi venyu savarandarume kana varandakadzi, asi hapana angada kukutengai."}]}