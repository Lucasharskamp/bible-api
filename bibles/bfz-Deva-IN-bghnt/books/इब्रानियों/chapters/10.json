{"data":[{"book":"इब्रानियों","chapter":"10","verse":"1","text":"मूसे रा बिधान आऊणे वाल़िया खरी चीजा रा सिर्फ एक ट्वांवा ए, ये ट्वांवा तिना रा असली रूप निया। तेसरे नियमा रे मुताबिक हर साल लगातार बलि ई बलि चढ़ाई जाओई। बिधान तिना बलिदानो रे जरिए आराधना करने वाल़ेया खे कदी बी सिद्ध नि करी सकदी।"},{"book":"इब्रानियों","chapter":"10","verse":"2","text":"जे से सिद्ध करी सकदा तो बलिदाना रा चढ़ाणा बंद ऊई जांदा। जे परमेशरो री आराधना करने वाल़े एक ई बार शुद्ध ऊई जांदे, तो तिना रा विवेक तिना खे पापी नि ठरांदा।"},{"book":"इब्रानियों","chapter":"10","verse":"3","text":"पर एबे तो तिना बलिया रे जरिए हर साल पापो खे याद करवाया जाओआ।"},{"book":"इब्रानियों","chapter":"10","verse":"4","text":"कऊँकि ये ऊई नि सकदा कि जानवरा रा खून पापो खे दूर करो।"},{"book":"इब्रानियों","chapter":"10","verse":"5","text":"इजी बजअ ते मसीह दुनिया रे आऊँदे बखते बोलोआ,"},{"book":"इब्रानियों","chapter":"10","verse":"6","text":"ऊम-बलिया और पाप-बलिया ते"},{"book":"इब्रानियों","chapter":"10","verse":"7","text":"तेबे मैं बोलेया, ‘देख, आऊँ एती ए, पवित्र शास्त्रो रे मेरे बारे रे लिखेया राए"},{"book":"इब्रानियों","chapter":"10","verse":"8","text":"मसीह पईले बोलोआ, “ना तैं बलिदान, पेंट, ऊम-बलिया और पाप-बलिया चाईया और ना ई तिना ते खुश ऊआ,” हालाँकि यो बलिदान बिधानो रे मुताबिक चढ़ाए जाओ थे।"},{"book":"इब्रानियों","chapter":"10","verse":"9","text":"तेबे ये बी बोलोआ, “देख, आऊँ आईगा रा, ताकि तेरी इच्छा पूरी करुँ।” तिने पईलका बलिदान टाई ता और मसीह रे बलिदानो खे तिजी री जगा पाँदे राखी ता।"},{"book":"इब्रानियों","chapter":"10","verse":"10","text":"परमेशरो री तेसा ई इच्छा रे मुताबिक प्रभु यीशु मसीह रे शरीरो रे एक ई बार बलिदान चढ़ाणे रे जरिए सदा खे आसे पवित्र कित्ते।"},{"book":"इब्रानियों","chapter":"10","verse":"11","text":"पुराणी वाचा रे मुताबिक हर एक पुरोईत तो खड़े ऊई की हर-रोज सेवा करोआ और एक ई जेड़े बलिदानो खे बार-बार चढ़ाओआ। पर ये बलिदान पापो खे कदी बी दूर नि करी सकदे।"},{"book":"इब्रानियों","chapter":"10","verse":"12","text":"पर आसा रा प्रदान पुरोईत यीशु मसीह पापो रे बदले एक ई बार सदा खे आपणे आपू खे बलिदान करी चुकी रा। एबे से परमेशरो रे दाँणे कनारे बैठीगे।"},{"book":"इब्रानियों","chapter":"10","verse":"13","text":"तेस बखतो तेई एकी खेई न्याल़ने लगी रा, ताकि तेसरे सारे बैरी तेसरे पैरो निठली चौकी बणो।"},{"book":"इब्रानियों","chapter":"10","verse":"14","text":"कऊँकि मसीहे एक ई बलिदानो रे जरिए सेयो सदा खे सिद्ध बणाईते जो तिना खे लग कित्ते रे ए।"},{"book":"इब्रानियों","chapter":"10","verse":"15","text":"पवित्र आत्मा बी आसा खे येई गवाई देओआ। पईले प्रभुए बोलेया था,"},{"book":"इब्रानियों","chapter":"10","verse":"16","text":"“प्रभु बोलोआ कि जो वाचा मां तिना दिना ते बाद"},{"book":"इब्रानियों","chapter":"10","verse":"17","text":"फेर से ये बोलोआ,"},{"book":"इब्रानियों","chapter":"10","verse":"18","text":"और जेबे पापो री माफी ऊईगी री, तो तेबे पापो खे केसी बी बलिदानो री जरूरत निए।"},{"book":"इब्रानियों","chapter":"10","verse":"19","text":"ओ साथी विश्वासियो, एबे आसा खे पुरा परोसा ए कि आसे प्रभु यीशुए रे खूनो रे जरिए बड़ी पवित्र जगा रे इम्मता साथे जाई सकोए।"},{"book":"इब्रानियों","chapter":"10","verse":"20","text":"यीशुए आसा खे आपणे शारीरिक पड़दे रे जरिए एक नई और जिऊँदी बाट खोली ती।"},{"book":"इब्रानियों","chapter":"10","verse":"21","text":"और इजी खे कि म्हारा एड़ा महान् पुरोईत ए, जो परमेशरो रे मन्दरो रा अक्कदार ए,"},{"book":"इब्रानियों","chapter":"10","verse":"22","text":"तो आओ आसे सच्चे मनो ते, पूरे विश्वासो साथे परमेशरो रे नेड़े जाऊँए कऊँकि आसे विवेको रा दोष दूर करने खे दिलो पाँदे मसीह रे खूनो रा छड़काओ लयी की और शरीरो खे साफ पाणिए की तुल़ाईता रा ताकि आसे शुद्ध ऊई जाईए।"},{"book":"इब्रानियों","chapter":"10","verse":"23","text":"और आपणी उम्मीदा रे अंगीकारो खे मजबूतिया रे पकड़ी की राखो। कऊँकि परमेशर जिने वादे कित्ते, से विश्वासो जोगा ए"},{"book":"इब्रानियों","chapter":"10","verse":"24","text":"आसे ये बी खास त्यान राखिए कि आसे आपू बीचे प्यार और खरे कामो खे करने खे एकी-दूजे खे औंसला देया करो।"},{"book":"इब्रानियों","chapter":"10","verse":"25","text":"और आराधना रे एकी-दूजे साथे कट्ठा ऊणा नि छाडो, जेड़ी की बऊत जणेया री रवाज ए, पर एकी-दूजे खे समजयांदे रओ और जिंयाँ-जिंयाँ प्रभुए रे वापस आऊणे रे दिनो खे नेड़े आऊँदे देखो, तिंयाँ-तिंयाँ ओर बी जादा एड़ा करेया करो।"},{"book":"इब्रानियों","chapter":"10","verse":"26","text":"सच्चाईया खे पछयाणने रे बाद जे आसे जाणी-बूजी की पाप करदे रऊँए, तो पापो खे फेर कोई ओर बलिदान निए।"},{"book":"इब्रानियों","chapter":"10","verse":"27","text":"आ, परमेशरो रे न्याय रे दण्डो री एक डराऊणी उम्मीद और आगी रा चराकड़ा बाकि ए, जेसा तेसरे सारे बिरोदी स्वा करी देणे।"},{"book":"इब्रानियों","chapter":"10","verse":"28","text":"तिना दिना रे मूसा रे बिधानो खे ना मानणे वाल़ा दो या तीन जणेया री गवाईया पाँदे, बिना दया ते काया जाओ था।"},{"book":"इब्रानियों","chapter":"10","verse":"29","text":"एबे सोची लो कि से और बी कितणे बड़े-पारी दण्डो जोगा ऊणा, जिने परमेशरो रा पुत्र पैरो साथे केसेया और वाचा रे खूने की जेतेरे जरिए से पवित्र ठराया था, अपवित्र जाणेया और कृपा री आत्मा री बेज्जती कित्ती।"},{"book":"इब्रानियों","chapter":"10","verse":"30","text":"कऊँकि आसे तेसखे जाणूंए, परमेशरे बोलेया, “बदला लणा मेरा काम ए, मां ई बदला लणा।” तेबे तिने ये बी बोलेया, “प्रभुए आपणे लोका रा न्याय करना।”"},{"book":"इब्रानियों","chapter":"10","verse":"31","text":"जिऊँदे परमेशरो रे आथो रे पड़ना डराऊणी गल्ल ए।"},{"book":"इब्रानियों","chapter":"10","verse":"32","text":"पर तुसे तिना शुरूआता रे दिना खे याद करो, जिना रे तुसे मसीह री ज्योति पाई और बड़े पारी दु:खो रे बी टीके रे रये।"},{"book":"इब्रानियों","chapter":"10","verse":"33","text":"कदी-कदी तो एड़ा ऊआ कि खुले तौरो पाँदे तुसा री निन्दा ऊई और क्ल़ेश सईन करदे ऊए तुसा रा तमाशा बणेया। कदी-कदी एड़ा ऊआ कि तुसे तिना साथे साजे ऊए जिना रा बऊत बुरा आल करो थे।"},{"book":"इब्रानियों","chapter":"10","verse":"34","text":"कऊँकि तुसे कैदिया रे दु:खो रे बी दु:खी ऊए और आपणी जायदात खुशिया साथे लुटणे दित्ती; ये जाणी की कि तुसा गे स्वर्गो रे एक ओर बी खरी और सदा रणे वाल़ी जायदात ए।"},{"book":"इब्रानियों","chapter":"10","verse":"35","text":"इजी री खातर प्रभुए पाँदे आपणा विश्वास बणाए रे राखो। याद राखो कि इजी रा फल बऊत बड़ा ए।"},{"book":"इब्रानियों","chapter":"10","verse":"36","text":"कऊँकि तुसा खे सब्र राखणा जरूरी ए, ताकि परमेशरो री इच्छा पूरी करी की तुसा खे वादे रा फल मिलो।"},{"book":"इब्रानियों","chapter":"10","verse":"37","text":"जिंयाँ कि पवित्र शास्त्र बोलोआ,"},{"book":"इब्रानियों","chapter":"10","verse":"38","text":"पर मेरा तर्मी मांणू विश्वासो साथे जिऊँदा रणा"},{"book":"इब्रानियों","chapter":"10","verse":"39","text":"आसे तिना लोका बीचा ते निए जो परमेशरो ते पीछे आटी की नाश ऊई जाओ। बल्कि आसे तिना लोका बीचा ते जो आपणे विश्वासो रे जरिए जिन्दगी पाओए।"}]}