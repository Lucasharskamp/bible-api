{"data":[{"book":"1 Mose","chapter":"11","verse":"1","text":"Ɛberɛ bi, na nnipa a wɔwɔ asase so nyinaa ka kasa korɔ."},{"book":"1 Mose","chapter":"11","verse":"2","text":"Saa nnipa yi tu baa apueeɛ fam no, wɔbɛtoo asase tamaa wɔ Babilonia asase so, na wɔtenaa hɔ."},{"book":"1 Mose","chapter":"11","verse":"3","text":"Wɔdwennwenee ho sɛ, “Momma yɛntwa ntayaa na yɛnto mma ɛmmen yie.” Wɔde ntayaa no sii aboɔ anan na wɔde ama hyehyɛɛ ntam."},{"book":"1 Mose","chapter":"11","verse":"4","text":"Afei, wɔdwennwenee ho bio sɛ, “Momma yɛnkyekyere kuro kɛseɛ, na yɛnsi abantenten a ne sorɔnsorɔmmea duru sorosoro wɔ kuro no mu, na yɛnnye edin, na yɛanhwete wɔ asase so.”"},{"book":"1 Mose","chapter":"11","verse":"5","text":"Awurade siane firii soro baa fam, bɛhunuu kuro kɛseɛ a wɔrekyekyere no ne abantenten a wɔresi no."},{"book":"1 Mose","chapter":"11","verse":"6","text":"Afei, Awurade kaa sɛ, “Sɛ nnipa korɔ a wɔka kasa baako afiti aseɛ redi saa dwuma yi a, ɛnneɛ biribiara a wɔbɔ wɔn tirim sɛ wɔbɛyɛ no renyɛ wɔn den."},{"book":"1 Mose","chapter":"11","verse":"7","text":"Mommra na yɛnkɔ asase so, na yɛnkɔtoto wɔn kasa, na obiara nya ne kasa, sɛdeɛ obiara nte ne yɔnko kasa.”"},{"book":"1 Mose","chapter":"11","verse":"8","text":"Ɛnam yei so maa Awurade hwetee nnipa no nyinaa mu, ma wɔpetee asase so nyinaa, ma wɔgyaee kuro kɛseɛ no kyekyere."},{"book":"1 Mose","chapter":"11","verse":"9","text":"Ɛno enti na wɔfrɛɛ kuro kɛseɛ no Babel,11.9 Edin Babel no kyerɛ basabasa wɔ Hebri kasa mu. ɛfiri sɛ, ɛhɔ na Awurade totoo kasa baako a na wɔka wɔ ewiase nyinaa saa ɛberɛ no, maa wɔn kasa hodoɔ. Ɛfiri hɔ na Awurade hwetee nnipa no nyinaa mu, ma wɔpetee asase so nyinaa."},{"book":"1 Mose","chapter":"11","verse":"10","text":"Yei ne Sem asefoɔ ho asɛm."},{"book":"1 Mose","chapter":"11","verse":"11","text":"Sem woo Arfaksad akyiri no, ɔtenaa ase mfeɛ aha enum, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"12","text":"Arfaksad nso dii mfeɛ aduasa enum no, ɔwoo Sela."},{"book":"1 Mose","chapter":"11","verse":"13","text":"Arfaksad woo Sela no, akyire yi, ɔtenaa ase mfeɛ ahanan ne mmiɛnsa, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"14","text":"Sela dii mfeɛ aduasa no, ɔwoo Eber."},{"book":"1 Mose","chapter":"11","verse":"15","text":"Sela woo Eber no, akyire yi, ɔtenaa ase mfeɛ ahanan ne mmiɛnsa, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"16","text":"Eber dii mfeɛ aduasa ɛnan no, ɔwoo Peleg."},{"book":"1 Mose","chapter":"11","verse":"17","text":"Eber woo Peleg no, akyire yi, ɔtenaa ase mfeɛ ahanan ne aduasa, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"18","text":"Peleg dii mfeɛ aduasa no, ɔwoo Reu."},{"book":"1 Mose","chapter":"11","verse":"19","text":"Peleg woo Reu no, akyire yi, ɔtenaa ase mfeɛ ahanu ne nkron, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"20","text":"Reu dii mfeɛ aduasa mmienu no, ɔwoo Serug."},{"book":"1 Mose","chapter":"11","verse":"21","text":"Reu woo Serug no, akyire yi, ɔtenaa ase mfeɛ ahanu ne nson, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"22","text":"Serug dii mfeɛ aduasa no, ɔwoo Nahor."},{"book":"1 Mose","chapter":"11","verse":"23","text":"Serug woo Nahor no, akyire yi, ɔtenaa ase mfeɛ ahanu wowoo mmammarima ne mmammaa bi nso kaa ho."},{"book":"1 Mose","chapter":"11","verse":"24","text":"Nahor dii mfeɛ aduonu nkron no, ɔwoo Tera."},{"book":"1 Mose","chapter":"11","verse":"25","text":"Nahor woo Tera no, akyire yi, ɔtenaa ase mfeɛ ɔha ne dunkron, wowoo mmammarima ne mmammaa bi nso kaa ho."},{"book":"1 Mose","chapter":"11","verse":"26","text":"Tera dii mfeɛ aduɔson no, ɔwoo Abram, Nahor ne Haran."},{"book":"1 Mose","chapter":"11","verse":"27","text":"Yei ne Tera asefoɔ ho asɛm."},{"book":"1 Mose","chapter":"11","verse":"28","text":"Ɛberɛ a Haran agya Tera te ase no, Haran wuu baabi a wɔwoo no a wɔfrɛ hɔ Ur a, ɛwɔ Kaldea asase so no."},{"book":"1 Mose","chapter":"11","verse":"29","text":"Abram ne Nahor warewareeɛ. Na Abram yere din de Sarai, na Nahor nso yere din de Milka a, na ɔyɛ Haran babaa. Saa Haran yi na ɔwowoo Milka ne Iska."},{"book":"1 Mose","chapter":"11","verse":"30","text":"Na Sarai yɛ obonini; na ɔnni ba."},{"book":"1 Mose","chapter":"11","verse":"31","text":"Tera faa ne babarima Abram ne ne nana Lot, a ɔyɛ Haran babarima ne nʼase baa Sarai, a na ɔyɛ ne babarima Abram yere no, ne wɔn nyinaa siim firii Ur a ɛwɔ Kaldea asase so sɛ, wɔrekɔ Kanaan asase so. Na wɔduruu Haran no, wɔtenaa hɔ."},{"book":"1 Mose","chapter":"11","verse":"32","text":"Tera dii mfeɛ ahanu ne enum, na ɔwuu wɔ Haran."}]}