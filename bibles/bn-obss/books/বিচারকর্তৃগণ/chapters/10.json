{"data":[{"book":"বিচারকর্তৃগণ","chapter":"10","verse":"1","text":"অবীমেলকের পরে ইস্রায়েলকে রক্ষা করার জন্য ইষাখর গোষ্ঠীভুক্ত তোলয় নামক একজন লোক উত্থাপিত হলেন; তিনি দোদয়ের নাতি ও পূয়ার ছেলে। তিনি ইফ্রয়িমের পার্বত্য প্রদেশের শামীরে বসবাস করতেন।"},{"book":"বিচারকর্তৃগণ","chapter":"10","verse":"2","text":"তেইশ বছর তিনি ইস্রায়েলকে নেতৃত্ব দিলেন;10:2 ঐতিহ্যসম্মতরূপে, বিচার করলেন পরে তিনি মারা গেলেন, এবং শামীরেই তাঁকে কবর দেওয়া হল।"},{"book":"বিচারকর্তৃগণ","chapter":"10","verse":"3","text":"তাঁর পরে এলেন গিলিয়দীয় যায়ীর, যিনি বাইশ বছর ইস্রায়েলকে নেতৃত্ব দিলেন।"},{"book":"বিচারকর্তৃগণ","chapter":"10","verse":"4","text":"তাঁর ত্রিশজন ছেলে ছিল, যারা ত্রিশটি গাধার পিঠে চড়ে ঘুরে বেড়াত। গিলিয়দে ত্রিশটি নগর তারা নিয়ন্ত্রণ করত, যেগুলি আজও হবোৎ-যায়ীর10:4 অথবা, যায়ীরের উপনিবেশ নামে পরিচিত।"},{"book":"বিচারকর্তৃগণ","chapter":"10","verse":"5","text":"যায়ীর মারা যাওয়ার পর তাঁকে কমোনে কবর দেওয়া হল।"},{"book":"বিচারকর্তৃগণ","chapter":"10","verse":"6","text":"ইস্রায়েলীরা আবার সদাপ্রভুর দৃষ্টিতে যা মন্দ তাই করল। তারা বায়াল-দেবতাদের, অষ্টারোৎ দেবীদের, এবং অরামের দেবতাদের, সীদোনের দেবতাদের, মোয়াবের দেবতাদের, অম্মোনীয়দের দেবতাদের ও ফিলিস্তিনীদের দেবতাদের সেবা করতে লাগল। আর যেহেতু ইস্রায়েলীরা সদাপ্রভুকে ত্যাগ করল এবং আর তাঁর সেবা করল না,"},{"book":"বিচারকর্তৃগণ","chapter":"10","verse":"7","text":"তাই তাদের বিরুদ্ধে তিনি ক্রুদ্ধ হলেন। তিনি সেই ফিলিস্তিনী ও অম্মোনীয়দের হাতে তাদের বিক্রি করে দিলেন,"},{"book":"বিচারকর্তৃগণ","chapter":"10","verse":"8","text":"যারা সেই বছর তাদের চূর্ণবিচূর্ণ ও সর্বনাশ করে ছাড়লো। ইমোরীয়দের দেশ গিলিয়দে, জর্ডন নদীর পূর্বপারে বসবাসকারী সব ইস্রায়েলীর উপরে তারা আঠারো বছর ধরে দমনপীড়ন চালাল।"},{"book":"বিচারকর্তৃগণ","chapter":"10","verse":"9","text":"অম্মোনীয়রাও যিহূদা, বিন্যামীন ও ইফ্রয়িমের বিরুদ্ধে যুদ্ধ করার জন্য জর্ডন নদী পার হয়ে আসত; ইস্রায়েল চরম দুর্দশাগ্রস্ত হল।"},{"book":"বিচারকর্তৃগণ","chapter":"10","verse":"10","text":"তখন ইস্রায়েলীরা সদাপ্রভুর কাছে কেঁদে বলল, “আমরা তোমার বিরুদ্ধে পাপ করেছি, আমাদের ঈশ্বরকে ত্যাগ করেছি ও বায়াল-দেবতাদের সেবা করেছি।”"},{"book":"বিচারকর্তৃগণ","chapter":"10","verse":"11","text":"সদাপ্রভু তাদের উত্তর দিলেন, “যখন মিশরীয়, ইমোরীয়, অম্মোনীয়, ফিলিস্তিনী,"},{"book":"বিচারকর্তৃগণ","chapter":"10","verse":"12","text":"সীদোনীয়, অমালেকীয় ও মায়োনীয়রা10:12 কোনো কোনো প্রাচীন অনুলিপি অনুসারে, মিদিয়নীয়রা তোমাদের উপর দমনপীড়ন চালাচ্ছিল এবং তোমরা আমার কাছে সাহায্য চেয়ে কেঁদেছিলে, তখন কি আমি তাদের হাত থেকে তোমাদের রক্ষা করিনি?"},{"book":"বিচারকর্তৃগণ","chapter":"10","verse":"13","text":"কিন্তু তোমরা আমাকে ত্যাগ করে অন্যান্য দেবতাদের সেবা করলে, তাই আমি আর তোমাদের রক্ষা করব না।"},{"book":"বিচারকর্তৃগণ","chapter":"10","verse":"14","text":"যাও ও সেই দেবতাদের কাছে গিয়ে কাঁদো যাদের তোমরা মনোনীত করেছিলে। সংকটের সময় তারাই তোমাদের রক্ষা করুক!”"},{"book":"বিচারকর্তৃগণ","chapter":"10","verse":"15","text":"কিন্তু ইস্রায়েলীরা সদাপ্রভুকে বলল, “আমরা পাপ করেছি। তোমার যা ভালো বলে মনে হয়, আমাদের প্রতি তাই করো, কিন্তু দয়া করে এখন আমাদের রক্ষা করো।”"},{"book":"বিচারকর্তৃগণ","chapter":"10","verse":"16","text":"পরে তারা তাদের মধ্যে থাকা বিজাতীয় দেবতাদের দূর করে দিল ও সদাপ্রভুর সেবা করল। ইস্রায়েলের এই দুর্দশা আর তিনি সহ্য করতে পারলেন না।"},{"book":"বিচারকর্তৃগণ","chapter":"10","verse":"17","text":"অম্মোনীয়রা যখন অস্ত্রশস্ত্রে সজ্জিত হয়ে গিলিয়দে শিবির স্থাপন করার জন্য আহূত হল, তখন ইস্রায়েলীরাও মিস্‌পাতে সমবেত হয়ে শিবির স্থাপন করল।"},{"book":"বিচারকর্তৃগণ","chapter":"10","verse":"18","text":"গিলিয়দের অধিবাসীদের নেতারা পরস্পর বলাবলি করল, “যে কেউ অম্মোনীয়দের আক্রমণ করার ক্ষেত্রে নেতৃত্ব দেবে, সেই হবে সেইসব লোকজনের সর্দার, যারা গিলিয়দে বসবাস করে।”"}]}