{"data":[{"book":"Sálmarnir","chapter":"33","verse":"1","text":"Gleðjist og fagnið fyrir Drottni, þið hans trúuðu, því að lofsöngur hæfir réttlátum!"},{"book":"Sálmarnir","chapter":"33","verse":"2","text":"Leikið af þrótti á alls konar hljóðfæri og lofið Drottin."},{"book":"Sálmarnir","chapter":"33","verse":"3","text":"Lofsyngið honum með nýjum söngvum. Sláið strengina ákaft og hrópið fagnaðaróp!"},{"book":"Sálmarnir","chapter":"33","verse":"4","text":"Því að orð Drottins er áreiðanlegt – því má treysta. Öll hans verk eru í trúfesti gjörð."},{"book":"Sálmarnir","chapter":"33","verse":"5","text":"Hann elskar allt sem rétt er og gott, kærleikur hans umvefur heiminn."},{"book":"Sálmarnir","chapter":"33","verse":"6-7","text":"Það var orð Drottins sem skapaði himininn og alla hans stjörnumergð. Og höfunum safnaði hann saman og bjó þeim sinn rétta stað."},{"book":"Sálmarnir","chapter":"33","verse":"8","text":"Allir heimsbúar – bæði háir og lágir – óttist Drottin, og nálgist hann með lotningu."},{"book":"Sálmarnir","chapter":"33","verse":"9","text":"Því að hann talaði og þá stóð heimurinn þar! Orð hans hljómaði og veröldin varð til!"},{"book":"Sálmarnir","chapter":"33","verse":"10","text":"Drottinn ónýtir áform þjóða sem gegn honum rísa"},{"book":"Sálmarnir","chapter":"33","verse":"11","text":"en fyrirætlanir hans standa að eilífu, frá kynslóð til kynslóðar."},{"book":"Sálmarnir","chapter":"33","verse":"12","text":"Sæl er sú þjóð sem á Drottin að Guði, það fólk sem hann hefur kosið eignarlýð sinn."},{"book":"Sálmarnir","chapter":"33","verse":"13-15","text":"Drottinn lítur niður af himni, horfir á mannanna börn. Hann hefur myndað hjörtu þeirra og gefur gætur að öllum athöfnum þeirra."},{"book":"Sálmarnir","chapter":"33","verse":"16-17","text":"Velbúinn her tryggir konungi ekki sigur og ofurafl eitt stoðar lítið. Stríðshestur er ekki til að reiða sig á, styrkur hans einn frelsar engan."},{"book":"Sálmarnir","chapter":"33","verse":"18-19","text":"En, – augu Drottins vaka yfir þeim sem óttast hann, þeim sem reiða sig á elsku hans. Hann frelsar þá frá dauða, varðveitir líf þeirra á neyðarstund."},{"book":"Sálmarnir","chapter":"33","verse":"20","text":"Ég hef sett traust mitt á Drottin. Enginn getur hjálpað nema hann, hann er skjöldur og vígi!"},{"book":"Sálmarnir","chapter":"33","verse":"21","text":"Hans vegna gleðjumst við og fögnum. Hans heilaga nafni treystum við."},{"book":"Sálmarnir","chapter":"33","verse":"22","text":"Miskunn þín Drottinn umvefji okkur. Við vonum á þig."}]}