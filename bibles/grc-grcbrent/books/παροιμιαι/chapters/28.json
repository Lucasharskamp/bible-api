{"data":[{"book":"ΠΑΡΟΙΜΙΑΙ","chapter":"28","verse":"1","text":"Φεύγει ἀσεβὴς μηδενὸς διώκοντος, δίκαιος δὲ ὥσπερ λέων πέποιθε."},{"book":"ΠΑΡΟΙΜΙΑΙ","chapter":"28","verse":"2","text":"Διʼ ἁμαρτίας ἀσεβῶν κρίσεις ἐγείρονται, ἀνὴρ δὲ πανοῦργος κατασβέσει αὐτάς."},{"book":"ΠΑΡΟΙΜΙΑΙ","chapter":"28","verse":"3","text":"Ἀνδρεῖος ἐν ἀσεβείαις συκοφαντεῖ πτωχούς· ὥσπερ ὑετὸς λάβρος καὶ ἀνωφελὴς,"},{"book":"ΠΑΡΟΙΜΙΑΙ","chapter":"28","verse":"4","text":"οὕτως οἱ ἐγκαταλείποντες τὸν νόμον ἐγκωμιάζουσιν ἀσέβειαν· οἱ δὲ ἀγαπῶντες τὸν νόμον, περιβάλλουσιν ἑαυτοῖς τεῖχος."},{"book":"ΠΑΡΟΙΜΙΑΙ","chapter":"28","verse":"5","text":"Ἄνδρες κακοὶ οὐ συνήσουσι κρίμα, οἱ δὲ ζητοῦντες τὸν Κύριον συνήσουσιν ἐν παντί."},{"book":"ΠΑΡΟΙΜΙΑΙ","chapter":"28","verse":"6","text":"Κρείσσων πτωχὸς πορευόμενος ἐν ἀληθείᾳ, πλουσίου ψευδοῦς."},{"book":"ΠΑΡΟΙΜΙΑΙ","chapter":"28","verse":"7","text":"Φυλάσσει νόμον υἱὸς συνετὸς, ὃς δὲ ποιμαίνει ἀσωτίαν ἀτιμάζει πατέρα."},{"book":"ΠΑΡΟΙΜΙΑΙ","chapter":"28","verse":"8","text":"Ὁ πληθύνων τὸν πλοῦτον αὐτοῦ μετὰ τόκων καὶ πλεονασμῶν, τῷ ἐλεῶντι πτωχοὺς συνάγει αὐτόν."},{"book":"ΠΑΡΟΙΜΙΑΙ","chapter":"28","verse":"9","text":"Ὁ ἐκκλίνων τὸ οὖς αὐτοῦ μὴ εἰσακοῦσαι νόμου, καὶ αὐτὸς τὴν προσευχὴν αὐτοῦ ἐβδέλυκται."},{"book":"ΠΑΡΟΙΜΙΑΙ","chapter":"28","verse":"10","text":"Ὃς πλανᾷ εὐθεῖς ἐν ὁδῷ κακῇ, εἰς διαφθορὰν αὐτὸς ἐμπεσεῖται· οἱ δὲ ἄνομοι διελεύσονται ἀγαθὰ, καὶ οὐκ εἰσελεύσονται εἰς αὐτά."},{"book":"ΠΑΡΟΙΜΙΑΙ","chapter":"28","verse":"11","text":"Σοφὸς παρʼ ἑαυτῷ ἀνὴρ πλούσιος, πένης δὲ νοήμων καταγνώσεται αὐτοῦ."},{"book":"ΠΑΡΟΙΜΙΑΙ","chapter":"28","verse":"12","text":"Διὰ βοήθειαν δικαίων πολλὴ γίνεται δόξα, ἐν δὲ τόποις ἀσεβῶν ἁλίσκονται ἄνθρωποι."},{"book":"ΠΑΡΟΙΜΙΑΙ","chapter":"28","verse":"13","text":"Ὁ ἐπικαλύπτων ἀσέβειαν ἑαυτοῦ οὐκ εὐοδωθήσεται, ὁ δὲ ἐξηγούμενος ἐλέγχους ἀγαπηθήσεται."},{"book":"ΠΑΡΟΙΜΙΑΙ","chapter":"28","verse":"14","text":"Μακάριος ἀνὴρ ὃς καταπτήσσει πάντα διʼ εὐλάβειαν, ὁ δὲ σκληρὸς τὴν καρδίαν ἐμπεσεῖται κακοῖς."},{"book":"ΠΑΡΟΙΜΙΑΙ","chapter":"28","verse":"15","text":"Λέων πεινῶν καὶ λύκος διψῶν, ὃς τυραννεῖ, πτωχὸς ὢν, ἔθνους πενιχροῦ."},{"book":"ΠΑΡΟΙΜΙΑΙ","chapter":"28","verse":"16","text":"Βασιλεὺς ἐνδεὴς προσόδων μέγας συκοφάντης, ὁ δὲ μισῶν ἀδικίαν μακρὸν χρόνον ζήσεται."},{"book":"ΠΑΡΟΙΜΙΑΙ","chapter":"28","verse":"17","text":"Ἄνδρα τὸν ἐν αἰτίᾳ φόνου ὁ ἐγγυώμενος, φυγὰς ἔσται καὶ οὐκ ἐν ἀσφαλείᾳ·"},{"book":"ΠΑΡΟΙΜΙΑΙ","chapter":"28","verse":"17a","text":"παίδευε υἱὸν καὶ ἀγαπήσει σε, καὶ δώσει κόσμον τῇ σῇ ψυχῇ, οὐ μὴ ὑπακούσει ἔθνει παρανόμῳ."},{"book":"ΠΑΡΟΙΜΙΑΙ","chapter":"28","verse":"18","text":"Ὁ πορευόμενος δικαίως βεβοήθηται, ὁ δὲ σκολιαῖς ὁδοῖς πορευόμενος ἐμπλακήσεται."},{"book":"ΠΑΡΟΙΜΙΑΙ","chapter":"28","verse":"19","text":"Ὁ ἐργαζόμενος τὴν ἑαυτοῦ γῆν πλησθήσεται ἄρτων, ὁ δὲ διώκων σχολὴν πλησθήσεται πενίας."},{"book":"ΠΑΡΟΙΜΙΑΙ","chapter":"28","verse":"20","text":"Ἀνὴρ ἀξιόπιστος πολλὰ εὐλογηθήσεται, ὁ δὲ κακὸς οὐκ ἀτιμώρητος ἔσται."},{"book":"ΠΑΡΟΙΜΙΑΙ","chapter":"28","verse":"21","text":"Ὃς οὐκ αἰσχύνεται πρόσωπα δικαίων, οὐκ ἀγαθὸς, ὁ τοιοῦτος ψωμοῦ ἄρτου ἀποδώσεται ἄνδρα."},{"book":"ΠΑΡΟΙΜΙΑΙ","chapter":"28","verse":"22","text":"Σπεύδει πλουτεῖν ἀνὴρ βάσκανος, καὶ οὐκ οἶδεν ὅτι ἐλεήμων κρατήσει αὐτοῦ."},{"book":"ΠΑΡΟΙΜΙΑΙ","chapter":"28","verse":"23","text":"Ὁ ἐλέγχων ἀνθρώπου ὁδοὺς, χάριτας ἕξει μᾶλλον τοῦ γλωσσοχαριτοῦντος."},{"book":"ΠΑΡΟΙΜΙΑΙ","chapter":"28","verse":"24","text":"Ὃς ἀποβάλλεται πατέρα ἢ μητέρα, καὶ δοκεῖ μὴ ἁμαρτάνειν, οὗτος κοινωνός ἐστιν ἀνδρὸς ἀσεβοῦς."},{"book":"ΠΑΡΟΙΜΙΑΙ","chapter":"28","verse":"25","text":"Ἄπιστος ἀνὴρ κρίνει εἰκῆ, ὃς δὲ πέποιθεν ἐπὶ Κύριον ἐν ἐπιμελείᾳ ἔσται."},{"book":"ΠΑΡΟΙΜΙΑΙ","chapter":"28","verse":"26","text":"Ὃς πέποιθε θρασείᾳ καρδίᾳ, ὁ τοιοῦτος ἄφρων, ὃς δὲ πορεύεται σοφίᾳ σωθήσεται."},{"book":"ΠΑΡΟΙΜΙΑΙ","chapter":"28","verse":"27","text":"Ὃς δίδωσι πτωχοῖς οὐκ ἐνδεηθήσεται, ὃς δὲ ἀποστρέφει τὸν ὀφθαλμὸν αὐτοῦ ἐν πολλῇ ἀπορίᾳ ἔσται."},{"book":"ΠΑΡΟΙΜΙΑΙ","chapter":"28","verse":"28","text":"Ἐν τόποις ἀσεβῶν στένουσι δίκαιοι, ἐν δὲ τῇ ἐκείνων ἀπωλείᾳ πληθυνθήσονται δίκαιοι."}]}