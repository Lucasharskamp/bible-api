{"data":[{"book":"يُدَيَ مَنفّيٍ ٢","chapter":"13","verse":"1","text":"يٍرٌبٌوَ مِ شَ مَنفّيَ حّ قُ نُن سٌلٌمَسَشَن ندٍ رَ، عَبِيَ نَشَ تِ مَنفّ رَ يُدَيَ."},{"book":"يُدَيَ مَنفّيٍ ٢","chapter":"13","verse":"2","text":"عَ شَ مَنفّيَ بُ نّ حّ سَشَن دَرِ سَلَمُ. عَ نفَ نُ شِلِ نّ مِكَيَهُ، عُرِيٍلِ فِبٍيَكَ شَ دِ فِنّ. فٍرٍ نَشَ سِن عَبِيَ نُن يٍرٌبٌوَ مِ تَفِ."},{"book":"يُدَيَ مَنفّيٍ ٢","chapter":"13","verse":"3","text":"عَبِيَ نَشَ فٍرٍ رَكٍلِ، عَ تَن نُن سْورِ قَنيِ شّمّ وُلُ كّمّ نَانِ، كْنْ يٍرٌبٌوَ مِ نَشَ سْورِ قَنيِ شّمّ وُلُ كّمّ سٌلٌمَسَشَن تِ عَ يَ رَ."},{"book":"يُدَيَ مَنفّيٍ ٢","chapter":"13","verse":"4","text":"عَبِيَ نَشَ تٍ سّمَرَيِمَ فٍيَ قَرِ، عٍقِرَ مِ فٍيَيٍ مَ، عَ قَ عَ قَلَ، «يٍرٌبٌوَ مِ نُن عِسِرَيِلَكَيٍ، وٌ وٌ تُلِ مَتِ ﭑ نَ."},{"book":"يُدَيَ مَنفّيٍ ٢","chapter":"13","verse":"5","text":"وٌ مُ عَ كٌلٌن عِسِرَيِلَ مَرِفِ عَلَتَلَ بَرَ عِسِرَيِلَ مَنفّيَ قِ دَوُدَ نُن عَ شَ دِيٍ مَ عَبَدَن؟ نَ سَاتّ مُ نْمَ كَنَدٍ."},{"book":"يُدَيَ مَنفّيٍ ٢","chapter":"13","verse":"6","text":"كْنْ يٍرٌبٌوَ مِ، نَشَن قِندِشِ دَوُدَ شَ دِ سُلٍمَنِ شَ وَلِكّ نٍبَتِ شَ دِ رَ نَشَ كٍلِ، عَ عَ مَرِفِ مَتَندِ."},{"book":"يُدَيَ مَنفّيٍ ٢","chapter":"13","verse":"7","text":"مِشِ رَبّحِنشِ ندٍيٍ نَشَ عَ رَبِلِن، عٍ نْي دّرّن رٌبٌوَ مِ مَ، سُلٍمَنِ شَ دِ نَشَن مُ نُ فّشِ مْدٍ، نَشَن شَ مَحْشُنيِ شْن مُ نُ كُيَشِ. نَ كُي رٌبٌوَ مِ مُ نْ عٍ رَ.»"},{"book":"يُدَيَ مَنفّيٍ ٢","chapter":"13","verse":"8","text":"«يَكْسِ، وٌ تِشِ عَ شَ مَنفّيَ نَن كَنكٍ، عَلَتَلَ نَشَن تَشُشِ دَوُدَ بْنسْي رَ. سْورِ فبٍفبٍ نَ وٌ يِ رَ. نِنفٍ مَسٌلِشِيٍ قَن نَ وٌ يِ رَ، يٍرٌبٌوَ مِ نَشٍيٍ يَءِلَنشِ وٌ بّ شّيمَ رَ. عٍ بَرَ قِندِ وٌ شَ عَلَيٍ رَ."},{"book":"يُدَيَ مَنفّيٍ ٢","chapter":"13","verse":"9","text":"نَ كُي وٌ بَرَ هَرُنَ شَ دِيٍ رَبٌلٌ، عَلَتَلَ نَشٍيٍ تِشِ سّرّشّدُبّيٍ رَ. وٌ بَرَ وٌ يّتّ قِندِ سّرّشّدُبّيٍ رَ، عَلْ سِ فبّتّيٍ عَ رَبَمَ كِ نَشّ. مِشِ يٌ نَشَن قَمَ تُورَ لَنمَ نُن يّشّي كٌنتٌنيِ سٌلٌقٍرٍ رَ، عَلَكٌ عَ شَ نَ وَلِ رَبَ، وٌ نَ تِمَ سّرّشّدُبّ رَ عَلَ ندٍ بّ نَشَن مُ قِندِشِ عَلَ رَ.»"},{"book":"يُدَيَ مَنفّيٍ ٢","chapter":"13","verse":"10","text":"«عَلَتَلَ نَن نَ مُشُ تَن مَرِفِ عَلَ رَ. مُشُ مُ عَ رَبٌلٌشِ، مُشُ مَن بَرَ تِن هَرُنَ شَ دِيٍ شَ قِندِ عَلَتَلَ شَ سّرّشّدُبّيٍ رَ، لٍوِكَيٍ قَن شَ عٍ شَ وَلِ رَبَ."},{"book":"يُدَيَ مَنفّيٍ ٢","chapter":"13","verse":"11","text":"فّيسّفّ يٌ فّيسّفّ، نُنمَرٍ يٌ نُنمَرٍ، مُشُ سّرّشّ فَن دَاشِيٍ بَمَ عَلَتَلَ بّ، مُشُ سُرَيِ فَنمَ سّرّشّ رَ، مُشُ تَامِ سّرّشّ سَمَ عَلَ شَ تٍيبِلِ سّنِيّنشِ قَرِ، مُشُ لَنثُي شّيمَ دَاشِ رَدّشّمَ نُنمَرٍ يٌ نُنمَرٍ، بَرِ مَ مُشُ تَن بِرَ مَ مُشُ مَرِفِ عَلَتَلَ شَ سّرِيّ نَن قْشْ رَ. كْنْ وٌ تَن، وٌ بَرَ عَ رَبٌلٌ."},{"book":"يُدَيَ مَنفّيٍ ٢","chapter":"13","verse":"12","text":"عَلَ نُن عَ شَ سّرّشّدُبّيٍ نَن نَ مُشُ شُنيِيٍ رَ. سَرَيٍ نَ مُشُ يِ رَ نَشٍيٍ نْمَ شُي شُنفبٍ رَ مِنِدٍ عَلَكٌ فٍرٍ شَ رَ مَشَ وٌ شِلِ مَ. عِسِرَيِلَ شَ دِيٍ، وٌ نَشَ وٌ بَبَيٍ مَرِفِ عَلَتَلَ فٍرٍ. وٌ مُ شُننَكٍلِ سْتْمَ نَ كُي.»"},{"book":"يُدَيَ مَنفّيٍ ٢","chapter":"13","verse":"13","text":"يٍرٌبٌوَ مِ شَ سْورِيٍ نَشَ يُدَيَكَيٍ بِلِن. ندٍيٍ نُ نَ عٍ يَ رَ، ندٍيٍ نُ نَ عٍ شَنبِ رَ."},{"book":"يُدَيَ مَنفّيٍ ٢","chapter":"13","verse":"14","text":"يُدَيَكَيٍ تٌ عَ تٌ فٍرٍ نَ عٍ يَ رَ، عَ مَن نَ عٍ شَنبِ رَ، عٍ نَشَ عَلَتَلَ شِلِ عٍ شُي عِتٍشِ رَ، سّرّشّدُبّيٍ قَ سَرَيٍ قٍ."},{"book":"يُدَيَ مَنفّيٍ ٢","chapter":"13","verse":"15","text":"يُدَيَكَيٍ تٌ عٍ شُي عِتٍ، عَلَتَلَ نَشَ يٍرٌبٌوَ مِ نُن عِسِرَيِلَكَيٍ بْنبْ عَبِيَ نُن يُدَيَكَيٍ يَ شْرِ."},{"book":"يُدَيَ مَنفّيٍ ٢","chapter":"13","verse":"16","text":"عِسِرَيِلَكَيٍ نَشَ عٍ فِ يُدَيَكَيٍ مَ، عَلَ نَشَ عٍ سَ يُدَيَ سَفٌي."},{"book":"يُدَيَ مَنفّيٍ ٢","chapter":"13","verse":"17","text":"عَبِيَ نُن عَ شَ حَمَ نَشَ عِسِرَيِلَ شَ سْورِ قَنيِ وُلُ كّمّ سُولِ قَشَ نَ فٍرٍ كُي."},{"book":"يُدَيَ مَنفّيٍ ٢","chapter":"13","verse":"18","text":"نَ قِندِ نّ يَافِ رَ عِسِرَيِلَكَيٍ بّ. يُدَيَكَيٍ تَن شُن نَكٍلِ نّ، بَرِ مَ عٍ بَبَيٍ مَرِفِ عَلَتَلَ نُ بَرَ عٍ مَلِ."},{"book":"يُدَيَ مَنفّيٍ ٢","chapter":"13","verse":"19","text":"عَبِيَ نَشَ بِرَ يٍرٌبٌوَ مِ قْشْ رَ، عَ قَ تَايٍ رَ سُشُ عَ يِ رَ، عَلْ بٍتٍلِ، يٍسَنَ، عٍقٍرٌن، نُن عٍ رَبِلِنيِيٍ."},{"book":"يُدَيَ مَنفّيٍ ٢","chapter":"13","verse":"20","text":"يٍرٌبٌوَ مِ مُ سّنبّ سْتْ عَبِيَ شَ وَشَتِ. عَلَتَلَ نَن عَ بْنبْ، عَ نَشَ قَشَ."},{"book":"يُدَيَ مَنفّيٍ ٢","chapter":"13","verse":"21","text":"كْنْ عَبِيَ شَ مَنفّيَ مَبَنبَن نّ عَ قَنيِ رَ. فِنّ قُ نُن نَانِ نُ نَ عَ يِ رَ. عٍ دِ شّمّ مْشْحّن نُن قِرِن بَرِ، نُن دِ فِنّ قُ نُن سٍننِ."},{"book":"يُدَيَ مَنفّيٍ ٢","chapter":"13","verse":"22","text":"عَبِيَ شَ تَرُشُي فبّتّيٍ، عَ نَشَن نَبَشِ نُن عَ نَشَن قَلَشِ، عَ سّبّشِ عَننَبِ عِدٌ شَ تَرُشُي سّبّشِ كُي."},{"book":"يُدَيَ مَنفّيٍ ٢","chapter":"13","verse":"23","text":"عَبِيَ تٌ لَاشِرَ، عٍ نَشَ عَ رَفَتَ عَ بَبَيٍ سّيتِ مَ دَوُدَ شَ تَا كُي. عَ شَ دِ عَسَ نَشَ تِ عَ حْشْي رَ."}]}