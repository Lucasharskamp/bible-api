{"data":[{"book":"2 tīmathiyaḥ","chapter":"4","verse":"1","text":"īśvarasya gocare yaśca yīśuḥ khrīṣṭaḥ svīyāgamanakāle svarājatvena jīvatāṁ mṛtānāñca lokānāṁ vicāraṁ kariṣyati tasya gocare 'haṁ tvām idaṁ dṛḍham ājñāpayāmi|"},{"book":"2 tīmathiyaḥ","chapter":"4","verse":"2","text":"tvaṁ vākyaṁ ghoṣaya kāle'kāle cotsuko bhava pūrṇayā sahiṣṇutayā śikṣayā ca lokān prabodhaya bhartsaya vinayasva ca|"},{"book":"2 tīmathiyaḥ","chapter":"4","verse":"3","text":"yata etādṛśaḥ samaya āyāti yasmin lokā yathārtham upadeśam asahyamānāḥ karṇakaṇḍūyanaviśiṣṭā bhūtvā nijābhilāṣāt śikṣakān saṁgrahīṣyanti"},{"book":"2 tīmathiyaḥ","chapter":"4","verse":"4","text":"satyamatācca śrotrāṇi nivarttya vipathagāmino bhūtvopākhyāneṣu pravarttiṣyante;"},{"book":"2 tīmathiyaḥ","chapter":"4","verse":"5","text":"kintu tvaṁ sarvvaviṣaye prabuddho bhava duḥkhabhogaṁ svīkuru susaṁvādapracārakasya karmma sādhaya nijaparicaryyāṁ pūrṇatvena kuru ca|"},{"book":"2 tīmathiyaḥ","chapter":"4","verse":"6","text":"mama prāṇānām utsargo bhavati mama prasthānakālaścopātiṣṭhat|"},{"book":"2 tīmathiyaḥ","chapter":"4","verse":"7","text":"aham uttamayuddhaṁ kṛtavān gantavyamārgasyāntaṁ yāvad dhāvitavān viśvāsañca rakṣitavān|"},{"book":"2 tīmathiyaḥ","chapter":"4","verse":"8","text":"śeṣaṁ puṇyamukuṭaṁ madarthaṁ rakṣitaṁ vidyate tacca tasmin mahādine yathārthavicārakeṇa prabhunā mahyaṁ dāyiṣyate kevalaṁ mahyam iti nahi kintu yāvanto lokāstasyāgamanam ākāṅkṣante tebhyaḥ sarvvebhyo 'pi dāyiṣyate|"},{"book":"2 tīmathiyaḥ","chapter":"4","verse":"9","text":"tvaṁ tvarayā matsamīpam āgantuṁ yatasva,"},{"book":"2 tīmathiyaḥ","chapter":"4","verse":"10","text":"yato dīmā aihikasaṁsāram īhamāno māṁ parityajya thiṣalanīkīṁ gatavān tathā krīṣki rgālātiyāṁ gatavān tītaśca dālmātiyāṁ gatavān|"},{"book":"2 tīmathiyaḥ","chapter":"4","verse":"11","text":"kevalo lūko mayā sārddhaṁ vidyate| tvaṁ mārkaṁ saṅginaṁ kṛtvāgaccha yataḥ sa paricaryyayā mamopakārī bhaviṣyati,"},{"book":"2 tīmathiyaḥ","chapter":"4","verse":"12","text":"tukhikañcāham iphiṣanagaraṁ preṣitavān|"},{"book":"2 tīmathiyaḥ","chapter":"4","verse":"13","text":"yad ācchādanavastraṁ troyānagare kārpasya sannidhau mayā nikṣiptaṁ tvamāgamanasamaye tat pustakāni ca viśeṣataścarmmagranthān ānaya|"},{"book":"2 tīmathiyaḥ","chapter":"4","verse":"14","text":"kāṁsyakāraḥ sikandaro mama bahvaniṣṭaṁ kṛtavān prabhustasya karmmaṇāṁ samucitaphalaṁ dadātu|"},{"book":"2 tīmathiyaḥ","chapter":"4","verse":"15","text":"tvamapi tasmāt sāvadhānāstiṣṭha yataḥ so'smākaṁ vākyānām atīva vipakṣo jātaḥ|"},{"book":"2 tīmathiyaḥ","chapter":"4","verse":"16","text":"mama prathamapratyuttarasamaye ko'pi mama sahāyo nābhavat sarvve māṁ paryyatyajan tān prati tasya doṣasya gaṇanā na bhūyāt;"},{"book":"2 tīmathiyaḥ","chapter":"4","verse":"17","text":"kintu prabhu rmama sahāyo 'bhavat yathā ca mayā ghoṣaṇā sādhyeta bhinnajātīyāśca sarvve susaṁvādaṁ śṛṇuyustathā mahyaṁ śaktim adadāt tato 'haṁ siṁhasya mukhād uddhṛtaḥ|"},{"book":"2 tīmathiyaḥ","chapter":"4","verse":"18","text":"aparaṁ sarvvasmād duṣkarmmataḥ prabhu rmām uddhariṣyati nijasvargīyarājyaṁ netuṁ māṁ tārayiṣyati ca| tasya dhanyavādaḥ sadākālaṁ bhūyāt| āmen|"},{"book":"2 tīmathiyaḥ","chapter":"4","verse":"19","text":"tvaṁ priṣkām ākkilam anīṣipharasya parijanāṁśca namaskuru|"},{"book":"2 tīmathiyaḥ","chapter":"4","verse":"20","text":"irāstaḥ karinthanagare 'tiṣṭhat traphimaśca pīḍitatvāt milītanagare mayā vyahīyata|"},{"book":"2 tīmathiyaḥ","chapter":"4","verse":"21","text":"tvaṁ hemantakālāt pūrvvam āgantuṁ yatasva| ubūlaḥ pūdi rlīnaḥ klaudiyā sarvve bhrātaraśca tvāṁ namaskurvvate|"},{"book":"2 tīmathiyaḥ","chapter":"4","verse":"22","text":"prabhu ryīśuḥ khrīṣṭastavātmanā saha bhūyāt| yuṣmāsvanugraho bhūyāt| āmen|"}]}