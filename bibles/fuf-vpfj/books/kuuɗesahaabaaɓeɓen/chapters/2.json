{"data":[{"book":"KUUƊE SAHAABAAƁE ƁEN","chapter":"2","verse":"1","text":"Nde ɲalaande juldeere wi'eteende *Pentakosta hewtunoo, tawi ɓe fow hiɓe wondi nokkun gootun."},{"book":"KUUƊE SAHAABAAƁE ƁEN","chapter":"2","verse":"2","text":"Tun nde wootere, hawa wa hendu tiiɗundu iwri ka kammu ari, hebbini suudu ka ɓe woni ɗon."},{"book":"KUUƊE SAHAABAAƁE ƁEN","chapter":"2","verse":"3","text":"Onsay wa ɗenɗe yiite feeɲani ɓe, ɗe sendondiri, ɗe woni e hoore mo kala e maɓɓe."},{"book":"KUUƊE SAHAABAAƁE ƁEN","chapter":"2","verse":"4","text":"Ɓe fow ɓe heewi *Ruuhu Seniiɗo on, ɓe nangani wowlugol e *haalaaji goo, mo bee e ko Ruuhu on longini ɗun."},{"book":"KUUƊE SAHAABAAƁE ƁEN","chapter":"2","verse":"5","text":"Tawi wa nden ɲande *Yahuudiyankeeɓe rewooɓe Alla iwruɓe e leyɗe aduna on fow no Yerusalaam."},{"book":"KUUƊE SAHAABAAƁE ƁEN","chapter":"2","verse":"6","text":"E nder ko hawa kan waɗata kon, jamaa mooɓinooɗo ɗon on jiiɓii sabu ko mo kala e maɓɓe nanaynoo ɓen no wowla e haala mun kan tigi kon."},{"book":"KUUƊE SAHAABAAƁE ƁEN","chapter":"2","verse":"7","text":"Ɗun ŋalɗini ɓe haa feƴƴiti, e hoore hiɓe wi'a: «Hara ɓee yimɓe wonɓe wowlude ɗoo fow hinaa ɓe diiwal Jaliilu?"},{"book":"KUUƊE SAHAABAAƁE ƁEN","chapter":"2","verse":"8","text":"Ko honno nanirɗen ɓee no wowla e haala ka muynuɗen kan tigi?"},{"book":"KUUƊE SAHAABAAƁE ƁEN","chapter":"2","verse":"9","text":"Ɗun ko enen ɓee Fartiyankooɓe e Maadiyankooɓe e Elaamiyankooɓe e ɓee hoɗuɓe Mesopotamii e ka diiwal Yahuuda e ɓe Kapadoosi ɓen e ɓe Pontii ɓen e ɓe *Aazii ɓen,"},{"book":"KUUƊE SAHAABAAƁE ƁEN","chapter":"2","verse":"10","text":"e ɓe Firgii ɓen e ɓe Pamfilii ɓen e ɓe Misira ɓen e ɓee jeyaaɓe e ndii leydi Libii kawtirɓe e Sirenii e iwruɓe Roomu ɓen,"},{"book":"KUUƊE SAHAABAAƁE ƁEN","chapter":"2","verse":"11","text":"ɗun ko Yahuudiyankeeɓe ɓen e naatuɓe e diina Yahuudiyanke ɓen e jeyaaɓe Kereeti ɓen e Aarabeeɓe ɓen, enen ɗoo fow en nanii hiɓe wowla e haala mo kala e men fii kuuɗe Alla mawɗe ɗen!»"},{"book":"KUUƊE SAHAABAAƁE ƁEN","chapter":"2","verse":"12","text":"Tawi ɗun no ŋalɗini ɓe fota ɓe fow haa hiɓe jiɓii, ɓe nangi wi'indirgol: «Ko honɗun ɗu'un holli?»"},{"book":"KUUƊE SAHAABAAƁE ƁEN","chapter":"2","verse":"13","text":"Kono woɓɓe no awmotonoo ɓe, wi'a: «Ɓee ko yaruɓe haa mandili!»"},{"book":"KUUƊE SAHAABAAƁE ƁEN","chapter":"2","verse":"14","text":"Ontuma Petruusu immodi e *sahaabaaɓe ɓen sappoo e go'o, o ewnii jamaa on, o wi'i ɓe: «Ko onon yo Yahuudiyankeeɓe e kala hoɗuɗo Yerusalaam, heɗitee konguɗi an ɗin, andon ɗunɗoo."},{"book":"KUUƊE SAHAABAAƁE ƁEN","chapter":"2","verse":"15","text":"Ko fii hinaa ko sikkuɗon kon, ɓee wonaa mandiluɓe nii, ko walluhaa on nii."},{"book":"KUUƊE SAHAABAAƁE ƁEN","chapter":"2","verse":"16","text":"E hino ko annabi Yuu'iila wi'unoo kon, himo wi'i:"},{"book":"KUUƊE SAHAABAAƁE ƁEN","chapter":"2","verse":"17","text":"‹Alla daalii:"},{"book":"KUUƊE SAHAABAAƁE ƁEN","chapter":"2","verse":"18","text":"‹Kanko Alla o daalii kadi:"},{"book":"KUUƊE SAHAABAAƁE ƁEN","chapter":"2","verse":"19","text":"Mi waɗa kadi kaawakeeji ka kammu dow,"},{"book":"KUUƊE SAHAABAAƁE ƁEN","chapter":"2","verse":"20","text":"Naange ngen wayloo niɓe,"},{"book":"KUUƊE SAHAABAAƁE ƁEN","chapter":"2","verse":"21","text":"Onsay kala jantotooɗo innde Joomiraaɗo on dandoyte.›"},{"book":"KUUƊE SAHAABAAƁE ƁEN","chapter":"2","verse":"22","text":"Kanko Petruusu o wi'i kadi: «Ko onon yo *Isra'iilayankeeɓe, heɗitee ɗii konguɗi an! Oo gorko wi'eteeɗo Iisaa, oo jeyaaɗo Naasirata, on mo Allaahu on ɓanginiri yeeso mon kaawakeeji moƴƴi e kuuɗe e maandeeji, kon ko Alla warri e makko e hakkunde mon, wano andirɗon non tigi,"},{"book":"KUUƊE SAHAABAAƁE ƁEN","chapter":"2","verse":"23","text":"ɗun ko on waɗaaɗo e joge tippude e eɓɓoore Alla nden e gandal makko adiingal ngal kanko Alla, warirɗon mo wattugol mo e juuɗe heeferɓe ɓen, ɓen wariri mo fempugol wenga."},{"book":"KUUƊE SAHAABAAƁE ƁEN","chapter":"2","verse":"24","text":"Allaahu on immintinii mo, o sortii mo e nder ndin muuseendi mayde, ko fii hari gasataa ka nguli mayde kin jogoo mo ton."},{"book":"KUUƊE SAHAABAAƁE ƁEN","chapter":"2","verse":"25","text":"Ko fii hari Daawuuda wi'irii nii fii makko, woo:"},{"book":"KUUƊE SAHAABAAƁE ƁEN","chapter":"2","verse":"26","text":"Ko ɗun waɗi si ɓernde an nden no heewi weltaare,"},{"book":"KUUƊE SAHAABAAƁE ƁEN","chapter":"2","verse":"27","text":"Ko fii a accoytaa wonkii an kin ka wonunde mayɓe,"},{"book":"KUUƊE SAHAABAAƁE ƁEN","chapter":"2","verse":"28","text":"A andinii lan laawi ngurndan ɗin,"},{"book":"KUUƊE SAHAABAAƁE ƁEN","chapter":"2","verse":"29","text":"Kanko Petruusu o wi'i kadi: «Musiɓɓe, newnanee lan mi yewta on no laaɓiri fii Daawuuda oo baabiraawo meeɗen, on maynooɗo surraa, mo tawata yenaande mun no woodaa haa jooni hakkunde men."},{"book":"KUUƊE SAHAABAAƁE ƁEN","chapter":"2","verse":"30","text":"Nde tawnoo ko o annabaajo, himo andi kadi wonde Allaahu on woondanii mo woondoore wonde o joɗɗinay goɗɗo e jurriya makko on ka jullere laamu makko."},{"book":"KUUƊE SAHAABAAƁE ƁEN","chapter":"2","verse":"31","text":"O *hiitino fii immintinegol *Almasiihu on, on mo accoytaake ka wonunde mayɓe ɓen, ɗun ko on mo ɓandu mun laatoytaako ɲolayndu."},{"book":"KUUƊE SAHAABAAƁE ƁEN","chapter":"2","verse":"32","text":"Iisaa on non, Allaahu on immintinii mo, men fow ko men seedee ɗun."},{"book":"KUUƊE SAHAABAAƁE ƁEN","chapter":"2","verse":"33","text":"Alla ɓantirii mo ka sengo mun ɲaamo, o hendike e juuɗe Baabaajo on ko fodanoo kon, ɗun ko Ruuhu Seniiɗo on, kanko kadi o tippinii ɗun, wano wonɗon yiirude nii, e no wonɗon nanirde nii."},{"book":"KUUƊE SAHAABAAƁE ƁEN","chapter":"2","verse":"34","text":"Fii kala Daawuuda yahaali ka kammu, kono kanko tigi o wi'i:"},{"book":"KUUƊE SAHAABAAƁE ƁEN","chapter":"2","verse":"35","text":"haa mi waɗa ayɓe maa ɓen ka ley teppe maa.›"},{"book":"KUUƊE SAHAABAAƁE ƁEN","chapter":"2","verse":"36","text":"Kanko Petruusu o wi'i kadi: «Awa yo *bolondaaji Isra'iila ɗin fow andu e nder pellital wonde Allaahu on waɗii Iisaa, oo mo fempunoɗon, Almasiihu e Joomi.»"},{"book":"KUUƊE SAHAABAAƁE ƁEN","chapter":"2","verse":"37","text":"Ɓay ɓe nanii ɗun, ɗun naati e ɓerɗe maɓɓe ɗen. Onsay ɓe wi'i Petruusu e ɓeya sahaabaaɓe: «Musiɓɓe, ko honɗun men haani waɗuɗe?»"},{"book":"KUUƊE SAHAABAAƁE ƁEN","chapter":"2","verse":"38","text":"Petruusu wi'i ɓe: «Tuubee, mo kala e mon kadi *lootoo maande kisiyee e innde Iisaa Almasiihu on, fii yaafuyee junuubaaji mon ɗin. Onsay on heɓay dokkal Ruuhu Seniiɗo on."},{"book":"KUUƊE SAHAABAAƁE ƁEN","chapter":"2","verse":"39","text":"Ko fii fodaari ndin ko fii mon e fii ɓiɓɓe mon ɓen e fii kala woɗɗitiiɗo, ɗun ko kala ɓen ɓe Alla Joomiraaɗo men on noddoyta.»"},{"book":"KUUƊE SAHAABAAƁE ƁEN","chapter":"2","verse":"40","text":"Awa ko konguɗi ɗuuɗuɗi goo kadi o seeditorani ɓe, e himo waajotonoo ɓe kadi, wi'a: «Dandee hoore mon e nguu jamaanu ɓoyliingu.»"},{"book":"KUUƊE SAHAABAAƁE ƁEN","chapter":"2","verse":"41","text":"Ɓen jaɓuɓe kongol makko ngol, lootaa maande kisiyee. Nden ɲande ko wa guluuje tato yimɓe ɓeyditii e maɓɓe."},{"book":"KUUƊE SAHAABAAƁE ƁEN","chapter":"2","verse":"42","text":"Onsay ɓe duumii e janndeeji ɓen sahaabaaɓe, e mottondirgol fii jokkere enɗan e ɲaamidugol e toragol Alla."},{"book":"KUUƊE SAHAABAAƁE ƁEN","chapter":"2","verse":"43","text":"Ŋalaw heɓi mo kala e maɓɓe. Tawi sahaabaaɓe ɓen no waɗaynoo kaawakeeji moƴƴi e maandeeji heewuɗi."},{"book":"KUUƊE SAHAABAAƁE ƁEN","chapter":"2","verse":"44","text":"Onsay gomɗinnooɓe ɓen fow wontidi, ɓe hawti piiji ɗin fow."},{"book":"KUUƊE SAHAABAAƁE ƁEN","chapter":"2","verse":"45","text":"Ɓe yeeyi keyeeji maɓɓe ɗin e ko wonani ɓe kon, ɓe senditi ɗun hakkunde maɓɓe, mo kala e ko hatonjini kon."},{"book":"KUUƊE SAHAABAAƁE ƁEN","chapter":"2","verse":"46","text":"Tawi ɲande woo e nder wakkilaare maɓɓe e nanondiral hiɓe wontidi, hiɓe ka *juulirde mawnde, awa kadi ɓe ɲaamidayno ka nder cuuɗi, ɓe ɲaamida e nder welo-welo e ɓernde laaɓunde,"},{"book":"KUUƊE SAHAABAAƁE ƁEN","chapter":"2","verse":"47","text":"ɓe manta Alla, ɓe heɓayno kadi sulfu jamaa on fow. Joomiraaɗo on kadi no ɓeydiraynoo *moftal maɓɓe ngal ɲande woo ɓen wonaaɓe dandeede."}]}