{"data":[{"book":"मर","chapter":"9","verse":"1","text":"और उसने उनसे कहा' “मै तुम से सच कहता हूँ, जो यहाँ खड़े हैं उन में से कुछ ऐसे हैं जब तक ख़ुदा की बादशाही को क़ुदरत के साथ आया हुआ देख न लें मौत का मज़ा हरगिज़ न चखेंगे।”"},{"book":"मर","chapter":"9","verse":"2","text":"छ: दिन के बाद ईसा ने पतरस और या'क़ूब यूहन्ना को अपने साथ लिया और उनको अलग एक ऊँचे पहाड़ पर तन्हाई में ले गया और उनके सामने उसकी सूरत बदल गई।"},{"book":"मर","chapter":"9","verse":"3","text":"उसकी पोशाक ऐसी नूरानी और निहायत सफ़ेद हो गई, कि दुनिया में कोई धोबी वैसी सफ़ेद नहीं कर सकता।"},{"book":"मर","chapter":"9","verse":"4","text":"और एलियाह मूसा के साथ उनको दिखाई दिया, और वो ईसा से बातें करते थे।"},{"book":"मर","chapter":"9","verse":"5","text":"पतरस ने ईसा से कहा “रब्बी हमारा यहाँ रहना अच्छा है पस हम तीन तम्बू बनाएँ एक तेरे लिए एक मूसा के लिए, और एक एलियाह के लिए।”"},{"book":"मर","chapter":"9","verse":"6","text":"क्यूँकि वो जानता न था कि क्या कहे इसलिए कि वो बहुत डर गए थे।"},{"book":"मर","chapter":"9","verse":"7","text":"फिर एक बादल ने उन पर साया कर लिया और उस बादल में से आवाज़ आई “ये मेरा प्यारा बेटा है; इसकी सुनो।”"},{"book":"मर","chapter":"9","verse":"8","text":"और उन्हों ने यकायक जो चारों तरफ़ नज़र की तो ईसा के सिवा और किसी को अपने साथ न देखा।"},{"book":"मर","chapter":"9","verse":"9","text":"जब वो पहाड़ से उतर रहे थे तो उसने उनको हुक्म दिया कि “जब तक इबने आदम मुर्दों में से जी न उठे जो कुछ तुम ने देखा है किसी से न कहना।”"},{"book":"मर","chapter":"9","verse":"10","text":"उन्होंने इस कलाम को याद रखा और वो आपस में बहस करते थे, कि मुर्दों में से जी उठने के क्या मतलब हैं।"},{"book":"मर","chapter":"9","verse":"11","text":"फिर उन्हों ने उस से ये पूछा, “आलिम क्यूँ कहते हैं कि एलियाह का पहले आना ज़रूर है?”"},{"book":"मर","chapter":"9","verse":"12","text":"उसने उनसे कहा, “एलियाह अलबत्ता पहले आकर सब कुछ बहाल करेगा मगर क्या वजह है कि इबने आदम के हक़ में लिखा है कि वो बहुत से दु:ख उठाएगा और ज़लील किया जाएगा?"},{"book":"मर","chapter":"9","verse":"13","text":"लेकिन मै तुम से कहता हूँ, कि एलियाह तो आ चुका और जैसा उसके हक़ में लिखा है उन्होंने जो कुछ चाहा उसके साथ किया।”"},{"book":"मर","chapter":"9","verse":"14","text":"जब वो शागिर्दों के पास आए तो देखा कि उनके चारों तरफ़ बड़ी भीड़ है, और आलिम लोग उनसे बहस कर रहे हैं।"},{"book":"मर","chapter":"9","verse":"15","text":"और फ़ौरन सारी भीड़ उसे देख कर निहायत हैरान हुई और उसकी तरफ़ दौड़ कर उसे सलाम करने लगे।"},{"book":"मर","chapter":"9","verse":"16","text":"उसने उनसे पूछा, “तुम उन से क्या बहस करते हो?”"},{"book":"मर","chapter":"9","verse":"17","text":"और भीड़ में से एक ने उसे जवाब दिया, ऐ उस्ताद! मै अपने बेटे को जिसमें गूँगी रूह है तेरे पास लाया था।"},{"book":"मर","chapter":"9","verse":"18","text":"वो जहाँ उसे पकड़ती है, पटक देती है; और वो क़फ़ भर लाता और दाँत पीसता और सूखता जाता है। मैने तेरे शागिर्दों से कहा था, “वो उसे निकाल दें मगर वो न निकाल सके।”"},{"book":"मर","chapter":"9","verse":"19","text":"उसने जवाब में उनसे कहा, “ऐ बेऐ'तिक़ाद क़ौम! मैं कब तक तुम्हारे साथ रहूँगा? कब तक तुम्हारी बर्दाश्त करूँगा उसे मेरे पास लाओ।”"},{"book":"मर","chapter":"9","verse":"20","text":"पस वो उसे उसके पास लाए, और जब उसने उसे देखा तो फ़ौरन रूह ने उसे मरोड़ा और वो ज़मीन पर गिरा और क़फ़ भर लाकर लोटने लगा।"},{"book":"मर","chapter":"9","verse":"21","text":"उसने उसके बाप से पूछा “ये इस को कितनी मुद्दत से है?” उसने कहा “बचपन ही से।"},{"book":"मर","chapter":"9","verse":"22","text":"और उसने उसे अक्सर आग और पानी में डाला ताकि उसे हलाक करे लेकिन अगर तू कुछ कर सकता है तो हम पर तरस खाकर हमारी मदद कर।”"},{"book":"मर","chapter":"9","verse":"23","text":"ईसा ने उस से कहा “क्या जो तू कर सकता है जो ऐ'तिक़ाद रखता है? उस के लिए सब कुछ हो सकता है।”"},{"book":"मर","chapter":"9","verse":"24","text":"उस लड़के के बाप ने फ़ौरन चिल्लाकर कहा. “मैं ऐ'तिक़ाद रखता हूँ, मेरी बे ऐ'तिक़ादी का इलाज कर।”"},{"book":"मर","chapter":"9","verse":"25","text":"जब ईसा ने देखा कि लोग दौड़ दौड़ कर जमा हो रहे हैं, तो उस बद रूह को झिड़क कर कहा, “मै तुझ से कहता हूँ, इस में से बाहर आ और इस में फिर दाख़िल न होना।”"},{"book":"मर","chapter":"9","verse":"26","text":"वो चिल्लाकर और उसे बहुत मरोड़ कर निकल आई और वो मुर्दा सा हो गया “ऐसा कि अक्सरों ने कहा कि वो मर गया।”"},{"book":"मर","chapter":"9","verse":"27","text":"मगर ईसा ने उसका हाथ पकड़कर उसे उठाया और वो उठ खड़ा हुआ।"},{"book":"मर","chapter":"9","verse":"28","text":"जब वो घर में आया तो उसके शागिर्दों ने तन्हाई में उस से पूछा “हम उसे क्यूँ न निकाल सके?”"},{"book":"मर","chapter":"9","verse":"29","text":"उसने उनसे कहा, “ये सिर्फ़ दुआ के सिवा और किसी तरह नहीं निकल सकती।”"},{"book":"मर","chapter":"9","verse":"30","text":"फिर वहाँ से रवाना हुए और गलील से हो कर गुज़रे और वो न चाहता था कि कोई जाने।"},{"book":"मर","chapter":"9","verse":"31","text":"इसलिए कि वो अपने शागिर्दों को ता'लीम देता और उनसे कहता था, “इब्न — ए आदम आदमियों के हवाले किया जाएगा और वो उसे क़त्ल करेंगे और वो क़त्ल होने के तीन दिन बाद जी उठेगा।”"},{"book":"मर","chapter":"9","verse":"32","text":"लेकिन वो इस बात को समझते न थे, और उस से पूछते हुए डरते थे।"},{"book":"मर","chapter":"9","verse":"33","text":"फिर वो कफ़रनहूम में आए और जब वो घर में था तो उसने उनसे पूछा, “तुम रास्ते में क्या बहस करते थे?”"},{"book":"मर","chapter":"9","verse":"34","text":"वो चुप रहे क्यूँकि उन्होंने रास्ते में एक दूसरे से ये बहस की थी कि बड़ा कौन है?"},{"book":"मर","chapter":"9","verse":"35","text":"फिर उसने बैठ कर उन बारह को बुलाया और उनसे कहा “अगर कोई अव्वल होना चाहे तो वो सब से पिछला और सब का ख़ादिम बने।”"},{"book":"मर","chapter":"9","verse":"36","text":"और एक बच्चे को लेकर उन के बीच में खड़ा किया फिर उसे गोद में लेकर उनसे कहा।"},{"book":"मर","chapter":"9","verse":"37","text":"“जो कोई मेरे नाम पर ऐसे बच्चों में से एक को क़बूल करता है वो मुझे क़बूल करता है और जो कोई मुझे क़बूल करता है वो मुझे नहीं बल्कि उसे जिस ने मुझे भेजा है क़बूल करता है।”"},{"book":"मर","chapter":"9","verse":"38","text":"यूहन्ना ने उस से कहा “ऐ उस्ताद हम ने एक शख़्स को तेरे नाम से बदरूहों को निकालते देखा और हम उसे मनह करने लगे क्यूँकि वो हमारी पैरवी नहीं करता था।”"},{"book":"मर","chapter":"9","verse":"39","text":"लेकिन ईसा ने कहा “उसे मनह न करना क्यूँकि ऐसा कोई नहीं जो मेरे नाम से मोजिज़े दिखाए और मुझे जल्द बुरा कह सके।"},{"book":"मर","chapter":"9","verse":"40","text":"क्यूँकि जो हमारे ख़िलाफ़ नहीं वो हमारी तरफ़ है।"},{"book":"मर","chapter":"9","verse":"41","text":"जो कोई एक प्याला पानी तुम को इसलिए पिलाए कि तुम मसीह के हो मैं तुम से सच कहता हूँ कि वो अपना अज्र हरगिज़ न खोएगा।”"},{"book":"मर","chapter":"9","verse":"42","text":"“और जो कोई इन छोटों में से जो मुझ पर ईमान लाए हैं किसी को ठोकर खिलाए, उसके लिए ये बेहतर है कि एक बड़ी चक्की का पाट उसके गले में लटकाया जाए और वो समुन्दर में फेंक दिया जाए।"},{"book":"मर","chapter":"9","verse":"43","text":"अगर तेरा हाथ तुझे ठोकर खिलाए तो उसे काट डाल टुंडा हो कर ज़िन्दगी में दाख़िल होना तेरे लिए इससे बेहतर है कि दो हाथ होते जहन्नुम के बीच उस आग में जाए जो कभी बुझने की नहीं।"},{"book":"मर","chapter":"9","verse":"44","text":"जहाँ उनका कीड़ा नहीं मरता और आग नहीं बुझती।"},{"book":"मर","chapter":"9","verse":"45","text":"और अगर तेरा पाँव तुझे ठोकर खिलाए तो उसे काट डाल लंगड़ा हो कर ज़िन्दगी में दाख़िल होना तेरे लिए इससे बेहतर है कि दो पाँव होते जहन्नुम में डाला जाए।"},{"book":"मर","chapter":"9","verse":"46","text":"जहाँ उनका कीड़ा नहीं मरता और आग नहीं बुझती।"},{"book":"मर","chapter":"9","verse":"47","text":"और अगर तेरी आँख तुझे ठोकर खिलाए तो उसे निकाल डाल काना हो कर ज़िन्दगी में दाख़िल होना तेरे लिए इससे बेहतर है कि दो आँखें होते जहन्नुम में डाला जाए।"},{"book":"मर","chapter":"9","verse":"48","text":"जहाँ उनका कीड़ा नहीं मरता और आग नहीं बुझती।"},{"book":"मर","chapter":"9","verse":"49","text":"क्यूँकि हर शख़्स आग से नमकीन किया जाएगा [और हर एक क़ुर्बानी नमक से नमकीन की जाएगी]।"},{"book":"मर","chapter":"9","verse":"50","text":"नमक अच्छा है लेकिन अगर नमक की नमकीनी जाती रहे तो उसको किस चीज़ से मज़ेदार करोगे? अपने में नमक रख्खो और एक दूसरे के साथ मेल मिलाप से रहो।”"}]}