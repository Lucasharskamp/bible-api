{"data":[{"book":"1 Ndị Kọrint","chapter":"16","verse":"1","text":"Nʼihe niile banyere ụtụ ihe onyinye nke ndị nsọ, gbalịanụ mee dịka m nyere ndị chọọchị dị nʼakụkụ Galeshịa nʼiwu."},{"book":"1 Ndị Kọrint","chapter":"16","verse":"2","text":"Ụbọchị ụka niile, ka onye ọbụla site nʼihe ọ kpatara nʼizu ụka ahụ wepụta ụfọdụ ihe nke ọ ga-eji nye onyinye a. Unu e cherekwala ịnakọta ihe onyinye ndị a ruo mgbe m ga-abịa. Ka a hapụ iche tutu ruo mgbe m bịara."},{"book":"1 Ndị Kọrint","chapter":"16","verse":"3","text":"Mgbe m bịara, aga m edenye ndị ahụ kwesiri ntụkwasị obi, bụ ndị unu họpụtara akwụkwọ nkọwa, ziga ha ibugara ndị nọ na Jerusalem onyinye obiọma unu."},{"book":"1 Ndị Kọrint","chapter":"16","verse":"4","text":"Ọ bụrụkwa na ọ dị mkpa na m ga-eso ha gaa, mụ na ha ga-esoro."},{"book":"1 Ndị Kọrint","chapter":"16","verse":"5","text":"Aga m abịa ileta unu mgbe m gasịrị Masidonia. Nʼihi na ana m ezube isi nʼụzọ Masidonia abịa."},{"book":"1 Ndị Kọrint","chapter":"16","verse":"6","text":"Mgbe m bịara, ọ na-adị m ka mụ na unu ga-anọ ogologo oge. Ma eleghị anya, anyị ga-anọ tutu oge oyi agwụ. Mgbe ahụ site, nʼinyeaka unu, aga m ahapụ unu gaa ebe ọzọ."},{"book":"1 Ndị Kọrint","chapter":"16","verse":"7","text":"Nʼihi na-achọghị m ileta unu ugbu a m nọ nʼije ngafere. Kama ana m ezube ịbịa nọnyere unu nwa oge, ma ọ bụrụ na Onyenwe anyị e kwenye."},{"book":"1 Ndị Kọrint","chapter":"16","verse":"8","text":"Ma aga m anọ nʼEfesọs tutu ruo oge Pentikọọsụ,"},{"book":"1 Ndị Kọrint","chapter":"16","verse":"9","text":"nʼihi na-emegheela ọnụ ụzọ dị ukwuu nke na-arụpụta ezi ọrụ nye m, ma ha dị ọtụtụ bụ ndị na-eguzogide m."},{"book":"1 Ndị Kọrint","chapter":"16","verse":"10","text":"Ọ bụrụ na Timoti abịa, lezienụ anya mee ka ọ ghara inwe ihe ọ ga-atụ egwu mgbe ọ nọ nʼetiti unu, nʼihi na ọ bụ onye na-arụ ọrụ Onyenwe anyị dịka m si arụ ya."},{"book":"1 Ndị Kọrint","chapter":"16","verse":"11","text":"Ka onye ọbụla ghara ileda ya anya. Kama, dupunụ ya nʼije ya nʼudo ka o nwe ike lọghachikwute m. Mụ na ụmụnna ndị ọzọ na-ele anya nlọta ya."},{"book":"1 Ndị Kọrint","chapter":"16","verse":"12","text":"Arịrịọ m nwanne anyị Apọlọs ka o soro ụmụnna ndị ọzọ bịa leta unu, ma ọ bụghị uche ya ma ọlị ịbịakwute unu ugbu a. Ọ ga-abịa mgbe ọbụla ohere pụtara."},{"book":"1 Ndị Kọrint","chapter":"16","verse":"13","text":"Na-echenụ nche mgbe niile, guzosienụ ike nʼime okwukwe unu. Dịrịnụ ka ndị tozuru dimkpa, ndị dị ike."},{"book":"1 Ndị Kọrint","chapter":"16","verse":"14","text":"Werenụ ịhụnanya na-arụ ọrụ ọbụla unu na-arụ."},{"book":"1 Ndị Kọrint","chapter":"16","verse":"15","text":"Ugbu a, arịọ m unu ụmụnna m, unu maara na ezinaụlọ Stefanas bụ ndị mbụ kwere ekwe nʼala Akaịa.16:15 Akaịa bụkwa Griis. Ha nyekwara onwe ha maka ijere ndị nsọ ozi."},{"book":"1 Ndị Kọrint","chapter":"16","verse":"16","text":"Ana m arịọ unu ka unu na-asọpụrụ ndị dị otu a, nakwa onye ọbụla bụ onye otu anyị na onye ọrụ anyị."},{"book":"1 Ndị Kọrint","chapter":"16","verse":"17","text":"Obi tọrọ m ụtọ nʼọbịbịa nke Stefanas na Fọtunetus na Akaikọs. Ha emelara m ihe unu gaara emere m, ma a sị na unu nọ nʼebe a."},{"book":"1 Ndị Kọrint","chapter":"16","verse":"18","text":"Ha kwalitere mmụọ m dịka ha kwalitere nke unu. Nyenụ ndị dị otu a nsọpụrụ."},{"book":"1 Ndị Kọrint","chapter":"16","verse":"19","text":"Ụlọ chọọchị niile dị nʼokpuru Eshịa na-ezitere unu ozi ekele."},{"book":"1 Ndị Kọrint","chapter":"16","verse":"20","text":"Ụmụnna niile nọ nʼebe a na-ekele unu."},{"book":"1 Ndị Kọrint","chapter":"16","verse":"21","text":"Ọ bụ mụ onwe m bụ Pọl ji aka m na-ede ekele nke a."},{"book":"1 Ndị Kọrint","chapter":"16","verse":"22","text":"Ọ bụrụ na onye ọbụla ahụghị Onyenwe anyị nʼanya, ka ọ bụrụ onye a bụrụ ọnụ. Onyenwe anyị bịa!"},{"book":"1 Ndị Kọrint","chapter":"16","verse":"23","text":"Ka amara Onyenwe anyị Jisọs dịnyere unu."},{"book":"1 Ndị Kọrint","chapter":"16","verse":"24","text":"Ka ịhụnanya m dịnyere unu niile site nʼOnyenwe anyị Jisọs Kraịst. Amen."}]}