{"data":[{"book":"2 Bassekabaka","chapter":"6","verse":"1","text":"Awo ekibiina kya bannabbi ne bagamba Erisa nti, “Laba, ekifo we tukuŋŋaanira wafunda nnyo."},{"book":"2 Bassekabaka","chapter":"6","verse":"2","text":"Leka tulage ku lubalama lwa Yoludaani, buli omu ku ffe atemeyo omuti gumu, twezimbire ekifo ekigazi mwe tuyinza okubeera.” N’abagamba nti, “Mugende.”"},{"book":"2 Bassekabaka","chapter":"6","verse":"3","text":"Awo omu ku bo n’amubuuza nti, “Toogende n’abaddu bo?”"},{"book":"2 Bassekabaka","chapter":"6","verse":"4","text":"N’agenda nabo."},{"book":"2 Bassekabaka","chapter":"6","verse":"5","text":"Naye omu ku bo bwe yali ng’atema omuti, omutwe gw’embazzi ye ne gusowokamu ne gugwa mu mazzi, n’ayogerera waggulu nti, “Ayi mukama wange, nagyeyazise bweyazisi!”"},{"book":"2 Bassekabaka","chapter":"6","verse":"6","text":"Awo omusajja wa Katonda n’amubuuza nti, “Yagudde wa?” Bwe yamulaga ekifo, Erisa n’atema akati, n’akakanyuga mu kifo ekyo, ekyuma ne kiva wansi ne kiseeyeeya kungulu ku mazzi."},{"book":"2 Bassekabaka","chapter":"6","verse":"7","text":"Erisa n’amugamba nti, “Giggyeemu.” Omusajja n’agiggyamu."},{"book":"2 Bassekabaka","chapter":"6","verse":"8","text":"Awo olwatuuka kabaka wa Busuuli yali atabadde Isirayiri, ne yeebuza ku baserikale be ng’agamba nti, “Kifo ki mwe ndikuba olusiisira lwange?”"},{"book":"2 Bassekabaka","chapter":"6","verse":"9","text":"Naye mu kiseera kye kimu omusajja wa Katonda n’aweereza kabaka wa Isirayiri obubaka nti, “Weegendereze obutayita mu kifo gundi, kubanga Abasuuli bajja kubeerayo.”"},{"book":"2 Bassekabaka","chapter":"6","verse":"10","text":"Awo kabaka wa Isirayiri n’atuma bakebere mu kifo ekyo omusajja wa Katonda kye yayogerako. Era bulijjo Erisa yamulabulanga, kabaka n’awona si mulundi gumu so si ebiri."},{"book":"2 Bassekabaka","chapter":"6","verse":"11","text":"Ekyo kyanyiiza nnyo kabaka wa Busuuli, era n’ayita abaserikale be, n’ababuuza nti, “Muntegeeze, ani mu ffe ali ku ludda lwa kabaka wa Isirayiri?”"},{"book":"2 Bassekabaka","chapter":"6","verse":"12","text":"Omu ku bo n’amuddamu nti, “Tewali n’omu ku ffe mukama wange kabaka, naye Erisa nnabbi ali mu Isirayiri, y’ategeeza kabaka wa Isirayiri, ebigambo by’oyogerera mu kisenge kyo.”"},{"book":"2 Bassekabaka","chapter":"6","verse":"13","text":"Kabaka n’alagira nti, “Mugende mulabe w’ali, ndyoke ntume abasajja bamukwate.” Ne bakomyawo obubaka nti, “Ali mu Dosani.”"},{"book":"2 Bassekabaka","chapter":"6","verse":"14","text":"Amangwago n’asindika embalaasi, n’amagaali, n’eggye ery’amaanyi, ne bajja mu kiro ne bazingiza ekibuga."},{"book":"2 Bassekabaka","chapter":"6","verse":"15","text":"Omuweereza ow’omusajja wa Katonda bwe yazuukuka ku makya n’afuluma ebweru, laba, eggye eririna embalaasi, n’amagaali nga lyetoolodde ekibuga. Omuweereza n’ayogerera waggulu nti, “Ayi mukama wange tunaakola tutya?”"},{"book":"2 Bassekabaka","chapter":"6","verse":"16","text":"Nnabbi n’addamu nti, “Totya kubanga abali naffe bangi okusinga abali nabo.”"},{"book":"2 Bassekabaka","chapter":"6","verse":"17","text":"Awo Erisa n’asaba ng’agamba nti, “Ayi Mukama, zibula amaaso ge asobole okulaba.” Amangwago Mukama n’azibula amaaso ag’omuweereza, laba ng’ensozi zijjudde embalaasi n’amagaali ag’omuliro nga geetoolodde Erisa."},{"book":"2 Bassekabaka","chapter":"6","verse":"18","text":"Abalabe bwe baaserengeta okulumba Erisa, n’asaba Mukama, n’ayogera nti, “Nkwegayiridde, ozibe amaaso g’abantu bano.” N’aziba amaaso gaabwe nga Erisa bwe yamusaba."},{"book":"2 Bassekabaka","chapter":"6","verse":"19","text":"Erisa n’abagamba nti, “Lino si lye kkubo, era kino si kye kibuga. Mungoberere, mbatwale eri omusajja gwe munoonya.” N’abakulemberamu n’abatwala e Samaliya."},{"book":"2 Bassekabaka","chapter":"6","verse":"20","text":"Olwayingira mu kibuga, n’asaba Mukama nti, “Zibula amaaso g’abasajja bano, balabe.” Mukama n’azibula amaaso gaabwe, ne batunula, laba nga bali mu Samaliya wakati."},{"book":"2 Bassekabaka","chapter":"6","verse":"21","text":"Awo kabaka wa Isirayiri bwe yabalaba, n’abuuza Erisa nti, “Kitange, mbatte? Mbatte?”"},{"book":"2 Bassekabaka","chapter":"6","verse":"22","text":"N’amuddamu nti, “Tobatta. Oyinza okutta abo b’owambye n’ekitala kyo, n’omutego gw’akasaale? Bategekere emmere n’amazzi, balye n’okunywa banywe, n’oluvannyuma obasindike baddeyo eri mukama waabwe.”"},{"book":"2 Bassekabaka","chapter":"6","verse":"23","text":"N’abateekerateekera embaga nnene, era bwe baamala okulya n’okunywa, n’abasindika ne baddayo eri mukama waabwe. Abasuuli okwo kwe baakoma okulumba ensi ya Isirayiri."},{"book":"2 Bassekabaka","chapter":"6","verse":"24","text":"Bwe waayitawoko ebbanga, Benikadadi kabaka w’e Busuuli, n’akuŋŋaanya eggye lye lyonna, n’alumba n’azingiza Samaliya."},{"book":"2 Bassekabaka","chapter":"6","verse":"25","text":"Ne waba enjala nnyingi nnyo mu kibuga olw’okuzingiza okwo, omutwe gw’endogoyi6:25 Endogoyi yali etwalibwa okuba nga nsolo etali nnongoofu era nga teriibwa ne gutundibwanga kilo emu eya ffeeza, n’ekimu ekyokuna eky’ekibya eky’obusa bw’enjiibwa ne kitundibwanga gulaamu ataano mu ttaano eza ffeeza."},{"book":"2 Bassekabaka","chapter":"6","verse":"26","text":"Awo kabaka wa Isirayiri yali ayita okumpi ne bbugwe, omukazi omu n’ayogerera mu ddoboozi ery’omwanguka ng’agamba nti, “Nnyamba mukama wange kabaka!”"},{"book":"2 Bassekabaka","chapter":"6","verse":"27","text":"Kabaka n’amuddamu nti, “Mukama bw’ataakuyambe, nze nnaakuyamba ntya? Obuyambi nnaabuggya mu gguuliro oba mu ssogolero?”"},{"book":"2 Bassekabaka","chapter":"6","verse":"28","text":"Era kwe ku mubuuza nti, “Mutawaana ki?”"},{"book":"2 Bassekabaka","chapter":"6","verse":"29","text":"Ne nzikiriza, ne tufumba owange ne tumulya. Enkeera ne mugamba nti, ‘Waayo omwana wo owoobulenzi tumulye,’ naye amukwese.”"},{"book":"2 Bassekabaka","chapter":"6","verse":"30","text":"Kabaka bwe yawulira ebigambo by’omukazi oyo, n’ayuza ebyambalo bye. Bwe yali ng’atambula ku bbugwe, abantu ne bamulengera, laba ng’ayambadde ebibukutu wansi w’ebyambalo bye."},{"book":"2 Bassekabaka","chapter":"6","verse":"31","text":"N’ayogera nti, “Katonda ankole bw’atyo n’okusingawo, omutwe gwa Erisa mutabani wa Safati bwe gunaabeera ku bibegabega bye leero!”"},{"book":"2 Bassekabaka","chapter":"6","verse":"32","text":"Mu kiseera kye kimu ekyo, Erisa yali atudde mu nnyumba ye nga n’abakadde batudde wamu naye, kabaka n’atuma omubaka okumukulemberamu, naye omubaka oyo bwe yali tannatuuka, Erisa n’agamba abakadde nti, “Mulaba omutemu oyo bw’atumye omuntu okuntemako omutwe? Laba, omubaka ajja, muggaleewo oluggi mulunyweze so temumukkiriza kuyingira. Ebigere bya mukama we tebiri mabega we, tamuvaako mabega?”"},{"book":"2 Bassekabaka","chapter":"6","verse":"33","text":"Awo Erisa bwe yali ng’akyayogera nabo, omubaka n’atuuka, n’ayogera nti, “Akabi kano kavudde eri Mukama. Lwaki nnindirira Mukama nate?”"}]}