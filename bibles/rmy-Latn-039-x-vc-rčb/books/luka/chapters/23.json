{"data":[{"book":"Luka","chapter":"23","verse":"1","text":"Askal sa e manuša save sas ando židovsko baro veće uštiline thaj inđardine e Isuses ko Pilato savo sas rimsko upravitelj"},{"book":"Luka","chapter":"23","verse":"2","text":"thaj optužisardine les: “Astardam les sar zavodil e theme thaj phenel lenđe te na poćinen o porez e carošće, a pale peste phenel kaj si vo o Hristo, amaro caro.”"},{"book":"Luka","chapter":"23","verse":"3","text":"O Pilato phučla les: “Dali san tu o caro e Židovengo?”"},{"book":"Luka","chapter":"23","verse":"4","text":"Askal o Pilato phendas e šorvale rašajenđe thaj e themešće: “Nisošći doš či arakhav pe akava manuš!”"},{"book":"Luka","chapter":"23","verse":"5","text":"Ali von počnisardine još majbut te navalin: “Bunil e theme pire naukava ande sasti phuv e židovenđi. Počnisarda ande regija e galilejaći thaj avilo sa dži akaring ando Jerusalim!”"},{"book":"Luka","chapter":"23","verse":"6","text":"Kana godova ašundas o Pilato, phučla len, dali si godova manuš galilejco."},{"book":"Luka","chapter":"23","verse":"7","text":"Kana potvrdisardine godova, o Pilato bičhaldas e Isuse ko Irod, savo vladilas ande galilejaći regija. A o Irod baš askal arakhadilo ando Jerusalim."},{"book":"Luka","chapter":"23","verse":"8","text":"A kana o Irod dikhla e Isuse, zurale raduisajlo kaj dumut već lija te dićhel les zbog okova kaj ašundas pale leste thaj nadisajlo kaj lestar dićhela varesosko čudo."},{"book":"Luka","chapter":"23","verse":"9","text":"Thaj but phučlas e Isuse, ali vo khanči či phendas lešće."},{"book":"Luka","chapter":"23","verse":"10","text":"A e šorvale rašaja thaj e sikavne e Mojsiješće zakonestar ačhenas thaj žestoko prnas les."},{"book":"Luka","chapter":"23","verse":"11","text":"O Irod zajedno pire vojnikonenca marda muj lestar. Dijas pe leste e carske haljine thaj bičhalda le palpale ko Pilato."},{"book":"Luka","chapter":"23","verse":"12","text":"Godova đes o Irod thaj o Pilato pomirisajle kaj sas majsigo dušmaja."},{"book":"Luka","chapter":"23","verse":"13","text":"O Pilato akhardas e šorvale rašajen, e vođen thaj e themes"},{"book":"Luka","chapter":"23","verse":"14","text":"thaj phendas lenđe: “Andine manđe akale manušes e optužbava kaj vo vazdel e themes pe buna. Me ake phučav les angle tumende thaj či arakhlem ni jek doš pe leste pale savi prn les."},{"book":"Luka","chapter":"23","verse":"15","text":"A či arakhla e doš pe leste, ni o Irod thaj zato bičhalda les palpale amende. Ake, vo či ćerda khanči sova zaslužisardas smrto."},{"book":"Luka","chapter":"23","verse":"16","text":"Zato dava naredba te bičuin les thaj askal mukava les.”"},{"book":"Luka","chapter":"23","verse":"17","text":"23,17 Ande varesave purane grčke rukopisurja ačhel ramome: “A svako brš kana sas o prazniko Pasha, mućenas lenđe po jećhe phangles.” Dik Mt 27,15; Mk 15,6."},{"book":"Luka","chapter":"23","verse":"18","text":"A sa o them ande jek glaso čhutas muj alavenca: “Mudar les a muk amenđe e Varava!”"},{"book":"Luka","chapter":"23","verse":"19","text":"(O Varava sas ande tamnica kaj mudardas, thaj kaj vazdas e buna ando Jerusalim.)"},{"book":"Luka","chapter":"23","verse":"20","text":"O Pilato probisarda te odgovoril len kaj kamelas te mućel e Isuses."},{"book":"Luka","chapter":"23","verse":"21","text":"Ali o them čholas muj: “Razapnisar les! Razapnisar les!”"},{"book":"Luka","chapter":"23","verse":"22","text":"Phučla len o Pilato trin drom: “Ali savo zločino vo ćerdas? Me khanči či arakhav pe leste sova zaslužisardas smrto. Zato dava te bičuin les thaj mukava les.”"},{"book":"Luka","chapter":"23","verse":"23","text":"A o them čholas muj thaj navalinas te razapnin e Isuse. Thaj čhonas muj sa majzurale thaj majzurale."},{"book":"Luka","chapter":"23","verse":"24","text":"O Pilato presudisarda te udovoljil lenđe."},{"book":"Luka","chapter":"23","verse":"25","text":"Thaj muklas o kole savo sas čhudino ando phanglipe zbog e pobuna thaj zbog o mudaripe, a e Isuse dijas ande vojnikonenđe vas te ćeren lesa okova so o them kamlas."},{"book":"Luka","chapter":"23","verse":"26","text":"Dok inđarenas e Isuse, astardine varesave Simone andar o gav e Kirinija, savo boldelaspe andar o polje thaj čhutine pe leste o trušul te inđarel palo o Isus."},{"book":"Luka","chapter":"23","verse":"27","text":"Palo Isus džalas o but them thaj e manušnja save rovenas thaj kukinas pale leste."},{"book":"Luka","chapter":"23","verse":"28","text":"O Isus boldape lende thaj phendas lenđe: “Manušnjalen andar o Jerusalim, na roven pe mande, nego roven pe tumende thaj pe tumare čhavra."},{"book":"Luka","chapter":"23","verse":"29","text":"Kaj ake aven e đesa23,29 Gajda avili e vrjama 70 brš posle o Hristo. E Rimsko vojska opkolisarda thaj uništisarda o Jerusalim thaj mudarda e but e židoven.  kana phenelape: ‘Blago e nerotkinjenđe, blago e điješće savo či bijanda thaj blago e čučenđe save či pravardine.’23,29 Ande godoja budućo vrjama e čhavra ando Jerusalimo trpina pe strašne načinurja. Askal o them gndila kaj si majlačhe pale manuša saven naj čhavra. Thaj len či avela tuga kana dićhena sar lenđe čhavra patin ili meren."},{"book":"Luka","chapter":"23","verse":"30","text":"Askal e manuša kamena te e goren peren pe lende thaj e bregonen te učharen len."},{"book":"Luka","chapter":"23","verse":"31","text":"Kaj ako gajda ćerelpe e zelene kaštenca, so tek avela e šuće kaštenca?”23,31 O šuko kaš phabol maj brzo katar o zeleno kaš. Izgaranje si podrazumno metafora pale patnja ili kazna. O Isus sas sago o zeleno kaš kaj či zaslužisarda te phabol (trpil). E manuša save odbacisardine les sas sago o šuko kaš. Zaslužisardine te phabon (patin) zbog pire bezeha."},{"book":"Luka","chapter":"23","verse":"32","text":"E Isuseja po mudaripe inđarenas vi aver duj zločinconen."},{"book":"Luka","chapter":"23","verse":"33","text":"Kana aviline po than savo akhardolas Lubanja, okote razapnisardine e Isuse, a paše leste vi godole zločinconen, jećhe pe lešći desno rig, a avre pe lešći levo rig."},{"book":"Luka","chapter":"23","verse":"34","text":"A o Isus phenelas: “Jartosar lenđe, Dade Devla, kaj či džanen so ćeren!”23,34 A o Isus phenelas: “Jartosar lenđe, Dade Devla, kaj či džanen so ćeren!” Ande varesave grčke rukopisurja či arakhadilo akava alav. Pale godova e vojnikurja čhudine e kocka thaj gajda podelisardine maškar peste lešće drze."},{"book":"Luka","chapter":"23","verse":"35","text":"O them ačhelas okote thaj dićhelas, a e verske vođe marenas lestar muj alavenca: “Averen spasisardas, neka akana spasisarel korkoro pes ako si vo čačes o Hristo e Devlesko izabraniko!”"},{"book":"Luka","chapter":"23","verse":"36","text":"Vi e vojnikurja marenas muj lestar, avenas paše leste thaj nudinas les e mol savi sas hamime e šuteja23,36 e mol savi sas hamime e šutejaO šut sas jeftino pipe savo obično pijenas. E vojnikurja marenas muj katar o Isus gajda kaj denas te pel jeftino pipe varekas ko phenel kaj si caro. 23,36 Den man o žuć te palo habe, thaj ande mungri truš den man šut te pijav."},{"book":"Luka","chapter":"23","verse":"37","text":"thaj phenenas: “Ako san tu o caro e židovengo, spasi korkoro tut!”"},{"book":"Luka","chapter":"23","verse":"38","text":"A opral lesko šoro čhutine vi natpiso pe savo ramolas: “Akava si o caro e židovengo.”"},{"book":"Luka","chapter":"23","verse":"39","text":"Jek katar o razapnime zločinco vređolas e Isuse thaj phenelas: “Najsan li tu o Hristo? Pa spasi tut thaj vi amen!”"},{"book":"Luka","chapter":"23","verse":"40","text":"Askal aver phendas: “Zar či daras e Devlestar? Trpis isto kazna sago vi vo?"},{"book":"Luka","chapter":"23","verse":"41","text":"Ali pravedno si te amen trpis kaj primisardam so zaslužisardam amare trajosa, a akava manuš khanči bilačhe či ćerdas.”"},{"book":"Luka","chapter":"23","verse":"42","text":"Askal phendas: “Isuse, kana počnija te vladis sago caro, detut gođi pe mande thaj av manđe milostivo.”"},{"book":"Luka","chapter":"23","verse":"43","text":"A o Isus phendas lešće: “Čačes phenav tuće: ađes aveja manca ando rajo!”"},{"book":"Luka","chapter":"23","verse":"44","text":"Kana već avilo o mismeri, pe sasti phuv nastanisarda o tunjariko thaj sas džike o trito sato mismere,"},{"book":"Luka","chapter":"23","verse":"45","text":"kaj o kham pomračisajlo, a e firanglje ando Hramo 23,45 e firanglje ando Hramo Akaja firanglja sas majbut katar 25 meterja vuči thaj odvoilas o majsveto than katar o sasto Hramo. pharadile pe opaš."},{"book":"Luka","chapter":"23","verse":"46","text":"A o Isus još jekhvar čhutas muj andar sasto glaso: “Dade Devla, ande ćire vas predaiv mungro duho!” Godova phendas, thaj izdahnisarda."},{"book":"Luka","chapter":"23","verse":"47","text":"Kana o rimsko stotniko dikhlas so dogodisajlo, ačhilo te slavil e Devle thaj phenda: “Akava manuš sas čačes pravedniko!”"},{"book":"Luka","chapter":"23","verse":"48","text":"Nakon godova sa o them savo ćidape te dićhel godova prizor dikhline so sas, boldenaspe ćhere thaj marenaspe katar e tuga ando kolin."},{"book":"Luka","chapter":"23","verse":"49","text":"Majdur ačhenas sa okola kaj pindžarenas e Isuse thaj e manušnja save džanas pale leste andar e Galileja thaj promatrinas."},{"book":"Luka","chapter":"23","verse":"50","text":"Sas varesavo manuš savo akhardolas Josif. Vo sas versko većniko. Thaj sas lačho thaj pravedno manuš"},{"book":"Luka","chapter":"23","verse":"51","text":"andar e Arimateja, gav savo si ande Judeja. Vo či složisajlo e odlukava thaj e postupkosa so ćerdine e Isusešće, nego ažućarelas te avel e Devlesko carstvo."},{"book":"Luka","chapter":"23","verse":"52","text":"Vo đelo ko Pilato thaj rodas lestar e Isusesko telo."},{"book":"Luka","chapter":"23","verse":"53","text":"Pale godova fuljardine les katar o trušul, paćardinele ando pohtan thaj čhutine les ando isklesime limori ande savo još khonik nas čhutino."},{"book":"Luka","chapter":"23","verse":"54","text":"Godova sas đes kana o them pripremilaspe palo savato, savo skoro započnila."},{"book":"Luka","chapter":"23","verse":"55","text":"A godova sa pratinas e manušnja save aviline e Isuseja andar e Galileja. Thaj dićhenas sar položinas lesko telo ando limori."},{"book":"Luka","chapter":"23","verse":"56","text":"Pale godova boldinepe ćhere te pripremin e miomirisurja thaj o pomast savo koristilaspe palo prahope. A kana godova završisardine, već sas o savato pa sasto đes naštik khanči ćerdine kaj poštuinas e odredba andar o zakon."}]}