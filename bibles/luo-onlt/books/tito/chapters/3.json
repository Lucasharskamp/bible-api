{"data":[{"book":"Tito","chapter":"3","verse":"1","text":"Par ne ji mondo ochiw luor ne jotelo. Nyisgi mondo giwinj chik kendo mondo gibed moikore ne timo gimoro amora maber,"},{"book":"Tito","chapter":"3","verse":"2","text":"kik giketh nying ngʼato angʼata, gibed joma ohero kwe, kendo ma paro mar konyo jowetegi, ka ginyiso muolo madier ne ji duto."},{"book":"Tito","chapter":"3","verse":"3","text":"Nikech wan bende chon ne wan joma ofuwo ma ok winj wach kendo wasumbini mag kit gombo gi mor mayoreyore mag ringruok. Ngimawa mapile nopongʼ gi ichlit gi nyiego; ka ji mon kodwa kendo wan bende onge winjruok e kindwa."},{"book":"Tito","chapter":"3","verse":"4","text":"To kane ngʼwono kod hera mar Nyasaye ma Jawarwa ofwenyore to nowarowa."},{"book":"Tito","chapter":"3","verse":"5","text":"Ne ok owarowa nikech tim moro makare mane wasetimo, to ne owarowa mana nikech ngʼwonone owuon. Nowarowa gi luok mane Roho Maler okelonwago ngima manyien kod nywol manyien."},{"book":"Tito","chapter":"3","verse":"6","text":"Kuom Yesu Kristo ma Jawarwa Nyasaye noolonwa Roho mogundho,"},{"book":"Tito","chapter":"3","verse":"7","text":"mondo ka oseketwa kare kuom ngʼwonone to wabed jocham mwandune, ka wan gi geno mar yudo ngima mochwere."},{"book":"Tito","chapter":"3","verse":"8","text":"Wachni en wach madiera. Kendo adwaro ni ijiw wechegi mondo joma oseketo genogi kuom Nyasaye otangʼ mondo gichiwre mar timo gik mabeyo. Gigi gin gik malongʼo chuth, kendo kelo konyruok ne ji duto."},{"book":"Tito","chapter":"3","verse":"9","text":"To pogri gi mbekni mofuwo gi sigendini mag anywola gi mino wach kod dhawo kuom weche mag chike, nikech gik ma kamago ok kel konyruok kendo gionge tich."},{"book":"Tito","chapter":"3","verse":"10","text":"Siem ngʼat makelo pogruok dichiel, to kisesiemo ngʼat makelo pogruok diriyo to pogri kode chuth."},{"book":"Tito","chapter":"3","verse":"11","text":"Bed kingʼeyo gadiera ni ngʼama kamano en Jaricho ma pache okethore kendo en ngʼama ketho kongʼeyo."},{"book":"Tito","chapter":"3","verse":"12","text":"Bangʼe kaseoro Artemas kata Tukiko iri, to item matek mondo ibi ira piyo Nikopoli, nikech asechano mar bet kuno kinde chwiri."},{"book":"Tito","chapter":"3","verse":"13","text":"Tim matek mondo ikony Zena ngʼat molony e chik kod Apolo e wuodhgi, kendo ne ni giyudo gik moko duto magidwaro."},{"book":"Tito","chapter":"3","verse":"14","text":"Jowa nyaka puonjre keto chunygi kuom timo gik mabeyo, mondo eka giyud gik ma gikonyorego e ngimagi mapile kendo kik gidagi e ngima ma ok kel konyruok."},{"book":"Tito","chapter":"3","verse":"15","text":"Ji duto man koda ooroni mos."}]}