{"data":[{"book":"Mattiyu","chapter":"15","verse":"1","text":"Sa’an nan waɗansu Farisiyawa da malaman dokoki suka zo wurin Yesu daga Urushalima suka yi tambaya suka ce,"},{"book":"Mattiyu","chapter":"15","verse":"2","text":"“Me ya sa almajiranka suke karya al’adun dattawa? Ba sa wanke hannuwansu kafin su ci abinci!”"},{"book":"Mattiyu","chapter":"15","verse":"3","text":"Yesu ya amsa ya ce, “Ku ma me ya sa kuke karya dokar Allah saboda al’adarku?"},{"book":"Mattiyu","chapter":"15","verse":"4","text":"Gama Allah ya ce, ‘Ka girmama mahaifinka da mahaifiyarka,15.4 Fit 20.12; M Sh 5.16 kuma duk wanda ya zagi mahaifinsa ko mahaifiyarsa dole a kashe shi.’15.4 Fit 21.17; Fir 20.9"},{"book":"Mattiyu","chapter":"15","verse":"5","text":"Amma ku kukan ce, in wani ya ce wa mahaifinsa ko mahaifiyarsa, ‘Duk taimakon da dā ya kamata za ku samu daga gare ni an ba wa Allah,’"},{"book":"Mattiyu","chapter":"15","verse":"6","text":"ba zai ‘girmama mahaifinsa’ da shi ba. Ta haka kun yi banza da maganar Allah saboda al’adarku."},{"book":"Mattiyu","chapter":"15","verse":"7","text":"Ku munafukai! Daidai ne Ishaya ya yi annabci a kanku da ya ce,"},{"book":"Mattiyu","chapter":"15","verse":"8","text":"“ ‘Waɗannan mutane da baki kawai suke girmama ni,"},{"book":"Mattiyu","chapter":"15","verse":"9","text":"A banza suke mini sujada,"},{"book":"Mattiyu","chapter":"15","verse":"10","text":"Sai Yesu ya kira taron wurinsa ya ce, “Ku saurara ku kuma gane."},{"book":"Mattiyu","chapter":"15","verse":"11","text":"Abin da yake shiga bakin mutum ba ya ƙazantar da shi, sai dai abin da yake fitowa daga bakinsa, shi ne yake ƙazantar da shi.”"},{"book":"Mattiyu","chapter":"15","verse":"12","text":"Sai almajiran suka zo wurinsa suka ce, “Ka san cewa Farisiyawa ba su ji daɗi sa’ad da suka ji wannan ba?”"},{"book":"Mattiyu","chapter":"15","verse":"13","text":"Ya amsa ya ce, “Duk tsiron da Ubana na sama bai shuka ba, za a tumɓuke shi daga saiwoyi."},{"book":"Mattiyu","chapter":"15","verse":"14","text":"Ku ƙyale su, ai, makafin jagorai ne.15.14 Waɗansu rubuce-rubucen hannu na dā suna da jagorai ne na makafi In makaho ya yi wa makaho jagora, dukansu za su fāɗa a rami.”"},{"book":"Mattiyu","chapter":"15","verse":"15","text":"Bitrus ya ce, “Ka bayyana mana wannan misali.”"},{"book":"Mattiyu","chapter":"15","verse":"16","text":"Yesu ya tambaye su ya ce, “Har yanzu ba ku gane ba ne?"},{"book":"Mattiyu","chapter":"15","verse":"17","text":"Ba ku gane cewa duk abin da ya shiga baki yakan wuce ciki ne daga nan kuma yă fita daga jiki ba?"},{"book":"Mattiyu","chapter":"15","verse":"18","text":"Amma abubuwan da suke fitowa ta baki suna fitowa ne daga zuciya, su ne kuma suke ƙazantar da mutum."},{"book":"Mattiyu","chapter":"15","verse":"19","text":"Gama daga zuciya ne mugayen tunani, kisankai, zina, fasikanci, sata, shaidar ƙarya, ɓatan suna, suka fitowa."},{"book":"Mattiyu","chapter":"15","verse":"20","text":"Waɗannan su ne suke ƙazantar da mutum; amma cin abinci ba tare da wanke hannuwa ba, ba ya ƙazantar da mutum.”"},{"book":"Mattiyu","chapter":"15","verse":"21","text":"Barin wurin ke nan, sai Yesu ya janye zuwa yankin Taya da Sidon."},{"book":"Mattiyu","chapter":"15","verse":"22","text":"Wata mutuniyar Kan’ana daga wajajen ta zo wurinsa, tana ihu tana cewa, “Ubangiji, Ɗan Dawuda, ka yi mini jinƙai! ’Yata tana shan wahala ƙwarai daga aljanin da yake cikinta.”"},{"book":"Mattiyu","chapter":"15","verse":"23","text":"Yesu bai ce mata uffam ba. Saboda haka almajiransa suka zo wurinsa suka roƙe shi suka ce, “Ka kore ta tă tafi, tana ta binmu tana damunmu da ihu.”"},{"book":"Mattiyu","chapter":"15","verse":"24","text":"Ya amsa ya ce, “An aiko ni wurin ɓatattun tumakin Isra’ila ne kaɗai.”"},{"book":"Mattiyu","chapter":"15","verse":"25","text":"Sai macen ta zo ta durƙusa a gabansa ta ce, “Ubangiji, ka taimake ni!”"},{"book":"Mattiyu","chapter":"15","verse":"26","text":"Ya amsa ya ce, “Ba daidai ba ne a ɗauki abincin yara a jefa wa karnukansu.”"},{"book":"Mattiyu","chapter":"15","verse":"27","text":"Ta amsa, ta ce, “I, Ubangiji, amma karnuka ma sukan ci gutsattsarin da sukan fāɗi daga teburin maigidansu.”"},{"book":"Mattiyu","chapter":"15","verse":"28","text":"Sa’an nan Yesu ya amsa ya ce, “Mace, kina da bangaskiya mai yawa! An biya miki bukatarki.” ’Yarta kuwa ta warke nan take."},{"book":"Mattiyu","chapter":"15","verse":"29","text":"Yesu ya tashi daga nan ya bi ta gefen Tekun Galili. Sa’an nan ya haura gefen wani dutse ya zauna."},{"book":"Mattiyu","chapter":"15","verse":"30","text":"Taron mutane mai girma kuwa suka zo wurinsa, suna kawo masa guragu, makafi, shanyayyu, kurame da dai waɗansu da yawa, suka kuwa kwantar da su a gabansa; ya kuma warkar da su."},{"book":"Mattiyu","chapter":"15","verse":"31","text":"Mutanen kuwa suka yi mamaki sa’ad da suka ga kurame suna magana, shanyayyu suna samun lafiya, guragu suna takawa, makafi kuma suna ganin gari. Sai suka yabi Allah na Isra’ila."},{"book":"Mattiyu","chapter":"15","verse":"32","text":"Yesu ya kira almajiransa wurinsa ya ce, “Ina jin tausayin mutanen nan; gama kwana uku ke nan suke tare da ni ba abin da za su ci. Ba na so in sallame su da yunwa, don kada su kāsa a hanya.”"},{"book":"Mattiyu","chapter":"15","verse":"33","text":"Sai almajiransa suka amsa suka ce, “Ina za mu sami isashen burodi a wannan wurin da babu kowa mu ciyar da irin taron nan?”"},{"book":"Mattiyu","chapter":"15","verse":"34","text":"Yesu ya tambaye su, “Burodi guda nawa kuke da shi?”"},{"book":"Mattiyu","chapter":"15","verse":"35","text":"Ya sa taron su zazzauna a ƙasa."},{"book":"Mattiyu","chapter":"15","verse":"36","text":"Sa’an nan ya ɗauki burodi guda bakwai da kuma kifayen nan, da ya yi godiya, sai ya kakkarya su ya ba wa almajiran, su kuma suka ba wa mutane."},{"book":"Mattiyu","chapter":"15","verse":"37","text":"Duk kuwa suka ci, suka ƙoshi. Daga baya almajiran suka kwashe ragowar gutsattsarin cike da kwanduna bakwai."},{"book":"Mattiyu","chapter":"15","verse":"38","text":"Yawan waɗanda suka ci kuwa, maza dubu huɗu ne, ban da mata da yara."},{"book":"Mattiyu","chapter":"15","verse":"39","text":"Bayan Yesu ya sallami taron, sai ya shiga jirgin ruwa ya tafi wajajen Magadan."}]}