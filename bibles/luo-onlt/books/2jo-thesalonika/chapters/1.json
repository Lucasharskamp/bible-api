{"data":[{"book":"2 Jo-Thesalonika","chapter":"1","verse":"1","text":"An Paulo gi Sila kod Timotheo,"},{"book":"2 Jo-Thesalonika","chapter":"1","verse":"2","text":"Ngʼwono gi kwe moa kuom Nyasaye Wuoro kod Ruoth Yesu Kristo obed kodu."},{"book":"2 Jo-Thesalonika","chapter":"1","verse":"3","text":"Nyaka wadwokne Nyasaye erokamano kinde duto nikech un jowetewa kendo owinjore watim kamano nikech yie ma un-go medo bedo motegno, kendo hera muherorugo ngʼato gi ngʼato bende medore."},{"book":"2 Jo-Thesalonika","chapter":"1","verse":"4","text":"Kuom mano, wasebedo ka wapwoyou e kind kanisa Nyasaye, kawanyisogi kuom kindau kod yieu motegno momiyo udhil e dier sand kod tem duto muyudo."},{"book":"2 Jo-Thesalonika","chapter":"1","verse":"5","text":"Magi duto nyiso ni buch Nyasaye nikare, nikech bangʼ neno sand kod tem to e giko nokwanu kaka joma owinjore yudo gweth mar pinyruoth Nyasaye."},{"book":"2 Jo-Thesalonika","chapter":"1","verse":"6","text":"Nyasaye en ngʼama kare omiyo obiro kumo joma sandou,"},{"book":"2 Jo-Thesalonika","chapter":"1","verse":"7","text":"to un muyudo sand obiro miyou yweyo, kaachiel kodwa. Mano notimre chiengʼ ma Ruoth Yesu nofwenyre e mach makakni kolor oa e polo, kaachiel gi malaika mage maroteke."},{"book":"2 Jo-Thesalonika","chapter":"1","verse":"8","text":"Enokum joma okia Nyasaye kendo ma ok orito puonj mar Injili mar Ruodhwa Yesu."},{"book":"2 Jo-Thesalonika","chapter":"1","verse":"9","text":"Giniyud kum ma en lal manyaka chiengʼ, koriembogi oko e nyim Ruoth Nyasaye kendo mabor gi tekone man-gi duongʼ."},{"book":"2 Jo-Thesalonika","chapter":"1","verse":"10","text":"En odiechiengʼ ma Ruoth noduogie mondo joge maler omiye duongʼ kendo joma oyie duto omiye luor. Un bende unubed achiel kuom jogo, nikech ne uyie wach mane wakelonu."},{"book":"2 Jo-Thesalonika","chapter":"1","verse":"11","text":"Ka un gi gima chalo kama e pachu, to mano emomiyo walamonu kinde duto, mondo omi Nyasachwa okwanu kaka joma owinjore gi luongne, mondo tekone ochop dwaro mabeyo duto ma un-go kod tije duto mutimo nikech yie ma un-go."},{"book":"2 Jo-Thesalonika","chapter":"1","verse":"12","text":"Walemo ni mondo nying Ruodhwa Yesu Kristo oyud duongʼ kuomu, kendo mondo un bende uyud duongʼ kuome. Mano mondo otimrenu kuom ngʼwono mar Nyasachwa kod Ruoth Yesu Kristo."}]}