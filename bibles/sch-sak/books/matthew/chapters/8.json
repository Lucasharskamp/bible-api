{"data":[{"book":"Matthew","chapter":"8","verse":"1","text":"Jisua hah tâng renga a juong chum lehan chu mipui tamtakin an jûia."},{"book":"Matthew","chapter":"8","verse":"2","text":"Hanchu a kôm mi phâr inkhat a honga, a makunga khûkinbilin, “Pu, nu nuomin chu, mi ni minthieng thei,”8:2 ni minthieng thei: Hi natna hih miriem balama inthiengloiin a sin ngâi tiin be ani. a tia."},{"book":"Matthew","chapter":"8","verse":"3","text":"Jisua'n a kut a hongsôna, a tôna, “Ku nuom, Inthieng ta roh!” tiin a thuona. Harenghan a phâr hah ahon thieng kelena."},{"book":"Matthew","chapter":"8","verse":"4","text":"Male Jisua'n a kôm han, “Rangâi roh! Tute ril no roh, hannirese, Ochai kôm thengpat inla, va min en roh; hanchu mi murdîn na damzoi, ti an rietna rangin Moses'n inbôlna pêk ranga a lei khâmsai hah va pêk roh a tipea.” 8:4: Och 14:1-32"},{"book":"Matthew","chapter":"8","verse":"5","text":"Jisua capernaum khuoa a hong lûtin chu, Rom râlmi ruoipu ahon tongpuia san rangin ânvûia:"},{"book":"Matthew","chapter":"8","verse":"6","text":"“Pu, ki tîrlâm damloiin insûnga jâlmuna sînginsa theiloiin ana sabakin aom,” a tia."},{"book":"Matthew","chapter":"8","verse":"7","text":"Jisua'n, “Hong ka ta mindam ki tih,” a tia."},{"book":"Matthew","chapter":"8","verse":"8","text":"Ruoipu han a kôm, “O Pu, ma anghan nimak,” tiin a thuona. “Ki ina chu nu lûtna ngâi jât nimak. Chongbâi korongin tiin la ki tîrlâm dam kelen a tih."},{"book":"Matthew","chapter":"8","verse":"9","text":"Kei khom ruoipu inchungtak rachamneina nuoia om ki nia, male ku nuoia khom râlmingei an oma. Mi inkhat kôm, ‘Se roh!’ tiin chong ke pêkin chu a se ngâia, midang inkhat kôm ‘Hong roh!’ tiin chong ke pêkin chu a hong ngâi; male ki tîrlâm kôm khom, ‘Mahi sin roh!’ ki tiin chu a sin ngâi.”"},{"book":"Matthew","chapter":"8","verse":"10","text":"Jisua'n ma chong hah a rietin chu a kamâm sabaka, loko a jûingei kôm han, “Nangni ki ril, Israelngei lâia khom tute hima dôra taksônna dôn hi chu la mu tet ngâi mu-ung."},{"book":"Matthew","chapter":"8","verse":"11","text":"Adiktakin nangni ki ril, nisuo tieng le nitâk tieng renga mi tamtak hong an ta, Abraham, Isaac, Jacob ngei kôm invân Rêngrama ruolhoia insung an tih.8:11: Luk 13:29"},{"book":"Matthew","chapter":"8","verse":"12","text":"Aniatachu Rêngram nâingei hah chu pêntieng ijînga paiin om an ta, male mahan chap le hâ rielin om an tih.”8:12: Mat 22:13; 25:30; Luk 13:28"},{"book":"Matthew","chapter":"8","verse":"13","text":"Male Jisua'n râlmi ruoipu tîrlâm kôm han, “Ni ina se ta roh, ni iem angin nata rangin sin nîng atih,” a tia."},{"book":"Matthew","chapter":"8","verse":"14","text":"Jisua hah Peter ina a sea, Peter tarpi jâlmuna jâlin ritun damloiin a juong mua."},{"book":"Matthew","chapter":"8","verse":"15","text":"Amanu kut hah a tôn pea, a mintun hah a mathâna, male ânthoia a sin a tho pe zoi ani."},{"book":"Matthew","chapter":"8","verse":"16","text":"Kholoi ahong nînchu, mipui ngeiin, Jisua kôm ramkhori sûr mi tamtak an hong tuonga. Jisua'n chongbâiin ratha saloi ngei hah a notpaia, male damloi murdi khom an dam sa zoi."},{"book":"Matthew","chapter":"8","verse":"17","text":"Dêipu Isaiah'n, “Ama lelên ei natna ngei a lâk paia, ei damloina ngei a pêl zoi,”8:17: Isa 53:4 tia alei misîr hah ahong tung adik theina rangin maha a tho ani."},{"book":"Matthew","chapter":"8","verse":"18","text":"Jisua'n mipui ngei an hong ûm a mûn chu, dîl râl tienga inkân rangin a ruoisingei chong a pêk ngeia."},{"book":"Matthew","chapter":"8","verse":"19","text":"Balam minchupu a kôm ahonga. “Minchupu,” “Ne sena muntina nangma leh se rangin inthoksai ki ni zoi,” a tia."},{"book":"Matthew","chapter":"8","verse":"20","text":"Jisua'n a kôm han, “Sialngei kuo an dôna, vangei khomin rubu an dôna, aniatachu Miriem Nâipasal chu a lu minngamna rang luo dôn mak,” tiin a thuona."},{"book":"Matthew","chapter":"8","verse":"21","text":"Midang inkhat, ruoisi lâia mi han a kôm, “Pu, insûnga mi min se nôk inla, ka pa la vaphûm bak hi rong,” a tia."},{"book":"Matthew","chapter":"8","verse":"22","text":"Jisua'n a kôm han, “Ni jûi roh, mithi ngeiin an mithi champui chu phûm rese ngei,” tiin a thuona."},{"book":"Matthew","chapter":"8","verse":"23","text":"Jisua rukuong chunga a chuonga, a ruoisingei khom ama leh an se sa."},{"book":"Matthew","chapter":"8","verse":"24","text":"Inningloiin phâivuopui râttak hah dîl ahong dea, male rukuong hah ngîm rang dôrin tuidâr ânsoka. Aniatachu Jisua chu a lei inphara."},{"book":"Matthew","chapter":"8","verse":"25","text":"Ruoisingei hah a kôm an sea, an va kaithoia. “Pumapa, mi sanmojôk ta roh! kin thi rang kêng ani zoi!” an tia."},{"book":"Matthew","chapter":"8","verse":"26","text":"Jisua'n an kôm han, “Ithomo nin chi bâka?” “Nin taksôna dôn khom hi idôrtaka chîn mo ani zoi!” tiin a thuona. Hanchu ânthoia, phâivuopui le tuidârinsok hah mong rangin chong a pêka, male chu ânthim ngung zoi."},{"book":"Matthew","chapter":"8","verse":"27","text":"Mi murdi'n an kamâm sabaka, “Hi mi hih kho anga miriem mo ani hi? Phâivuopui le tuidârinsok ten khom a chong an jôm hi!” an tia."},{"book":"Matthew","chapter":"8","verse":"28","text":"Dîl râl tieng Gadara rama Jisua a hongtung lehan, ramkhori sûr mi inik thân renga hongsuok ngeiin an intongpuia, Ma ngei hah chi an om sikin ma lampuia han tute se ngam ngâi mak ngeia."},{"book":"Matthew","chapter":"8","verse":"29","text":"Harenghan anni hah an in-ieka, “Pathien Nâipasal, imo mi lo rang ni ti? Zora khâm atung mân dûk mi tho ranga juong mo ni ni?” an tia."},{"book":"Matthew","chapter":"8","verse":"30","text":"Ala bâkloina han vok pâlpa sâk rok an oma."},{"book":"Matthew","chapter":"8","verse":"31","text":"Masikin ramkhoringei han, “Mi ni rujûl rangin chu vok pâlngei sûnga son mi min se roh,” tiin Jisua an ngêna."},{"book":"Matthew","chapter":"8","verse":"32","text":"Jisua'n, “Se roi,” a tipe ngeia; hanchu an jôka, vokngei sûnga an va lûta. Vok pâl murdi hah dîl rakham rôlsora an tânna, dîla an tâkriei zoi ani."},{"book":"Matthew","chapter":"8","verse":"33","text":"Vok donsûi mingei hah an tânna, khopui sûnga an sea, a thurchi anrêngin an va misîra, ramkhori sûrngei chunga neinun omtie ngei murdi khom hah an va misîr zoia."},{"book":"Matthew","chapter":"8","verse":"34","text":"Masikin khopui renga mi murdi Jisua intongpui rangin an suoka; male an va mua anin chu, an ram renga jôkpai rangin an ngên zoi."}]}