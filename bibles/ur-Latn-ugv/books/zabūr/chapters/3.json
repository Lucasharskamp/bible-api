{"data":[{"book":"Zabūr","chapter":"3","verse":"1","text":"Dāūd kā zabūr. Us waqt jab use apne beṭe Abīsalūm se bhāgnā paṛā."},{"book":"Zabūr","chapter":"3","verse":"2","text":"Mere bāre meṅ bahutere kah rahe haiṅ, “Allāh ise chhuṭkārā nahīṅ degā.” (Silāh) Silāh ġhāliban gāne bajāne ke bāre meṅ koī hidāyat hai. Mufassirīn meṅ is ke matlab ke bāre meṅ ittafāq-e-rāy nahīṅ hotī."},{"book":"Zabūr","chapter":"3","verse":"3","text":"Lekin tū ai Rab, chāroṅ taraf merī hifāzat karne wālī ḍhāl hai. Tū merī izzat hai jo mere sar ko uṭhāe rakhtā hai."},{"book":"Zabūr","chapter":"3","verse":"4","text":"Maiṅ buland āwāz se Rab ko pukārtā hūṅ, aur wuh apne muqaddas pahāṛ se merī suntā hai. (Silāh)"},{"book":"Zabūr","chapter":"3","verse":"5","text":"Maiṅ ārām se leṭ kar so gayā, phir jāg uṭhā, kyoṅki Rab ḳhud mujhe saṅbhāle rakhtā hai."},{"book":"Zabūr","chapter":"3","verse":"6","text":"Un hazāroṅ se maiṅ nahīṅ ḍartā jo mujhe ghere rakhte haiṅ."},{"book":"Zabūr","chapter":"3","verse":"7","text":"Ai Rab, uṭh. Ai mere Ḳhudā, mujhe rihā kar! Kyoṅki tū ne mere tamām dushmanoṅ ke muṅh par thappaṛ mārā, tū ne bedīnoṅ ke dāṅtoṅ ko toṛ diyā hai."},{"book":"Zabūr","chapter":"3","verse":"8","text":"Rab ke pās najāt hai. Terī barkat terī qaum par āe. (Silāh)"}]}