{"data":[{"book":"Марка","chapter":"16","verse":"1","text":"Після Суботи Марія, Марія Магдалина, Марія, мати Якова, і Саломія купили пахощі, щоб піти та намастити Його."},{"book":"Марка","chapter":"16","verse":"2","text":"На світанку першого дня тижня вони пішли до гробниці"},{"book":"Марка","chapter":"16","verse":"3","text":"й говорили між собою: «Хто відкотить нам камінь від входу в гробницю?»"},{"book":"Марка","chapter":"16","verse":"4","text":"Але коли придивилися, то побачили, що камінь, який був дуже великий, відкочено."},{"book":"Марка","chapter":"16","verse":"5","text":"Увійшовши до гробниці, побачили юнака, одягненого в білий одяг, який сидів праворуч. Вони дуже злякалися."},{"book":"Марка","chapter":"16","verse":"6","text":"Але він сказав їм: «Не бійтеся! Ви шукаєте Ісуса з Назарета, Який був розіп’ятий? Немає Його тут: Він воскрес! Подивіться на місце, де Його поклали."},{"book":"Марка","chapter":"16","verse":"7","text":"Ідіть та скажіть Його учням та Петрові, що Він іде перед вами в Галілею, там Його побачите, як Він казав вам»."},{"book":"Марка","chapter":"16","verse":"8","text":"Вони вийшли та побігли геть від гробниці, бо їх охопило тремтіння та подив. Вони нікому нічого не сказали, адже були охоплені страхом.16:8 Деякі ранні рукописи після 8 вірша не містять віршів 9-20, а містять такі слова: Потім вони швидко розповіли про всі ці вказівки тим, хто був із Петром. Після цього Сам Ісус надіслав їх від сходу на захід проповідувати священне й нетлінне вічне спасіння. Амінь."},{"book":"Марка","chapter":"16","verse":"9","text":"Після Свого воскресіння вранці першого дня тижня Ісус найперше з’явився Марії Магдалині, з якої вигнав сім демонів."},{"book":"Марка","chapter":"16","verse":"10","text":"Вона пішла та сповістила Його учнів, які плакали та сумували."},{"book":"Марка","chapter":"16","verse":"11","text":"Почувши, що Він живий і що вона Його бачила, вони не повірили."},{"book":"Марка","chapter":"16","verse":"12","text":"Після цього, Він з’явився в іншому вигляді двом із них, які йшли до села."},{"book":"Марка","chapter":"16","verse":"13","text":"Вони повернулися та сповістили іншим, але їм теж не повірили."},{"book":"Марка","chapter":"16","verse":"14","text":"Нарешті Він з’явився одинадцятьом, коли вони були за столом. Він докоряв їм за їхню невіру та впертість, бо не повірили тим, хто бачив Його воскреслим із мертвих."},{"book":"Марка","chapter":"16","verse":"15","text":"Потім промовив: «Ідіть по всьому світі та проповідуйте Добру Звістку всім людям!"},{"book":"Марка","chapter":"16","verse":"16","text":"Хто повірить та охреститься, буде спасенний, а хто не повірить, буде засуджений."},{"book":"Марка","chapter":"16","verse":"17","text":"Такі ознаки будуть супроводжувати тих, хто увірував: в ім’я Моє будуть виганяти демонів, говоритимуть новими мовами,"},{"book":"Марка","chapter":"16","verse":"18","text":"якщо братимуть до рук змій або вип’ють отруту, це не нашкодить їм, на хворих покладатимуть руки, і ті зціляться»."},{"book":"Марка","chapter":"16","verse":"19","text":"Після того, як Господь Ісус промовив до них ці слова, Він вознісся на небо й сів праворуч від Бога."},{"book":"Марка","chapter":"16","verse":"20","text":"Вони пішли та проповідували по всьому світі, а Господь допомагав їм і підтверджував Слово ознаками, що його супроводжували."}]}