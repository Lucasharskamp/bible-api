{"data":[{"book":"Luka","chapter":"4","verse":"1","text":"Yesu eze afose mwo mto Yolodani, andaga na udahi mkulu wa Muye ywa Mnungu. Niyo uyo Muye amlongoza kuita mpaka kwe dijangwa."},{"book":"Luka","chapter":"4","verse":"2","text":"Uko agezagwa nu Mwavu kwa mazuwa milongo mine. Mazuwa ayo yose, andaga hakudya kint'hu, niyo akeiva sala."},{"book":"Luka","chapter":"4","verse":"3","text":"Mwavu niyo amgamba, “Uneva weye niwe Mwana wa Mnungu, digambe diiwe idi dinde mkate.”"},{"book":"Luka","chapter":"4","verse":"4","text":"Yesu niyo amhitula, “Iwandikwa, ‘Mnt'hu haande mgima kwa ludyo du.’ ”"},{"book":"Luka","chapter":"4","verse":"5","text":"Mwavu niyo akweza Yesu kwo lunenengwa no kumlagisa useuta wose we isi yose kwa lupisi lugihi."},{"book":"Luka","chapter":"4","verse":"6","text":"Mwavu niyo amgamba, “Nohwink'he weye useuta wose na uwedi wakwe utendese kwaviya vose vimwe mikono yangu, name namwink'ha yoyose enga ivo huunga."},{"book":"Luka","chapter":"4","verse":"7","text":"Ivo vose nevinde vako weye uneva unanivika.”"},{"book":"Luka","chapter":"4","verse":"8","text":"Yesu niyo amhitula, “Iwandikwa, ‘Mvike Zumbe, Mnungu ywako du, naho umdamanyile ndima yehe du!’ ”"},{"book":"Luka","chapter":"4","verse":"9","text":"Naho Mwavu niyo amwigala Yesu aite Yelusalemu no kumkweza kwo lunenengwa lwe nyumba nk'hulu ya Mnungu. Niyo amgamba, “Uneva weye niwe Mwana Mnungu, keduule hasi"},{"book":"Luka","chapter":"4","verse":"10","text":"kwaviya iwandikwa, ‘Mnungu naawagambe watumigwa vileke wakwamile,"},{"book":"Luka","chapter":"4","verse":"11","text":"wakupoele mwe mikono yawe vileke usekukobadisa ikiga chako mwe diiwe.’ ”"},{"book":"Luka","chapter":"4","verse":"12","text":"Mna Yesu niyo ahitula, “Iwandikwa, ‘Usekumgeza Zumbe Mnungu ywako.’ ”"},{"book":"Luka","chapter":"4","verse":"13","text":"Aho Mwavu eze abinde kumgeza kwa kila sila, amnekaga kwa lupisi."},{"book":"Luka","chapter":"4","verse":"14","text":"Yesu niyo auya mwe isi ya Galilaya, kamema ludole lwa Muye ywa Mnungu. Niyo mbuli zakwe zagendezwa Galilaya na mwe si zose zi mgihi."},{"book":"Luka","chapter":"4","verse":"15","text":"Naye andaga akahiniza mwe nyumba za Mnungu, naho andaga akatogolwa ni want'hu wose."},{"book":"Luka","chapter":"4","verse":"16","text":"Niyo Yesu aita Nazaleti, hant'hu alekelwe. E enga ivo kili kihendo chakwe Yesu, mwe dizuwa dyo kuhumula engila mwe nyumba ya Mnungu niyo akimaala vileke asome Mawandiko Yakukile."},{"book":"Luka","chapter":"4","verse":"17","text":"Niyo enk'higwa kitabu cha mlotezi Isaya. Akigubulaga, niyo asoma hant'hu hawandikwe kugamba,"},{"book":"Luka","chapter":"4","verse":"18","text":"“Muye wa Zumbe wimnanga mwangu,"},{"book":"Luka","chapter":"4","verse":"19","text":"Hamwenga na kubilikiza kose kugamba lupisi lubula"},{"book":"Luka","chapter":"4","verse":"20","text":"Niyo Yesu akigubika ikitabu no kumwink'ha mndima, niyo ekala. Want'hu wose wandile mwe nyumba ya Mnungu wamn'goelaga meso."},{"book":"Luka","chapter":"4","verse":"21","text":"Akongaga kuwagamba, “Mawandiko aya diyelo yakint'ha enga ivo mwivile.”"},{"book":"Luka","chapter":"4","verse":"22","text":"Want'hu wose wamzumilaga wakehelwa kwa milosi yo uwedi ayo alongaga. Wakagamba, “Ivi uyu hiyo mwana Yusufu?”"},{"book":"Luka","chapter":"4","verse":"23","text":"Yesu niyo awagamba, “Himanya nomnigambile mliganyizo uno kugamba, ‘Mlaguzi kelagule mwenye! Mbuli zose kivile uzidamanye uko Kapelinaumu, zidamanye aha naho he isi yako mwenye.’ ”"},{"book":"Luka","chapter":"4","verse":"24","text":"Niyo agendeela kuwagamba, “Mlotezi hakuzumilwa mwe isi yakwe mwenye."},{"book":"Luka","chapter":"4","verse":"25","text":"“Mna nawagambilani ikindedi handaga na wavele wengi wafiilagwa ni wagosi zawe mwe isi ya Izilaeli mwo lupisi ulo Eliya andaga aho. Lupisi ludya fula hainyele kwa myaka mitatu na miezi mtandatu niyo kwanda na gumbo kulu mwe isi yose."},{"book":"Luka","chapter":"4","verse":"26","text":"Mna Eliya niyo hatumigwe kwa mnt'hu yeyose mwe isi ya Izilaeli ila kwa abanikilwe ni mgosiwe andile akekala Salefati mwe isi ya Sidoni."},{"book":"Luka","chapter":"4","verse":"27","text":"Naho mwo lupisi lwa mlotezi Elisha, nahanda na want'hu wengi wata matana mwe isi ya Izilaeli. Mna hahali mnt'hu yoyose akukizwe mna ni Naamani du, mnt'hu wa isi ya Siliya.”"},{"book":"Luka","chapter":"4","verse":"28","text":"Want'hu wose wandile mwe idya nyumba ya Mnungu weze weve zimbuli izo, niyo wengila maya."},{"book":"Luka","chapter":"4","verse":"29","text":"Niyo walundumka, no kumfoseza Yesu kuse kwo mzi no kumkweza ho lunenengwa vileke wamdule hasi."},{"book":"Luka","chapter":"4","verse":"30","text":"Mna yeye niyo omboka mgati mwawe niyo akeitila."},{"book":"Luka","chapter":"4","verse":"31","text":"Niyo aita mpaka Kapelinaumu, mzi wi Galilaya. Ukwo ahinizaga mwe dizuwa dyo Kuhumula."},{"book":"Luka","chapter":"4","verse":"32","text":"Niyo weheeleswa kwa mahinizo yakwe kwaviya andaga akahiniza kwa udahi."},{"book":"Luka","chapter":"4","verse":"33","text":"Mdya mwe idya nyumba ya Mnungu, mwandaga na mnt'hu mta mp'hepo aihile. Niyo agutila akagamba,"},{"book":"Luka","chapter":"4","verse":"34","text":"“Uuwi! Yesu wa Nazaleti, waunga ukitendei? Kwiza ukikome? Hikumanya kugamba weye niwe ani. Weye wi Akukile ywa Mnungu!”"},{"book":"Luka","chapter":"4","verse":"35","text":"Yesu niyo aitivila idya imp'hepo iihile, “Nyamala, naho umlawe mnt'hu uyo!” Niyo mp'hepo idya yamkinya hasi uyo mnt'hu mgati mwawe no kumfosa haheina kumlumiza."},{"book":"Luka","chapter":"4","verse":"36","text":"Want'hu wose niyo wehelwa no kukonga kuuzana kugamba, “Ino mbuli yani? Mnt'hu uyu ana udahi na ludole lwa kuwativila mp'hepo waihile, nawo niyo wafosa!”"},{"book":"Luka","chapter":"4","verse":"37","text":"Ivo mbuli za Yesu niyo zagendezwa kila hant'hu mwe isi idya."},{"book":"Luka","chapter":"4","verse":"38","text":"Yesu afosaga nyumba ya Mnungu, niyo aita kwe inyumba ya Simoni. Nine dya mkaziwe Simoni andaga mwo lusazi hakudaha, niyo wamlombeza Yesu vileke amhonye."},{"book":"Luka","chapter":"4","verse":"39","text":"Yesu niyo akimala hagihi na yudya mvele, aufank'hila udya unyonge niyo wamlekela. Ahadya niyo mvele yudya enuka no kuwadamanyila ndima."},{"book":"Luka","chapter":"4","verse":"40","text":"Zuwa dize diswe, want'hu wose niyo wamwigaila Yesu want'hu wata maine ye hengi, niyo aika mikono yakwe mnanga mwa kila yumwenga no kuwahonya wose."},{"book":"Luka","chapter":"4","verse":"41","text":"Mp'hepo nawo niyo wawalawa want'hu wengi wakagutila wakagamba, “Weye wi Mwana Mnungu!”"},{"book":"Luka","chapter":"4","verse":"42","text":"Kwize kuche, Yesu niyo afosaga niuyo aita hant'hu haheina want'hu. Want'hu niyo wakonga kumzungula, weze wamuwone waunga wamlemeze asekuhalawa kwawe."},{"book":"Luka","chapter":"4","verse":"43","text":"Mna niyo awagamba, “Naungwa habilikize Mbuli Yedi ya Useuta wa Mnungu mwe mizi mituhu, kwaviya iki niicho Mnungu anisiigile kudamanya.”"},{"book":"Luka","chapter":"4","verse":"44","text":"Niyo abilikiza mwe zinyumba zo kumvika Mnungu mwe isi ya Uyahudi."}]}