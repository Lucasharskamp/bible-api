{"data":[{"book":"VaHebheru","chapter":"4","verse":"1","text":"Naizvozvo, sezvo chipikirwa chokupinda muzororo rake chichiripo, ngatichenjerei kuti kurege kuva nomumwe wenyu angatadza kusvikako."},{"book":"VaHebheru","chapter":"4","verse":"2","text":"Nokuti nesuwo takanzwa vhangeri richiparidzwa kwatiri, saivo; asi shoko ravakanzwa harina kuvabatsira, nokuti ivo vakarinzwa havana kuribatanidza nokutenda."},{"book":"VaHebheru","chapter":"4","verse":"3","text":"Zvino isu tinotenda tinopinda muzororo iroro, sezvakareva Mwari achiti,"},{"book":"VaHebheru","chapter":"4","verse":"4","text":"Nokuti pane imwe nzvimbo akataura mashoko aya pamusoro pezuva rechinomwe. “Zvino pazuva rechinomwe Mwari akazorora kubva pabasa rake rose.”"},{"book":"VaHebheru","chapter":"4","verse":"5","text":"Uyezve mundima iri pamusoro anoti, “Havazopindi muzororo rangu.”"},{"book":"VaHebheru","chapter":"4","verse":"6","text":"Ichokwadi kuti vamwe vachapinda muzororo iroro, uye vaya vakatanga kuparidzirwa vhangeri kare havana kupinda, nokuda kwokusateerera kwavo."},{"book":"VaHebheru","chapter":"4","verse":"7","text":"Naizvozvo Mwari akaisazve rimwe zuva rinonzi Nhasi, paakataura kare kubudikidza naDhavhidhi, sezvazvakataurwa pakutanga zvichinzi:"},{"book":"VaHebheru","chapter":"4","verse":"8","text":"Nokuti dai Joshua akanga avapa zororo, Mwari angadai asina kuzotaurazve nezverimwe zuva."},{"book":"VaHebheru","chapter":"4","verse":"9","text":"Naizvozvo richiripo, zororo reSabata ravanhu vaMwari;"},{"book":"VaHebheru","chapter":"4","verse":"10","text":"nokuti ani naani anopinda muzororo raMwari anozororawo pabasa rake, sezvakaita Mwari pane rake."},{"book":"VaHebheru","chapter":"4","verse":"11","text":"Naizvozvo ngatishingairirei kuti tipinde muzororo iro, kuitira kuti pashayikwe achawa nokuda kwokutevera muenzaniso wavo wokusateerera."},{"book":"VaHebheru","chapter":"4","verse":"12","text":"Nokuti shoko raMwari ibenyu uye rine simba. Rinopinza kukunda munondo unocheka kumativi maviri, rinobaya kunyange kusvikira panoparadzana mwoyo nomweya, namafundo nomongo; rinotonga mifungo nendangariro dzomwoyo."},{"book":"VaHebheru","chapter":"4","verse":"13","text":"Hakuna chisikwa chakavanzika pamberi paMwari. Zvinhu zvose zviri pachena uye zvakafukurwa pameso aiye watinofanira kuzvidavirira kwaari."},{"book":"VaHebheru","chapter":"4","verse":"14","text":"Naizvozvo, zvatino muprista mukuru kwazvo, akapinda napakati pamatenga, Jesu Mwanakomana waMwari, ngatibatisisei kutenda kwatinopupura."},{"book":"VaHebheru","chapter":"4","verse":"15","text":"Nokuti hatina muprista mukuru asingagoni kutinzwira tsitsi pautera hwedu, asi tinaye akaedzwa pazvinhu zvose, sesu, asi asina chivi."},{"book":"VaHebheru","chapter":"4","verse":"16","text":"Ngatiswederei tisingatyi pachigaro choushe chenyasha, kuitira kuti tigogamuchira ngoni uye tigowana nyasha, tibatsirwe panguva yokushayiwa."}]}