{"data":[{"book":"Jan","chapter":"6","verse":"1","text":"Ježíš se vydal na druhou stranu Galilejského jezera, jinak zvaného Tiberiadské."},{"book":"Jan","chapter":"6","verse":"2","text":"Lidé viděli, že mnohé uzdravil, a hrnuli se za ním v zástupech."},{"book":"Jan","chapter":"6","verse":"3","text":"Ježíš vystoupil na jednu horu a tam se posadil se svými učedníky."},{"book":"Jan","chapter":"6","verse":"4","text":"Bylo krátce před velikonočními svátky"},{"book":"Jan","chapter":"6","verse":"5","text":"a Ježíš ze svého vyvýšeného místa viděl, že se mnoho poutníků připojuje k zástupu jeho posluchačů. Obrátil se na Filipa s otázkou: „Kde nakoupíme tolik chleba, aby se všichni ti lidé najedli?“"},{"book":"Jan","chapter":"6","verse":"6","text":"(Ježíš chtěl tou otázkou vyzkoušet Filipovu víru; sám již věděl, jak tu situaci vyřeší.)"},{"book":"Jan","chapter":"6","verse":"7","text":"Filip mu odpověděl: „Pane, i kdybychom měli chleba za deset tisíc, stále by to pro ně bylo málo, i kdyby každý jen ochutnal.“"},{"book":"Jan","chapter":"6","verse":"8","text":"Jeden z učedníků, Šimonův bratr Ondřej, Ježíše upozornil:"},{"book":"Jan","chapter":"6","verse":"9","text":"„Je tu jeden chlapec, který má s sebou pět ječných chlebů a dvě ryby. Ale to je jako kapka do moře!“"},{"book":"Jan","chapter":"6","verse":"10","text":"„Zařiďte, ať se všichni lidé posadí,“ přikázal Ježíš učedníkům. Rozsadili se tedy pohodlně po travnatém úbočí; jen mužů tam bylo asi pět tisíc."},{"book":"Jan","chapter":"6","verse":"11","text":"Ježíš vzal těch pět chlebů, poděkoval za ně Bohu, rozlamoval je a učedníci je roznášeli sedícím. Stejně tak učinil i s rybami a každý dostal, kolik chtěl."},{"book":"Jan","chapter":"6","verse":"12","text":"Když se všichni najedli, přikázal Ježíš učedníkům: „Seberte všechny zbytky, ať nic nepřijde nazmar.“"},{"book":"Jan","chapter":"6","verse":"13","text":"Nasbírali dvanáct košů zbytků."},{"book":"Jan","chapter":"6","verse":"14-15","text":"Lidé si uvědomili, jak velký zázrak Ježíš udělal, a s úžasem říkali: „To je jistě ten prorok, na kterého už tak dlouho čekáme.“ A chtěli ho provolat králem, třeba proti jeho vůli. Ježíš to však poznal, a proto se vrátil sám do hor."},{"book":"Jan","chapter":"6","verse":"16","text":"Když nastal večer, odešli učedníci dolů k jezeru."},{"book":"Jan","chapter":"6","verse":"17","text":"Tma houstla, Ježíš stále nepřicházel, a tak učedníci nasedli do člunu a plavili se do Kafarnaum."},{"book":"Jan","chapter":"6","verse":"18","text":"Začal vát prudký vítr a jezero se vzdulo silným vlnobitím."},{"book":"Jan","chapter":"6","verse":"19","text":"Když učedníci urazili pět šest kilometrů od břehu, uviděli Ježíše, jak k nim přichází po vodě. Protože ho hned nepoznali, zmocnil se jich strach."},{"book":"Jan","chapter":"6","verse":"20","text":"Ježíš je však uklidnil: „Nebojte se, to jsem já!“"},{"book":"Jan","chapter":"6","verse":"21","text":"Tak ho pozvali s radostí k sobě do člunu a brzy byli u břehu."},{"book":"Jan","chapter":"6","verse":"22","text":"Zástupy na protějším břehu čekaly na Ježíše až do rána. Věděly totiž, že učedníci odpluli do Kafarnaum bez něho na jediném člunu, který měli."},{"book":"Jan","chapter":"6","verse":"23","text":"K místu, kde Ježíš nasytil zástup, připlulo příštího dne několik člunů z Tiberiady."},{"book":"Jan","chapter":"6","verse":"24-25","text":"Když lidé poznali, že se nedočkají ani Ježíše, ani učedníků, nasedli někteří do těch lodí, přeplavili se do Kafarnaum a tam Ježíše skutečně nalezli. Ptali se ho: „Mistře, jak jsi se sem dostal?“"},{"book":"Jan","chapter":"6","verse":"26","text":"Ježíš jim místo odpovědi řekl: „Stále ještě nechápete pravý smysl mých činů. Hledáte mne teď jen proto, že jsem vás včera nasytil."},{"book":"Jan","chapter":"6","verse":"27","text":"Proč se staráte pořád o tak pomíjivé věci, o jídlo a pití? Usilujte o duchovní pokrm, kterým byste rostli pro věčný život. Nabízím vám ho, protože mne k tomu pověřil Bůh, můj Otec.“"},{"book":"Jan","chapter":"6","verse":"28","text":"„A co bychom měli dělat, abychom se Bohu líbili?“ ptali se."},{"book":"Jan","chapter":"6","verse":"29","text":"„Bůh od vás žádá jenom jedno,“ odpověděl. „Věřte v jeho Syna, kterého poslal!“"},{"book":"Jan","chapter":"6","verse":"30","text":"„Jak nám dokážeš, že jsi Bohem poslaný Mesiáš?“ namítli někteří. „Ty jsi sice nasytil několika chleby zástup,"},{"book":"Jan","chapter":"6","verse":"31","text":"ale Mojžíš dělal pro naše předky na poušti větší zázraky. Je přece o něm psáno: ‚Sytil je manou – chlebem z nebe.‘ “"},{"book":"Jan","chapter":"6","verse":"32-33","text":"„Ten chléb jim nedával Mojžíš, ale můj Otec,“ řekl na to Ježíš. „On vám nabízí pravý chléb a tím i život věčný.“"},{"book":"Jan","chapter":"6","verse":"34","text":"„Pane,“ prosili ho lidé, „dávej nám ten chléb pořád!“"},{"book":"Jan","chapter":"6","verse":"35","text":"„Já jsem ten životodárný chléb. Kdo přijde ke mně, nebude už nikdy hladovět,"},{"book":"Jan","chapter":"6","verse":"36","text":"a kdo ve mne uvěří, nebude nikdy žíznit,“ odpověděl jim Ježíš a pokračoval: „Slyšeli jste má slova, viděli jste mé činy, a přece mi nevěříte."},{"book":"Jan","chapter":"6","verse":"37","text":"Každý, koho mi Bůh dává, přichází ke mně a já ho neodmítám."},{"book":"Jan","chapter":"6","verse":"38","text":"Přišel jsem z nebe ne proto, abych dělal, co chci, ale abych plnil vůli nebeského Otce."},{"book":"Jan","chapter":"6","verse":"39","text":"A ten si přeje, abych nikoho z těch, které mi svěřil, neztratil, ale vzkřísil je v den svého druhého příchodu k věčnému životu."},{"book":"Jan","chapter":"6","verse":"40","text":"Boží vůle je, aby každý, kdo se rozhodne pro Syna a uvěří v něho, získal věčný život. Já ho vzkřísím v onen den.“"},{"book":"Jan","chapter":"6","verse":"41","text":"Židy pobouřilo, že se přirovnal ke chlebu přicházejícímu z nebe."},{"book":"Jan","chapter":"6","verse":"42","text":"„Je to přece Ježíš, Josefův syn! Dobře známe jeho rodiče. A to se nám odvažuje tvrdit, že pochází z nebe?“ volali rozhořčeně."},{"book":"Jan","chapter":"6","verse":"43","text":"„Nevzpírejte se tomu,“ řekl Ježíš."},{"book":"Jan","chapter":"6","verse":"44","text":"„Sám Bůh mne poslal k vám a vás přivádí ke mně, abyste ve mne uvěřili a já vás vzkřísil k věčnému životu."},{"book":"Jan","chapter":"6","verse":"45","text":"Proroci přece předpověděli, že Bůh ke každému člověku promluví. Kdo dbá na tento Otcův hlas, přijde určitě ke mně."},{"book":"Jan","chapter":"6","verse":"46","text":"To ovšem neznamená, že pozná o Bohu všechno – jenom já jsem Otce viděl a znám ho."},{"book":"Jan","chapter":"6","verse":"47","text":"Znovu vám opakuji, že každý, kdo mi uvěří, získává věčný život."},{"book":"Jan","chapter":"6","verse":"48","text":"Já jsem ten životodárný chléb."},{"book":"Jan","chapter":"6","verse":"49","text":"Vaši předkové jedli na poušti manu, a přesto zemřeli."},{"book":"Jan","chapter":"6","verse":"50-51","text":"Kdo však okusí skutečný nebeský chléb – a to jsem já, nezemře. Kdo se mnou sytí, bude věčně žít. Tím chlebem je mé tělo a já je obětuji, aby svět mohl žít.“"},{"book":"Jan","chapter":"6","verse":"52","text":"To vyvolalo mezi posluchači nový rozruch: „Jak si to představuje, cožpak můžeme jíst jeho tělo?“"},{"book":"Jan","chapter":"6","verse":"53","text":"Na to jim Ježíš řekl: „Je to tak. Žádný z vás sám o sobě nebude žít věčně. Chcete-li mít věčný život, musíte se sytit mým tělem a krví."},{"book":"Jan","chapter":"6","verse":"54","text":"Jedině ten, kdo přijme moji oběť, bude žít na věky a já ho vzkřísím v poslední den."},{"book":"Jan","chapter":"6","verse":"55","text":"Moje oběť je váš pravý duchovní pokrm a nápoj."},{"book":"Jan","chapter":"6","verse":"56-58","text":"Kdo ji přijme, ten je se mnou nerozlučně spojen. Já mu budu zdrojem života, který vyvěrá z Otce. Proto je moje oběť ten pravý nebeský chléb. Vaši předkové jedli manu, a přece zemřeli. Jestliže vy přijmete mne jako svůj chléb, budete žít věčně.“"},{"book":"Jan","chapter":"6","verse":"59","text":"To Ježíš prohlásil v kafarnaumské synagoze."},{"book":"Jan","chapter":"6","verse":"60","text":"Mnozí z jeho dosavadních přívrženců teď říkali: „Co je to za nesmysly, to se nedá poslouchat!“"},{"book":"Jan","chapter":"6","verse":"61","text":"Ježíš uslyšel, že se je ho posluchači rozhořčují, a zeptal se jich: „To je vám kamenem úrazu?"},{"book":"Jan","chapter":"6","verse":"62","text":"A co řeknete, až uvidíte, jak vystupuji tam, odkud jsem přišel?"},{"book":"Jan","chapter":"6","verse":"63","text":"Mluvil jsem o duchovních skutečnostech, ale vy chápete moje výroky hmotně. Váš rozum na to nestačí, jenom Duch vám pomůže, abyste pochopili a získali tak život."},{"book":"Jan","chapter":"6","verse":"64","text":"Ale někteří mi nevěříte.“ Ježíš totiž hned poznal, kdo k němu přistupoval s nedůvěrou a kdo ho zradí."},{"book":"Jan","chapter":"6","verse":"65","text":"Pak dodal: „Proto jsem vám řekl, že vám ke mně může otevřít cestu jedině Bůh.“"},{"book":"Jan","chapter":"6","verse":"66","text":"Tehdy Ježíše opustilo mnoho dosavadních přívrženců."},{"book":"Jan","chapter":"6","verse":"67","text":"Obrátil se tedy ke svým dvanácti nejbližším s otázkou: „Co vy, chcete mě také opustit?“"},{"book":"Jan","chapter":"6","verse":"68","text":"Šimon Petr odpověděl za všechny: „Pane, ke komu bychom šli? Tvoje slova pro nás znamenají věčný život."},{"book":"Jan","chapter":"6","verse":"69","text":"Uvěřili jsme a poznali, že jsi Kristus, Boží Syn.“"},{"book":"Jan","chapter":"6","verse":"70","text":"Ježíš na to řekl: „Vás dvanáct jsem si vyvolil, a přece i v jednom z vás je ďábel.“"},{"book":"Jan","chapter":"6","verse":"71","text":"Myslel tím Jidáše, syna Šimona Iškariotského. Věděl, že ten ho zradí, třebaže byl jedním z jeho dvanácti učedníků."}]}