{"data":[{"book":"1 Timothy","chapter":"5","verse":"1","text":"Bisi umor thaka bura manu ke gali nadibi, hoilebi nijor baba nisena kotha koribi; jawan manu khan ke bhai khan nisena5.1 Lev. 19:31.,"},{"book":"1 Timothy","chapter":"5","verse":"2","text":"bisi umor mahila khan ke nijor ama nisena, aru jawan mahila khan ke nijor bhoini nisena, sapha pora bhabi bhi."},{"book":"1 Timothy","chapter":"5","verse":"3","text":"Bidhowa khan ke sonman koribi."},{"book":"1 Timothy","chapter":"5","verse":"4","text":"Kintu kunba bidhowa laga bacha nohoile nata-nati ase koile, taikhan ke poila nijor ghor te bhal niyom dikha bole karone sikhibo dibi, aru taikhan pora baba-ama ke wapas sabo, kele koile etu he Isor ke khushi kore."},{"book":"1 Timothy","chapter":"5","verse":"5","text":"Kintu tai he asol bidhowa ase junke chari dise aru tai ekla hoise, aru tai laga pura asha to Isor logote rakhi kene ase, aru din-raat tai binti kore, aru hodai prathana kori thake5.5 Jer. 49:11.."},{"book":"1 Timothy","chapter":"5","verse":"6","text":"Kintu, ekjon bidhowa kun mangso itcha te thaki ase, tai to jinda thakile bhi mora nisena ase."},{"book":"1 Timothy","chapter":"5","verse":"7","text":"Etu kotha khan bhi taikhan ke koi dibi, titia taikhan laga galti nathakibo."},{"book":"1 Timothy","chapter":"5","verse":"8","text":"Kintu jun manu tai laga asol ghor manu khan ke nasai aru nijor ghor khandan khan nimite, aru khas pora, nijor ghor manu khan nimite eku nadiye, tai to tai laga biswas haraise, aru tai to dhorom namana pora bhi biya ase."},{"book":"1 Timothy","chapter":"5","verse":"9","text":"Jun bidhowa sat saal pora bisi ase, aru khali ekjon mota laga maiki he thakise,"},{"book":"1 Timothy","chapter":"5","verse":"10","text":"tai laga bhal kaam laga naam nimite jani thaka ekjon ase; jodi tai bacha khan ke bhal pora palikena sa jon ase, nachina manu khan ke bhal pora saise, tai pobitro manu khan laga theng dhulaise, tai dukh pa khan ke aram dise, aru tai sob bhal kaam khan korise, eneka hoile tai laga naam likhibi."},{"book":"1 Timothy","chapter":"5","verse":"11","text":"Kintu jawan bidhowa khan laga naam nalikhibi, kele koile jitia nijor laga itcha kori bole mon thake, taikhan arubi shadi kori bole mon kore,"},{"book":"1 Timothy","chapter":"5","verse":"12","text":"eneka hoi kene taikhan Khrista te thaka biswas chari kene galti te thaki jai."},{"book":"1 Timothy","chapter":"5","verse":"13","text":"Aru, taikhan ekta ghor pora ekta ghor te jai kene alsi hobole sikhi jai. Aru alsi kora ekla nohoi, hoile bhi misa-misi kotha kora aru bisi kaam kora nisena dikhai, nakobole laga kotha khan koi thake."},{"book":"1 Timothy","chapter":"5","verse":"14","text":"Etu nimite bidhowa khan ke shadi kori lobi koi ase, bacha khan pai lobi, taikhan laga ghor manu ke sabi, aru dushman khan ke amikhan laga biya kobole somoi nadibi."},{"book":"1 Timothy","chapter":"5","verse":"15","text":"Kilekoile kunba bidhowa khan poila pora Saitan phale girise."},{"book":"1 Timothy","chapter":"5","verse":"16","text":"Kunba bidhowa ase koile, biswasi mahila khan pora taike modot koribi. Etu kaam to girja uporte nadibi, eneka hoile biswasi mahila khan pora bidhowa khan ke sai lobo."},{"book":"1 Timothy","chapter":"5","verse":"17","text":"Cholawta kori thaka khan ke bisi sonman koribi, jun khan Isor kotha te ase aru sikhai thake."},{"book":"1 Timothy","chapter":"5","verse":"18","text":"Kilekoile Shastro te koi ase, “Apuni khan goru laga mukh bondh na koribi jitia tai dhaan uporte morona marikena berai” aru “Kaam kora khan dukh laga inam pabo lage5.18 Deu. 25:4; Luke 10:7; Mat. 10:10..”"},{"book":"1 Timothy","chapter":"5","verse":"19","text":"Duijon nohoile tinjon gawahi nathakile dangor manu khan uporte biya kaam laga galti nadibi5.19 Deu. 17:6; 19:15.."},{"book":"1 Timothy","chapter":"5","verse":"20","text":"Jun manu paap kori ase, taike sob manu laga usorte galti hunai dibi titia dusra khan bhi bhoi lagibo."},{"book":"1 Timothy","chapter":"5","verse":"21","text":"Ami hukum di ase Isor aru Khrista Jisu basi luwa sorgodoth age te, tumike juntu kotha koi dise tumi sob logote eke pora mani bhi aru mukh-saikene eku kaam na koribi."},{"book":"1 Timothy","chapter":"5","verse":"22","text":"Kunke bhi prathana te joldi hath narakhibi. Taikhan laga paap logote eke bhag nalobi. Nijorke sapha rakhibi."},{"book":"1 Timothy","chapter":"5","verse":"23","text":"Khali pani ekla khai nathaki bhi, hoile bhi angur-ros bhi olop khabi tumi laga pet kitia ba bemar hoi thaka karone."},{"book":"1 Timothy","chapter":"5","verse":"24","text":"Kunba laga paap to khula khuli dikhi jai, bisar din naha age te. Kintu kunba laga paap to pichete ulai jai."},{"book":"1 Timothy","chapter":"5","verse":"25","text":"Etu nisena bhal kaam to khula pora dikhi jai, jun manu biya kaam kori ase, etu lukabo na paribo."}]}