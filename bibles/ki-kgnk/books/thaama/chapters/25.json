{"data":[{"book":"Thaama","chapter":"25","verse":"1","text":"Jehova akĩĩra Musa atĩrĩ,"},{"book":"Thaama","chapter":"25","verse":"2","text":"“Ĩra andũ a Isiraeli mandehere iruta. Nĩwe ũkwamũkĩra iruta rĩu handũ hakwa kuuma kũrĩ mũndũ o wothe ũrĩa ngoro yake ĩkwenda kũheana."},{"book":"Thaama","chapter":"25","verse":"3","text":"Maruta marĩa ũrĩamũkagĩra kuuma kũrĩ o nĩmo maya: thahabu, na betha na gĩcango;"},{"book":"Thaama","chapter":"25","verse":"4","text":"na ndigi cia rangi wa bururu, na cia rangi wa ndathi, na cia rangi mũtune ta gakarakũ, na gatani ĩrĩa njega, o na guoya wa mbũri;"},{"book":"Thaama","chapter":"25","verse":"5","text":"na njũa cia ndũrũme itoboketio rangi-inĩ mũtune, na njũa cia pomboo, na mbaũ cia mũgaa;"},{"book":"Thaama","chapter":"25","verse":"6","text":"na maguta ma mũtamaiyũ ma gwakia tawa; na mahuti manungi wega ma gũthondeka maguta ma gũitanĩrĩrio, na ũbumba ũrĩa mũnungi wega;"},{"book":"Thaama","chapter":"25","verse":"7","text":"na tũhiga twa onigithi, na tũhiga tũngĩ twa goro twa gwĩkĩrwo ebodi-inĩ na gakuo ga gĩthũri.25:7 Ebodi yarĩ nguo nyamũre na yekagĩrwo nĩ mũthĩnjĩri-Ngai ũrĩa mũnene (28:6-14)."},{"book":"Thaama","chapter":"25","verse":"8","text":"“Ningĩ ũnjakithĩrie handũ haamũre, na niĩ nĩngatũũranagia nao."},{"book":"Thaama","chapter":"25","verse":"9","text":"Thondekai hema ĩno nyamũre, na mwĩkĩre indo cia thĩinĩ kũringana na mũhano ũrĩa ngũkuonia."},{"book":"Thaama","chapter":"25","verse":"10","text":"“Nĩmathondekere ithandũkũ rĩa mbaũ cia mũgaa. Ũraihu warĩo ũkorwo ũrĩ mĩkono ĩĩrĩ na nuthu,25:10 nĩ ta mita ĩmwe na kwarama kwarĩo gũkorwo kũrĩ mũkono ũmwe na nuthu,25:10 nĩ ta mita robo ithatũ (0.75) na kũraiha na igũrũ kwarĩo gũkorwo nĩ mũkono ũmwe na nuthu."},{"book":"Thaama","chapter":"25","verse":"11","text":"Ithandũkũ rĩu rĩgemio na thahabu therie mĩena yeerĩ nja na thĩinĩ, na mũrĩtirihe na mũcibi wa thahabu mĩena yothe."},{"book":"Thaama","chapter":"25","verse":"12","text":"Rĩtwekerie icũhĩ inya cia thahabu, na ũcioherere magũrũ-inĩ marĩo mana, icũhĩ igĩrĩ mwena ũmwe na icũhĩ igĩrĩ mwena ũrĩa ũngĩ."},{"book":"Thaama","chapter":"25","verse":"13","text":"Ũcooke ũthondeke mĩtĩ mĩraaya ya mũgaa ũmĩgemie na thahabu."},{"book":"Thaama","chapter":"25","verse":"14","text":"Toonyia mĩtĩ ĩyo mĩraaya icũhĩ-inĩ iria irĩ mĩena ya ithandũkũ nĩgeetha rĩkuuĩkage."},{"book":"Thaama","chapter":"25","verse":"15","text":"Mĩtĩ ĩyo mĩraaya ĩrekwo ĩikarage icũhĩ-inĩ cia ithandũkũ rĩĩrĩ, na ndĩkeheragio."},{"book":"Thaama","chapter":"25","verse":"16","text":"Ũcooke wĩkĩre thĩinĩ wa ithandũkũ rĩu Ũira, ũrĩa ngũkũhe."},{"book":"Thaama","chapter":"25","verse":"17","text":"“Thondeka gĩtĩ gĩa tha gĩa thahabu therie, gĩkorwo kĩrĩ kĩa ũraihu wa mĩkono ĩĩrĩ na nuthu,25:17 nĩ ta mita ĩmwe na wariĩ wa mũkono ũmwe na nuthu.25:17 nĩ ta mita robo ithatũ (0.75)"},{"book":"Thaama","chapter":"25","verse":"18","text":"Na ũture makerubi meerĩ ma thahabu, ũmekĩre mĩthia-inĩ ya gĩtĩ kĩu gĩa tha."},{"book":"Thaama","chapter":"25","verse":"19","text":"Thondeka ikerubi rĩmwe rĩikare mũthia-inĩ ũmwe, na ikerubi rĩu rĩngĩ rĩikare mũthia-inĩ ũrĩa ũngĩ wa gĩtĩ gĩa tha; thondeka makerubi macio maanyiitanĩte na gĩtĩ gĩa tha mĩthia-inĩ yeerĩ."},{"book":"Thaama","chapter":"25","verse":"20","text":"Makerubi macio makorwo matambũrũkĩtie mathagu mamo na igũrũ, magathiĩka gĩtĩ kĩu gĩa tha namo. Makerubi macio makorwo maroranĩte, na marorete gĩtĩ kĩu gĩa tha."},{"book":"Thaama","chapter":"25","verse":"21","text":"Igĩrĩra gĩtĩ kĩu gĩa tha igũrũ rĩa ithandũkũ, na wĩkĩre thĩinĩ wa ithandũkũ rĩu Ũira ũrĩa ngũkũhe."},{"book":"Thaama","chapter":"25","verse":"22","text":"Na hau igũrũ wa gĩtĩ gĩa tha, gatagatĩ ka makerubi macio meerĩ marĩ igũrũ wa ithandũkũ rĩa Ũira nĩngacemania nawe ngũhe maathani makwa mothe nĩ ũndũ wa andũ a Isiraeli."},{"book":"Thaama","chapter":"25","verse":"23","text":"“Thondeka metha na mbaũ cia mũgaa, ũraihu wayo ũkorwo ũrĩ wa mĩkono ĩĩrĩ,25:23 nĩ ta mita ĩmwe na wariĩ wayo ũkorwo ũrĩ wa mũkono ũmwe,25:23 nĩ ta nuthu mita na kũraiha na igũrũ ĩkorwo ĩrĩ na mũkono ũmwe na nuthu.25:23 nĩ ta mita robo ithatũ (0.75)"},{"book":"Thaama","chapter":"25","verse":"24","text":"Ũmĩgemie na thahabu therie, na ũmĩtirihe na mũcibi wa thahabu."},{"book":"Thaama","chapter":"25","verse":"25","text":"Mĩthondekere karũbaũ gaceke ka wariĩ wa rũhĩ25:25 nĩ ta centimita 8 gathiũrũrũkĩrie metha ĩyo, na ũgatirihe na mũcibi wa thahabu."},{"book":"Thaama","chapter":"25","verse":"26","text":"Thondekera metha ĩyo icũhĩ inya cia thahabu, ũcioherere koona-inĩ iria inya o harĩa magũrũ macio mana marĩ."},{"book":"Thaama","chapter":"25","verse":"27","text":"Icũhĩ icio ikorwo irĩ hakuhĩ na mũcibi wa karũbaũ karĩa gaceke, nĩgeetha inyiitagĩrĩre mĩtĩ ĩrĩa ya gũkuuaga metha ĩyo."},{"book":"Thaama","chapter":"25","verse":"28","text":"Thondeka mĩtĩ mĩraaya ya mbaũ cia mũgaa, ũmĩgemie na thahabu na ũkuuage metha nayo."},{"book":"Thaama","chapter":"25","verse":"29","text":"Na ũthondeke thaani ciayo, na thaani nene cia thahabu therie na ndigithũ, na mbakũri cia gũitaga maruta."},{"book":"Thaama","chapter":"25","verse":"30","text":"Iga mĩgate ĩrĩa ĩigagwo mbere yakwa igũrũ rĩa metha ĩyo, nayo ĩikarage hau mbere yakwa mahinda mothe."},{"book":"Thaama","chapter":"25","verse":"31","text":"“Thondeka mũtĩ wa kũigĩrĩrwo matawa ma thahabu therie, kĩrũgamo o na gĩtina kĩaguo iturwo inyiitanĩte; ikombe ciaguo ihaana ta mahũa, na tũkonyo twaguo o na mahũa ikorwo irĩ kĩndũ kĩmwe inyiitanĩte naguo."},{"book":"Thaama","chapter":"25","verse":"32","text":"Honge ithathatũ ciumĩre mĩena-inĩ ya mũrũgamo wa mũtĩ ũcio wa kũigĩrĩrwo matawa, ithatũ mwena ũmwe na ithatũ mwena ũrĩa ũngĩ."},{"book":"Thaama","chapter":"25","verse":"33","text":"Ikombe ithatũ iturĩtwo na mũhiano wa mahũa ma mũrothi irĩ na tũkonyo na mahũa ikorwo irĩ rũhonge-inĩ rũmwe, nacio ithatũ ikorwo rũu rũngĩ; honge icio ciothe ithathatũ ikorwo ihaana o ũguo, ciumĩte mũtĩ-inĩ ũcio wa kũigĩrĩrwo matawa."},{"book":"Thaama","chapter":"25","verse":"34","text":"Na mũtĩ-inĩ ũcio wa kũigĩrĩra matawa hagĩe ikombe inya cia mũhiano wa mahũa ma mũrothi irĩ na tũkonyo na mahũa."},{"book":"Thaama","chapter":"25","verse":"35","text":"Gakonyo kamwe gakorwo karĩ rungu rwa honge cia mbere igĩrĩ ciumĩte mũrũgamo-inĩ wa mũtĩ ũcio wa kũigĩrĩrwo matawa, nako gakonyo ga keerĩ kagĩe rungu rwa honge cia keerĩ igĩrĩ, nako gakonyo ga gatatũ kagĩe thĩ wa honge cia gatatũ igĩrĩ, ciothe nĩ honge ithathatũ."},{"book":"Thaama","chapter":"25","verse":"36","text":"Tũkonyo tũu na honge icio ikorwo irĩ kĩndũ kĩmwe na mũtĩ ũcio wa kũigĩrĩrwo matawa, iturĩtwo na thahabu therie."},{"book":"Thaama","chapter":"25","verse":"37","text":"“Ningĩ ũthondeke matawa mũgwanja maguo na ũmaigĩrĩre igũrũ rĩaguo nĩgeetha mamũrĩke hau mbere ya guo."},{"book":"Thaama","chapter":"25","verse":"38","text":"Magathĩ ma gũtinia ndaambĩ na thaani cia mũrarĩ wa ndaambĩ ikorwo irĩ cia thahabu therie."},{"book":"Thaama","chapter":"25","verse":"39","text":"Taranda25:39 nĩ ta kilo 34 ya thahabu therie ĩhũthĩrwo gũthondeka mũtĩ wa kũigĩrĩrwo matawa o na indo icio ciothe."},{"book":"Thaama","chapter":"25","verse":"40","text":"Ũtigĩrĩre atĩ nĩwacithondeka kũringana na mũhianĩre ũrĩa wonirio ũrĩ kĩrĩma-inĩ."}]}