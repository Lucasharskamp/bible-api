{"data":[{"book":"Yoani","chapter":"1","verse":"1","text":"Kwai'mbu' kwai na Liyi'gi'yo, aywo Liyi'gi'yo aai na Nnu'ngu', naywembe aai Nnu'ngu'."},{"book":"Yoani","chapter":"1","verse":"2","text":"Bu'ka kwai'mbu', aywo Liyi'gi'yo aai pamope na Nnu'ngu'."},{"book":"Yoani","chapter":"1","verse":"3","text":"Kwo pi'tya ywembe ili'be yoti ngaiumbilwe, na pangali ywembe ntu'pu' kili'be sakiumbilwe."},{"book":"Yoani","chapter":"1","verse":"4","text":"Nkati yake ngamwawabile ukoto, na ukoto wo ngawaletike bweya kwa bandu."},{"book":"Yoani","chapter":"1","verse":"5","text":"Bweya wo umulika mulubi'ndu', na lubi'ndu' lukombwili kuimiya."},{"book":"Yoani","chapter":"1","verse":"6","text":"Aaisi mundu yumo ywaatumilwe bu'ka kwa Nnu'ngu', lina lyake Yoani."},{"book":"Yoani","chapter":"1","verse":"7","text":"Aywo aaisi kong'ondelya bu'kana na bweya wo, kwo pi'tya ywembe bandu boti bauu'bi'li."},{"book":"Yoani","chapter":"1","verse":"8","text":"Ywembe aabileli wu'lu' bweya we, ila aaisi kwabakia bandu bu'kana na awo bweya."},{"book":"Yoani","chapter":"1","verse":"9","text":"Wu'lu' bweya wa kakape, wammulikya kila mundu uisa padunia."},{"book":"Yoani","chapter":"1","verse":"10","text":"Liyi'gi'yo aabile padunia na kwa ndi'la yake dunia ngaiumbilwe, lakini dunia yantangiteli."},{"book":"Yoani","chapter":"1","verse":"11","text":"Aaisi kasake, lakini babaabile bandu bake baampokili."},{"book":"Yoani","chapter":"1","verse":"12","text":"Lakini boti babampokile, aapei uweso wo pangika bana ba Nnu'ngu', nga balu' babaliu'bi'lya lina lyake,"},{"book":"Yoani","chapter":"1","verse":"13","text":"baabelekwili kwa myai, wala kati mwaipala yi'ga au mundu, ila mwapendi Nnu'ngu'."},{"book":"Yoani","chapter":"1","verse":"14","text":"Nalyembe Liyi'gi'yo lyapangike mundu no tama pamope na twenga. Na twenga twaubweni utukupu wake, utukupu wu'lu' waapeyilwe Mwana ywa kisake ywabu'ka kwa Tati'. Ywembe aalayite ukakape woti na ngu'ngu' ngu'lu' ya Nnu'ngu'."},{"book":"Yoani","chapter":"1","verse":"15","text":"Yoani aau'bwiye lilobe kaabakia bandu makowe gake, kabaya, “Ayu' nga yu'lu' ywanammakie panga, ‘Ywembe ywalu'a isa pasu'gu' yangu', nga nku'lu' kulikoni nenga, kwa mwanjaa nenga nabelekwali, ywembe aabile.’”"},{"book":"Yoani","chapter":"1","verse":"16","text":"Kwo bu'kana no timilika kwake, twenga twaboti tupoki ngu'ngu' ngu'lu' yatwi'li'yilwe nayo."},{"book":"Yoani","chapter":"1","verse":"17","text":"Kwa mwanjaa salya ya Nnu'ngu' yaaletilwe kwa luboko lwa Musa, nambi'yambi' ngu'ngu' na kakape yaaisi kwa luboko lwa Yesu Kilisitu."},{"book":"Yoani","chapter":"1","verse":"18","text":"Ntu'pu' mundu ywoywoti ywaamweni Nnu'ngu' katu, ila Mwana ywa kisake ywabile nsawani na Nnu'ngu', ywembe ywalu'mbine na Tati', ngaywatubakiye makowe ga Nnu'ngu'."},{"book":"Yoani","chapter":"1","verse":"19","text":"Amo, ngamwaalongei Yoani api'ndo ba Ayahudi pabaatumike alongosi ba dini na Alawi bu'ka ku Yelusalemu kunnaluya, “Wenga wa nyai?”"},{"book":"Yoani","chapter":"1","verse":"20","text":"Yoani aakanili yangwa pabannalwiye, aalongei mpu'la kabaya, “Nenga na Kilisitu lili.”"},{"book":"Yoani","chapter":"1","verse":"21","text":"Ngabannaluya, “Wenga wanyai nde? Wenga wa Elia?” Ywembe ngaayangwa, “Lili, nenga na Elia li.” “Wenga wa yu'lu' Nnondoli wa Nnu'ngu'?” Ngaayangwa, “Lili.”"},{"book":"Yoani","chapter":"1","verse":"22","text":"Ngababaya, “Bai utubakiye panga wenga wa nyai, li'nga tupate sakwabakia babatutumike. Wenga wamwene wikema wanyai?”"},{"book":"Yoani","chapter":"1","verse":"23","text":"Yoani ngayangwa,"},{"book":"Yoani","chapter":"1","verse":"24","text":"Bandu bo baatumilwe na Mafalisayo."},{"book":"Yoani","chapter":"1","verse":"25","text":"Ngabannaluya, “Manaitei wenga wa Kilisitu li, kai' wa Elia li, na wayu'lu' Nnondoli wa Nnu'ngu' li, mboni wendabatisa?”"},{"book":"Yoani","chapter":"1","verse":"26","text":"Yoani ngaayangwa, “Nenga nibatisa kwa masi', lakini pakatikati yinu ayi'mi mundu ywamumwomongwa."},{"book":"Yoani","chapter":"1","verse":"27","text":"Lugoi lwa ilatuAywo ywaisa pasu'gu' yangu', nenga nipwaikali ata undwana lugoi lwa ilatu yake.”"},{"book":"Yoani","chapter":"1","verse":"28","text":"Makowe aga goti gaapangike ku Betania, kwiyi' ya Libi'ndi' lya Yordani, pandu paabile Yoani kabatisa."},{"book":"Yoani","chapter":"1","verse":"29","text":"Pammalau' yake, Yoani aamweni Yesu kaisa paabile, ngabaya, “Ayu' nga Mwana Ngondolo wa Nnu'ngu' ywagabu'ya masambi ga dunia!"},{"book":"Yoani","chapter":"1","verse":"30","text":"Ayu' nga yu'lu' ywanaalongei makowe gake panga, ‘Aisa mundu nku'lu' nsu'gu' yangu' kulikoni nenga, kwa mwanjaa nenga nabelekwali aabile!’"},{"book":"Yoani","chapter":"1","verse":"31","text":"Nenga namwene nantangiteli, lakini kitumbu so isa batisa kwa masi' li'nga bandu ba Isilaili bapate kuntanga.”"},{"book":"Yoani","chapter":"1","verse":"32","text":"Kai' Yoani aakong'ondeli kabaya, “Nimmweni Loo kauluka bu'ka kunani kati ngunda, no tu'la panani yake."},{"book":"Yoani","chapter":"1","verse":"33","text":"Nenga nantangiteli, lakini yu'lu' ywanitumike nibatise kwa masi' aanibakiye, ‘Yu'lu' ywawammona Loo kamuulukya no tama panani yake, aywo nga ywaalu'a batisa kwa Loo Mpeleteu.’"},{"book":"Yoani","chapter":"1","verse":"34","text":"Nenga namwene nilibweni likowe li', nganikong'ondelya panga ayu' nga Mwana wa Nnu'ngu'.”"},{"book":"Yoani","chapter":"1","verse":"35","text":"Pammalau' yake, Yoani na banamasi' bake abi'li' baabile pandu po kai'."},{"book":"Yoani","chapter":"1","verse":"36","text":"Paamweni Yesu kapi'ta, ngabaya, “Lingulya, Ayu' nga Mwana Ngondolo wa Nnu'ngu'.”"},{"book":"Yoani","chapter":"1","verse":"37","text":"Balu' banamasi' abi'li' pabannyuwine Yoani kalongela go, ngabanki'ngama Yesu."},{"book":"Yoani","chapter":"1","verse":"38","text":"Yesu aatigalambuka ngaabona abo banamasi' kabammi'ngi'ya, aatikwalaluya, “Mupala namani?” Baatikunnyangwa, “Rabi,” (lombolya Mwalimu), “Utama kwaku'?”"},{"book":"Yoani","chapter":"1","verse":"39","text":"Yesu ngayangwa, “Mwisange, mulu'a pabona.” Kwa nyo ngabayenda na kupabona pandu patamage, baatami nakwe lisu'ba li'lu', mpaka musaa ku'mi kitamwiyo."},{"book":"Yoani","chapter":"1","verse":"40","text":"Andelea nnunawe Simoni Petili, aabile yumo ywa banamasi' abi'li' babaayu'wine galu' gaagalongei Yoani, nabembe ngabammi'ngi'ya Yesu."},{"book":"Yoani","chapter":"1","verse":"41","text":"Andelea aankoli wi'ti' nku'we Simoni na kummakia, “Tunkoli Masiya (lombolya Kilisitu)!”"},{"book":"Yoani","chapter":"1","verse":"42","text":"Nembe ngampeleka Simoni kwa Yesu. Yesu aatikunninga no baya, “Wenga wa Simoni, mwana wa Yoani, nambi'yambi' ulu'a kemelwa wa Kefa.” (Lilombolya Petili au Liwe)."},{"book":"Yoani","chapter":"1","verse":"43","text":"Pammalau' yake Yesu apalage yenda Galilaya, bai ngankwemba Pilipi, ngammakia, “Unibi'ngi'ye.”"},{"book":"Yoani","chapter":"1","verse":"44","text":"Pilipi aai mwenekaya wa Betisaida, kukilambo sa ki Andelea na Petili."},{"book":"Yoani","chapter":"1","verse":"45","text":"Pilipi nembe ngankwemba Natanaeli na kummakia, “Tunkoli yu'lu' ywembe makowe gake gaandikilwe mukitabu sa salya ya Musa na alondoli ba Nnu'ngu', yaani Yesu mwana wa Yusupu bu'ka Nasaleti.”"},{"book":"Yoani","chapter":"1","verse":"46","text":"Natanaeli ngannaluya Pilipi, “Nasaleti! Buli, kikowe kinannoga kiwesa pitya bu'ka ku Nasaleti?” Pilipi ngammakia, “Wise saulole.”"},{"book":"Yoani","chapter":"1","verse":"47","text":"Yesu pamweni Natanaeli kamwisilya, aalongei makowe gake kabaya, “Lingulya, ayu' kakape Mwisilaili. Nkati yake ntu'pu' ki'pi'li.”"},{"book":"Yoani","chapter":"1","verse":"48","text":"Natanaeli ngannaluya, “Unitangite buli?” Yesu ngannyangwa, “Naakubweni pawaabile pai' ya ntini, Pilipi abile balo kukukema.”"},{"book":"Yoani","chapter":"1","verse":"49","text":"Natanaeli ngammakia kai', “Mwalimu, wenga wa Mwana wa Nnu'ngu' na wa Nkulungwa wa Isilaili!”"},{"book":"Yoani","chapter":"1","verse":"50","text":"Yesu ngammakia, “Uu'bi'lya mwanjaa naakubakiye naakubweni pawaabile pai' ya ntini? Bai, waagabona makowe maku'lu' kulikoni lyo.”"},{"book":"Yoani","chapter":"1","verse":"51","text":"Apo ngaabakia, “Kakape gano ganimmakia mwenga, mwakubona kunani kakuyu'gu'ka na malaika ba Nnu'ngu' kabau'bu'ka no uluka bu'ka kunani mpaka kwa Mwana wa Mundu.”"}]}