{"data":[{"book":"Mateyi","chapter":"27","verse":"1","text":"Kukalangali vatambika vakomi na vavaha va vandu yivagolili chitemela kwanongwa ya Yesu ili vamuwulayi."},{"book":"Mateyi","chapter":"27","verse":"2","text":"Vamuwopa luwoyi, vamutola, vamuyegha kwa Pilatu, mkomi wa Valumi."},{"book":"Mateyi","chapter":"27","verse":"3","text":"Topi, Yudasi, ndi yamushengitili, pawonili kucha Yesu kahighiwa kala, kapomela, kavawuyishila vatambika na vavaha yila migwala milongu mitatu ya mbiya."},{"book":"Mateyi","chapter":"27","verse":"4","text":"Kamuwombela, “Mifya kwa kumutawula Mundu yangajila nongwa awulayiwi.”"},{"book":"Mateyi","chapter":"27","verse":"5","text":"Mweni kasiyasilila mbiya sila munyumba ya Chapanga kafuma panji, kayenda, kayichapika luwoyi."},{"book":"Mateyi","chapter":"27","verse":"6","text":"Vatambika vakomi vasitola mbiya sila, vadeta, “Nyanyi ha kusivika nyumba ya Chapanga kwanongwa asi siva mbiya sha mwasi.”"},{"book":"Mateyi","chapter":"27","verse":"7","text":"Topi, vawombana, vakahemileli chitava cha muwumbi yivi mahali pa kusikila vandu vatangalili."},{"book":"Mateyi","chapter":"27","verse":"8","text":"Ndi nongwa mbaka nalelu chitava chila chikukemiwa “Chitava cha mwasi.”"},{"book":"Mateyi","chapter":"27","verse":"9","text":"Topi, filongu fya mbuyi wa Chapanga Yelimiya fiva. “Vatolili fipandi milongu mya tatu fya mbiya. Fiyifwanili na yula mundu wa Isilaeli vamuchulusili."},{"book":"Mateyi","chapter":"27","verse":"10","text":"Na sila vahemilili wuwowu chitava chamuwumbi kucha bambu palayishili.”"},{"book":"Mateyi","chapter":"27","verse":"11","text":"Yesu awolushiwili pawulongolu ya mkomi wa mkowa. Topi, mkomi wa mkowa kamudasha, “Yuwi kuva Mutwa wa Vayawudi?”"},{"book":"Mateyi","chapter":"27","verse":"12","text":"Kumbi vatambika vakomi na vavaha pavaveghi vakumuhigha kayangula chindu ha."},{"book":"Mateyi","chapter":"27","verse":"13","text":"Topi, Pilatu kamudasha, “Wuli ukupikana duu fyosi afi fivakuhigha yuwi?”"},{"book":"Mateyi","chapter":"27","verse":"14","text":"Topi, Yesu kayangula hata chindu chimu ha, hata mkomi wa mkowa ajingili munu."},{"book":"Mateyi","chapter":"27","verse":"15","text":"Yavelili chishovi kila lihungu lya Pasaka mkomi wa mkowa kuvafuwulilila vayawudi mundu yumu yawopiliwili muchijaka."},{"book":"Mateyi","chapter":"27","verse":"16","text":"Chipindi cha pasaka, kwavelili na mundu yumu yawopiliwili muchijaka litawa lyaki Balaba."},{"book":"Mateyi","chapter":"27","verse":"17","text":"Topi, vandu pavayikungili pamu, Pilatu kavadasha, “Mukudayila ndivafuwulili yoti, gati ya ava vavili, Balaba awu Yesu yivamkema Kilistu?”"},{"book":"Mateyi","chapter":"27","verse":"18","text":"Adetili naha kwanongwa amanyili vamuyeghili Yesu pala kwanongwa ya weyi."},{"book":"Mateyi","chapter":"27","verse":"19","text":"Pilatu payikalili pachigoda cha highilu, mwehi mundu amuyeghilili lulayilayi, “Kotoo kwitaya munongwa ya mundu ayu msangi, kwanongwa nalelu gobuleka munu mumilotu kwanongwa ya mweni.”"},{"book":"Mateyi","chapter":"27","verse":"20","text":"Lakini vatambika vakomi na vala vavaha yivavajangajanga vandu kucha afuwuliwi Balaba na Yesu awulayiwi."},{"book":"Mateyi","chapter":"27","verse":"21","text":"Pilatu kavadasha, “Yoti kwa ava vavili mukudayila ndimulekisheli?”"},{"book":"Mateyi","chapter":"27","verse":"22","text":"Pilatu kavadasha, “Ponopa, ndimugoli liki Yesu yivamkema Kilistu?”"},{"book":"Mateyi","chapter":"27","verse":"23","text":"Pilatu kavadasha kandi, “Kagola chindu liki?”"},{"book":"Mateyi","chapter":"27","verse":"24","text":"Topi, Pilatu pamanyili kucha dalemwi kugola chindu chochosi ila ndilingu shakandili hela, atolili machi, kanava mawoku pawulongolu ya lila lipinga lya vandu. Kadeta, “Nenga mumeli ha munjifwa ya mundu ayu, mani mwaveni!”"},{"book":"Mateyi","chapter":"27","verse":"25","text":"Vandu vosi vadeta, “Mwasi waki wutuwoni yufwi pamu na vana vetu!”"},{"book":"Mateyi","chapter":"27","verse":"26","text":"Topi, Pilatu kavagayila Balaba kufuma muchijaka na vavawombela vandu vamulatuli Yesu fiboku na avangiliwi mulupingika."},{"book":"Mateyi","chapter":"27","verse":"27","text":"Pambeli machonda va Pilatu vamuyingisha Yesu munyumba ngomi ya mkomi wa mkowa, vayikungula chipuga chosi, vamshengitela."},{"book":"Mateyi","chapter":"27","verse":"28","text":"Vamuwopusola yingwa shaki, vamufwalisha lihabiti lya langi ngeli."},{"book":"Mateyi","chapter":"27","verse":"29","text":"Pambeli vapota likokoma lya misomi vamufwalisha kumutwi, vamuvikila lidengi mukuwoku lyaki lya mlilu. Vatundama pawulongolu yaki, vamudanila pavadeta, “Hasi Mutwa wa Vayawudi!”"},{"book":"Mateyi","chapter":"27","verse":"30","text":"Vamutemela mita, valitola lila lidengi vamutovela nalyu kumutwi."},{"book":"Mateyi","chapter":"27","verse":"31","text":"Pavamdanilili kala, vamuwopola lila lihabiti, vamufwalisha yingwa shaki, pambeli vamuyegha kumuvangilila mulupingika."},{"book":"Mateyi","chapter":"27","verse":"32","text":"Pavaveghi vakuyenda, vamuwona mundu yumu litawa lyaki Simoni mwenikaya wa Kileni, vamung'ang'anika kuwupapa lupingika lwa Yesu."},{"book":"Mateyi","chapter":"27","verse":"33","text":"Pavafikili mahali pakukemiwa Goligota, manayaki, mahali pa lipava lya mutwi,"},{"book":"Mateyi","chapter":"27","verse":"34","text":"vamupa mhashu wa difwayi na chindu chijejemu. Lakini Yesu payeshili kalema kulanda."},{"book":"Mateyi","chapter":"27","verse":"35","text":"Vamuvangilila mulupingika, pambeli vavaghana yingwa shaki kwa kugola do."},{"book":"Mateyi","chapter":"27","verse":"36","text":"Pambeli vayikala pasi vakumlembilela."},{"book":"Mateyi","chapter":"27","verse":"37","text":"Kumbindi ya mutwi waki vavika tangashu ili vandu vamanyi nongwa yivamuhighililili mulupingika, “Ayu ndi Yesu mutwa wa Vayawudi.”"},{"book":"Mateyi","chapter":"27","verse":"38","text":"Vapoki vavili vavangiliwili mulupingika wuwowu pamu na Yesu, yumu mwambu wa mlilu na wingi mwambu wa mkiyi."},{"book":"Mateyi","chapter":"27","verse":"39","text":"Vandu yivapiteyi pala vamujowulili kunu pava tikanya mitwi yawu kunu pavadeta,"},{"book":"Mateyi","chapter":"27","verse":"40","text":"“Yuwi wayijumili ng'odu kuyibowola nyumba ya Chapanga na kuyijenga kwa majuva matatu? Ponopa wuyilowoli umweni! Kucha yuwi kuva Mwana wa Chapanga, topi, wuyiwushi mulupingika!”"},{"book":"Mateyi","chapter":"27","verse":"41","text":"Ngimu wuwowu vatambika vakomi pamu na vawula va Malawu na vavaha vamudanilili pavadeta,"},{"book":"Mateyi","chapter":"27","verse":"42","text":"“Wavalowulili vamonga, lakini kulemwa kuyilowola umweni! Kucha mweni mutwa wa Isilaeli! Topi, ponopa asunuki mulupingika na yufwi datumjumili."},{"book":"Mateyi","chapter":"27","verse":"43","text":"Amwidumbili Chapanga na kudeta, kucha mweni mwana wa Chapanga, topi Chapanga amulowoli kucha akumudayila.”"},{"book":"Mateyi","chapter":"27","verse":"44","text":"Ngimu wuwowu na vala vavangiliwili pamu na Yesu vamujowulili."},{"book":"Mateyi","chapter":"27","verse":"45","text":"Kukandila saa sita pamusi mbaka saa tisa chisi chagubikili mlima wosi."},{"book":"Mateyi","chapter":"27","verse":"46","text":"Payifikili saa tisa naha Yesu kalila kwa lishu likomi, “Eli, Eli lama sabakitani?” Mana yaki, “Chapanga wangu, Chapanga wangu, mbona kuneka?”"},{"book":"Mateyi","chapter":"27","verse":"47","text":"Lakini vala vawolukili pala pavapikanishili naha vacha, “Akumkema Eliya”"},{"book":"Mateyi","chapter":"27","verse":"48","text":"Yumu wa vala katuva katola lindelindeli kajabika musiki, kayivika muludengi kamupa afyombi."},{"book":"Mateyi","chapter":"27","verse":"49","text":"Vamonga vadeta, “Leki tuloli kucha Eliya dayisi kumulowola.”"},{"book":"Mateyi","chapter":"27","verse":"50","text":"Topi Yesu kalila kandi kwa lishu likomi, kasova."},{"book":"Mateyi","chapter":"27","verse":"51","text":"Topi, lupayi lwa mugati lukikisha nyumba ya Chapanga na chumba gati ya nyumba ya Chapanga lidemuka filepa fivili, kufumila kumbindi mbaka pasi, mlima utikanyika, migonguveli yibaluka,"},{"book":"Mateyi","chapter":"27","verse":"52","text":"sembi sifuwuka na vandu vang'alili vafwili vashukushiwa."},{"book":"Mateyi","chapter":"27","verse":"53","text":"Na veni pavashukukili kala vafuma musembi, vayingila Yelusalemu mbwani ying'alili, vawoneka na vandu vatangalili."},{"book":"Mateyi","chapter":"27","verse":"54","text":"Topi, mkomi wa vala machonda na machonda vaki yivamulembileleyi Yesu pavawonili chiyighayigha cha mlima na fila findu fibwitukili vatila munu, vadeta, “Nakaka Mundu ayu Mwana wa Chapanga!”"},{"book":"Mateyi","chapter":"27","verse":"55","text":"Pala vavelili wuwowu vadadala vatangalili vakulola kwa kutali. Ava ndi vadala vamukovikelili Yesu kufuma Galilaya pavamkimbanikila."},{"book":"Mateyi","chapter":"27","verse":"56","text":"Pagati yawu aveli wuwowu Maliya Magadalena na Maliya mawawu Yakobi na Yosefu pamu na mawawu vana va Sebidayu."},{"book":"Mateyi","chapter":"27","verse":"57","text":"Payiveyi palumihi, kayisa mundu yumu mlundamali mwenikaya wa Alimataya, litawa lyaki Yosefu, mweni wuwowu aveli mwana chuli wa Yesu."},{"book":"Mateyi","chapter":"27","verse":"58","text":"Kamuyendela Pilatu, kaluva agayiliwi chikongu cha Yesu. Topi, Pilatu kalamula agayiliwi."},{"book":"Mateyi","chapter":"27","verse":"59","text":"Yosefu katola chila chikongu, kachishengiteshela ligubiku lya nyanyi"},{"book":"Mateyi","chapter":"27","verse":"60","text":"kachivika mgati ya sembi yaki ya shonu yisonguliwili muligangachuma, pambeli kalibilibisha ligangachuma likomi paulongolu ya sembi, mweni kawuka."},{"book":"Mateyi","chapter":"27","verse":"61","text":"Maliya Magadalena na yula Maliya wingi vayikalili pasi wushu valola kula kusembi."},{"book":"Mateyi","chapter":"27","verse":"62","text":"Chilawu yaki ndi lijuva lya mwanja wamumbeli yila ya kuyitalisha, vatambika vakomi na Mafwalisayu, vamuyendilili Pilatu,"},{"book":"Mateyi","chapter":"27","verse":"63","text":"vadeta, “Bambu, tukumbuka kucha yula mdesi adetili paghaveyi akali hela kusova, ‘Kucha pavapita majuva matatu dashukuki.’"},{"book":"Mateyi","chapter":"27","verse":"64","text":"Kwa nongwa ayi wuvawombeli vamachonda vadima sembi ya mundu ayu mbaka majuva matatu, ili vanachuli vaki vakotoo kumuhija na kuvawombela vandu kucha kashukuka. Ufyangu wa mwishu dawuvi wa wafu munu pitu wula wa mwanja mtasi.”"},{"book":"Mateyi","chapter":"27","verse":"65","text":"Pilatu kavawombela, “Topi muvanawu vamachonda, muyendi mukalidimi kucha wumuwesha yumwi.”"},{"book":"Mateyi","chapter":"27","verse":"66","text":"Topi, vayenda, vayidimi sembi, vamatikila na kushayisha lila ligangachuma na kuvaleka vamachonda vadimi."}]}