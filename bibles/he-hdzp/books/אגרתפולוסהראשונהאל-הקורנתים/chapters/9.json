{"data":[{"book":"אגרת פולוס הראשונה אל-הקורנתים","chapter":"9","verse":"1","text":"האם אינני אדם חופשי? האם אינני שליח האדון? האם לא ראיתי את האדון ישוע במו עיני? האם לא אני הבאתי אתכם לאמונה במשיח?"},{"book":"אגרת פולוס הראשונה אל-הקורנתים","chapter":"9","verse":"2","text":"אולי לא נשלחתי אל אנשים אחרים, אך ללא ספק נשלחתי אליכם, שהרי באתם לאמונה במשיח באמצעותי."},{"book":"אגרת פולוס הראשונה אל-הקורנתים","chapter":"9","verse":"3","text":"זוהי תשובתי למטילים בי ספק."},{"book":"אגרת פולוס הראשונה אל-הקורנתים","chapter":"9","verse":"4","text":"האם אין לי בכלל זכויות? האם איני רשאי להתארח בבתיכם כמו השליחים האחרים?"},{"book":"אגרת פולוס הראשונה אל-הקורנתים","chapter":"9","verse":"5","text":"האם אין לנו זכות לשאת אישה מאמינה, כמו השליחים האחרים ואחי האדון וגם ‎כֵּיפָא?"},{"book":"אגרת פולוס הראשונה אל-הקורנתים","chapter":"9","verse":"6","text":"האם רק בר־נבא ואני מוכרחים להמשיך לעבוד לפרנסתנו, בעוד שאתם תומכים בכסף בשליחים האחרים?"},{"book":"אגרת פולוס הראשונה אל-הקורנתים","chapter":"9","verse":"7","text":"איזה חייל משלם מכיסו את הוצאותיו בתפקיד? או האם שמעתם פעם על כורם שאינו רשאי לטעום מהענבים שגידל? איזה רועה אינו רשאי לשתות מעט מחלב העדר שעליו הוא שומר?"},{"book":"אגרת פולוס הראשונה אל-הקורנתים","chapter":"9","verse":"8","text":"אינני מצטט לכם כללים שהומצאו על־ידי בני־אדם; אני מצטט לכם את דבר ה׳!"},{"book":"אגרת פולוס הראשונה אל-הקורנתים","chapter":"9","verse":"9","text":"הרי כתוב בתורת משה:9‏.9 ט 9 דברים כה 4 ”לא תחסם שור בדישו“. הסבורים אתם שה׳ חשב רק על השור כשציווה זאת?"},{"book":"אגרת פולוס הראשונה אל-הקורנתים","chapter":"9","verse":"10","text":"האם לא חשב אלוהים גם עלינו? ברור שכן! אלוהים רצה ללמדנו שהמאמינים שעובדים למען האדון ללא משכורת, צריכים לקבל תמיכה כלכלית מאלה המנצלים את שירותיהם. גם לחורש וגם לקוצר מגיע שכר מהיבול."},{"book":"אגרת פולוס הראשונה אל-הקורנתים","chapter":"9","verse":"11","text":"אנחנו זרענו בלבכם זרע רוחני. האם אנו מגזימים בבקשנו בתמורה מעט מזון ובגדים?"},{"book":"אגרת פולוס הראשונה אל-הקורנתים","chapter":"9","verse":"12","text":"אתם מספקים מזון ובגדים לשליחים האחרים המלמדים אתכם, ואתם נוהגים כהלכה, אך האין זכותנו גדולה משלהם? למרות זאת מעולם לא ניצלנו זכות זאת, אלא סיפקנו בעצמנו את כל צרכינו ללא עזרתכם. מעולם לא דרשנו תמורה, מחשש שבגלל דרישה זאת תפסיקו את התעניינותכם בבשורת המשיח שהבאנו לכם."},{"book":"אגרת פולוס הראשונה אל-הקורנתים","chapter":"9","verse":"13","text":"האם אינכם יודעים שאלוהים נתן רשות לעובדי בית־המקדש לקחת לעצמם מה שהם צריכים מבין המנחות שהוקרבו לאלוהים? גם משרתי המזבח מקבלים חלק מהמזון המוקרב לה׳."},{"book":"אגרת פולוס הראשונה אל-הקורנתים","chapter":"9","verse":"14","text":"באותה דרך ציווה אלוהים שמטיפי הבשורה יקבלו תמיכה מהשומעים."},{"book":"אגרת פולוס הראשונה אל-הקורנתים","chapter":"9","verse":"15","text":"ובכל זאת, מעולם לא ביקשתי מכם אגורה אחת! וגם עכשיו איני מנסה לרמוז לכם במכתבי שברצוני לקבל מהיום והלאה את המגיע לי. למעשה אני מעדיף לגווע ברעב, מאשר לאבד את הסיפוק וההנאה שיש לי מכך שאני מלמד אתכם חינם, ללא כל תשלום או תמורה."},{"book":"אגרת פולוס הראשונה אל-הקורנתים","chapter":"9","verse":"16","text":"אין לי סיבה להתפאר בהטפת הבשורה, שכן זוהי חובתי ואוי לי אם לא אבשר אותה."},{"book":"אגרת פולוס הראשונה אל-הקורנתים","chapter":"9","verse":"17","text":"אילו הייתי מתנדב מרצוני לשרת את האדון, אולי היה האדון מעניק לי שכר מיוחד. אך מצבי שונה: אלוהים עצמו בחר בי והפקיד בידי את הבשורה, ומשום כך אין לי ברירה."},{"book":"אגרת פולוס הראשונה אל-הקורנתים","chapter":"9","verse":"18","text":"מהו שכרי בנסיבות אלה? שכרי הוא השמחה והסיפוק שאני מקבל מהפצת הבשורה בחינם, ללא כל גמול ומבלי לדרוש משהו בחזרה."},{"book":"אגרת פולוס הראשונה אל-הקורנתים","chapter":"9","verse":"19","text":"למצב כזה יש יתרון חשוב מאוד: איני חייב דבר לאיש, כי איש אינו משלם לי שכר. ובכל זאת בחרתי מרצוני החופשי להיות עבד לכולם, כדי שאוכל להביא את בני־האדם לאמונה במשיח."},{"book":"אגרת פולוס הראשונה אל-הקורנתים","chapter":"9","verse":"20","text":"עם היהודים אני מתנהג כיהודי, כדי שאוכל לרכוש את אמונם ולספר להם על אודות המשיח. אינני מתווכח עם הגרים ששומרים את חוקי התורה, למרות שאיני מסכים איתם, כי ברצוני לעזור להם."},{"book":"אגרת פולוס הראשונה אל-הקורנתים","chapter":"9","verse":"21","text":"בהיותי בין הגויים אני משתף איתם פעולה, כל עוד איני עושה דבר שנוגד את אמונתי. כך אני רוחש את אמונם ויכול לעזור להם."},{"book":"אגרת פולוס הראשונה אל-הקורנתים","chapter":"9","verse":"22","text":"בהיותי בין אלה שמצפונם מציק להם על כל דבר קטן, איני מתנהג כ”יודע הכול“ ואיני מזלזל בהם. משום כך הם מניחים לי לעזור להם. אתם רואים שאני משתדל למצוא מכנה־משותף עם כל אחד, כדי שאוכל לספר לו על המשיח, וכך יוכל להיוושע."},{"book":"אגרת פולוס הראשונה אל-הקורנתים","chapter":"9","verse":"23","text":"מדוע אני טורח כל־כך? – כדי שבני־האדם ישמעו את הבשורה, וכדי שאני עצמי אתברך כאשר אראה אותם באים לאמונה במשיח."},{"book":"אגרת פולוס הראשונה אל-הקורנתים","chapter":"9","verse":"24","text":"ידוע לכם שבכל מרוץ יש מתחרים רבים, אבל רק אחד מנצח וזוכה בפרס. רוצו גם אתם כך במטרה לזכות בפרס."},{"book":"אגרת פולוס הראשונה אל-הקורנתים","chapter":"9","verse":"25","text":"אם ברצונכם לנצח בתחרות, עליכם להתכחש לעצמכם, ולשכוח את כל מה שעלול להפריע לכם במרוץ."},{"book":"אגרת פולוס הראשונה אל-הקורנתים","chapter":"9","verse":"26","text":"לכן אני רץ ישר למטרה, ולכל צעד קדימה יש משמעות גדולה. אני נלחם כדי לנצח. אני מתייחס למרוץ ברצינות רבה ובכובד ראש."},{"book":"אגרת פולוס הראשונה אל-הקורנתים","chapter":"9","verse":"27","text":"אני מקשיח על גופי ככל הספורטאים – אני מאמנו לעשות מה שהוא צריך ולא מה שהוא רוצה. אחרת אני חושש שמא, לאחר שהטפתי לאחרים, אני עצמי אפסל ולא אוכל להשתתף במרוץ."}]}