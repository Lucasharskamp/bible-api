{"data":[{"book":"ПСАЛТЫР","chapter":"102","verse":"1","text":"Псальма Давідава."},{"book":"ПСАЛТЫР","chapter":"102","verse":"2","text":"Дабраславі, душа мая, Госпада, і не забывай усіх добрых дзеяў Ягоных."},{"book":"ПСАЛТЫР","chapter":"102","verse":"3","text":"Ён даруе ўсе беззаконьні твае; ацаляе ўсе немачы твае;"},{"book":"ПСАЛТЫР","chapter":"102","verse":"4","text":"ад магілы жыцьцё тваё вызваляе, вянчае цябе міласьцю і шчадротамі;"},{"book":"ПСАЛТЫР","chapter":"102","verse":"5","text":"насычае дабротамі жаданьні твае: абнаўляецца, як арол, юнацтва тваё."},{"book":"ПСАЛТЫР","chapter":"102","verse":"6","text":"Гасподзь творыць праўду і суд усім пакрыўджаным."},{"book":"ПСАЛТЫР","chapter":"102","verse":"7","text":"Ён паказаў шляхі Свае Майсею, сынам Ізраілевым - дзеі Свае."},{"book":"ПСАЛТЫР","chapter":"102","verse":"8","text":"Шчодры і міласьцівы Гасподзь, вельмі цярплівы і шчодраміласьцівы:"},{"book":"ПСАЛТЫР","chapter":"102","verse":"9","text":"не да канца гневаецца і не навек абураецца."},{"book":"ПСАЛТЫР","chapter":"102","verse":"10","text":"Не паводле злачынстваў нашых стварыў нам, і не паводле грахоў нашых аддаў нам:"},{"book":"ПСАЛТЫР","chapter":"102","verse":"11","text":"бо, як высока неба над зямлёю, так вялікая ласка Госпада да тых, хто баіцца Яго;"},{"book":"ПСАЛТЫР","chapter":"102","verse":"12","text":"як далёка ўсход ад захаду, так аддаліў Ён ад нас беззаконьні нашыя;"},{"book":"ПСАЛТЫР","chapter":"102","verse":"13","text":"як бацька даруе сынам, так даруе Гасподзь тым, хто баіцца Яго."},{"book":"ПСАЛТЫР","chapter":"102","verse":"14","text":"Бо Ён ведае склад наш, памятае, што мы - пыл."},{"book":"ПСАЛТЫР","chapter":"102","verse":"15","text":"Дні чалавечыя - як трава; як польная краска, так ён цьвіце."},{"book":"ПСАЛТЫР","chapter":"102","verse":"16","text":"Пройдзе над ім вецер, і няма яго, і месца ягонае ўжо не пазнае яго."},{"book":"ПСАЛТЫР","chapter":"102","verse":"17","text":"А ласка Гасподняя зьвеку й давеку тым, хто баіцца Яго,"},{"book":"ПСАЛТЫР","chapter":"102","verse":"18","text":"і праўда Ягоная на сынах сыноў, якія захоўваюць запавет Ягоны і памятаюць наказы Ягоныя, каб выконваць іх."},{"book":"ПСАЛТЫР","chapter":"102","verse":"19","text":"Гасподзь на нябёсах паставіў Свой трон, і царства Ягонае ўсім валодае."},{"book":"ПСАЛТЫР","chapter":"102","verse":"20","text":"Дабраславеце Госпада, усе анёлы Ягоныя, моцныя сілаю, выканаўцы слова Ягонага."},{"book":"ПСАЛТЫР","chapter":"102","verse":"21","text":"Дабраславеце Госпада, усе войскі Ягоныя, службіты Ягоныя, што выконваюць волю Ягоную."},{"book":"ПСАЛТЫР","chapter":"102","verse":"22","text":"Дабраславеце Госпада, усе дзеі Ягоныя, ва ўсіх месцах валадарства Ягонага. Дабраславі, душа мая, Госпада!"}]}