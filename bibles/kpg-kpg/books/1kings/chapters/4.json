{"data":[{"book":"1 Kings","chapter":"4","verse":"1","text":"Solomon e dagi Israel hagatau,"},{"book":"1 Kings","chapter":"4","verse":"2","text":"gei aanei ana dagi aamua:"},{"book":"1 Kings","chapter":"4","verse":"3","text":"Nia daangada hihi di hale di king: go Elihoreph mo Ahijah, nia dama daane ni Shisha."},{"book":"1 Kings","chapter":"4","verse":"4","text":"Tagi dauwa hongo henua: go Benaiah tama daane a Jehoiada."},{"book":"1 Kings","chapter":"4","verse":"5","text":"Tagi nia gobinaa o nia guongo: go Azariah, tama daane a Nathan."},{"book":"1 Kings","chapter":"4","verse":"6","text":"Tagi digau ala e ngalua i di hale o di king: Ahishar."},{"book":"1 Kings","chapter":"4","verse":"7","text":"Solomon guu dongo ana daane dilongoholu maa lua e hai nia gobinaa o nia guongo o Israel. Digaula belee dahi aga nadau meegai mai nadau guongo gi di king mo digau dono hale, taane e dahi e dahi aga ana meegai i di malama e dahi i lodo nia ngadau."},{"book":"1 Kings","chapter":"4","verse":"8","text":"Aanei nia ingoo o nia daane dilongoholu maa lua aanei mo nnenua ala e benebene go digaula:"},{"book":"1 Kings","chapter":"4","verse":"9","text":"Bendeker: nia waahale Makaz, Shaalbim, Beth Shemesh, Elon, mo Beth Hanan,"},{"book":"1 Kings","chapter":"4","verse":"10","text":"Benhesed: nia waahale Arubboth mo Socoh, mo nia gowaa huogodoo o Hepher,"},{"book":"1 Kings","chapter":"4","verse":"11","text":"Benabinadab, dela e hai dono lodo gi tama ahina Solomon go Taphath: di gowaa hagatau go Dor"},{"book":"1 Kings","chapter":"4","verse":"12","text":"Baana tama daane a Ahilud: Nia waahale Taanach mo Megiddo, mo nia gowaa huogodoo o Beth Shan dela e hoohoo gi di waahale Zarethan, dela i baahi ngaaga di waahale Jezreel, gaa tugi loo i di waahale Abel Meholah mo di waahale go Jokmeam."},{"book":"1 Kings","chapter":"4","verse":"13","text":"Bengeber: di waahale Ramoth i lodo Gilead, mo nia guongo i lodo Gilead ala e hai mee ginai di madahaanau o Jair, tangada di madawaawa Manasseh, mo di gowaa Argob i lodo Bashan, nia waahale llauehe e modoono (60), gu duuli gu abaaba gi nia dagigoo baalanga mmee ala e tai nia bontai."},{"book":"1 Kings","chapter":"4","verse":"14","text":"Ahinadab, tama daane Iddo: tenua go Mahanaim."},{"book":"1 Kings","chapter":"4","verse":"15","text":"Ahimaaz, dela guu hai dono lodo gi Basemath, tama ahina labelaa ni Solomon: tenua o Naphtali."},{"book":"1 Kings","chapter":"4","verse":"16","text":"Baana, tama daane ni Hushai: tenua o Asher mo di waahale Bealoth."},{"book":"1 Kings","chapter":"4","verse":"17","text":"Jehoshaphat, tama daane a Paruah: tenua o Issachar."},{"book":"1 Kings","chapter":"4","verse":"18","text":"Shimei, tama daane Ela: tenua o Benjamin."},{"book":"1 Kings","chapter":"4","verse":"19","text":"Geber, tama daane a Uri: tenua go Gilead, dela nogo dagi go di king Sihon o digau Amor mo di king Og o Bashan."},{"book":"1 Kings","chapter":"4","verse":"20","text":"Nia daangada o Judah mo Israel gu dogologowaahee, guu hai be nia gelegele o tongo tai; digaula e miami gei e inuinu mo di tenetene huoloo."},{"book":"1 Kings","chapter":"4","verse":"21","text":"King Solomon e daabui nia henua huogodoo mai di monowai Euphrates gaa tugi i Philistia mo tagageinga o Egypt. Digaula guu hai nia daangada ni mee gei e hui nadau dagitedi gi mee i dono madagoaa e mouli ai.4.21 Genesis 15.18; 2 Kronikel 9.26"},{"book":"1 Kings","chapter":"4","verse":"22","text":"Nia meegai a Solomon e hiihai ginai i lodo di laangi e dahi: nia peege palaawaa humalia e 150, mo nia peege ‘wheat’ lolo e 300,"},{"book":"1 Kings","chapter":"4","verse":"23","text":"nia kau ala ne haangai i lodo nia abaaba e dilongoholu (10), nia kau lodo henua e madalua (20) ge lau (100) siibi mono hagadilinga ee, mono manu mamaangi."},{"book":"1 Kings","chapter":"4","verse":"24","text":"Solomon guu dagi tenua hagatau mai baahi gi dai di Monowai Euphrates, mai Tiphsah i taalinga di Monowai Euphrates gaa hana loo gi baahi dai di waahale go Gaza. Nia king huogodoo ala i baahi gi dai di Monowai Euphrates le e noho i lala dono mogobuna, gei mee e noho baba ang gi nia henua ala e hoohoo mai gi dono baahi."},{"book":"1 Kings","chapter":"4","verse":"25","text":"I di waalooloo dono mouli, nia daangada huogodoo mai Dan i bahi i ngeia gaa tugi i Beersheba i bahi i ngaaga gu mouli humalia, di madahaanau nei mo di madahaanau nei guu hai nadau hadagee waini mono laagau ‘fig’."},{"book":"1 Kings","chapter":"4","verse":"26","text":"Solomon ana abaaba hoodo e 40,000 ang gi ana hoodo e dagi nia waga hongo henua, ge 12,000 hoodo hai dauwa.4.26 1 Kings 10.26; 2 Kronikel 1.14; 9.25"},{"book":"1 Kings","chapter":"4","verse":"27","text":"Ana gobinaa dilongoholu maa lua, di gobinaa e dahi e dahi aga ana meegai gi di King Solomon i lodo di malama e dahi e gaamai gi mee, e hai gii dohu ang gi nia daangada huogodoo ala e miami i lodo dono hale; digaula e gaamai gi mee nia mee huogodoo ala e hiihai ginai mee."},{"book":"1 Kings","chapter":"4","verse":"28","text":"Di gobinaa e dahi e dahi aga dono duhongo ‘barley’, mono geinga haangai manu, ang gi di gowaa dela e hiihai ginai, ang gi nia hoodo waga hongo henua mono hoodo hai moomee."},{"book":"1 Kings","chapter":"4","verse":"29","text":"God guu wanga gi Solomon di kabemee mo di iloo nia mee mo di kabemee e deemee di hagatau."},{"book":"1 Kings","chapter":"4","verse":"30","text":"Solomon koia gu kabemee i digau kabemee o baahi dua be go digau kabemee o Egypt."},{"book":"1 Kings","chapter":"4","verse":"31","text":"Solomon guu hai tangada e kabemee i nia daane huogodoo: e koia e kabemee i Ethan tangada Ezrahite, mo Hemar, Calcol, Darda, nia dama daane Mahol. Gei mee tangada e dau huoloo, gei guu dele ono longo gi nia henua huogodoo ala i ono daha.4.31 Pisalem 89 (Di mee damana)"},{"book":"1 Kings","chapter":"4","verse":"32","text":"Mee ne hai ana agoago podo e dolu mana (3,000) gei e logo ana daahili i baahi nua di mana e dahi (1,000).4.32 Agoago Podo 1.1; 10.1; 25.1; Daahili Aloho 1.1"},{"book":"1 Kings","chapter":"4","verse":"33","text":"Mee gu helekai i nia mouli o nia laagau, mai nia laagau ‘cedar’ o Lebanon gaa tugi loo nia laagau hisop ala e tomo i hongo nia abaaba. Mee gu helekai labelaa i nia manu mamaangi, manu dolodolo, mono iga."},{"book":"1 Kings","chapter":"4","verse":"34","text":"Nia king o henuailala hagatau guu longo di hai o dono kabemee, gei gu hagau nadau daangada e hagalongo gi nia helekai kabemee a maa."}]}