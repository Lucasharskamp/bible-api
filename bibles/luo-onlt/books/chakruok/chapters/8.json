{"data":[{"book":"Chakruok","chapter":"8","verse":"1","text":"To Nyasaye noparo Nowa gi le mag bungu kod jamni mane ni kode ei yie, kendo notugo yamo mokudho e piny mi pi nochako dwono."},{"book":"Chakruok","chapter":"8","verse":"2","text":"Koro sokni manie bwo lowo kod dirise mag ataro moa e polo nolor, kendo koth moa e polo nochok."},{"book":"Chakruok","chapter":"8","verse":"3","text":"Pi noduono e piny mos mos. Bangʼ ndalo mia achiel gi piero abich pi noduono,"},{"book":"Chakruok","chapter":"8","verse":"4","text":"kendo odiechiengʼ mar apar gabiriyo mar dwe mar abiriyo yie nobiro mochungʼ ewi gode mag Ararat."},{"book":"Chakruok","chapter":"8","verse":"5","text":"Pi nomedo dwono nyaka dwe mar apar, to chiengʼ mokwongo mar dwe mar aparno wi gode nochako neno."},{"book":"Chakruok","chapter":"8","verse":"6","text":"Bangʼ ndalo piero angʼwen Nowa noyawo dirisa mane oloso ei yie,"},{"book":"Chakruok","chapter":"8","verse":"7","text":"kendo nooro agak kendo nosiko kohuyo koni gi koni nyaka pi notwo e piny."},{"book":"Chakruok","chapter":"8","verse":"8","text":"Eka nooro akuru mondo ofweny ka pi osedok chien e piny."},{"book":"Chakruok","chapter":"8","verse":"9","text":"To akuru ne ok nyal yudo kama opiyoe nikech pi ne pod okwako piny duto; omiyo noduogo ir Nowa ei yie. Nowa notero lwete oko kendo ogame mine odwoge ire ei yie."},{"book":"Chakruok","chapter":"8","verse":"10","text":"Norito bangʼ ndalo abiriyo moko kendo nooro akuru koa ei yie."},{"book":"Chakruok","chapter":"8","verse":"11","text":"Kane akuru odwogo ire godhiambo, notingʼo it yiend zeituni mangʼich mopon e dhoge. Mano nomiyo Nowa ongʼeyo ni koro pi oseduono e piny."},{"book":"Chakruok","chapter":"8","verse":"12","text":"Norito ndalo abiriyo moko kendo nochako ooro akuruno, to ne ok odwogo ire kendo."},{"book":"Chakruok","chapter":"8","verse":"13","text":"Chiengʼ mokwongo mar dwe mokwongo ka Nowa ne ja-higni mia auchiel gachiel, pi noduono e piny. Eka Nowa noelo wi yie kendo noneno ni piny osetwo."},{"book":"Chakruok","chapter":"8","verse":"14","text":"Kane ochopo tarik piero ariyo gabiriyo ema ne piny otuoe."},{"book":"Chakruok","chapter":"8","verse":"15","text":"Eka Nyasaye nowacho ne Nowa niya,"},{"book":"Chakruok","chapter":"8","verse":"16","text":"“Wuog oko ei yie, in kaachiel gi chiegi, kod yawuoti kod mond yawuoti."},{"book":"Chakruok","chapter":"8","verse":"17","text":"Gol oko kit gik mangima duto man kodi kaka winy, le kod gik moko duto mamol e lowo mondo ginywolre e piny kendo ginyaa kendo kwan-gi omedre e piny.”"},{"book":"Chakruok","chapter":"8","verse":"18","text":"Omiyo Nowa nowuok oko, kaachiel gi yawuote kod chiege kod mond yawuote."},{"book":"Chakruok","chapter":"8","verse":"19","text":"Le duto kod gik moko duto mamol e lowo kod winy duto; gimoro amora mawuotho e piny, nowuok ei yie moro ka moro kaka kitgi obet."},{"book":"Chakruok","chapter":"8","verse":"20","text":"Eka Nowa nogero kendo mar misango ne Jehova Nyasaye kendo nokawo le maler kod winy maler moko michamo, motimogo misango miwangʼo pep ewi kendono."},{"book":"Chakruok","chapter":"8","verse":"21","text":"Jehova Nyasaye nowinjo suya madungʼ tik mangʼwe ngʼar kendo nowacho e chunye niya, “Ok anachak akwongʼ piny kendo nikech dhano, kata obedo ni paro ma aye chunye opongʼ gi richo nyaka aa e tin-ne. Bende ok anachak atiek gik mangima kendo kaka asetimoni."},{"book":"Chakruok","chapter":"8","verse":"22","text":"“Chwoyo gi keyo,"}]}