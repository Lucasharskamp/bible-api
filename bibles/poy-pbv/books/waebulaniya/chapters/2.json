{"data":[{"book":"Waebulaniya","chapter":"2","verse":"1","text":"Hangu tuvikoleri weri nentu visoweru vyoseri vyatupikiniriti, natwiza kukosa gatupikiniriti."},{"book":"Waebulaniya","chapter":"2","verse":"2","text":"Ujumbi Mlungu yakaulaviyiti kupitira wantumintumi wa kumpindi ulanguziwitwi kuwera nakaka, na muntu yoseri ulii yakaugendera ndiri ama yakaujimiriti ndiri, katozwiti ntambu yayifiruwa."},{"book":"Waebulaniya","chapter":"2","verse":"3","text":"Su twenga hatuponi hashi handa tuwushera ndiri ulopoziya mkulu wantambu ayi? Pakwanja mweni Mtuwa kawubweriti ulopoziya awu na walii yawampikaniriti watugambiriti handa ndo wa nakaka."},{"book":"Waebulaniya","chapter":"2","verse":"4","text":"Mlungu viraa kongeriti ukapitawu wakuwi kwa kutenda kila ntambu ya mauzauza na makangashu, na kwa kuwapanana wantu mafupu ga Rohu Mnanagala ntambu yakafiriti mweni."},{"book":"Waebulaniya","chapter":"2","verse":"5","text":"Mlungu kawatuliti ndiri wantumintumi wa kumpindi kupakolamlima pasipanu papiza, pasipanu patuyowelera visoweru vyakuwi."},{"book":"Waebulaniya","chapter":"2","verse":"6","text":"Kayi itakulwa pahala tunga Mumalembu Mananagala,"},{"book":"Waebulaniya","chapter":"2","verse":"7","text":"“Gumsulusiyiti kwa katepu kaweri mdidini kuliku wantumintumi wa kumpindi,"},{"book":"Waebulaniya","chapter":"2","verse":"8","text":"Gutula kila shintu pasi pamagulu gakuwi.”"},{"book":"Waebulaniya","chapter":"2","verse":"9","text":"Kumbiti tumuwona Yesu ulii yakatenditwi kwa katepu hera kaweri pasi kuliku wantumintumi wa kumpindi, su kwa maheri ga Mlungu kahowi kwajili ya woseri. Toziya ya ntabiku yakuwi na kuhowa kwakuwi, vinu tumuwona kavalisiwa lijenjeri ya ukwisa na ligoya."},{"book":"Waebulaniya","chapter":"2","verse":"10","text":"Iweriti iherepa nentu, Mlungu ndomweni vintu vyoseri vinyawitwi toziya yakuwi na kupitira yomberi, kamtenditi Yesu kaweri mkamilika nakamu kwa njira ya kutabika, su kawajegi wana wavuwa wawutendi pamuhera nayomberi ukwisa wakuwi, toziya Yesu ndo yakawalongoziya muulopoziya."},{"book":"Waebulaniya","chapter":"2","verse":"11","text":"Toziya ulii yakapunga na walii yawapungwa, woseri wa tati yumu. Su Yesu kawona ndiri soni kuwashema walongu wakuwi."},{"book":"Waebulaniya","chapter":"2","verse":"12","text":"Ntambu yakatakula,"},{"book":"Waebulaniya","chapter":"2","verse":"13","text":"Katakula kayi, “Hanumtuliri Mlungu litumbiru lyangu.” Na kayi, “Neni napanu pamuhera na wana Mlungu kampananiti.”"},{"book":"Waebulaniya","chapter":"2","verse":"14","text":"Su toziya wana walii wananshimba na mwazi, Yesu viraa kaweriti kana nshimba na mwazi gambira womberi. Kaweriti hangu, su kwa njira ya kuhowa kwakuwi, kamkanki Shetani yakana makakala ga kuhowa,"},{"book":"Waebulaniya","chapter":"2","verse":"15","text":"na hangu kawalekiziyi walii yawaweriti wamanda mumakaliru gawu goseri, toziya ya lyoga lyawu lya kuhowa."},{"book":"Waebulaniya","chapter":"2","verse":"16","text":"Toziya tuvimana handa yomberi kiziti ndiri kuwatanga wantumintumi wa kumpindi kumbiti kiziti kuwatanga mwiwuku gwa Aburahamu."},{"book":"Waebulaniya","chapter":"2","verse":"17","text":"Hangu kafiruwitwi kaweri gambira walongu wakuwi mukila ntambu, su kaweri Mtambika Mkulu gwawu yakana lusungu na mjimilika mukumtendera lihengu Mlungu, su kalaviyi litambiku lya kuwusiya vidoda vya wantu."},{"book":"Waebulaniya","chapter":"2","verse":"18","text":"Toziya mweni kajeritwi kwa ntabiku yakapatiti su kadaha kuwatanga walii yawajerwa."}]}