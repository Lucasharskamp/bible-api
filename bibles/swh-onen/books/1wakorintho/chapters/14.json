{"data":[{"book":"1 Wakorintho","chapter":"14","verse":"1","text":"Fuateni upendo na kutaka sana karama za roho, hasa karama ya unabii."},{"book":"1 Wakorintho","chapter":"14","verse":"2","text":"Kwa maana mtu yeyote anayesema kwa lugha, hasemi na wanadamu bali anasema na Mungu. Kwa kuwa hakuna mtu yeyote anayemwelewa, kwani anasema mambo ya siri kwa roho."},{"book":"1 Wakorintho","chapter":"14","verse":"3","text":"Lakini anayetoa unabii anasema na watu akiwajenga, kuwatia moyo na kuwafariji."},{"book":"1 Wakorintho","chapter":"14","verse":"4","text":"Anenaye kwa lugha hujijenga mwenyewe, bali atoaye unabii hulijenga kanisa."},{"book":"1 Wakorintho","chapter":"14","verse":"5","text":"Ningependa kila mmoja wenu anene kwa lugha lakini ningependa zaidi nyote mtoe unabii. Kwa kuwa yeye atoaye unabii ni mkuu kuliko anenaye kwa lugha, isipokuwa atafsiri, ili kanisa lipate kujengwa."},{"book":"1 Wakorintho","chapter":"14","verse":"6","text":"Sasa ndugu zangu, kama nikija kwenu nikasema kwa lugha mpya nitawafaidia nini kama sikuwaletea ufunuo au neno la maarifa au unabii au mafundisho?"},{"book":"1 Wakorintho","chapter":"14","verse":"7","text":"Hata vitu visivyo na uhai vitoapo sauti, kama vile filimbi au kinubi, mtu atajuaje ni wimbo gani unaoimbwa kusipokuwa na tofauti ya upigaji?"},{"book":"1 Wakorintho","chapter":"14","verse":"8","text":"Tena kama tarumbeta haitoi sauti inayoeleweka, ni nani atakayejiandaa kwa ajili ya vita?"},{"book":"1 Wakorintho","chapter":"14","verse":"9","text":"Vivyo hivyo na ninyi, kama mkinena maneno yasiyoeleweka katika akili, mtu atajuaje mnalosema? Kwa maana mtakuwa mnasema hewani tu."},{"book":"1 Wakorintho","chapter":"14","verse":"10","text":"Bila shaka ziko sauti nyingi ulimwenguni, wala hakuna isiyo na maana."},{"book":"1 Wakorintho","chapter":"14","verse":"11","text":"Basi kama sielewi maana ya hiyo sauti, nitakuwa mgeni kwa yule msemaji, naye atakuwa mgeni kwangu."},{"book":"1 Wakorintho","chapter":"14","verse":"12","text":"Vivyo hivyo na ninyi. Kwa kuwa mnatamani kuwa na karama za rohoni, jitahidini kuzidi sana katika karama kwa ajili ya kulijenga kanisa."},{"book":"1 Wakorintho","chapter":"14","verse":"13","text":"Kwa sababu hii, yeye anenaye kwa lugha na aombe kwamba apate kutafsiri kile anachonena."},{"book":"1 Wakorintho","chapter":"14","verse":"14","text":"Kwa maana nikiomba kwa lugha, roho yangu inaomba, lakini akili yangu haina matunda."},{"book":"1 Wakorintho","chapter":"14","verse":"15","text":"Nifanyeje basi? Nitaomba kwa roho, na pia nitaomba kwa akili yangu. Nitaimba kwa roho na nitaimba kwa akili yangu pia."},{"book":"1 Wakorintho","chapter":"14","verse":"16","text":"Ikiwa unabariki kwa roho, mtu mwingine atakayejikuta miongoni mwa hao wasiojua, atawezaje kusema “Amen” katika kushukuru kwako, wakati haelewi unachosema?"},{"book":"1 Wakorintho","chapter":"14","verse":"17","text":"Mnaweza kuwa mnatoa shukrani kweli, sawa, lakini huyo mtu mwingine hajengeki."},{"book":"1 Wakorintho","chapter":"14","verse":"18","text":"Namshukuru Mungu kwamba mimi nanena kwa lugha kuliko ninyi nyote."},{"book":"1 Wakorintho","chapter":"14","verse":"19","text":"Lakini ndani ya kanisa ni afadhali niseme maneno matano ya kueleweka ili niwafundishe wengine kuliko kusema maneno 10,000 kwa lugha."},{"book":"1 Wakorintho","chapter":"14","verse":"20","text":"Ndugu zangu, msiwe kama watoto katika kufikiri kwenu, afadhali kuhusu uovu mwe kama watoto wachanga, lakini katika kufikiri kwenu, mwe watu wazima."},{"book":"1 Wakorintho","chapter":"14","verse":"21","text":"Katika Sheria imeandikwa kwamba:"},{"book":"1 Wakorintho","chapter":"14","verse":"22","text":"Basi kunena kwa lugha ni ishara, si kwa watu waaminio, bali kwa wasioamini, wakati unabii si kwa ajili ya wasioamini, bali kwa ajili ya waaminio."},{"book":"1 Wakorintho","chapter":"14","verse":"23","text":"Kwa hiyo kama kanisa lote likikutana na kila mmoja akanena kwa lugha, kisha wakaingia wageni wasioelewa wasioamini, je, hawatasema kwamba wote mna wazimu?"},{"book":"1 Wakorintho","chapter":"14","verse":"24","text":"Lakini kama mtu asiyeamini au asiyeelewa akiingia wakati kila mtu anatoa unabii, ataaminishwa na watu wote kuwa yeye ni mwenye dhambi na kuhukumiwa na wote,"},{"book":"1 Wakorintho","chapter":"14","verse":"25","text":"nazo siri za moyo wake zitawekwa wazi. Kwa hiyo ataanguka chini na kumwabudu Mungu akikiri, “Kweli Mungu yuko katikati yenu!”"},{"book":"1 Wakorintho","chapter":"14","verse":"26","text":"Basi tuseme nini ndugu zangu? Mnapokutana pamoja, kila mmoja ana wimbo, au neno la mafundisho, au ufunuo, lugha mpya au atatafsiri. Mambo yote yatendeke kwa ajili ya kulijenga kanisa."},{"book":"1 Wakorintho","chapter":"14","verse":"27","text":"Kama mtu yeyote akinena kwa lugha, basi waseme watu wawili au watatu si zaidi, mmoja baada ya mwingine na lazima awepo mtu wa kutafsiri."},{"book":"1 Wakorintho","chapter":"14","verse":"28","text":"Lakini kama hakuna mtu wa kutafsiri, hao watu na wanyamaze kimya kanisani na wanene na nafsi zao wenyewe na Mungu."},{"book":"1 Wakorintho","chapter":"14","verse":"29","text":"Manabii wawili au watatu wanene na wengine wapime yale yasemwayo."},{"book":"1 Wakorintho","chapter":"14","verse":"30","text":"Kama mtu yeyote aliyeketi karibu, akipata ufunuo, basi yule wa kwanza na anyamaze."},{"book":"1 Wakorintho","chapter":"14","verse":"31","text":"Kwa maana wote mnaweza kutoa unabii, mmoja baada ya mwingine, ili kila mtu apate kufundishwa na kutiwa moyo."},{"book":"1 Wakorintho","chapter":"14","verse":"32","text":"Roho za manabii huwatii manabii."},{"book":"1 Wakorintho","chapter":"14","verse":"33","text":"Kwa maana Mungu si Mungu wa machafuko bali ni Mungu wa amani."},{"book":"1 Wakorintho","chapter":"14","verse":"34","text":"wanawake wanapaswa kuwa kimya kanisani. Hawaruhusiwi kusema, bali wanyenyekee kama sheria isemavyo."},{"book":"1 Wakorintho","chapter":"14","verse":"35","text":"Kama wakitaka kuuliza kuhusu jambo lolote, wawaulize waume zao nyumbani. Kwa maana ni aibu kwa mwanamke kuzungumza kanisani."},{"book":"1 Wakorintho","chapter":"14","verse":"36","text":"Je, neno la Mungu lilianzia kwenu? Au ni ninyi tu ambao neno la Mungu limewafikia?"},{"book":"1 Wakorintho","chapter":"14","verse":"37","text":"Kama mtu yeyote akidhani kwamba yeye ni nabii, au ana karama za rohoni, basi na akubali kwamba haya ninayoandika ni maagizo kutoka kwa Bwana."},{"book":"1 Wakorintho","chapter":"14","verse":"38","text":"Kama mtu akipuuza jambo hili yeye mwenyewe atapuuzwa."},{"book":"1 Wakorintho","chapter":"14","verse":"39","text":"Kwa hiyo ndugu zangu, takeni sana kutoa unabii na msikataze watu kusema kwa lugha."},{"book":"1 Wakorintho","chapter":"14","verse":"40","text":"Lakini kila kitu kitendeke kwa heshima na kwa utaratibu."}]}