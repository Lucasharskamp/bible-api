{"data":[{"book":"LINJIILA LUUKA","chapter":"20","verse":"1","text":"E nder ɗen balɗe ɗon, tawi Iisaa no waajaade jamaa on ka *juulirde mawnde, ɗun-le ko feɲɲinangol ɓe Kibaaru Moƴƴo on. Onsay hooreeɓe *yottinooɓe sadaka ɓen e jannooɓe fii Sariya on ɓen wondude e mawɓe ɓen ari,"},{"book":"LINJIILA LUUKA","chapter":"20","verse":"2","text":"wi'i mo: «Wowlan men ko e ley kongol hombo wonɗaa waɗude ɗun e ko e ley kongol hombo wonɗaa?»"},{"book":"LINJIILA LUUKA","chapter":"20","verse":"3","text":"O jaabii ɓe, o wi'i: «Min kadi mi landoto on huunde wootere, jaaboɗon mi."},{"book":"LINJIILA LUUKA","chapter":"20","verse":"4","text":"E hara lootugol ko Yaayaa lootaynoo yimɓe ɓen kon, ko ka arsi iwri kaa ko e neɗɗanke?»"},{"book":"LINJIILA LUUKA","chapter":"20","verse":"5","text":"Kono ɓen woni e wi'indirgol: «Si en jaabike mo ko ka arsi iwri, o wi'ay en ko honɗun haɗunoo gomɗinen mo?"},{"book":"LINJIILA LUUKA","chapter":"20","verse":"6","text":"Si en jaabike mo-le ko e neɗɗanke ɗun iwri, jamaa on fow fiɗay en kaaƴe, sabu hiɓe felliti Yaayaa ko annabaajo.»"},{"book":"LINJIILA LUUKA","chapter":"20","verse":"7","text":"Onsay ɓe jaabii mo, ɓe wi'i: «Men andaa ka ngol lootugol ɗon iwri.»"},{"book":"LINJIILA LUUKA","chapter":"20","verse":"8","text":"Onsay Iisaa wi'i ɓe: «Min kadi mi wowlantaa on ko e ley kongol hombo mi woni waɗirde ɗun.»"},{"book":"LINJIILA LUUKA","chapter":"20","verse":"9","text":"Ontuma o fewtiti jamaa on, o waɗani ɓe ngal misal ɗoo, o wi'i ɓe: «Goɗɗo tutuno *wiiɲu, o halfini tutateeri ndin remooɓe wiiɲu ɓen, o yahi safaari ka o neeɓoyta."},{"book":"LINJIILA LUUKA","chapter":"20","verse":"10","text":"Ɓay saa'i soɲitugol wiiɲu on hewtii, o immini kurkaadu makko haa e remooɓe wiiɲu ɓen fii yo ɓen jonnan mo ɓiɓɓe wiiɲu geɓal makko ngal. Kono ɓen piyi on, ɓe immintini mo juuɗe mehe."},{"book":"LINJIILA LUUKA","chapter":"20","verse":"11","text":"O immini kurkaadu makko goo kadi, ɓe piyi onɗon kadi, ɓe hersini, ɓe immintini mo juuɗe mehe."},{"book":"LINJIILA LUUKA","chapter":"20","verse":"12","text":"O immini tammo kadi, ɓe barmini onɗon kadi, ɓe raɗii."},{"book":"LINJIILA LUUKA","chapter":"20","verse":"13","text":"«Jom tutateeri ndin wi'i: ‹Ko honɗun mi waɗata jooni? Yo mi immin ɓiɗɗo an yiɗaaɗo on, no gasa ka ɓe teddinoya onɗon.›"},{"book":"LINJIILA LUUKA","chapter":"20","verse":"14","text":"Kono no ɓen remooɓe wiiɲu haynornoo mo, ɓe wi'indiri: ‹Ko oo woni ronoowo on, waren mo fii yo ndondi ndin wontan en!›"},{"book":"LINJIILA LUUKA","chapter":"20","verse":"15","text":"Onsay ɓe naɓi mo ka ɓaawo tutateeri, ɓe wari.»"},{"book":"LINJIILA LUUKA","chapter":"20","verse":"16","text":"On aray, re'a ɓen remooɓe wiiɲu, o halfina ndi woɓɓe goo.»"},{"book":"LINJIILA LUUKA","chapter":"20","verse":"17","text":"E nder ko o tenƴinta ɓe kon, kanko Iisaa, o wi'i: «Hara ko honɗun koo ko windii firi:"},{"book":"LINJIILA LUUKA","chapter":"20","verse":"18","text":"«Awa kala yanuɗo e nden hayre, o lancoto,"},{"book":"LINJIILA LUUKA","chapter":"20","verse":"19","text":"Ɓay hooreeɓe yottinooɓe sadaka ɓen e jannooɓe fii Sariya on ɓen faamii wonde ko e hoore maɓɓe Iisaa waɗi ngal misal, tawi hiɓe ɗaɓɓude no ɓe fawira juuɗe e makko ɗon kisan, kono hari hiɓe huli jamaa on."},{"book":"LINJIILA LUUKA","chapter":"20","verse":"20","text":"Ɓe woni e aynugol Iisaa, ɓe immini e makko tefooɓe bonɓe waɗitiiɓe ko feewuɓe fii ko nangira mo konguɗi makko ɗin, watta mo e juuɗe laamu ngun e ley kongol lamminaaɗo diiwal ngal."},{"book":"LINJIILA LUUKA","chapter":"20","verse":"21","text":"Ɓen landii mo, wi'i: «Karamoko'en, meɗen andi hiɗon jannude waajoo no feewiri, awa kadi on ɓurdindinaa yimɓe ɓen, hiɗon jannirde laawol Alla ngol goonga."},{"book":"LINJIILA LUUKA","chapter":"20","verse":"22","text":"E hara no haani ka men yoɓa lanɗo mawɗo Roomu on sagalle kaa haanaa?»"},{"book":"LINJIILA LUUKA","chapter":"20","verse":"23","text":"Kono ɓay Iisaa faamii janfa maɓɓe kan, o jaabii ɓe, o wi'i:"},{"book":"LINJIILA LUUKA","chapter":"20","verse":"24","text":"«Hollee lan *dinaruuru. Ko nandolla hombo e bindi hombo woni e mayru?»"},{"book":"LINJIILA LUUKA","chapter":"20","verse":"25","text":"Onsay o jaabii ɓe, o wi'i: «Jonnitee lanɗo mawɗo Roomu on ko makko kon, jonniton Alla kadi ko mun kon.»"},{"book":"LINJIILA LUUKA","chapter":"20","verse":"26","text":"Ɓe ronki heɓude feere no ɓe nangira mo e ɗin konguɗi makko yeeso jamaa on, kono ɓay ɓe ŋalɗidii e ngol jaabawol makko, ɓe deƴƴi."},{"book":"LINJIILA LUUKA","chapter":"20","verse":"27","text":"Woɓɓe e ɓee *Sadduusiyaaɓe, wi'uɓe wonde ummutal alaa ɓen, ari landii Iisaa, ɓe wi'i mo:"},{"book":"LINJIILA LUUKA","chapter":"20","verse":"28","text":"«Karamoko'en, e hino ko Muusaa wi'i men kon: Si goɗɗo maayii accii ɓeyngu e ɓaawo ɓiɗɗo, haray miɲɲiraawo on mayɗo no haani ƴettude on keynguujo mo o acci fii no o heɓirana on kotiraawo makko jurriya."},{"book":"LINJIILA LUUKA","chapter":"20","verse":"29","text":"Tawa non no woodi ɓiɓɓe njeeɗiɗo. Arano on jombii, maayii, heɓaali ɓiɗɗo."},{"book":"LINJIILA LUUKA","chapter":"20","verse":"30","text":"Ɗimmo on kadi ƴettii mo, maayii."},{"book":"LINJIILA LUUKA","chapter":"20","verse":"31","text":"Tammo on kadi wano non. Ɗun yaarii non haa ɓen njeeɗiɗo non ɓe timmi, ɓe accaali jurriya."},{"book":"LINJIILA LUUKA","chapter":"20","verse":"32","text":"Ɓawto ɗun debbo on kadi maayii."},{"book":"LINJIILA LUUKA","chapter":"20","verse":"33","text":"Ɓay hari ɓen njeeɗiɗoo non resii on debbo, ko hombo e ɓen on debbo wontanoyta ka ummutal?»"},{"book":"LINJIILA LUUKA","chapter":"20","verse":"34","text":"Iisaa jaabii ɓe, wi'i: «Fayɓe nguu jamaanu ɗoo tiggay tiggete."},{"book":"LINJIILA LUUKA","chapter":"20","verse":"35","text":"Kono ɓen yeɗoyaaɓe immintineede e hakkunde mayɓe ɓen e tawegol e nguu jamaanu aroyayngu, resoytaa, resetaake."},{"book":"LINJIILA LUUKA","chapter":"20","verse":"36","text":"Awa kadi ɓe maayitoytaa, ko fii haray hiɓe wa'i wa malaa'ikaaɓe. Ko ɓe fayɓe Alla kadi, ɓay ko ɓe ɓiɓɓe ummutal ngal."},{"book":"LINJIILA LUUKA","chapter":"20","verse":"37","text":"Seedee mayɓe ɓen immitoto, ko ɗun Muusaa ɓanginnoo ka o wowli ɗon fii pitahun kun fewndo o noddi Joomiraaɗo on, on Alla Ibraahiima e Alla Issaaqa e Alla Yaaquuba."},{"book":"LINJIILA LUUKA","chapter":"20","verse":"38","text":"Awa Alla wonaa Alla mayɓe ɓen, kono ko o Alla wurɓe ɓen, ɓay fii makko kanko, ɓen fow ko wurɓe.»"},{"book":"LINJIILA LUUKA","chapter":"20","verse":"39","text":"Woɓɓe e jannooɓe fii Sariya on ɓen wi'i mo: «Karamoko'en, on yewtii haqiiqa.»"},{"book":"LINJIILA LUUKA","chapter":"20","verse":"40","text":"Ɓawto ɗun ɓe suusaali mo landaade hay huunde."},{"book":"LINJIILA LUUKA","chapter":"20","verse":"41","text":"Iisaa wi'i ɓe: «Ko honno wi'iraa wonde *Almasiihu on ko jurriya Daawuuda?"},{"book":"LINJIILA LUUKA","chapter":"20","verse":"42-43","text":"Daawuuda tigi no holli ka Zabuura wonde:"},{"book":"LINJIILA LUUKA","chapter":"20","verse":"44","text":"«Daawuuda tigi wi'ii Almasiihu on ‹Joomi›, haray ko honno non Almasiihu on woniri jurriya makko?»"},{"book":"LINJIILA LUUKA","chapter":"20","verse":"45","text":"Fewndo ka yimɓe ɓen fow heɗii mo ɗon, o wi'i taalibaaɓe makko ɓen:"},{"book":"LINJIILA LUUKA","chapter":"20","verse":"46","text":"«Reenee e ɓee jannooɓe fii Sariya on, ɗun ko ɓee yiɗuɓe jindidugol e dolokkaaji njani, yiɗi hiwreede ka fottirɗe, yiɗi saffawol aranol ngol ka juulirɗe, yiɗi ndaɗɗule arane ɗen ka nafagol."},{"book":"LINJIILA LUUKA","chapter":"20","verse":"47","text":"Hiɓe jatta galleeji keynguuɓe, hiɓe juutina julɗe maɓɓe fii yiingo, awa ɓen heɓoyay ɲaawooje ɓurɗe sattuɗe.»"}]}