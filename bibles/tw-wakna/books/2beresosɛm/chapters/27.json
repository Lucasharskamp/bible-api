{"data":[{"book":"2 Beresosɛm","chapter":"27","verse":"1","text":"Yotam dii hene no, na wadi mfirihyia aduonu anum. Odii hene wɔ Yerusalem mfirihyia dunsia. Na ne na a ɔyɛ Sadok babea no din de Yerusa."},{"book":"2 Beresosɛm","chapter":"27","verse":"2","text":"Ɔyɛɛ nea ɛsɔ Awurade ani sɛnea nʼagya Usia yɛe no. Yotam de, wankɔ Awurade Asɔredan mu sɛnea nʼagya yɛe no. Nanso ɔmanfo no toaa wɔn nnebɔneyɛ so."},{"book":"2 Beresosɛm","chapter":"27","verse":"3","text":"Yotam san yɛɛ Atifi Pon a ɛwɔ Awurade Asɔredan no ho, na ɔsan yɛɛ nnwuma bebree de siesiee ɔfasu a ɛwɔ Ofel bepɔw so no."},{"book":"2 Beresosɛm","chapter":"27","verse":"4","text":"Ɔkyekyeree nkurow wɔ Yuda mmepɔw asase so, sisii aban ne abantenten wɔ mmeaemmeae a wɔadua nnua."},{"book":"2 Beresosɛm","chapter":"27","verse":"5","text":"Yotam tuu Amonfo so sa, dii wɔn so nkonim. Mfe abiɛsa a edi kan no de, ogyee wɔn sonkahiri a ɛyɛ dwetɛ tɔn 3.4, awi susukoraa mpem aduonum ne atoko susukoraa mpem aduonum."},{"book":"2 Beresosɛm","chapter":"27","verse":"6","text":"Ɔhene Yotam nyaa tumi kɛse, efisɛ ɔde ahwɛyie yɛɛ osetie maa Awurade, ne Nyankopɔn."},{"book":"2 Beresosɛm","chapter":"27","verse":"7","text":"Yotam ahenni ho nsɛm nkae a nʼakodi ne ne nneyɛe ahorow ka ho no, wɔakyerɛw agu Israel ne Yuda ahemfo nhoma mu."},{"book":"2 Beresosɛm","chapter":"27","verse":"8","text":"Odii ade no, na wadi mfirihyia aduonu anum, na odii hene wɔ Yerusalem mfirihyia dunsia."},{"book":"2 Beresosɛm","chapter":"27","verse":"9","text":"Yotam wui no, wosiee no Dawid kurom. Ne babarima Ahas, na odii nʼade sɛ ɔhene."}]}