{"data":[{"book":"प्रेरितों","chapter":"9","verse":"1","text":"शाऊल जो अब तक प्रभु को चेलां ख धमकान अऊर मार डालन की धुन म होतो, महायाजक को जवर गयो"},{"book":"प्रेरितों","chapter":"9","verse":"2","text":"अऊर ओको सी दमिश्क को आराधनालयों को नाम पर या बात की चिट्ठियां मांगी कि का पुरुष का बाई, जिन्ख ऊ यो पंथ पर पाये उन्ख बान्ध क यरूशलेम ले आये।"},{"book":"प्रेरितों","chapter":"9","verse":"3","text":"पर चलतो चलतो जब ऊ दमिश्क को जवर पहुंच्यो, त अचानक आसमान सी ओको चारयी तरफ ज्योति चमकी,"},{"book":"प्रेरितों","chapter":"9","verse":"4","text":"अऊर ऊ जमीन पर गिर पड़्यो अऊर यो आवाज सुन्यो, “हे शाऊल, हे शाऊल, तय मोख कहाली सतावय हय?”"},{"book":"प्रेरितों","chapter":"9","verse":"5","text":"ओन पुच्छ्यो, “हे प्रभु, तय कौन आय?”"},{"book":"प्रेरितों","chapter":"9","verse":"6","text":"पर अब उठ क नगर म जाव, अऊर जो तोख करनो हय ऊ तोरो सी कह्यो जायेंन।”"},{"book":"प्रेरितों","chapter":"9","verse":"7","text":"जो आदमी ओको संग होतो, हि सन्न रह्य गयो; कहालीकि आवाज त सुनत होतो पर कोयी ख देखत नहीं होतो।"},{"book":"प्रेरितों","chapter":"9","verse":"8","text":"तब शाऊल जमीन पर सी उठ्यो, पर जब आंखी खोली त ओख कुछ नहीं दिख्यो, अऊर हि ओको हाथ पकड़ क दमिश्क म ले गयो।"},{"book":"प्रेरितों","chapter":"9","verse":"9","text":"ऊ तीन दिन तक नहीं देख सक्यो, अऊर नहीं खायो अऊर नहीं पीयो।"},{"book":"प्रेरितों","chapter":"9","verse":"10","text":"दमिश्क म हनन्याह नाम को एक चेला होतो, ओन दर्शन देख्यो कि प्रभु न ओको सी कह्यो, “हे हनन्याह!”"},{"book":"प्रेरितों","chapter":"9","verse":"11","text":"तब प्रभु न ओको सी कह्यो, “उठ क वा गली म जाव जो ‘सीधी’ कहलावय हय, अऊर यहूदा को घर म शाऊल नाम को एक तरसुस वासी ख पूछ; कहालीकि देख, ऊ प्रार्थना कर रह्यो हय,"},{"book":"प्रेरितों","chapter":"9","verse":"12","text":"अऊर ओन हनन्याह नाम को एक पुरुष ख अन्दर आवतो अऊर अपनो ऊपर हाथ रखतो देख्यो हय; ताकि फिर सी देख पाये।”"},{"book":"प्रेरितों","chapter":"9","verse":"13","text":"हनन्याह न उत्तर दियो, “हे प्रभु, मय न यो आदमी को बारे म बहुत सो सी सुन्यो हय कि येन यरूशलेम म तोरो पवित्र लोगों को संग बड़ी-बड़ी बुरायी करी हंय;"},{"book":"प्रेरितों","chapter":"9","verse":"14","text":"अऊर इत भी येख महायाजक को तरफ सी अधिकार मिल्यो हय कि जो लोग तोरो नाम लेवय हंय, उन पूरो ख बान्ध लेवो।”"},{"book":"प्रेरितों","chapter":"9","verse":"15","text":"पर प्रभु न ओको सी कह्यो, “तय चली जा; कहालीकि उत गैरयहूदियों अऊर राजावों अऊर इस्राएलियों को आगु मोरो नाम प्रगट करन लायी मोरो चुन्यो हुयो पात्र हय।"},{"book":"प्रेरितों","chapter":"9","verse":"16","text":"अऊर मय ओख बताऊ कि मोरो नाम लायी ओख कसो कसो दु:ख उठावनो पड़ेंन।”"},{"book":"प्रेरितों","chapter":"9","verse":"17","text":"तब हनन्याह उठ क ऊ घर म गयो, अऊर ओको पर अपनो हाथ रख क कह्यो, “हे भाऊ शाऊल, प्रभु, यानेकि यीशु, जो ऊ रस्ता म, जित सी तय आयो तोख दिखायी दियो होतो, ओनच मोख भेज्यो हय कि तय फिर नजर पाये अऊर पवित्र आत्मा सी परिपूर्न होय जाये।”"},{"book":"प्रेरितों","chapter":"9","verse":"18","text":"अऊर तुरतच ओकी आंखी सी छिलका को जसो गिरयो अऊर ऊ देखन लग्यो, अऊर उठ क बपतिस्मा लियो।"},{"book":"प्रेरितों","chapter":"9","verse":"19","text":"फिर जेवन कर क् ताकत पायो। ऊ कुछ दिन उन चेलां को संग रह्यो जो दमिश्क म होतो।"},{"book":"प्रेरितों","chapter":"9","verse":"20","text":"अऊर ऊ तुरतच आराधनालयों म यीशु को प्रचार करन लग्यो कि ऊ परमेश्वर को बेटा हय।"},{"book":"प्रेरितों","chapter":"9","verse":"21","text":"सब सुनन वालो चकित होय क कहन लग्यो, “का यो उच आदमी नोहोय जो यरूशलेम म उन्ख जो यो नाम ख लेत होतो, नाश करत होतो; अऊर इत भी येकोलायी आयो होतो कि उन्ख बान्ध क महायाजक को जवर लिजाये?”"},{"book":"प्रेरितों","chapter":"9","verse":"22","text":"पर शाऊल अऊर भी सामर्थी होत गयो, अऊर या बात को सबूत दे क कि मसीह योच आय, दमिश्क को रहन वालो यहूदियों को मुंह बन्द करतो रह्यो।"},{"book":"प्रेरितों","chapter":"9","verse":"23","text":"जब बहुत दिन भय गयो, त यहूदियों न मिल क ओख मार डालन की साजीश रचा।"},{"book":"प्रेरितों","chapter":"9","verse":"24","text":"पर उन्को साजीश शाऊल ख मालूम भय गयो। हि त ओख मार डालन लायी रात दिन द्वारों पर मारन की ताक म लग्यो रहत होतो।"},{"book":"प्रेरितों","chapter":"9","verse":"25","text":"पर रात को ओको चेलां न ओख टोकनी म बैठायो, अऊर दिवार पर सी उतार दियो।"},{"book":"प्रेरितों","chapter":"9","verse":"26","text":"यरूशलेम म पहुंच क ओन चेलां को संग मिल जान को कोशिश करयो; पर सब ओको सी डरत होतो, कहालीकि उन्ख विश्वास नहीं होत होतो, कि ऊ भी चेला आय।"},{"book":"प्रेरितों","chapter":"9","verse":"27","text":"पर बरनबास न ओख अपनो संग प्रेरितों को जवर लिजाय क उन्ख बतायो कि येन कसो तरह सी रस्ता म प्रभु ख देख्यो, अऊर ओन येको सी बाते करी; तब दमिश्क म येन कसो हिम्मत सी यीशु को नाम सी प्रचार करयो।"},{"book":"प्रेरितों","chapter":"9","verse":"28","text":"ऊ उन्को संग यरूशलेम म आतो-जातो रह्यो"},{"book":"प्रेरितों","chapter":"9","verse":"29","text":"अऊर बेधड़क होय क प्रभु को नाम सी प्रचार करत होतो; अऊर यूनानी भाषा बोलन वालो यहूदियों को संग बातचीत अऊर वाद-विवाद करत होतो; पर हि ओख मार डालन की कोशिश करन लग्यो।"},{"book":"प्रेरितों","chapter":"9","verse":"30","text":"यो जान क भाऊ ओख कैसरिया ले आयो, अऊर तरसुस ख भेज दियो।"},{"book":"प्रेरितों","chapter":"9","verse":"31","text":"यो तरह पूरो यहूदिया, अऊर गलील, अऊर सामरियां म मण्डली ख सन्तुष्ट भयो, अऊर ओकी उन्नति होत गयी; अऊर ऊ प्रभु को डर अऊर पवित्र आत्मा की शान्ति म चलती अऊर बढ़ती गयी।"},{"book":"प्रेरितों","chapter":"9","verse":"32","text":"तब असो भयो कि पतरस हर जागा फिरतो हुयो, उन पवित्र लोगों को जवर भी पहुंच्यो जो लुद्दा म रहत होतो।"},{"book":"प्रेरितों","chapter":"9","verse":"33","text":"उत ओख एनियास नाम को एक लकवा को रोगी मिल्यो, जो आठ साल सी खटिया पर पड़्यो होतो।"},{"book":"प्रेरितों","chapter":"9","verse":"34","text":"पतरस न ओको सी कह्यो, “हे एनियास! यीशु मसीह तोख चंगो करय हय। उठ, अपनो बिस्तर बिछाव।” तब ऊ तुरतच उठ खड़ो भयो।"},{"book":"प्रेरितों","chapter":"9","verse":"35","text":"तब लुद्दा अऊर शारोन को सब रहन वालो ओख देख क प्रभु को तरफ फिरे।"},{"book":"प्रेरितों","chapter":"9","verse":"36","text":"याफा म तबीता यानेकि दोरकास नाम को एक विश्वासिनी रहत होती। वा बहुत सो अच्छो अच्छो काम अऊर दान करत होती।"},{"book":"प्रेरितों","chapter":"9","verse":"37","text":"उन दिन म वा बीमार होय क मर गयी; अऊर उन्न ओख नहलाय क ऊपर को कमरा म रख दियो।"},{"book":"प्रेरितों","chapter":"9","verse":"38","text":"येकोलायी कि लुद्दा याफा को जवर होतो, चेलां न यो सुन क कि पतरस उत हय, दोय आदमी भेज क ओको सी बिनती करी, “हमरो जवर आवनो म देर मत कर।”"},{"book":"प्रेरितों","chapter":"9","verse":"39","text":"तब पतरस उठ क उन्को संग भय गयो, अऊर जब ऊ पहुंच्यो त हि ओख वा ऊपर को कमरा म लिजायो। पूरी विधवा रोवती हुयी ओको जवर आय क खड़ी भयी, अऊर जो कुरता अऊर कपड़ा दोरकास न उन्को संग रहतो हुयो बनायो होतो, दिखान लगी।"},{"book":"प्रेरितों","chapter":"9","verse":"40","text":"तब पतरस न सब क् बाहेर कर दियो, अऊर घुटना टेक क प्रार्थना करी अऊर लाश को तरफ देख क कह्यो, “हे तबीता, उठ।” तब ओन अपनी आंखी खोल दी; अऊर पतरस ख देख क उठ बैठी।"},{"book":"प्रेरितों","chapter":"9","verse":"41","text":"ओन हाथ दे क ओख उठायो, अऊर पवित्र लोगों अऊर विधवावों ख बुलाय क ओख जीन्दो दिखाय दियो।"},{"book":"प्रेरितों","chapter":"9","verse":"42","text":"या बात पूरो याफा म फैल गयी; अऊर बहुत सो न प्रभु पर विश्वास करयो।"},{"book":"प्रेरितों","chapter":"9","verse":"43","text":"अऊर पतरस याफा म शिमोन नाम को कोयी चमड़ा को धन्दा करन वालो को इत बहुत दिन तक रह्यो।"}]}