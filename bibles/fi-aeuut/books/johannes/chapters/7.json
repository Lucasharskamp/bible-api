{"data":[{"book":"Johannes","chapter":"7","verse":"1","text":"Sen jälkeen Jeesus meni Galileaan, jossa hän kulki kylästä kylään. Hän pysytteli poissa Juudeasta, sillä juutalaisten johtomiehet punoivat siellä juonia hänen surmaamisekseen."},{"book":"Johannes","chapter":"7","verse":"2","text":"Yksi juutalaisten suurista juhlista, lehtimajanjuhla, oli tulossa,"},{"book":"Johannes","chapter":"7","verse":"3","text":"ja Jeesuksen veljet kehottelivat häntä lähtemään Juudeaan juhlille: »Mene vain sinne, niin useammat ihmiset saavat nähdä ihmeitäsi."},{"book":"Johannes","chapter":"7","verse":"4","text":"Eihän sinusta koskaan tule kuuluisaa, kun tällä tavalla piileksit. Jos kerran olet niin erinomainen, niin näytä se maailmalle.»"},{"book":"Johannes","chapter":"7","verse":"5","text":"Jeesuksen veljetkään eivät uskoneet häneen."},{"book":"Johannes","chapter":"7","verse":"6","text":"Jeesus vastasi: »Jumala ei ole tarkoittanut, että menisin sinne nyt."},{"book":"Johannes","chapter":"7","verse":"7","text":"Te voitte mennä milloin tahansa – eihän maailma teitä vihaa. Mutta minua se vihaa, koska minä osoitan sille sen syntisyyden."},{"book":"Johannes","chapter":"7","verse":"8","text":"Menkää te vain! Minä tulen myöhemmin, kun oikea hetki koittaa.»"},{"book":"Johannes","chapter":"7","verse":"9","text":"Ja Jeesus jäi vielä Galileaan."},{"book":"Johannes","chapter":"7","verse":"10","text":"Sen jälkeen kun Jeesuksen veljet jo olivat lähteneet juhlille, hänkin meni sinne kaikessa hiljaisuudessa."},{"book":"Johannes","chapter":"7","verse":"11","text":"Juutalaisten johtomiehet etsivät häntä juhlaväen joukosta ja kyselivät, oliko kukaan nähnyt häntä."},{"book":"Johannes","chapter":"7","verse":"12","text":"Hänestä kyllä kohistiin. »Ihmeellinen mies», sanoivat toiset. »Huijari hän on!» sanoivat toiset."},{"book":"Johannes","chapter":"7","verse":"13","text":"Julkisesti ei kukaan uskaltanut häntä puolustaa peläten johtavien juutalaisten rangaistusta."},{"book":"Johannes","chapter":"7","verse":"14","text":"Juhlat olivat puolivälissä, kun Jeesus meni temppeliin ja ryhtyi opettamaan kansaa."},{"book":"Johannes","chapter":"7","verse":"15","text":"Juutalaisten johtomiehet hämmästyivät kuullessaan, mitä hän puhui. »Kuinka hänellä voi olla näin paljon tietoa Raamatusta, kun hän ei ole käynyt meidän koulujamme?» he ihmettelivät."},{"book":"Johannes","chapter":"7","verse":"16","text":"Jeesus sanoi siihen: »Minä en esitä omia ajatuksiani, vaan Jumalan, joka minut on lähettänyt."},{"book":"Johannes","chapter":"7","verse":"17","text":"Jos joku teistä todella päättää tehdä, niin kuin Jumala tahtoo, hän saa aivan varmasti tietää, opetanko minä Jumalan totuutta vai jotain omaani."},{"book":"Johannes","chapter":"7","verse":"18","text":"Joka esittää omia ajatuksiaan, toivoo saavansa niistä kiitosta, mutta joka tahtoo tuottaa kunniaa lähettäjälleen, on luotettava ja rehellinen."},{"book":"Johannes","chapter":"7","verse":"19","text":"Kukaan teistä ei noudata Mooseksen lakia. Miksi sitten syytätte minua sen rikkomisesta? Miksi haluatte tappaa minut sen takia?»"},{"book":"Johannes","chapter":"7","verse":"20","text":"Kansanjoukko vastasi: »Olet järjiltäsi! Kuka sinua on yrittänyt tappaa?»"},{"book":"Johannes","chapter":"7","verse":"21","text":"Jeesus sanoi: »Tein työtä sapattina, kun paransin miehen, ja te olitte ihmeissänne."},{"book":"Johannes","chapter":"7","verse":"22","text":"Tekin teette työtä sapattina pyrkiessänne noudattamaan Mooseksen ympärileikkausmääräystä. Ja huomatkaa, että tuo määräys on vanhempi kuin Mooseksen laki."},{"book":"Johannes","chapter":"7","verse":"23","text":"Tekin ympärileikkaatte lapsen sapattina, jos se sattuu olemaan oikea aika. Miksi minut sitten tuomittaisiin siitä, että teen ihmisen kokonaan terveeksi sapattina?"},{"book":"Johannes","chapter":"7","verse":"24","text":"Ajatelkaapa asiaa, niin näette, että olen oikeassa.»"},{"book":"Johannes","chapter":"7","verse":"25","text":"Jotkut jerusalemilaiset sanoivat keskenään: »Eikö tämä ole juuri se mies, joka halutaan tappaa?"},{"book":"Johannes","chapter":"7","verse":"26","text":"Nyt hän puhuu täällä julkisesti, eikä kukaan tee mitään. Olisivatko johtajamme kuitenkin saaneet selville, että hän todella on Messias? Mutta miten tämä mies voisi olla Messias?"},{"book":"Johannes","chapter":"7","verse":"27","text":"Mehän tiedämme missä hän on syntynyt! Mutta kun Messias tulee, hän vain ilmestyy jostakin, eikä kukaan tiedä mistä.»"},{"book":"Johannes","chapter":"7","verse":"28","text":"Sen vuoksi Jeesus sanoi kovalla äänellä puhuessaan temppelissä: »Te tiedätte kyllä, missä minä olen syntynyt ja kasvanut. Mutta häntä, joka minut on lähettänyt, te ette tunne – ja hän on totuus."},{"book":"Johannes","chapter":"7","verse":"29","text":"Minä tunnen hänet, koska olen ollut hänen luonaan. Hän minut lähettikin teidän luoksenne.»"},{"book":"Johannes","chapter":"7","verse":"30","text":"Silloin juutalaisten johtomiehet halusivat pidättää Jeesuksen, mutta kukaan ei kuitenkaan koskenut häneen, sillä Jumalan säätämä hetki ei ollut vielä tullut."},{"book":"Johannes","chapter":"7","verse":"31","text":"Monet ihmiset uskoivat häneen. »Minkä sellaisen ihmeen te odotatte Messiaan tekevän, jota tämä mies ei jo olisi tehnyt?» he sanoivat."},{"book":"Johannes","chapter":"7","verse":"32","text":"Kun fariseukset kuulivat ihmisten puhuvan tällaista, he ja ylipapit lähettivät viranomaiset pidättämään Jeesuksen."},{"book":"Johannes","chapter":"7","verse":"33","text":"Mutta Jeesus jatkoi puhettaan: »Minun on määrä viipyä täällä vielä vähän aikaa. Sitten palaan lähettäjäni luo."},{"book":"Johannes","chapter":"7","verse":"34","text":"Te etsitte minua, mutta ette löydä. Ettekä te voi tulla sinne missä minä olen.»"},{"book":"Johannes","chapter":"7","verse":"35","text":"Juutalaisten uskonnolliset johtajat hämmästyivät perin juurin kuullessaan tämän väitteen. »Minne hän oikein aikoo mennä?» he kyselivät. »Ehkäpä hän matkustaa lähetyssaarnaajaksi muissa maissa asuvien juutalaisten tai jopa pakanoiden luo."},{"book":"Johannes","chapter":"7","verse":"36","text":"Mitä hän sillä tarkoittaa, että me etsimme häntä, mutta emme pysty löytämään, ja sillä, ettemme voi mennä sinne missä hän on?»"},{"book":"Johannes","chapter":"7","verse":"37","text":"Viimeisenä juhlapäivänä, kun oli tullut juhlan kohokohta, Jeesus huusi ihmisjoukoille: »Jos jollakin on jano, niin tulkoon minun luokseni ja juokoon!"},{"book":"Johannes","chapter":"7","verse":"38","text":"Raamatussa sanotaan, että elävän veden virrat tulvivat jokaisen minuun uskovan ihmisen sisimmästä.»"},{"book":"Johannes","chapter":"7","verse":"39","text":"(Tällä Jeesus tarkoitti Pyhän Hengen työtä ja lupasi Henkensä jokaiselle, joka uskoo häneen. Pyhä Henki ei ollut vielä tullut, sillä Jeesus ei ollut palannut kirkkauteensa taivaaseen.)"},{"book":"Johannes","chapter":"7","verse":"40","text":"Kuullessaan Jeesuksen sanat jotkut kansanjoukosta innostuivat: »Tämä mies on se odotettu profeetta!»"},{"book":"Johannes","chapter":"7","verse":"41","text":"Toiset sanoivat: »Hän on Messias itse.» Kolmannet väittivät vastaan: »Se ei voi olla totta! Eihän Messias voi olla Galileasta kotoisin."},{"book":"Johannes","chapter":"7","verse":"42","text":"Raamattu sanoo selvästi, että Messias syntyy Daavidin kuningassukuun ja vielä Betlehemissä, samassa kaupungissa kuin Daavid.»"},{"book":"Johannes","chapter":"7","verse":"43","text":"Näin ihmisten mielipiteet Jeesuksesta menivät ristiin."},{"book":"Johannes","chapter":"7","verse":"44","text":"Toiset tahtoivat, että hänet pidätettäisiin, mutta kukaan ei koskenut häneen."},{"book":"Johannes","chapter":"7","verse":"45","text":"Temppelipoliisit, jotka oli lähetetty pidättämään Jeesusta, tulivat takaisin ylipappien ja fariseusten luo. »Miksi ette tuoneetkaan häntä?» nämä tiukkasivat."},{"book":"Johannes","chapter":"7","verse":"46","text":"»Se mies puhuu aivan ihmeellisellä tavalla», he sanoivat. »Mitään sellaista emme ole ikinä kuulleet.»"},{"book":"Johannes","chapter":"7","verse":"47","text":"»Joko hän on saanut teidätkin kannattajikseen?» fariseukset kysyivät pilkallisesti."},{"book":"Johannes","chapter":"7","verse":"48","text":"»Onko johtavien juutalaisten ja fariseusten joukossa yhtään ainutta, joka uskoo hänen olevan Messias?"},{"book":"Johannes","chapter":"7","verse":"49","text":"Kansa kyllä uskoo, mutta mitä tuo kirottu lauma ymmärtää koko asiasta! Eihän se tunne lakia.»"},{"book":"Johannes","chapter":"7","verse":"50","text":"Silloin Nikodeemus puuttui puheeseen. Hän oli sama mies, joka kerran oli käynyt salaa keskustelemassa Jeesuksen kanssa."},{"book":"Johannes","chapter":"7","verse":"51","text":"»Onko laillista tuomita ihminen ilman oikeudenkäyntiä?» hän kysyi. »Eikö ensin ole selvitettävä, mihin hän on syyllistynyt?»"},{"book":"Johannes","chapter":"7","verse":"52","text":"Johtomiehet vastasivat: »Oletko sinäkin noita galilealaisia? Katso itse Raamatusta: ei Galileasta nouse profeettaa.»"},{"book":"Johannes","chapter":"7","verse":"53","text":"Neuvonpito päättyi siihen, ja kaikki lähtivät kotiin.7:53 Jakeet 7:53–8:11 puuttuvat useimmista vanhemmista käsikirjoituksista."}]}