{"data":[{"book":"Joṣua","chapter":"19","verse":"1","text":"Kèké kejì jáde fún ẹ̀yà Simeoni, ní agbo ilé, ní agbo ilé. Ìní wọn sì wà ní àárín ilẹ̀ Juda."},{"book":"Joṣua","chapter":"19","verse":"2","text":"Lára ìpín wọn ní:"},{"book":"Joṣua","chapter":"19","verse":"3","text":"Hasari-Ṣuali, Bala, Esemu,"},{"book":"Joṣua","chapter":"19","verse":"4","text":"Eltoladi, Betuli, Horma,"},{"book":"Joṣua","chapter":"19","verse":"5","text":"Siklagi, Beti-Markaboti, Hasari Susa,"},{"book":"Joṣua","chapter":"19","verse":"6","text":"Beti-Lebaoti àti Ṣarueli, ìlú wọn jẹ́ mẹ́tàlá àti ìletò wọn."},{"book":"Joṣua","chapter":"19","verse":"7","text":"Aini, Rimoni, Eteri àti Aṣani, ìlú wọn jẹ́ mẹ́rin àti ìletò wọn,"},{"book":"Joṣua","chapter":"19","verse":"8","text":"àti gbogbo àwọn agbègbè ìlú wọ̀nyí títí dé Baalati-Beeri (Rama ní gúúsù)."},{"book":"Joṣua","chapter":"19","verse":"9","text":"A mú ogún ìní àwọn ọmọ Simeoni láti ìpín Juda, nítorí ìpín Juda pọ̀ ju èyí tí wọ́n nílò lọ. Báyìí ni àwọn ọmọ Simeoni gba ìní wọn ní àárín ilẹ̀ Juda."},{"book":"Joṣua","chapter":"19","verse":"10","text":"Kèké kẹta jáde fún Sebuluni, ní agbo ilé ní agbo ilé"},{"book":"Joṣua","chapter":"19","verse":"11","text":"Ó sì lọ sí ìwọ̀-oòrùn ní Marala, ó sì dé Dabbeṣeti, ó sì lọ títí dé odo ní ẹ̀bá Jokneamu."},{"book":"Joṣua","chapter":"19","verse":"12","text":"Ó sì yípadà sí ìlà-oòrùn láti Saridi sí ìhà ìlà-oòrùn dé ilẹ̀ Kisiloti-Tabori, ó sì lọ sí Daberati, ó sì gòkè lọ sí Jafia."},{"book":"Joṣua","chapter":"19","verse":"13","text":"Nígbà náà ní o lọ sí ìhà ìlà-oòrùn lọ sí Gati-Heferi àti Eti-Kaṣini, ó sì jáde ní Rimoni, ó sì yí sí ìhà Nea."},{"book":"Joṣua","chapter":"19","verse":"14","text":"Ní ibẹ̀, ààlà sì yíká ní ìhà àríwá lọ sí Hnatoni ó sì pín ní àfonífojì Ifita-Eli."},{"book":"Joṣua","chapter":"19","verse":"15","text":"Lára wọn ni Katati, Nahalali, Ṣimroni, Idala àti Bẹtilẹhẹmu. Wọ́n sì jẹ́ ìlú méjìlá àti ìletò wọn."},{"book":"Joṣua","chapter":"19","verse":"16","text":"Ìlú wọ̀nyí àti ìletò wọn jẹ́ ìní Sebuluni, ní agbo ilé agbo ilé."},{"book":"Joṣua","chapter":"19","verse":"17","text":"Kèké kẹrin jáde fún Isakari, agbo ilé ní agbo ilé."},{"book":"Joṣua","chapter":"19","verse":"18","text":"Lára ilẹ̀ wọn ni èyí:"},{"book":"Joṣua","chapter":"19","verse":"19","text":"Hafraimu, Ṣihoni, Anaharati,"},{"book":"Joṣua","chapter":"19","verse":"20","text":"Rabiti, Kiṣioni, Ebesi,"},{"book":"Joṣua","chapter":"19","verse":"21","text":"Remeti, Eni-Gannimu, Eni-Hada àti Beti-Pasesi."},{"book":"Joṣua","chapter":"19","verse":"22","text":"Ààlà náà sì dé Tabori, Ṣahasuma, àti Beti-Ṣemeṣi, ó sì pin ní Jordani."},{"book":"Joṣua","chapter":"19","verse":"23","text":"Ìlú wọ̀nyí àti ìletò wọn jẹ́ ìní ẹ̀yà Isakari, ní agbo ilé agbo ilé."},{"book":"Joṣua","chapter":"19","verse":"24","text":"Kèké karùn-ún jáde fún ẹ̀yà Aṣeri, ní agbo ilé agbo ilé."},{"book":"Joṣua","chapter":"19","verse":"25","text":"Lára ilẹ̀ wọn ni èyí:"},{"book":"Joṣua","chapter":"19","verse":"26","text":"Allameleki, Amadi, àti Miṣali. Ní ìhà ìwọ̀-oòrùn ààlà náà dé Karmeli àti Ṣihori-Libinati."},{"book":"Joṣua","chapter":"19","verse":"27","text":"Nígbà náà ni o yí sí ìhà ìlà-oòrùn Beti-Dagoni, dé Sebuluni àti àfonífojì Ifita-Eli, ó sì lọ sí àríwá sí Beti-Emeki àti Neieli, ó sì kọjá lọ sí Kabulu ní apá òsì."},{"book":"Joṣua","chapter":"19","verse":"28","text":"Ó sì lọ sí Abdoni, Rehobu, Hammoni àti Kana títí dé Sidoni ńlá."},{"book":"Joṣua","chapter":"19","verse":"29","text":"Ààlà náà sì tẹ̀ sí ìhà Rama, ó sì lọ sí ìlú olódi Tire, ó sì yà sí Hosa, ó sì jáde ní Òkun Ńlá ní ilẹ̀ Aksibu,"},{"book":"Joṣua","chapter":"19","verse":"30","text":"Uma, Afeki àti Rehobu."},{"book":"Joṣua","chapter":"19","verse":"31","text":"Àwọn ìlú wọ̀nyí àti ìletò wọn ní ìní ẹ̀yà Aṣeri, ní agbo ilé agbo ilé."},{"book":"Joṣua","chapter":"19","verse":"32","text":"Ìpín kẹfà jáde fún Naftali, agbo ilé ní agbo ilé,"},{"book":"Joṣua","chapter":"19","verse":"33","text":"ààlà wọn lọ láti Helefi àti igi ńlá ní Saananimu nímù; kọjá lọ sí Adami Nekebu àti Jabneeli dé Lakkumu, ó sì pín ní Jordani."},{"book":"Joṣua","chapter":"19","verse":"34","text":"Ààlà náà gba ìhà ìwọ̀-oòrùn lọ sí Asnoti-Tabori ó sì jáde ní Hukoki. Ó sì dé Sebuluni, ní ìhà gúúsù Aṣeri ní ìhà ìwọ̀-oòrùn àti Juda ní Jordani ní ìhà ìlà-oòrùn."},{"book":"Joṣua","chapter":"19","verse":"35","text":"Àwọn ìlú olódi sì Siddimu, Seri, Hamati, Rakàti, Kinnereti,"},{"book":"Joṣua","chapter":"19","verse":"36","text":"Adama, Rama Hasori,"},{"book":"Joṣua","chapter":"19","verse":"37","text":"Kedeṣi, Edrei, Eni-Aṣọri,"},{"book":"Joṣua","chapter":"19","verse":"38","text":"Ironi, Migdali-Eli, Horemu, Beti-Anati àti Beti-Ṣemeṣi."},{"book":"Joṣua","chapter":"19","verse":"39","text":"Àwọn ìlú wọ̀nyí àti ìletò wọn ní ìní ẹ̀yà Naftali, ní agbo ilé sí agbo ilé."},{"book":"Joṣua","chapter":"19","verse":"40","text":"Ìbò kéje jáde fún ẹ̀yà Dani, ní agbo ilé ní agbo ilé."},{"book":"Joṣua","chapter":"19","verse":"41","text":"Ilẹ̀ ìní wọn nìwọ̀nyí:"},{"book":"Joṣua","chapter":"19","verse":"42","text":"Ṣaalabini, Aijaloni, Itila,"},{"book":"Joṣua","chapter":"19","verse":"43","text":"Eloni, Timna, Ekroni,"},{"book":"Joṣua","chapter":"19","verse":"44","text":"Elteke, Gibetoni, Baalati,"},{"book":"Joṣua","chapter":"19","verse":"45","text":"Jehudu, Bene-Beraki, Gati-Rimoni,"},{"book":"Joṣua","chapter":"19","verse":"46","text":"Me Jakoni àti Rakkoni, pẹ̀lú ilẹ̀ tí ó kọjú sí Joppa."},{"book":"Joṣua","chapter":"19","verse":"47","text":"(Ṣùgbọ́n àwọn ará Dani ní ìṣòro láti gba ilẹ̀ ìní wọn, bẹ́ẹ̀ ni wọ́n gòkè lọ, wọ́n sì kọlu Leṣemu, wọ́n sì gbà á, wọ́n sì fi idà kọlù ú, wọ́n sì ń gbé ibẹ̀. Wọ́n sì ń gbé ní Leṣemu, wọ́n sì pe orúkọ rẹ̀ ní Dani orúkọ baba ńlá wọn)."},{"book":"Joṣua","chapter":"19","verse":"48","text":"Àwọn ìlú wọ́n yí àti ìletò wọn ní ìní ẹ̀yà Dani, ní agbo ilé agbo ilé."},{"book":"Joṣua","chapter":"19","verse":"49","text":"Nígbà tí wọ́n ti parí pínpín ilẹ̀ náà ní ìpín ti olúkúlùkù, àwọn ará Israẹli fún Joṣua ọmọ Nuni ní ìní ní àárín wọn,"},{"book":"Joṣua","chapter":"19","verse":"50","text":"bí Olúwa ti pàṣẹ, wọ́n fún un ni ìlú tí ó béèrè fún, Timnati Serah ní ìlú òkè Efraimu. Ó sì kọ́ ìlú náà, ó sì ń gbé ibẹ̀."},{"book":"Joṣua","chapter":"19","verse":"51","text":"Wọ̀nyí ni àwọn ilẹ̀ tí Eleasari àlùfáà, Joṣua ọmọ Nuni àti àwọn olórí ẹ̀yà agbo ilé Israẹli fi ìbò pín ní Ṣilo ní iwájú Olúwa ní ẹnu-ọ̀nà àgọ́ ìpàdé. Báyìí ni wọ́n parí pínpín ilẹ̀ náà."}]}