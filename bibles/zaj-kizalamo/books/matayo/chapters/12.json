{"data":[{"book":"MATAYO","chapter":"12","verse":"1","text":"Kipigiti kija Yesu kakala yobita mmigunda ya ngano Mdizua da Mhumulo. Wanahina zake wona nzala, avo wasonga kufyola zisota za gamakungwi ga ngano na kudafuna."},{"book":"MATAYO","chapter":"12","verse":"2","text":"Mafalisayo viwawawene, wamulongela Yesu, “Lola, wanahina zako wotenda gagomeswe kutendigwa Mdizua da Mhumulo!”"},{"book":"MATAYO","chapter":"12","verse":"3","text":"Yesu kawedika, “Hamsomile kija chayatendile Daudi kipigiti heyo na wayage viwakalile na nzala?"},{"book":"MATAYO","chapter":"12","verse":"4","text":"Kengila mdihema da Mulungu, na heyo na wayage waija imikate ilavigwe nhosa, mbuli igomeswe na Malagizo ga Musa heyo ama wayage kuija, ila wakulu wa nhambiko weiyeka."},{"book":"MATAYO","chapter":"12","verse":"5","text":"Ama, hamsomile muna Gamalagizo ga Musa kamba wakulu wa nhambiko wotenda mbuli zigomesigwe kutendigwa Mdizua da Mhumulo12:5 Mbuli zigomesigwe kutendigwa Mdizua da Mhumulo zizo zino, kusoma ngodi za kulavila nhunza, kupapa vinhu, na kufusha ubane. muna Ing'anda ya Mulungu, na hawoneka na Mulungu kamba wotenda mbuli ihile?"},{"book":"MATAYO","chapter":"12","verse":"6","text":"Nowalongela, hano hana mkulu kubanza Ng'anda ya Mulungu."},{"book":"MATAYO","chapter":"12","verse":"7","text":"Ila kamba muhaitangile nhegulo ya ulonzi uno, ulonga, ‘Nolonda bazi na sio nhosa,’ sambimuwataguse wanhu walibule vilozo."},{"book":"MATAYO","chapter":"12","verse":"8","text":"Kwavija, nie, Mwana wa Munhu, nene Mndewa hata Mdizua da Mhumulo.”"},{"book":"MATAYO","chapter":"12","verse":"9","text":"Yesu kahalawa hanhu haja, kengila muna ing'anda yao ya nhambiko,"},{"book":"MATAYO","chapter":"12","verse":"10","text":"na muja kukala na munhu yaholole mkono. Kuno wozahila kilamso cha kumtagusa, wamuuza, “Malagizo ga Musa gotogoza kumuhonya munhu Mdizua da Mhumulo?”"},{"book":"MATAYO","chapter":"12","verse":"11","text":"Yesu kawalongela, “Munhu yalihi mmwanza wenu yali na ng'hondolo imwe yengile mdikolongo Mdizua da Mhumulo, yondayaleke kumgoga na kumulava hanze?"},{"book":"MATAYO","chapter":"12","verse":"12","text":"Munhu kazama mianza mingahi kubanza ng'hondolo! Avo, Malagizo ga Musa gotogoza kutenda ganogile Mdizua da Mhumulo.”"},{"book":"MATAYO","chapter":"12","verse":"13","text":"Abaho, kamulongela ija imunhu yaholole umkono, “Golosa mkono wako.”"},{"book":"MATAYO","chapter":"12","verse":"14","text":"Ila, Mafalisayo walawa kunze na kwika zundo wone vija vondawamkome Yesu."},{"book":"MATAYO","chapter":"12","verse":"15","text":"Yesu viyavitangile kamba wamwikila zundo da kumkoma, kahalawa hanhu haja, na wanhu bwando wamkweleleza. Na heyo kawahonya wanhu wose wakalile watamu,"},{"book":"MATAYO","chapter":"12","verse":"16","text":"na kuwalagiza sambiwamulonge heyo iyo yalihi."},{"book":"MATAYO","chapter":"12","verse":"17","text":"Mbuli zino zivikiza kija kilongigwe na muhokozi Isaya,"},{"book":"MATAYO","chapter":"12","verse":"18","text":"“Ino iyo mtumigwa wangu inimsagule,"},{"book":"MATAYO","chapter":"12","verse":"19","text":"Hagomba na munhu ama kuguta nyangi,"},{"book":"MATAYO","chapter":"12","verse":"20","text":"Halubena ludete luveduke,"},{"book":"MATAYO","chapter":"12","verse":"21","text":"na Wamhazi woditamanila twaga jake.”12:21 Mbuli zino zolawa mkitabu cha ISAYA 42:1-4."},{"book":"MATAYO","chapter":"12","verse":"22","text":"Abaho, wamgalila munhu yali na kinyamkela yakalile kimbugumbugu na bubui, na Yesu kamuwinga ikinyamkela, avo ija imunhu kadaha kulonga na kulola."},{"book":"MATAYO","chapter":"12","verse":"23","text":"Wanhu wose wakanganya na kulonga, “Vodahika ino kuwa Kilisto, Mwana wa Daudi?”12:23 Hano mwana wa Daudi nhegulo yake kolawa mulukolo lwa Mndewa Daudi."},{"book":"MATAYO","chapter":"12","verse":"24","text":"Mafalisayo viwahulike vino, walonga, “Munhu ino kowinga vinyamkela na udaho wa Belizebuli tu, mkulu wa vinyamkela.”"},{"book":"MATAYO","chapter":"12","verse":"25","text":"Yesu kazitanga ngelegeza zao, kawalongela, “Undewa wowose uhaigola mmadalemadale, gogomba genyego kwa genyego, undewa hiwo haugendelela. Na wambo jojose ama mulango uhaigola mmadalemadale, gogomba genyego kwa genyego, mulango hiwo hawima."},{"book":"MATAYO","chapter":"12","verse":"26","text":"Ihawa Mwenembago kowinga vinyamkela, kokiigola mwenyego, avo, undewa wake wodahaze kwima?"},{"book":"MATAYO","chapter":"12","verse":"27","text":"Na kamba nowinga vinyamkela na udaho wa Belizebuli, wanhu zenu wowinga vinyamkela na udaho waki? Avo, hewo wao wondawawataguse!"},{"book":"MATAYO","chapter":"12","verse":"28","text":"Ila kamba nowinga vinyamkela na Loho wa Mulungu, avo, Undewa wa Mulungu uwezila."},{"book":"MATAYO","chapter":"12","verse":"29","text":"“Ama kodahaze munhu kwingila muna ing'anda ya munhu yali na mhiko na kum'bokonya vinhu vake, kamba hamfungile tanhu, leka yadahe kum'bokonya vinhu vili mng'anda yake?"},{"book":"MATAYO","chapter":"12","verse":"30","text":"“Munhu yoyose yalekile kuwa hamoja na nie, konibeza, na munhu yoyose yalekile kukunzanya na nie, kopwililisa."},{"book":"MATAYO","chapter":"12","verse":"31","text":"Nowalongela, vilozo vose na ufukuzi wose wogeligwa kumgongo, ila ufukuzi wa kumfukulila Loho wa Mulungu haugeligwa kumgongo."},{"book":"MATAYO","chapter":"12","verse":"32","text":"Munhu yoyose yonilonga vihile nie, Mwana wa Munhu, vodahika kugeligwa kumgongo, ila munhu yoyose yomulonga vihile Loho wa Mulungu havidahika kugeligwa kumgongo, muulumwengu uno ama kuulumwengu ukwiza."},{"book":"MATAYO","chapter":"12","verse":"33","text":"“M'biki uhanoga na mujo wake wonoga, na m'biki uheha vivija na mujo wake wokwiha. Kwavija m'biki wotangigwa sama ya mujo wake."},{"book":"MATAYO","chapter":"12","verse":"34","text":"Mweye wana wa nyoka! Modahaze kulonga kinhu kinogile na ihawa mweye wenyego mwiha? Kwavija munhu kolonga gaja gaumemeze moyo wake."},{"book":"MATAYO","chapter":"12","verse":"35","text":"Munhu yanogile kolava ganogile kulawa muna ingama ya moyo wake unogile, na munhu yehile kolava gehile kulawa muna ingama ya moyo wake wihile."},{"book":"MATAYO","chapter":"12","verse":"36","text":"“Nowalongela kamba, mdizua da nhaguso wanhu wolava mheta ya kila mbuli ihile iwailongile."},{"book":"MATAYO","chapter":"12","verse":"37","text":"Kwavija kubitila mbuli zako kopeteligwa ganogile, na kubitila mbuli zako kotagusigwa.”"},{"book":"MATAYO","chapter":"12","verse":"38","text":"Abaho, wafundiza Malagizo ga Musa na Mafalisayo wamulongela, “Mkulufunzi, tolonda tone mizonza kulawa kumwako.”"},{"book":"MATAYO","chapter":"12","verse":"39","text":"Yesu kedika kalonga, “Wanhu wa mulelo wihile na uleka kumtamanila Mulungu wolonda kilaguso! Ila hawagweleligwa kilaguso, ila kilaguso cha muhokozi Yona."},{"book":"MATAYO","chapter":"12","verse":"40","text":"Kamba vija Yona viyakalile muna iinda ya isomba mkulu ng'hani mazua madatu, vivija nie, Mwana wa Munhu, nokala muna umoyo wa iisi mazua madatu."},{"book":"MATAYO","chapter":"12","verse":"41","text":"Mdizua da nhaguso wanhu wa Ninawi wokwima na wanhu wa mulelo uno na kuwatagusa mweye, kwavija hewo waleka vilozo vao viwamuhulike Yona viyakalile yopeta. Na hano hana mkulu kubanza Yona!"},{"book":"MATAYO","chapter":"12","verse":"42","text":"Mdizua da nhaguso Malikia wa Kusi kokwima na wanhu wa mulelo uno na kuwatagusa mweye, kwavija heyo keza kulawa kuzisota za iisi giladi yategeleze ng'hungwe ya Selemani. Na hano hana mkulu kubanza Selemani!"},{"book":"MATAYO","chapter":"12","verse":"43","text":"“Kinyamkela yahamulawa munhu, kochola kubitila hanhu hanyalile yozahila hanhu ha kuhumula, ila hahapata."},{"book":"MATAYO","chapter":"12","verse":"44","text":"Abaho, kolonga, ‘Nobweleganya kung'anda yangu kunilawile.’ Yahabwela na kuivika ing'anda yabule kinhu, ifagiligwa, na kuhambigwa,"},{"book":"MATAYO","chapter":"12","verse":"45","text":"kochola kuwasola vinyamkela wayagwe saba wehile kubanza heyo mwenyego, wokwingila na kukala himo. Na hali ya munhu hiyo yokwiha ng'hani kubanza ija ya haichanduso. Vino vivo vondaiwe ha wanhu wa mulelo uno wihile.”"},{"book":"MATAYO","chapter":"12","verse":"46","text":"Yesu viyakalile yang'hali yolonga na dale da wanhu, mamaake na ndugu zake wema hanze, walonda kulonga nayo."},{"book":"MATAYO","chapter":"12","verse":"47","text":"Munhu imwe kamulongela, “Mamaako na ndugu zako wema hanze, wolonda kulonga nagwe.”"},{"book":"MATAYO","chapter":"12","verse":"48","text":"Yesu kamwidika ija imunhu yamulongele, “Mamaangu iyo yalihi? Na ndugu zangu wawo walihi?”"},{"book":"MATAYO","chapter":"12","verse":"49","text":"Kuno yowalinga kidole wanahina zake kalonga, “Wano wao mamaangu na ndugu zangu!"},{"book":"MATAYO","chapter":"12","verse":"50","text":"Kwavija munhu yoyose yogatenda goyolonda Tataangu wa kuulanga iyo ndugu yangu, lumbu jangu na mamaangu.”"}]}