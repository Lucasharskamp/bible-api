{"data":[{"book":"मरकुस","chapter":"6","verse":"1","text":"कफरनहूम नगर तै लिकड़कै यीशु अपणे नासरत नगर म्ह आया, अर उसके चेल्लें भी उसकै पाच्छै गए।"},{"book":"मरकुस","chapter":"6","verse":"2","text":"आराम कै दिन वो आराधनालय म्ह उपदेश देण लागग्या, अर घणखरे माणसां नै सुणकै अचम्भा करया अर कहण लाग्गे, “इसनै इतनी बात कड़ै तै आगी?” यो कौण सा ज्ञान सै जो उस ताहीं दिया होया सै? किस ढाळ के सामर्थ के काम उसकै हाथ्थां तै दिक्खै सै?"},{"book":"मरकुस","chapter":"6","verse":"3","text":"के यो वोए खात्त्ती कोनी, जो मरियम का छोरा, अर याकूब, योसेस, यहूदा, अर शमौन का भाई सै? के उसकी सारी बेब्बे याड़ै म्हारै बिचाळै कोनी रह्न्दी? इस करकै उननै उसका बिश्वास कोनी करा।"},{"book":"मरकुस","chapter":"6","verse":"4","text":"यीशु नै उनतै कह्या, “नबी का अपणे गाम, अपणे कुण्बे, अर अपणे घर नै छोड़कै और किते भी निरादर कोनी होन्दा।”"},{"book":"मरकुस","chapter":"6","verse":"5","text":"वो उड़ै कोए चमत्कार के काम न्ही कर सक्या, सिर्फ थोड़े-से बिमारां पै हाथ धरकै उन ताहीं ठीक करया।"},{"book":"मरकुस","chapter":"6","verse":"6","text":"अर यीशु नै उनकै अबिश्वास पै हैरानी होई अर चौगरदे के गाम्मां म्ह उपदेश सुणान्दा हांडया।"},{"book":"मरकुस","chapter":"6","verse":"7","text":"यीशु नै बारहां चेल्यां ताहीं अपणे धोरै बुलाया अर उननै ओपरी आत्मायाँ पै हक दिया अर उननै दो-दो करकै भेजण लागग्या;।"},{"book":"मरकुस","chapter":"6","verse":"8","text":"उसनै चेल्यां ताहीं हुकम दिया, “रास्ते खात्तर लाठ्ठी नै छोड़ और कुछ ना लियो, ना तो रोट्टी, ना झोळी, ना बटुए म्ह पईसे,"},{"book":"मरकुस","chapter":"6","verse":"9","text":"जूत्ते तो पैहरियो पर पैहरण खात्तर दो कुड़ते ना लियो।”"},{"book":"मरकुस","chapter":"6","verse":"10","text":"अर यीशु नै चेल्यां ताहीं कह्या, “जित्त किते थम जिस घर म्ह जाओ, तो जिब ताहीं उड़ै तै बिदा ना होइयो तब तक उस्से घर म्ह ठहरे रहो।"},{"book":"मरकुस","chapter":"6","verse":"11","text":"जिस जगहां के माणस थमनै न्ही अपणावै अर थारी न्ही सुणै, उड़ै तै चाल्दे-ए अपणे ताल्वां की धूळ झाड़ दियो के या उनकै बिरुध्द गवाही होवै।”"},{"book":"मरकुस","chapter":"6","verse":"12","text":"फेर चेल्यां नै जाकै प्रचार करया के पाप करणा छोड़ द्यो,"},{"book":"मरकुस","chapter":"6","verse":"13","text":"अर घणीए ओपरी आत्मा ताहीं काढ्या, अर घणे बिमारां पै तेल मळ कै उन ताहीं ठीक करया।"},{"book":"मरकुस","chapter":"6","verse":"14","text":"राजा हेरोदेस नै भी यीशु का जिक्र सुण्या, क्यूँके उसका नाम फैलग्या था, अर उसनै कह्या, के “यूहन्ना बपतिस्मा देण आळा मरया होया म्ह तै जिन्दा होया सै, इस्से करकै उसतै ये सामर्थ के काम होवै सै।”"},{"book":"मरकुस","chapter":"6","verse":"15","text":"दुसरे माणसां नै कह्या, “यो एलिय्याह सै।” पर कुछ दुसरयां नै कह्या, “वो एक नबी सै पुराणे नबियाँ म्ह तै किसे कै बरगा।”"},{"book":"मरकुस","chapter":"6","verse":"16","text":"हेरोदेस नै न्यू सुणकै कह्या, “जिस यूहन्ना का सिर मन्नै कटवाया था, वोए जिन्दा होया सै।”"},{"book":"मरकुस","chapter":"6","verse":"17","text":"हेरोदेस नै अपणे भाई फिलिप्पुस की घरआळी हेरोदियास कै कारण, जिसतै उसनै ब्याह कर लिया था, माणसां ताहीं भेजकै यूहन्ना ताहीं पकड़वाकै जेळ म्ह गेर दिया था।"},{"book":"मरकुस","chapter":"6","verse":"18","text":"क्यूँके यूहन्ना नै हेरोदेस तै कह्या था, “अपणे भाई की घरआळी ताहीं राखणा मूसा के नियम-कायदा कै मुताबिक तेरे खात्तर ठीक कोनी।”6:18 (लैव्य-18:16, लैव्य-20:21)"},{"book":"मरकुस","chapter":"6","verse":"19","text":"इस करकै हेरोदियास यूहन्ना तै बैर राख्या करै थी अर वा चाहवै थी के उसनै मरवा देवै, पर इसा हो न्ही सक्या,"},{"book":"मरकुस","chapter":"6","verse":"20","text":"क्यूँके हेरोदेस यूहन्ना नै धर्मी अर पवित्र माणस जाणकै उसतै डरै था, अर उसका बचाव करै था, अर उसकी बात सुणकै घणा घबरावै था, फेर भी उसकी बात्तां नै आनन्द तै सुणै था।"},{"book":"मरकुस","chapter":"6","verse":"21","text":"आखिरकार एक इसा मौक्का आया, जिब हेरोदेस नै अपणे जन्म दिन पै अपणे प्रधानां, सेनापतियाँ, अर गलील कै बड़े माणसां कै खात्तर जीमणा करया।"},{"book":"मरकुस","chapter":"6","verse":"22","text":"तो हेरोदियास की बेट्टी भीत्त्तर आई, अर नाचकै हेरोदेस ताहीं अर उसकै गेल्या बैठण आळा ताहीं राज्जी करया। फेर राजा नै छोरी तै कह्या, “तू जो चाहवै मेरै तै माँग ले, मै तन्नै वोए दियुँगा।”"},{"book":"मरकुस","chapter":"6","verse":"23","text":"हेरोदेस नै कसम खाई, “मै अपणा आध्धा राज्य तक जो कुछ तू मेरै तै माँगैगी मै तन्नै दियुँगा।”6:23 (एस्ते-5:3,6, एस्ते-7:2)"},{"book":"मरकुस","chapter":"6","verse":"24","text":"उसनै बाहरणै जाकै अपणी माँ तै बुझया, “मै के माँग्गू?” वा बोल्ली, “यूहन्ना बपतिस्मा देण आळे का सिर।”"},{"book":"मरकुस","chapter":"6","verse":"25","text":"वा जिब्बे राजा धोरै भीत्त्तर आई अर उसतै बिनती करी, “मै चाहूँ सूं के तू इब्बे यूहन्ना बपतिस्मा देण आळे का सिर एक थाळ म्ह मन्नै मँगवा दे।”"},{"book":"मरकुस","chapter":"6","verse":"26","text":"फेर राजा घणा दुखी होया, पर अपणी कसम कै कारण अर गेल्या बैठण आळा कै कारण उस ताहीं टाळणा कोनी चाह्या।"},{"book":"मरकुस","chapter":"6","verse":"27","text":"आखर म्ह राजा नै जिब्बे एक सिपाही ताहीं हुकम देकै भेज्या के उसका सिर काट ल्यावै।"},{"book":"मरकुस","chapter":"6","verse":"28","text":"उसनै जेळखान्ने म्ह जाकै उसका सिर काट्या, अर एक थाळ म्ह धरकै ल्याया अर छोरी ताहीं दिया, अर छोरी नै अपणी माँ तै दिया।"},{"book":"मरकुस","chapter":"6","verse":"29","text":"न्यू सुणकै यूहन्ना के चेल्लें आए, अर उसकी लाश नै लेगे अर कब्र म्ह धर दी।"},{"book":"मरकुस","chapter":"6","verse":"30","text":"चेल्लें बोहड़कै यीशु कै धोरै आये, जो कुछ उननै करया अर सिखाया था, सब कुछ उस ताहीं बता दिया।"},{"book":"मरकुस","chapter":"6","verse":"31","text":"यीशु नै चेल्यां तै कह्या, “आओ हम किसे एकान्त जगहां म्ह चालकै माड़ा आराम करां।” क्यूँके घणे माणस आवै-जावै थे, अर उननै खाण का मौक्का भी कोनी मिलै था।"},{"book":"मरकुस","chapter":"6","verse":"32","text":"ज्यांतै वे किस्ती पै चढ़कै सुनसान जगहां म्ह न्यारे चले गए।"},{"book":"मरकुस","chapter":"6","verse":"33","text":"घणा नै यीशु अर उसके चेल्यां ताहीं जान्दे देखकै पिछाण लिया, अर सारे नगरां तै कठ्ठे होकै उड़ै पांए-पाँ भाज लिए अर उनतै पैहल्या जा पोहचे।"},{"book":"मरकुस","chapter":"6","verse":"34","text":"उसनै उतरकै बड्डी भीड़ देक्खी, अर उनपै तरस खाया, क्यूँके वे उन भेड्या की तरियां थे, जिनका कोए रुखाळा ना हो; अर वो उननै घणीए बात सिखाण लागग्या।6:34 (2 इति-18:16, 1 राजा-22:17)"},{"book":"मरकुस","chapter":"6","verse":"35","text":"जिब दिन घणा ढळग्या, तो उसके चेल्लें उसकै धोरै आकै कहण लागगे, “या सुनसान जगहां सै, अर दिन घणा ढळग्या सै।"},{"book":"मरकुस","chapter":"6","verse":"36","text":"उननै बिदा करकै चौगरदेकै गाम्मां अर बस्तियाँ म्ह जाकै, अपणे खाण खात्तर कुछ मोल लियावै।”"},{"book":"मरकुस","chapter":"6","verse":"37","text":"यीशु नै जवाब दिया, “थमे उननै खाण नै द्यो।” चेल्यां नै उस ताहीं कह्या, “के हम दो सौ दीनार (200 दिन की मजदूरी) की रोट्टी मोल ल्यावां, अर उननै खुआवां?”"},{"book":"मरकुस","chapter":"6","verse":"38","text":"यीशु नै उन ताहीं कह्या, “जाकै देक्खो थारे धोरै कितनी रोट्टी सै?” उननै कह्या, “पाँच रोट्टी अर दो मच्छी भी।”"},{"book":"मरकुस","chapter":"6","verse":"39","text":"फेर यीशु नै उन ताहीं हुकम दिया के सारया नै हरी घास पै टोळ म्ह बिठा द्यो।"},{"book":"मरकुस","chapter":"6","verse":"40","text":"वे सौ-सौ अर पचास-पचास करकै टोळ म्ह बैठगें।"},{"book":"मरकुस","chapter":"6","verse":"41","text":"यीशु नै उन पाँच रोट्टी अर दो मच्छियाँ ताहीं लिया, अर सुर्ग कै कान्ही लखाकै परमेसवर का धन्यवाद करया, अर रोट्टी तोड़-तोड़कै चेल्यां ताहीं देन्दा गया के वे माणसां ताहीं बांडै, अर वे दो मच्छियाँ भी उन सारया म्ह बांड दी।"},{"book":"मरकुस","chapter":"6","verse":"42","text":"सारे खाकै धापगे,"},{"book":"मरकुस","chapter":"6","verse":"43","text":"अर उननै टुकड्या अर मच्छियाँ तै भरी होई बारहा टोकरियाँ ठाई।"},{"book":"मरकुस","chapter":"6","verse":"44","text":"जिन नै रोट्टी खाई, वे पाँच हजार आदमी थे।"},{"book":"मरकुस","chapter":"6","verse":"45","text":"फेर यीशु नै जिब्बे अपणे चेल्यां ताहीं किस्ती पै चढ़ण कै खात्तर मजबूर करया, ताके वे उसतै पैहल्या उस पार बैतसैदा नगर म्ह चले जावै, जिब तक के वो माणसां ताहीं बिदा करै।"},{"book":"मरकुस","chapter":"6","verse":"46","text":"चेल्यां नै बिदा करकै यीशु पहाड़ पै प्रार्थना करण खात्तर गया।"},{"book":"मरकुस","chapter":"6","verse":"47","text":"जिब साँझ होई, तो किस्ती समुन्दर कै बिचाळै थी, अर यीशु एक्ला किनारे पै था।"},{"book":"मरकुस","chapter":"6","verse":"48","text":"जिब उसनै देख्या के वे किस्ती चलाणा म्ह घणी मेहनत करण लागरे सै, क्यूँके हवा उनके स्याम्ही की थी, तो सबेरै तीन बजे कै लोवै-धोवै यीशु समुन्दर पै चाल्दे होए उनकै धोरै आया; अर उनतै आग्गै लिकड़ जाणा चाहवै था।"},{"book":"मरकुस","chapter":"6","verse":"49","text":"पर चेल्यां नै उस ताहीं समुन्दर पै चाल्दे देखकै समझया के भूत सै, अर किल्की मारण लाग्गे;"},{"book":"मरकुस","chapter":"6","verse":"50","text":"क्यूँके सारे उसनै देखकै घबरागे थे। पर उसनै जिब्बे उनतै बात करी अर कह्या, “होसला राक्खो, मै सूं; डरो मतना!”"},{"book":"मरकुस","chapter":"6","verse":"51","text":"फेर वो उनकै धोरै किस्ती पै आया, अर हवा थमगी: अर वे घणा अचम्भा करण लाग्गे।"},{"book":"मरकुस","chapter":"6","verse":"52","text":"चेल्लें उस रोट्टी की घटना के बारै म्ह कोनी समझै थे, क्यूँके उनके दिल कठोर होरे थे।"},{"book":"मरकुस","chapter":"6","verse":"53","text":"वे गलील समुन्दर पार करकै गन्नेसरत परदेस म्ह पोहचे, अर किस्ती घाट पै लाई।"},{"book":"मरकुस","chapter":"6","verse":"54","text":"जिब यीशु किस्ती पै तै उतरया तो माणसां नै उस ताहीं पिच्छाण लिया,"},{"book":"मरकुस","chapter":"6","verse":"55","text":"लोवै-धोवै कै सारे नगर म्ह भाज्जे-भाज्जे, अर बिमारां नै खाट्टां पै लादकै, जित्त-जित्त खबर मिली के यीशु ओड़ै सै, उड़ै-उड़ै लिए हान्डे।"},{"book":"मरकुस","chapter":"6","verse":"56","text":"अर जित्त किते भी वो गाम्मां, नगरां, या बस्तियाँ म्ह जावै था, माणस बिमारां नै बजारां म्ह धरकै उसतै बिनती करै थे के वो उननै अपणे लत्ते कै पल्ले तै ए छू लेण दे: अर जितने उसनै छुवै थे, सारे ठीक हो जावै थे।"}]}