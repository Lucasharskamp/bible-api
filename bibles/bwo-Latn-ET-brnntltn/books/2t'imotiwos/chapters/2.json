{"data":[{"book":"2 T'imotiwos","chapter":"2","verse":"1","text":"Eshe t naayo! Iyesus Krstosoke daatseyiru s'aatatson kup'owe."},{"book":"2 T'imotiwos","chapter":"2","verse":"2","text":"Ay gawwots shinatse tiyooke n dants dano, koshwotsi daniyosh falitwotsnat amanets ashuwotssh adaro ime."},{"book":"2 T'imotiwos","chapter":"2","verse":"3","text":"Neewere Iyesus Krstossh kes'ts sheengo wotarr taanton gond bek'o be'e."},{"book":"2 T'imotiwos","chapter":"2","verse":"4","text":"Kes' kes'iru asho bín kes'omants azaziruman gene'ushosh k'an dek'tso woto bín geyituwe bako kes' fin woteraw finats jinatse."},{"book":"2 T'imotiwos","chapter":"2","verse":"5","text":"Mank'o wos'on bogosh wos'iru asho b́ nemok'on nohewo b́ k'azal da'er dek'et akliliyo daatsratse."},{"book":"2 T'imotiwos","chapter":"2","verse":"6","text":"Finon maawiru goshtso b́finiruwotse daatset shuwatse shin daatsetso dek'o bísh geyife."},{"book":"2 T'imotiwos","chapter":"2","verse":"7","text":"Doonzo jam keewatse t'iwintsdek'o neesh b́ ímetuwotse taa neesh tíetirwo n nibotse gawude'ee."},{"book":"2 T'imotiwos","chapter":"2","verse":"8","text":"K'irotse tuuts Dawit naar wottso Iyesus Krstosi batk'aye, taawere t keewiru doo shishiyo maniye."},{"book":"2 T'imotiwos","chapter":"2","verse":"9","text":"Doo shishiyan jangosh, gond fintsok'o muk'on tipeyat gondo t bek'iri, Ik' aap'onmó tiperatse."},{"book":"2 T'imotiwos","chapter":"2","verse":"10","text":"Mansh boowere Iyesus Krstos weeron daatseyiru kashonat dúre dúri mangon bo daatsituwok'o, Ik'o boon marat'tswotssha er jam keewo taa k'amitwe."},{"book":"2 T'imotiwos","chapter":"2","verse":"11","text":"Hank'o ett aap'man amaneke,"},{"book":"2 T'imotiwos","chapter":"2","verse":"12","text":"K'amoon kup'ar nodatseyal"},{"book":"2 T'imotiwos","chapter":"2","verse":"13","text":"Noo amanetsuwotsi wotonok'azal"},{"book":"2 T'imotiwos","chapter":"2","verse":"14","text":"Keewan boosh gawiwe, aap'wots jangatse moosherawok'o Ik' shinatse boosh keewwe, aap'wotsn moshanuwere shishiru ashuwotsi b́ t'afiti bako egoshor woteratse."},{"book":"2 T'imotiwos","chapter":"2","verse":"15","text":"Ari aap'man kááwon betsirwok'owonat b́ finon jitseraw fintso wotarr, Ik' shinatse n tooko n t'intsitwok'onat n keewre k'ebet asho nwotitwok'o k'aluwe."},{"book":"2 T'imotiwos","chapter":"2","verse":"16","text":"Datsaatsikonat woteraw ooshiruwotsoke wokowe, man naari ooshiyo ashuwotsi iki bogshde'e Ik'atse bowokituwok'o b́woshiti,"},{"book":"2 T'imotiwos","chapter":"2","verse":"17","text":"Bo noon keew keewonere kasheraw gawok'o boon b́ bodeti, boyitsnowere Hemenewosnat Filit'osn fa'ane."},{"book":"2 T'imotiwos","chapter":"2","verse":"18","text":"Ashaanotswere «K'irotse tuwo yoots shin shin wotere» ett mosht aratse wokwtserne, ik ik ashuwots imnetiyonowere giwshirune."},{"book":"2 T'imotiwos","chapter":"2","verse":"19","text":"Ernmó «Doonzo bík wottsuwotsi danfee,» eshe «Doonzo shúts s'eegiru jamo gondatse wokowa» eteets mahatebiyo bíatse fa'o giwraw Ik'i ned'okoniye kup'arniye b́ beeti."},{"book":"2 T'imotiwos","chapter":"2","verse":"20","text":"Een mootse awntsonat ambaron finets k'ac' mec'ro b́ woterawo mitonat shalon wozets k'ac'uwotswere daatsefnee, boowere ik ikuwots mang finosh ik ikuwots mang deshaw finats bojineti."},{"book":"2 T'imotiwos","chapter":"2","verse":"21","text":"Mangosh woteraw keewanotsatse galeyat s'ayinon beyiru asho, mang finats jinet k'ac'ok'o wotituwe, sheeng finosh k'ants jamonat b́ doonzsh s'ayintsonat sheeng finats jinetwo wotituwe."},{"book":"2 T'imotiwos","chapter":"2","verse":"22","text":"Jawetsori gond tewunatse wokowe, s'ayin nibon Ik' s'eegiru ashuwotsnton wotarr kááw finon, imnetiyon, shunon, jeeni jafrats sha'owe."},{"book":"2 T'imotiwos","chapter":"2","verse":"23","text":"Fayeyo b́ dowetwok'o danr, daronot k'awnts desha mooshatse wokowe."},{"book":"2 T'imotiwos","chapter":"2","verse":"24","text":"Doonzo Iyesussh guuts wottso, ash jamoke maac' nefo, daniyosh falituwonat k'amtso woto bín geyituwe bako fayeyo bín geyiratse."},{"book":"2 T'imotiwos","chapter":"2","verse":"25","text":"Bín k'efiru ashuwotsi maac' nefon izitk woto bín geyife, daneraka bo ari keewo bo danal Ik'o danr boanituwok'o woshituwe."},{"book":"2 T'imotiwos","chapter":"2","verse":"26","text":"Mank'owon bo nibo maantsan bo aaniyal Dablos shuno bok'alituwok'o boon b́ detsts kambotse keshutúnee."}]}