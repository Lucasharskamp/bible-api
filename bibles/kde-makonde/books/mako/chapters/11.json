{"data":[{"book":"Mako","chapter":"11","verse":"1","text":"Yesu na vakuhundwa vake pávanavele pepi na ku Yelusalemu, nkuva vavèlè pepi na chijiji cha Betifage na Besaniya, pepi na Lichinga lya Miseituni. Anepo Yesu nkuvatuma vakuhundwa vake vavili,"},{"book":"Mako","chapter":"11","verse":"2","text":"nkuvahaulila kuchidoni, “Hwena chijiji chivêle muyo mwenu. Pamumbekuva umuinjila nchijiji anecho, munankoja mwana wa punda vampambilidìlè, akánambiikalwa na munu. Nnyungulange muide nawe apano."},{"book":"Mako","chapter":"11","verse":"3","text":"Na munu akàmmuja kuva, ‘Mwadachi mùtenda uchocho?’ Nnyaulile kuva, ‘Nang'olo ànannembela na achiannudise upano lukoto.’ ”"},{"book":"Mako","chapter":"11","verse":"4","text":"Bahi nkuhwena, nkunkoja mwana wanga punda vannyungìlè nnyenje indila pepi na pannango. Pavachinnyungula,"},{"book":"Mako","chapter":"11","verse":"5","text":"vanu vanji vanaimidîle upopo nkuvauja kuchidoni, “Ing'anya ntwani mùnnyungula aneyo mwana wanga punda?”"},{"book":"Mako","chapter":"11","verse":"6","text":"Vakuhundwa nkuvayang'ula muchi chanavahaulidile Yesu na vanang'o nkuvaleka vakuhundwa vahwene nawe."},{"book":"Mako","chapter":"11","verse":"7","text":"Nkumpelekejija Yesu aneyo mwana wanga punda. Nkulaja dinguwo dyavo muha mwa ayula mwana wanga punda na Yesu nkuikala muha mwake."},{"book":"Mako","chapter":"11","verse":"8","text":"Vanu vohe nkulaja dinguwo dyavo nndila, na vanji dinavi dya milandi divanalumwile mmawelu."},{"book":"Mako","chapter":"11","verse":"9","text":"Vanu vanalongoledile na avala váchipapàtà nnyuma, nkuva uvanonoha malidi uvachidoni, “Atumbyangwe Nnungu! Ubalikiwe wako uîda kwa lina lya Nang'olo!"},{"book":"Mako","chapter":"11","verse":"10","text":"Ubalikiwe ufalume uîda wanga anakulwetu Daudi. Atumbyangwe Nnungu avêle muha kulihunde!”"},{"book":"Mako","chapter":"11","verse":"11","text":"Yesu nkuinjila muimanga ya Yelusalemu nkuhwena ku Ing'ande yanga Nnungu, nkulola saana kila chinu. Henga kwa kuva liduva lìvenkuswa, nkuuya kavila ku Besaniya chalumo na avala vakuhundwa vake kumi na mbili."},{"book":"Mako","chapter":"11","verse":"12","text":"Ulyamba wake, pávanavele nkuuka ku Besaniya, Yesu nkuva na indala."},{"book":"Mako","chapter":"11","verse":"13","text":"Nkuwona nnandi wa ntini kulehu kadiki ùvele na mahamba lohe. Nkuhwena unaulola panjika ùvele na chihepo chohecho. Pahwikile pepi, nkuukoja uvèlè chihi nanga chihepo, úumbele chihi mahamba weka, kwa kuva lakánavele mahiku la kupa vihepo vya tini."},{"book":"Mako","chapter":"11","verse":"14","text":"Bahi Yesu nkuuhaulila nnandi kuchidoni, “Kutandikila nelo na maduva lammalele munu anapate chihepo kuhaloka kwakuwe.” Na vakuhundwa vake vánipilikana àlalá malove latangwele."},{"book":"Mako","chapter":"11","verse":"15","text":"Pavakamwele pa Yelusalemu, Yesu nkuinjila nnuwani lwa Ing'ande yanga Nnungu, nkutandilika kuvavingangila pawelu vanu vammalele váchisumìsà na kusuma vitukutuku, anemwo. Nkudibinula dimeza dya vanu váchibadìlì dihela, na viteng'u vya vanu váchisumìsà amunda."},{"book":"Mako","chapter":"11","verse":"16","text":"Uchocho, ánivalimbija vanu vanainjije wala kuhumya vitukutuku nnuwani lwa Ing'ande ya Nnungu."},{"book":"Mako","chapter":"11","verse":"17","text":"Bahi nkuvahunda wachidoni, “Ìnilembwa Mmalemba Lanaswe kuva,"},{"book":"Mako","chapter":"11","verse":"18","text":"Makuhani vakulungwa na vakúhunda Sheliya ya Musa pavapilikene anelo, nkutandilika kutaha indila ya kummwalala Yesu. Henga váninnyopa kwa kuva likuwa lyammalele lya vanu vánikanganwa na mahundo lake."},{"book":"Mako","chapter":"11","verse":"19","text":"Pachikamwele chinalyulo, Yesu pamo na vakuhundwa vake nkuuka paimanga aneyo."},{"book":"Mako","chapter":"11","verse":"20","text":"Ulyamba na mambumbu, pávanavele nkuhwena, nkuwona ntini wammalele uyumìlè, kutandikila kulikolo."},{"book":"Mako","chapter":"11","verse":"21","text":"Petulo nkuukumbukila, nkunnyaulila Yesu kuchidoni, “Nkúhunda, lola aula ntini uulanîte ùniyuma!”"},{"book":"Mako","chapter":"11","verse":"22","text":"Yesu nkuvahaulila vakuhundwa vake kuchidoni, “Nkulupilange Nnungu."},{"book":"Mako","chapter":"11","verse":"23","text":"Nangu nìnnyaulilanga uhiu kuva, munu akàlihaulila lichinga alino, ‘Uka apano ukaliyahe m'bahali,’ na ikàva àtangola malove anelo bila kuva na lipamba muntima mwake, na nkùkulupila kuva lammalele látangwèlè lachilatendeke, muhiu lachilatendeke."},{"book":"Mako","chapter":"11","verse":"24","text":"Bahi ing'anya ya anelo, nangu nìnnyaulilanga kuva, pamuyuwa kwajili ya chinu fulani chimulembela, kulupilanga kuva mùnipwechela, na kwa kutenda uchocho bahi lachilatendeke muchi chimuyuwite."},{"book":"Mako","chapter":"11","verse":"25","text":"Na mwenu pamunnyuwa Nnungu, ikàva mùvele na lituku na munu fulani, bahi nsamehe uchinga Atata wenu avêle kulihunde ansamehe na mwenu makosa lenu."},{"book":"Mako","chapter":"11","verse":"26","text":"Henga mwenu mukanavasamehe vanu vanji, uchocho na Atata wenu avêle kulihunde akambensamehe mwenu makosa lenu.”"},{"book":"Mako","chapter":"11","verse":"27","text":"Yesu pamo na vakuhundwa vake nkukamola kavila ku Yelusalemu. Bahi Yesu pánavele nkwonga nnuwani lwa Ing'ande ya Nnungu, makuhani vakulungwa na vakúhunda Sheliya ya Musa na vasele va Vayahudi, nkummwenela."},{"book":"Mako","chapter":"11","verse":"28","text":"Nkummuja kuchidoni, “Ùlatenda alano kwa mamulaka ntwani? Na nnani akupêle mamulaka la kulatenda?”"},{"book":"Mako","chapter":"11","verse":"29","text":"Henga Yesu nkuvahaulila kuchidoni, “Nanani uchocho nìmbemmujanga chinu chimo. Mukànguyang'ula nguchininnyaulile, ngùlatenda alano kwa mamulaka ntwani."},{"book":"Mako","chapter":"11","verse":"30","text":"Dachi, mamulaka langa Yohana Nkúbatisa la kubatisa láhaleke kulihunde au kwa vanu? Nguhaulile.”"},{"book":"Mako","chapter":"11","verse":"31","text":"Vanang'o nkutandilika kuujana vene kwa vene uvachidoni, “Tukàhaula kuva, làhaleke kulihunde, àmbetuuja kuva, ‘Hambi, mwadachi mukánankulupidile?’"},{"book":"Mako","chapter":"11","verse":"32","text":"Na tukáhulula kuhaula kuva làhaleke kwa vanu.” Vátangwele uchocho kwa kuliyopa likuwa lya vanu, kwa kuva, vanu vammalele vánakulupila kuva Yohana Nkúbatisa ni nabii wa Nnungu."},{"book":"Mako","chapter":"11","verse":"33","text":"Bahi nkunnyang'ula Yesu kuchidoni, “Hwetu nanga patumaite.” Na Yesu nkuvahaulila kuchidoni, “Nanani uchocho nikambennyaulila kuva ngùlatenda alano kwa mamulaka ntwani.”"}]}