{"data":[{"book":"1 K'orontos","chapter":"4","verse":"1","text":"Eshe ash jámo noon Krstos guutswotsi nowottsok'o Ik'oke aashtso kitso adaro boosh imetswotsk'o woshde noon taawwe."},{"book":"1 K'orontos","chapter":"4","verse":"2","text":"Adar dek'tswotswere amanetswotsi wotar daatsewo boosh geyife."},{"book":"1 K'orontos","chapter":"4","verse":"3","text":"T jangosh b́wotitka wotiyal itwoor tiyats itangshiyal wee k'osh asho tiyats b́angshiyal eegonor kic'eratse, arikon taawor dab ttookats angsho falatse."},{"book":"1 K'orontos","chapter":"4","verse":"4","text":"Taa tdantsok'oyi wotiyal tnibo taan gac'eratse, hanuwere taa s'ayin twottsok'owo kitsratse, ernmó tiyats angshituwo doonzo s'uziye."},{"book":"1 K'orontos","chapter":"4","verse":"5","text":"Mansh bíaawo b́ borawo, doonzo angshosh b́waftsere shino konatsor angshk'ayere, bí b́woor t'aluwotse ááshtso mist'iriyo shanomaants kishituwe, ashuwots nibotse ááshts hasabiyo kishituwe, manoor ik ikon Ik'oke bísh wotit údono daatsituwe."},{"book":"1 K'orontos","chapter":"4","verse":"6","text":"Eshuwwotso! iti t'ak'amosha etaat keewanats taanat Ap'losi aridek'at tkeewi, hanowere tk'al «Guut'etsatse beshk'aye» etiru izi biitso no atse it danetuwok'wa etaatniye, mansh ash ikon it'o k'oshonowere gac'o geyiratse itsha."},{"book":"1 K'orontos","chapter":"4","verse":"7","text":"Nee k'oshuwotsiyere eegneya nbogi? K'oshoke nde'aw keewo eebi fa'oni? Eshe jam keewo k'oshoke ndek'ka wotiyal de'aw ashok'o eegoshe n it'iri.?"},{"book":"1 K'orontos","chapter":"4","verse":"8","text":"Andere itsh geyiru keew jamo daatsrte, andere galetswotsi wotertee, no atse k'aleyat naashwtserte, arikon it naashka wotink'ere, noowere itnton toowar nonaashitwotse it naashonuwere sheenge b́wotiyank'oni,"},{"book":"1 K'orontos","chapter":"4","verse":"9","text":"Ik'o noon b́woshtswotsi k'iro boatsats angshr bo úd'etuwoki beewok de'amet ashuwotsitse shutstsuwotsi noon b́wooshtsok'o arefee, manatse tuutso dats jamatse melakiwotsnat ashuwots shinatse miis'i mit wotatniye nobe'eyiri,"},{"book":"1 K'orontos","chapter":"4","verse":"10","text":"Noo Krstos jangosha etaat dogwotsi woterone, itmó Krstosn ayidek'at dantsuwotsi wotwutserte, mank'owere noo mawtswotsi woterone, itmó kup'uwotsi woterte, it mangiyeyirwotsi woterte, noomó keteyeyiruwotsi woterone."},{"book":"1 K'orontos","chapter":"4","verse":"11","text":"And b́ wotiyaloru and sa'atansh b́ borfetso nok'ak'iri, no shashúwiri, no aratsiri, no jot'eyiri beyoko t'út'at hake bako nojawriri."},{"book":"1 K'orontos","chapter":"4","verse":"12","text":"4:12 Wosh. 18:3  No kishon finat ango nomaawiri, noon bo c'ashor noderiri, noon bo gishor no k'amiri,"},{"book":"1 K'orontos","chapter":"4","verse":"13","text":"noon boc'ashonat noshútso bot'afiyor maac' nefon boosh no aaniri, andish b́ borfetso datsanatse juwetsok'onat datsatse fokets kímo woterone."},{"book":"1 K'orontos","chapter":"4","verse":"14","text":"Taa han itsh tguut'ir shuneets tnana'úwotsk'o woshdek'at izosh gawatni bako iti jiitsiyo geyatniyaliyee."},{"book":"1 K'orontos","chapter":"4","verse":"15","text":"Krstosn jishiru ayuwotsi it detsalor nih ayuwotsi deshatste, taayere itn Iyesus Krstos doo shishiyon shuure."},{"book":"1 K'orontos","chapter":"4","verse":"16","text":"Mansh tjafro sha'ar taan it arituwok'o iti k'oniruwe."},{"book":"1 K'orontos","chapter":"4","verse":"17","text":"4:16-17 1 K'or. 11:1; Filp. 3:17  Hanatse tuutson shuneetsonat amanets doonzon t naayi wottso T'imotiyosi itsh woshere, b́ be beyokenowere Ik'i maa mooke t daniyirwok'o bí taa Krstosn t daatsts handr beyon bín it jishetuwo itsh gawituwe."},{"book":"1 K'orontos","chapter":"4","verse":"18","text":"Ernmó ititse ik ikuwots taa itn s'iilo twarawok'o boosh bí arere kofangon s'eenwtserne."},{"book":"1 K'orontos","chapter":"4","verse":"19","text":"Ernmó doonzon tooh karn aawotse itok weetuwe, manoor kofangirwanots bo noon keew s'uzi b́woterawo bokúp' kúp'onor dano geefe."},{"book":"1 K'orontos","chapter":"4","verse":"20","text":"Ik'i mengsto noon keewi kis' b́ woterawo Ik'i kúp'e."},{"book":"1 K'orontos","chapter":"4","verse":"21","text":"It geyirwo eebi? Sezi gumbo de'er it maants twoo geeftee? Himo shunonat tooko dashan detsi shayiron twoone it geyi?"}]}