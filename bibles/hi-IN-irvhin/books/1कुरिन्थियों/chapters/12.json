{"data":[{"book":"1 कुरिन्थियों","chapter":"12","verse":"1","text":"हे भाइयों, मैं नहीं चाहता कि तुम आत्मिक वरदानों12:1 आत्मिक वरदानों: कुछ भी वह जो एक आत्मिक स्वभाव का है। के विषय में अज्ञात रहो।"},{"book":"1 कुरिन्थियों","chapter":"12","verse":"2","text":"तुम जानते हो, कि जब तुम अन्यजाति थे, तो गूँगी मूरतों के पीछे जैसे चलाए जाते थे वैसे चलते थे। (गला. 4:8)"},{"book":"1 कुरिन्थियों","chapter":"12","verse":"3","text":"इसलिए मैं तुम्हें चेतावनी देता हूँ कि जो कोई परमेश्वर की आत्मा की अगुआई से बोलता है, वह नहीं कहता कि यीशु श्रापित है; और न कोई पवित्र आत्मा के बिना कह सकता है कि यीशु प्रभु है।"},{"book":"1 कुरिन्थियों","chapter":"12","verse":"4","text":"वरदान तो कई प्रकार के हैं, परन्तु आत्मा एक ही है।"},{"book":"1 कुरिन्थियों","chapter":"12","verse":"5","text":"और सेवा भी कई प्रकार की है, परन्तु प्रभु एक ही है।"},{"book":"1 कुरिन्थियों","chapter":"12","verse":"6","text":"और प्रभावशाली कार्य कई प्रकार के हैं, परन्तु परमेश्वर एक ही है, जो सब में हर प्रकार का प्रभाव उत्पन्न करता है।"},{"book":"1 कुरिन्थियों","chapter":"12","verse":"7","text":"किन्तु सब के लाभ पहुँचाने के लिये हर एक को आत्मा का प्रकाश दिया जाता है।"},{"book":"1 कुरिन्थियों","chapter":"12","verse":"8","text":"क्योंकि एक को आत्मा के द्वारा बुद्धि की बातें दी जाती हैं; और दूसरे को उसी आत्मा के अनुसार ज्ञान की बातें।"},{"book":"1 कुरिन्थियों","chapter":"12","verse":"9","text":"और किसी को उसी आत्मा से विश्वास; और किसी को उसी एक आत्मा से चंगा करने का वरदान दिया जाता है।"},{"book":"1 कुरिन्थियों","chapter":"12","verse":"10","text":"फिर किसी को सामर्थ्य के काम करने की शक्ति; और किसी को भविष्यद्वाणी की; और किसी को आत्माओं की परख, और किसी को अनेक प्रकार की भाषा; और किसी को भाषाओं का अर्थ बताना।"},{"book":"1 कुरिन्थियों","chapter":"12","verse":"11","text":"परन्तु ये सब प्रभावशाली कार्य वही एक आत्मा करवाता है, और जिसे जो चाहता है वह बाँट देता है।"},{"book":"1 कुरिन्थियों","chapter":"12","verse":"12","text":"क्योंकि जिस प्रकार देह तो एक है और उसके अंग बहुत से हैं, और उस एक देह के सब अंग, बहुत होने पर भी सब मिलकर एक ही देह हैं, उसी प्रकार मसीह भी है।"},{"book":"1 कुरिन्थियों","chapter":"12","verse":"13","text":"क्योंकि हम सब ने क्या यहूदी हो, क्या यूनानी, क्या दास, क्या स्वतंत्र एक ही आत्मा के द्वारा12:13 एक ही आत्मा के द्वारा: यह वह है, एक ही आत्मा, पवित्र आत्मा के द्वारा हम एक ही शरीर में संयुक्त हैं। एक देह होने के लिये बपतिस्मा लिया, और हम सब को एक ही आत्मा पिलाया गया।"},{"book":"1 कुरिन्थियों","chapter":"12","verse":"14","text":"इसलिए कि देह में एक ही अंग नहीं, परन्तु बहुत से हैं।"},{"book":"1 कुरिन्थियों","chapter":"12","verse":"15","text":"यदि पाँव कहे: कि मैं हाथ नहीं, इसलिए देह का नहीं, तो क्या वह इस कारण देह का नहीं?"},{"book":"1 कुरिन्थियों","chapter":"12","verse":"16","text":"और यदि कान कहे, “मैं आँख नहीं, इसलिए देह का नहीं,” तो क्या वह इस कारण देह का नहीं?"},{"book":"1 कुरिन्थियों","chapter":"12","verse":"17","text":"यदि सारी देह आँख ही होती तो सुनना कहाँ से होता? यदि सारी देह कान ही होती तो सूँघना कहाँ होता?"},{"book":"1 कुरिन्थियों","chapter":"12","verse":"18","text":"परन्तु सचमुच परमेश्वर ने अंगों को अपनी इच्छा के अनुसार एक-एक करके देह में रखा है।"},{"book":"1 कुरिन्थियों","chapter":"12","verse":"19","text":"यदि वे सब एक ही अंग होते, तो देह कहाँ होती?"},{"book":"1 कुरिन्थियों","chapter":"12","verse":"20","text":"परन्तु अब अंग तो बहुत से हैं, परन्तु देह एक ही है।"},{"book":"1 कुरिन्थियों","chapter":"12","verse":"21","text":"आँख हाथ से नहीं कह सकती, “मुझे तेरा प्रयोजन नहीं,” और न सिर पाँवों से कह सकता है, “मुझे तुम्हारा प्रयोजन नहीं।”"},{"book":"1 कुरिन्थियों","chapter":"12","verse":"22","text":"परन्तु देह के वे अंग जो औरों से निर्बल12:22 निर्बल: बाकी की तुलना में निर्बल; जो थकान को सहन करने और कठिनाइयों का सामना करने के लिए कम सक्षम लगते हैं। देख पड़ते हैं, बहुत ही आवश्यक हैं।"},{"book":"1 कुरिन्थियों","chapter":"12","verse":"23","text":"और देह के जिन अंगों को हम कम आदरणीय समझते हैं उन्हीं को हम अधिक आदर देते हैं; और हमारे शोभाहीन अंग और भी बहुत शोभायमान हो जाते हैं,"},{"book":"1 कुरिन्थियों","chapter":"12","verse":"24","text":"फिर भी हमारे शोभायमान अंगों को इसका प्रयोजन नहीं, परन्तु परमेश्वर ने देह को ऐसा बना दिया है, कि जिस अंग को घटी थी उसी को और भी बहुत आदर हो।"},{"book":"1 कुरिन्थियों","chapter":"12","verse":"25","text":"ताकि देह में फूट न पड़े, परन्तु अंग एक दूसरे की बराबर चिन्ता करें।"},{"book":"1 कुरिन्थियों","chapter":"12","verse":"26","text":"इसलिए यदि एक अंग दुःख पाता है, तो सब अंग उसके साथ दुःख पाते हैं; और यदि एक अंग की बड़ाई होती है, तो उसके साथ सब अंग आनन्द मनाते हैं।"},{"book":"1 कुरिन्थियों","chapter":"12","verse":"27","text":"इसी प्रकार तुम सब मिलकर मसीह की देह हो, और अलग-अलग उसके अंग हो।"},{"book":"1 कुरिन्थियों","chapter":"12","verse":"28","text":"और परमेश्वर ने कलीसिया में अलग-अलग व्यक्ति नियुक्त किए हैं; प्रथम प्रेरित, दूसरे भविष्यद्वक्ता, तीसरे शिक्षक, फिर सामर्थ्य के काम करनेवाले, फिर चंगा करनेवाले, और उपकार करनेवाले, और प्रधान, और नाना प्रकार की भाषा बोलनेवाले।"},{"book":"1 कुरिन्थियों","chapter":"12","verse":"29","text":"क्या सब प्रेरित हैं? क्या सब भविष्यद्वक्ता हैं? क्या सब उपदेशक हैं? क्या सब सामर्थ्य के काम करनेवाले हैं?"},{"book":"1 कुरिन्थियों","chapter":"12","verse":"30","text":"क्या सब को चंगा करने का वरदान मिला है? क्या सब नाना प्रकार की भाषा बोलते हैं?"},{"book":"1 कुरिन्थियों","chapter":"12","verse":"31","text":"क्या सब अनुवाद करते हैं? तुम बड़े से बड़े वरदानों की धुन में रहो!"}]}