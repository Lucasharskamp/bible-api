{"data":[{"book":"Jesaja","chapter":"64","verse":"1","text":"Ach, scheur toch de hemel vaneen, en daal neer, Zodat de bergen voor uw aangezicht rillen;"},{"book":"Jesaja","chapter":"64","verse":"2","text":"Als een vuur, dat brandhout doet vlammen, Een vuur, dat het water doet stomen: Om uw vijanden uw Naam te doen kennen, En volken voor U te doen beven,"},{"book":"Jesaja","chapter":"64","verse":"3","text":"Als Gij de grootse dingen doet, waarop we niet durfden hopen,"},{"book":"Jesaja","chapter":"64","verse":"4","text":"En waarvan men nog nooit had gehoord! Neen, geen oor heeft gehoord, Geen oog ooit gezien: Een God, buiten U, Die helpt, die op U hopen;"},{"book":"Jesaja","chapter":"64","verse":"5","text":"Die vreugde bereidt voor wie gerechtigheid doet, En uw wegen gedenkt! Maar nu zijt Gij toornig: wij hebben gezondigd; Zo lang al vergramd: wij waren afvallig."},{"book":"Jesaja","chapter":"64","verse":"6","text":"Allen zijn wij als onreinen geworden, Heel onze deugd als een doek, door stonden bezoedeld; Als bladeren vallen wij allemaal af, Onze zonden jagen ons voort als de wind."},{"book":"Jesaja","chapter":"64","verse":"7","text":"Er is niemand, die uw Naam nog aanroept, Of die op U nog durft steunen; Want Gij hebt voor ons uw aanschijn verborgen, Ons prijs gegeven aan onze schuld."},{"book":"Jesaja","chapter":"64","verse":"8","text":"Toch blijft Gij, Jahweh, onze Vader! Wij zijn het leem, Gij onze boetseerder; Wij allen het werk uwer handen!"},{"book":"Jesaja","chapter":"64","verse":"9","text":"Ach, Jahweh, wees toch niet al te vergramd, Niet altijd onze misdaad indachtig. Ach, zie op ons neer: Wij blijven toch allen uw volk!"},{"book":"Jesaja","chapter":"64","verse":"10","text":"Uw heilige steden zijn een steppe geworden, Sion een wildernis, Jerusalem een woestijn."},{"book":"Jesaja","chapter":"64","verse":"11","text":"Onze heilige en heerlijke tempel, Waarin onze vaderen U hebben geloofd, Is een prooi der vlammen geworden; Al wat ons dierbaar was, ligt in puin!"},{"book":"Jesaja","chapter":"64","verse":"12","text":"Kunt Gij dit alles maar toezien, o Jahweh; Maar zwijgen, ten einde toe ons vernederen?"}]}