{"data":[{"book":"उत्पत्ति","chapter":"22","verse":"1","text":"कुछ समय के बाद, परमेश्वर ने अब्राहाम की परीक्षा ली. परमेश्वर ने उनसे कहा, “हे अब्राहाम!”"},{"book":"उत्पत्ति","chapter":"22","verse":"2","text":"परमेश्वर ने कहा, “अपने एकलौते पुत्र यित्सहाक को, जो तुम्हें प्रिय है, साथ लेकर मोरियाह देश को जाओ. वहां उसे एक पर्वत पर, जिसे मैं बताऊंगा, होमबलि करके चढ़ाओ.”"},{"book":"उत्पत्ति","chapter":"22","verse":"3","text":"अगले दिन अब्राहाम ने सुबह जल्दी उठकर अपने गधे पर काठी कसी. उन्होंने अपने साथ दो सेवकों तथा अपने पुत्र यित्सहाक को लिया. जब उन्होंने होमबलि के लिये पर्याप्‍त लकड़ी काट ली, तब वे उस स्थान की ओर चले, जिसके बारे में परमेश्वर ने उन्हें बताया था."},{"book":"उत्पत्ति","chapter":"22","verse":"4","text":"तीसरे दिन अब्राहाम ने अपनी आंखें ऊपर उठाईं और दूर से उस जगह को देखा."},{"book":"उत्पत्ति","chapter":"22","verse":"5","text":"अब्राहाम ने अपने सेवकों से कहा, “गधे के साथ यहीं रुको. मैं और मेरा बेटा वहां जायेंगे और परमेश्वर की आराधना करके तुम्हारे पास लौट आएंगे.”"},{"book":"उत्पत्ति","chapter":"22","verse":"6","text":"अब्राहाम ने होमबलि के लिए तैयार की गई लकड़ियां लीं और यित्सहाक को पकड़ा दिया और स्वयं आग एवं छुरा ले लिया. जब दोनों आगे जा रहे थे,"},{"book":"उत्पत्ति","chapter":"22","verse":"7","text":"तब यित्सहाक ने अपने पिता अब्राहाम से पूछा, “पिताजी?”"},{"book":"उत्पत्ति","chapter":"22","verse":"8","text":"अब्राहाम ने जवाब दिया, “हे मेरे पुत्र, परमेश्वर खुद होमबलि के लिये मेमने का इंतजाम करेंगे.” और वे दोनों एक साथ आगे बढ़ गये."},{"book":"उत्पत्ति","chapter":"22","verse":"9","text":"जब वे उस स्थल पर पहुंचे, जिसे परमेश्वर ने उन्हें बताया था, तब वहां अब्राहाम ने एक वेदी बनाई और उस पर लकड़ियां रखीं. उन्होंने अपने पुत्र यित्सहाक को बांधकर उसे उन लकड़ियों के ऊपर वेदी पर लिटा दिया."},{"book":"उत्पत्ति","chapter":"22","verse":"10","text":"फिर अब्राहाम ने अपने बेटे को मार डालने के लिये हाथ में छुरा लिया."},{"book":"उत्पत्ति","chapter":"22","verse":"11","text":"पर स्वर्ग से याहवेह के दूत ने उन्हें पुकारकर कहा, “हे अब्राहाम! हे अब्राहाम!”"},{"book":"उत्पत्ति","chapter":"22","verse":"12","text":"याहवेह ने कहा, “उस लड़के पर हाथ मत उठाओ; उसे कुछ मत करो. अब मुझे यह मालूम हो चुका है कि तुम परमेश्वर का भय मानते हो, क्योंकि तुम मेरे लिये अपने एकलौते पुत्र तक को बलिदान करने के लिये तैयार हो गये.”"},{"book":"उत्पत्ति","chapter":"22","verse":"13","text":"उसी समय अब्राहाम ने अपनी आंखें ऊपर उठाईं तो झाड़ी में एक मेढ़ा दिखा जिसका सींग झाड़ी में फंसा हुआ था. अब्राहाम जाकर उस मेढ़े को लाए और अपने पुत्र के बदले में उसे होमबलि चढ़ाए."},{"book":"उत्पत्ति","chapter":"22","verse":"14","text":"अब्राहाम ने उस जगह का नाम “याहवेह यिरेह” रखा अर्थात् याहवेह उपाय करनेवाले. इसलिये आज भी यह कहा जाता है, “याहवेह के पहाड़ पर उपाय किया जाएगा.”"},{"book":"उत्पत्ति","chapter":"22","verse":"15","text":"फिर स्वर्ग से याहवेह के दूत ने दूसरी बार अब्राहाम को पुकारकर कहा,"},{"book":"उत्पत्ति","chapter":"22","verse":"16","text":"“याहवेह अपनी ही शपथ खाकर कहते हैं, क्योंकि तुमने यह किया है और अपने एकलौते पुत्र तक को बलिदान करने के लिये तैयार हो गये,"},{"book":"उत्पत्ति","chapter":"22","verse":"17","text":"तो मैं निश्चचय रूप से तुम्हें आशीष दूंगा और तुम्हारे वंश को आकाश के तारे और समुद्र के बालू के कण के समान अनगिनत करूंगा. तुम्हारा वंश अपने शत्रुओं के शहरों को अपने अधिकार में ले लेगा,"},{"book":"उत्पत्ति","chapter":"22","verse":"18","text":"और तुम्हारे वंश के ज़रिये पृथ्वी की सारी जातियां आशीष पाएंगी, क्योंकि तुमने मेरी बात को माना है.”"},{"book":"उत्पत्ति","chapter":"22","verse":"19","text":"तब अब्राहाम अपने सेवकों के पास लौट आये और वे सब बेअरशेबा चले गए. और अब्राहाम बेअरशेबा में रहने लगे."},{"book":"उत्पत्ति","chapter":"22","verse":"20","text":"कुछ समय के बाद, अब्राहाम को यह बताया गया, “मिलकाह भी मां बन गई है; उसने तुम्हारे भाई नाहोर के लिये बेटों को जन्म दिया है:"},{"book":"उत्पत्ति","chapter":"22","verse":"21","text":"बड़ा बेटा उज़, उसका भाई बुज़,"},{"book":"उत्पत्ति","chapter":"22","verse":"22","text":"फिर केसेद, हाज़ो, पिलदाश, यिदलाफ तथा बेथुएल.”"},{"book":"उत्पत्ति","chapter":"22","verse":"23","text":"बेथुएल रेबेकाह का पिता हुआ."},{"book":"उत्पत्ति","chapter":"22","verse":"24","text":"नाहोर की रखैल रियूमाह के भी ये पुत्र हुए:"}]}