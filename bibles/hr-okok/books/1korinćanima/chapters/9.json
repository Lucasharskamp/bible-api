{"data":[{"book":"1 Korinćanima","chapter":"9","verse":"1","text":"Nisam li ja slobodan? Nisam li apostol? Nisam li vidio našega Gospodina Isusa vlastitim očima? Niste li vi u Gospodinu zbog mojega truda?"},{"book":"1 Korinćanima","chapter":"9","verse":"2","text":"Ako me drugi i ne smatraju apostolom, vama to sigurno jesam jer ste vi živ dokaz za to."},{"book":"1 Korinćanima","chapter":"9","verse":"3","text":"To je odgovor onima koji osporavaju moje apostolstvo."},{"book":"1 Korinćanima","chapter":"9","verse":"4","text":"Nemamo li pravo jesti za vašim stolom?"},{"book":"1 Korinćanima","chapter":"9","verse":"5","text":"Nemamo li pravo dovesti sa sobom ženu kršćanku,9:5 U grčkome: sestru. kao što čine i drugi učenici, Gospodinova braća i Petar?9:5 U grčkome: Kefa."},{"book":"1 Korinćanima","chapter":"9","verse":"6","text":"Ili se samo Barnaba i ja moramo uzdržavati vlastitim radom?"},{"book":"1 Korinćanima","chapter":"9","verse":"7","text":"Koji to vojnik vojuje o svojemu trošku? Tko sadi vinograd a da ne smije jesti njegova roda? Koji to pastir napasa stado a da ne smije piti mlijeka?"},{"book":"1 Korinćanima","chapter":"9","verse":"8","text":"Ne govorim vam to samo po ljudsku, nego tako kaže i Božji zakon."},{"book":"1 Korinćanima","chapter":"9","verse":"9","text":"Jer u Mojsijevu zakonu piše: “Ne zavezuj usta volu koji vrši žito.”9:9 Ponovljeni zakon 25:4. Mislite li da je Bog to rekao samo za volove?"},{"book":"1 Korinćanima","chapter":"9","verse":"10","text":"Nije li to rekao i za nas? Naravno da jest. Kao što žeteoci i vršioci rade u nadi da će imati udjela u žetvi, tako i duhovne radnike trebaju namiriti oni kojima služe."},{"book":"1 Korinćanima","chapter":"9","verse":"11","text":"Zar je previše da mi, koji smo u vas sijali duhovna dobra, očekujemo požeti vaša tjelesna dobra?"},{"book":"1 Korinćanima","chapter":"9","verse":"12","text":"Ako drugi na to imaju pravo, nemamo li mi i veće pravo? Ipak, nismo se njime koristili, nego sve podnosimo da ne postavimo kakvu zapreku Kristovoj Radosnoj vijesti."},{"book":"1 Korinćanima","chapter":"9","verse":"13","text":"Ne znate li da oni koji rade u Hramu dobiju od hrane koju ljudi donose u svetište i da oni koji služe pri žrtveniku dobiju dio žrtvenih prinosa?"},{"book":"1 Korinćanima","chapter":"9","verse":"14","text":"Jednako je tako Gospodin naredio da oni koji navješćuju Radosnu vijest od nje i žive."},{"book":"1 Korinćanima","chapter":"9","verse":"15","text":"Ali ja se nikad nisam koristio tim pravom. I ne pišem vam to zato da bih to od sada činio. Radije bih umro nego se odrekao te odlike da propovijedam bez naplate."},{"book":"1 Korinćanima","chapter":"9","verse":"16","text":"Propovijedanjem Radosne vijesti ne mogu se hvaliti jer mi je to dužnost. Teško meni ako ju ne propovijedam!"},{"book":"1 Korinćanima","chapter":"9","verse":"17","text":"Da to činim iz vlastite pobude, imao bih pravo na plaću. Ali ja samo vršim službu koju mi je Bog povjerio."},{"book":"1 Korinćanima","chapter":"9","verse":"18","text":"Što mi je dakle plaća? Zadovoljstvo da propovijedam Radosnu vijest besplatno ne iskorišćujući svoje propovjedničko pravo."},{"book":"1 Korinćanima","chapter":"9","verse":"19","text":"Iako sam slobodan i ne pripadam nikome, ipak sam svima postao robom, samo da ih što više pridobijem za Krista."},{"book":"1 Korinćanima","chapter":"9","verse":"20","text":"Kad sam bio sa Židovima, bio sam Židov da ih mogu dovesti Kristu. Kad sam bio s onima koji se drže Zakona, i ja sam to činio, iako nisam vezan Zakonom, da ih mogu dovesti Kristu."},{"book":"1 Korinćanima","chapter":"9","verse":"21","text":"Kad sam bio s poganima koji nemaju Zakona, bio sam poput njih koliko sam god mogao. Tako sam stekao njihovo povjerenje i mogao ih dovesti Kristu, ali nisam zanemario Božji zakon, nego sam bio poslušan Kristovu zakonu."},{"book":"1 Korinćanima","chapter":"9","verse":"22","text":"S nejakima sam bio nejak da ih pridobijem za Krista. Svima njima bio sam sve ne bih li neke spasio."},{"book":"1 Korinćanima","chapter":"9","verse":"23","text":"A sve to činim zbog Radosne vijesti, da i ja budem njezinim dionikom."},{"book":"1 Korinćanima","chapter":"9","verse":"24","text":"Ne znate li da u trci svi trkači trče, a samo jedan osvoji prvu nagradu? I vi trčite tako da ju osvojite."},{"book":"1 Korinćanima","chapter":"9","verse":"25","text":"Svaki natjecatelj živi suzdržljivo. Oni to čine da dobiju vijenac koji će istrunuti, a mi da dobijemo nagradu koja će vječno trajati."},{"book":"1 Korinćanima","chapter":"9","verse":"26","text":"Trčim zato, ali uvijek prema cilju, a ne besciljno i uzaludno poput nekoga tko šakom udara vjetar."},{"book":"1 Korinćanima","chapter":"9","verse":"27","text":"Stegom morim svoje tijelo i tjeram ga poput roba da ne bih, pošto sam drugima propovijedao, sam bio odbačen."}]}