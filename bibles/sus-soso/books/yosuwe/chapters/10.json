{"data":[{"book":"Yosuwe","chapter":"10","verse":"1","text":"Darisalamu mangɛ Adoni Sedeki naxa a mɛ a Yosuwe bara Ayi taa suxu, a bara naa ratɔn, a bara Ayi bɔxi nun a mangɛ xa fe raba alɔ a Yeriko bɔxi nun a mangɛ xa fe raba ki naxɛ. A man bara a mɛ a Gabayon nun Isirayila bara lanyi xiri, a nee sabatixi e tagi."},{"book":"Yosuwe","chapter":"10","verse":"2","text":"E naxa gaaxu na xa fe ra, barima mangataa belebele nan nu na Gabayon na, naxan xungbo Ayi bɛ. E xa sɔɔrie nu findixi xɛmɛ gbangbalanyie nan na."},{"book":"Yosuwe","chapter":"10","verse":"3","text":"Darisalamu mangɛ Adoni Sedeki naxa xɛɛra xɛɛ, a xa sa a fala Xebiron mangɛ Hohami bɛ, Yaramuti mangɛ Pirami bɛ, Lakisi mangɛ Yafiya bɛ, a nun Egilon mangɛ Debiri bɛ,"},{"book":"Yosuwe","chapter":"10","verse":"4","text":"«Wo te n yire, wo xa fa kafu n ma alako won xa Gabayon gere, barima e tan nun Yosuwe nun Isirayilakae bara lanyi xiri.»"},{"book":"Yosuwe","chapter":"10","verse":"5","text":"Yi Amori mangɛ suulie: Darisalamu mangɛ, Xebiron mangɛ, Yaramuti mangɛ, Lakisi mangɛ, nun Egilon mangɛ naxa te nun e xa sɔɔrie ra. E naxa e xa yonkinde yailan Gabayon ya ra, e fa gere ti e bɛ."},{"book":"Yosuwe","chapter":"10","verse":"6","text":"Gabayonkae naxa xɛɛra xɛɛ Isirayilakae xa yonkinde Giligali, e xa sa a fala Yosuwe bɛ, «I naxa i xa konyie rabɛɲin. I xa te muxu yire mafuren. I xa muxu ratanga Amori mangɛe ma, naxee sabatixi geya yire, e wama muxu gerefe.»"},{"book":"Yosuwe","chapter":"10","verse":"7","text":"Yosuwe nun a xa sɔɔri ɲalamae naxa keli Giligali, e siga Gabayon."},{"book":"Yosuwe","chapter":"10","verse":"8","text":"Alatala naxa a masen Yosuwe bɛ, «I naxa gaaxu e ya ra, barima n bara gɛ e sade i bɛlɛxɛ. Mixi keren mu nɔma tide i ya ra e ya ma.»"},{"book":"Yosuwe","chapter":"10","verse":"9","text":"Na kui Yosuwe nun a xa mixie naxa keli Giligali, e ɲɛrɛ kɔɛ ra, alako e xa sin Amorikae xun ma tɛrɛnna ra."},{"book":"Yosuwe","chapter":"10","verse":"10","text":"Alatala naxa Amorikae keri Isirayila ya ra, a fa nɔ e ra sɛnbɛ ra Gabayon. Isirayilakae naxa bira e fɔxɔ ra kira xɔn naxan tema Beti Xoron, e naxa e bɔnbɔ han Aseka nun Makeda."},{"book":"Yosuwe","chapter":"10","verse":"11","text":"E to nu e gima Isirayilakae ya ra gorofe Beti Xoron kira xɔn, Alatala naxa balabalanyi xɔri belebele ragoro e ma keli koore ma, han e sa Aseka li. Na balabalanyi xa mixi faxaxie dangi mixie ra, Isirayilakae naxee faxa e xa santidɛgɛma ra."},{"book":"Yosuwe","chapter":"10","verse":"12","text":"Alatala nu Amorikae safe Isirayila bɛlɛxɛ tɛmui naxɛ, Yosuwe nu bara Alatala maxandi Isirayilakae ya xɔri a xa soge raxara Gabayon xun, a xa kike raxara Ayalon gulunba xun."},{"book":"Yosuwe","chapter":"10","verse":"13","text":"Soge nun kike naxa e raxara, han Isirayila naxa gɛ e waxɔnyi rabade e yaxuie ra. Yi fe sɛbɛxi Yasari xa buki kui. Soge naxa a raxara koore tagi, soge mu gbata dulade fɛɛɲɛn keren kui."},{"book":"Yosuwe","chapter":"10","verse":"14","text":"Han to na fe mɔɔli mu toxi duniɲa. Alatala nu bara Yosuwe xa maxandi suxu, a nu na gere sofe Isirayila bɛ."},{"book":"Yosuwe","chapter":"10","verse":"15","text":"Na tɛmui Yosuwe nun a xa sɔɔrie naxa gbilen e xa yonkinde Giligali."},{"book":"Yosuwe","chapter":"10","verse":"16","text":"Na mangɛ suulie e gi nɛ, e sa e nɔxun Makeda fɔnmɛ ra."},{"book":"Yosuwe","chapter":"10","verse":"17","text":"Mixi nde naxa a fala Yosuwe bɛ, «Na mangɛ suulie na e nɔxunfe Makeda fɔnmɛ kui.»"},{"book":"Yosuwe","chapter":"10","verse":"18","text":"Yosuwe naxa yaamari fi, «Wo gɛmɛ belebelee mayindigilin na fɔnmɛ dɛ ma, wo sɔɔri ndee ti naa."},{"book":"Yosuwe","chapter":"10","verse":"19","text":"Wo tan dɔnxɔɛe, wo naxa dugundi, wo xa bira wo yaxuie fɔxɔ ra, wo fa kira bolon e ya ra, alako e naxa nɔ e xɔnyi masɔtɔde, barima wo Marigi Alatala bara e sa wo bɛlɛxɛ.»"},{"book":"Yosuwe","chapter":"10","verse":"20","text":"Na kui Yosuwe nun a xa sɔɔriee naxa nɔ Amorikae ra, fo mixi keren kerenyi naxee e gi, e sa e xa taa makantaxie masɔtɔ."},{"book":"Yosuwe","chapter":"10","verse":"21","text":"Isirayila xa sɔɔrie birin naxa gbilen bɔɲɛsa kui Yosuwe yire Makeda yonkinde kui. Mixi yo mu nɔ e ra."},{"book":"Yosuwe","chapter":"10","verse":"22","text":"Na tɛmui Yosuwe naxa a fala, «Wo yi gɛmɛe ba fɔnmɛ dɛ ma, wo xa yi mangɛ suulie ramini.»"},{"book":"Yosuwe","chapter":"10","verse":"23","text":"E naxa na mixi suuli ramini: Darisalamu mangɛ, Xebiron mangɛ, Yaramuti mangɛ, Lakisi mangɛ, nun Egilon mangɛ."},{"book":"Yosuwe","chapter":"10","verse":"24","text":"E to yi mangɛe ramini Yosuwe ma, Yosuwe naxa Isirayila sɔɔrie birin xili, a a fala e xa yareratie bɛ, «Wo wo maso, wo xa wo sanyi ti yi mangɛe kɔnyie ma.» E naxa e maso, e e sanyi ti e kɔnyie ma."},{"book":"Yosuwe","chapter":"10","verse":"25","text":"Yosuwe naxa a fala e bɛ, «Wo naxa gaaxu, wo bɔɲɛ naxa mini a i. Wo wo sɛnbɛ so, wo man xa limaniya, barima Alatala wo yaxuie birin ma fe rabama yi ki nɛ, wo nun naxee nɛ gerema.»"},{"book":"Yosuwe","chapter":"10","verse":"26","text":"Na birin to dangi, Yosuwe naxa e faxa, a fa e gbaku wuri suuli kɔn na han nunmare."},{"book":"Yosuwe","chapter":"10","verse":"27","text":"Soge dula tɛmui, Yosuwe naxa yaamari fi e xa e ragoro wuri kɔn na, e xa e raso fɔnmɛ kui, e nu nɔxunxi dɛnnaxɛ. E naxa gɛmɛ belebelee dɔxɔ na dɛ ma. Han to naa na na ki."},{"book":"Yosuwe","chapter":"10","verse":"28","text":"Na lɔxɔɛ Yosuwe naxa Makeda fan suxu, a mɛnnikae nun e xa mangɛ sɔntɔ santidɛgɛma ra. A mu mixi keren lu. A naxa Makeda mangɛ xa fe raba alɔ a Yeriko mangɛ xa fe raba ki naxɛ."},{"book":"Yosuwe","chapter":"10","verse":"29","text":"Yosuwe nun Isirayila xa sɔɔrie naxa keli Makeda, e siga Libina gerede."},{"book":"Yosuwe","chapter":"10","verse":"30","text":"Alatala naxa naakae nun e xa mangɛ sa e bɛlɛxɛ. E naxa na mixi birin sɔntɔ e xa santidɛgɛma ra, e mu mixi keren lu. E naxa Libina mangɛ xa fe raba alɔ e Yeriko mangɛ xa fe raba ki naxɛ."},{"book":"Yosuwe","chapter":"10","verse":"31","text":"Yosuwe nun Isirayila xa sɔɔrie naxa keli Libina, e siga Lakisi gerede."},{"book":"Yosuwe","chapter":"10","verse":"32","text":"Na kuye iba, Alatala naxa Lakisi sa e bɛlɛxɛ. E naxa na mixi birin faxa santidɛgɛma ra, alɔ e Libina xa fe raba ki naxɛ."},{"book":"Yosuwe","chapter":"10","verse":"33","text":"Geseri mangɛ Horami naxa te kafude Lakisi ma, kɔnɔ Yosuwe naxa a tan nun a xa sɔɔrie birin faxa, a mu mixi keren lu."},{"book":"Yosuwe","chapter":"10","verse":"34","text":"Yosuwe nun Isirayila xa sɔɔrie naxa keli Lakisi, e siga Egilon gerede."},{"book":"Yosuwe","chapter":"10","verse":"35","text":"Na lɔxɔɛ e naxa mɛnnikae birin sɔntɔ, alɔ e Lakisi xa fe raba ki naxɛ."},{"book":"Yosuwe","chapter":"10","verse":"36","text":"Yosuwe nun Isirayila xa sɔɔrie naxa keli Egilon, e siga Xebiron gerede."},{"book":"Yosuwe","chapter":"10","verse":"37","text":"E naxa mɛnnikae birin, e xa mangɛ, nun e dɔxɔbooree sɔntɔ, e mu mixi keren lu. E naxa e xa fe raba alɔ e Egilon xa fe raba ki naxɛ, e mɛnnikae birin faxa."},{"book":"Yosuwe","chapter":"10","verse":"38","text":"Na tɛmui Yosuwe nun Isirayila xa sɔɔrie naxa e mafindi Debiri taa xili ma, e xa e gere."},{"book":"Yosuwe","chapter":"10","verse":"39","text":"E naxa mɛnnikae birin, e xa mangɛ, nun e dɔxɔbooree sɔntɔ, e mu mixi keren lu. E naxa e xa fe raba alɔ e Libina, a mangɛ, nun Xebiron xa fe raba ki naxɛ."},{"book":"Yosuwe","chapter":"10","verse":"40","text":"Yosuwe naxa nɔ na bɔxi birin na, geya yire, Negewi gbengberenyi, Sefela bɔxi, nun a mangɛe. A naxa na mixi birin sɔntɔ alɔ Isirayila Marigi Alatala a yamari ki naxɛ."},{"book":"Yosuwe","chapter":"10","verse":"41","text":"Yosuwe naxa e gere keli Kadesi Barineya han Gasa, Gosen bɔxi birin, sa dɔxɔ Gabayon na."},{"book":"Yosuwe","chapter":"10","verse":"42","text":"Yosuwe naxa nɔ na taae nun e mangɛe ra tɛmui kerenyi ra, barima Isirayila Marigi Alatala nan nu gere soma Isirayila bɛ."},{"book":"Yosuwe","chapter":"10","verse":"43","text":"Na tɛmui Yosuwe nun Isirayila xa sɔɔrie birin naxa gbilen e xa yonkinde Giligali."}]}