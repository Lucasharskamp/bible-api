{"data":[{"book":"Jeremia","chapter":"16","verse":"1","text":"Eka wach Jehova Nyasaye nobirona:"},{"book":"Jeremia","chapter":"16","verse":"2","text":"“Kik ikendi mondo kik inywol yawuowi kata nyiri ka.”"},{"book":"Jeremia","chapter":"16","verse":"3","text":"Nimar ma e gima Jehova Nyasaye wacho kuom yawuowi gi nyiri monywol e pinyni kendo kuom mon ma minegi kod chwo ma wuonegi:"},{"book":"Jeremia","chapter":"16","verse":"4","text":"“Ginitho gi tuoche maricho richo. Ok nogo nduchgi kata ik bende ok noikgi, to ginichal ka owuoyo manie lowo. Ligangla kod kech noneg-gi, to ringregi nobed chiemb winy mafuyo e kor polo kod le manie piny.”"},{"book":"Jeremia","chapter":"16","verse":"5","text":"Nimar ma e gima Jehova Nyasaye wacho: “Kik idonj e ot mantiere chiemb liel; kik iywagi bende kik ikechgi, nikech asegolo gwethna, herana kod ngʼwonona kuom jogi."},{"book":"Jeremia","chapter":"16","verse":"6","text":"Joma iwuoro to gi ji ajiya notho e pinyni. Ok noikgi kendo ok noywag-gi, bende onge ngʼama nongʼad dende kata lielo wiye nikech gin."},{"book":"Jeremia","chapter":"16","verse":"7","text":"Onge ngʼama nochiw chiemo mondo oogo joma goyo nduch joma otho kata mana newuoro kata miyo bende onge ngʼama nomigi math mondo oogi."},{"book":"Jeremia","chapter":"16","verse":"8","text":"“Kendo kik idonj e ot mantiere nyasi ma ibed piny mondo ichiem kendo metho."},{"book":"Jeremia","chapter":"16","verse":"9","text":"Nimar ma e gima Jehova Nyasaye Maratego, ma Nyasach Israel, wacho: E ndalo ngimau kendo ka uneno anatiek koko mar ilo kae kod wende mag nyako midhi kendi kod wuowi madhi kendo."},{"book":"Jeremia","chapter":"16","verse":"10","text":"“Ka inyiso jogi gigi duto to gipenji ni, ‘Angʼo momiyo Jehova Nyasaye osechikonwa masira malich ka ma? Angʼo ma wasetimo marach? Richo mane ma wasetimo ne Jehova Nyasaye ma Nyasachwa?’"},{"book":"Jeremia","chapter":"16","verse":"11","text":"Eka iwachnegi ni Jehova Nyasaye owacho ni, ‘Nikech wuoneu nojwangʼa, mi giluwo bangʼ nyiseche manono mi gitiyonegi kendo lamogi. Ne gikweda kendo ok girito chikna."},{"book":"Jeremia","chapter":"16","verse":"12","text":"To usebedo joma timbegi mono moloyo wuoneu. Ne kaka ngʼato ka ngʼato kuomu luwo timbe manono mag chuny kar mondo gilwora."},{"book":"Jeremia","chapter":"16","verse":"13","text":"Kuom mano, anawitu oko mar pinyni nyaka e piny ma un kata wuoneu ok osengʼeyo, kendo kanyo unutine nyiseche moko manono odiechiengʼ gi otieno, nimar ok anangʼwon-nu.’ ”"},{"book":"Jeremia","chapter":"16","verse":"14","text":"Jehova Nyasaye owacho niya, “Kata kamano, ndalo biro, ma dhano ok nochak owachi ni, ‘Akwongʼora gi nying Jehova Nyasaye mangima, manogolo jo-Israel Misri,’"},{"book":"Jeremia","chapter":"16","verse":"15","text":"to giniwach ni, ‘Akwongʼora gi nying Jehova Nyasaye mangima, manogolo jo-Israel e piny ma yo nyandwat kendo koa e pinje duto kama ne oseriembogie.’ Nimar anadwog-gi e piny mane amiyo kweregi.”"},{"book":"Jeremia","chapter":"16","verse":"16","text":"Jehova Nyasaye owacho niya, “To anaor jolupo mangʼeny kendo ginimakgi. Bangʼ mano anaor jodwar mangʼeny, kendo ginidwargi e got maduongʼ kod mago matindo kendo e kuonde pondo mokunyore e lwendni."},{"book":"Jeremia","chapter":"16","verse":"17","text":"Wengena ne oneno timbegi duto; ok gipondona, bende richogo ok opondona."},{"book":"Jeremia","chapter":"16","verse":"18","text":"Anachulgi nyadiriyo kuom timbegi mamono kod richo mag-gi, nikech gisenjawo pinya kod gigi mopa maonge ngima kendo gisepongʼo girkeni mara gi nyisechegi manono maonge tich.”"},{"book":"Jeremia","chapter":"16","verse":"19","text":"Yaye Jehova Nyasaye, in e tekona kod ohingana,"},{"book":"Jeremia","chapter":"16","verse":"20","text":"Bende ji loso nyisechegi giwegi?"},{"book":"Jeremia","chapter":"16","verse":"21","text":"“Emomiyo anapuonjgi"}]}