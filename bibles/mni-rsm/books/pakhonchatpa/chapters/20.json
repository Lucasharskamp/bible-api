{"data":[{"book":"Pakhonchatpa","chapter":"20","verse":"1","text":"Charangnaba adu loikhraba matungda Paul-na thajabasingbu punna kouraga makhoibu pukning thougatpirammi. Adudagi mahakna makhoida kaina wahei hairamlaga makhoibu thadoktuna Macedonia-da chatlammi."},{"book":"Pakhonchatpa","chapter":"20","verse":"2","text":"Mahakna lamdam adu phaoduna chatpada misingda pukning thougatpa wasing ngangbirammi. Adudagi mahak Greece-ta thungle"},{"book":"Pakhonchatpa","chapter":"20","verse":"3","text":"aduga mapham aduda mahakna tha ahum leirammi. Mahakna Syria-da chatnaba thourang touringeida Jihudisingna mahakki maiyokta sarou sille haiba mahakna khanglaklammi maram aduna mahakna Macedonia phaoduna hannaba leple."},{"book":"Pakhonchatpa","chapter":"20","verse":"4","text":"Berea-dagi Pyrrhus-ki machanupa Sopater, Thessalonica-dagi Aristarchus amadi Secundus, Derbe-dagi Gaius, Asia-dagi Tychicus amasung Trophimus aduga Timothy-su yaona makhoising asina mahakka loinana chatminnarammi."},{"book":"Pakhonchatpa","chapter":"20","verse":"5","text":"Makhoina mang thana chatkhiduna Troas-ta eikhoibu ngairammi."},{"book":"Pakhonchatpa","chapter":"20","verse":"6","text":"Hamei yaodaba Talgi Chakkhangbagi matungda eikhoi hi tongduna Philippi-dagi chatlammi aduga numit mangani leiraga Troas-ta makhoigi manakta thunglammi. Mapham aduda eikhoi chayol ama leirammi."},{"book":"Pakhonchatpa","chapter":"20","verse":"7","text":"Chayolgi ahanba numitta tal thugainabagidamak eikhoi punna tinnarammi. Mathanggi numitta mapham adu thadoktuna chatkadaba maramna Paul-na ahing nongyai phaoba wa nganglammi."},{"book":"Pakhonchatpa","chapter":"20","verse":"8","text":"Eikhoina tinnariba mathak thangba ka aduda thaomei yamna thallammi."},{"book":"Pakhonchatpa","chapter":"20","verse":"9","text":"Naha oiriba Eutychus kouba nupa ama thongnaoda phamlammi, Paul-na leppa leitana ngangduna leiringeida mahak yamna kanna tumtharammi. Akonbadadi mahak dolan mathol ahumsuba adudagi leimaida tarammi. Makhoina mahakpu loukhatpa matamda mahak siramle."},{"book":"Pakhonchatpa","chapter":"20","verse":"10","text":"Adubu Paul-na makhada kumthaduna naha aduda nontharaga mahakpu konbirammi. Aduga mahakna hairak-i, “Pukning langtaknaganu, mahak hingli!”"},{"book":"Pakhonchatpa","chapter":"20","verse":"11","text":"Adudagi makhoi loina mathak thangba kada amuk chatlammi aduga tal thugairaga charammi. Nongnganba phaoba Paul-na wa nganglammi aduga mahak chatkhre."},{"book":"Pakhonchatpa","chapter":"20","verse":"12","text":"Makhoina naha oiriba nupa adu yumda hingna pure amasung makhoi yamna haraojarammi."},{"book":"Pakhonchatpa","chapter":"20","verse":"13","text":"Eikhoina mang thana hi tongduna Assos-ta chatlammi, mapham adudagi eikhoina Paul-bu puraga hida chatminnagadabani. Mahakna Assos phaoba makhongna chatke haibagi mahakna masi eikhoida haibani."},{"book":"Pakhonchatpa","chapter":"20","verse":"14","text":"Assos-ta mahakna eikhoiga unaba matamda eikhoina mahakpu hida tong-hallaga Mitylene-da chatlammi."},{"book":"Pakhonchatpa","chapter":"20","verse":"15","text":"Mathanggi numitta mapham adudagi eikhoina hi tongduna chatlammi aduga Chios manakta thunglammi. Numit amagi matungda eikhoi Samos lanthoklammi aduga thangnaba numitta Miletus-ta thunglammi."},{"book":"Pakhonchatpa","chapter":"20","verse":"16","text":"Asia-gi lamda matam kuina leithadanaba Paul-na Ephesus lanthoklaga chatnaba leplammi. Maramdi Pentecost numitta Jerusalem youba yarabadi haiduna mahak taha taharammi."},{"book":"Pakhonchatpa","chapter":"20","verse":"17","text":"Miletus-tagi Paul-na Ephesus singlupki ahal lamansingna laktuna mahakpu unabiranaba pao tharammi."},{"book":"Pakhonchatpa","chapter":"20","verse":"18","text":"Makhoina thunglarabada mahakna makhoida hairak-i, “Asia-gi lam asida eina ahanba lakpa numittagi houna matam pumnamakta karamna eina nakhoiga leiminnakhi haibadu nakhoina khang-i."},{"book":"Pakhonchatpa","chapter":"20","verse":"19","text":"Eigi maiyokta leiba Jihudisinggi sarousingna eingonda akanba changyengba thokliba manungda eina yamna nollukna amadi pi tabaga loinana Mapu Ibungobu thougal toujakhi."},{"book":"Pakhonchatpa","chapter":"20","verse":"20","text":"Eina karigumba chingnaba amata leitana nakhoida kannagadaba adu miyam mamangda amasung yum yumda chattuna sandok-i amadi tambi haiba nakhoina khang-i."},{"book":"Pakhonchatpa","chapter":"20","verse":"21","text":"Jihudi amadi Jihudi nattabasingda makhoina paptagi pukning hongduna Tengban Mapuda onsillaknaba amadi eikhoigi Mapu Ibungo Jisubu thajanaba eina cheksin wa haikhi."},{"book":"Pakhonchatpa","chapter":"20","verse":"22","text":"Aduga houjikti Thawai Asengbagi haiba induna mapham aduda eingonda kari thokkani khangdana eihak Jerusalem-da chatli."},{"book":"Pakhonchatpa","chapter":"20","verse":"23","text":"Masimatangdi eina khang-i madudi sahar khudingda apha apun amadi ot neiba eina thengnagani haibasi Thawai Asengbana eingonda khanghanbire."},{"book":"Pakhonchatpa","chapter":"20","verse":"24","text":"20:24 2 Tim 4:7Adubu eina eigi punsibu aruba oina khande. Eigi thoudang mapung phahanba amadi Tengban Mapugi thoujalgi Aphaba Pao asi sandoknaba Ibungo Jisuna eingonda pibiba thabak asibu loisinba haibasi eigi apamba adutani.”"},{"book":"Pakhonchatpa","chapter":"20","verse":"25","text":"“Eina nakhoi pumnamakki narakta koina chattuna Tengban Mapugi ningthou leibak adu sandoklammi. Aduga houjikti nakhoi kana amatana eibu amuk hanna uraroi haibasi eina khang-i."},{"book":"Pakhonchatpa","chapter":"20","verse":"26","text":"Maram aduna ngasigi numitta eina laothokchari madudi nakhoi kanagumbana mangba tarabasu madu eigi iran natte."},{"book":"Pakhonchatpa","chapter":"20","verse":"27","text":"Maramdi Tengban Mapugi thourang apumba adu eina nakhoida khanghanbada eina ninghannakhide."},{"book":"Pakhonchatpa","chapter":"20","verse":"28","text":"Aduna nakhoi nasana nasabu aduga Thawai Asengbana nakhoida sinnaraba yao sanggu pumnamak adu yengsillu. Machanupagi eegi mapanna leibikhraba Tengban Mapugi singluppu senbiyu."},{"book":"Pakhonchatpa","chapter":"20","verse":"29","text":"Eina chatkhraba matungda tamthiraba keisalsing nakhoigi narakta lakkani amadi yao sanggu adu amata khakloi."},{"book":"Pakhonchatpa","chapter":"20","verse":"30","text":"Nakhoigi naraktagi phaoba mi thoraktuna thajabasingbu makhoigi tung ilhannabagidamak serannaba wa nganggadaba matam lakkani."},{"book":"Pakhonchatpa","chapter":"20","verse":"31","text":"Maram aduna cheksillu! Chahi ahum chupna ahing nungthil khaktana pi kaya taduna eina nakhoi pumnamakpu tambikhiba adu ningsing-u.”"},{"book":"Pakhonchatpa","chapter":"20","verse":"32","text":"“Houjikti nakhoibu semgatpiba ngamba amadi sengdokpikhraba Tengban Mapugi mising adugi phangpham thokpa adu nakhoida pibiba ngamba Tengban Mapu amadi Ibungo mahakki thoujalgi wa aduda eina nakhoibu sinnajari."},{"book":"Pakhonchatpa","chapter":"20","verse":"33","text":"Eina kana amatagi sana, lupa nattraga phirol mihoukhide."},{"book":"Pakhonchatpa","chapter":"20","verse":"34","text":"Ikhut asina thabak sujaduna eigi amadi eigi loinabasinggi awatpasingbu mensinkhi haiba nakhoina khang-i."},{"book":"Pakhonchatpa","chapter":"20","verse":"35","text":"Ibungo Jisu masamakna haibikhiba wa ‘Pibana phangbadagi henna yaiphabani’ asi ningsingduna, thabak kanna suduna eikhoina asonbasingbu pangbigadabani haiba adu eina touba khudingda nakhoida utle.”"},{"book":"Pakhonchatpa","chapter":"20","verse":"36","text":"Paul-na masi haiba loirabada makhoi pumnamakka loinana khuru khudak kunduna haijarammi."},{"book":"Pakhonchatpa","chapter":"20","verse":"37","text":"Makhoi pumnamakna mahakpu konbirammi amadi chuppirammi."},{"book":"Pakhonchatpa","chapter":"20","verse":"38","text":"Makhoina mahakpu amuk hanna unararoi haina mahakna haikhiba aduna makhoi henna thamoi soklammi. Adudagi makhoina mahakpu hi phaoba thindoklammi."}]}