{"data":[{"book":"دووەم پوختەی مێژوو","chapter":"17","verse":"1","text":"یەهۆشافاتی کوڕی لەدوای خۆی بوو بە پاشا و خۆی لە بەرامبەر ئیسرائیل بەهێز کرد."},{"book":"دووەم پوختەی مێژوو","chapter":"17","verse":"2","text":"لە هەموو شارە قەڵابەندەکانی یەهودا لەشکری دانا، لەناو خاکی یەهودا و لەو شارۆچکانەی خاکی ئەفرایمیش کە ئاسای باوکی گرتبووی سەربازگەی تێدا دامەزراندن."},{"book":"دووەم پوختەی مێژوو","chapter":"17","verse":"3","text":"یەزدانیش لەگەڵ یەهۆشافات بوو، چونکە ڕێچکەی داودی باپیرە گەورەی گرتەبەر و ڕووی لە بتی بەعل نەکرد،"},{"book":"دووەم پوختەی مێژوو","chapter":"17","verse":"4","text":"بەڵکو ڕووی لە خودای باوکی کرد و فەرمانەکانی ئەوی پەیڕەو کرد، نەک نەریتەکانی ئیسرائیل."},{"book":"دووەم پوختەی مێژوو","chapter":"17","verse":"5","text":"لەبەر ئەوە یەزدان جڵەوی پاشایەتییەکەی لە دەستیدا سەقامگیر کرد و هەموو یەهودا دیارییان پێشکەش بە یەهۆشافات کرد و دەوڵەمەندی و ڕێزی زۆری هەبوو."},{"book":"دووەم پوختەی مێژوو","chapter":"17","verse":"6","text":"بە هەموو دڵەوە ڕێگای یەزدانی پەیڕەو کرد و هەروەها نزرگەکانی سەر بەرزاییەکان و ستوونە ئەشێراکانی لە یەهودا تێکدا."},{"book":"دووەم پوختەی مێژوو","chapter":"17","verse":"7","text":"یەهۆشافات لە سێیەم ساڵی پاشایەتییەکەی بەن‌حەیل، عۆبەدیا، زەکەریا، نەتەنێل و میخایوی کاربەدەستەکانی خۆی ناردە شارۆچکەکانی یەهودا بۆ ئەوەی دانیشتووانەکانیان فێربکەن."},{"book":"دووەم پوختەی مێژوو","chapter":"17","verse":"8","text":"ژمارەیەک لێڤییان لەگەڵ بوون، شەمەعیا، نەتەنیاهۆ، زەڤەدیا، عەساهێل، شەمیرامۆت، یەهۆناتان، ئەدۆنیا، تۆڤییاهو و تۆڤ ئەدۆنیا، هەروەها ئەلیشاماع و یەهۆرام کە هەردووکیان کاهین بوون."},{"book":"دووەم پوختەی مێژوو","chapter":"17","verse":"9","text":"بەناو هەموو شارەکانی یەهودا دەگەڕان، پەڕتووکی تەوراتی یەزدانیان پێبوو و خەڵکیان فێردەکرد."},{"book":"دووەم پوختەی مێژوو","chapter":"17","verse":"10","text":"ترسی یەزدان باڵی بەسەر هەموو پاشایەتییەکانی خاکەکانی دەوروبەری یەهودا کێشا، ئیتر لە دژی یەهۆشافات نەجەنگان."},{"book":"دووەم پوختەی مێژوو","chapter":"17","verse":"11","text":"هەندێک لە فەلەستییەکانیش دیاری و زیویان وەک سەرانە بۆ یەهۆشافات هێنا، هەروەها عەرەبەکانیش مەڕوماڵاتیان بۆ هێنا، حەوت هەزار و حەوت سەد بەران و حەوت هەزار و حەوت سەد تەگە."},{"book":"دووەم پوختەی مێژوو","chapter":"17","verse":"12","text":"یەهۆشافات هەتا دەهات مەزن و مەزنتر دەبوو. لە یەهودا قەڵا و کۆگاکانی بنیاد نا،"},{"book":"دووەم پوختەی مێژوو","chapter":"17","verse":"13","text":"لە شارۆچکەکانی یەهوداش ئازووقەی زۆری هەبوو، لە ئۆرشەلیم جەنگاوەری پاڵەوان و بەهێز هەبوو."},{"book":"دووەم پوختەی مێژوو","chapter":"17","verse":"14","text":"ئەمەش سەرژمێرییانە بەپێی بنەماڵەکان:"},{"book":"دووەم پوختەی مێژوو","chapter":"17","verse":"15","text":"لەپاش ئەو یەهۆحانان فەرماندە بوو کە دوو سەد و هەشتا یەکەی لەگەڵ بوو؛"},{"book":"دووەم پوختەی مێژوو","chapter":"17","verse":"16","text":"لەپاش ئەویش عەمەسیای کوڕی زکری بوو، کە خۆی بەخشیبوو بە یەزدان، دوو سەد یەکەی پاڵەوانی بەهێزی لەگەڵ بوو."},{"book":"دووەم پوختەی مێژوو","chapter":"17","verse":"17","text":"لە بنیامین:"},{"book":"دووەم پوختەی مێژوو","chapter":"17","verse":"18","text":"لەپاش ئەویش، یەهۆزاڤاد سەد و هەشتا یەکەی پیاوی پڕچەککراوی بۆ جەنگ لەگەڵ بوو."},{"book":"دووەم پوختەی مێژوو","chapter":"17","verse":"19","text":"ئەمانە خزمەتکارەکانی پاشا بوون، جگە لەوانەی پاشا لەناو شارە قەڵابەندەکان لە هەموو یەهودا داینان."}]}