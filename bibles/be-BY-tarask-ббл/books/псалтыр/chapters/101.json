{"data":[{"book":"ПСАЛТЫР","chapter":"101","verse":"1","text":"Малітва спрагненага, калі ён смуткуе і вылівае прад Госпадам скруху сваю."},{"book":"ПСАЛТЫР","chapter":"101","verse":"2","text":"Госпадзе! пачуй малітву маю, і енк мой хай дойдзе да Цябе."},{"book":"ПСАЛТЫР","chapter":"101","verse":"3","text":"Не хавай аблічча Твайго ад мяне; у дзень смутку майго прыхілі да мяне вуха Тваё; у дзень, калі паклічу Цябе, адразу пачуй мяне."},{"book":"ПСАЛТЫР","chapter":"101","verse":"4","text":"Бо зьніклі, як дым, дні мае, і косткі мае абпаленыя, як галавешка;"},{"book":"ПСАЛТЫР","chapter":"101","verse":"5","text":"сэрца маё ўражанае, і высахла, як трава, аж я забываюся есьці мой хлеб;"},{"book":"ПСАЛТЫР","chapter":"101","verse":"6","text":"ад голасу стогну майго косткі мае прысталі да плоці маёй."},{"book":"ПСАЛТЫР","chapter":"101","verse":"7","text":"Я стаў падобны да пелікана ў пустыні; я зрабіўся як сыч у руінах;"},{"book":"ПСАЛТЫР","chapter":"101","verse":"8","text":"ня сплю і сяджу, як адзінокая птушка на даху."},{"book":"ПСАЛТЫР","chapter":"101","verse":"9","text":"Кожны дзень клянуць мяне ворагі мае, і неабольнікі мае ганяць мяне."},{"book":"ПСАЛТЫР","chapter":"101","verse":"10","text":"Я попел ем замест хлеба, і пітво маё разбаўляю сьлязьмі,"},{"book":"ПСАЛТЫР","chapter":"101","verse":"11","text":"ад гневу Твайго і абурэньня Твайго; бо Ты ўзвысіў мяне і скінуў мяне."},{"book":"ПСАЛТЫР","chapter":"101","verse":"12","text":"Дні мае быццам цень, які ўхіляецца; і я высах, быццам трава."},{"book":"ПСАЛТЫР","chapter":"101","verse":"13","text":"Ты ж, Госпадзе, вечна жывеш, і памяць пра Цябе з роду ў род."},{"book":"ПСАЛТЫР","chapter":"101","verse":"14","text":"Ты паўстанеш, умілажалішся з Сіёна? бо час літаваць яго, бо прысьпеў час;"},{"book":"ПСАЛТЫР","chapter":"101","verse":"15","text":"бо рабы Твае палюбілі і каменьне ягонае, і попел ягоны шкадуюць."},{"book":"ПСАЛТЫР","chapter":"101","verse":"16","text":"І збаяцца народы імя Гасподняга, і ўсе цары зямныя - славы Тваёй."},{"book":"ПСАЛТЫР","chapter":"101","verse":"17","text":"Бо збудуе Гасподзь Сіён, і зьявіцца ў славе Сваёй;"},{"book":"ПСАЛТЫР","chapter":"101","verse":"18","text":"паглядзіць на малітву бездапаможных, і не пагардзіць малітваю іхняй."},{"book":"ПСАЛТЫР","chapter":"101","verse":"19","text":"Пра гэта напісана будзе роду наступнаму, і пакаленьне наступнае ўславіць Госпада,"},{"book":"ПСАЛТЫР","chapter":"101","verse":"20","text":"бо Ён прынік са святой гары Сваёй; зь нябёсаў глянуў Гасподзь на зямлю,"},{"book":"ПСАЛТЫР","chapter":"101","verse":"21","text":"каб пачуць стогны вязьняў, раскаваць сыноў сьмерці,"},{"book":"ПСАЛТЫР","chapter":"101","verse":"22","text":"каб абвяшчалі на Сіёне імя Гасподняе, і славу Яму - у Ерусаліме,"},{"book":"ПСАЛТЫР","chapter":"101","verse":"23","text":"калі зьбяруцца народы разам і царствы служыць Госпаду."},{"book":"ПСАЛТЫР","chapter":"101","verse":"24","text":"Стаміў Ён на шляху сілу маю, скараціў дні мае."},{"book":"ПСАЛТЫР","chapter":"101","verse":"25","text":"Я сказаў: Божа мой! не забяры мяне на палавіне дзён маіх. Твае гады ў роды родаў."},{"book":"ПСАЛТЫР","chapter":"101","verse":"26","text":"На пачатку Ты, Госпадзе, заснаваў зямлю, і нябёсы - дзея рук Тваіх;"},{"book":"ПСАЛТЫР","chapter":"101","verse":"27","text":"яны загінуць, а Ты застанешся; і ўсе яны, як рыза, спарахнеюць, і, як адзеньне, Ты пераменіш іх, - і зьменяцца;"},{"book":"ПСАЛТЫР","chapter":"101","verse":"28","text":"але Ты - той самы, і гады Твае ня скончацца."},{"book":"ПСАЛТЫР","chapter":"101","verse":"29","text":"Сыны рабоў Тваіх будуць жыць, і семя іхняе ўмацуецца прад абліччам Тваім."}]}