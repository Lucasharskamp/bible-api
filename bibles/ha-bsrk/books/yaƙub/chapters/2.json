{"data":[{"book":"Yaƙub","chapter":"2","verse":"1","text":"’Yan’uwana, a matsayinmu cikin Ubangiji Yesu Kiristi maɗaukaki, kada ku nuna bambanci."},{"book":"Yaƙub","chapter":"2","verse":"2","text":"A ce wani ya shigo cikin taronku saye da zoben zinariya da riguna masu tsada, wani matalauci kuma saye da tsummoki shi ma ya shigo,"},{"book":"Yaƙub","chapter":"2","verse":"3","text":"in kuka mai da hankali na musamman ga mutumin da yake da riguna masu tsadan nan kuka kuma ce, “Ga wurin zama mai kyau dominka,” amma kuka ce wa matalaucin nan, “Kai tsaya daga can,” ko kuwa, “Ka zauna a ƙasa kusa da ƙafafuna,”"},{"book":"Yaƙub","chapter":"2","verse":"4","text":"ashe, ba ku nuna bambanci a tsakaninku ke nan ba, kuka kuma zama alƙalai masu mugayen tunani?"},{"book":"Yaƙub","chapter":"2","verse":"5","text":"Ku saurara, ’yan’uwana ƙaunatattu. Ashe, Allah bai zaɓi waɗanda suke matalauta a idon duniya don su zama masu wadata cikin bangaskiya, su kuma gāji mulkin da ya yi wa masu ƙaunarsa alkawari ba?"},{"book":"Yaƙub","chapter":"2","verse":"6","text":"Ga shi kun wulaƙanta matalauta. Ashe, ba masu arziki ne suke cutarku ba? Ba su ba ne suke jan ku zuwa kotu?"},{"book":"Yaƙub","chapter":"2","verse":"7","text":"Ba su ba ne suke ɓata sunan nan mai martaba wanda aka san ku da shi ba?"},{"book":"Yaƙub","chapter":"2","verse":"8","text":"In fa kun kiyaye dokan nan ta mulki wadda take cikin Nassi mai cewa, “Ƙaunaci maƙwabcinka kamar kanka,”2.8 Fir 19.18 kun yi daidai."},{"book":"Yaƙub","chapter":"2","verse":"9","text":"Amma in kuka nuna bambanci, kun yi zunubi ke nan shari’a kuma ta same ku da laifi a matsayin masu karya doka."},{"book":"Yaƙub","chapter":"2","verse":"10","text":"Gama duk wanda ya kiyaye dukan doka amma ya yi tuntuɓe a kan abu ɗaya kaɗai, ya zama mai laifin karya dukansu ke nan."},{"book":"Yaƙub","chapter":"2","verse":"11","text":"Gama shi da ya ce, “Kada ka yi zina,”2.11 Fit 20.14; M Sh 5.18 shi ne kuma ya ce, “Kada ka yi kisankai.”2.11 Fit 20.13; M Sh 5.17 In kuwa ba ka zina amma kana kisankai, ka zama mai karya doka ke nan."},{"book":"Yaƙub","chapter":"2","verse":"12","text":"Ku yi magana ku kuma yi aiki kamar waɗanda za a yi musu shari’a bisa ga doka mai ba da ’yanci,"},{"book":"Yaƙub","chapter":"2","verse":"13","text":"gama za a yi wa duk wanda bai nuna jinƙai ba hukunci babu jinƙai. Jinƙai yakan yi nasara a kan hukunci!"},{"book":"Yaƙub","chapter":"2","verse":"14","text":"Wanda amfani ne, ’yan’uwana, a ce wani yă ce yana da bangaskiya, amma ba shi da ayyuka? Anya, wannan bangaskiya za tă iya cetonsa kuwa?"},{"book":"Yaƙub","chapter":"2","verse":"15","text":"A ce wani ɗan’uwa ko ’yar’uwa ba shi da riguna ko abincin yini,"},{"book":"Yaƙub","chapter":"2","verse":"16","text":"sai waninku yă ce masa, “Sauka lafiya, Allah ya ba da ci da sha da kuma sutura,” amma bai yi wani abu game da bukatunsa na jiki ba, ina amfani?"},{"book":"Yaƙub","chapter":"2","verse":"17","text":"Haka ma bangaskiya ita kaɗai, in ba tare da ayyuka ba, matacciya ce."},{"book":"Yaƙub","chapter":"2","verse":"18","text":"Amma wani zai ce, “Kai kana da bangaskiya; ni kuma ina da ayyuka.”"},{"book":"Yaƙub","chapter":"2","verse":"19","text":"Ka gaskata cewa Allah ɗaya ne. To, da kyau! Ai, ko aljanu ma sun gaskata wannan, har da rawan jiki."},{"book":"Yaƙub","chapter":"2","verse":"20","text":"Kai wawa, kana son tabbaci cewa bangaskiya marar ayyuka banza ce?"},{"book":"Yaƙub","chapter":"2","verse":"21","text":"Ashe, ba a mai da kakanmu Ibrahim mai adalci saboda abin da ya yi ba ne sa’ad da ya miƙa ɗansa Ishaku a bisa bagade?"},{"book":"Yaƙub","chapter":"2","verse":"22","text":"Ai, ka gani cewa bangaskiyarsa da ayyukansa sun yi aiki tare, bangaskiyarsa kuma ta zama cikakkiya ta wurin abin da ya yi."},{"book":"Yaƙub","chapter":"2","verse":"23","text":"Aka kuma cika nassin nan da ya ce, “Ibrahim ya gaskata Allah, aka kuma lissafta wannan adalci ne gare shi,”2.23 Far 15.6 aka kuma ce da shi abokin Allah."},{"book":"Yaƙub","chapter":"2","verse":"24","text":"Kun ga cewa ashe mutum zai sami kuɓuta ta wurin abin da ya yi ne ba ta wurin bangaskiya kaɗai ba."},{"book":"Yaƙub","chapter":"2","verse":"25","text":"Ta haka kuma ashe, Rahab karuwan nan ba a ɗauke ta mai adalci ce saboda abin da ta yi ba ne sa’ad da ta ba wa ’yan leƙen asirin nan masauƙi ta kuma sallame su suka tafi ta wata hanya dabam?"},{"book":"Yaƙub","chapter":"2","verse":"26","text":"Kamar yadda jikin da babu ruhu matacce ne, haka ma bangaskiyar da babu ayyuka matacciya ce."}]}