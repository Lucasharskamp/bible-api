{"data":[{"book":"Waefeso","chapter":"5","verse":"1","text":"Kwa hiyo, mfuateni Mungu kama watoto wapendwao,"},{"book":"Waefeso","chapter":"5","verse":"2","text":"mkiishi maisha ya upendo, kama vile Kristo alivyotupenda sisi akajitoa kwa ajili yetu kuwa sadaka yenye harufu nzuri na dhabihu kwa Mungu."},{"book":"Waefeso","chapter":"5","verse":"3","text":"Lakini uasherati, usitajwe miongoni mwenu, wala uchafu wa aina yoyote, wala tamaa, kwa sababu mambo haya hayastahili miongoni mwa watakatifu."},{"book":"Waefeso","chapter":"5","verse":"4","text":"Wala pasiwepo mazungumzo machafu ya aibu, au maneno ya upuzi au mzaha, ambayo hayafai, badala yake mshukuruni Mungu."},{"book":"Waefeso","chapter":"5","verse":"5","text":"Kwa habari ya mambo haya mjue hakika kwamba: Msherati, wala mtu mwovu, wala mwenye tamaa mbaya, mtu kama huyo ni mwabudu sanamu, kamwe hataurithi Ufalme wa Kristo na wa Mungu."},{"book":"Waefeso","chapter":"5","verse":"6","text":"Mtu yeyote na asiwadanganye kwa maneno matupu, kwa kuwa hasira ya Mungu huwaka kwa sababu ya mambo kama haya juu ya wale wasiomtii."},{"book":"Waefeso","chapter":"5","verse":"7","text":"Kwa hiyo, msishirikiane nao."},{"book":"Waefeso","chapter":"5","verse":"8","text":"Kwa maana zamani ninyi mlikuwa giza, lakini sasa ninyi ni nuru katika Bwana. Enendeni kama watoto wa nuru"},{"book":"Waefeso","chapter":"5","verse":"9","text":"(kwa kuwa tunda la nuru hupatikana katika wema wote, haki na kweli),"},{"book":"Waefeso","chapter":"5","verse":"10","text":"nanyi tafuteni yale yanayompendeza Bwana."},{"book":"Waefeso","chapter":"5","verse":"11","text":"Msishiriki matendo ya giza yasiyofaa, bali yafichueni."},{"book":"Waefeso","chapter":"5","verse":"12","text":"Kwa maana ni aibu hata kutaja mambo yale ambayo wasiotii wanayafanya sirini."},{"book":"Waefeso","chapter":"5","verse":"13","text":"Lakini kila kitu kilichowekwa nuruni, huonekana,"},{"book":"Waefeso","chapter":"5","verse":"14","text":"kwa kuwa nuru ndiyo hufanya kila kitu kionekane. Hii ndiyo sababu imesemekana:"},{"book":"Waefeso","chapter":"5","verse":"15","text":"Kwa hiyo angalieni sana jinsi mnavyoenenda, si kama watu wasio na hekima, bali kama wenye hekima,"},{"book":"Waefeso","chapter":"5","verse":"16","text":"mkiukomboa wakati, kwa sababu nyakati hizi ni za uovu."},{"book":"Waefeso","chapter":"5","verse":"17","text":"Kwa hiyo msiwe wajinga, bali mpate kujua nini mapenzi ya Bwana."},{"book":"Waefeso","chapter":"5","verse":"18","text":"Pia msilewe kwa mvinyo, ambamo ndani yake mna upotovu, bali mjazwe Roho."},{"book":"Waefeso","chapter":"5","verse":"19","text":"Msemezane ninyi kwa ninyi kwa zaburi, nyimbo na tenzi za rohoni, mkimwimbia na kumsifu Bwana mioyoni mwenu,"},{"book":"Waefeso","chapter":"5","verse":"20","text":"siku zote mkimshukuru Mungu Baba kwa kila jambo katika Jina la Bwana wetu Yesu Kristo."},{"book":"Waefeso","chapter":"5","verse":"21","text":"Nyenyekeaneni ninyi kwa ninyi kwa heshima kwa ajili ya Kristo."},{"book":"Waefeso","chapter":"5","verse":"22","text":"Ninyi wake, watiini waume zenu kama kumtii Bwana."},{"book":"Waefeso","chapter":"5","verse":"23","text":"Kwa maana mume ni kichwa cha mkewe kama vile Kristo alivyo kichwa cha Kanisa, ambalo ni mwili wake, naye Kristo ni Mwokozi wake."},{"book":"Waefeso","chapter":"5","verse":"24","text":"Basi, kama vile Kanisa linavyomtii Kristo, vivyo hivyo na wake nao imewapasa kuwatii waume zao kwa kila jambo."},{"book":"Waefeso","chapter":"5","verse":"25","text":"Ninyi waume, wapendeni wake zenu, kama vile Kristo alivyolipenda Kanisa akajitoa kwa ajili yake"},{"book":"Waefeso","chapter":"5","verse":"26","text":"kusudi alifanye takatifu, akilitakasa kwa kuliosha kwa maji katika Neno lake,"},{"book":"Waefeso","chapter":"5","verse":"27","text":"apate kujiletea Kanisa tukufu lisilo na doa wala kunyanzi au waa lolote, bali takatifu na lisilo na hatia."},{"book":"Waefeso","chapter":"5","verse":"28","text":"Vivyo hivyo imewapasa waume kuwapenda wake zao kama miili yao wenyewe. Ampendaye mkewe hujipenda mwenyewe."},{"book":"Waefeso","chapter":"5","verse":"29","text":"Hakuna mtu anayeuchukia mwili wake mwenyewe, bali huulisha na kuutunza vizuri, kama Kristo anavyolitunza Kanisa lake."},{"book":"Waefeso","chapter":"5","verse":"30","text":"Sisi tu viungo vya mwili wake."},{"book":"Waefeso","chapter":"5","verse":"31","text":"“Kwa sababu hii, mwanaume atamwacha baba yake na mama yake, naye ataambatana na mkewe, na hao wawili watakuwa mwili mmoja.”"},{"book":"Waefeso","chapter":"5","verse":"32","text":"Siri hii ni kubwa, bali mimi nanena kuhusu Kristo na Kanisa."},{"book":"Waefeso","chapter":"5","verse":"33","text":"Hata hivyo, kila mmoja wenu ampende mkewe kama anavyoipenda nafsi yake mwenyewe, naye mke lazima amheshimu mumewe."}]}