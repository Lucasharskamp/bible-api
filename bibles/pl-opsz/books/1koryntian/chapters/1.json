{"data":[{"book":"1 Koryntian","chapter":"1","verse":"1","text":"Ja, Paweł, powołany przez Boga na apostoła Chrystusa Jezusa, wraz z Sostenesem, uczniem Pana,"},{"book":"1 Koryntian","chapter":"1","verse":"2","text":"piszę do kościoła Bożego w Koryncie. Zostaliście wybrani przez Chrystusa Jezusa, wezwani przez Niego i—razem ze wszystkimi innymi wyznawcami naszego wspólnego Pana—oddzieleni dla Boga."},{"book":"1 Koryntian","chapter":"1","verse":"3","text":"Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!"},{"book":"1 Koryntian","chapter":"1","verse":"4","text":"Wciąż nieustannie dziękuję Bogu za was i za łaskę, którą okazał wam dzięki Chrystusowi."},{"book":"1 Koryntian","chapter":"1","verse":"5","text":"On sprawił, że możecie mówić o Nim i rozumieć sprawy duchowe."},{"book":"1 Koryntian","chapter":"1","verse":"6","text":"On też wzmocnił waszą wiarę w Niego."},{"book":"1 Koryntian","chapter":"1","verse":"7","text":"Nie brakuje wam również żadnego duchowego daru w tym okresie oczekiwania na Jego powrót."},{"book":"1 Koryntian","chapter":"1","verse":"8","text":"A On będzie wzmacniał was aż do końca, abyście w dniu Jego powrotu byli bez zarzutu."},{"book":"1 Koryntian","chapter":"1","verse":"9","text":"Bóg jest wierny i dokona tego—bo to On powołał was do przyjaźni ze swoim Synem, Jezusem Chrystusem, naszym Panem."},{"book":"1 Koryntian","chapter":"1","verse":"10","text":"Wzywam was, przyjaciele, w imieniu naszego Pana, abyście żyli w zgodzie. Unikajcie podziałów, bądźcie jednomyślni i miejcie wspólny cel."},{"book":"1 Koryntian","chapter":"1","verse":"11","text":"Piszę o tym, ponieważ od domowników Chloe dowiedziałem się o waszych kłótniach."},{"book":"1 Koryntian","chapter":"1","verse":"12","text":"Mam na myśli to, że mówicie o sobie: „Ja jestem uczniem Pawła”, „Ja—Apollosa”, „Ja—Piotra”, „A ja należę do samego Chrystusa”."},{"book":"1 Koryntian","chapter":"1","verse":"13","text":"Czy Chrystusa można podzielić? Czy ja zostałem za was ukrzyżowany? Czy w moim imieniu zostaliście ochrzczeni?"},{"book":"1 Koryntian","chapter":"1","verse":"14","text":"Jestem wdzięczny Bogu za to, że oprócz Kryspusa i Gajusa nikogo z was nie ochrzciłem."},{"book":"1 Koryntian","chapter":"1","verse":"15","text":"Nikt więc nie może powiedzieć, że ochrzciłem go w swoim imieniu."},{"book":"1 Koryntian","chapter":"1","verse":"16","text":"Ochrzciłem jeszcze rodzinę Stefanasa, ale więcej nikogo sobie nie przypominam."},{"book":"1 Koryntian","chapter":"1","verse":"17","text":"Chrystus nie posłał mnie bowiem, abym chrzcił, lecz abym głosił dobrą nowinę—i to nie w wielkich słowach, aby ludzka błyskotliwość nie przyćmiewała mocy krzyża Chrystusa."},{"book":"1 Koryntian","chapter":"1","verse":"18","text":"Dla tych, którzy idą na potępienie, wiara w śmierć Jezusa na krzyżu jest głupotą. Ale dla nas, przyjmujących zbawienie, krzyż jest przejawem mocy samego Boga."},{"book":"1 Koryntian","chapter":"1","verse":"19","text":"Czytamy o tym w Piśmie:"},{"book":"1 Koryntian","chapter":"1","verse":"20","text":"Gdzie są ci wszyscy mędrcy, uczeni i wybitni znawcy spraw tego świata? Czy Bóg nie udowodnił, że cała ta wielka mądrość jest zwykłą głupotą?"},{"book":"1 Koryntian","chapter":"1","verse":"21","text":"Skoro mądry świat nie poznał mądrego Boga, postanowił On, przez głupie opowiadanie dobrej nowiny, zbawić tych, którzy uwierzą."},{"book":"1 Koryntian","chapter":"1","verse":"22","text":"Żydzi żądają znaku z nieba, Grecy szukają mądrości,"},{"book":"1 Koryntian","chapter":"1","verse":"23","text":"a my opowiadamy o Chrystusie, który został ukrzyżowany. Dla pierwszych jest to skandal, dla drugich—nonsens."},{"book":"1 Koryntian","chapter":"1","verse":"24","text":"Ale dla nas, powołanych zarówno spośród Żydów, jak i Greków, jest On Mesjaszem—mocą i mądrością samego Boga."},{"book":"1 Koryntian","chapter":"1","verse":"25","text":"To bowiem, co jest dla Boga głupstwem, góruje nad mądrością człowieka, a to, co jest dla Boga słabością, przewyższa ludzką siłę."},{"book":"1 Koryntian","chapter":"1","verse":"26","text":"Zauważcie, przyjaciele, że niewielu spośród was uchodzi za mądrych, posiada władzę lub szlachetne pochodzenie."},{"book":"1 Koryntian","chapter":"1","verse":"27","text":"Bóg świadomie wybrał tych, których świat uważa za głupich, słabych i nieważnych, aby zawstydzić mądrych, silnych i ważnych."},{"book":"1 Koryntian","chapter":"1","verse":"28","text":"On wybrał tych, którzy w oczach świata są nikim, aby pokazać marność tych, którzy myślą, że są kimś."},{"book":"1 Koryntian","chapter":"1","verse":"29","text":"W ten sposób pozbawił ludzi powodów do dumy."},{"book":"1 Koryntian","chapter":"1","verse":"30","text":"To przecież dzięki Bogu żyjecie teraz w Chrystusie Jezusie! I to On jest naszą mądrością, prawością, świętością i zbawieniem—wszystko to mamy od Boga."},{"book":"1 Koryntian","chapter":"1","verse":"31","text":"Pismo mówi: „Jedynym powodem do dumy jest nasz Pan”."}]}