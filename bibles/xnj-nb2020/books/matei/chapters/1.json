{"data":[{"book":"Matei","chapter":"1","verse":"1","text":"Chenichi ndi chitabu cha lukolo lwa Yesu Kilisitu mweavi chiveleku cha Daudi wa chiveleku cha Ibulahimu."},{"book":"Matei","chapter":"1","verse":"2","text":"Ibulahimu amveliki Izaki, Izaki amveliki Yakobo, Yakobo amveliki Yuda na valongo vaki,"},{"book":"Matei","chapter":"1","verse":"3","text":"Yuda amveliki Pelisi na Zela, nyina wavi avili Tamali, Felikisi amveliki Heziloni, Heziloni amveliki Lami,"},{"book":"Matei","chapter":"1","verse":"4","text":"Lami amveliki Aminadabu, Aminadabu amveliki Nashoni, Nashoni amveliki Solomoni,"},{"book":"Matei","chapter":"1","verse":"5","text":"Solomoni na Lahabu vamveliki Boazi, Boazi na Lutu vamveliki Obedi, Obedi amveliki Yese,"},{"book":"Matei","chapter":"1","verse":"6","text":"mwene Yese amveliki Nkosi Daudi. Daudi amveliki Solomoni, nyina waki avi mdala wa Uliya,"},{"book":"Matei","chapter":"1","verse":"7","text":"Solomoni amveliki Lehobohamu, Lehobohamu amveliki Abiya, Abiya amveliki Asa,"},{"book":"Matei","chapter":"1","verse":"8","text":"Asa amveliki Yeoshafati, Yeoshafati amveliki Yolamu, Yolamu amveliki Uzia,"},{"book":"Matei","chapter":"1","verse":"9","text":"Uzia amveliki Yotamu, Yotamu amveliki Ahazi, Ahazi amveliki Hezekia,"},{"book":"Matei","chapter":"1","verse":"10","text":"Hezekia amveliki Menasi, Menasi amveliki Amoni, Amoni amveliki Yosia,"},{"book":"Matei","chapter":"1","verse":"11","text":"Yosia amveliki Yekonia na valongo vaki. Lwenulo ndi lwavi lukumbi lwa Vayawudi pavapelikwi kuluhamilu ku Babeli."},{"book":"Matei","chapter":"1","verse":"12","text":"Lukumbi Vayawudi pevavi kuluhamilu ku Babeli, Yekonia amveliki Shealitieli, Shealitieli amveliki Zelubabeli,"},{"book":"Matei","chapter":"1","verse":"13","text":"Zelubabeli amveliki Abiudi, Abiudi amveliki Eliakimu, Eliakimu amveliki Azoli,"},{"book":"Matei","chapter":"1","verse":"14","text":"Azoli amveliki Zadoki, Zadoki amveliki Akimu, Akimu amveliki Eliudi,"},{"book":"Matei","chapter":"1","verse":"15","text":"Eliudi amveliki Eleazali, Eleazali amveliki Matani, Matani amveliki Yakobo."},{"book":"Matei","chapter":"1","verse":"16","text":"Yakobo amveliki Yosefu, mngwana wa Maliya, nyina waki Yesu mweikemiwa Kilisitu."},{"book":"Matei","chapter":"1","verse":"17","text":"Kwavi na viveleku kumi na mcheche kuhuma Ibulahimu mbaka Daudi, vivelekelu kumi na mcheche kuhuma Daudi mbaka Vayawudi pavatoliwi uvanda wa ku Babeli, viveleku kumi na mcheche kuhuma uvanda mbaka kuvelekewa kwa Kilisitu."},{"book":"Matei","chapter":"1","verse":"18","text":"Chenichi ndi cheavelekiwi Yesu Kilisitu. Maliya nyina wa Yesu, achumbiwi na Yosefu. Nambu vakona vangatama ngati mngwana na mdala, Maliya apatili kuvya na ndumbu kwa makakala ga Mpungu Msopi."},{"book":"Matei","chapter":"1","verse":"19","text":"Ndava Yosefu mngwana wa Maliya avi mundu mbwina palongolo ya Chapanga aganili lepi kumpela soni pavandu ndi aholalili kumleka chamfiyu."},{"book":"Matei","chapter":"1","verse":"20","text":"Peavi akona ihololela lijambu lenilo, Mtumu wa kunani kwa Chapanga amuhumali munjozi na kumjovela, “Yosefu, mwana wa Daudi, ukotoka kuyogopa kumtola Maliya avya mdala waku, muni ndumbu yeavinayu apatili kwa makakala ga Mpungu Msopi."},{"book":"Matei","chapter":"1","verse":"21","text":"Yati iveleka mwana mgosi hinu veve yati ukumpela liina Yesu ndava mwenuyu yati akuvasangula vandu kuhuma kumbudila Chapanga wavi.”"},{"book":"Matei","chapter":"1","verse":"22","text":"Mambu goha ago gahumalili muni kutimilisa malovi ga Bambu geajovili munjila ya mlota wa Chapanga,"},{"book":"Matei","chapter":"1","verse":"23","text":"“Yuwanila! Kamwali yati ivya na ndumbu, yati iveleka mwana mgosi, na veve yati ukumpela liina Emanueli.” Mana yaki “Chapanga avi pamonga na tete.”"},{"book":"Matei","chapter":"1","verse":"24","text":"Ndi Yosefu peayumwiki mulugono akitili ngati mtumu wa kunani kwa Chapanga cheamjovili, akamtola mdala waki na kuhamba nayu kunyumba yaki."},{"book":"Matei","chapter":"1","verse":"25","text":"Nambu agonili nayu lepi mbaka Maliya peamveliki mwana mgosi, namwene Yosefu ampeli liina Yesu."}]}