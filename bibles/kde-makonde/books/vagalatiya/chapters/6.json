{"data":[{"book":"Vagalatiya","chapter":"6","verse":"1","text":"Mmakukulupila avangu, nkúkulupila nnyenu akàkosela, mwenu mulôjwa na Umumu Wanaswe, n'dumange munu aneyo kwa upole. Henga lyongolelange uyopa mùnalingwa mwenu mmene."},{"book":"Vagalatiya","chapter":"6","verse":"2","text":"Muyangatane kunyakulanila misigo yenu, na kwa kutenda uchocho muchimutimise sheliya yanga Kilisto."},{"book":"Vagalatiya","chapter":"6","verse":"3","text":"Kwa kuva, munu akàlyona kuva nang'e nni wamana, akuno akávele wamana, aneyo àlilambila chihi mwene."},{"book":"Vagalatiya","chapter":"6","verse":"4","text":"Henga kila munu alilolehe mwene chaikala. Ikàva àvele na ing'anya ya kulyona, bahi alyone kupapatana na chaikala mwene, na atende uchocho bila kulilingananya na munu yunji."},{"book":"Vagalatiya","chapter":"6","verse":"5","text":"Kwa kuva, kila munu àmbenyakula nsigo wake mwene."},{"book":"Vagalatiya","chapter":"6","verse":"6","text":"Kila munu ahûndwa lilove lya Nnungu àlembelewa annyavile nkúhunda wake àlalá lambone."},{"book":"Vagalatiya","chapter":"6","verse":"7","text":"Munalilambile mmene, Nnungu akátendewa mang'wanyu. Kwa kuva, chinu chohecho chapanda munu njo uchocho chambefuna."},{"book":"Vagalatiya","chapter":"6","verse":"8","text":"Kwa kuva, munu aikâla kwa kutenda chiilembela hali yake ya chimmili, àmbefuna kwondongeka. Henga munu aikâla kwa kutenda lalalembela Umumu Wanaswe, àmbefuna umi ukee na ntululilo."},{"book":"Vagalatiya","chapter":"6","verse":"9","text":"Bahi tunahopele kutenda lambone, kwa kuva tukanahopele tuchitufune, mafuno la balaka kwa mahiku lakúdungiwije."},{"book":"Vagalatiya","chapter":"6","verse":"10","text":"Bahi kupapatana na chitupata wasa, tutende lambone kwa vanu vammalele, asa kwa vakúkulupila avetu."},{"book":"Vagalatiya","chapter":"6","verse":"11","text":"Lolanga malemba alano makulu langutumila kulemba malove alano la ntululilo wa baluwa aino kwa nkono wangu nimwene."},{"book":"Vagalatiya","chapter":"6","verse":"12","text":"Vanu avala valembêla vaonekane kuva vambone kwa pawelu, anevo njo valembêla kunnamatija mwenu muyalulwe. Henga vàtenda uchocho uchinga vanabanihwe kwajili ya kuhubili habali diyamba nsalaba wanga Kilisto."},{"book":"Vagalatiya","chapter":"6","verse":"13","text":"Kwa kuva, vanu anevo valisingîla kuyalulwa, nanga pavaikamula Sheliya yanga Musa, henga vàlembela muyalulwe uchinga vapate kulyona kwajili ya chinu anecho chitendeke mmiili yenu."},{"book":"Vagalatiya","chapter":"6","verse":"14","text":"Henga nangu nikátamwa nilyone kwajili ya chinu chinji, ikànave chihi nsalaba wa Nang'olo wetu Yesu Kilisto. Kwa kuva, ing'anya ya nsalaba anewo, nangu ngùvalangila kuva chilambo chìvele muchi chìnihwa, na pameho pa chilambo nangu ngùvalangiwa kuva muchi ǹnihwa."},{"book":"Vagalatiya","chapter":"6","verse":"15","text":"Kwa kuva, kuyalulwa au kutoyalulwa anecho chikee chinu chamana, chinu chamana nni kujuhwa kuva chiumbe chahambi."},{"book":"Vagalatiya","chapter":"6","verse":"16","text":"Nangu nìvayuwila amani na chididi vanu vammalele vaikâla kwa kulojwa na mambo anelo, pamo na vanu vammalele va Nnungu, vavalangîwa kuva Vaisilaeli vahiu."},{"book":"Vagalatiya","chapter":"6","verse":"17","text":"Na kutandikila vino, munu woheyo anangukambyekambye kavila, kwa kuva ngùvele na makwanda mummili wangu langulapete kwajili ya Yesu."},{"book":"Vagalatiya","chapter":"6","verse":"18","text":"Mmakukulupila avangu, nangu nìnnyuwila mwenu mmammalele inema ihalôka kwanga Nang'olo wetu Yesu Kilisto, ììve pamo na mwenu. Amina."}]}