{"data":[{"book":"Zon","chapter":"16","verse":"1","text":"“Gu khueŋ vuzvugi, nde na khothɨgi ndɨkndɨk nde ana kuemkuegɨrga fhu. Gu maaŋ muuŋgiap, gu kha kamen nde nzuai."},{"book":"Zon","chapter":"16","verse":"2","text":"16.2: Mt 24.9; Ru 6.22; Zo 9.22; 9.34; 15.21; FG 8.1; 26.9-11; Ro 10.2; 1 Ko 2.8; 1 T 1.13Mbe wari phorgɨp rotur muungen nde thɨvarga. Mbe zumgum tuga the hɨgɨrga, mbe nde shogɨrim, nde vhɨzɨrga, mbe khueŋ ndɨkndɨgɨrga, mbe Fhe Bakɨmen kurkurav ŋaara vhuuaŋ mbui."},{"book":"Zon","chapter":"16","verse":"3","text":"Mbe Dara kaŋgi fhu, mbe vhɨra na kaŋgi fhu. Maaŋ muuŋgiap, mbe mba khesharigi tɨvir muunga."},{"book":"Zon","chapter":"16","verse":"4","text":"16.4: Zo 13.19; 14.29Gu ntige mba hɨrga bigi, gu nta bun nde suaŋgi. Maaŋ muuŋgip, zumgum mba gumgi mba tɨvar nden muunga, nde gu suaŋgi buni, nde nta ndɨkndɨgɨri.”"},{"book":"Zon","chapter":"16","verse":"5","text":"16.5: Zo 7.33; 13.3; 13.36; 14.28; 16.10; 16.16Gu ntigem Dara han ndai, ana na sarigi, gu zergi. Nde the kha nzambareŋ na mbui fhu. ‘Ndu maaŋ vui?’"},{"book":"Zon","chapter":"16","verse":"6","text":"16.6: Zo 14.1; 16.22Gu kha bunen nde suaŋgim, nde maaŋ muuŋgiap guigira ndavi simgi."},{"book":"Zon","chapter":"16","verse":"7","text":"16.7: Zo 14.16; 14.26; 15.26; FG 2.33; Ef 4.8Gu guigira nde nzuai, gu nde tha vui ne, ne gu nden kurkurar zav maaŋ mbui. Gu maaŋ muuŋgip ŋgɨgɨrga fhu, Kurkurer nden nɨɨnga Ŋina Ŋaar, ana nden han zirgɨrga tuktɨgi fhuvara. Gu maaŋ muuŋgip ŋgɨgɨrga, gu ana sararim, ana zirɨrga."},{"book":"Zon","chapter":"16","verse":"8","text":"Ana zirɨv, mbe khɨvɨrga, mbe tɨvi mbatɨgi ga ndɨkndɨgi ndɨkndɨk, ana ram muuŋgi khesharigi. Mbe tɨvir vhuuiaŋ ndɨkndɨgi ndɨkndɨk, ana ram muuŋgi khesharigi. Mbe Fhe Bakɨme kha gumgi gu mbigi ga suaŋv suangeŋ ndɨkndɨgi ndɨkndɨk, ana ram muuŋgi khesharigi. Mbe nta nɨɨŋge kaŋgi fhu, mben ndɨkndɨgi za pham vegi."},{"book":"Zon","chapter":"16","verse":"9","text":"16.9: Zo 3.18; 15.22; FG 2.22-37Tɨvi mbatɨgi nta nɨɨŋge khaŋ muuŋgi, mbe na khothɨgi fhu."},{"book":"Zon","chapter":"16","verse":"10","text":"16.10: Zo 3.14; 5.32; FG 2.32; 5.31; Ro 4.25Tɨvir vhuuiŋ nɨɨŋge khaŋ muuŋgi, gu Darar han vui, nde wom na gangirga fhu."},{"book":"Zon","chapter":"16","verse":"11","text":"16.11: Zo 12.31; FG 26.18; Ef 2.2; Kor 2.15; Hi 2.14Fhe Bakɨme kha nuianan ki gumgi gu mbigi, ana mbe muuŋgi tɨvi mbatɨgi ga suaŋv mbe suanga kama nɨɨeŋ, ne khaŋ muuŋgi, kha nuianan gari guman pan, ana fhɨrge rɨgi."},{"book":"Zon","chapter":"16","verse":"12","text":"“Gu nde suangeŋ vuzvugi buni vhɨrve khar ki. Nde ntigem mba buni ndigɨrga tuktɨgi fhuvara."},{"book":"Zon","chapter":"16","verse":"13","text":"16.13: Zo 14.17; 14.26; 15.26; 1 Zo 2.20; 2.27Zumgum, Fhe Bakɨme tɨvi guarir nza khɨvi Ŋina Ŋaar, ana zirɨv, nde ndɨkndɨgi ndiv thɨgar maanga, nde za mba buni guari kaŋgirga. Ana wo ndɨkndɨgira nden nɨɨnga fhu. Zakɨra fhuvara! Ana mba mbararagi buni, ana ntara nde suanga. Ana vhɨra zumgum hɨrga bigi bun nde suanga."},{"book":"Zon","chapter":"16","verse":"14","text":"Ana na buni ndiv nde suanga, ana mba tɨvar muuŋv, na zɨ bakɨme gum nan ŋkasŋka bakɨme ndiv, hiiŋ phɨgɨrga."},{"book":"Zon","chapter":"16","verse":"15","text":"16.15: Mt 11.27; Zo 3.35; 17.10Na Dara bigi, nta za na bigi ma. Maaŋ muuŋgiap, gu nzuai, ana na buni ndiv nde suanga.”"},{"book":"Zon","chapter":"16","verse":"16","text":"Zisas wom khaŋ mbe nzuai, “Tuga bisanera nde wom na gangirga fhu. Nde zumgum tuga bisanera kegɨp, nde taagi na ganɨnga.”"},{"book":"Zon","chapter":"16","verse":"17","text":"Ana phorga rui gumgi mbari, mbe nduarira wari ga nzuav khaŋ nzuai, “Ana nza nzuai buna nɨɨeŋ ram nzuai? Ana ne nzuav khaŋ nzuai, ‘Tuga bisanera nde na gangirga fhu. Nde zumgum tuga bisanera, nde wom na ganɨnga.’ Ana vhɨra khaŋ nzuai, ‘Mba bigɨna nɨɨeŋ khaŋ muuŋgi, gu Darar han ndai.’ ”"},{"book":"Zon","chapter":"16","verse":"18","text":"Mbe vhɨra khaŋ nzuai, “Ana mba nzuai ‘tuga bisaneŋ’ ne ram muuŋgi? Nza ana nzuai buna nɨɨeŋ kaŋgi fhu.”"},{"book":"Zon","chapter":"16","verse":"19","text":"Zisas kaŋgi, mbe anan nzan za mbui. Maaŋ muuŋgiap, ana khaŋ mbe nzuai, “Nde gu kha suaŋgi buna nɨɨeŋ ga nzuav, tamtam warir nzai thi? Gu khaŋ nzuai, ‘Tuga bisanera nde na gangirga fhu. Zumgum tuga bisanera nde wom na gangirga.’"},{"book":"Zon","chapter":"16","verse":"20","text":"Gu guigira nde nzuai, nde guigira khɨrɨv nziv, nde guigira kora mbui nzir muuŋgirga. Kha nuiana gumgi gu mbigi, mbe ndikndigɨrga. Nde ndavi simgirga. Nden ndavir simtɨgi, nta wom dorgɨrga, nde guigira ndikndigirga."},{"book":"Zon","chapter":"16","verse":"21","text":"16.21: Ais 26.17Tara ruar za mbui mbik, ana kaŋgi, ana tara ruar za mbui tuk hɨgi, ana ndav simgi. Ana tara ruagiap, ana wom mba zaa ga ndɨkndɨgi fhuvara. Zakɨra fhuvara! Ana mba tara ruagim, ana kha nuianan hɨgi, ana mba tarar ndikndigi."},{"book":"Zon","chapter":"16","verse":"22","text":"16.22: Ais 66.14; Ru 24.41; 24.52; Zo 14.1; FG 2.46; 1 Pi 1.8Mba tɨvara nde ntigem ndavi simgi. Gu zumgum taagi nde ganɨnga, nde ndavi vheri guigira ndikndigɨrga. Guma the nde tɨn mba ndikndiga ndigirga, ana nde thav sarga tuktɨgi fhuvara."},{"book":"Zon","chapter":"16","verse":"23","text":"16.23: Mt 7.7; Zo 14.13; 15.16Nde mba tugen, nde bigɨn the suaŋv nan nzararga tuktɨgi fhuvara. Gu guigira nde nzuai, nde na zɨn panan bigɨn the suaŋv Darar nzanga, ana mba bigɨnan nden nɨɨnga."},{"book":"Zon","chapter":"16","verse":"24","text":"16.24: Zo 15.11Nde fhum na zɨn panan bigɨn then nzarigi fhuvara. Nde ntige nzanga, nde ndirga, mba ndikndik guigira nden ndavi veri givarga.”"},{"book":"Zon","chapter":"16","verse":"25","text":"Zisas mbaram khaŋ mbe nzuai, “Gu ntige kha buni, gu nta vhunaa ga sav nde nzuai. Gu zumgum wom vhunaa ga si bunin nde suanga fhu. Gu thugara phɨrgip nde suaŋv, nde bun Dara suanga."},{"book":"Zon","chapter":"16","verse":"26","text":"Nde mba tugar, nde na zɨn panan Fhe Bakɨme nzanga. Gu khaŋ nde nzuai fhuvara, gu nduara nde suaŋv Dara phorgɨ suaŋrim, ana nden kurkurarga."},{"book":"Zon","chapter":"16","verse":"27","text":"16.27: Zo 14.21-23Fhuvara, Dara nduara, ana vhɨra won ndavar nde nɨɨŋgi. Ne khaŋ muuŋgi, nde wari won ndavir na nɨɨŋgiap, khueŋ khothɨgi, gu Fhe Bakɨmen han kegap zergi."},{"book":"Zon","chapter":"16","verse":"28","text":"Gu fhum Dara han kegap, gu ana thav kha nuianan zergi. Gu ntigem, kha nuiana thav, gu taagiap Darar han nan za mbui.”"},{"book":"Zon","chapter":"16","verse":"29","text":"Ana phorga rui gumgi khaŋ ana nzuai, “Ndu ntigem thugara phɨrgiap nza nzuai. Ndu vhunama sav nza nzuai fhuvara."},{"book":"Zon","chapter":"16","verse":"30","text":"16.30: Zo 2.25; 16.27; 17.8; 21.17Nza ntige kaŋgi, guma ntigar mba bigeŋ suaŋv ndun nzanga, ndu fhumra ana nzanga nzambareŋ ŋgarkararga. Ndu za kha bigi kaŋgi. Nza maaŋ muuŋgiap khueŋ khothɨgi, ndu Fhe Bakɨmen han kegap zergi.”"},{"book":"Zon","chapter":"16","verse":"31","text":"Zisas mbe ŋgarkarav khaŋ mbe nzuai, “Nde ntige na khothɨgire?"},{"book":"Zon","chapter":"16","verse":"32","text":"16.32: Mt 26.31; 26.56; Mk 14.27; Zo 8.29; 20.10Nde mbarara. Tuk ntige han mbarigi, ahaŋ, ana ntige hɨgi. Mbe ntige nde zɨtɨgɨrim, nde rɨv tamtam wari wo ki ŋanin ŋgegɨrga. Nde na thav ŋgegɨrim, gu nduara kegɨrga. Gu za nduara kegɨrga tuktɨgi fhuvara. Ne khaŋ muuŋgi, Dara na phorga ki."},{"book":"Zon","chapter":"16","verse":"33","text":"16.33: Zo 14.27; Ro 5.1; 8.37; Ef 2.14; 2 T 3.12; 1 Zo 4.4; 5.4Gu khueŋ vuzvugi, nde na phorgɨrga, nde ndavi mbɨrarga. Gu maaŋ muuŋgiap kha kamen nde nzuai. Nde kha nuianan ki tugen simtɨgi nden hɨrga, nde wari won ndavi havhargip wari kɨri. Gu kha nuianan ŋkasŋka, gu ana kambarigi.”"}]}