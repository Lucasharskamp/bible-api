{"data":[{"book":"1 Akorinitho","chapter":"2","verse":"1","text":"Hĩndĩ ĩrĩa ndookire kũrĩ inyuĩ, ngĩmũhunjĩria ũira wa hitho ya ũhoro wa Ngai, ariũ na aarĩ a Ithe witũ, ndiamwarĩirie na mĩario ya kanua kega kana ũũgĩ mũnene."},{"book":"1 Akorinitho","chapter":"2","verse":"2","text":"Nĩgũkorwo nĩndatuĩte itua ndirĩ ũndũ ũngĩ ngwenda kũmenya, rĩrĩa rĩothe ndaarĩ na inyuĩ, o tiga ũhoro wa Jesũ Kristũ na kwambwo gwake mũtĩ-igũrũ."},{"book":"1 Akorinitho","chapter":"2","verse":"3","text":"Ndookire kũrĩ inyuĩ itarĩ na hinya, na ndĩ na guoya, o na ngĩinainaga mũno."},{"book":"1 Akorinitho","chapter":"2","verse":"4","text":"Ndũmĩrĩri yakwa na kũhunjia gwakwa itiarĩ na ciugo cia kũguucanĩrĩria na ũũgĩ, no nĩcionanagia hinya wa Roho,"},{"book":"1 Akorinitho","chapter":"2","verse":"5","text":"nĩguo wĩtĩkio wanyu ndũgakorwo ũtiirĩrĩirwo nĩ ũũgĩ wa andũ, o tiga hinya wa Ngai."},{"book":"1 Akorinitho","chapter":"2","verse":"6","text":"No ningĩ ithuĩ-rĩ, tũrĩ gatagatĩ-inĩ ka andũ arĩa agima twaragia ũhoro wa ndũmĩrĩri ya ũũgĩ, no tũtiaragia ũhoro wa ũũgĩ wa mahinda maya, kana wa aathani a mahinda maya arĩa matarĩ kũrĩa merekeire."},{"book":"1 Akorinitho","chapter":"2","verse":"7","text":"No ithuĩ-rĩ, twaragia ũhoro wa ũũgĩ wa Ngai ũrĩa wa hitho, ũũgĩ ũrĩa watũire ũrĩ mũhithe, o ũrĩa Ngai aathĩrĩire o mbere ya kũũmba thĩ nĩ ũndũ wa riiri witũ."},{"book":"1 Akorinitho","chapter":"2","verse":"8","text":"Gũtirĩ o na ũmwe wa anene a mahinda maya wamenyire ũhoro ũcio, nĩgũkorwo mangĩaũmenyete-rĩ, matingĩaambire Mwathani wa riiri."},{"book":"1 Akorinitho","chapter":"2","verse":"9","text":"Nĩgũkorwo no ta ũrĩa kwandĩkĩtwo atĩrĩ:"},{"book":"1 Akorinitho","chapter":"2","verse":"10","text":"no Ngai nĩatũguũrĩirie maũndũ macio na ũndũ wa Roho wake."},{"book":"1 Akorinitho","chapter":"2","verse":"11","text":"Tondũ-rĩ, nũũ ũũĩ meciiria ma mũndũ, tiga o roho wa mũndũ ũrĩa ũrĩ thĩinĩ wake? O ta ũguo-rĩ, gũtirĩ mũndũ ũũĩ meciiria ma Ngai, o tiga Roho wa Ngai."},{"book":"1 Akorinitho","chapter":"2","verse":"12","text":"Tũtiamũkĩrĩte roho wa thĩ ĩno, no tũheetwo Roho ũrĩa uumĩte kũrĩ Ngai, nĩguo tũmenyage iheo iria Ngai atũheete o ũguo tũhũ."},{"book":"1 Akorinitho","chapter":"2","verse":"13","text":"Maũndũ macio nĩmo twaragia, no tũtimaaragia na ciugo iria tũrutĩtwo na ũũgĩ wa mũndũ, no nĩ na ciugo iria tũrutagwo nĩ Roho, tũgataarĩria ũhoro wa ma wa kĩĩroho na ciugo cia kĩĩroho."},{"book":"1 Akorinitho","chapter":"2","verse":"14","text":"Mũndũ ũtarĩ na Roho ndetĩkagĩra maũndũ marĩa moimaga kũrĩ Roho wa Ngai, tondũ maũndũ macio nĩ ũrimũ kũrĩ we, na ndangĩmamenya, tondũ makũũrĩkanaga na njĩra ya kĩĩroho."},{"book":"1 Akorinitho","chapter":"2","verse":"15","text":"Mũndũ wa kĩĩroho nĩakũũranaga maũndũ mothe, nowe mwene gũtirĩ mũndũ ũngĩmũtuĩra:"},{"book":"1 Akorinitho","chapter":"2","verse":"16","text":"“Nĩ ũndũ-rĩ, nũũ ũngĩmenya meciiria ma Mwathani,"}]}