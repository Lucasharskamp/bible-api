{"data":[{"book":"U-Eksodasi","chapter":"37","verse":"1","text":"UBhezaleli wabaza umtshokotsho ngezigodo zesihlahla somʼakhakhiya ubude bawo kuzingalo ezimbili ezilengxenye, ububanzi kuyingalo elengxenye njalo ukuyaphezulu kwawo kuyingalo elengxenye."},{"book":"U-Eksodasi","chapter":"37","verse":"2","text":"Walihuqa ngegolide elicolekileyo, ngaphakathi langaphandle, wabuye walizingelezela ngomqolo wegolide."},{"book":"U-Eksodasi","chapter":"37","verse":"3","text":"Wawubumbela amasongo amane egolide wawanamathisela ezinyaweni zalo zozine, kwathi amasongo amabili kwelinye icele lamabili kwelinye njalo."},{"book":"U-Eksodasi","chapter":"37","verse":"4","text":"Wasebaza imijabo ngesihlahla somʼakhakhiya wayihuqa ngegolide."},{"book":"U-Eksodasi","chapter":"37","verse":"5","text":"Wasehloma imijabo leyo emasongweni ayesemaceleni komtshokotsho wesivumelwano ukuze uthwalwe ngayo."},{"book":"U-Eksodasi","chapter":"37","verse":"6","text":"Wenza isihlalo somusa ngegolide elicolekileyo, ubude baso buzingalo ezimbili ezilengxenye lengxenye, ububanzi saba yingalo elengxenye."},{"book":"U-Eksodasi","chapter":"37","verse":"7","text":"Njalo wenza amakherubhi amabili ngegolide elikhandiweyo ekucineni kwesihlalo somusa emaceleni womabili."},{"book":"U-Eksodasi","chapter":"37","verse":"8","text":"Wenza ikherubhi elilodwa nganxanye kwathi kwelinye icele wenza elinye aba yinto yinye lesisibekelo."},{"book":"U-Eksodasi","chapter":"37","verse":"9","text":"Amakherubhi ayelulele amaphiko awo phezulu, embese isisibekelo ngawo. Amakherubhi ayekhangelene, ubuso bawo bukhangele isisibekelo."},{"book":"U-Eksodasi","chapter":"37","verse":"10","text":"Babaza itafula ngezigodo zesihlahla somʼakhakhiya, ubude bayo babuzingalo ezimbili, ububanzi buyingalo eyodwa, ukuphakama kwayo kuyingalo elengxenye."},{"book":"U-Eksodasi","chapter":"37","verse":"11","text":"Basebelihuqa ngegolide elicolekileyo njalo balizingelezela ngomthando wegolide."},{"book":"U-Eksodasi","chapter":"37","verse":"12","text":"Babuya benza ibhanti eliyizingelezileyo, elalingangesandla somuntu ububanzi, basebefaka umthando wegolide phezu kwebhanti."},{"book":"U-Eksodasi","chapter":"37","verse":"13","text":"Benza amasongo amane egolide bawafaka emagumbini womane enyaweni zetafula."},{"book":"U-Eksodasi","chapter":"37","verse":"14","text":"Amasongo afakwa eduze lebhanti ukuze abambe imijabo eyayisetshenziswa ukuthwala itafula."},{"book":"U-Eksodasi","chapter":"37","verse":"15","text":"Imijabo yokuthwalisa itafula yayenziwe ngezigodo zesihlahla somʼakhakhiya njalo ihuqwe ngegolide."},{"book":"U-Eksodasi","chapter":"37","verse":"16","text":"Njalo benza ngegolide elicolekileyo izitsha zetafula ezibalisa imiganu, izinditshi, imiganu eyingubhe kanye lezitsha zokuthululela iminikelo enathwayo."},{"book":"U-Eksodasi","chapter":"37","verse":"17","text":"Benza uluthi lwesibane ngegolide elicolekileyo, bakhanda isidindi salo lomqwayi walo kwaba ngumsebenzi okhandiweyo, imbizana zalo, amahlumela alo kanye lamaluba alo kwenziwa kwaba yinto yinye."},{"book":"U-Eksodasi","chapter":"37","verse":"18","text":"Ingatsha eziyisithupha zaxhunywa emaceleni oluthi lwesibane, ingatsha ezintathu nganxanye kwathi ezintathu kwelinye icele."},{"book":"U-Eksodasi","chapter":"37","verse":"19","text":"Inkezo ezintathu ezibunjwe okwamaluba e-alimondi, amahlumela lamaluba kwakusogatsheni lunye, ezinye ezintathu ogatsheni olulandelayo, kwabanjalo kuwo wonke ayisithupha exhunywe oluthini lwesibane."},{"book":"U-Eksodasi","chapter":"37","verse":"20","text":"Njalo oluthini lwesibane kwakulembizana ezine ezibunjwe okwamaluba e-alimondi elamahlumela kanye lamaluba."},{"book":"U-Eksodasi","chapter":"37","verse":"21","text":"Ihlumela elilodwa lalingaphansi kwengatsha ezimbili, ihlumela lesibili lingaphansi kwezinye ezimbili lehlumela lesithathu lalingaphansi kwengatsha ezimbili, ingatsha zonke zaziyisithupha."},{"book":"U-Eksodasi","chapter":"37","verse":"22","text":"Amahlumela lezingatsha kwakuyinto yinye loluthi lwesibane, kukhandwe ngegolide elicolekileyo."},{"book":"U-Eksodasi","chapter":"37","verse":"23","text":"Balwenzela izibane eziyisikhombisa, incijana lembizana zalo ezenziwe ngegolide elicolekileyo."},{"book":"U-Eksodasi","chapter":"37","verse":"24","text":"Uluthi lwesibane kanye lakho konke okuphathelene lalo kwenziwa ngegolide elicolekileyo eliyisisindo sethalenta elilodwa."},{"book":"U-Eksodasi","chapter":"37","verse":"25","text":"Benza i-alithari lempepha ngezigodo zesihlahla somʼakhakhiya. Lenziwa lalingana inxa zonke, ubude balo buyingalo eyodwa, lobubanzi buyingalo eyodwa, kanti ukudepha kuzingalo ezimbili, impondo zalo zenziwa zaba yinto yinye kanye lalo."},{"book":"U-Eksodasi","chapter":"37","verse":"26","text":"Balihuqa ngegolide elicolekileyo phezulu, lemaceleni kanye lempondo zalo ngegolide elicolekileyo njalo balibumbela umqolo wegolide inxa zonke."},{"book":"U-Eksodasi","chapter":"37","verse":"27","text":"Benza amasongo amabili kuleli icele lamanye amabili kwelinye njalo ukubambanisa imijabo yokuthwalisa i-alithari lempepha."},{"book":"U-Eksodasi","chapter":"37","verse":"28","text":"Benza imijabo ngesihlahla somʼakhakhiya bayihuqa ngegolide."},{"book":"U-Eksodasi","chapter":"37","verse":"29","text":"Benza njalo lamafutha angcwele okugcoba abakhethiweyo, lempepha elephunga elimnandi, kungumsebenzi womenzi wamakha."}]}