{"data":[{"book":"1 Petili","chapter":"5","verse":"1","text":"Nne nili kalongolele nnjenunji jwa likanisha na nkukong'ondela jwa mboteko ya a Kilishitu nneila peila shingundikanywe muukonjelo upinga bhoneka kungaigo, ngunakunshondelesheyanga,"},{"book":"1 Petili","chapter":"5","verse":"2","text":"nnishunganje likundi lya a Nnungu limpegwilwenje, nnigoyanje nngabha kwa shishilishiywa, ikabhe kwa engwa malinga shibhapinga a Nnungu. Ntendanje lyene liengolyo nngabha kwa lukobho lwa ela ikabhe kwa ntima gwa kwaatumishila a Nnungu."},{"book":"1 Petili","chapter":"5","verse":"3","text":"Nnaabhuyanje bhandunji bhumpegwilwenje kwaalongoyanga, ikabhe mmanganje nnandanyo gwa kaguywa nnikundimo."},{"book":"1 Petili","chapter":"5","verse":"4","text":"Pushakoposhele Nshunga Nkulu shimpegwanje shilemba sha ukonjelo shangaangabhanyika."},{"book":"1 Petili","chapter":"5","verse":"5","text":"Nneyo peyo numbe mmanganya mmangwendo nkundanje inkubhalanjilwanga na bhanangulungwa bha makanisha. Mmanganya mmowenji mwiitimalikanje nnijangutilananga, pabha Majandiko ga ukonjelo gakuti. “A Nnungu bhanakwaataukanga bhandunji bha kwiipuna, ikabheje bhanakwapanganga nema bhakwiitimalikanga.”"},{"book":"1 Petili","chapter":"5","verse":"6","text":"Bhai, mwiitimalikanje mmakono ga Bhakulungwa a Nnungu, nkupinga bhannjinulanje pa malanga ga pwaa."},{"book":"1 Petili","chapter":"5","verse":"7","text":"Mwaapeleshelanje ngolobha yenunji yowe, pabha shibhampanganje inkuloleyanga."},{"book":"1 Petili","chapter":"5","verse":"8","text":"Mwitetelesheyanje na nsheyanje! Pabha mmagongo njenunji Lishetani, anakonangona mbuti imba jitongola jililoleya jwa kunkamula."},{"book":"1 Petili","chapter":"5","verse":"9","text":"Mwiishimilikanje nngulupai na munkananje, akuno nnikumumanyanga kuti ashaapwenunji nshilambolyo bhanapatanga mboteko yoyo."},{"book":"1 Petili","chapter":"5","verse":"10","text":"Na a Nnungu bhakwete nema, bhanshemilenje kujinjila muukonjelo gwabho gwa pitipiti nkulundana na Kilishitu, mpotekwangaga kwa mobha gashoko, bhayene shibhanng'alayanje, nikunshimilikanga na kumpanganga mashili."},{"book":"1 Petili","chapter":"5","verse":"11","text":"Bhenebho ni a Nnungu bhakwete mashili pitipiti! Amina."},{"book":"1 Petili","chapter":"5","verse":"12","text":"Njikunnjandishilanga malobhe gashokope gano kwa jangutilwa na a Shilibhanushi, bhunaamanyi kuti bhakilishitu ajangu bha kulupalika. Ngunakuntaganga ntima kwa kunnkong'ondelanga kuti jejino kweli nema ja a Nnungu. Ntamangane ukoto na jene nema jino."},{"book":"1 Petili","chapter":"5","verse":"13","text":"Bhandunji ajenunji bha a Nnungu bhalinginji ku Bhabhuloni kuno na a Maliko bhanakunnamushilanga."},{"book":"1 Petili","chapter":"5","verse":"14","text":"Nnamushilananje kwa pingana Shikilishitu."}]}