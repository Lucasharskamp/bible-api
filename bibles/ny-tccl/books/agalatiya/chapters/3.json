{"data":[{"book":"Agalatiya","chapter":"3","verse":"1","text":"Agalatiya opusa inu, anakulodzani ndani? Tinamuonetsa poyera pamaso panu Yesu Khristu monga wopachikidwa pa mtanda."},{"book":"Agalatiya","chapter":"3","verse":"2","text":"Ine ndikufuna ndiphunzire kuchokera kwa inu chinthu chimodzi ichi: Kodi munalandira Mzimu pochita ntchito za lamulo, kapena pokhulupirira zimene munamva?"},{"book":"Agalatiya","chapter":"3","verse":"3","text":"Kani ndinu opusa chotere? Inu mutayamba ndi Mzimu, kodi mukufuna kutsiriza ndi ntchito zathupi?"},{"book":"Agalatiya","chapter":"3","verse":"4","text":"Kodi munavutika kwambiri pachabe, ngati kunali kwachabedi?"},{"book":"Agalatiya","chapter":"3","verse":"5","text":"Kodi Mulungu amene anakupatsani Mzimu wake ndi kuchita zodabwitsa pakati panu, amachita zimenezi chifukwa mumachita ntchito za lamulo kapena chifukwa mumakhulupirira zimene munamva?"},{"book":"Agalatiya","chapter":"3","verse":"6","text":"Nʼchimodzimodzinso Abrahamu, “Iye anakhulupirira Mulungu, ndipo Mulungu anamutenga kukhala wolungama.”"},{"book":"Agalatiya","chapter":"3","verse":"7","text":"Tsono zindikirani kuti amene akhulupirira, ndi ana a Abrahamu."},{"book":"Agalatiya","chapter":"3","verse":"8","text":"Malemba anaonetseratu kuti Mulungu adzalungamitsa anthu a mitundu ina mwachikhulupiriro, ndipo ananeneratu Uthenga Wabwino kwa Abrahamu kuti, “Mitundu yonse ya anthu idzadalitsika kudzera mwa iwe.”"},{"book":"Agalatiya","chapter":"3","verse":"9","text":"Choncho iwo amene ali ndi chikhulupiriro ndi odalitsidwa pamodzi ndi Abrahamu, munthu wachikhulupiriro."},{"book":"Agalatiya","chapter":"3","verse":"10","text":"Onse amene amadalira ntchito za lamulo ndi otembereredwa, pakuti zalembedwa mʼBuku la Malamulo kuti, “Ndi wotembereredwa aliyense amene sachita zonse zimene zalembedwa mʼBuku la Malamulo.”"},{"book":"Agalatiya","chapter":"3","verse":"11","text":"Chodziwikiratu nʼchakuti palibe amene amalungamitsidwa pamaso pa Mulungu ndi lamulo, chifukwa, “Wolungama adzakhala ndi moyo mwachikhulupiriro.”"},{"book":"Agalatiya","chapter":"3","verse":"12","text":"Koma chikhulupiriro si Malamulo, chifukwa Malemba akuti, “Munthu amene achita zinthu izi adzakhala ndi moyo pozichita.”"},{"book":"Agalatiya","chapter":"3","verse":"13","text":"Khristu anatiwombola ku temberero la lamulo pokhala temberero mʼmalo mwathu, pakuti analemba kuti, “Aliyense wopachikidwa pamtengo ndi wotembereredwa.”"},{"book":"Agalatiya","chapter":"3","verse":"14","text":"Iye anatiwombola ife ndi cholinga chakuti madalitso woperekedwa kwa Abrahamu abwere kwa anthu a mitundu ina kudzera mwa Khristu Yesu, kuti ndi chikhulupiriro tilandire lonjezo la Mzimu."},{"book":"Agalatiya","chapter":"3","verse":"15","text":"Abale, ndiloleni ndipereke chitsanzo cha zochitika mʼmoyo wa tsiku ndi tsiku. Pangano likakhazikitsidwa palibe amene angachotsepo kapena kuwonjezerapo, choncho ndi chimodzimodzi pa nkhani iyi."},{"book":"Agalatiya","chapter":"3","verse":"16","text":"Malonjezo awa anaperekedwa kwa Abrahamu ndi kwa mbewu yake. Malemba sakunena kuti, “kwa mbewu zake,” kutanthauza anthu ambiri, koma, “kwa mbewu yako,” kutanthauza munthu mmodzi, amene ndi Khristu."},{"book":"Agalatiya","chapter":"3","verse":"17","text":"Chimene ndikutanthauza ine ndi ichi: Malamulo amene anabwera patatha zaka 430, sangathetse pangano limene linakhazikitsidwa kale ndi Mulungu ndi kuliwononga lonjezolo."},{"book":"Agalatiya","chapter":"3","verse":"18","text":"Ngati madalitso athu akudalira ntchito za lamulo ndiye kuti madalitsowo sakupatsidwa chifukwa cha lonjezo. Koma Mulungu mwachisomo chake anadalitsa Abrahamu kudzera mu lonjezo."},{"book":"Agalatiya","chapter":"3","verse":"19","text":"Nanga tsono cholinga cha lamulo chinali chiyani? Linaperekedwa chifukwa cha zolakwa mpaka itafika mbewu imene lonjezo limanena. Malamulowo anaperekedwa ndi angelo kudzera mwa mʼkhalapakati."},{"book":"Agalatiya","chapter":"3","verse":"20","text":"Ngakhale zili chomwecho, mʼkhalapakati sayimira mbali imodzi yokha, koma Mulungu ndi mmodzi."},{"book":"Agalatiya","chapter":"3","verse":"21","text":"Kodi ndiye kuti lamulo limatsutsana ndi malonjezo a Mulungu? Ayi. Nʼkosatheka! Pakuti ngati tikanapatsidwa malamulo opatsa moyo ndiye kuti mwa lamulo tikanakhala olungama."},{"book":"Agalatiya","chapter":"3","verse":"22","text":"Koma Malemba akunenetsa kuti dziko lonse lili mu ulamuliro wauchimo, kuti mwachikhulupiriro mwa Yesu Khristu, chimene chinalonjezedwa chiperekedwe kwa amene akhulupirira."},{"book":"Agalatiya","chapter":"3","verse":"23","text":"Chikhulupiriro ichi chisanabwere, ife tinali mʼndende ya lamulo, otsekeredwa mpaka pamene chikhulupiriro chikanavumbulutsidwa."},{"book":"Agalatiya","chapter":"3","verse":"24","text":"Choncho lamulo linayikidwa kukhala lotiyangʼanira kuti lititsogolere kwa Khristu kuti tilungamitsidwe mwachikhulupiriro."},{"book":"Agalatiya","chapter":"3","verse":"25","text":"Tsopano pakuti chikhulupiriro chabwera, ife sitilinso mu ulamuliro wa lamulo."},{"book":"Agalatiya","chapter":"3","verse":"26","text":"Nonse ndinu ana a Mulungu kudzera mʼchikhulupiriro mwa Khristu Yesu,"},{"book":"Agalatiya","chapter":"3","verse":"27","text":"pakuti nonse amene munalumikizana ndi Khristu mu ubatizo munavala Khristu."},{"book":"Agalatiya","chapter":"3","verse":"28","text":"Palibe Myuda kapena Mgriki, kapolo kapena mfulu, mwamuna kapena mkazi, pakuti nonse ndinu amodzi mwa Khristu Yesu."},{"book":"Agalatiya","chapter":"3","verse":"29","text":"Ngati inu muli ake a Khristu, ndiye kuti ndinu mbewu ya Abrahamu, ndi olowamʼmalo molingana ndi lonjezo."}]}