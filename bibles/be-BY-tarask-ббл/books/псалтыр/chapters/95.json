{"data":[{"book":"ПСАЛТЫР","chapter":"95","verse":"1","text":"Пахвальная песьня Давідава. На будову дома."},{"book":"ПСАЛТЫР","chapter":"95","verse":"2","text":"сьпявайце Госпаду, дабраслаўляйце імя Ягонае, зьвястуйце дзень у дзень выратаваньне Ягонае;"},{"book":"ПСАЛТЫР","chapter":"95","verse":"3","text":"абвяшчайце ў народах славу Ягоную, ва ўсіх плямёнах дзівосы Ягоныя;"},{"book":"ПСАЛТЫР","chapter":"95","verse":"4","text":"бо вялікі Гасподзь і праслаўлены, грозны Ён над багамі ўсімі."},{"book":"ПСАЛТЫР","chapter":"95","verse":"5","text":"Бо ўсе багі народаў - ідалы, а Гасподзь нябёсы стварыў."},{"book":"ПСАЛТЫР","chapter":"95","verse":"6","text":"Слава і веліч прад абліччам Ягоным, сіла і вялікае хараство ў сьвятыні Ягонай."},{"book":"ПСАЛТЫР","chapter":"95","verse":"7","text":"Дайце Госпаду, плямёны народаў, дайце Госпаду славу і гонар;"},{"book":"ПСАЛТЫР","chapter":"95","verse":"8","text":"дайце Госпаду славу імя Ягонага, нясеце дары, і ідзеце ў двары Ягоныя;"},{"book":"ПСАЛТЫР","chapter":"95","verse":"9","text":"пакланецеся Госпаду ў аздобе сьвятыні. Трымцеце прад абліччам Ягоным, уся зямля!"},{"book":"ПСАЛТЫР","chapter":"95","verse":"10","text":"Скажэце народам: валадарыць Гасподзь! таму сусьвет цьвёрды, не пахісьнецца. Ён будзе судзіць народы па праўдзе."},{"book":"ПСАЛТЫР","chapter":"95","verse":"11","text":"Хай весяляцца нябёсы, і хай радуецца зямля; хай шуміць мора і ўсё, што ў ім;"},{"book":"ПСАЛТЫР","chapter":"95","verse":"12","text":"хай радуецца поле і ўсё, што на ім, і хай сьпяваюць тады ўсе дрэвы ў дубровах"},{"book":"ПСАЛТЫР","chapter":"95","verse":"13","text":"прад абліччам Госпада, бо ідзе судзіць зямлю. Ён будзе судзіць сусьвет па праўдзе, і народы паводле ісьціны Сваёй."}]}