{"data":[{"book":"Matteus","chapter":"25","verse":"1","text":"Jesus fortsatte: ”Når Gud kommer for å regjere over alle folk, skal det bli som i denne fortellingen:25:1 På gresk: Da skal himmelriket ligne… Ti unge jenter som var brudepiker ved et bryllup, tok sine oljelamper og gikk ut for å møte brudgommen."},{"book":"Matteus","chapter":"25","verse":"2-4","text":"Fem av dem var kloke og tok med seg krukker med ekstra olje til lampene sine. De andre fem var uforstandige og glemte å ta med olje."},{"book":"Matteus","chapter":"25","verse":"5","text":"Da brudgommen drøyde med å komme, ble de trette og la seg ned for å sove."},{"book":"Matteus","chapter":"25","verse":"6","text":"Men ved midnatt ble de vekket av et rop: ’Brudgommen kommer! Kom ut og hils ham velkommen!’"},{"book":"Matteus","chapter":"25","verse":"7","text":"Alle jentene skyndte seg straks opp og gjorde i stand lampene sine."},{"book":"Matteus","chapter":"25","verse":"8","text":"Men de fem som ikke hadde ekstra olje, tigget og ba om at de med ekstraforsyning måtte dele med dem fordi lampene deres hadde sloknet."},{"book":"Matteus","chapter":"25","verse":"9","text":"Da svarte de andre: ’Vi har ikke så mye olje at det rekker både til dere og oss. Gå av sted til dem som selger olje og kjøp det dere trenger!’"},{"book":"Matteus","chapter":"25","verse":"10","text":"Men mens de var borte og kjøpte olje, kom brudgommen. De som var beredt, fikk da følge med ham inn til bryllupsfesten, og porten ble stengt."},{"book":"Matteus","chapter":"25","verse":"11","text":"Etter en stund kom også de fem andre tilbake og stilte seg utenfor porten og ropte: ’Herre, Herre, du må åpne for oss!’"},{"book":"Matteus","chapter":"25","verse":"12","text":"Men da ropte han tilbake: ’Gå deres vei! Jeg kjenner dere ikke!’"},{"book":"Matteus","chapter":"25","verse":"13","text":"Hold dere derfor våkne og var beredt, for dere vet ikke hvilken dag eller time jeg kommer tilbake."},{"book":"Matteus","chapter":"25","verse":"14","text":"Når jeg kommer igjen, blir det nemlig som i denne fortellingen om en mann som reiste til utlandet: Mannen samlet tjenerne sine og ga dem i oppdrag å forvalte formuen hans mens han var borte."},{"book":"Matteus","chapter":"25","verse":"15","text":"Til den ene ga han fem sekker med mynter av gull25:15 På gresk: talenter. En talent veide omkring 34 kilo og tilsvarte flere årslønninger., til den andre to sekker og til den tredje en sekk, alt etter som de var dyktige. Etterpå reiste han."},{"book":"Matteus","chapter":"25","verse":"16","text":"Tjeneren som hadde fått fem sekker med mynter, begynte straks å kjøpe og selge og tjente snart fem sekker til."},{"book":"Matteus","chapter":"25","verse":"17","text":"Han som hadde fått to sekker med mynter, gjorde det samme og tjente to sekker til."},{"book":"Matteus","chapter":"25","verse":"18","text":"Men den som bare hadde fått en sekk med mynter gikk og gravde et hull i jorden og gjemte pengene til herren sin for at de skulle ligge trygt forvart uten noen risiko."},{"book":"Matteus","chapter":"25","verse":"19","text":"Etter en lang tid kom herren deres tilbake fra reisen og kalte inn tjenerne. Han ba dem avlegge regnskap for det de hadde gjort med pengene."},{"book":"Matteus","chapter":"25","verse":"20","text":"Den tjeneren som hadde fått fem sekker med mynter av gull, kom og ga ham ti sekker tilbake og sa: ’Herre, du ga meg fem sekker med mynter. Her har jeg tjent fem til.’"},{"book":"Matteus","chapter":"25","verse":"21","text":"’Bra!’, sa herren hans. ’Du er en god og pålitelig tjener. Du har trofast forvaltet den summen du fikk. Derfor skal du få ansvaret for mye mer. Kom inn og del gleden med meg!’"},{"book":"Matteus","chapter":"25","verse":"22","text":"Så kom den tjeneren fram som hadde fått to sekker med mynter av gull, og han rapporterte: ’Herre, du ga meg to sekker med mynter til å forvalte, og jeg har tjent to til.’"},{"book":"Matteus","chapter":"25","verse":"23","text":"’Bra!’, sa herren hans. ’Du er en god og pålitelig tjener. Du har trofast forvaltet den summen du fikk. Derfor skal du få ansvaret for mye mer. Kom inn og del gleden med meg!’"},{"book":"Matteus","chapter":"25","verse":"24","text":"Til sist kom den tjeneren fram som bare hadde fått en sekk med mynter, og han sa: ’Herre, jeg vet at du er en streng mann. Du høster der du ikke har sådd og samler der du ikke har plantet."},{"book":"Matteus","chapter":"25","verse":"25","text":"Derfor våget jeg ikke å gi meg inn i noen forretninger. Jeg gravde bare ned pengene i jorden for ikke å ta noen risiko. Her får du dem tilbake!’"},{"book":"Matteus","chapter":"25","verse":"26","text":"Herren svaret ham: ’Du er en lat og udugelig tjener! Når du visste at jeg tenkte å kreve mer tilbake enn du hadde fått,"},{"book":"Matteus","chapter":"25","verse":"27","text":"burte du jo i det minste ha satt pengene mine inn i banken. Da hadde jeg fått renter på dem."},{"book":"Matteus","chapter":"25","verse":"28","text":"Ta fra ham pengene og gi dem til tjeneren som har ti sekker med mynter."},{"book":"Matteus","chapter":"25","verse":"29","text":"For den som bruker rett det han har fått, han skal få mer, og han skal leve i overflod. Men den som ansvarsløst bruker det han har fått, skal bli tatt ifra til og med det lille han har."},{"book":"Matteus","chapter":"25","verse":"30","text":"Kast den udugelige tjeneren ut i mørke utenfor. Der skal han gråte av angst og fortvilelse.’ ”"},{"book":"Matteus","chapter":"25","verse":"31","text":"Jesus fortsatte: ”Når jeg, Menneskesønnen25:31 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., kommer i kongelig makt sammen med alle mine engler, da skal jeg sette meg på tronen for å regjere."},{"book":"Matteus","chapter":"25","verse":"32","text":"Alle folk skal samle seg om meg, og jeg skal dele dem i to grupper, slik en gjeter gjør når han skiller sauene fra geitene."},{"book":"Matteus","chapter":"25","verse":"33","text":"Sauene skal jeg plassere på min høyre side og geitene på min venstre."},{"book":"Matteus","chapter":"25","verse":"34","text":"Da skal jeg, kongen, si til dem som står på min høyre side: ’Kom alle dere som min Far i himmelen har frelst for evigheten. Gå inn i den nye verden25:34 På gresk: det rike. som helt fra jordens skapelse av har blitt gjort i stand til dere."},{"book":"Matteus","chapter":"25","verse":"35","text":"Jeg var sulten, og dere ga meg mat. Jeg var tørst, og dere ga meg vann. Jeg var en fremmed, og dere åpnet hjemmet deres for meg."},{"book":"Matteus","chapter":"25","verse":"36","text":"Jeg var naken, og dere ga meg klær. Jeg var syk, og dere tok hånd om meg. Jeg var i fengsel, og dere besøkte meg.’"},{"book":"Matteus","chapter":"25","verse":"37","text":"Da kommer de som har fulgt Guds vilje til å stille spørsmålet: ’Herre, når så vi deg sulten og ga deg mat, eller tørst og ga deg noe å drikke?"},{"book":"Matteus","chapter":"25","verse":"38","text":"Når så vi deg som fremmed og var deg til hjelp, eller naken og ga deg klær?"},{"book":"Matteus","chapter":"25","verse":"39","text":"Når så vi deg syk eller i fengsel og besøkte deg?’"},{"book":"Matteus","chapter":"25","verse":"40","text":"Kongen skal svare dem: ’Jeg forsikrer dere at når dere gjorde dette mot en av mine minste brødre og søstrer25:40 Den mest vanlige tolkningen er at Jesus viser til dem som tror på ham., da gjorde dere det mot meg!’"},{"book":"Matteus","chapter":"25","verse":"41","text":"Etter dette skal kongen vende seg mot dem som står på hans venstre side og si: ’Gå bort fra meg alle dere som er dømt til å bli straffet. Gå bort til den evige ilden som har blitt gjort i stand til djevelen og englene hans."},{"book":"Matteus","chapter":"25","verse":"42","text":"Jeg var sulten, men dere ga meg ingen mat. Jeg var tørst, men dere ga meg ikke noe å drikke."},{"book":"Matteus","chapter":"25","verse":"43","text":"Jeg var fremmed, men dere nektet å gi meg husrom. Jeg var naken, men dere ga meg ingen klær. Jeg var syk og i fengsel, men dere besøkte meg ikke.’"},{"book":"Matteus","chapter":"25","verse":"44","text":"Da kommer også de til å stille spørsmålet: ’Herre, har vi noen ganger sett deg sulten eller tørst, eller at du var en fremmed, eller at du var naken eller syk eller i fengsel uten at vi var deg til hjelp?’"},{"book":"Matteus","chapter":"25","verse":"45","text":"Og kongen skal svare dem: ’Jeg forsikrer dere at når dere nektet å hjelpe noen av mine minste, da nektet dere også å hjelpe meg.’"},{"book":"Matteus","chapter":"25","verse":"46","text":"Disse skal gå bort til evig straff, men de som fulgte Guds vilje, skal leve evig.”"}]}