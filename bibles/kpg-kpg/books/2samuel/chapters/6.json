{"data":[{"book":"2 Samuel","chapter":"6","verse":"1","text":"David ga haga dagabuli mai labelaa ana gau dauwa dogomotolu mana (30,000) ala koia e humalia,"},{"book":"2 Samuel","chapter":"6","verse":"2","text":"gaa lahi digaula gi Baalah i Judah6.2 Baalah i Judea di waahale dono ingoo labelaa go Kiriath Jearim (1 Samuel 7.1) , e gaamai Tebedebe o di Hagababa a God dela gu hagamodongoohia go di ingoo Yihowah Koia e Aamua, dela dono lohongo i hongo nia ada manu hai ono bakau ala i hongo di uhi Tebedebe deelaa.6.2 Exodus 25.22"},{"book":"2 Samuel","chapter":"6","verse":"3","text":"Digaula gaa kae di maa i di hale o Abinadab dela i hongo dahi gonduu, ga haga uda gi hongo di waga hongo henua hoou. Gei ogo Uzzah mo Ahio, ala go nia dama daane a Abinadab ala e dagi di ala o di waga hongo henua deelaa,6.3 1 Samuel 7.1-2"},{"book":"2 Samuel","chapter":"6","verse":"4","text":"gei Ahio dela e hana i mua."},{"book":"2 Samuel","chapter":"6","verse":"5","text":"David mo digau Israel huogodoo e dadaahili mo di gagaalege huoloo, e haga hagaamu Dimaadua gi nadau mee hai daahili ala go nia ‘harp’, ‘lyre’, aip, ‘castanet’ mono ‘cymbal’."},{"book":"2 Samuel","chapter":"6","verse":"6","text":"Di nadau dau adu gi di gowaa haga madammaa ‘wheat’ go Nacon, nia kau daane aalaa gaa tinga, gei ogo Uzzah ga daahi adu dono lima belee dahi aga Tebedebe o di Hagababa."},{"book":"2 Samuel","chapter":"6","verse":"7","text":"Di madagoaa hua deelaa, gei Dimaadua gu hagawelewele gi Uzzah, gu daaligi a mee gii made, i mee dela hagalee hagalabagau Tebedebe deelaa. Uzzah la guu made i golo i taalinga Tebedebe o di Hagababa."},{"book":"2 Samuel","chapter":"6","verse":"8","text":"Deenei laa e haga ingoo di gowaa deenei bolo “Perez Uzzah”6.8 “Perez Uzzah” di ingoo deenei dono hadinga i nnelekai Hebrew boloo, “Di hagaduadua o Uzzah”  gaa dae mai loo gi dangi nei. David gu hagawelewele huoloo, idimaa, Dimaadua la ne hagaduadua a Uzzah i dono hagawelewele."},{"book":"2 Samuel","chapter":"6","verse":"9","text":"David gu madagu huoloo i Dimaadua ga helekai, “Tebedebe o di Hagababa la gaa kae behee ko au dolomeenei?”"},{"book":"2 Samuel","chapter":"6","verse":"10","text":"Gei mee ga hagamaanadu bolo Tebedebe deelaa la hagalee kae gi Jerusalem. Gei mee gaa kae di maa gi di hale o Obed Edom, tangada mai di waahale go Gath."},{"book":"2 Samuel","chapter":"6","verse":"11","text":"Tebedebe ne dugu i golo i nia malama e dolu, gei ogo Dimaadua guu hila ang gi Obed Edom mo digau dono hale.6.11 1 Kronikel 26.4-5"},{"book":"2 Samuel","chapter":"6","verse":"12","text":"King David ne longono ia bolo Dimaadua guu hila ang gi Obed Edom mo digau o dono hale mo ana mee huogodoo mai i Tebedebe o di Hagababa dela i dono baahi. Deenei laa gei mee gaa kae Tebedebe o di Hagababa mai di hale Obed gaa kae gi Jerusalem mo di haga hagaamu."},{"book":"2 Samuel","chapter":"6","verse":"13","text":"Digau ala e aamo Tebedebe ne haele hua haga ono, gei David bolo digaula gii tuu, ga tigidaumaha dana kau daane mo tamaa kau bedi."},{"book":"2 Samuel","chapter":"6","verse":"14","text":"David nogo ulu hua di gahu lenge e didi gi dono huaidina, gaa hai ana gaalege giibeni i dana hai dela e mee i dana haga hagaamu Dimaadua."},{"book":"2 Samuel","chapter":"6","verse":"15","text":"Deenei dana hai mo digau Israel huogodoo di nadau kae Tebedebe o di Hagababa Dimaadua gi Jerusalem, e wwolowwolo tenetene mo di iliili nadau labaa."},{"book":"2 Samuel","chapter":"6","verse":"16","text":"Di nadau gaamai Tebedebe deelaa gi lodo di waahale deelaa, gei ogo Michal6.16 1 Samuel 18.27; 2 Samuel 3.13-14  tama ahina a Saul, ga mmada ia i di bontai dulii, ga gidee ia dono lodo go King David dela e gonigoni ge e hobohobo i mua nia hadumada Dimaadua, gei Michal gu de hiihai huoloo gi mee."},{"book":"2 Samuel","chapter":"6","verse":"17","text":"Digaula ga gaamai Tebedebe deelaa gaa dugu gi dono lohongo i lodo di Hale laa dela ne hagatogomaalia go David bolo e dugu ai. Gei mee gaa dudu ana tigidaumaha gei e hai ana tigidaumaha hagadaubuni ang gi Dimaadua."},{"book":"2 Samuel","chapter":"6","verse":"18","text":"I muli di hagalawa ana tigidaumaha, gei mee ga hagahumalia nia daangada aalaa i di ingoo Yihowah Koia e Aamua,"},{"book":"2 Samuel","chapter":"6","verse":"19","text":"gaa duwwe nia meegai gi digaula huogodoo. Mee ne wanga dagidahi nia palaawaa, nia goneiga mmoo, mono bagu ‘grape’ gi nia daane mono ahina huogodoo. Gei digaula gaa hula gi nadau hale."},{"book":"2 Samuel","chapter":"6","verse":"20","text":"Muli nia mee huogodoo ala ne lawa, gei David gaa hana belee haga aloho gi digau o dono hale, gei ogo Michal ga hanimoi belee haga heetugi gi mee ga helekai boloo, “Di king o Israel guu bida hai dono ingoo aamua anga hua gi deia dangi nei! Mee gu haga gila mai ia be tangada dadaulia i mua nia golomada o nia hege ahina o ana gau hai hegau!”6.20 1 Kronikel 16.43"},{"book":"2 Samuel","chapter":"6","verse":"21","text":"David ga helekai, “Au ne gaalege e hagalaamua Dimaadua, dela ne hili aga au belee pono ai do damana mo dono madahaanau, gei ne hai au bolo e hai di tagi nia ana daangada Israel. Deenei laa nogo gaalege iei au belee hagalaamua Dimaadua."},{"book":"2 Samuel","chapter":"6","verse":"22","text":"Au gu de hei eau dogu huaidina i mua o golomada gei goe bolo au gu hagalee di mee, gei nia dama ahina aanaa e hai iei goe, digaula e hagalaamua au huoloo!”"},{"book":"2 Samuel","chapter":"6","verse":"23","text":"Michal, tama ahina a Saul, dana dama ai gaa dae loo gi dono made."}]}