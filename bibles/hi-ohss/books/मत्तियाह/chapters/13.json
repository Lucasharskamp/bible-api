{"data":[{"book":"मत्तियाह","chapter":"13","verse":"1","text":"यह घटना उस दिन की है जब येशु घर से बाहर झील के किनारे पर बैठे हुए थे."},{"book":"मत्तियाह","chapter":"13","verse":"2","text":"एक बड़ी भीड़ उनके चारों ओर इकट्ठा हो गयी. इसलिये वह एक नाव में जा बैठे और भीड़ झील के तट पर रह गयी."},{"book":"मत्तियाह","chapter":"13","verse":"3","text":"उन्होंने भीड़ से दृष्टान्तों में अनेक विषयों पर चर्चा की. येशु ने कहा: “एक किसान बीज बोने के लिए निकला."},{"book":"मत्तियाह","chapter":"13","verse":"4","text":"बीज बोने में कुछ बीज तो मार्ग के किनारे गिरे, जिन्हें पक्षियों ने आकर चुग लिया."},{"book":"मत्तियाह","chapter":"13","verse":"5","text":"कुछ अन्य बीज पथरीली भूमि पर भी जा गिरे, जहां पर्याप्‍त मिट्टी नहीं थी. पर्याप्‍त मिट्टी न होने के कारण वे जल्दी ही अंकुरित भी हो गए."},{"book":"मत्तियाह","chapter":"13","verse":"6","text":"किंतु जब सूर्योदय हुआ, वे झुलस गए और इसलिये कि उन्होंने जड़ें ही नहीं पकड़ी थी, वे मुरझा गए."},{"book":"मत्तियाह","chapter":"13","verse":"7","text":"कुछ अन्य बीज कंटीली झाड़ियों में जा गिरे और झाड़ियों ने बढ़कर उन्हें दबा दिया."},{"book":"मत्तियाह","chapter":"13","verse":"8","text":"कुछ बीज अच्छी भूमि पर गिरे और फल लाए. यह उपज सौ गुणी, साठ गुणी, तीस गुणी थी."},{"book":"मत्तियाह","chapter":"13","verse":"9","text":"जिसके सुनने के कान हों, वह सुन ले.”"},{"book":"मत्तियाह","chapter":"13","verse":"10","text":"येशु के शिष्यों ने उनके पास आकर उनसे प्रश्न किया, “गुरुवर, आप लोगों को दृष्टान्तों में ही शिक्षा क्यों देते हैं?”"},{"book":"मत्तियाह","chapter":"13","verse":"11","text":"उसके उत्तर में येशु ने कहा, “स्वर्ग-राज्य के रहस्य जानने की क्षमता तुम्हें तो प्रदान की गई है, उन्हें नहीं."},{"book":"मत्तियाह","chapter":"13","verse":"12","text":"क्योंकि जिस किसी के पास है उसे और अधिक प्रदान किया जाएगा और वह सम्पन्‍न हो जाएगा किंतु जिसके पास नहीं है उससे वह भी ले लिया जाएगा, जो उसके पास है."},{"book":"मत्तियाह","chapter":"13","verse":"13","text":"यही कारण है कि मैं लोगों को दृष्टान्तों में शिक्षा देता हूं:"},{"book":"मत्तियाह","chapter":"13","verse":"14","text":"उनकी इसी स्थिति के विषय में भविष्यवक्ता यशायाह की यह भविष्यवाणी पूरी हो रही है:"},{"book":"मत्तियाह","chapter":"13","verse":"15","text":"क्योंकि इन लोगों का मन-मस्तिष्क मंद पड़ चुका है."},{"book":"मत्तियाह","chapter":"13","verse":"16","text":"धन्य हैं तुम्हारी आंखें क्योंकि वे देखती हैं और तुम्हारे कान क्योंकि वे सुनते हैं."},{"book":"मत्तियाह","chapter":"13","verse":"17","text":"मैं तुम पर एक सच प्रकट कर रहा हूं: अनेक भविष्यवक्ता और धर्मी व्यक्ति वह देखने की कामना करते रहे, जो तुम देख रहे हो किंतु वे देख न सके तथा वे वह सुनने की कामना करते रहे, जो तुम सुन रहे हो किंतु सुन न सके."},{"book":"मत्तियाह","chapter":"13","verse":"18","text":"“अब तुम किसान का दृष्टांत सुनो:"},{"book":"मत्तियाह","chapter":"13","verse":"19","text":"जब कोई व्यक्ति राज्य के विषय में सुनता है किंतु उसे समझा नहीं करता, शैतान आता है और वह, जो उसके हृदय में रोपा गया है, झपटकर ले जाता है. यह वह बीज है जो मार्ग के किनारे गिर गया था."},{"book":"मत्तियाह","chapter":"13","verse":"20","text":"पथरीली भूमि वह व्यक्ति है, जो संदेश को सुनता है तथा तुरंत ही उसे खुशी से अपना लेता है"},{"book":"मत्तियाह","chapter":"13","verse":"21","text":"किंतु इसलिये कि उसकी जड़ है ही नहीं, वह थोड़े दिन के लिए ही उसमें टिक पाता है. जब संदेश के कारण यातनाएं और सताहट प्रारंभ होते हैं, उसका पतन हो जाता है."},{"book":"मत्तियाह","chapter":"13","verse":"22","text":"वह भूमि, जहां बीज कंटीली झाड़ियों के बीच गिरा, वह व्यक्ति है जो संदेश को सुनता तो है किंतु संसार की चिंताएं तथा सम्पन्‍नता का छलावा संदेश को दबा देते हैं और वह बिना फल के रह जाता है."},{"book":"मत्तियाह","chapter":"13","verse":"23","text":"वह उत्तम भूमि, जिस पर बीज रोपा गया, वह व्यक्ति है, जो संदेश को सुनता है, उसे समझता है तथा वास्तव में फल लाता है—बोये गये बीज के तीस गुणा, साठ गुणा तथा सौ गुणा.”"},{"book":"मत्तियाह","chapter":"13","verse":"24","text":"येशु ने उनके सामने एक अन्य दृष्टांत प्रस्तुत किया: “स्वर्ग-राज्य की तुलना उस व्यक्ति से की जा सकती है, जिसने अपने खेत में उत्तम बीज का रोपण किया."},{"book":"मत्तियाह","chapter":"13","verse":"25","text":"जब उसके सेवक सो रहे थे, उसका शत्रु आया और गेहूं के बीज के मध्य जंगली बीज रोप कर चला गया."},{"book":"मत्तियाह","chapter":"13","verse":"26","text":"जब गेहूं के अंकुर फूटे और बालें आईं तब जंगली बीज के पौधे भी दिखाई दिए."},{"book":"मत्तियाह","chapter":"13","verse":"27","text":"“इस पर सेवकों ने आकर अपने स्वामी से पूछा, ‘स्वामी, आपने तो अपने खेत में उत्तम बीज रोपे थे! तो फिर ये जंगली पौधे कहां से आ गए?’"},{"book":"मत्तियाह","chapter":"13","verse":"28","text":"“स्वामी ने उत्तर दिया, ‘यह काम शत्रु का है.’"},{"book":"मत्तियाह","chapter":"13","verse":"29","text":"“उस व्यक्ति ने उत्तर दिया, ‘नहीं, ऐसा न हो कि जंगली पौधे उखाड़ते हुए तुम गेहूं भी उखाड़ डालो."},{"book":"मत्तियाह","chapter":"13","verse":"30","text":"गेहूं तथा जंगली पौधों को कटनी तक साथ साथ बढ़ने दो. उस समय मैं मज़दूरों को आज्ञा दूंगा, जंगली पौधे इकट्ठा कर उनकी पुलियां बांध दो कि उन्हें जला दिया जाए किंतु गेहूं मेरे खलिहान में इकट्ठा कर दो.’ ”"},{"book":"मत्तियाह","chapter":"13","verse":"31","text":"येशु ने उनके सामने एक अन्य दृष्टांत प्रस्तुत किया: “स्वर्ग-राज्य एक राई के बीज के समान है, जिसे एक व्यक्ति ने अपने खेत में रोप दिया."},{"book":"मत्तियाह","chapter":"13","verse":"32","text":"यह अन्य सभी बीजों की तुलना में छोटा होता है किंतु जब यह पूरा विकसित हुआ तब खेत के सभी पौधों से अधिक बड़ा हो गया और फिर वह बढ़कर एक पेड़ में बदल गया कि आकाश के पक्षी आकर उसकी डालियों में बसेरा करने लगे.”"},{"book":"मत्तियाह","chapter":"13","verse":"33","text":"येशु ने उनके सामने एक और दृष्टांत प्रस्तुत किया: “स्वर्ग-राज्य खमीर के समान है, जिसे एक स्त्री ने लेकर तीन माप आटे में मिला दिया और होते-होते सारा आटा खमीर बन गया, यद्यपि आटा बड़ी मात्रा में था.”"},{"book":"मत्तियाह","chapter":"13","verse":"34","text":"येशु ने ये पूरी शिक्षाएं भीड़ को दृष्टान्तों में दीं. कोई भी शिक्षा ऐसी न थी, जो दृष्टांत में न दी गई"},{"book":"मत्तियाह","chapter":"13","verse":"35","text":"कि भविष्यवक्ता द्वारा की गई यह भविष्यवाणी पूरी हो जाए:"},{"book":"मत्तियाह","chapter":"13","verse":"36","text":"जब येशु भीड़ को छोड़कर घर के भीतर चले गए, उनके शिष्यों ने उनके पास आकर उनसे विनती की, “गुरुवर, हमें खेत के जंगली बीज का दृष्टांत समझा दीजिए.”"},{"book":"मत्तियाह","chapter":"13","verse":"37","text":"येशु ने दृष्टांत की व्याख्या इस प्रकार की, “अच्छे बीज बोनेवाला मनुष्य का पुत्र है."},{"book":"मत्तियाह","chapter":"13","verse":"38","text":"खेत यह संसार है. अच्छा बीज राज्य की संतान हैं तथा जंगली बीज शैतान की."},{"book":"मत्तियाह","chapter":"13","verse":"39","text":"शत्रु, जिसने उनको बोया है, शैतान है. कटनी इस युग का अंत तथा काटने के लिए निर्धारित मज़दूर स्वर्गदूत हैं."},{"book":"मत्तियाह","chapter":"13","verse":"40","text":"“इसलिये ठीक जिस प्रकार जंगली पौधे कटने के बाद आग में भस्म कर दिए जाते हैं, युग के अंत में ऐसा ही होगा."},{"book":"मत्तियाह","chapter":"13","verse":"41","text":"मनुष्य का पुत्र अपने स्वर्गदूतों को भेजेगा और वे उसके राज्य में पतन के सभी कारणों तथा कुकर्मियों को इकट्ठा करेंगे और"},{"book":"मत्तियाह","chapter":"13","verse":"42","text":"उन्हें आग कुंड में झोंक देंगे, जहां लगातार रोना तथा दांतों का पीसना होता रहेगा."},{"book":"मत्तियाह","chapter":"13","verse":"43","text":"तब धर्मी अपने पिता के राज्य में सूर्य के समान चमकेंगे. जिसके सुनने के कान हों, वह सुन ले.”"},{"book":"मत्तियाह","chapter":"13","verse":"44","text":"“स्वर्ग-राज्य खेत में छिपाए गए उस खजाने के समान है, जिसे एक व्यक्ति ने पाया और दोबारा छिपा दिया. आनंद में उसने अपनी सारी संपत्ति बेचकर उस खेत को मोल ले लिया."},{"book":"मत्तियाह","chapter":"13","verse":"45","text":"“स्वर्ग-राज्य उस व्यापारी के समान है, जो अच्छे मोतियों की खोज में था."},{"book":"मत्तियाह","chapter":"13","verse":"46","text":"एक कीमती मोती मिल जाने पर उसने अपनी सारी संपत्ति बेचकर उस मोती को मोल ले लिया."},{"book":"मत्तियाह","chapter":"13","verse":"47","text":"“स्वर्ग-राज्य समुद्र में डाले गए उस जाल के समान है, जिसमें सभी प्रजातियों की मछलियां आ जाती हैं."},{"book":"मत्तियाह","chapter":"13","verse":"48","text":"जब वह जाल भर गया और खींचकर तट पर लाया गया, उन्होंने बैठकर अच्छी मछलियों को टोकरी में इकट्ठा कर लिया तथा निकम्मी को फेंक दिया."},{"book":"मत्तियाह","chapter":"13","verse":"49","text":"युग के अंत में ऐसा ही होगा. स्वर्गदूत आएंगे और दुष्टों को धर्मियों के मध्य से निकालकर अलग करेंगे"},{"book":"मत्तियाह","chapter":"13","verse":"50","text":"तथा उन्हें आग के कुंड में झोंक देंगे, जहां रोना तथा दांतों का पीसना होता रहेगा."},{"book":"मत्तियाह","chapter":"13","verse":"51","text":"“क्या तुम्हें अब यह सब समझ आया?” उन्होंने उत्तर दिया."},{"book":"मत्तियाह","chapter":"13","verse":"52","text":"येशु ने उनसे कहा, “यही कारण है कि व्यवस्था का हर एक शिक्षक, जो स्वर्ग-राज्य के विषय में प्रशिक्षित किया जा चुका है, परिवार के प्रधान के समान है, जो अपने भंडार से नई और पुरानी हर एक वस्तु को निकाल लाता है.”"},{"book":"मत्तियाह","chapter":"13","verse":"53","text":"दृष्टान्तों में अपनी शिक्षा दे चुकने पर येशु उस स्थान से चले गए."},{"book":"मत्तियाह","chapter":"13","verse":"54","text":"तब येशु अपने गृहनगर में आए और वहां वह यहूदी सभागृह में लोगों को शिक्षा देने लगे. इस पर वे चकित होकर आपस में कहने लगे, “इस व्यक्ति को यह ज्ञान तथा इन अद्भुत कामों का सामर्थ्य कैसे प्राप्‍त हो गया?"},{"book":"मत्तियाह","chapter":"13","verse":"55","text":"क्या यह उस बढ़ई का पुत्र नहीं? और क्या इसकी माता का नाम मरियम नहीं और क्या याकोब, योसेफ़, शिमओन और यहूदाह इसके भाई नहीं?"},{"book":"मत्तियाह","chapter":"13","verse":"56","text":"और क्या इसकी बहनें हमारे बीच नहीं? तब इसे ये सब कैसे प्राप्‍त हो गया?”"},{"book":"मत्तियाह","chapter":"13","verse":"57","text":"वे येशु के प्रति क्रोध से भर गए."},{"book":"मत्तियाह","chapter":"13","verse":"58","text":"लोगों के अविश्वास के कारण येशु ने उस नगर में अधिक अद्भुत काम नहीं किए."}]}