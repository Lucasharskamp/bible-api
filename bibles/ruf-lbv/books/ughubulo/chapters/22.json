{"data":[{"book":"Ughubulo","chapter":"22","verse":"1","text":"Kuya malaika kanangusa ghumto ghwa ghamatsi gha ughima ighang'alile ka chiyoo, gholawa hane chighoda che undewa che Imulungu na che Mwanang'olo"},{"book":"Ughubulo","chapter":"22","verse":"2","text":"na ghahulumka kubitila haghatighati ha nzila ng'ulu ye ghumji. Chila ubali wa ghumto tsakukala mbiki wa ughima ighukweleka ghamatunda mala kumi na mbili kwa mwaka, ghwakweleka chila mwetsi, na mitsani yake yowahonetsa iwanu wa isi tsose."},{"book":"Ughubulo","chapter":"22","verse":"3","text":"Kuduhu chinu chochose ichilighitighwe ichitsakuwa mne ghumji agho."},{"book":"Ughubulo","chapter":"22","verse":"4","text":"Watsochona chihanga chake, na taghwa lyake litsakwandikighwa mpfihanga mwawo."},{"book":"Ughubulo","chapter":"22","verse":"5","text":"Ng'akutsakuwa na chilo keli, ng'awatsobama bae chitsasa wala litsua, kwaapfila Imtwatsa Imulungu katsowamwemwesela, nawo watsotawala ghamatsuwa ghose."},{"book":"Ughubulo","chapter":"22","verse":"6","text":"Kuya malaika yula kanongela, “Mbuli tsino tsakutogholighwa na tsa kweli. Imtwatsa Imulungu iyoweng'a manabii tsimuhe tsake, kamtuma malaika wake awalanguse watumwa wake aghala ighobamighwa kulawila sambi baha.”"},{"book":"Ughubulo","chapter":"22","verse":"7","text":"Yesu kolonga, “Tegheletsa, nakutsa sambi! Kabweda imunu yula iyokinda mbuli tsino tse unabii wa chitabu chino.”"},{"book":"Ughubulo","chapter":"22","verse":"8","text":"Nene Yohane, tsanighona na nighahulika aghano ghose. Hanihulike na kughona agho, nyighwa mmaghulu mwake nimtamanile malaika yula iyananguse agho ghose."},{"book":"Ughubulo","chapter":"22","verse":"9","text":"Lekeni kanongela, “Leka kutenda apfo! Nene na mtumwa miyenu ghweghwe na ndughu tsako manabii, na awala wose iwokinda mbuli tsa chitabu chino. Mtamanile Imulungu!”"},{"book":"Ughubulo","chapter":"22","verse":"10","text":"Kuya kanongela, “Uleke kupfisa mbuli tsa unabii itsili mne chitabu chino, kwaapfila ghamatsuwa ghake ghahabehi."},{"book":"Ughubulo","chapter":"22","verse":"11","text":"Mlekeni ayula iyotenda ghehile aghendelele kutenda ghehile, mlekeni ayula yehile aghendelele kwiha, na mumleke ayula yotenda ghanoghile aghendelele kutenda ghanoghile, na yenzeluke aghendelele kwenzeluka.”"},{"book":"Ughubulo","chapter":"22","verse":"12","text":"Yesu kolonga, “Tegheletsa! Nakutsa sambi na ghweko lyangu mmoko, nitsomghweka chila munu kwa achila chatendile."},{"book":"Ughubulo","chapter":"22","verse":"13","text":"Nene na Alufa na Omega, wa mwanduso na wa utsighilo, yanikwandusa pfinu pfose na kupfitenda pfinu pfose pfitimile."},{"book":"Ughubulo","chapter":"22","verse":"14","text":"“Wabweda awala iwotsapfa maghwanda ghawo, ili walekelelighwe wengile mne ghumji kubitila mibani yake na ukuja ghamatunda ghe mbiki we ughima."},{"book":"Ughubulo","chapter":"22","verse":"15","text":"Lekeni iwanu iwotenda pfinu ipfidesa, wahawi, waghoni, iwokoma weyawo, awala iwotamanila pfinyagho na wose iwonoghela kulonga ughutsu na kughutenda, watsokala kunze mwe ghumji."},{"book":"Ughubulo","chapter":"22","verse":"16","text":"“Nene Yesu, nimtuma malaika wangu awalongeleni mbuli tsino mna makanisa. Nene na mtsukulu mne lukolo lwa Daudi. Nene inondo iikuchela!”"},{"book":"Ughubulo","chapter":"22","verse":"17","text":"Ghumuhe we Imulungu na pinga yokwelighwa wolonga, “Utse!” Na ayula yohulika yalonge, “Utse!” Na yane ng'ilu yatse, na imunu iwowose iyobama, yadeghe hela ghamatsi ghe ughima."},{"book":"Ughubulo","chapter":"22","verse":"18","text":"Nomkanya chila imunu iyohulika mbuli tsino tse unabii tse chitabu chino, imunu wowose ang'ongetsa mbuli yoyose, Imulungu katsomtowa kwa majanga ghose ighandikighwe mchitabu chino,"},{"book":"Ughubulo","chapter":"22","verse":"19","text":"na munu wowose ang'ahungutsa mbuli tsa chitabu chino cha unabii, Imulungu naye katsomboka fungu lyake kulawa hane mbiki we ughima na mne ghumji ghwenzeluke ka mbuli tsake pfatsandikighwe mchitabu chino."},{"book":"Ughubulo","chapter":"22","verse":"20","text":"Ayula yolapfa ukalangama mna mbuli tsino, kolonga, “Ona, nakutsa sambi.”"},{"book":"Ughubulo","chapter":"22","verse":"21","text":"Uluso we Imtwatsa wetu Yesu ukale namwe mwose iwanu we Imulungu. Amina."}]}