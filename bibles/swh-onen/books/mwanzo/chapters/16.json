{"data":[{"book":"Mwanzo","chapter":"16","verse":"1","text":"Basi Sarai, mkewe Abramu, alikuwa hajamzalia watoto. Lakini alikuwa na mtumishi wa kike Mmisri jina lake Hagari,"},{"book":"Mwanzo","chapter":"16","verse":"2","text":"hivyo Sarai akamwambia Abramu, “Bwana amenizuilia kupata watoto. Nenda, ukakutane kimwili na mtumishi wangu wa kike, huenda nitaweza kupata watoto kupitia kwake.”"},{"book":"Mwanzo","chapter":"16","verse":"3","text":"Hivyo baada ya Abramu kuishi katika nchi ya Kanaani miaka kumi, Sarai akamchukua mtumishi wake wa kike wa Kimisri, Hagari na kumpa mumewe awe mke wake."},{"book":"Mwanzo","chapter":"16","verse":"4","text":"Akakutana kimwili na Hagari, naye akapata mimba."},{"book":"Mwanzo","chapter":"16","verse":"5","text":"Ndipo Sarai akamwambia Abramu, “Unawajibika na manyanyaso ninayoyapata. Nilimweka mtumishi wangu mikononi mwako, sasa kwa vile anajua kwamba ana mimba, ananidharau mimi. Bwana na aamue kati yako na mimi.”"},{"book":"Mwanzo","chapter":"16","verse":"6","text":"Abramu akamwambia, “Mtumishi wako yuko mikononi mwako. Mtendee lolote unalofikiri ni bora zaidi.” Ndipo Sarai akamtesa Hagari, hivyo akamtoroka."},{"book":"Mwanzo","chapter":"16","verse":"7","text":"Malaika wa Bwana akamkuta Hagari karibu na chemchemi huko jangwani; ilikuwa chemchemi ile iliyokuwa kando ya barabara iendayo Shuri."},{"book":"Mwanzo","chapter":"16","verse":"8","text":"Malaika akamwambia, “Hagari, mtumishi wa Sarai, umetokea wapi, na unakwenda wapi?”"},{"book":"Mwanzo","chapter":"16","verse":"9","text":"Ndipo malaika wa Bwana akamwambia, “Rudi kwa bibi yako ukajishushe chini yake.”"},{"book":"Mwanzo","chapter":"16","verse":"10","text":"Malaika akaendelea akasema, “Nitazidisha wazao wako, hivi kwamba watakuwa wengi mno wasiohesabika.”"},{"book":"Mwanzo","chapter":"16","verse":"11","text":"Pia malaika wa Bwana akamwambia:"},{"book":"Mwanzo","chapter":"16","verse":"12","text":"Atakuwa punda-mwitu katikati ya wanadamu,"},{"book":"Mwanzo","chapter":"16","verse":"13","text":"Hagari akampa Bwana aliyezungumza naye jina hili: “Wewe ndiwe Mungu unionaye mimi,” kwa maana alisema, “Sasa nimemwona yeye anayeniona mimi.”"},{"book":"Mwanzo","chapter":"16","verse":"14","text":"Ndiyo sababu kisima kile kikaitwa Beer-Lahai-Roi,16:14 Beer-Lahai-Roi maana yake Yeye Aliye Hai Anionaye Mimi. ambacho bado kipo huko hata leo kati ya Kadeshi na Beredi."},{"book":"Mwanzo","chapter":"16","verse":"15","text":"Hivyo Hagari akamzalia Abramu mwana, naye Abramu akamwita huyo mwana Hagari aliyemzalia, Ishmaeli."},{"book":"Mwanzo","chapter":"16","verse":"16","text":"Abramu alikuwa na umri wa miaka themanini na sita wakati Hagari alipomzalia Ishmaeli."}]}