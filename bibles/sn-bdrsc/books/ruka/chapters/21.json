{"data":[{"book":"Ruka","chapter":"21","verse":"1","text":"Akati achitarira, Jesu akaona vapfumi vachiisa zvipo zvavo muchivigiro chepfuma chomutemberi."},{"book":"Ruka","chapter":"21","verse":"2","text":"Akaonawo chirikadzi murombo ichiisa tumari tuviri tuduku twendarira."},{"book":"Ruka","chapter":"21","verse":"3","text":"Akati kwavari, “Zvirokwazvo ndinoti kwamuri, chirikadzi iyi murombo yaisa mari zhinji kupfuura vamwe vose."},{"book":"Ruka","chapter":"21","verse":"4","text":"Vanhu vose ava vapa zvipo zvavo zvichibva papfuma yavo zhinji; asi uyu, nourombo hwake aisa zvose zvaanga achararama nazvo.”"},{"book":"Ruka","chapter":"21","verse":"5","text":"Vamwe vadzidzi vake vakanga vachitaura pamusoro pamashongedzerwo akanga akaitwa temberi namatombo akanaka uye nezvipo zvakanga zvakumikidzwa kuna Mwari. Asi Jesu akati,"},{"book":"Ruka","chapter":"21","verse":"6","text":"“Zvamuoona pano izvi, nguva ichasvika yokuti ibwe rimwe haringaregwi riri pamusoro perimwe; rimwe nerimwe rawo richakandwa pasi.”"},{"book":"Ruka","chapter":"21","verse":"7","text":"Vakamubvunza vakati, “Mudzidzisi, zvinhu izvi zvichaitika rinhiko? Uye chiratidzo chichava chipi chokuti izvozvo zvava kuzoitika?”"},{"book":"Ruka","chapter":"21","verse":"8","text":"Akapindura akati, “Chenjererai kuti murege kunyengerwa. Nokuti vazhinji vachauya muzita rangu, vachiti ivo, ‘Ndini iye,’ uye ‘Nguva yava pedyo.’ Musavatevera."},{"book":"Ruka","chapter":"21","verse":"9","text":"Kana mukanzwa zvehondo uye nokumukirana, musavhundutswa. Zvinhu izvozvi zvinofanira kutanga kuitika, asi kuguma hakuzosviki pakarepo.”"},{"book":"Ruka","chapter":"21","verse":"10","text":"Ipapo akati kwavari, “Rudzi ruchamukira rudzi, uye umambo huchamukira humwe umambo."},{"book":"Ruka","chapter":"21","verse":"11","text":"Kuchava nokudengenyeka kwenyika kukuru, nzara nehosha kunzvimbo dzakasiyana-siyana, uye zvinhu zvinotyisa nezviratidzo zvikuru zvinobva kudenga."},{"book":"Ruka","chapter":"21","verse":"12","text":"“Asi izvi zvose zvisati zvaitika, vachakubatai vagokutambudzai. Vachakuisai kumasinagoge nokumatorongo uye muchamiswa pamberi pamadzimambo navabati, uye zvose nokuda kwezita rangu."},{"book":"Ruka","chapter":"21","verse":"13","text":"Izvi zvichaita kuti imi muve zvapupu kwavari."},{"book":"Ruka","chapter":"21","verse":"14","text":"Asi shingai mundangariro dzenyu, musatanga kufunganya kuti muchazvidzivirira sei."},{"book":"Ruka","chapter":"21","verse":"15","text":"Nokuti ndichakupai mashoko nouchenjeri zvokuti hakuna munhu pavavengi venyu achagona kuzviramba kana kuzvipikisa."},{"book":"Ruka","chapter":"21","verse":"16","text":"Muchapandukirwa kunyange navabereki venyu, vanunʼuna, hama neshamwari, uye vachauraya vamwe venyu."},{"book":"Ruka","chapter":"21","verse":"17","text":"Vanhu vose vachakuvengai nokuda kwangu."},{"book":"Ruka","chapter":"21","verse":"18","text":"Asi hapana bvudzi romusoro wenyu richaparara."},{"book":"Ruka","chapter":"21","verse":"19","text":"Nokutsungirira kwenyu, muchawana upenyu."},{"book":"Ruka","chapter":"21","verse":"20","text":"“Pamunoona Jerusarema rakombwa nehondo, muchaziva kuti kuparadzwa kwaro kwava pedyo."},{"book":"Ruka","chapter":"21","verse":"21","text":"Ipapo vaya vari muJudhea ngavatizire kumakomo, vari muguta ngavabude, uye vari muruwa ngavarege kupinda muguta."},{"book":"Ruka","chapter":"21","verse":"22","text":"Nokuti iyi ndiyo nguva yokurangwa kuti zvose zvakanyorwa zvizadziswe."},{"book":"Ruka","chapter":"21","verse":"23","text":"Haiwa, zvichatyisa seiko mumazuva iwayo kumadzimai ane mimba navanoyamwisa! Kuchava nenhamo huru munyika nokutsamwa pamusoro porudzi urwu."},{"book":"Ruka","chapter":"21","verse":"24","text":"Vachaurayiwa nomunondo uye vachaitwa vasungwa kundudzi dzose. Jerusarema richatsikwa neveDzimwe Ndudzi kusvikira nguva dzeveDzimwe Ndudzi dzazadziswa."},{"book":"Ruka","chapter":"21","verse":"25","text":"“Kuchava nezviratidzo pazuva, pamwedzi napanyeredzi. Panyika, ndudzi dzichatambudzika uye dzichakanganiswa nokutinhira uye namasaisai egungwa."},{"book":"Ruka","chapter":"21","verse":"26","text":"Vanhu vachapera simba nokutya, nokutarisira zvichawira nyika, nokuti masimba okumatenga achazungunuswa."},{"book":"Ruka","chapter":"21","verse":"27","text":"Panguva iyo vachaona Mwanakomana woMunhu achiuya mugore nesimba nokubwinya kukuru."},{"book":"Ruka","chapter":"21","verse":"28","text":"Panotanga kuitika zvinhu izvi, mumire mugosimudza misoro yenyu, nokuti dzikinuro yenyu yoswedera.”"},{"book":"Ruka","chapter":"21","verse":"29","text":"Akavaudza mufananidzo uyu akati, “Tarirai muti womuonde nemiti yose."},{"book":"Ruka","chapter":"21","verse":"30","text":"Painenge ichitungira mashizha, munogona kuona pachenyu nokuziva kuti zhizha rava pedyo."},{"book":"Ruka","chapter":"21","verse":"31","text":"Nokudarowo, pamunoona zvinhu izvi zvichiitika, muzive kuti umambo hwaMwari hwava pedyo."},{"book":"Ruka","chapter":"21","verse":"32","text":"“Zvirokwazvo ndinoti kwamuri, rudzi urwu harungatongopfuuri kusvikira zvinhu izvi zvaitika."},{"book":"Ruka","chapter":"21","verse":"33","text":"Denga nenyika zvichapfuura, asi mashoko angu haangatongopfuuri."},{"book":"Ruka","chapter":"21","verse":"34","text":"“Chenjerai, kuti mwoyo yenyu irege kuremedzwa nokudyisa, kudhakwa nokufunganya kwoupenyu, kuti zuva iro rirege kukuwirai seriva musina kuzvitarisira."},{"book":"Ruka","chapter":"21","verse":"35","text":"Nokuti richasvika pamusoro pavose vagere pamusoro penyika yose."},{"book":"Ruka","chapter":"21","verse":"36","text":"Garai makagadzirira, uye munyengetere kuti mugogona kupunyuka pazvose izvo zvava kuda kuitika, uye kuti mugogona kumira pamberi poMwanakomana woMunhu.”"},{"book":"Ruka","chapter":"21","verse":"37","text":"Zuva rimwe nerimwe Jesu aidzidzisa patemberi, uye madekwana oga oga achindopedza usiku hwose ari muGomo reMiorivhi,"},{"book":"Ruka","chapter":"21","verse":"38","text":"uye vanhu vose vaiuya patemberi mangwanani-ngwanani kuti vazomunzwa."}]}