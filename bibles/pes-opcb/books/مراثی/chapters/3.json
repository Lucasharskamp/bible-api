{"data":[{"book":"مراثی","chapter":"3","verse":"1","text":"من کسی هستم که از خشم و غضب خدا مصیبتها دیده‌ام."},{"book":"مراثی","chapter":"3","verse":"2","text":"خدا مرا به اعماق تاریکی کشانده است."},{"book":"مراثی","chapter":"3","verse":"3","text":"او بر ضد من برخاسته و دستش تمام روز بر من بلند است."},{"book":"مراثی","chapter":"3","verse":"4","text":"او گوشت و پوست بدنم را فرسوده و استخوانهایم را شکسته است."},{"book":"مراثی","chapter":"3","verse":"5","text":"جان مرا با تلخی و مشقت پوشانده است."},{"book":"مراثی","chapter":"3","verse":"6","text":"مرا مانند کسی که سالهاست مرده، در تاریکی نشانده است."},{"book":"مراثی","chapter":"3","verse":"7","text":"با زنجیرهای سنگین مرا بسته و دورم را حصار کشیده است تا نتوانم فرار کنم."},{"book":"مراثی","chapter":"3","verse":"8","text":"فریاد برمی‌آورم و کمک می‌طلبم، ولی او به دادم نمی‌رسد."},{"book":"مراثی","chapter":"3","verse":"9","text":"با دیوارهای سنگی راه مرا بسته است و طریق مرا پر پیچ و خم نموده است."},{"book":"مراثی","chapter":"3","verse":"10","text":"او همچون خرسی در کمین من نشست و مانند شیر بر من هجوم آورد؛"},{"book":"مراثی","chapter":"3","verse":"11","text":"مرا از راهم بیرون کشیده، پاره‌پاره‌ام کرد و تنها و بی‌کس رهایم ساخت."},{"book":"مراثی","chapter":"3","verse":"12","text":"او کمانش را کشید و مرا هدف قرار داد،"},{"book":"مراثی","chapter":"3","verse":"13","text":"و تیرهایش به اعماق قلبم فرو رفت."},{"book":"مراثی","chapter":"3","verse":"14","text":"مردم تمام روز به من می‌خندند و مرا مسخره می‌کنند."},{"book":"مراثی","chapter":"3","verse":"15","text":"او زندگی را به کامم تلخ کرده است."},{"book":"مراثی","chapter":"3","verse":"16","text":"صورتم را به خاک مالیده است و دهانم را از سنگریزه پر کرده و دندانهایم را شکسته است."},{"book":"مراثی","chapter":"3","verse":"17","text":"آسایش و سعادت از من رخت بربسته است."},{"book":"مراثی","chapter":"3","verse":"18","text":"رمق و امیدی برایم نمانده، زیرا خداوند مرا ترک گفته است."},{"book":"مراثی","chapter":"3","verse":"19","text":"وقتی مصیبت و سرگردانی خود را به یاد می‌آورم، جانم تلخ می‌گردد."},{"book":"مراثی","chapter":"3","verse":"20","text":"بله، آنها را دائم به یاد می‌آورم و وجودم پریشان می‌شود."},{"book":"مراثی","chapter":"3","verse":"21","text":"اما نور امیدی بر قلبم می‌تابد، وقتی به یاد می‌آورم که"},{"book":"مراثی","chapter":"3","verse":"22","text":"محبت خداوند بی‌انتهاست3‏:22 نسخۀ سُریانی چنین است؛ نسخۀ عبری: «از محبت خداوند است که تلف نشده‌ایم». و رحمت او بی‌زوال."},{"book":"مراثی","chapter":"3","verse":"23","text":"وفاداری خدا عظیم است و رحمت او هر بامداد از نو آغاز می‌شود."},{"book":"مراثی","chapter":"3","verse":"24","text":"به خود می‌گویم: «من فقط خداوند را دارم، پس به او امید خواهم بست.»"},{"book":"مراثی","chapter":"3","verse":"25","text":"خداوند برای کسانی که به او توکل دارند و او را می‌طلبند نیکوست."},{"book":"مراثی","chapter":"3","verse":"26","text":"پس خوبست که چشم امیدمان به او باشد و با صبر منتظر باشیم تا خداوند ما را نجات دهد."},{"book":"مراثی","chapter":"3","verse":"27","text":"خوب است انسان در جوانی بیاموزد که سختیها را تحمل کند."},{"book":"مراثی","chapter":"3","verse":"28","text":"هنگامی که او دچار مصیبت می‌گردد بهتر آنست که در سکوت و تنهایی بنشیند"},{"book":"مراثی","chapter":"3","verse":"29","text":"و در برابر خداوند سر تعظیم فرود آورد، زیرا ممکن است امیدی باشد."},{"book":"مراثی","chapter":"3","verse":"30","text":"وقتی او را می‌زنند و اهانت می‌کنند خوب است آنها را تحمل کند،"},{"book":"مراثی","chapter":"3","verse":"31","text":"زیرا خداوند تا ابد او را ترک نخواهد کرد."},{"book":"مراثی","chapter":"3","verse":"32","text":"هر چند خدا کسی را اندوهگین کند، اما رحمتش شامل حال او خواهد شد، زیرا محبت او عظیم است."},{"book":"مراثی","chapter":"3","verse":"33","text":"او از آزردن و غمگین ساختن انسان خشنود نمی‌گردد."},{"book":"مراثی","chapter":"3","verse":"34","text":"هنگامی که ستمدیدگان جهان زیر پا له می‌شوند،"},{"book":"مراثی","chapter":"3","verse":"35","text":"و زمانی که حق انسانی که خدای متعال آن را به وی داده است، پایمال می‌گردد،"},{"book":"مراثی","chapter":"3","verse":"36","text":"و هنگامی که مظلومی در دادگاه محکوم می‌شود، آیا خداوند اینها را نمی‌بیند؟"},{"book":"مراثی","chapter":"3","verse":"37","text":"کیست که بتواند بدون اجازهٔ خداوند چیزی بگوید و واقع شود؟"},{"book":"مراثی","chapter":"3","verse":"38","text":"آیا هم مصیبت و هم برکت از جانب خدای متعال نازل نمی‌شود؟"},{"book":"مراثی","chapter":"3","verse":"39","text":"پس چرا وقتی ما انسانهای فانی به سبب گناهانمان تنبیه می‌شویم، گله و شکایت می‌کنیم؟"},{"book":"مراثی","chapter":"3","verse":"40","text":"به جای گله و شکایت بیایید کردار خود را بسنجیم و بیازماییم و به سوی خداوند بازگردیم."},{"book":"مراثی","chapter":"3","verse":"41","text":"بیایید قلبهای خود را برای خدایی که در آسمان است بگشاییم و دستهای خود را به سوی او برافرازیم و بگوییم:"},{"book":"مراثی","chapter":"3","verse":"42","text":"«ما گناه کرده‌ایم و سرکش شده‌ایم، و تو ما را نیامرزیده‌ای."},{"book":"مراثی","chapter":"3","verse":"43","text":"«به هنگام خشم خود ما را تعقیب نموده و هلاک کرده‌ای و رحم ننموده‌ای."},{"book":"مراثی","chapter":"3","verse":"44","text":"خود را با ابر پوشانیده‌ای تا دعاهای ما به حضور تو نرسد."},{"book":"مراثی","chapter":"3","verse":"45","text":"ما را مثل خاکروبه و زباله به میان قومها انداخته‌ای."},{"book":"مراثی","chapter":"3","verse":"46","text":"تمام دشمنانمان به ما توهین می‌کنند."},{"book":"مراثی","chapter":"3","verse":"47","text":"خرابی و نابودی دامنگیر ما شده و در ترس و خطر زندگی می‌کنیم.»"},{"book":"مراثی","chapter":"3","verse":"48-49","text":"به سبب نابودی قومم، روز و شب سیل اشک از چشمانم جاریست. آنقدر خواهم گریست"},{"book":"مراثی","chapter":"3","verse":"50","text":"تا خداوند از آسمان نظر کند و پاسخ دهد!"},{"book":"مراثی","chapter":"3","verse":"51","text":"هنگامی که می‌بینم چه بر سر مردم3‏:51 عبری: دختران. واژۀ «دختران» کنایه از اهالی دیار است. اورشلیم آمده است، دلم از اندوه پر می‌شود."},{"book":"مراثی","chapter":"3","verse":"52","text":"کسانی که هرگز آزارشان نداده بودم، دشمن من شدند و مرا همچون پرنده‌ای به دام انداختند."},{"book":"مراثی","chapter":"3","verse":"53","text":"آنها مرا در چاه افکندند و سر چاه را با سنگ پوشاندند."},{"book":"مراثی","chapter":"3","verse":"54","text":"آب از سرم گذشت و فکر کردم مرگم حتمی است."},{"book":"مراثی","chapter":"3","verse":"55","text":"اما ای خداوند، وقتی از عمق چاه نام تو را خواندم"},{"book":"مراثی","chapter":"3","verse":"56","text":"صدایم را شنیدی و به ناله‌هایم توجه کردی."},{"book":"مراثی","chapter":"3","verse":"57","text":"آری، هنگامی که تو را خواندم به کمکم آمدی و گفتی: «نترس!»"},{"book":"مراثی","chapter":"3","verse":"58","text":"ای خداوند، تو به دادم رسیدی و جانم را از مرگ رهایی بخشیدی."},{"book":"مراثی","chapter":"3","verse":"59","text":"ای خداوند، تو ظلمی را که به من کرده‌اند دیده‌ای، پس داوری کن و داد مرا بستان."},{"book":"مراثی","chapter":"3","verse":"60","text":"دیده‌ای که چگونه ایشان دشمن من شده و توطئه‌ها بر ضد من چیده‌اند."},{"book":"مراثی","chapter":"3","verse":"61","text":"ای خداوند، تو شنیده‌ای که چگونه به من اهانت کرده و علیه من نقشه کشیده‌اند."},{"book":"مراثی","chapter":"3","verse":"62","text":"تو از تمام آنچه که مخالفانم هر روز درباره من می‌گویند و نقشه‌هایی که می‌کشند باخبری."},{"book":"مراثی","chapter":"3","verse":"63","text":"ببین چگونه می‌خندند و شب و روز مرا مسخره می‌کنند."},{"book":"مراثی","chapter":"3","verse":"64","text":"ای خداوند، ایشان را به سزای اعمالشان برسان."},{"book":"مراثی","chapter":"3","verse":"65","text":"ایشان را لعنت کن تا غم و تاریکی وجودشان را فرا گیرد."},{"book":"مراثی","chapter":"3","verse":"66","text":"با خشم و غضب آنها را تعقیب کن و از روی زمین محو و نابود گردان."}]}