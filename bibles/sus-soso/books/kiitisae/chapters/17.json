{"data":[{"book":"Kiitisae","chapter":"17","verse":"1","text":"Xɛmɛ nde nu na Efirami geyae fari naxan xili Mike."},{"book":"Kiitisae","chapter":"17","verse":"2","text":"A naxa a fala a nga bɛ, «I xa gbeti kilo fu nun keren a nun a tagi, naxan muɲaxi i ma, a na n xɔnyi. N bara i xui mɛ, i to nu na muɲɛti dankafe. N tan nan na tongoxi.» A nga naxa a fala, «Alatala xa n ma di baraka.»"},{"book":"Kiitisae","chapter":"17","verse":"3","text":"A naxa yi gbeti kilo fu nun keren a nun kilo tagi so a nga yi ra. A nga fa a fala a bɛ, «N tan yi gbeti fima Alatala nan ma. N a raxunuma nɛ, a xa findi kuye ra n ma di bɛ. N fama yi gbeti ragbilende i ma na ki nɛ.»"},{"book":"Kiitisae","chapter":"17","verse":"4","text":"A to gbeti so a nga yi ra, a nga naxa gbeti kilo firin nun a tagi so xabui yi ra. A naxa a raxunu, a a yailan kuye ra. E fa na ti Mike xa banxi kui."},{"book":"Kiitisae","chapter":"17","verse":"5","text":"Mike kuye batude nde sɔtɔ na ki nɛ. A naxa sɛrɛxɛdubɛ xa dugi nun kuye gbɛtɛe yailan. A naxa a xa di nde findi sɛrɛxɛdubɛ ra."},{"book":"Kiitisae","chapter":"17","verse":"6","text":"Na waxati kui, mangɛ yo mu nu na Isirayila. Kankan nu a waxɔnfe nan tun nabama."},{"book":"Kiitisae","chapter":"17","verse":"7","text":"Fonike nde nu na naxan kelixi Bɛtɛlɛɛmu Yudaya bɔxi ma. Lewi bɔnsɔɛ nan nu a ra."},{"book":"Kiitisae","chapter":"17","verse":"8","text":"Yi xɛmɛ naxa keli Bɛtɛlɛɛmu Yudaya bɔxi ma, a xa yire gbɛtɛ fen a sabatima dɛnnaxɛ. A naxa ɲɛrɛ han a Efirami geyae li, Mike xa banxi nu na dɛnnaxɛ."},{"book":"Kiitisae","chapter":"17","verse":"9","text":"Mike naxa a maxɔrin, «I kelixi minden?» A naxa a yaabi, «Lewika nan n na. N kelixi Bɛtɛlɛɛmu Yudaya bɔxi nan ma. N na yire fenfe n sabatima dɛnnaxɛ.»"},{"book":"Kiitisae","chapter":"17","verse":"10","text":"Mike naxa a fala a bɛ, «Won birin xa lu be. I xa findi n ma denbaya xa sɛrɛxɛdubɛ ra, n xaxili tima naxan na. N gbeti kilo firin fima i ma ɲɛ keren kui, a nun sosee nun donsee.» Na Lewi bɔnsɔɛ mixi naxa tin na ra,"},{"book":"Kiitisae","chapter":"17","verse":"11","text":"a xa lu Mike yire. Mike naxa mɛɛni a ma, a lu alɔ a xa di."},{"book":"Kiitisae","chapter":"17","verse":"12","text":"Mike naxa a findi a xa sɛrɛxɛdubɛ ra, a fa lu a xa banxi kui."},{"book":"Kiitisae","chapter":"17","verse":"13","text":"Mike fa a fala, «Yakɔsi n bara a kolon Alatala fa fe fanyi rabama nɛ n bɛ, barima Lewi bɔnsɔɛ mixi nan na n ma sɛrɛxɛdubɛ ra.»"}]}