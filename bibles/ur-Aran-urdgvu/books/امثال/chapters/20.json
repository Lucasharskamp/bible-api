{"data":[{"book":"امثال","chapter":"20","verse":"1","text":"مَے طعنہ زن کا باپ اور شراب شور شرابہ کی ماں ہے۔ جو یہ پی پی کر ڈگمگانے لگے وہ دانش مند نہیں۔"},{"book":"امثال","chapter":"20","verse":"2","text":"بادشاہ کا قہر جوان شیرببر کی دہاڑوں کی مانند ہے، جو اُسے طیش دلائے وہ اپنی جان پر کھیلتا ہے۔"},{"book":"امثال","chapter":"20","verse":"3","text":"لڑائی جھگڑے سے باز رہنا عزت کا طُرۂ امتیاز ہے جبکہ ہر احمق جھگڑنے کے لئے تیار رہتا ہے۔"},{"book":"امثال","chapter":"20","verse":"4","text":"کاہل وقت پر ہل نہیں چلاتا، چنانچہ جب وہ فصل پکتے وقت اپنے کھیت پر نگاہ کرے تو کچھ نظر نہیں آئے گا۔"},{"book":"امثال","chapter":"20","verse":"5","text":"انسان کے دل کا منصوبہ گہرے پانی کی مانند ہے، لیکن سمجھ دار آدمی اُسے نکال کر عمل میں لاتا ہے۔"},{"book":"امثال","chapter":"20","verse":"6","text":"بہت سے لوگ اپنی وفاداری پر فخر کرتے ہیں، لیکن قابلِ اعتماد شخص کہاں پایا جاتا ہے؟"},{"book":"امثال","chapter":"20","verse":"7","text":"جو راست باز بےالزام زندگی گزارے اُس کی اولاد مبارک ہے۔"},{"book":"امثال","chapter":"20","verse":"8","text":"جب بادشاہ تختِ عدالت پر بیٹھ جائے تو وہ اپنی آنکھوں سے سب کچھ چھان کر ہر غلط بات ایک طرف کر لیتا ہے۔"},{"book":"امثال","chapter":"20","verse":"9","text":"کون کہہ سکتا ہے، ”مَیں نے اپنے دل کو پاک صاف کر رکھا ہے، مَیں اپنے گناہ سے پاک ہو گیا ہوں“؟"},{"book":"امثال","chapter":"20","verse":"10","text":"غلط باٹ اور غلط پیمائش، رب دونوں سے گھن کھاتا ہے۔"},{"book":"امثال","chapter":"20","verse":"11","text":"لڑکے کا کردار اُس کے سلوک سے معلوم ہوتا ہے۔ اِس سے پتا چلتا ہے کہ اُس کا چال چلن پاک اور راست ہے یا نہیں۔"},{"book":"امثال","chapter":"20","verse":"12","text":"سننے والے کان اور دیکھنے والی آنکھیں دونوں ہی رب نے بنائی ہیں۔"},{"book":"امثال","chapter":"20","verse":"13","text":"نیند کو پیار نہ کر ورنہ غریب ہو جائے گا۔ اپنی آنکھوں کو کھلا رکھ تو جی بھر کر کھانا کھائے گا۔"},{"book":"امثال","chapter":"20","verse":"14","text":"گاہک دکاندار سے کہتا ہے، ”یہ کیسی ناقص چیز ہے!“ لیکن پھر جا کر دوسروں کے سامنے اپنے سودے پر شیخی مارتا ہے۔"},{"book":"امثال","chapter":"20","verse":"15","text":"سونا اور کثرت کے موتی پائے جا سکتے ہیں، لیکن سمجھ دار ہونٹ اُن سے کہیں زیادہ قیمتی ہیں۔"},{"book":"امثال","chapter":"20","verse":"16","text":"ضمانت کا وہ لباس واپس نہ کر جو کسی نے پردیسی کا ضامن بن کر دیا ہے۔ اگر وہ اجنبی کا ضامن ہو تو اُس ضمانت پر ضرور قبضہ کر جو اُس نے دی تھی۔"},{"book":"امثال","chapter":"20","verse":"17","text":"دھوکے سے حاصل کی ہوئی روٹی آدمی کو میٹھی لگتی ہے، لیکن اُس کا انجام کنکروں سے بھرا منہ ہے۔"},{"book":"امثال","chapter":"20","verse":"18","text":"منصوبے صلاح مشورے سے مضبوط ہو جاتے ہیں، اور جنگ کرنے سے پہلے دوسروں کی ہدایات پر دھیان دے۔"},{"book":"امثال","chapter":"20","verse":"19","text":"اگر تُو بہتان لگانے والے کو ہم راز بنائے تو وہ اِدھر اُدھر پھر کر بات پھیلائے گا۔ چنانچہ باتونی سے گریز کر۔"},{"book":"امثال","chapter":"20","verse":"20","text":"جو اپنے باپ یا ماں پر لعنت کرے اُس کا چراغ گھنے اندھیرے میں بجھ جائے گا۔"},{"book":"امثال","chapter":"20","verse":"21","text":"جو میراث شروع میں بڑی جلدی سے مل جائے وہ آخر میں برکت کا باعث نہیں ہو گی۔"},{"book":"امثال","chapter":"20","verse":"22","text":"مت کہنا، ”مَیں غلط کام کا انتقام لوں گا۔“ رب کے انتظار میں رہ تو وہی تیری مدد کرے گا۔"},{"book":"امثال","chapter":"20","verse":"23","text":"رب جھوٹے باٹوں سے گھن کھاتا ہے، اور غلط ترازو اُسے اچھا نہیں لگتا۔"},{"book":"امثال","chapter":"20","verse":"24","text":"رب ہر ایک کے قدم مقرر کرتا ہے۔ تو پھر انسان کس طرح اپنی راہ سمجھ سکتا ہے؟"},{"book":"امثال","chapter":"20","verse":"25","text":"انسان اپنے لئے پھندا تیار کرتا ہے جب وہ جلدبازی سے مَنت مانتا اور بعد میں ہی مَنت کے نتائج پر غور کرنے لگتا ہے۔"},{"book":"امثال","chapter":"20","verse":"26","text":"دانش مند بادشاہ بےدینوں کو چھان چھان کر اُڑا لیتا ہے، ہاں وہ گاہنے کا آلہ ہی اُن پر سے گزرنے دیتا ہے۔"},{"book":"امثال","chapter":"20","verse":"27","text":"آدم زاد کی روح رب کا چراغ ہے جو انسان کے باطن کی تہہ تک سب کچھ کی تحقیق کرتا ہے۔"},{"book":"امثال","chapter":"20","verse":"28","text":"شفقت اور وفا بادشاہ کو محفوظ رکھتی ہیں، شفقت سے وہ اپنا تخت مستحکم کر لیتا ہے۔"},{"book":"امثال","chapter":"20","verse":"29","text":"نوجوانوں کا فخر اُن کی طاقت اور بزرگوں کی شان اُن کے سفید بال ہیں۔"},{"book":"امثال","chapter":"20","verse":"30","text":"زخم اور چوٹیں بُرائی کو دُور کر دیتی ہیں، ضربیں باطن کی تہہ تک سب کچھ صاف کر دیتی ہیں۔"}]}