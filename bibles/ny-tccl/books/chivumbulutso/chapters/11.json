{"data":[{"book":"Chivumbulutso","chapter":"11","verse":"1","text":"Ndinapatsidwa bango longa ndodo yoyezera ndipo ndinawuzidwa kuti, “Pita, kayeze Nyumba ya Mulungu ndi guwa lansembe, ndipo ukawerenge anthu opembedza mʼNyumbamo."},{"book":"Chivumbulutso","chapter":"11","verse":"2","text":"Koma bwalo lakunja ulisiye, usaliyeze chifukwa linaperekedwa kwa a mitundu ina. Iwo adzawupondereza mzinda woyerawo kwa miyezi 42."},{"book":"Chivumbulutso","chapter":"11","verse":"3","text":"Ndipo ndidzapereka mphamvu kwa mboni zanga ziwiri, zitavala ziguduli, ndipo kwa masiku 1,260 zidzakhala zikulalikira.”"},{"book":"Chivumbulutso","chapter":"11","verse":"4","text":"Mboni ziwirizo ndi mitengo iwiri ya olivi ndi zoyikapo nyale ziwiri zija zimene zili pamaso pa Ambuye wa dziko lapansi."},{"book":"Chivumbulutso","chapter":"11","verse":"5","text":"Ngati wina atafuna kuzipweteka mbonizo, moto umatuluka mʼkamwa mwawo ndikuwononga adani awo."},{"book":"Chivumbulutso","chapter":"11","verse":"6","text":"Mbonizo zili ndi mphamvu yomanga mvula kuti isagwe pa nthawi imene akulalikirayo; ndipo zili ndi mphamvu yosanduliza madzi kukhala magazi ndi yokantha dziko lapansi ndi miliri ya mitundumitundu nthawi iliyonse imene zingafune."},{"book":"Chivumbulutso","chapter":"11","verse":"7","text":"Tsono zikadzatsiriza umboni wawowo, chirombo chotuluka mʼChidzenje chakuya chija chidzachita nawo nkhondo nʼkuzigonjetsa mpaka kuzipha."},{"book":"Chivumbulutso","chapter":"11","verse":"8","text":"Mitembo yawo idzakhala ili gone pabwalo la mu mzinda waukulu umene mozimbayitsa umatchedwa Sodomu ndi Igupto, kumenenso Ambuye wawo anapachikidwako."},{"book":"Chivumbulutso","chapter":"11","verse":"9","text":"Kwa masiku atatu ndi theka, anthu ochokera ku mtundu uliwonse, fuko lililonse, chiyankhulo chilichonse ndi dziko lililonse, azidzayangʼanitsitsa mitembo yawoyo koma adzakana kuyikwirira."},{"book":"Chivumbulutso","chapter":"11","verse":"10","text":"Anthu okhala pa dziko lapansi adzasangalala nazo zimenezi. Adzachita chikondwerero ndi kutumizirana mphatso, chifukwa aneneri awiri amenewa ankasautsa anthu okhala pa dziko lapansi."},{"book":"Chivumbulutso","chapter":"11","verse":"11","text":"Koma patapita masiku atatu ndi theka aja, mpweya wopatsa moyo wochoka kwa Mulungu unalowa mwa aneneriwo, ndipo anayimirira, ndipo amene anawaona anachita mantha aakulu."},{"book":"Chivumbulutso","chapter":"11","verse":"12","text":"Kenaka aneneri aja anamva mawu ofuwula ochokera kumwamba owawuza kuti, “Bwerani kuno.” Ndipo anapitadi kumwamba mu mtambo adani awo aja akuwaona."},{"book":"Chivumbulutso","chapter":"11","verse":"13","text":"Nthawi yomweyo panachitika chivomerezi choopsa mwakuti chigawo chimodzi cha magawo khumi a mzinda chinagwa. Anthu 7,000 anaphedwa ndi chivomerezicho, ndipo opulumukawo anachita mantha kwambiri nayamba kutamanda Mulungu wakumwamba."},{"book":"Chivumbulutso","chapter":"11","verse":"14","text":"Tsoka lachiwiri lapita; koma tsoka lachitatu likubwera posachedwapa."},{"book":"Chivumbulutso","chapter":"11","verse":"15","text":"Mngelo wachisanu ndi chiwiri anawomba lipenga lake, ndipo kumwamba kunamveka mawu ofuwula amene anati,"},{"book":"Chivumbulutso","chapter":"11","verse":"16","text":"Ndipo akuluakulu 24 aja okhala pa mipando yawo yaufumu pamaso pa Mulungu, anadzigwetsa chafufumimba napembedza Mulungu"},{"book":"Chivumbulutso","chapter":"11","verse":"17","text":"Iwo anati,"},{"book":"Chivumbulutso","chapter":"11","verse":"18","text":"A mitundu ina anapsa mtima;"},{"book":"Chivumbulutso","chapter":"11","verse":"19","text":"Pamenepo anatsekula Nyumba ya Mulungu kumwamba ndipo mʼkati mwake munaoneka Bokosi la Chipangano. Kenaka kunachita mphenzi, phokoso, mabingu, chivomerezi ndipo kunachita mkuntho wamatalala akuluakulu."}]}