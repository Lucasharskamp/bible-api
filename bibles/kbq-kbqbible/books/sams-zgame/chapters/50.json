{"data":[{"book":"Sams-Zgame","chapter":"50","verse":"1","text":"Ra Anumzana Hankavenentake Anumzamo'a zage fre kazigati evuno zage hanati kazigama evu'nea vahekrerfa ke huno eritru nehie."},{"book":"Sams-Zgame","chapter":"50","verse":"2","text":"Saioni kumara konarari'amo agatererfa kuma me'neankino, Anumzamofo masazamo'a remsa huno ana kumapinti enevie."},{"book":"Sams-Zgame","chapter":"50","verse":"3","text":"Hagi Anumzantimo'ma esiana agasasane egahiankino, maka zama tefanene hu tevemo avuga neresigeno, tusi ununko netanifi Agra egahie."},{"book":"Sams-Zgame","chapter":"50","verse":"4","text":"Agra monane mopane ke hanigeno emanineke negesakeno, Agra'a vahera keaga huzmanteno refkoa huzmantegahie."},{"book":"Sams-Zgame","chapter":"50","verse":"5","text":"Nagri'ma zamagu'aretima hu'za namage'ma nente'za, huhagerafi huvempa kema hune'za nagrite'ma kresramnama vunenantaza vahera ke huge'za eho."},{"book":"Sams-Zgame","chapter":"50","verse":"6","text":"Hagi fatgoma huno refkoma hu avu'ava zama'agura monamo'a huama hino. Na'ankure Anumzamo'a Agra'a keaga refko hugahie."},{"book":"Sams-Zgame","chapter":"50","verse":"7","text":"Nagrama kema hanuana vahe'nimota kama antahiho. Ama'na zantminte Israeli vahe'mota huama huramantegahue. Nagra Anumzankina, tamagri Anumza mani'noe!"},{"book":"Sams-Zgame","chapter":"50","verse":"8","text":"Tamagrama kresramnama nevaza zantero, tevefima krefanane hu ofama nagri navugama erita evavama nehaza zantera keaga huoramantegahue."},{"book":"Sams-Zgame","chapter":"50","verse":"9","text":"Hianagi bulimakao afu keginaka'afinti ve bulimakao afukuro, meme afu keginaka'afinti ve meme afukura avrenka eno hu'na osugahue."},{"book":"Sams-Zgame","chapter":"50","verse":"10","text":"Na'ankure zafa avo'nompima maka zagagafama mani'nazana nagrike zaga manizageno, tauseni'a agonaramimpima mani'naza bulimakao afutamina nagrike suza mani'naze."},{"book":"Sams-Zgame","chapter":"50","verse":"11","text":"Maka namaramima agonafima mani'nazana nagra kena antahina nehugeno, maka zagagafama hofa avo'nompima vanoma nehaza zagaramina nagrike suza mani'naze."},{"book":"Sams-Zgame","chapter":"50","verse":"12","text":"Hanki Nagri'ma naga'ma tenige'na mago zankura tamagrira tamantahi onkegahue. Na'ankure maka zama ama mopafima me'neana, nagrike zantaminke me'naze."},{"book":"Sams-Zgame","chapter":"50","verse":"13","text":"Nagra ve bulimakao afutamimofo ame'ane, ve meme afu'tmimofo koranena nenofi?"},{"book":"Sams-Zgame","chapter":"50","verse":"14","text":"Marerirfa Anumzamofonte'ma huvempama hu'nana naneke avaririnka, musenkase huno susu'ma hunte ofa Anumzamofona hunto."},{"book":"Sams-Zgame","chapter":"50","verse":"15","text":"Ana nehunka hazenkefima ufresunka nagritega nunamuna huge'na kaguvazinugenka, nagrira ra nagia namigahane."},{"book":"Sams-Zgame","chapter":"50","verse":"16","text":"Hianagi Anumzamo'a kefo zamavu'zmava'ma nehaza vahetminkura huno, tamagra kasegeni'a huamara hugara osu'nazanki nagafare kasege'ni'a huamara nehuta, huhagerafi huvempa kea tamagitetikera nehaze?"},{"book":"Sams-Zgame","chapter":"50","verse":"17","text":"Na'ankure tamazeri fatgoma nehugeta tamavesra hunenanteta, anankeni'a tamamefi humita amagera nontaze."},{"book":"Sams-Zgame","chapter":"50","verse":"18","text":"Musufa vahe'ma nezamageta, zamazeri rone nehuta, ru vahe'mofo aro, vema azeri savri huno anteno nemasea vahetamine tragoteta nemanize."},{"book":"Sams-Zgame","chapter":"50","verse":"19","text":"Tamagipina, kefo avu'avazama hu nanekemo avitegeno, havigema hu nanekege tamagefu'nafintira atineramie."},{"book":"Sams-Zgame","chapter":"50","verse":"20","text":"Tamagra zogitru huta mani'neta tamafuhe'i zamagenke nehuta, neramarera nemofo neramafuna havige hunezmantaze."},{"book":"Sams-Zgame","chapter":"50","verse":"21","text":"E'ina'ma nehazage'na nege'na kema nosugeta, tamagrama antahi'zana, Anumzamo'a tagrikna hu'ne huta nehaze. Hianagi menina maka'zama hu'narera keaga huramantegahue."},{"book":"Sams-Zgame","chapter":"50","verse":"22","text":"Hagi Anumzamofonku'ma tamage'ma nekaniza vahe'mota kama antahiho, tamagu'a rukrahe huta tamasunku hiho. Hanki ana'ma osnazana, tamahe'na rutagana taganu vazitranena vahe'mo'za tamaza osugahaze."},{"book":"Sams-Zgame","chapter":"50","verse":"23","text":"Hianagi muse nehuno susu hu ofama hunenantea vahe'mo'a, Anumzamo'na ra nagi nenamianki'na, agu'mavazisua kana averi hugahue."}]}