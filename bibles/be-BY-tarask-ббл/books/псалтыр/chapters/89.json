{"data":[{"book":"ПСАЛТЫР","chapter":"89","verse":"1","text":"Малітва Майсея, чалавека Божага."},{"book":"ПСАЛТЫР","chapter":"89","verse":"2","text":"Госпадзе! Ты нам прыстанішча з роду ў род."},{"book":"ПСАЛТЫР","chapter":"89","verse":"3","text":"Перш чым нарадзіліся горы, і Ты стварыў зямлю і сусьвет, і ад веку да веку Ты - Бог."},{"book":"ПСАЛТЫР","chapter":"89","verse":"4","text":"Ты вяртаеш чалавека ў тло, і кажаш: вярнецеся, сыны чалавечыя!"},{"book":"ПСАЛТЫР","chapter":"89","verse":"5","text":"Бо прад вачыма Тваімі тысяча гадоў, як дзень учарашні, калі ён прыйшоў, як варта начная."},{"book":"ПСАЛТЫР","chapter":"89","verse":"6","text":"Ты быццам паводкаю зносіш іх; яны - як сон, як трава, што раніцаю вырастае, раніцаю цьвіце і зелянее, увечары вяне і сохне;"},{"book":"ПСАЛТЫР","chapter":"89","verse":"7","text":"бо мы зьнікаем ад гневу Твайго, і ад лютасьці Тваёй мы разгубленыя."},{"book":"ПСАЛТЫР","chapter":"89","verse":"8","text":"Ты паклаў прад Сабою правіны нашыя і нашы тайноты ў сьвятло аблічча Твайго."},{"book":"ПСАЛТЫР","chapter":"89","verse":"9","text":"Усе дні нашыя прайшлі ў гневе Тваім; мы трацім гады нашыя, нібы гук."},{"book":"ПСАЛТЫР","chapter":"89","verse":"10","text":"Дзён гадоў нашых - семдзесят гадоў; а пры большай моцы восемдзесят гадоў; а самая лепшая іх пара - праца і хвароба, бо праходзяць хутка, і мы ляцім."},{"book":"ПСАЛТЫР","chapter":"89","verse":"11","text":"Хто ведае сілу гневу Твайго, і лютасьць Тваю па меры страху Твайго?"},{"book":"ПСАЛТЫР","chapter":"89","verse":"12","text":"Навучы нас так лічыць нашыя дні, каб нам мудрае сэрца набыць."},{"book":"ПСАЛТЫР","chapter":"89","verse":"13","text":"Павярніся, Госпадзе! Дакуль? Умілажалься з рабоў Тваіх,"},{"book":"ПСАЛТЫР","chapter":"89","verse":"14","text":"раніцай насыці нас міласэрнасьцю Тваёю, і мы будзем радавацца і весяліцца ўсе дні нашыя."},{"book":"ПСАЛТЫР","chapter":"89","verse":"15","text":"Разьвесялі нас за дні, калі Ты пабіваў нас, за леты, калі мы бачылі нягоды."},{"book":"ПСАЛТЫР","chapter":"89","verse":"16","text":"Хай выявіцца на рабах Тваіх дзея Твая, і на сынах іхніх - слава Твая;"},{"book":"ПСАЛТЫР","chapter":"89","verse":"17","text":"і хай будзе добрая воля Госпада Бога нашага на нас, і ў дзеях рук нашых пасабляй нам, у дзеях рук нашых пасабляй."}]}