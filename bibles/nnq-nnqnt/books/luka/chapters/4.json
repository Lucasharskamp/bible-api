{"data":[{"book":"Luka","chapter":"4","verse":"1","text":"Yesu ngaboka mulukemba lwa Yolidani kongo atweli Uhuke jwa Chwapi, ngalongaligwa nu Uhuke jwenio kujenda kupongoti."},{"book":"Luka","chapter":"4","verse":"2","text":"Kwenio ngalondoligwa na Mmaja kwa machoba alubaini. Mangobu genia goa alije kilebe na yenie kiika kono ngajijoa njala."},{"book":"Luka","chapter":"4","verse":"3","text":"Mmaja ngannengela, “Anda mwenga Mamwana ba Nnoongo, miliamuliche liganga ele libe nkate.”"},{"book":"Luka","chapter":"4","verse":"4","text":"Nambu Yesu ngajanga, “Iandikigwe Mumajandiko Gachwapi, ‘Mundu alama kukulye nkate tuje.’ ”"},{"book":"Luka","chapter":"4","verse":"5","text":"Kingobucho Mmaja ngantola Yesu mpaka kunani, ngannaya ingwana yoa ya padunia kukingobu chimwe."},{"book":"Luka","chapter":"4","verse":"6","text":"Mmaja ngannenge, “Manampa kinala chi ingwana yoa ni ilebe yakwe yambone. Mbatite yoa yeno na anda mbai kumpe mundu jwajoa nhotwile ngweti kinala chu kumpe mundu jwajwoa ojunampambwile."},{"book":"Luka","chapter":"4","verse":"7","text":"Yene yoa maiba inu mwe, anda unng'ongalile.”"},{"book":"Luka","chapter":"4","verse":"8","text":"Yesu ngajanga, “Iandikigwe Mumajandiko Gachwapi, ‘Magongalela Angwana ana Nnoongo binu na mabegalela benia jika jabe.’ ”"},{"book":"Luka","chapter":"4","verse":"9","text":"Kiboka chapenia Mmaja ngantola Yesu mpaka kukilambo chu Kuyelusalemu, nukummeka kunani pulingo gwa Nyumba ja Nnoongo, ngannengela, “Anda mwe Mamwana ba Nnoongo mikileke pae kuboka pamba."},{"book":"Luka","chapter":"4","verse":"10","text":"Gambu Majandiko Gachwapi galenga, ‘Nnoongo maamulicha akapakachi bakwe bannendele.’"},{"book":"Luka","chapter":"4","verse":"11","text":"Na kabe, ‘Mabantolanga mumaboko gabe, mikikipotekaje makongono ginu pamaganga.’ ”"},{"book":"Luka","chapter":"4","verse":"12","text":"Nambu Yesu ngajanga, “Iandikigwe, makategaje ‘Angwana ana Nnoongo binu.’ ”"},{"book":"Luka","chapter":"4","verse":"13","text":"Mmaja apajomola kuntegela kila ndela nganneka oti mpaka kingobu echikipaligwa."},{"book":"Luka","chapter":"4","verse":"14","text":"Kiboka chapenia Yesu ngabuja ku Galilaya, kiba na makakala ga Uhuke jwa Chwapi. Minhalo jakwe ngijijoanika ilambo yoa."},{"book":"Luka","chapter":"4","verse":"15","text":"Jwombe akiba akabola bandu. Mumajumba gabe ga kugongalela, kila mundu ngannumba."},{"book":"Luka","chapter":"4","verse":"16","text":"Bai Yesu ngajenda Kunazaleti, paali okwakolela, Lichoba lya Kupomolela ngajenda kunnyopa Nnoongo, ngajingi unyumba ja kugongalela andi lukobo. Ngajema kuchoma Majandiko Gachwapi."},{"book":"Luka","chapter":"4","verse":"17","text":"Ngapoke kitabu cha nnondoli Isaya, ngakiatambula nu kupata paali apapaandikwe nyenie,"},{"book":"Luka","chapter":"4","verse":"18","text":"“Uhuke jwa Angwana abi pamwe nanenga,"},{"book":"Luka","chapter":"4","verse":"19","text":"na ndangache kingobu kitenda kuika"},{"book":"Luka","chapter":"4","verse":"20","text":"Yesu ngaekelela kitabu, ngampe mpakachi, na ngatama. Bandu boa unyumba ja kunng'ongalela Nnoongo ngabannoleke muno."},{"book":"Luka","chapter":"4","verse":"21","text":"Yesu ngabalenge, “Paali pamba pa majandiko gachwapi gapitile leleno andi apannyoine nakachoma.”"},{"book":"Luka","chapter":"4","verse":"22","text":"Bandu boa ngabanchalakicha boa na ngabaomongwa malobe gambone agalongile. Ngabalenga, “Bo, ojo nga mwana jwa Yusufu je?”"},{"book":"Luka","chapter":"4","verse":"23","text":"Yesu ngabalenge, “Manyi kutenda mankombokela kulandanakia kongo, ‘Aganga mikilami mmene, na uyo kiboka chapenia maunengela nkamwa upamba pakaja ikobo uyaye einnaya pakachito. Uyo maunengela ukamula ilebe uyaye einnyoine ikamuligwe ku Kafalanaumu.’ ”"},{"book":"Luka","chapter":"4","verse":"24","text":"Yesu ngabalengelanga nyene, “Nnondoli kupataje ichima kukilambo chakwe."},{"book":"Luka","chapter":"4","verse":"25","text":"“Nambu mpenakiange, kweli pakiba na akaweligwa ajingi kukilambo cha Isilaeli mangobu ga Eliya. Mangobu mbengu pijitabigwa ula ngijikotoka koma kwa yaka itatu na nusu, ngapabe na njala ngolongwa muno kukilambo choa."},{"book":"Luka","chapter":"4","verse":"26","text":"Ata nyeniela, Eliya atumigweje kwa mundu jwajoa kwenio Kuisilaeli nambu kwa nhweligwa jumwe tu ojwatama Zalefati kwenio ku kilambo cha Sidoni."},{"book":"Luka","chapter":"4","verse":"27","text":"Kabe pikilambo cha Kuisilaeli pakiba na bandu ajingi abakiba bakatama kingobu cha nnondoli jwa Nnoongo Elisha pakiba na bina maloi ajingi. Ata nyeniela akibaje jwajotijola ojwajegwike nambu Naamani tu, mundu jwa kilambo cha Silia.”"},{"book":"Luka","chapter":"4","verse":"28","text":"Boa abakibanga ku nyumba ja kugongalela apabajoanga genia ngabachimwanga muno."},{"book":"Luka","chapter":"4","verse":"29","text":"Ngabajemanga, ngabanhuti panja pa kilambo chabe ngabampeleka kikitombi chibachengita kilambo chabe. Bapala bannekelange pae,"},{"book":"Luka","chapter":"4","verse":"30","text":"Nambu Yesu ngapeta panakati ja bandu, ngajabula."},{"book":"Luka","chapter":"4","verse":"31","text":"Kiboka chapenia Yesu ngajenda ku Kafalanaumu kilambo cha Galilaya, ngababolanga bandu Lichoba lya Kupomolela."},{"book":"Luka","chapter":"4","verse":"32","text":"Boa ngabaomongwa muno kwa maboulo gakwe kwa magambu alongela kukinala."},{"book":"Luka","chapter":"4","verse":"33","text":"Na unyumba ja kugongalela mwakiba na mundu juna nchepela ngachobela muno,"},{"book":"Luka","chapter":"4","verse":"34","text":"“Mwe! Yesu ju Kunazaleti! Mboni mutujingilila? Bo, nhwikila kutujomola? Nammanyi mwe mabeneke, mwe Machwapi ba Nnoongo!”"},{"book":"Luka","chapter":"4","verse":"35","text":"Yesu ngaukalapila nchepela gwenio, “Nkotoke! Mammoke mundu jwenio!” Nchepela nchapu gwenio ngugunng'wia mundu jwenio pae nnongi jabe, ngugummoka panga ntenda kilebe."},{"book":"Luka","chapter":"4","verse":"36","text":"Bandu boa ngabaomongwa, ngabalengelana, “Nga malobe ni ganga, gambu kukinala na makakala ajiamulicha michepela jiboke, na jenie kuboka!”"},{"book":"Luka","chapter":"4","verse":"37","text":"Minhalo ja Yesu ngijijoanika paali poa ku nkoa gwenio."},{"book":"Luka","chapter":"4","verse":"38","text":"Yesu ngaboka ku nyumba ja kugongolela, ngajenda kachakwe Simoni. Akimundu akege Simoni bakiba atamwe muno, ngabannengela Yesu annamie."},{"book":"Luka","chapter":"4","verse":"39","text":"Yesu ngaika ngajema papipi na atamwe benia, ngakiamulicha kitamwe kimmoke. Kitamwe ngachaboka amama bala kingobucho ngabajinuka, ngabatumbu kabegelelanga."},{"book":"Luka","chapter":"4","verse":"40","text":"Lichoba apalyatipikaga, boa abakibanga na itamwe ijingi ngabaletanga kwa Yesu, jwombe ngabeka maboko gakwe panani ja kila mundu ngabalamianga boa."},{"book":"Luka","chapter":"4","verse":"41","text":"Michepela ngijaboka bandu ajingi, ngabachobela, ngabalenga, “Mwe nga Mamwana ba Nnoongo!”"},{"book":"Luka","chapter":"4","verse":"42","text":"Kindabi jakwe Yesu ngaboka na ngajenda pajika jakwe. Bandu ngabatumbu kumpala pala, apabammonanga, ngabapala kunhwibalikia akajabwaje kachakwe."},{"book":"Luka","chapter":"4","verse":"43","text":"Nambu jwenio ngabannengela, “Mpaka ndangache oti Minhalo ja Mbone ja Kingwana cha Nnoongo kuilambo yenge, gambu Nnoongo andumita kwa genia.”"},{"book":"Luka","chapter":"4","verse":"44","text":"Ku yenie ngatangacha mumajumba gu kugongalela kila paali kuilambo yoa ya Yudea."}]}