{"data":[{"book":"دووەم کۆرنسۆس","chapter":"8","verse":"1","text":"ئێستاش خوشکان، برایان، حەز دەکەین نیعمەتی خودا بزانن کە دراوەتە کڵێساکانی مەکدۆنیا."},{"book":"دووەم کۆرنسۆس","chapter":"8","verse":"2","text":"ئەوان لە تەنگانەیەکی زۆر گەورەدا بوون، بەڵام ژیانیان پڕ بوو لە خۆشی، لەگەڵ ئەوەی زۆر هەژار بوون، بەڵام دڵفراوان و بەخشندە بوون."},{"book":"دووەم کۆرنسۆس","chapter":"8","verse":"3","text":"شایەتی دەدەم کە بەگوێرەی توانای خۆیان و تەنانەت لە سەرووی توانای خۆشیانەوە بەخشینیان داوە، دەستپێشخەرییان کرد و"},{"book":"دووەم کۆرنسۆس","chapter":"8","verse":"4","text":"زۆر لێمان پاڕانەوە تاکو نیعمەتی بەشداربوون لە خزمەتی گەلی پیرۆزی خودا وەربگرن."},{"book":"دووەم کۆرنسۆس","chapter":"8","verse":"5","text":"زیاتریان کرد لەوەی ئێمە چاوەڕێمان دەکرد لێیان، چونکە سەرەتا خۆیان پێشکەشی عیسای خاوەن شکۆ کرد، ئینجا بە خواستی خودا خۆیان پێشکەشی ئێمە کرد."},{"book":"دووەم کۆرنسۆس","chapter":"8","verse":"6","text":"ئەوە بوو تکامان لە تیتۆس کرد کە ئەم نیعمەتەی8‏:6 مەبەستی لە بەخشینە.‏ لەلاتان دەستی پێکردووە تەواوی بکات."},{"book":"دووەم کۆرنسۆس","chapter":"8","verse":"7","text":"بەڵام وەک چۆن لە هەموو شتێکدا زیادتان کردووە، لە باوەڕ، لە قسەکردن، لە زانیاری، لە هەموو کۆششێک، لە خۆشەویستیتان بۆ ئێمە، ئاوا لەم نیعمەتەی بەخشینیشدا زیاد بکەن."},{"book":"دووەم کۆرنسۆس","chapter":"8","verse":"8","text":"ئەمەتان وەک فەرمانێک پێ ناڵێم، بەڵکو بە بەراورد لەگەڵ پەرۆشی کەسانی دیکە، ڕاستەقینەیی خۆشەویستیتان تاقی دەکەمەوە."},{"book":"دووەم کۆرنسۆس","chapter":"8","verse":"9","text":"نیعمەتی عیسای مەسیحی خاوەن شکۆمان دەزانن، هەرچەندە دەوڵەمەند بوو، لە پێناوی ئێوەدا بووە هەژار، بۆ ئەوەی ئێوە بە هەژاریی ئەو دەوڵەمەند بن."},{"book":"دووەم کۆرنسۆس","chapter":"8","verse":"10","text":"لەمەشدا بیروڕای خۆمتان پێ دەڵێم، چونکە ئەمە بەسوودە بۆتان: ئێوە پار دەستتان بە بەخشین کرد، نەک تەنها ئەمەتان کردووە، بەڵکو ئارەزووشتان دەکرد کە ئەنجامی بدەن."},{"book":"دووەم کۆرنسۆس","chapter":"8","verse":"11","text":"ئێستا کارەکە تەواو بکەن، هەروەک پەرۆشی خواستی بوون، ئاوا تەواوکردنیش بە خواستی خۆتانە،"},{"book":"دووەم کۆرنسۆس","chapter":"8","verse":"12","text":"چونکە ئەگەر پەرۆشی هەبێت، ئەوا خودا بەگوێرەی ئەوەی کە کەسەکە هەیەتی پەسەندی دەکات، نەک بەگوێرەی ئەوەی نییەتی."},{"book":"دووەم کۆرنسۆس","chapter":"8","verse":"13","text":"مەبەستم ئەوە نییە خەڵکی دیکە بحەسێنەوە و فشارم لەسەر ئێوە بێت، بەڵکو بە یەکسانی."},{"book":"دووەم کۆرنسۆس","chapter":"8","verse":"14","text":"لە کاتی ئێستادا با پڕیی ئێوە کەموکوڕی ئەوان پڕ بکاتەوە بۆ ئەوەی لە داهاتوودا پڕیی ئەوانیش کەموکوڕی ئێوە پڕ بکاتەوە، تاکو یەکسان ببێت."},{"book":"دووەم کۆرنسۆس","chapter":"8","verse":"15","text":"وەک نووسراوە: ﴿نە ئەوەی زۆری کۆکردووەتەوە زیادی کردووە و نە ئەوەی کەمی کۆکردووەتەوە کەمی کردووە.﴾8‏:15 دەرچوون 16‏:18.‏‏"},{"book":"دووەم کۆرنسۆس","chapter":"8","verse":"16","text":"بەڵام سوپاس بۆ خودا کە هەمان پەرۆشیی خستە دڵی تیتۆس بۆ ئێوە،"},{"book":"دووەم کۆرنسۆس","chapter":"8","verse":"17","text":"چونکە تیتۆس نەک تەنها پێشوازی لە داواکارییەکەی کرد، بەڵکو بە دەستپێشخەری خۆی و بەوپەڕی پەرۆشییەوە دێت بۆ لاتان."},{"book":"دووەم کۆرنسۆس","chapter":"8","verse":"18","text":"برایەکمان لەگەڵیدا نارد کە بەهۆی خزمەتکردنی پەیامی ئینجیل هەموو کڵێساکان ستایشی دەکەن."},{"book":"دووەم کۆرنسۆس","chapter":"8","verse":"19","text":"نەک تەنها ئەوە، بەڵکو لەلایەن کڵێساکانەوە هەڵبژێردراوە بۆ ئەوەی یاوەریمان بکات لە گەشتەکەماندا، لە کاتێکدا کە ئێمە بەخشینەکە هەڵدەگرین و دابەشی دەکەین بۆ شکۆمەندی مەسیحی خاوەن شکۆ خۆی و بۆ پیشاندانی پەرۆشیمان بۆ خزمەت."},{"book":"دووەم کۆرنسۆس","chapter":"8","verse":"20","text":"ئێمە خۆمان لە هەموو گلەییەک دەپارێزین، نەوەک کەسێک ڕەخنە لە شێوازی بەڕێوەبردنی ئەم بەخشینە گەورەیە بگرێت،"},{"book":"دووەم کۆرنسۆس","chapter":"8","verse":"21","text":"چونکە بە نیازی چاکەین، نەک تەنها لەبەردەم یەزدان، بەڵکو لەبەردەم خەڵکیش."},{"book":"دووەم کۆرنسۆس","chapter":"8","verse":"22","text":"لەگەڵ ئەواندا برایەکمان نارد، کە زۆر جار لە زۆر شت تاقیمان کردووەتەوە چالاک بووە، ئێستاش بەو دڵنیاییە زۆرەی بە ئێوەی هەیە زۆر چالاکترە."},{"book":"دووەم کۆرنسۆس","chapter":"8","verse":"23","text":"لەبارەی تیتۆس، ئەو هاوبەش و هاوکارمە بۆ ئێوە، بەڵام ئەم برایانە پەیامبەری کڵێساکانن و مایەی شکۆمەندین بۆ مەسیح."},{"book":"دووەم کۆرنسۆس","chapter":"8","verse":"24","text":"بۆیە بەڵگەی خۆشەویستی خۆتان و هۆی شانازیمان بە ئێوە بۆ ئەوان دەربخەن بۆ ئەوەی لەبەردەم کڵێساکاندا دەربکەوێت."}]}