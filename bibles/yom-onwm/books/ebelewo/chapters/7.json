{"data":[{"book":"Ebelewo","chapter":"7","verse":"1","text":"Bila Meleshisedeki beni, ntinu wu Salemi, Nganga Nzambi yi Nzambi yizangama, wuyenda dengana Abalahami bu kaba ku mvita yika kanuana ayi kabedisila mintinu miwombo. Buna Meleshisedeki beni wunsakumuna."},{"book":"Ebelewo","chapter":"7","verse":"2","text":"Ayi Abalahami wuvana kuku ki kumi mu bima bioso biobikabaka kuidi Meleshisedeki."},{"book":"Ebelewo","chapter":"7","verse":"3","text":"Meleshisedeki kasia ba kadi dise ayi kadi ngudi ko ayi kikhulu kiandi kisi zabakana ko. Thonono yi bilumbu biandi ayi tsukusunu yi luzingu luandi bisi zabakana ko vayi luzingu luandi ludedakani ayi lu Muana Nzambi ; widi Nganga Nzambi mu zithangu zioso."},{"book":"Ebelewo","chapter":"7","verse":"4","text":"Tala boso bu kabela mutu wunneni, mutu wowo Abalahami kavana kuku ki kumi ki bima bi kabaka bu tuzebi ti Abalahami niandi dise di makanda."},{"book":"Ebelewo","chapter":"7","verse":"5","text":"Ayi mu batu bobo badi mu bana ba Levi bansalanga kinganga babeki minsua mi tambulanga kuku ki kumi boso buididi Mina, kuidi batu bu dinsundula bakhomba, ka diambu ko batotukila mu luketo lu Abalahami."},{"book":"Ebelewo","chapter":"7","verse":"6","text":"Vayi Meleshisedeki, kasi mu dikanda di bana ba Levi ko vayi wutambula kuku ki kumi kuidi Abalahami ayi wusakumuna mutu wowo wutambula zitsila zi Nzambi."},{"book":"Ebelewo","chapter":"7","verse":"7","text":"Mu kambu findana ziphaka beto boso tuzebi ti mutu wowo sakumuni niandi lutidi ayi mutu wowo basakumuni."},{"book":"Ebelewo","chapter":"7","verse":"8","text":"Banganga Nzambi bantambulanga kuku ki kumi badi batu bamfuanga vayi Meleshisedeki wutambula kuku ki kumi kiaki, wulembo telomono kimbangi ti widi moyo."},{"book":"Ebelewo","chapter":"7","verse":"9","text":"Tulenda tuba ti Levi wuntambulanga kuku ki kumi mamvandi wuvana kuku ki kumi mu nzila yi Abalahami."},{"book":"Ebelewo","chapter":"7","verse":"10","text":"Bila buna kabutukidi ko, vayi buna wukidi mu luketo lu nkulu andi mu thangu Meleshisedeki kadengana Abalahami."},{"book":"Ebelewo","chapter":"7","verse":"11","text":"Enati diluaku didi mu ba wufuana mu nzila yi kinganga ki ba Levi, bila mu kiawu batu bavanunu Mina, buna mfunu mbi widi mu buela bieka diaka nganga Nzambi yinkaka mu ntanda wu Meleshisedeki vayi kasia bieko ko boso buididi Aloni e ?"},{"book":"Ebelewo","chapter":"7","verse":"12","text":"Bila bawu viakisa kinganga buna Mina miviakini."},{"book":"Ebelewo","chapter":"7","verse":"13","text":"Bila mutu wowo wutubulu mambu beni widi muisi dikanda dinkaka, mu kambulu mutu wusala va diziku di"},{"book":"Ebelewo","chapter":"7","verse":"14","text":"bila dizabikini ti Pfumu eto wutotukila mu dikanda di Yuda, dikanda dikambu tubila Moyize mu diambu di kinganga."},{"book":"Ebelewo","chapter":"7","verse":"15","text":"Tala diambu dilutidi zabakana bu tumueni ti : Nganga Nzambi yinkaka yitotukidi yidi mu ntanda wu Meleshisedeki ;"},{"book":"Ebelewo","chapter":"7","verse":"16","text":"kasia bieko Nganga Nzambi ko mu lusadusu lu Mina boso buididi lutumunu lu batu vayi boso buididi lulendo lu luzingu lu kalulendi bungana ko."},{"book":"Ebelewo","chapter":"7","verse":"17","text":"Bila niandi wutelomono kimbangi kiaki :"},{"book":"Ebelewo","chapter":"7","verse":"18","text":"Buna Mina mituama mibotolo mu diambu di misiala lulendo ko ayi misiala ko mfunu."},{"book":"Ebelewo","chapter":"7","verse":"19","text":"Bila Mina misia fuanisa kadi diambu dimosi ko. Vayi diana dimboti dikotoso ; mu diawu tulenda fikiminina Nzambi."},{"book":"Ebelewo","chapter":"7","verse":"20","text":"Mamo momo mavangimina mu ndefi yi leva Nzambi. Bila bana bayika zinganga zinzambi mu kambu leva ndefi."},{"book":"Ebelewo","chapter":"7","verse":"21","text":"Vayi Yesu wuyika nganga Nzambi boso bu bela ndefi yi leva Nzambi bu kankamba ti :"},{"book":"Ebelewo","chapter":"7","verse":"22","text":"Buna Yesu wuyika mvangi wu zitsila mu nguizani yoyi yilutidi kitoko."},{"book":"Ebelewo","chapter":"7","verse":"23","text":"Banganga Nzambi baba ziwombo mu kisalu ki kinganga mu diambu lufua luba kuba bikilanga ko thangu mu sala kisalu kiawu mu zithangu zioso bila baba fuanga wumosi-wumosi."},{"book":"Ebelewo","chapter":"7","verse":"24","text":"Vayi Yesu widi moyo mu zithangu zioso ayi diawu kadidi ayi kinganga kioki kilendi yekodolo mutu ko."},{"book":"Ebelewo","chapter":"7","verse":"25","text":"Diawu kalenda vukisila batu boso bobo bamfikama Nzambi mu niandi sumbu kadi moyo mu zithangu zioso mu diambu di kuba lombila."},{"book":"Ebelewo","chapter":"7","verse":"26","text":"Bukiedika ti pfumu yi zinganga Nzambi yi phila yoyi yifueni kuidi beto ; niandi widi wunlongo, kasi zaba kadi diambu dimosi ko, kadi disumu kasi ko ayi widi wumvambana ayi bankua masumu ; niandi wutombolo ku yilu viokila diyilu."},{"book":"Ebelewo","chapter":"7","verse":"27","text":"Bapfumu zi zinganga Nzambi bankaka zifueti tambikanga kadika lumbu makaba mu diambu di masumu mawu veka bosi mu diambu di masumu ma batu boso. Vayi kuidi niandi kasi mfunu mu vanganga buawu ko bila niandi wutumbu manisa mamo mu khumbu yimosi bu kakivana niandi veka."},{"book":"Ebelewo","chapter":"7","verse":"28","text":"Mina mibieka batu balebakana mu ba bapfumu banganga Nzambi. Vayi mambu ma ndefi matotuka ku manima ma Mina, mabieka muana widi wufuana mu zithangu zioso."}]}