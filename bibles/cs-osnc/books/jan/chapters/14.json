{"data":[{"book":"Jan","chapter":"14","verse":"1","text":"„Nebuďte smutní, věříte v Boha, věřte i ve mne."},{"book":"Jan","chapter":"14","verse":"2","text":"U mého Otce je domov pro všechny. Odcházím, abych vám připravil místo."},{"book":"Jan","chapter":"14","verse":"3","text":"Až ho připravím, přijdu, vezmu si vás k sobě a zůstanete se mnou. Kdyby to nebyla pravda, já bych vám to neřekl."},{"book":"Jan","chapter":"14","verse":"4","text":"Znáte cíl i cestu.“"},{"book":"Jan","chapter":"14","verse":"5","text":"„Pane, nevíme, kam jdeš,“ namítl Tomáš, „jak bychom mohli znát cestu?“"},{"book":"Jan","chapter":"14","verse":"6","text":"Ježíš mu na to řekl: „Já jsem cesta k Bohu, pravda o Bohu a život s Bohem. Proto k mému Otci můžete přijít jen skrze mne."},{"book":"Jan","chapter":"14","verse":"7","text":"Kdo zná mne, zná i Otce a vidí ho.“"},{"book":"Jan","chapter":"14","verse":"8","text":"„Ukaž nám Otce a budeme spokojeni,“ řekl Filip."},{"book":"Jan","chapter":"14","verse":"9","text":"Ježíš ho pokáral: „Filipe, tak dlouho s vámi žiji a ty jsi mne ještě nepoznal? Jak se tak můžeš ptát? Kdo vidí mne, vidí Otce. Proč mne tedy žádáš, abych ti ho ukázal?"},{"book":"Jan","chapter":"14","verse":"10-11","text":"Nevěříš, že mezi mnou a Otcem je dokonalá jednota? Vždyť všechno, co říkám a dělám, pochází z mého Otce."},{"book":"Jan","chapter":"14","verse":"12","text":"V těch, kteří mi uvěří, bude moje dílo pokračovat a rozmáhat se, protože já odcházím k Otci."},{"book":"Jan","chapter":"14","verse":"13-14","text":"Tam se postarám o to, aby vaše modlitby v zájmu mého díla došly naplnění. Tak bude oslaven Otec i Syn."},{"book":"Jan","chapter":"14","verse":"15","text":"Milujte mne a nebude vám zatěžko mne poslouchat."},{"book":"Jan","chapter":"14","verse":"16","text":"Přimluvím se u Otce, aby vám seslal za mne Zástupce, který by s vámi navždy zůstal."},{"book":"Jan","chapter":"14","verse":"17","text":"Bude to Boží Duch, který vás povede k pravdě. Lidem, kteří dají jen na své smysly a pocity, zůstane skryt. Vám nebude cizí, protože bude s vámi a ve vás."},{"book":"Jan","chapter":"14","verse":"18","text":"Vrátím se k vám a nenechám vás opuštěné."},{"book":"Jan","chapter":"14","verse":"19","text":"Zanedlouho mne svět ztratí z očí, ale vy mne budete vidět očima víry a budete mít podíl na mém životě."},{"book":"Jan","chapter":"14","verse":"20","text":"Pak budete prožívat skutečnou jednotu se mnou."},{"book":"Jan","chapter":"14","verse":"21","text":"Svou lásku mi dokážete tím, že mne budete poslouchat. A kdo mne miluje, zachová si Otcovu lásku. I já ho budu milovat a dám se mu poznat.“"},{"book":"Jan","chapter":"14","verse":"22","text":"„Pane, proč tě smíme poznat jen my a ostatní ne?“ zeptal se Juda."},{"book":"Jan","chapter":"14","verse":"23","text":"„Kdo mne miluje oddanou láskou, také můj Otec mu vyjde vstříc; přijdeme k němu a budeme u něho."},{"book":"Jan","chapter":"14","verse":"24","text":"Kdo mě nemiluje, nedbá na moje slova a pohrdá Bohem."},{"book":"Jan","chapter":"14","verse":"25","text":"Řekl jsem vám vše, co jsem vám tu na zemi měl říci."},{"book":"Jan","chapter":"14","verse":"26","text":"Až odejdu, Otec vám pošle Ducha svatého, který mne zastoupí. Ten vás všemu naučí a bude vám připomínat, co jsem vám kdy řekl."},{"book":"Jan","chapter":"14","verse":"27","text":"Odkazuji vám svůj pokoj. Dávám jiný pokoj, než slibuje svět, a tak se nebojte a nedejte se zastrašit."},{"book":"Jan","chapter":"14","verse":"28","text":"Vždyť jsem řekl: odcházím a zase přijdu. Milujete-li mne, pak se z mého odchodu budete radovat spolu se mnou. Vždyť odcházím k Otci, který je větší než já."},{"book":"Jan","chapter":"14","verse":"29","text":"Odhalil jsem vám to, co se stane, abyste uvěřili, až se mé předpovědi splní."},{"book":"Jan","chapter":"14","verse":"30-31","text":"Nezbývá už mnoho času k rozmluvě, protože přichází zlý vládce tohoto světa. Proti mně však nic nezmůže, protože se podřizuji Otcově vůli. Činím to z lásky k Otci a na svědectví světu. Pojďme, přátelé!“"}]}