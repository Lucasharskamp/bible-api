{"data":[{"book":"Judina","chapter":"1","verse":"1","text":"Od Jude, sluge Isusa Krista i Jakovljeva brata."},{"book":"Judina","chapter":"1","verse":"2","text":"Želim vam obilje Božje milosti, mira i ljubavi!"},{"book":"Judina","chapter":"1","verse":"3","text":"Ljubljeni prijatelji, kanio sam vam pisati o našemu zajedničkom spasenju, ali sada vidim da moram pisati o nečemu drugome: potaknuti vas da se borite za istinu Radosne vijesti.1:3 U grčkome: da se borite za vjeru. Tu nepromjenljivu istinu Bog je zauvijek dao svojemu svetom narodu."},{"book":"Judina","chapter":"1","verse":"4","text":"Kažem to zato što su se među vas uvukli neki bezbožnici koji govore da nam milost Božjega praštanja dopušta živjeti poročnim životom. Propast takvih već je odavno zapisana jer su se okrenuli protiv našega jedinoga Gospodara i Gospodina, Isusa Krista."},{"book":"Judina","chapter":"1","verse":"5","text":"Želim vas podsjetiti na to—iako to i sami dobro znate—da je Gospodin, pošto je iz Egipta izbavio cijeli izraelski narod, poslije uništio one koji mu nisu ostali vjerni."},{"book":"Judina","chapter":"1","verse":"6","text":"Sjetite se anđela koji su pogazili granicu ovlasti koju im je Bog dao te napustili svoje boravište. Bog ih drži okovane u paklenoj tami, gdje čekaju Dan suda."},{"book":"Judina","chapter":"1","verse":"7","text":"Ne zaboravite Sodomu i Gomoru te obližnje gradove u kojima su se ljudi toliko odavali izopačenu bludu da su pošli i za tijelom druge vrste. Ti su gradovi uništeni ognjem kao primjer kazne vječnim ognjem kojim će biti kažnjeni zlikovci."},{"book":"Judina","chapter":"1","verse":"8","text":"Tako i ti lažni učitelji, sanjari, i dalje žive pokvarenim životom, kaljaju svoje tijelo i ne priznaju Božju vlast te vrijeđaju Slavne.1:8 Vjerojatno zla nebeska bića."},{"book":"Judina","chapter":"1","verse":"9","text":"Čak ni arkanđeo Mihael, jedan od najmoćnijih anđela, nije se u prepirci s đavlom za Mojsijevo tijelo usudio izreći uvredljivu osudu, nego je samo rekao: “Gospodin te ukorio!”"},{"book":"Judina","chapter":"1","verse":"10","text":"Ali ti se ljudi rugaju i vrijeđaju ono što ne razumiju. Kao nerazumne životinje, čine sve na što ih potiču tjelesni nagoni i tako srljaju u propast."},{"book":"Judina","chapter":"1","verse":"11","text":"Teško njima jer slijede primjer Kajina koji je ubio svojega brata, jer su, kao i Bileam, spremni učiniti sve za novac te će, poput Koraha, propasti zbog svoje pobune."},{"book":"Judina","chapter":"1","verse":"12","text":"Oni kaljaju vaša zajednička blagovanja kojima proslavljate ljubav Gospodnju i opasni su za vas jer na njima bestidno ugađaju sebi. Poput oblaka su koji suhoj zemlji ne donose kišu. Mnogo obećavaju, ali ništa ne daju. Oni su kao voćke koje u jesen ne donesu ploda. Već mrtve, i drugi put umiru kad se s korijenom iščupaju."},{"book":"Judina","chapter":"1","verse":"13","text":"Poput mahnitih su morskih valova što se pjene vlastitim sramotama, poput lutajućih zvijezda koje će završiti u vječitoj, mračnoj tmini."},{"book":"Judina","chapter":"1","verse":"14","text":"Patrijarh Henok, koji je živio sedam naraštaja nakon Adama, prorokovao je o takvim ljudima:"},{"book":"Judina","chapter":"1","verse":"15","text":"Osudit će bezbožnike za sva zlodjela"},{"book":"Judina","chapter":"1","verse":"16","text":"Takvi su ljudi nezadovoljnici koji uvijek prigovaraju, a čine što god im se prohtije. Razmetljivi su hvalisavci i drugima laskaju da bi od njih izvukli korist."},{"book":"Judina","chapter":"1","verse":"17","text":"Dragi moji, sjetite se što su prorekli apostoli našega Gospodina Isusa Krista:"},{"book":"Judina","chapter":"1","verse":"18","text":"Na koncu vremena doći će izrugivači koji će živjeti prema svojim bezbožnim požudama."},{"book":"Judina","chapter":"1","verse":"19","text":"Takvi među vama prave razdore. Žive prema tjelesnim nagonima jer nemaju u sebi Božjeg Duha."},{"book":"Judina","chapter":"1","verse":"20","text":"Ali vi, ljubljeni prijatelji, morate izgrađivati svoj život na temelju svoje svete vjere. Molite se kako vas upućuje Sveti Duh.1:20 U grčkome: molite se u Svetome Duhu."},{"book":"Judina","chapter":"1","verse":"21","text":"Očuvajte sebe u Božjoj ljubavi očekujući milosrđe našega Gospodina Isusa Krista za vječni život!"},{"book":"Judina","chapter":"1","verse":"22","text":"Budite milosrdni prema onima koji se kolebaju u vjeri."},{"book":"Judina","chapter":"1","verse":"23","text":"Spašavajte ljude jer ih tako otimate iz samoga paklenog ognja. Ima i takvih kojima treba oprezno iskazivati milosrđe pazeći da njihovi grijesi i vas ne okaljaju.1:23 U grčkome: mrzeći i samu haljinu okaljanu njihovim tijelom."},{"book":"Judina","chapter":"1","verse":"24","text":"Sva slava Bogu, koji vas može očuvati da ne posrnete, koji će vas, čiste od grijeha i radosne, dovesti u svoju slavnu nazočnost."},{"book":"Judina","chapter":"1","verse":"25","text":"Sva slava jedinom Bogu Spasitelju kroz našega Gospodina Isusa Krista. Slava, veličanstvo, sila i vlast pripadali su mu prije početka vremena, pa mu tako pripadaju i danas, i zauvijek. Amen."}]}