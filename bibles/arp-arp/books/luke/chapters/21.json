{"data":[{"book":"Luke","chapter":"21","verse":"1","text":"Nau haeejaāne, nau haenauhauvā nethauyāsenanene haejenanauwu hevaudenenau haenathaunaa."},{"book":"Luke","chapter":"21","verse":"2","text":"Nau haenauhauva jea jachau hadavenuhu henevesāne haethāgudene hanesāenee nevaāhenee vāejethāau."},{"book":"Luke","chapter":"21","verse":"3","text":"Nau hanaāenehede, hethauwuu nananenau nāedauwunathana henee naa hadavenuhunede henevesā javaājenanauau vahee;"},{"book":"Luke","chapter":"21","verse":"4","text":"Hanau vahee nuu nanethauyādahethee dejenanuu dejenanauwunauthee Hejavaneathu: hau hadavenuhunede hajenanauau vahee heenaededaunau hathāenethenauau."},{"book":"Luke","chapter":"21","verse":"5","text":"Nau haehegaugaugauudenauau vadannauauwuu, haseneehenee nauguu hethāhenethe hauunauganau nau hausāyaunau, hanaāenehede,"},{"book":"Luke","chapter":"21","verse":"6","text":"Nuu hayauhuhau hānauhauthaunenau, hesee hadnauauchuu, hadnehauwunathauau hanesāde hauunauga hanathaugude hadvajanesee."},{"book":"Luke","chapter":"21","verse":"7","text":"Nau hanaāenaudedaunauthee, Hechauhauthethāhe, hau hadduunaasau nuu? nau hayew hadnauhauwuu hadnesauau hāene nuu hayauhuhau hadneenauauchuu? hathauhaugaunee."},{"book":"Luke","chapter":"21","verse":"8","text":"Nau hanaāenehede, haunauyauhaudauwauau henee nananena hadejenanedaunehana: hanau hadnewauthathee hadjauthee Naneseedaunaa, Hanejavaneauthusaunenenau, hadnethee; nau hayānauauchauau: jevathauguhaa."},{"book":"Luke","chapter":"21","verse":"9","text":"Hau hāenedauwaudauwunā vauthadede nau jajayauthadede, jeva nathajauau, hanau nuu hayauhuhau hadnedauunauauchuu; hau hadneevadauauau hadguthauau."},{"book":"Luke","chapter":"21","verse":"10","text":"Hanaāāedauwunaude, jajaesenanedanedede hadnevauthadee jajaesenanedaa, nau najanede hadnevaudauau najanede:"},{"book":"Luke","chapter":"21","verse":"11","text":"Nau hadnavathethauthauwunauauau vedauauawuu, nau hasenaude, nau havathaugauwude, nau naunaunauchaudauhauthaude nau hadvasauau naunauhauwuu hadnauauchauau hehethee hejavaa."},{"book":"Luke","chapter":"21","verse":"12","text":"Hau hadnejesejenauauchuu vahee nuu, hadnedanāna, nau hadnaunaunauchauthehāna, nau hadnevaudenee nananena hauāchaude, nau duguhunauauwuu, nau hadnenauuchauhana hathaājethee nenauchuwuthee nau hauchuwunanenauau hanau Naneseede heee."},{"book":"Luke","chapter":"21","verse":"13","text":"Nau hadnaasejenanauwunana heee haenathau."},{"book":"Luke","chapter":"21","verse":"14","text":"Hāenauwuu heeehena nananena hadahenauau, jevagaugauuthajauau nedauau daun hadnesenehena:"},{"book":"Luke","chapter":"21","verse":"15","text":"Hanau hadvenathana vade nau haeyaude, vahee hasānavādaunenau hadnehauwuneayādaunāva hegau hayethaagudaunādaunenau."},{"book":"Luke","chapter":"21","verse":"16","text":"Nau nananena hadnavethevāthee nesauuu hanehānenau, nau hāthesaunenau, nau hādauānenau, nau hādaehahenau; nau jasae nanaena hadneenaana."},{"book":"Luke","chapter":"21","verse":"17","text":"Nau hadneevahasānavāhena vahee henanedaa hanau naneseede heee."},{"book":"Luke","chapter":"21","verse":"18","text":"Hau hegau hāthaanenau haudauguhuanenauau haudnehauwugaujauaudāhenaunau."},{"book":"Luke","chapter":"21","verse":"19","text":"Hanāedevedaunenau hadnaunaunehaudde havadathuwunau."},{"book":"Luke","chapter":"21","verse":"20","text":"Nau hāenauhaudauwunā Dādaunedan hadnechauchuaunāna vanenanenauau, nanehāaenauwuna henee nauauhadede wauwu hadneaudaa,"},{"book":"Luke","chapter":"21","verse":"21","text":"Nanehadaugauhuthee hesee hauanee hathāanedauthee Judaea; nau henee hathāanedauthee nahethāe nanehanauahethee; nau jevajejedānauha henee hathāanedauthee gauchuhunee vedauauwuu."},{"book":"Luke","chapter":"21","verse":"22","text":"Hanau nuu hesee hadneauthedaudenee henee vahee hayauhuhau hathāewauthaunauhuu hadnethauwunaasauau."},{"book":"Luke","chapter":"21","verse":"23","text":"Hau naunauthaunee hadnethauauvāhethee hathāenesaunethee, nau hathāeneaunauhuthee hena hesee, hanau hena hadnavathasenaudenee vedauauwuu, nau hasenaunaudaunāhenauau nuu henanedanede."},{"book":"Luke","chapter":"21","verse":"24","text":"Nau hadneaunathāhethee gaugauthau, nau hadnejathechauhāthee hadwauwaunenethee vahee jajaesenanedanede: nau Dādaunedan hadnauguhethee Neauthu, haunaude Neauthu nauauchaudauhaugaunee."},{"book":"Luke","chapter":"21","verse":"25","text":"Nau hadnauhauthaunee hesesee, nau vegusesee, nau hauthuuu; nau nanadee hathāauauvaa hadnaunauādaugauhudaunee jajaesenanedanede, hadnehauwaenauwu; hadaje nau hadnaunaudānaunee;"},{"book":"Luke","chapter":"21","verse":"26","text":"Henanenauau hedahenau hadnadenāthajaunee, nau hanau naunauyauhauduu hena hayauhuhau hadnauauchaunee dasee hathāauauvaa, hanau hathāenauthauau hejavaa hadnauauwunauauau."},{"book":"Luke","chapter":"21","verse":"27","text":"Nau hadnaāenauhauwauna Heau henane hadnenauusade henaunauade nauguu naunauthaunee nau hadnavathenauasāauau."},{"book":"Luke","chapter":"21","verse":"28","text":"Nau hāene nuu hayauhuhau hāenauauchuu, nauhadnaāenaunauānena; nau hadnejenāauguauna heee hadneejaenauthana hadnaāeaudaa."},{"book":"Luke","chapter":"21","verse":"29","text":"Nau hanaāedadajenehethaude; Nauhauvaa hauuyauchunauhaude, nau vahee hahaudenauau;"},{"book":"Luke","chapter":"21","verse":"30","text":"Hāeguugauāhenauthe, hadnauhauwauna nau hadnaenauwuna nehayau henee veja dauhuaudaa."},{"book":"Luke","chapter":"21","verse":"31","text":"Hadnaasauau nananena hāenauhaudauwunā nuu hayauhuhau hadnethauwunaasauau, hāenauwuu henee henajanede Hejavaneauthau haneaudanee."},{"book":"Luke","chapter":"21","verse":"32","text":"Hethauwuu nāedauwunathana, nuu henaedede hadnehauwuvadauau, haunaude vahee hadnethauvāe."},{"book":"Luke","chapter":"21","verse":"33","text":"Hejavaa nau vedauauwuu hadneyauhuu; hau Nadanadedaunau hadnehauwuthauuyauhuunau."},{"book":"Luke","chapter":"21","verse":"34","text":"Nau haunauyauhaudauwauau nehayau, naseduhuu daunāene hadahenau havaehayaudenau heee haudauhauganedaunenau, nau havanadenenau, nau haunaunethaunenau nuu henaedede, nau henee hesee hadgauduaunāna hau hadnehauwaenava."},{"book":"Luke","chapter":"21","verse":"35","text":"Hanau waude nauyaudenau hadnauauchauau vahee hathāetheaugude dasee hathāauauvaa."},{"book":"Luke","chapter":"21","verse":"36","text":"Haunauyauhaudauwauau henaheee, nau hevevethahee dajauaunee, henee nananena hadeheenauguana hadegauchuhuauwuna vahee nuu hayauhuhau henee hadnauauchuu, nau haddetheauguna hathaāhede Heau henane."},{"book":"Luke","chapter":"21","verse":"37","text":"Nau hesenee haeechauhauthethā vadanauauwuu; nau hāeveeyaunee haenauā, nau haeadāne hauanee henee neseeyāgu hauanee Olives."},{"book":"Luke","chapter":"21","verse":"38","text":"Nau vahee henanedanede haejevanauuchaudene naugusāje daunauganenee hadaude vadannauauwuu, heee dauhujaathehāde."}]}