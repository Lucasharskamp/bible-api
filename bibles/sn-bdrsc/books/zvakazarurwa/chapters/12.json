{"data":[{"book":"Zvakazarurwa","chapter":"12","verse":"1","text":"Chiratidzo chikuru uye chinoshamisa chakaonekwa kudenga: mukadzi akanga akapfeka zuva, mwedzi uri pasi petsoka dzake, nekorona ine nyeredzi gumi nembiri pamusoro wake."},{"book":"Zvakazarurwa","chapter":"12","verse":"2","text":"Akanga ane mimba uye akadanidzira mukurwadziwa sezvo akanga ava kupona."},{"book":"Zvakazarurwa","chapter":"12","verse":"3","text":"Ipapo chimwe chiratidzo chakaonekwa kudenga: shato huru tsvuku ine misoro minomwe nenyanga gumi nekorona nomwe mumisoro yayo."},{"book":"Zvakazarurwa","chapter":"12","verse":"4","text":"Muswe wayo wakatsvaira chikamu chimwe chete muzvitatu chenyeredzi kubva kudenga ukadzikanda pasi. Shato yakamira pamberi pomukadzi akanga ava kuzvara, kuitira kuti iparadze mwana wake kana angozvarwa."},{"book":"Zvakazarurwa","chapter":"12","verse":"5","text":"Akazvara mwanakomana, munhurume, achazotonga ndudzi dzose netsvimbo yesimbi. Uye mwana wake akatorwa akaendeswa kuna Mwari nokuchigaro chake choushe."},{"book":"Zvakazarurwa","chapter":"12","verse":"6","text":"Mukadzi akatizira kugwenga kunzvimbo yaakanga agadzirirwa naMwari, kwaaizochengetwa kwamazuva chiuru namazana maviri namakumi matanhatu."},{"book":"Zvakazarurwa","chapter":"12","verse":"7","text":"Uye kudenga kwakava nehondo. Mikaeri navatumwa vake vakarwa neshato, uye shato navatumwa vayo ikadzorerawo."},{"book":"Zvakazarurwa","chapter":"12","verse":"8","text":"Asi yakanga isina simba rakakwana, uye nzvimbo yavo yakashayikwa kudenga."},{"book":"Zvakazarurwa","chapter":"12","verse":"9","text":"Shato huru yakakandwa pasi, iyo nyoka yekare inonzi dhiabhori, kana kuti Satani, anotsausa nyika yose. Akakandwa panyika pamwe chete navatumwa vake."},{"book":"Zvakazarurwa","chapter":"12","verse":"10","text":"Ipapo ndakanzwa inzwi guru kudenga richiti:"},{"book":"Zvakazarurwa","chapter":"12","verse":"11","text":"Vakamukunda"},{"book":"Zvakazarurwa","chapter":"12","verse":"12","text":"Naizvozvo farai, imi matenga"},{"book":"Zvakazarurwa","chapter":"12","verse":"13","text":"Shato yakati yaona kuti yakanga yakandwa panyika, yakadzinganisa mukadzi akanga azvara mwana mukomana."},{"book":"Zvakazarurwa","chapter":"12","verse":"14","text":"Mukadzi akapiwa mapapiro maviri egondo guru, kuitira kuti agobhururuka achienda kunzvimbo yaakanga agadzirirwa kugwenga, uko kwaaizochengetwa kwenguva nedzimwe nguva nehafu yenguva, kusingasviki nyoka."},{"book":"Zvakazarurwa","chapter":"12","verse":"15","text":"Ipapo nyoka yakabudisa mvura yakaita sorwizi kubva mumuromo mayo, kuti ikukure mukadzi namafashamu."},{"book":"Zvakazarurwa","chapter":"12","verse":"16","text":"Asi nyika yakabatsira mukadzi nokuzarura muromo wayo ikamedza rwizi rwakanga rwabudiswa neshato mumuromo wayo."},{"book":"Zvakazarurwa","chapter":"12","verse":"17","text":"Ipapo shato yakatsamwira mukadzi ikaenda kundorwa navana vake vakanga vasara, vaya vanoteerera mirayiro yaMwari uye vanobatirira pauchapupu hwaJesu."}]}