{"data":[{"book":"مەتا","chapter":"12","verse":"1","text":"لەو کاتەدا، لە ڕۆژێکی شەممەدا عیسا بەناو دەغڵدا تێدەپەڕی، قوتابییەکانی برسییان بوو، دەستیان کرد بە گوڵەگەنم پرواندن و خواردنی."},{"book":"مەتا","chapter":"12","verse":"2","text":"کە فەریسییەکان بینییان، پێیان گوت: «بڕوانە، ئەوەی قوتابییەکانت دەیکەن دروست نییە لە شەممەدا بکرێت.»"},{"book":"مەتا","chapter":"12","verse":"3","text":"ئەویش پێی فەرموون: «ئایا نەتانخوێندووەتەوە داود چی کرد12‏:3 بڕوانە یەکەم ساموئێل 21‏:6.‏‏، کاتێک خۆی و ئەوانەی لەگەڵی بوون برسییان بوو؟"},{"book":"مەتا","chapter":"12","verse":"4","text":"چۆن چووە ناو ماڵی خودا و نانی تەرخانکراوی12‏:4 ئەم نانە پێشکەشی خودا کراوە لە پەرستگا و بۆی تەرخانکراوە، تەنها کاهینان بۆیان هەبوو لەو نانە بخۆن. بڕوانە دەرچوون 25‏:30‏‏.‏ خوارد، کە بۆ ئەو و ئەوانەی لەگەڵی بوون دروست نەبوو بیخۆن، تەنها بۆ کاهینان نەبێ؟"},{"book":"مەتا","chapter":"12","verse":"5","text":"یان لە تەوراتدا نەتانخوێندووەتەوە کە هەرچەندە کاهینان بەهۆی ئەرکیان لە پەرستگا لە ڕۆژانی شەممەدا ڕاسپاردەی ڕۆژی شەممە دەشکێنن بەڵام بە بێتاوان دادەنرێن؟"},{"book":"مەتا","chapter":"12","verse":"6","text":"پێتان دەڵێم، کەسێک لێرەیە کە لە پەرستگا مەزنترە."},{"book":"مەتا","chapter":"12","verse":"7","text":"بەڵام ئەگەر لە واتای ئەمە تێبگەیشتنایە: ﴿من میهرەبانیم دەوێ نەک قوربانی،﴾12‏:7 هۆشەع 6‏:6‏‏ ئەوا بێتاوانتان تاوانبار نەدەکرد،"},{"book":"مەتا","chapter":"12","verse":"8","text":"چونکە کوڕی مرۆڤ گەورەی ڕۆژی شەممەیە.»"},{"book":"مەتا","chapter":"12","verse":"9","text":"ئینجا عیسا لەوێ ڕۆیشت و چووە کەنیشتەکەیان،"},{"book":"مەتا","chapter":"12","verse":"10","text":"لەوێ پیاوێکی لێبوو دەستێکی وشک ببوو. بۆ ئەوەی فەریسییەکان بتوانن سکاڵای لێ بکەن، لێیان پرسی: «ئایا لە ڕۆژی شەممەدا چاککردنەوەی نەخۆش دروستە؟»"},{"book":"مەتا","chapter":"12","verse":"11","text":"پێی فەرموون: «کێ لە ئێوە ئەگەر مەڕێکی هەبێت و لە ڕۆژی شەممەدا بکەوێتە ناو چاڵێکەوە، نایگرێت و دەریناهێنێت؟"},{"book":"مەتا","chapter":"12","verse":"12","text":"مرۆڤ چەند لە مەڕ بەنرخترە! کەواتە لە شەممەدا چاکەکردن دروستە.»"},{"book":"مەتا","chapter":"12","verse":"13","text":"ئینجا بە پیاوەکەی فەرموو: «دەستت درێژ بکە.» ئەویش درێژی کرد و چاک بووەوە، وەکو ئەوەی دیکە."},{"book":"مەتا","chapter":"12","verse":"14","text":"بەڵام فەریسییەکان کە هاتنە دەرەوە، تەگبیریان کرد چۆن بیکوژن."},{"book":"مەتا","chapter":"12","verse":"15","text":"عیساش کە بەمەی زانی لەوێ ڕۆیشت و خەڵکێکی زۆر دوای کەوتن، ئەویش هەموو نەخۆشەکانی چاککردەوە."},{"book":"مەتا","chapter":"12","verse":"16","text":"ئاگاداری کردنەوە لەلای کەس باسی نەکەن،"},{"book":"مەتا","chapter":"12","verse":"17","text":"تاکو ئەوەی لە ڕێگەی پێغەمبەر ئیشایاوە گوتراوە بێتە دی کە دەڵێت:"},{"book":"مەتا","chapter":"12","verse":"18","text":"﴿ئەوەتا خزمەتکارەکەم، ئەوەی هەڵمبژاردووە،"},{"book":"مەتا","chapter":"12","verse":"19","text":"شەڕ ناکات و هاوار ناکات،"},{"book":"مەتا","chapter":"12","verse":"20","text":"قامیشێکی کوتراو ناشکێنێت،"},{"book":"مەتا","chapter":"12","verse":"21","text":"نەتەوەکان هیوایان بە ناوی ئەو دەبێت.﴾12‏:21 ئیشایا 42‏:1‏-4‏‏"},{"book":"مەتا","chapter":"12","verse":"22","text":"ئینجا پیاوێکیان بۆ هێنا ڕۆحی پیسی تێدابوو، نابینا و لاڵ بوو، ئەویش چاکیکردەوە بە جۆرێک کە توانی قسە بکات و ببینێت."},{"book":"مەتا","chapter":"12","verse":"23","text":"خەڵکەکە هەموو سەرسام بوون و گوتیان: «ئەمە کوڕی داود نییە؟»"},{"book":"مەتا","chapter":"12","verse":"24","text":"بەڵام فەریسییەکان کە ئەمەیان بیست، گوتیان: «ئەمە ڕۆحی پیس دەرناکات، مەگەر بە بەعل‌زەبولی12‏:24 بڕوانە پەراوێزی مەتا 10‏:25‏‏ شای ڕۆحە پیسەکان نەبێت.»"},{"book":"مەتا","chapter":"12","verse":"25","text":"بەڵام عیسا بە بیرکردنەوەی ئەوانی زانی، پێی فەرموون: «هەر شانشینێک دووبەرەکی تێدابێت، وێران دەبێت، هەر شارێک یان ماڵێک دووبەرەکی تێدابێت، خۆی ڕاناگرێت."},{"book":"مەتا","chapter":"12","verse":"26","text":"ئەگەر شەیتان، شەیتان دەربکات، ئەوا دووبەرەکییان تێدایە، کەواتە چۆن شانشینەکەی خۆی ڕادەگرێت؟"},{"book":"مەتا","chapter":"12","verse":"27","text":"ئەگەر من بە بەعل‌زەبول ڕۆحی پیس دەربکەم، ئەی شوێنکەوتەکانی ئێوە بە کێ دەریاندەکەن؟ لەبەر ئەوە ئەوان دەبنە دادوەرتان."},{"book":"مەتا","chapter":"12","verse":"28","text":"بەڵام ئەگەر من بە ڕۆحی خودا ڕۆحی پیس دەربکەم، ئەوا پاشایەتی خودا هاتووەتە سەرتان."},{"book":"مەتا","chapter":"12","verse":"29","text":"«یان چۆن کەسێک دەتوانێ بچێتە ماڵی پیاوێکی بەهێز و شتەکانی تاڵان بکات، ئەگەر یەکەم جار نەیبەستێتەوە، ئینجا ماڵەکەی تاڵان بکات؟"},{"book":"مەتا","chapter":"12","verse":"30","text":"«ئەوەی لەگەڵ من نییە لە دژی منە، ئەوەش لەگەڵ من کۆناکاتەوە، بڵاو دەکاتەوە."},{"book":"مەتا","chapter":"12","verse":"31","text":"لەبەر ئەوە پێتان دەڵێم: هەموو گوناه و کفرکردنێکی مرۆڤ دەبەخشرێت، بەڵام کفرکردن سەبارەت بە ڕۆحی پیرۆز نابەخشرێت."},{"book":"مەتا","chapter":"12","verse":"32","text":"ئەوەی قسە لە دژی کوڕی مرۆڤ بکات، دەبەخشرێت، بەڵام ئەوەی قسە لە دژی ڕۆحی پیرۆز بکات، نابەخشرێت، نە لەم دنیا و نە لەو دنیا."},{"book":"مەتا","chapter":"12","verse":"33","text":"«دار بە بەرهەمەکەی دەناسرێتەوە. ئەگەر دار باش بێت، بەرهەمی باش دەدات، ئەگەر دار خراپ بێت، بەرهەمی خراپ دەدات."},{"book":"مەتا","chapter":"12","verse":"34","text":"ئەی بێچووە ماران، کە ئێوە خراپ بن، چۆن دەتوانن بە چاکە بدوێن؟ دەم ئەوە دەڵێت کە لە دڵەوە هەڵدەقوڵێت."},{"book":"مەتا","chapter":"12","verse":"35","text":"مرۆڤی چاک لە گەنجینەی چاکی ناخیدا، شتی چاک دەردەهێنێت، مرۆڤی خراپیش لە گەنجینەی خراپی ناخیدا، شتی خراپ دەردەهێنێت."},{"book":"مەتا","chapter":"12","verse":"36","text":"بەڵام پێتان دەڵێم: هەر وشەیەکی پووچ کە خەڵک پێی دەدوێ، لە ڕۆژی لێپرسینەوەدا حیسابی خۆی هەیە،"},{"book":"مەتا","chapter":"12","verse":"37","text":"چونکە بە وشەکانی خۆت بێتاوان دەکرێیت، بە وشەکانی خۆشت تاوانبار دەکرێیت.»"},{"book":"مەتا","chapter":"12","verse":"38","text":"ئینجا هەندێک مامۆستای تەورات و فەریسی وەڵامیان دایەوە و گوتیان: «مامۆستا، دەمانەوێ نیشانەیەکت لێ ببینین.»"},{"book":"مەتا","chapter":"12","verse":"39","text":"کەچی وەڵامی دانەوە: «نەوەیەکی بەدکار و داوێنپیس12‏:39 لێرەدا مەبەست لە واتای مەجازی داوێنپیسییە، بەو واتایەی کە گەلی خودا دڵسۆز نەبوون بۆ خودای یاقوب و سەرپێچی فەرمانەکانیان کردووە.‏ داوای نیشانە دەکات، بەڵام نیشانەی نادرێتێ، جگە لە نیشانەی یونسی پێغەمبەر."},{"book":"مەتا","chapter":"12","verse":"40","text":"هەروەک چۆن یونس سێ شەو و سێ ڕۆژ لەناو سکی ماسییەکی گەورەدا بوو، ئاواش کوڕی مرۆڤ سێ شەو و سێ ڕۆژ لە ناخی زەویدا دەمێنێتەوە."},{"book":"مەتا","chapter":"12","verse":"41","text":"خەڵکی نەینەوا لە ڕۆژی لێپرسینەوەدا، لەگەڵ ئەم نەوەیە لە مردن هەڵدەستنەوە و تاوانباری دەکەن، چونکە تۆبەیان کرد کاتێک یونس پەیامی خودای ڕاگەیاند. ئەوەتا لە یونس مەزنتر لێرەیە."},{"book":"مەتا","chapter":"12","verse":"42","text":"شاژنی باشوور12‏:42 شاژنی باشوور: مەبەست شاژنە بەلقیسە کە لە سەردەمی حەزرەتی سلێمان فەرمانڕەوای یەمەن بوو.‏ لە ڕۆژی لێپرسینەوەدا لەگەڵ ئەم نەوەیە لە مردن هەڵدەستێتەوە و تاوانباری دەکات، چونکە لەوپەڕی زەوییەوە هات بۆ گوێگرتن لە دانایی سلێمان. ئەوەتا لە سلێمان مەزنتر لێرەیە."},{"book":"مەتا","chapter":"12","verse":"43","text":"«کاتێک ڕۆحی پیس لە مرۆڤێک دەردەچێت، لە شوێنە وشکەکاندا بەدوای حەوانەوەدا دەگەڕێت و دەستی ناکەوێت."},{"book":"مەتا","chapter":"12","verse":"44","text":"ئینجا دەڵێت: ”دەگەڕێمەوە بۆ ئەو ماڵەی کە بەجێمهێشت.“ کاتێک دەگەڕێتەوە دەبینێت چۆڵە و گسکدراوە و ڕێکخراوە."},{"book":"مەتا","chapter":"12","verse":"45","text":"ئەوسا دەچێت و حەوت ڕۆحی پیسی دیکە لە خۆی خراپتر لەگەڵ خۆی دەهێنێت، دەچنەوە نێو مرۆڤەکە و لەناویدا دەژین. ئینجا کۆتایی ئەو مرۆڤە لە جاران خراپتر دەبێت. بۆ ئەم نەوە بەدکارەش، ئاوا دەبێت.»"},{"book":"مەتا","chapter":"12","verse":"46","text":"لە کاتێکدا کە عیسا قسەی بۆ خەڵکەکە دەکرد، دایک و براکانی لە دەرەوە ڕاوەستابوون، داوایان دەکرد لەگەڵی بدوێن."},{"book":"مەتا","chapter":"12","verse":"47","text":"کەسێک هات و پێی گوت: «وا دایک و براکانت لە دەرەوە ڕاوەستاون، دەیانەوێ لەگەڵت بدوێن.»"},{"book":"مەتا","chapter":"12","verse":"48","text":"ئەویش وەڵامی دایەوە و فەرمووی: «دایکم کێیە و براکانم کێن؟»"},{"book":"مەتا","chapter":"12","verse":"49","text":"ئینجا دەستی بۆ قوتابییەکانی ڕاکێشا و فەرمووی: «ئەوەتا دایک و براکانم،"},{"book":"مەتا","chapter":"12","verse":"50","text":"چونکە ئەوەی خواستی باوکم ئەنجام بدات کە لە ئاسمانە، خوشک و برا و دایکمە.»"}]}