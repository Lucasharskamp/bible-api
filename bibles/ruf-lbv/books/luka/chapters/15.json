{"data":[{"book":"Luka","chapter":"15","verse":"1","text":"Litsuwa limwe iwasola kodi na wane nzambi wamghendela Yesu kumhulikitsa."},{"book":"Luka","chapter":"15","verse":"2","text":"Lekeni Mafarisayo na iwolangulitsa Ghamalaghitso wandusa kwilongela, “Imunu yuno kawabokelagha iwanu wane nzambi na kuja nawo!”"},{"book":"Luka","chapter":"15","verse":"3","text":"Kuya Yesu kawalongela imbuli ino."},{"book":"Luka","chapter":"15","verse":"4","text":"“Imunu wachi mna mwemwe yane iwang'olo miya imwe na ng'olo wake yumwe ang'agha, apfi ng'atsowaleka bae wala tisini na tisa akula koyodimila na kughenda kumbama yula yaghile mbaka amwone?"},{"book":"Luka","chapter":"15","verse":"5","text":"Na hayomwona katsodeng'elela na kumwika mmahegha mwake,"},{"book":"Luka","chapter":"15","verse":"6","text":"na kumghala ukaye. Kuya katsowakema sale tsake ne iwanu iwali habehi naye na kulonga, ‘Mdeng'e na nene, kwaapfila nimwona ing'olo wangu yaghile.’"},{"book":"Luka","chapter":"15","verse":"7","text":"Pfipfila nowalongela kutsakuwa na ndeng'elo ng'ulu kulanga kwe imunu yumwe yane nzambi kutsileka nzambi tsake kubita iwanu wala tisini na tisa iwebona wanogha aku ng'awobama bae kutsileka nzambi tsawo.”"},{"book":"Luka","chapter":"15","verse":"8","text":"“Au ka ipinga kana sendi kumi, na sendi imwe yagha. Apfi ng'atsotuwa bae ichitasa, na kusegha ing'anda yake na kuibama chila hanu mbaka ayone?"},{"book":"Luka","chapter":"15","verse":"9","text":"Na hayatsoyona sendi ila, katsowakema sale tsake ne iwanu iwali habehi naye na kuwalongela, ‘Mdeng'e na nene kwaapfila niyona sendi yangu yaghile!’"},{"book":"Luka","chapter":"15","verse":"10","text":"Pfipfila nowalongela, malaika we Imulungu watsodeng'elela kwe imunu yumwe yane nzambi kutsileka nzambi tsake.”"},{"book":"Luka","chapter":"15","verse":"11","text":"Yesu kaghendelela kuwalongela, “Tsakukala ne imunu yumwe yawile ne iwana weli."},{"book":"Luka","chapter":"15","verse":"12","text":"Imwana mdodo kamlongela aba wake, ‘Aba, ungolele pfinu pfutsongaya.’ Apfo aba kawagholela ipfinu pfake."},{"book":"Luka","chapter":"15","verse":"13","text":"Ghamatsuwa chidogho hambele, imwana mdodo kautsa ipfinu pfake. Kuya koka ukaye yawo, kaghenda isi ya kutali, ako katsipwilisa sendi tsake kwa pfinu pfihile."},{"book":"Luka","chapter":"15","verse":"14","text":"Sendi tsake hatsimalile, inzala ng'ulu ilawila mna isi ila yose, naye kakala kahela ichinu."},{"book":"Luka","chapter":"15","verse":"15","text":"Apfo kaghenda kulomba isang'ano kwe imunu we isi ila, imunu yula kamlaghitsa aghende mne mghunda ghwake akadime wangubi."},{"book":"Luka","chapter":"15","verse":"16","text":"Tsakasulukila kuja imibangu yawajile iwangubi, lekeni kuduhu imunu yamwing'ile ichijo."},{"book":"Luka","chapter":"15","verse":"17","text":"Tsimbutsi tsake hatsimuyile, keghutsa imwenyegho, ‘Aba wangu kana iwanu wengi we isang'ano iwakuja na kuleka ichijo, na nene nahano noghanzika kwe inzala!"},{"book":"Luka","chapter":"15","verse":"18","text":"Nitsakwinuka na kuya kwa aba wangu na kumlongela, Aba, nimtendela Imulungu nzambi, na pfipfila nikutendela ghweghwe nzambi.’"},{"book":"Luka","chapter":"15","verse":"19","text":"Sibamighwa bae kukemighwa imwanagho, unende niwe ka yumwe we iwanu wako we isang'ano.”"},{"book":"Luka","chapter":"15","verse":"20","text":"Apfo kenuka koya kwa aba wake."},{"book":"Luka","chapter":"15","verse":"21","text":"“Imwana kamlongela aba wake, ‘Aba wangu, nimtendela nzambi Imulungu na ghweghwe pfipfila. Sibamighwa bae kukemighwa mwanagho.’"},{"book":"Luka","chapter":"15","verse":"22","text":"Lekeni aba wake kawakema iwatumwa wake kawalongela, ‘Himahima! Mghalileni gholole linoghile mumpfatse. Na ipete mna ichidole chake ne imikwabatsa mmaghulu mwake."},{"book":"Luka","chapter":"15","verse":"23","text":"Mumghale imwana we ing'ombe yanenehe. Leka tutende ichihungo na tudeng'elele."},{"book":"Luka","chapter":"15","verse":"24","text":"Kwaapfila imwanangu tsakafa, lekeni sambi kamghima, tsakagha, lekeni sambi koneka.’ Apfo wandusa kudeng'elela."},{"book":"Luka","chapter":"15","verse":"25","text":"“Ichihungo haching'ali chighendelela, imwanaghe mbala tsaka kumghunda. Hapfikile habehi ne ing'anda, kahulika tsingoma ne iwanu wobigha."},{"book":"Luka","chapter":"15","verse":"26","text":"Apfo kamkema imtumwa yumwe, kamghutsa, ‘Angu hano hana choni?’"},{"book":"Luka","chapter":"15","verse":"27","text":"Imtumwa ayo kamwidika, ‘Mdodo wako koya ukaye aba wako kamkomela imwana we ing'ombe yanenehe kwaapfila koya mghima!’"},{"book":"Luka","chapter":"15","verse":"28","text":"“Imwana imbala kaghudubuka, kalema kwingila mng'anda. Apfo Aba wake kalawa kunze kamlomba engile mng'anda."},{"book":"Luka","chapter":"15","verse":"29","text":"Lekeni kamwidika aba wake, ‘Lola, nikusang'anila miyaka yose ino na silemile bae aghala ghaundaghitse nitenda. Lekeni ng'ungaile bae hata imwana we imene nideng'elele sale tsangu!"},{"book":"Luka","chapter":"15","verse":"30","text":"Lekeni imwanagho ayu kahondola mali tsako na mapinga pfiweghe, na hoile ghweghwe kumkomela imwana we ing'ombe yanenehe!’"},{"book":"Luka","chapter":"15","verse":"31","text":"Aba wake kamwidika, ‘Mwanangu, matsuwa ghose ghweghwe kwa hamwe na nene, ne ipfinu pfose pfaninapfo pfako."},{"book":"Luka","chapter":"15","verse":"32","text":"Lekeni twobamighwa tudeng'elele na kusekelela, kwaapfila mdodo wako tsakafa, lekeni sambi kamghima; tsakagha, lekeni sambi koneka’ ”"}]}