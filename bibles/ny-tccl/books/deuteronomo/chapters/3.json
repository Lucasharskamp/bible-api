{"data":[{"book":"Deuteronomo","chapter":"3","verse":"1","text":"Kenaka tinakhota ndi kumayenda mokwera mtunda ndi njira yolowera ku Basani. Ndipo Ogi mfumu ya ku Basani ndi gulu lake lonse lankhondo anakumana nafe ndipo anamenyana nafe ku Ederi."},{"book":"Deuteronomo","chapter":"3","verse":"2","text":"Yehova anati kwa ine, “Usachite naye mantha pakuti ndamupereka mʼmanja mwako pamodzi ndi gulu lake lonse lankhondo ndi dziko lake lomwe. Ndipo uchite kwa iye zimene unachita Sihoni mfumu ya Aamori, amene ankalamulira ku Hesiboni.”"},{"book":"Deuteronomo","chapter":"3","verse":"3","text":"Choncho Yehova Mulungu wathu anapereka mʼmanja mwathu Ogi mfumu ya ku Basani ndi gulu lake lonse lankhondo. Tinawakantha onsewo osasiya ndi mmodzi yemwe."},{"book":"Deuteronomo","chapter":"3","verse":"4","text":"Pa nthawi imeneyo tinatenga mizinda yake yonse. Pa mizinda 60, panalibe ndi umodzi womwe umene sitinawalande, mʼdera lonse la ufumu wa Ogi ku Basani chimene ndi chigawo cha Arigobu."},{"book":"Deuteronomo","chapter":"3","verse":"5","text":"Mizinda yonseyi inali yotetezedwa ndi malinga ataliatali wokhala ndi zitseko ndi zitsulo, komabe panali midzi ina yambiri imene inalibe malinga."},{"book":"Deuteronomo","chapter":"3","verse":"6","text":"Tinawawonongeratu monga momwe tinachitira Sihoni, mfumu ya ku Hesiboni. Tinawononga mzinda uliwonse, amayi, amuna ndi ana omwe."},{"book":"Deuteronomo","chapter":"3","verse":"7","text":"Koma tinafunkha ziweto ndi katundu wawo yense."},{"book":"Deuteronomo","chapter":"3","verse":"8","text":"Choncho pa nthawi imeneyi tinalanda kwa mafumu awiri Aamori, dera la kummawa kwa Yorodani, kuyambira ku khwawa la Arinoni mpaka ku Phiri la Herimoni."},{"book":"Deuteronomo","chapter":"3","verse":"9","text":"(Asidoni amatcha Herimoni kuti Siriyoni, pamene Aamori amalitcha Seniri)."},{"book":"Deuteronomo","chapter":"3","verse":"10","text":"Tinalanda mizinda yonse ya ku mapiri, ku Giliyadi, Basani mpaka ku Saleka ndi Ederi, mizinda ya mu ufumu wa Ogi wa ku Basani."},{"book":"Deuteronomo","chapter":"3","verse":"11","text":"(Ogi, mfumu ya ku Basani, anali yekhayo amene anatsala mwa mtundu wa anthu ataliatali a Chirefai. Bedi lake linali lachitsulo ndipo lalitali kuposa mamita anayi. Mulifupi mwake munali mamita awiri. Bedilo likanalipo ku Raba kwa Aamori)."},{"book":"Deuteronomo","chapter":"3","verse":"12","text":"Dziko limene tinalanda nthawi imeneyo, ndinapatsa fuko la Rubeni ndi fuko la Gadi dera la kumpoto kwa Aroeri cha mʼmphepete mwa khwawa la Arinoni kuphatikizapo theka la dziko lamapiri la Giliyadi ndi mizinda yake."},{"book":"Deuteronomo","chapter":"3","verse":"13","text":"Theka la fuko la Manase ndinalipatsa dziko lonse lotsala la Giliyadi ndi Basani yense yemwe ndi dera la ufumu wa Ogi. (Chigawo chonse cha Arigobu mu Basani chinkadziwika kuti ndi dziko la Arefai."},{"book":"Deuteronomo","chapter":"3","verse":"14","text":"Yairi, mdzukulu wa Manase, anatenga chigawo chonse cha Arigobu mpaka ku malire a Agesuri ndi Amaakati. Anatcha chigawochi dzina lake, moti mpaka lero Basani amatchedwa Havoti Yairi)."},{"book":"Deuteronomo","chapter":"3","verse":"15","text":"Ndipo ndinapereka Giliyadi kwa Makiri."},{"book":"Deuteronomo","chapter":"3","verse":"16","text":"Koma kwa fuko la Rubeni ndi fuko la Gadi ndinapereka chigawo chochokera ku Giliyadi kutsetsereka mpaka ku khwawa la Arinoni (pakati pa khwawalo ndiye panali malire) ndi kupitirira mpaka ku mtsinje wa Yaboki umene ndi malire Aamoni."},{"book":"Deuteronomo","chapter":"3","verse":"17","text":"Malire ake a chakumadzulo anali Yorodani ku Araba, kuchokera ku Kinereti mpaka ku Nyanja ya Araba (Nyanja ya Mchere), mʼmunsi mwa matsitso a Pisiga."},{"book":"Deuteronomo","chapter":"3","verse":"18","text":"Ndinakulamulirani nthawi imene ija kuti, “Yehova Mulungu wanu wakupatsani dziko ili kuti likhale lanu. Koma amuna amphamvu onse ali ndi zida zankhondo, awoloke kutsogolera abale anu Aisraeli."},{"book":"Deuteronomo","chapter":"3","verse":"19","text":"Koma akazi anu, ana anu ndi ziweto zanu (ndikudziwa kuti muli ndi ziweto zambiri) zikhoza kumakhalabe mʼmizinda imene ndakupatsani,"},{"book":"Deuteronomo","chapter":"3","verse":"20","text":"mpaka Yehova atapereka mpumulo kwa abale anu, nawonso atatenga dziko limene Yehova Mulungu wanu akuwapatsa patsidya pa Yorodani, monga wachitira ndi inu. Kenaka, aliyense wa inu akhoza kudzabwerera ku dziko limene ndinakupatsani.”"},{"book":"Deuteronomo","chapter":"3","verse":"21","text":"Nthawi imeneyo ndinamulamula Yoswa kuti, “Waona wekha ndi maso ako zonse zimene Yehova Mulungu wako anachitira mafumu awiriwa. Yehova adzachita zomwezo ndi mafumu ena onse kumene mukupitako."},{"book":"Deuteronomo","chapter":"3","verse":"22","text":"Musawaope chifukwa Yehova Mulungu mwini adzakumenyerani nkhondo.”"},{"book":"Deuteronomo","chapter":"3","verse":"23","text":"Nthawi imeneyo ndinachonderera Yehova kuti,"},{"book":"Deuteronomo","chapter":"3","verse":"24","text":"“Ambuye Mulungu, mwayamba tsopano kuonetsa mtumiki wanu ukulu wanu ndi dzanja lanu lamphamvu. Ndi mulungu uti ali kumwamba kapena pa dziko lapansi amene angachite ntchito zozizwitsa zimene mumachita?"},{"book":"Deuteronomo","chapter":"3","verse":"25","text":"Mundilole ndipite ndi kukaona dziko labwinolo kutsidya kwa Yorodani dziko la mapiri abwinowo ndi Lebanoni.”"},{"book":"Deuteronomo","chapter":"3","verse":"26","text":"Koma chifukwa cha inu, Yehova anakwiya nane osandimvera. Yehova anati, “Basi pakwana, usayankhulenso ndi ine zimenezi."},{"book":"Deuteronomo","chapter":"3","verse":"27","text":"Pita pamwamba pa phiri la Pisiga ndipo uyangʼane kumadzulo, kumpoto, kummwera ndi kummawa. Ulione dzikolo ndi maso ako pakuti suwoloka Yorodaniyu."},{"book":"Deuteronomo","chapter":"3","verse":"28","text":"Koma langiza Yoswa ndipo umulimbikitse ndi kumupatsa mphamvu pakuti adzatsogolera anthu awa kuwoloka ndipo adzawathandiza kuti atenge dziko limene ulioneli.”"},{"book":"Deuteronomo","chapter":"3","verse":"29","text":"Ndipo tinakhala mʼchigwa pafupi ndi Beti-Peori."}]}