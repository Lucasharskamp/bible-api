{"data":[{"book":"Valoma","chapter":"10","verse":"1","text":"Mmakukulupila avangu, chinu chingulembela kwa ntima wangu wammalele na chingunnyuwa Nnungu kwajili ya Vaisilaeli nni kuva, vapohwe."},{"book":"Valoma","chapter":"10","verse":"2","text":"Kwa kuva, nahulula chihi kushuhudila kuva, vànatamwa namene kuntumikila Nnungu, henga kuntumikila kwavo kukápapatana na kuumala uhiu."},{"book":"Valoma","chapter":"10","verse":"3","text":"Kwa kuva, vanang'o vakánamala namuna Nnungu chavatenda vanu kuva vambone pameho pake, na vànihita kuipapata indila ya Nnungu ya kuvatenda vanu kuva vambone pameho pake, henga vàlitahijije chihi indila yavo vene kwa kuikamula Sheliya."},{"book":"Valoma","chapter":"10","verse":"4","text":"Henga Kilisto áitendile Sheliya ya Musa ìhwikile ntululilo wake, uchinga kila munu ankulupîla nang'e apate kutendwa kuva wambone pameho panga Nnungu."},{"book":"Valoma","chapter":"10","verse":"5","text":"Alano nni malove lanalembile Musa kwamba kutendwa kuva wambone pameho panga Nnungu kwa indila ya kuikamula Sheliya kuva, “Munu woheyo aikamûla Sheliya, àmbelama kwa kupitila kuikamula Sheliya.”"},{"book":"Valoma","chapter":"10","verse":"6","text":"Henga kuyamba vanu vatêndwa kuva vambone pameho panga Nnungu kwa indila ya ing'ulupa vanaliuje mmitima yavo kuva, “Nnani ambehwêna kulihunde, yani unansulupuha Kilisto kuhaloka muha uchinga atupohe?”"},{"book":"Valoma","chapter":"10","verse":"7","text":"Na wala vanaliuje kuva, “Nnani ambesulupûka kuhwena kwa vanu vahwîle, yani unankweja Kilisto kuhaloka pahi uchinga atupohe?”"},{"book":"Valoma","chapter":"10","verse":"8","text":"Henga Malemba Lanaswe làhaula kuva, “Lilove lya Nnungu lìvele pepi na wako, lìvele nkanya mwako na muntima mwako.” Na lilove anelyo njo ujumbe utuuyanjaja kuyamba ing'ulupa."},{"book":"Valoma","chapter":"10","verse":"9","text":"Kwa kuva, ukàyambukila kwa kanya yako umwene kuva, Yesu njo Nang'olo na kukulupila muntima mwako kuva Nnungu àninfufula kuhaloka kwa vanu vahwîle, uchiupohwe."},{"book":"Valoma","chapter":"10","verse":"10","text":"Kwa kuva, kwa kukulupila kwa ntima, Nnungu àntenda munu kuva wambone pameho pake, na kwa kuyambukila kwa kanya, Nnungu ànampoha munu."},{"book":"Valoma","chapter":"10","verse":"11","text":"Malemba Lanaswe làhaula kuva, “Kila munu ankulupîla akambepata dihoni.”"},{"book":"Valoma","chapter":"10","verse":"12","text":"Bahi Vayahudi na vanu vakávele Vayahudi nanga pavalekanidile, kwa kuva, Nang'olo wa vanu vammalele nni yumo bahi, nanang'e ànavabaliki namene vammalele vannyûwa."},{"book":"Valoma","chapter":"10","verse":"13","text":"Bahi nni malinga chilahaula Malemba Lanaswe kuva, “Kila munu ambennyûwa Nang'olo, achiapohwe.”"},{"book":"Valoma","chapter":"10","verse":"14","text":"Dachi, vàmbennyuwa dachi ayula uvakankulupila? Na vàmbenkulupila dachi ayula uvakanambimpilikana habali dyake? Na vàmbepilikana dachi habali dyake ikàva nanga vanu vayanjâja?"},{"book":"Valoma","chapter":"10","verse":"15","text":"Na vàmbeyanjaja dachi ikàva nanga pavatumwa? Malemba Lanaswe làhaula kuva, “Nni chinu cha kuhangalaja namene kuida kwa vanu vayanjâja Malove Lambone.”"},{"book":"Valoma","chapter":"10","verse":"16","text":"Henga vammalele nanga pavanalapwecheledile àlalá Malove Lambone. Njo mana nabii Isaya áhawile kuva, “Nang'olo, nnani akulupidîle habali ituyanjajije?”"},{"book":"Valoma","chapter":"10","verse":"17","text":"Bahi ing'ulupa chitandikilo chake nni kupilikana ujumbe, na ipilikani ya ujumbe anewo ìida kupitila kuyanjajwa kwa habali dyanga Kilisto."},{"book":"Valoma","chapter":"10","verse":"18","text":"Henga nangu ngùuja kuva, dachi anevo Vaisilaeli nanga pavanaupilikene anewo ujumbe? Nanga, vániupilikana! Kwa kuva, Malemba Lanaswe làhaula kuva,"},{"book":"Valoma","chapter":"10","verse":"19","text":"Nangu ngùuja kavila kuva,"},{"book":"Valoma","chapter":"10","verse":"20","text":"Na Isaya bila kuyopa àtangola kuva,"},{"book":"Valoma","chapter":"10","verse":"21","text":"Henga kwamba Vaisilaeli achidoni,"}]}