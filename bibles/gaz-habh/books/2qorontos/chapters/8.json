{"data":[{"book":"2 Qorontos","chapter":"8","verse":"1","text":"Yaa obboloota, waaʼee ayyaana Waaqni waldoota kiristaanaa Maqedooniyaatiif kennee isin akka beektan ni barbaanna."},{"book":"2 Qorontos","chapter":"8","verse":"2","text":"Isaanis utuu dhiphina baayʼeen qoramuutti jiranuu, baayʼinni gammachuu isaaniitii fi akka malee deeguun isaanii arjummaa isaanii baayʼiseera."},{"book":"2 Qorontos","chapter":"8","verse":"3","text":"Ani akka isaan hamma dandeettii isaanii, dandeettii isaaniitii olis fedhii isaaniitiin kennan dhugaa nan baʼaatii. Isaan guutumaan guutuutti ofuma isaaniitiin"},{"book":"2 Qorontos","chapter":"8","verse":"4","text":"carraa qulqulloota tajaajiluu kana keessatti akka hirmaatan cimsanii nu kadhatan."},{"book":"2 Qorontos","chapter":"8","verse":"5","text":"Isaan garuu duraan dursanii Gooftaaf, ergasii immoo fedhii Waaqaatiin nuuf of kennan malee akka nu eegne hin goone."},{"book":"2 Qorontos","chapter":"8","verse":"6","text":"Kanaafuu Tiitoon akkuma duraan jalqabe sana hojii arjummaa kana gama keessaniin akka fiixaan baasuuf isa kadhanne."},{"book":"2 Qorontos","chapter":"8","verse":"7","text":"Isin garuu akkuma waan hundaan jechuunis amantiin, dubbiin, beekumsaan, tattaaffii guutuu fi jaalala nuuf qabdaniin caaltan sana, kennaa arjummaa kaaniinis akka caaltan mirkaneessaa."},{"book":"2 Qorontos","chapter":"8","verse":"8","text":"Ani tattaaffii namoota kaaniitiin wal bira qabee jaalalli keessan dhugaa taʼuu isaa qoruu barbaadeeti malee isin ajajaa hin jiru."},{"book":"2 Qorontos","chapter":"8","verse":"9","text":"Isin ayyaana Gooftaa keenya Yesuus Kiristoos ni beektuutii; inni utuu sooressa taʼee jiruu akka isin hiyyummaa isaatiin sooromtaniif isiniif jedhee hiyyoome."},{"book":"2 Qorontos","chapter":"8","verse":"10","text":"Waan kana irratti gorsi ani waaʼee waan hunda caalaa isiniif wayyuu irratti kennu kanaa dha. Isin waggaa darbe kennuu qofaan utuu hin taʼin fedhii kennuuf qabdaniinis kanneen jalqabaa turtan."},{"book":"2 Qorontos","chapter":"8","verse":"11","text":"Ammas fedhiin cimaan isin hojii sanaaf qabdan isa fiixa baasuu keessaniin akka mirkanaaʼuuf waanuma qabdaniin hojii sana fiixaan baasaa."},{"book":"2 Qorontos","chapter":"8","verse":"12","text":"Erga fedhiin jiraate kennaan sun akkuma waan namni qabuutti fudhatama malee akka waan namni hin qabneetti miti."},{"book":"2 Qorontos","chapter":"8","verse":"13","text":"Fedhiin keenya akka isin rakkattanii warra kaanitti immoo toluuf utuu hin taʼin akka wal qixxummaan jiraatuuf."},{"book":"2 Qorontos","chapter":"8","verse":"14","text":"Akka wanti isaan irraa hafu hirʼina keessan guutuuf, yeroo ammaa wanti isin irraa hafu hirʼina isaanii ni guuta. Yoos wal qixxummaan ni jiraata;"},{"book":"2 Qorontos","chapter":"8","verse":"15","text":"kunis akkuma, “Isa baayʼee walitti qabateef baayʼeen hin hafne; isa xinnoo walitti qabatettis wanni tokko iyyuu hin hirʼanne”8:15 Bau 16:18 jedhamee barreeffamee dha."},{"book":"2 Qorontos","chapter":"8","verse":"16","text":"Waaqa yaaduma ani isiniif qabu garaa Tiitoo keessa kaaʼe sana nan galateeffadha."},{"book":"2 Qorontos","chapter":"8","verse":"17","text":"Tiitoon gorsa keenya fudhachuu qofaan utuu hin taʼin fedhii guddaan ofuma isaatiin kaʼee gara keessan dhufaa jiraatii."},{"book":"2 Qorontos","chapter":"8","verse":"18","text":"Nus obboleessa tajaajila wangeelaatiin waldoota kiristaanaa hundaan jajame sana isa wajjin ni ergina."},{"book":"2 Qorontos","chapter":"8","verse":"19","text":"Kana malees inni hojii nu ulfina Gooftaatii fi fedhii gaarii qabnu mulʼisuuf hojjennu keessatti akka nu wajjin deemuuf waldoota kiristaanaatiin filatameera."},{"book":"2 Qorontos","chapter":"8","verse":"20","text":"Nu kennaa arjummaa kana hojii irra oolchuu keessatti akka namni kam iyyuu maqaa nu hin balleessine of eegganna."},{"book":"2 Qorontos","chapter":"8","verse":"21","text":"Nu utuu fuula Gooftaa qofa duratti hin taʼin fuula namootaa durattis waan qajeelaa hojjechuuf tattaaffanna."},{"book":"2 Qorontos","chapter":"8","verse":"22","text":"Kana malees obboleessa keenya isa nu yeroo baayʼee waan hedduun qorree nama hisataa taʼuu isaa mirkaneeffanne sana isaan wajjin ergineerra; innis waan amantii guddaa isin irraa qabuuf kan duraa caalaa ni yaada."},{"book":"2 Qorontos","chapter":"8","verse":"23","text":"Waaʼee Tiitoo irratti, inni garee koo kan na wajjin isin gidduu hojjetuu dha; waaʼee obboloota keenyaa immoo isaan bakka buʼoota waldoota kiristaanaatii fi ulfina Kiristoos."},{"book":"2 Qorontos","chapter":"8","verse":"24","text":"Kanaafuu akka waldoonni kiristaanaa arguu dandaʼaniif dhugaa jaalala keessaniitii fi sababii nu isiniin of jajnuuf namoota kanneenitti argisiisaa."}]}