{"data":[{"book":"2 Kronieken","chapter":"17","verse":"1","text":"Asa werd opgevolgd door zijn zoon Josafat. Deze wapende zich tegen Israël;"},{"book":"2 Kronieken","chapter":"17","verse":"2","text":"hij legde een garnizoen in alle vestingen van Juda, en bezettingen in het land Juda en in de steden, die zijn vader Asa had ingenomen."},{"book":"2 Kronieken","chapter":"17","verse":"3","text":"Jahweh was met Josafat; want hij volgde het voorbeeld, dat zijn vader in de eerste tijd had gegeven, en vereerde geen Báals,"},{"book":"2 Kronieken","chapter":"17","verse":"4","text":"maar den God zijner vaderen, en deed niet als de Israëlieten, maar onderhield zijn geboden."},{"book":"2 Kronieken","chapter":"17","verse":"5","text":"Jahweh bevestigde het koninklijke gezag van Josafat in zijn hand, zodat heel Juda hem geschenken bracht, en rijkdom en aanzien hem in ruime mate ten deel viel."},{"book":"2 Kronieken","chapter":"17","verse":"6","text":"Hierdoor steeg zijn moed, om de wegen van Jahweh te bewandelen, en de offerhoogten en de heilige palen in Juda op te ruimen."},{"book":"2 Kronieken","chapter":"17","verse":"7","text":"In het derde jaar van zijn regering gaf hij opdracht aan de leiders Ben-Cháil, Obadja, Zekarja, Netaneël en Mikájehoe, om onderricht te geven in de steden van Juda."},{"book":"2 Kronieken","chapter":"17","verse":"8","text":"Zij waren vergezeld van de levieten Sjemajáhoe, Netanj hoe, Zebadjáhoe, Asaël, Sjemiramot, Jehonatan, Adoni-jáhoe, Tobi-jáhoe en Tob-Adoni-jáhoe, en de priesters Elisjama en Jehoram."},{"book":"2 Kronieken","chapter":"17","verse":"9","text":"Zij gaven onderricht in Juda, aan de hand van het wetboek van Jahweh, en gingen rond in alle steden van Juda, om het volk te onderrichten."},{"book":"2 Kronieken","chapter":"17","verse":"10","text":"Bij alle vreemde koninkrijken, die in de omgeving van Juda lagen, zat de schrik voor Jahweh er zo levendig in, dat ze niet met Josafat durfden strijden."},{"book":"2 Kronieken","chapter":"17","verse":"11","text":"De Filistijnen brachten Josafat geschenken en een schatting aan zilver; ook de Arabieren brachten hem een schatting van zeven en zeventighonderd rammen en zeven en zeventighonderd bokken."},{"book":"2 Kronieken","chapter":"17","verse":"12","text":"Zo werd Josafat voortdurend machtiger. Hij bouwde in Juda burchten en opslagplaatsen;"},{"book":"2 Kronieken","chapter":"17","verse":"13","text":"in de steden van Juda had hij geweldige voorraden, en in Jerusalem dappere ervaren krijgers."},{"book":"2 Kronieken","chapter":"17","verse":"14","text":"Hier volgt een opsomming van hun verschillende families. Tot Juda behoorden de volgende bevelhebbers van duizend: Adna, de legeraanvoerder, met driehonderdduizend dappere mannen;"},{"book":"2 Kronieken","chapter":"17","verse":"15","text":"hem stond terzijde de legeraanvoerder Jehochanan, met tweehonderd en tachtigduizend man;"},{"book":"2 Kronieken","chapter":"17","verse":"16","text":"deze werd terzijde gestaan door Amas-ja, den zoon van Zikri, die zich vrijwillig aan Jahweh gewijd had, met tweehonderdduizend dappere mannen."},{"book":"2 Kronieken","chapter":"17","verse":"17","text":"Tot Benjamin behoorde de heldhaftige Eljada, met tweehonderdduizend man, gewapend met boog en schild;"},{"book":"2 Kronieken","chapter":"17","verse":"18","text":"hij werd bijgestaan door Jehozabad, met honderd tachtigduizend dienstplichtigen."},{"book":"2 Kronieken","chapter":"17","verse":"19","text":"Dat waren de krijgers, die in ‘s konings dienst stonden, afgezien nog van hen, die de koning in de verschillende vestingen van Juda had gelegd."}]}