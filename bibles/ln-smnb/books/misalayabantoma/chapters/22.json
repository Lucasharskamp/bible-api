{"data":[{"book":"Misala ya Bantoma","chapter":"22","verse":"1","text":"— Bandeko mpe batata, boyoka sik’oyo ndenge nini nalingi komilongisa."},{"book":"Misala ya Bantoma","chapter":"22","verse":"2","text":"Tango bayokaki Polo koloba na lokota ya Arami, bavandaki lisusu kimia koleka."},{"book":"Misala ya Bantoma","chapter":"22","verse":"3","text":"— Nazali Moyuda, nabotama na Tarse kati na Silisi, kasi nakoli kaka awa, na engumba oyo ya Yelusalemi. Gamalieli nde azalaki molakisi na ngai ; ye nde ateyaki ngai na bosolo nyonso Mobeko ya bakoko na biso. Nazalaki na bolingo makasi mpo na Nzambe, ndenge bino nyonso bozali na yango lelo."},{"book":"Misala ya Bantoma","chapter":"22","verse":"4","text":"Nanyokolaki bato oyo bazalaki kolanda Nzela oyo kino koboma bango, nazalaki kokanga mibali mpe basi, mpe kobwaka bango na boloko."},{"book":"Misala ya Bantoma","chapter":"22","verse":"5","text":"Mokonzi ya Banganga-Nzambe mpe lisanga mobimba ya bakambi bakoki kotatola bosolo ya makambo oyo nazali koloba. Bango nde kutu bapesaki ngai mikanda mpo ete nakende kopesa na bandeko na bango ya Damasi. Boye, nakendeki kuna mpo na kokanga bato mpe komema bango na Yelusalemi, mpo ete bapesa bango etumbu."},{"book":"Misala ya Bantoma","chapter":"22","verse":"6","text":"Wana nazalaki na nzela mpe nakomaki pene ya Damasi, na ngonga pene ya midi, namonaki mbala moko pole makasi kowuta na Likolo mpe kongengela ngai."},{"book":"Misala ya Bantoma","chapter":"22","verse":"7","text":"Nakweyaki na mabele mpe nayokaki mongongo moko koloba na ngai : « Saulo, Saulo, mpo na nini ozali konyokola Ngai ? »"},{"book":"Misala ya Bantoma","chapter":"22","verse":"8","text":"Natunaki : « Nkolo, yo nani ? »"},{"book":"Misala ya Bantoma","chapter":"22","verse":"9","text":"Bato oyo bazalaki na ngai elongo bamonaki pole yango, kasi bayokaki te mongongo ya moto oyo azalaki koloba na ngai."},{"book":"Misala ya Bantoma","chapter":"22","verse":"10","text":"Natunaki : « Nkolo, nasala nini ? » Nkolo alobaki na ngai : « Telema, kende na Damasi ; kuna, bakoyebisa yo makambo nyonso oyo osengeli kosala. »"},{"book":"Misala ya Bantoma","chapter":"22","verse":"11","text":"Baninga na ngai basimbaki ngai na loboko mpe bamemaki ngai kino na Damasi, pamba te kongenga ya pole wana ebomaki ngai miso."},{"book":"Misala ya Bantoma","chapter":"22","verse":"12","text":"Ezalaki na moto moko kuna, kombo na ye ezalaki « Ananiasi. » Azalaki kotosa makambo ya Nzambe ndenge Mobeko ezalaki kotinda, mpe azalaki na lokumu mingi na miso ya Bayuda nyonso ya engumba wana."},{"book":"Misala ya Bantoma","chapter":"22","verse":"13","text":"Ayaki kokutana na ngai mpe alobaki : « Ndeko na ngai, Saulo, mona lisusu. »"},{"book":"Misala ya Bantoma","chapter":"22","verse":"14","text":"Bongo alobaki na ngai : « Nzambe ya bakoko na biso apona yo wuta kala mpo ete oyeba mokano na Ye, omona Moto na sembo mpe oyoka mongongo na Ye."},{"book":"Misala ya Bantoma","chapter":"22","verse":"15","text":"Okozala motatoli na Ye liboso ya bato nyonso, mpo na koyebisa bango makambo nyonso oyo osili komona mpe koyoka."},{"book":"Misala ya Bantoma","chapter":"22","verse":"16","text":"Mpo na nini ozali kolekisa tango ? Telema, zwa libatisi mpe belela Kombo ya Nkolo mpo ete opetolama na masumu na yo. »"},{"book":"Misala ya Bantoma","chapter":"22","verse":"17","text":"Sima na ngai kozonga na Yelusalemi, wana nazalaki kosambela na Tempelo, nakweyaki na Molimo"},{"book":"Misala ya Bantoma","chapter":"22","verse":"18","text":"mpe nayokaki Nkolo koloba na ngai : « Sala noki, bima na Yelusalemi, pamba te bato na yango bakondima te litatoli oyo okoloba na tina na Ngai. »"},{"book":"Misala ya Bantoma","chapter":"22","verse":"19","text":"Nazongisaki : « Nkolo, bato wana bayebi malamu ete nazalaki kotambola na bandako ya mayangani mpo na kobwaka na boloko mpe kobetisa fimbu, bato oyo bazalaki kondimela Yo."},{"book":"Misala ya Bantoma","chapter":"22","verse":"20","text":"Tango basopaki makila ya Etieni, motatoli na Yo, ngai mpe nazalaki wana, nandimaki makambo oyo esalemaki mpe nazalaki kokengela bilamba ya bato oyo babomaki ye. »"},{"book":"Misala ya Bantoma","chapter":"22","verse":"21","text":"Kasi Nkolo azongiselaki ngai : « Kende, nakotinda yo mosika, epai ya bato ya bikolo ya bapaya. »"},{"book":"Misala ya Bantoma","chapter":"22","verse":"22","text":"Bato bayokaki Polo kino tango alobaki maloba wana. Boye, batombolaki mingongo na bango mpe bagangaki :"},{"book":"Misala ya Bantoma","chapter":"22","verse":"23","text":"Lokola bazalaki koganga makasi mpe kobwaka bilamba na bango mpe putulu na likolo,"},{"book":"Misala ya Bantoma","chapter":"22","verse":"24","text":"mokonzi ya basoda apesaki mitindo ete bakotisa Polo kati na lopango ya basoda mpe babeta ye fimbu, mpo ete aloba polele tina nini Bayuda bazali koganga bongo mpo na ye."},{"book":"Misala ya Bantoma","chapter":"22","verse":"25","text":"Wana bazalaki kokanga Polo basinga, Polo atunaki mokonzi oyo azalaki wana :"},{"book":"Misala ya Bantoma","chapter":"22","verse":"26","text":"Tango mokonzi ayokaki bongo, akendeki koyebisa mokonzi ya basoda :"},{"book":"Misala ya Bantoma","chapter":"22","verse":"27","text":"Mbala moko, mokonzi ya basoda akendeki epai ya Polo mpe atunaki ye :"},{"book":"Misala ya Bantoma","chapter":"22","verse":"28","text":"Mokonzi ya basoda alobaki :"},{"book":"Misala ya Bantoma","chapter":"22","verse":"29","text":"Mbala moko, bato oyo balingaki kobeta ye fimbu batikaki ye. Mokonzi ya basoda akomaki kobanga tango asosolaki ete tata oyo ye akangaki minyololo azali penza moto ya Rome."},{"book":"Misala ya Bantoma","chapter":"22","verse":"30","text":"Mokolo oyo elandaki, lokola mokonzi ya basoda azalaki na posa ya koyeba malamu tina oyo Bayuda bafundelaki Polo, apesaki mitindo ete bafungola Polo minyololo ; mpe abengisaki bakonzi ya Banganga-Nzambe mpe bato ya Likita-Monene mpo ete basala mayangani. Bongo amemaki Polo mpe atiaki ye liboso na bango."}]}