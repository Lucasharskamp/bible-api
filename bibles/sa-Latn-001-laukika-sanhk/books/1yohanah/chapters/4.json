{"data":[{"book":"1 yohanaH","chapter":"4","verse":"1","text":"he priyatamAH, yUyaM sarvveSvAtmasu na vizvasita kintu te IzvarAt jAtA na vetyAtmanaH parIkSadhvaM yato bahavo mRSAbhaviSyadvAdino jaganmadhyam AgatavantaH|"},{"book":"1 yohanaH","chapter":"4","verse":"2","text":"IzvarIyo ya AtmA sa yuSmAbhiranena paricIyatAM, yIzuH khrISTo narAvatAro bhUtvAgata etad yena kenacid AtmanA svIkriyate sa IzvarIyaH|"},{"book":"1 yohanaH","chapter":"4","verse":"3","text":"kintu yIzuH khrISTo narAvatAro bhUtvAgata etad yena kenacid AtmanA nAGgIkriyate sa IzvarIyo nahi kintu khrISTArerAtmA, tena cAgantavyamiti yuSmAbhiH zrutaM, sa cedAnImapi jagati varttate|"},{"book":"1 yohanaH","chapter":"4","verse":"4","text":"he bAlakAH, yUyam IzvarAt jAtAstAn jitavantazca yataH saMsArAdhiSThAnakAriNo 'pi yuSmadadhiSThAnakArI mahAn|"},{"book":"1 yohanaH","chapter":"4","verse":"5","text":"te saMsArAt jAtAstato hetoH saMsArAd bhASante saMsArazca teSAM vAkyAni gRhlAti|"},{"book":"1 yohanaH","chapter":"4","verse":"6","text":"vayam IzvarAt jAtAH, IzvaraM yo jAnAti so'smadvAkyAni gRhlAti yazcezvarAt jAto nahi so'smadvAkyAni na gRhlAti; anena vayaM satyAtmAnaM bhrAmakAtmAnaJca paricinumaH|"},{"book":"1 yohanaH","chapter":"4","verse":"7","text":"he priyatamAH, vayaM parasparaM prema karavAma, yataH prema IzvarAt jAyate, aparaM yaH kazcit prema karoti sa IzvarAt jAta IzvaraM vetti ca|"},{"book":"1 yohanaH","chapter":"4","verse":"8","text":"yaH prema na karoti sa IzvaraM na jAnAti yata IzvaraH premasvarUpaH|"},{"book":"1 yohanaH","chapter":"4","verse":"9","text":"asmAsvIzvarasya premaitena prAkAzata yat svaputreNAsmabhyaM jIvanadAnArtham IzvaraH svIyam advitIyaM putraM jaganmadhyaM preSitavAn|"},{"book":"1 yohanaH","chapter":"4","verse":"10","text":"vayaM yad Izvare prItavanta ityatra nahi kintu sa yadasmAsu prItavAn asmatpApAnAM prAyazcirttArthaM svaputraM preSitavAMzcetyatra prema santiSThate|"},{"book":"1 yohanaH","chapter":"4","verse":"11","text":"he priyatamAH, asmAsu yadIzvareNaitAdRzaM prema kRtaM tarhi parasparaM prema karttum asmAkamapyucitaM|"},{"book":"1 yohanaH","chapter":"4","verse":"12","text":"IzvaraH kadAca kenApi na dRSTaH yadyasmAbhiH parasparaM prema kriyate tarhIzvaro 'smanmadhye tiSThati tasya prema cAsmAsu setsyate|"},{"book":"1 yohanaH","chapter":"4","verse":"13","text":"asmabhyaM tena svakIyAtmanoM'zo datta ityanena vayaM yat tasmin tiSThAmaH sa ca yad asmAsu tiSThatIti jAnImaH|"},{"book":"1 yohanaH","chapter":"4","verse":"14","text":"pitA jagatrAtAraM putraM preSitavAn etad vayaM dRSTvA pramANayAmaH|"},{"book":"1 yohanaH","chapter":"4","verse":"15","text":"yIzurIzvarasya putra etad yenAGgIkriyate tasmin IzvarastiSThati sa cezvare tiSThati|"},{"book":"1 yohanaH","chapter":"4","verse":"16","text":"asmAsvIzvarasya yat prema varttate tad vayaM jJAtavantastasmin vizvAsitavantazca| IzvaraH premasvarUpaH premnI yastiSThati sa Izvare tiSThati tasmiMzcezvarastiSThati|"},{"book":"1 yohanaH","chapter":"4","verse":"17","text":"sa yAdRzo 'sti vayamapyetasmin jagati tAdRzA bhavAma etasmAd vicAradine 'smAbhi ryA pratibhA labhyate sAsmatsambandhIyasya premnaH siddhiH|"},{"book":"1 yohanaH","chapter":"4","verse":"18","text":"premni bhIti rna varttate kintu siddhaM prema bhItiM nirAkaroti yato bhItiH sayAtanAsti bhIto mAnavaH premni siddho na jAtaH|"},{"book":"1 yohanaH","chapter":"4","verse":"19","text":"asmAsu sa prathamaM prItavAn iti kAraNAd vayaM tasmin prIyAmahe|"},{"book":"1 yohanaH","chapter":"4","verse":"20","text":"Izvare 'haM prIya ityuktvA yaH kazcit svabhrAtaraM dveSTi so 'nRtavAdI| sa yaM dRSTavAn tasmin svabhrAtari yadi na prIyate tarhi yam IzvaraM na dRSTavAn kathaM tasmin prema karttuM zaknuyAt?"},{"book":"1 yohanaH","chapter":"4","verse":"21","text":"ata Izvare yaH prIyate sa svIyabhrAtaryyapi prIyatAm iyam AjJA tasmAd asmAbhi rlabdhA|"}]}