{"data":[{"book":"ମାର୍କ","chapter":"1","verse":"1","text":"ଇକା ଆଜିନାତ୍‍ ମାପୁରୁ ମାରିସି ଜିସୁ କ୍ରିସ୍ତଦି ନେଗି କାବୁର୍‌ ଆରାମ୍‌ ।"},{"book":"ମାର୍କ","chapter":"1","verse":"2","text":"ଜିସାୟ ବାବବାଦିଦି୧:୨ ଏନ୍‌ ମାପୁରୁଦି ମାଟା ମାପୁରୁଦି ମାଣାନ୍‌ ଲୋକାଙ୍ଗ୍‌ ୱେର୍‌ନାନ୍‌ ।  ବଇଦୁ ଏଣ୍ତେସ୍‌ ରାସାତାମାନାତ୍‌,"},{"book":"ମାର୍କ","chapter":"1","verse":"3","text":"ମରୁବୁମିଦୁ ପେରିୱେୟୁଦାନ୍‌ ଆଉଲିଆଜିମାନି ଅରେନ୍‍ ୱାନି ବଲ୍,"},{"book":"ମାର୍କ","chapter":"1","verse":"4","text":"ଆବେଟ୍‌କୁ ଏର୍‌ତୁ ଡୁବନ୍‌ ସିନି ଜୋହନ ବାଲିଭୁମିଦୁ ସର୍ହାନ୍‍ନୋ ୱେର୍‍ତାନ୍‌, ମାରି ଡୁବନ୍‌ ସିତାନ୍‌ । ୱାଣ୍ଡ୍‌ରୁ ପ୍ରଚାର୍‌ କିଜି ଲୋକାଙ୍ଗ୍‌ ଇନ୍‌ଡ୍ରେଙ୍ଗ୍‌ ଆସ୍‌ତାନ୍‌, “ପାପ୍‌ତାନ୍‌ ମନ୍‍ତିଙ୍ଗ୍‍ ଡ଼େପ୍‍ତୁ, ମାରି ଡୁବନ୍‌ ଅତୁ ଆବେଟ୍‌ ମାପୁରୁ ମି ପାପ୍‌କେମା କିନାନ୍‌ ।”"},{"book":"ମାର୍କ","chapter":"1","verse":"5","text":"ଆବେଟ୍‌ ଯିହୁଦା ରାଜି ମାରି ଜିରୁସାଲାମ୍‍ତି ୱିଜୁ ଲୋକୁ ସତାରୋ ଯୋହନତି ଲାକ୍‌ତୁ ୱାଦେଙ୍ଗ୍‌ ଆସ୍‌ତାର୍‌ ମାରି ନିଜେ ନିଜେଦି ପାପ୍‌ ମାନାଜି ୱାନି ମାଣ୍‌କୁ ଜର୍ଦନ ଗାଡାଦୁ ଡୁବନ୍‌ ଅତାର୍‍ ।"},{"book":"ମାର୍କ","chapter":"1","verse":"6","text":"ଜୋହନ ଉଟ୍‌ ବୁର୍‍ବୁସାଦାନ୍‍ ତିଆର୍‌ ଆତି ଆଙ୍ଗିଁ ଆରାଜି ମାର୍‍ଆନ୍‍ ମାରି ୱାନି ଜୁକିଦି ସାରିବେଡ୍‍ତି ତଲ୍‍ତି ନାସ୍‍ ତରାଜିମାର୍ହାନ୍‍, ମାରି ମାଡ଼ିମାଉ ନି ଗରନ୍‌ ପୁକି ତିନ୍‍ଜିମାର୍‍ଆନ୍‍ ।"},{"book":"ମାର୍କ","chapter":"1","verse":"7","text":"ୱାଣ୍ତ୍ରୁ ଆଉଲି ଆଜି ଇଣ୍ତ୍ରେଙ୍ଗ୍‌ ଆସ୍‌ତାନ୍‌, “ଏନ୍‍କି ନା ମାଣ୍‌କୁ ନାଣ୍ତ ବପୁମାନାନ୍‍, ଆକାନ୍‍ ନା ୱେନ୍‌କା ୱାଜିନାନ୍‍; ନାନୁ ପାଡ଼୍‍ଜ ଜୁତେଙ୍ଗ୍‌ତି ଗାଟି ବା କୁତ୍‍ତେଙ୍ଗ୍‍ ଜଗ୍‌ ସିଲେ ।"},{"book":"ମାର୍କ","chapter":"1","verse":"8","text":"ନାନୁ ମିଙ୍ଗିଁ ଏର୍‌ତୁ ଡୁବନ୍‌ ସିଜିନା, ମାତର୍‌ ୱାନ୍‌ ମିଙ୍ଗିଁ ପବିତ୍ର ଆତ୍ମାଦୁ ଡୁବନ୍‌ ସିନାନ୍‍ ।”"},{"book":"ମାର୍କ","chapter":"1","verse":"9","text":"ନାସ୍ତିୱାଲେ ଜିସୁ ଗାଲିଲି ରାଜିଦି ନାଜରିତ ଦର୍‌ତି ନାଟାଣ୍‍କୁ ୱାଜି ଜର୍ଦନ ଗାଡାଦୁ ଜୋହନମାନୁ ୱାନ୍‌ ଡୁବନ୍‌ ଅତାନ୍‍ ।"},{"book":"ମାର୍କ","chapter":"1","verse":"10","text":"ଜିସୁ ଏର୍‍ତାନ୍‍ ସହସି ୱାନିୱାଲେ ବାଦଡ଼୍‍ ରେଆତି ମାନିୱାଜା ମାରି ପବିତ୍ର ଆତ୍ମା ପାର୍‍ୱାଦି ୱାଜା ୱାଜି ୱାନି ମୁସ୍‌କୁ ରେତାନିକା ୱାନ୍‌ ସୁଡ଼ୁତାନ୍‌,"},{"book":"ମାର୍କ","chapter":"1","verse":"11","text":"୧:୧୧ ମାତିଉ ୩:୧୭; ୧୨:୧୮; ମାର୍କ ୯:୭; ଲୁକ ୩:୨୨.ନାସ୍ତିୱାଲେ ବାଦଡ଼୍‍ତାନ୍‍ ଉଣ୍ତ୍ରି ବଲ୍ ୱେଙ୍ଗିଁତାତ୍‍, “ନିନୁ ମା ଲାଡ୍‍ତି ମାରିନ୍‌, ନିବାନ୍‍ ମାପୁ ନାଣ୍ତ ୱେଡ଼ିକା ।”"},{"book":"ମାର୍କ","chapter":"1","verse":"12","text":"ଆୟାଦାପ୍ରେ ପବିତ୍ର ଆତ୍ମା ଜିସୁଙ୍ଗୁଁ ଉଣ୍ତ୍ରି ସିମ୍ରା ବାଡିଦୁ ଅତାତ୍‍ ।"},{"book":"ମାର୍କ","chapter":"1","verse":"13","text":"ଜିସୁ ସିମ୍ରା ବାଡିଦୁ ସାଲିସ୍‍ ଦିନ୍‌ ତେବାଜି; ସୟତାନ୍‍ତି ମାଣାନ୍‌ ପରିକା କିଆୟ୍‍ଆତାନ୍‍; ଜିସୁ ବନ୍‍ତି ଜାତୁଙ୍ଗାୱାଲେ ମାର୍‌ଆନ୍‌, ମାତର୍‌ ମୁସ୍‌କୁପୁର୍‌ତି ଦୁତ୍‌କୁ ୱାଜି ୱାନି ସେବାକିଜିମାରେଏ ।"},{"book":"ମାର୍କ","chapter":"1","verse":"14","text":"ଯୋହନ ଜଇଲ୍‌ତୁ ସର୍‍ହି ୱେନ୍‌କା ଜିସୁ ଗାଲିଲି ରାଜିଦୁ ୱାତାନ୍‌ ନୋ ମାପୁରୁଦି ନେଗି କାବୁର୍‌ ପ୍ରଚାର୍‌ କିଦେଙ୍ଗ୍‌ ଆସ୍‌ତାନ୍‌ ।"},{"book":"ମାର୍କ","chapter":"1","verse":"15","text":"ଜିସୁ ୱେର୍‌ତେଙ୍ଗ୍‌ ଆସ୍‌ତାନ୍‌, “ଦିନ୍‌ ଲାକ୍‌ତୁ ୱାତାତ୍‌ନି, ମାପୁରୁଦି ରାଜି ଇଗା ୱାଜିନାତ୍ ! ପାପ୍‌ତାନ୍‌ ମନ୍‍ତିଙ୍ଗ୍‍ ଡ଼େପ୍‍ତୁ ମାରି ମାପୁରୁଦି ନେଗିକାବୁର୍‌ତୁ ବିସ୍‌ବାସ୍‌ କିଦୁ ।”"},{"book":"ମାର୍କ","chapter":"1","verse":"16","text":"ଜିସୁ ଗାଲିଲିଦି ସାମ୍‌ଦୁର୍‌ ପାଡ଼ି ସିଜି ସନିୱାଲେ ସିମୋନ୍‌ ପିତର ମାରି ଆନ୍ଦ୍ରିୟ ତଡ଼୍‍ ରିଏରିଙ୍ଗ୍‍ ସାମ୍‌ଦୁର୍‌ତୁ ମିନ୍‌କୁ ଜାଡ଼ି ପକ୍‍ନିକା ସୁଡ଼ୁତାନ୍‌, ଇରିଙ୍ଗ୍‌ ୱାର୍‌ ମିନ୍‌କୁ ଆସ୍‍ନିକାର୍‍ ମାର୍‌ଆର୍‌ ।"},{"book":"ମାର୍କ","chapter":"1","verse":"17","text":"ଜିସୁ ୱାରିଙ୍ଗ୍‌ ଇର୍‌ଆନ୍‌, ନା ୱାଲେ ରାଦୁ, ନାନ୍ ମିଙ୍ଗିଁ ଲୋକାଙ୍ଗ୍‌ ମାପୁରୁ ଲାକ୍‌ତୁ ତାନିକା ଅଜାକିନା ।"},{"book":"ମାର୍କ","chapter":"1","verse":"18","text":"ଆବେଟ୍‌ ୱାର୍‌ ଆୟାଦାପ୍ରେ ଜାଡ଼ି ଡ଼ିସ୍‍ତାରୋ ଜିସୁୱାଲେ ୱାଲେ ସର୍‌ଆର୍‌ ।"},{"book":"ମାର୍କ","chapter":"1","verse":"19","text":"ମାରି, ଜିସୁ ଅଡ଼ପ୍‍ ଆଗ୍‌ଡ଼ି ସର୍‍ଆନ୍‍ନୋ ଜେବଦିଦି ରିଏର୍‌ ମାରିସିର୍‌ ଜାକୁବ ନି ୱାନି ତଡ଼ାନ୍‌ ଜୋହନତିଙ୍ଗ୍‍ ୱାରି ଡଙ୍ଗାଁଦୁ ଜାଡ଼ି ମଦାକିନିକା ସୁଡ଼ୁତାନ୍‌ ।"},{"book":"ମାର୍କ","chapter":"1","verse":"20","text":"ଜିସୁ ୱାରିଙ୍ଗ୍‌ ସୁଡ଼ୁଜି ଦାପ୍ରେ ୱାନି ଲାକ୍‌ତୁ କୁକ୍‍ତାନ୍‍, ୱାର୍‌ ୱାରି ବୁବାସି ଜେବଦିଙ୍ଗ୍‍ ବୁତିକିନି ଲୋକାୱାଲେ ଡଙ୍ଗାଁଦୁ ଡ଼ିସ୍‍ତାରୋ ଜିସୁୱାଲେ ୱାଲେ ସର୍ହାର୍‍ ।"},{"book":"ମାର୍କ","chapter":"1","verse":"21","text":"ଜିସୁ ମାରି ସିସୁର୍‌ କପର୍‍ନାହୁମ୍‍ ଇନି ଗାଡ଼୍‌ତୁ ସର୍‌ଆର୍‌, ଆୟାଦାପ୍ରେ ଜିସୁ ରୋମ୍‍ନି ନାଣ୍ଡିଙ୍ଗ୍ ଜିହୁଦିରି ପାର୍‌ତନା କିନି ଇଲୁ ଲୋଇ ସର୍‍ଆନ୍‍ନୋ ସିକିୟା ସିଦେଙ୍ଗ୍‍ ଆସ୍‌ତାନ୍‌ ।"},{"book":"ମାର୍କ","chapter":"1","verse":"22","text":"୧:୨୨ ମାତିଉ ୭:୨୮,୨୯.ୱାନି ସିକିୟା ୱେନ୍‍ଜି ଲୋକ୍‌ଡର୍‌ କାବାଆତାର୍‌; ଇରିଙ୍ଗ୍‌ ଜିସୁ ସାସ୍ତ୍ରୀରି ୱାଜା ସିକିୟା ସିଏନ୍‍ଣ୍ତା ଅରେନ୍‍ ଅଦିକାର୍ ପଇତି ଲୋକ୍‌ତି ୱାଜା ସିକିୟା ସିଜି ମାର୍‌ଆନ୍‌ ।"},{"book":"ମାର୍କ","chapter":"1","verse":"23","text":"ନାସ୍ତିୱାଲେ ଅରେନ୍‍ ଦୁବା କାସ୍ତି ଲୋକୁ ପାର୍‌ତନା କିନି ଇଲୁ ଲୋଇ ମାରାନ୍‌ ନୋ ଆଉଲି ଆଜି ଇର୍‌ଆନ୍‌ ।"},{"book":"ମାର୍କ","chapter":"1","verse":"24","text":"“ଏ ନାଜରିତିୟ ଜିସୁ, ନିୱାଲେ ମା ଇନି ପାଣି ମାନାତ୍‌ ? ନିନ୍‌ନେ ମାଙ୍ଗିଁ ୱିସ୍‍ତେଙ୍ଗ୍‍ ୱାତି ? ନିନୁ ଏନ୍‌ ଆକା ନାନ୍ ନେସ୍‌ନା, ନିନୁ ମାପୁରୁତି ମାଣ୍‌କୁ ୱାତିମାନି ପବିତ୍ର ଲୋକୁ ।”"},{"book":"ମାର୍କ","chapter":"1","verse":"25","text":"ଜିସୁ ତାନିଙ୍ଗ୍‌ ଆଦ୍‌ରିସ୍‌ କିଜି ଇର୍ହାନ୍‌, “ଆଲ୍‌ଜ ମାନ୍‌ଆ, ଇୟା ୱେନିମାଣ୍‌କୁ ସସି ସାଙ୍ଗ୍‌ଆ ।”"},{"book":"ମାର୍କ","chapter":"1","verse":"26","text":"ତାନେ ୱେନ୍‌କା ଆୟା ତାଗ୍‍ଇଆତ୍ମା ୱାନିଙ୍ଗ୍‌ ଦୁକ୍‍ତା ପକ୍‍ତା ଦୋ ନାଣ୍ତ ପେରି ୱେୟୁଦାନ୍‍ ଆଉଲି ଆଜି ୱାନି ମାଣ୍‌କୁ ସତା ସର୍‌ଆତ୍‌ ।"},{"book":"ମାର୍କ","chapter":"1","verse":"27","text":"ଆବେ ମାର୍‍ଇ ଲୋକ୍‌ଡର୍‌ କାବାଆତା ସର୍‌ଆର୍‌ନୋ ୱାରି ୱାରି ଲୋଇ ୱାର୍‍ଗିଜି ସାତାର୍‌, “ଇକା ଇନିକା ? ଇକା ତୋ ଉଣ୍ତ୍ରି ଅଦିକାର୍ ମାନି ପୁନି ସିକିୟା, ୱାନ୍‌ ତାଗ୍‌ଇ ଆତ୍ମେଆଙ୍ଗ୍‌ ବା ଆଦେସ୍‌ ସିନାନ୍‍, ମାରି ତାଗ୍‌ଇ ଆତ୍‍ମେଙ୍ଗ୍‍ ୱାନି ଆଦେସ୍‌ ମାନାନେ ।”"},{"book":"ମାର୍କ","chapter":"1","verse":"28","text":"ଆୟାୱେନ୍‌କା ଜିସୁଦି ବିସୟତୁ ମାଟା ଦାପେ ଦାପେ ଗାଲିଲି ରାଜିଦୁ ୱିଜୁ ତରିନ୍‌ ୱେଙ୍ଗିଁତାସର୍‍ଆତ୍‍ ।"},{"book":"ମାର୍କ","chapter":"1","verse":"29","text":"ତାନେ ୱେନ୍‌କା ଜିସୁ ମାରି ସିସୁର୍‌ ପାର୍‌ତନା କିନି ଇଲୁଦାନ୍‌ ସତାରୋ ଯାକୁବ ନି ଜୋହନ ୱାଲେ ଆୟାଦାପ୍ରେ ସିମୋନ୍‌ ମାରି ଆନ୍ଦ୍ରିୟରି ଇଲ୍‌ତୁ ସର୍‌ଆର୍‌ ।"},{"book":"ମାର୍କ","chapter":"1","verse":"30","text":"ସିମୋନ୍‌କା ମିମ୍‍ସି ନବ୍‍ତି ଉଣ୍ତିଙ୍ଗ୍‌ ନିଙ୍ଗ୍‍ଦେଙ୍ଗ୍‍ ଆଟ୍‍ଏଜି ମାର୍‌ଆତ୍‌, ମାରି ସିସୁର୍‌ ଆୟାଦାପ୍ରେ ତାନେ ମାଟା ଜିସୁଙ୍ଗୁଁ ୱେର୍‌ତାର୍‌ ।"},{"book":"ମାର୍କ","chapter":"1","verse":"31","text":"ଆବେଟ୍‌ ଜିସୁ ଲାକ୍‌ତୁ ସର୍‍ଆନ୍‍ନୋ ତାନି କିୟୁ ଆସ୍‍ତାନ୍‍ନୋ ତାନେଙ୍ଗ୍‌ ନିକ୍‍ତାନ୍‍, ଆବେଟ୍‌ ତାନିଙ୍ଗ୍‌ ନବ୍‌ ଡ଼ିସ୍‍ତାତ୍‍, ମାରି ୱାଦ୍‌ ନେଗେଣ୍ତ୍‍ ଆତାଦୋ ଜିସୁ ମାରି ସିସୁରି ଉଣ୍ତିଙ୍ଗ୍‌ ଖାଦି ସେବା ତିଆର୍‌ କିଦେଙ୍ଗ୍‌ ଆସ୍‌ତାତ୍‌ ।"},{"book":"ମାର୍କ","chapter":"1","verse":"32","text":"ୱେଡାସର୍ହି ୱେନ୍‌କା ଲୋକ୍‌ଡର୍‌ ଜିସୁ ଲାକ୍‌ତୁ ୱିଜୁ ରକମ୍‌ତି ରୋଗ୍‌ ମାରି ଦୁବା କାସ୍ତି ଲୋକାଙ୍ଗ୍‌ ତାତେଙ୍ଗ୍‌ ଆସ୍‌ତାର୍‌ ।"},{"book":"ମାର୍କ","chapter":"1","verse":"33","text":"ଆୟା ଗାଡ଼୍‌ତି ଲୋକୁ ୱିଜେରେ ୱାଜି ଆୟା ଇଲୁ ସେର୍‍ଲା ଲାକ୍‌ତୁ ଉଣ୍ତାତାର୍‌ ।"},{"book":"ମାର୍କ","chapter":"1","verse":"34","text":"ଜିସୁ ନାନା ରକମ୍‌ତି ରୋଗ୍‍ ଲୋକାଙ୍ଗ୍‍ ନେଗେଣ୍ତ୍‌ କିତାନ୍‌ ମାରି ଏସ ଦୁବା କାସ୍ତି ଲୋକାଙ୍ଗ୍‌ ଡ଼ିସିସ୍‍ କିତାନ୍‌, ମାରି ୱାନ୍‌ଡ୍ରୁ ଦୁବେଆଙ୍ଗ୍‍ ୱାର୍‍ଗିଦେଙ୍ଗ୍‍ ସିଏତାନ୍‌, ଇରିଙ୍ଗ୍‌ ଦୁବେଙ୍ଗ୍‍ ଡର୍‍ ଜିସୁଙ୍ଗୁଁ ନେସ୍‌ସି ମାର୍‍ହେ ।"},{"book":"ମାର୍କ","chapter":"1","verse":"35","text":"ମାର୍‌ନାଣ୍ଡିଙ୍ଗ୍‌ ୱେଡ଼ା ସନି ଆଗ୍‌ଡ଼ି ସାଲ୍‌ଦି ସିକାଟି ମାନ୍‌ବୁ ମାନ୍‌ବୁନେ ଜିସୁ ନିଂଇତା ସତା ସର୍‌ଆନ୍‌ ମାରି ଉଣ୍ତ୍ରି ସିମ୍ରା ବାଡିଦୁ ସର୍‍ଆନ୍‍ନୋ ଆବେ ପାର୍‌ତନା କିଦେଙ୍ଗ୍‌ ଆସ୍‌ତାନ୍‌ ।"},{"book":"ମାର୍କ","chapter":"1","verse":"36","text":"ସିମୋନ୍‌ ମାରି ୱାନି ତଡ଼୍‍ ଲୋକୁ ଜିସୁଙ୍ଗୁଁ ପ‍ଇଦେଙ୍ଗ୍‌ ଆସ୍‌ତାର୍‌,"},{"book":"ମାର୍କ","chapter":"1","verse":"37","text":"ଏସ୍ତିୱାଲେ ଜିସୁଙ୍ଗୁଁ ୱାର୍‌ ସୁଡ଼ୁତାର୍‌ ୱାନିଙ୍ଗ୍‌ ଇର୍ହାର୍‌, “ୱିଜେରେ ନିଂଇ ପଇଜି ଅସିନାର୍‌ ।”"},{"book":"ମାର୍କ","chapter":"1","verse":"38","text":"ମାତର୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, “ରାଦୁ, ମାଡୁ ଇୟା ଲାକ୍‌ତୁ ମାନି ନାର୍‍କାଙ୍ଗ୍‍ଁ ସନାଟ୍‌ । ନାନ୍ ଆବେବା ପ୍ରଚାର୍‌ କିନା, ଇରିଙ୍ଗ୍‌ ଆୟା ଉଣ୍ତିଙ୍ଗ୍‌ ନାନୁ ସତା ୱାତାମାନା ।”"},{"book":"ମାର୍କ","chapter":"1","verse":"39","text":"ଆୟାୱେନ୍‌କା ଜିସୁ ଗାଲିଲି ରାଜିଦି ୱିଜୁ ନାର୍‍କାଙ୍ଗ୍‍ଁ ବୁଲାଜି ବୁଲାଜି ୱାରି ୱିଜୁ ପାର୍‍ତନାକିନି ଇଲ୍‌କାଙ୍ଗ୍‌ ପ୍ରଚାର୍‌ କିତାନ୍‌ ମାରି ଦୁବେଙ୍ଗ୍‍ ଆସ୍‍ତି ଲୋକାଙ୍ଗ୍‌ ଡ଼ିସ୍‍ପିସ୍‍ତାନ୍‍ ।"},{"book":"ମାର୍କ","chapter":"1","verse":"40","text":"ଜିସୁଦି ଲାକ୍‌ତୁ ଅରେନ୍‍ କୁସ୍ଟରୋଗ୍‌ ଆତି ମାରିକାନ୍‌ ୱାତାନ୍‌ ନୋ ୱାନି ଆଗ୍‌ଡ଼ି ମେଣ୍ତେଙ୍ଗ୍‍ ଗଟ୍‍ କିତାନ୍‍ନୋ ଇର୍‌ଆନ୍‌, “ନିନ୍‌ ଜଦି ବଦା କିନି, ନାଙ୍ଗିଁ ନେଗେଣ୍ତ୍‌୧:୪୦ କୁସ୍ତ ରୋଗ୍‍ତି ଉଣ୍ତିଙ୍ଗ୍‌ ଅରେନ୍‍ ଯିହୁଦି ଲୋକୁ ମାପୁରୁତି ପୁଜା କିଦେଙ୍ଗ୍ ଆଟ୍‍ଏଜି ମାର୍‌ଆନ୍‌, ଇରିଙ୍ଗ୍‌ କୁସ୍ତ ରୋଗ୍‌ତିଙ୍ଗ ଜିହୁଦି ଲୋକୁ ତାଗିଇକା ଇଜି ଅଡ଼ବିଜି ମାର୍‌ଆର୍‌ ।  କିଦେଙ୍ଗ୍‌ ଆଟ୍‌ନି ।”"},{"book":"ମାର୍କ","chapter":"1","verse":"41","text":"ଜିସୁ ଦୟା ତର୍‍ତାନ୍‍ନୋ କିୟୁ ପେର୍‌ଜି ୱାନିଙ୍ଗ୍‌ ମୁଟ୍‌ସି ଇର୍ହାନ୍‌, ନାନ୍ ବଦା କିଜିନା, “ନିନ୍‌ ନେଗେଣ୍ତ୍‌ ଆଆ ।”"},{"book":"ମାର୍କ","chapter":"1","verse":"42","text":"ଆୟାଦାପ୍ରେନେ କୁସ୍ଟରୋଗ୍‌ ୱାନି ମାଣାନ୍‌ ଡ଼ିସ୍‍ତା ସର୍‌ଆତ୍‌ ମାରି ୱାଣ୍ତ୍ରୁ ନେଗେଣ୍ତ୍‌ ଆତାନ୍‌ ।"},{"book":"ମାର୍କ","chapter":"1","verse":"43","text":"ଇୟା ୱେନ୍‌କା ଜିସୁ ୱାନିଙ୍ଗ୍‌ ଆଟ୍‍ୱାଦାନ୍‍ ଆଦେସ୍‌ ସିଜି ଆୟାଦାପ୍ରେ ପୋକ୍‌ସି ଇର୍‌ଆନ୍‌,"},{"book":"ମାର୍କ","chapter":"1","verse":"44","text":"“ଜାଗାର୍‌ତା, ଏଙ୍ଗ୍‌ବା ଇନିକା ଇନ୍‍ମା, ମାତର୍‌ ସାଙ୍ଗ୍‍ଆ, ଜାଜକରିମାନୁ ନିଜେଦିଙ୍ଗ୍‍ ତର୍‌ଆ; ନିନ୍‌ ଜେ ନେଗେଣ୍ତ୍‌ କିଆଇଆତିମାନି ଇକା ଲୋକାମାନୁ ସାକି ସିଦେଙ୍ଗ୍‍ ଇଜି ମୋସାଦି ସିତିମାନି ନିୟମ୍‍ତାନ୍‍ ପୁଜା ସିଆ ।”"},{"book":"ମାର୍କ","chapter":"1","verse":"45","text":"ମାତର୍‌ ଆକାନ୍‍ ସତା ସର୍‌ଆନ୍‌ ନୋ ଇୟା ମାଟା ୱିଜୁ ତରିନ୍‌ ଇଜି ବୁଲାତାନ୍‌ ଜେ, ଜିସୁ ମାରି ପ୍ରଚାର୍‌ କିଦେଙ୍ଗ୍‌ ତରାଜି ଏମେ ନାର୍‍ତୁବା ସନ୍‌ଡ଼୍ରେଙ୍ଗ୍‌ ଆଟ୍‍ଏତାନ୍‍, ମାତର୍‌ ଜିସୁ ଆତ୍‌ରେ ସିମ୍ରା ବାଡିଦୁ ମାନ୍‌ଜି ମାର୍‌ଆନ୍‌; ମାରି ୱିଜୁ ତରିଣ୍‍ତି ଲୋକୁ ଜିସୁ ଲାକ୍‌ତୁ ୱାଦେଙ୍ଗ୍‌ ଆସ୍‌ତାର୍‌ ।"}]}