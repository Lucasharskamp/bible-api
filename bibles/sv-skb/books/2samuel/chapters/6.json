{"data":[{"book":"2 Samuel","chapter":"6","verse":"1","text":"Igen samlade David alla de utvalda i Israel, 30 000 man."},{"book":"2 Samuel","chapter":"6","verse":"2","text":"Och David steg upp och gick med hela folket som var med honom från Baale i Juda för att därifrån föra upp Guds (Elohims) ark, över vilken Namnet är uppkallat, Namnet Härskarornas Herre (Jahve Sebaot) som sitter på keruberna."},{"book":"2 Samuel","chapter":"6","verse":"3","text":"Och de satte Guds (Elohims) ark på en ny vagn och förde ut den ur Avinadavs hus på kullen (hebr. giva), och Uzza och Achiv, Avinadavs söner, drog den nya vagnen."},{"book":"2 Samuel","chapter":"6","verse":"4","text":"Och de förde den ut ur Avinadavs hus som var på kullen med Guds (Elohims) ark, och Achiv gick före arken."},{"book":"2 Samuel","chapter":"6","verse":"5","text":"Och David och hela Israels hus spelade inför Herrens (Jahves) ansikte med alla slags instrument gjorda av cypressträ och med Kinnor-harpor (kitharor – hebr. kinnor) och med Nevel-lyror (psaltare) och med tamburiner och med skallror och med cymbaler."},{"book":"2 Samuel","chapter":"6","verse":"6","text":"Och när de kom till Nachons tröskplats sträckte Uzza ut handen mot Guds (Elohims) ark och tog tag i den för oxarna snavade."},{"book":"2 Samuel","chapter":"6","verse":"7","text":"Och Herrens (Jahves) vrede upptändes mot Uzza, och Gud (Elohim) slog honom där för hans misstag, och han dog där vid Guds (Elohims) ark."},{"book":"2 Samuel","chapter":"6","verse":"8","text":"Och David blev missnöjd eftersom Herren (Jahve) hade brutit ner Uzza. Och platsen fick namnet Perets-Uzza som den heter till denna dag. [Perets betyder bryta sönder och Uzza betyder stark.]"},{"book":"2 Samuel","chapter":"6","verse":"9","text":"Och David blev rädd för Herren (Jahve) den dagen och han sade: ”Hur ska Herrens (Jahves) ark komma till mig?”"},{"book":"2 Samuel","chapter":"6","verse":"10","text":"Och David flyttade inte Herrens (Jahves) ark till sig i Davids stad utan bar den åt sidan in i gititen Oved-Edoms hus."},{"book":"2 Samuel","chapter":"6","verse":"11","text":"Och Herrens (Jahves) ark förblev i gititen Oved-Edoms hus tre månader, och Herren (Jahve) välsignade Oved-Edom och hela hans hus."},{"book":"2 Samuel","chapter":"6","verse":"12","text":"Och man berättade för kung David och sade: ”Herren (Jahve) har välsignat Oved-Edoms hus och alla som vistas hos honom på grund av Guds (Elohims) ark.” Och David gick och hämtade Guds (Elohims) ark från Oved-Edoms hus till Davids stad med glädje."},{"book":"2 Samuel","chapter":"6","verse":"13","text":"Och det skedde att när de som bar Herrens (Jahves) ark hade gått sex steg offrade han en oxe och en gödkalv."},{"book":"2 Samuel","chapter":"6","verse":"14","text":"David dansade med hela sin kraft inför Herren (Jahve), och David var iklädd en linneefod. [David hade tagit av sig sin kungliga mantel, och var klädd som alla andra präster.]"},{"book":"2 Samuel","chapter":"6","verse":"15","text":"Och David och hela Israels hus förde upp Herrens (Jahves) ark med rop och med ljudet av shofarer."},{"book":"2 Samuel","chapter":"6","verse":"16","text":"Och det skedde när Herrens (Jahves) ark kom in i Davids stad att Michal, Sauls dotter, tittade ut genom fönstret och såg kung David hoppa och dansa inför Herrens (Jahves) ansikte, och hon föraktade honom i sitt hjärta."},{"book":"2 Samuel","chapter":"6","verse":"17","text":"Och de förde in Herrens (Jahves) ark och ställde den på sin plats mitt i tältet som David hade satt upp för den. Och David offrade brännoffer och shalomoffer inför Herrens (Jahves) ansikte."},{"book":"2 Samuel","chapter":"6","verse":"18","text":"Och när David hade avslutat brännoffret och shalomoffret, välsignade han folket i Härskarornas Herres (Jahve Sebaots) namn."},{"book":"2 Samuel","chapter":"6","verse":"19","text":"Och han delade ut bland hela folket, till hela Israels folkskara, både män och kvinnor, till varenda en, en brödkaka och ett bröd tillrett i pannan och ett sött bröd. Och hela folket lämnade, var och en till sitt hus."},{"book":"2 Samuel","chapter":"6","verse":"20","text":"Sedan återvände David för att välsigna sitt eget hushåll. Och Michal, Sauls dotter, kom ut och mötte David och sade: ”Hur har Israels kung gett sig ära idag, som har klätt av sig själv idag inför ögonen på hans tjänares tjänstekvinnor, som en av de fåfänga männen som skamlöst klär av sig!”"},{"book":"2 Samuel","chapter":"6","verse":"21","text":"Och David sade till Michal: ”Inför Herrens (Jahves) ansikte som valt mig framför din far och över hela hans hus, till att utse mig till furste över Herrens (Jahves) folk, över Israel, inför Herrens (Jahves) ansikte har jag fröjdat mig."},{"book":"2 Samuel","chapter":"6","verse":"22","text":"Och jag ska ödmjuka mig mer än så, jag ska bli lätt i mina egna ögon, och angående tjänstekvinnorna som du talade om, av dem ska jag bli ärad.”"},{"book":"2 Samuel","chapter":"6","verse":"23","text":"Och Michal, Sauls dotter, fick inga barn till sin dödsdag."}]}