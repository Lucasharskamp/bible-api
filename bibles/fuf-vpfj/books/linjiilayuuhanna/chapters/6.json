{"data":[{"book":"LINJIILA YUUHANNA","chapter":"6","verse":"1","text":"Ɓawto ɗun Iisaa yahi, wontiri gaɗa *Weendu Jaliilu ndun. (Ndun weendu no wi'ee kadi Tiberiyaada.)"},{"book":"LINJIILA YUUHANNA","chapter":"6","verse":"2","text":"Tawi jamaa ɗuuɗuɗo no jokki mo sabu maandeeji hawniiɗi ɗi ɓe yi'aynoo himo waɗa ɗin e hoore nawnuɓe ɓen."},{"book":"LINJIILA YUUHANNA","chapter":"6","verse":"3","text":"Kanko Iisaa o ƴawi ɗon e hoore fello, o jooɗodi ɗon e taalibaaɓe makko ɓen."},{"book":"LINJIILA YUUHANNA","chapter":"6","verse":"4","text":"Tawi juldeere Yahuudiyankeeɓe ɓen, ɗun ko *Juldeere Yawtaneede nden, ɓadike."},{"book":"LINJIILA YUUHANNA","chapter":"6","verse":"5","text":"Onsay Iisaa ɓanti gite ɗen, yi'i on jamaa ɗuuɗuɗo no ara e makko. O wi'i Filiipu: «Ko honto soodeten ɗoo ɲaametee fii ko ɓee yimɓe ɲaama?»"},{"book":"LINJIILA YUUHANNA","chapter":"6","verse":"6","text":"(Ko o wiirunoo ɗun ko fii ndarndagol mo, ko fii hari himo andunoo ko honɗun o waɗata.)"},{"book":"LINJIILA YUUHANNA","chapter":"6","verse":"7","text":"Filiipu jaabii mo, wi'i: «Hay *dinaruuji teemeɗɗe ɗiɗi yonataa ko soodee bireedi haa ɗun yona fii yo mo kala heɓu seeɗa!»"},{"book":"LINJIILA YUUHANNA","chapter":"6","verse":"8","text":"Goɗɗo e taalibaaɓe makko ɓen no wi'ee Andaraawu, ɗun ko oo miɲɲiraawo Sim'uunu Petruusu, wi'i mo:"},{"book":"LINJIILA YUUHANNA","chapter":"6","verse":"9","text":"«Suka no ɗoo marɗo bireediije jowi e liƴƴi ɗiɗi. Kono ko honɗun ɗun nafata oo jamaa ɗoo fow?»"},{"book":"LINJIILA YUUHANNA","chapter":"6","verse":"10","text":"Onsay Iisaa wi'i: «Joɗɗinee yimɓe ɓen.» Tawi huɗo buy no e nden nokkuure. Ɓen jooɗii, tawi ko wa ɓe worɓe guluuje njowo."},{"book":"LINJIILA YUUHANNA","chapter":"6","verse":"11","text":"Ɓawto ɗun Iisaa ƴetti bireedi on, o jarni Alla, o senditani wonɓe ɗon ɓen. O waɗiri liƴƴi ɗin kadi wano non haa mo ɓee heɓi yeru faale mun on."},{"book":"LINJIILA YUUHANNA","chapter":"6","verse":"12","text":"Ɓay wonii ɓe haarii, o wi'i taalibaaɓe makko ɓen: «Mooɓitee kunte luttuɗe ɗen fii wota hay huunde bonu.»"},{"book":"LINJIILA YUUHANNA","chapter":"6","verse":"13","text":"Ɓen hocci ɗe, ɓe hebbini debeeje sappoo e ɗiɗi ko ɲaamaa luttinaa ko iwi e ɗen bireediije jowi."},{"book":"LINJIILA YUUHANNA","chapter":"6","verse":"14","text":"Ɓay ɓen yimɓe yi'ii nden maande hawniinde nde Iisaa waɗi, ɓe wi'i: «Ko oo tigi woni Annabaajo haanuɗo arude ka aduna on!»"},{"book":"LINJIILA YUUHANNA","chapter":"6","verse":"15","text":"Ɓay Iisaa andii wonde ɓe faandanike ƴettugol mo lammina, o sortii e hakkunde maɓɓe, o woni feere ka fello ton."},{"book":"LINJIILA YUUHANNA","chapter":"6","verse":"16","text":"Ɓay wonii niɓɓii, taalibaaɓe makko ɓen tippori ka weendu."},{"book":"LINJIILA YUUHANNA","chapter":"6","verse":"17","text":"Ɓe bakii e laakun fii yahugol e ngoya sengo weendu ndun, ɗun ko Kafernahuum, tawi niwre nden waɗii, ɓe yiitidaali e Iisaa taho."},{"book":"LINJIILA YUUHANNA","chapter":"6","verse":"18","text":"Onsay hendu dolnundu wifi, ndiyan weendu ndun yeƴii."},{"book":"LINJIILA YUUHANNA","chapter":"6","verse":"19","text":"Ɓay wonii ɓe awƴinii laakun kun wa kilomeeterji jowi maa jeegoo, ɓe haccii Iisaa no seppa ara ka hoore ndiyan, himo ɓadaade laakun kun, onsay ɓe huli."},{"book":"LINJIILA YUUHANNA","chapter":"6","verse":"20","text":"Kono Iisaa wi'i ɓe: «Ko min nii! Wota on hulu!»"},{"book":"LINJIILA YUUHANNA","chapter":"6","verse":"21","text":"Tawi hiɓe faalaa mo ƴettude tumba ka nder laakun, tun laakun kun hewti leydi ka ɓe yahaynoo ɗon."},{"book":"LINJIILA YUUHANNA","chapter":"6","verse":"22","text":"Bimbi nden ɲande, jamaa wonnooɗo e ngoya sengo weendu ndun ndaari tawi ko laakun gootun wonnoo ɗon, awa kadi Iisaa bakodaano e taalibaaɓe mun ɓen e kun laakun, kono ko taalibaaɓe ɓen tun yahi."},{"book":"LINJIILA YUUHANNA","chapter":"6","verse":"23","text":"Onsay laakoy goo iwroyi Tiberiyaada, ɓe ari e binde ndee nokkuure nde ɓen ɲaamunoo bireedi e mun ɓawto Koohoojo on jarnude."},{"book":"LINJIILA YUUHANNA","chapter":"6","verse":"24","text":"Ɓay ɓen yimɓe ndaarii tawii Iisaa woo, taalibaaɓe mun ɓen woo alaa ɗon, ɓe bakii kamɓe tigi e koy laakoy, ɓe yahi Kafernahuum fii ɗaɓɓitoygol Iisaa."},{"book":"LINJIILA YUUHANNA","chapter":"6","verse":"25","text":"Ɓen yimɓe tawtiroyi Iisaa ka gaɗa weendu, ɓe wi'i mo: «Karamoko'en, nde hewtuɗon ɗoo?»"},{"book":"LINJIILA YUUHANNA","chapter":"6","verse":"26","text":"Iisaa jaabii ɓe, wi'i: «Ka haqiiqa haqiiqa mi andinii on, hinaa fii on yi'ii maandeeji hawniiɗi wonɗon mi ɗaɓɓitirde, kono ko fii on ɲaamii haa on haarii."},{"book":"LINJIILA YUUHANNA","chapter":"6","verse":"27","text":"Wota on yangano ɲaametee lannoowo on, kono yanganee ɲaametee luttoowo fii *ngurndan poomayankejan ɗan on, ɗun ko on mo *Ɓii-Aaden on yeɗata on, ko fii ko e makko Alla Baabaajo on noti maande mun nden.»"},{"book":"LINJIILA YUUHANNA","chapter":"6","verse":"28","text":"Ɓen kadi wi'i mo: «Ko honɗun men waɗata fii yo men huuwu kuuɗe ɗe Alla faalaa ɗen?»"},{"book":"LINJIILA YUUHANNA","chapter":"6","verse":"29","text":"Iisaa jaabii ɓe, wi'i: «Ko woni kuugal ngal Alla faalaa ngal, ko yo on gomɗin on mo o nuli.»"},{"book":"LINJIILA YUUHANNA","chapter":"6","verse":"30","text":"Ɓe wi'i mo kadi: «Ko maande hawniinde honde waɗataa jooni, men yi'a, men gomɗine? Ko kuugal hongal waɗataa?"},{"book":"LINJIILA YUUHANNA","chapter":"6","verse":"31","text":"Baabiraaɓe men ɓen ɲaamuno ‹*manna› ka wulaa, wano windori non: ‹O okkori ɓe bireedi immorde ka kammu.› »"},{"book":"LINJIILA YUUHANNA","chapter":"6","verse":"32","text":"Onsay Iisaa jaabii ɓe, wi'i: «Ka haqiiqa haqiiqa mi andinii on, hinaa Muusaa okkori on bireedi immorde ka kammu, kono ko Ben an okkori on bireedi tigi-tigiijo iwrude ka kammu."},{"book":"LINJIILA YUUHANNA","chapter":"6","verse":"33","text":"Ko fii bireedi Alla on ko on Iwroowo ka kammu, yeɗa yimɓe ɓen ngurndan.»"},{"book":"LINJIILA YUUHANNA","chapter":"6","verse":"34","text":"Onsay ɓe wi'i mo: «Koohoojo, awa okkor men saa'i kala on bireedi.»"},{"book":"LINJIILA YUUHANNA","chapter":"6","verse":"35","text":"Iisaa wi'i ɓe kadi: «Ko min woni Bireedi Wurnoowo on: kala arɗo e an weeletaake hande kadi, e kala on gomɗinɗo lan ɗonɗetaake hande kadi."},{"book":"LINJIILA YUUHANNA","chapter":"6","verse":"36","text":"Kono mi andinii on, on yi'ii lan, kono on gomɗinaali."},{"book":"LINJIILA YUUHANNA","chapter":"6","verse":"37","text":"Kono ɓe Baabaajo on yeɗi lan ɓen fow aray e an, kala non on arɗo e an mi raɗotaako mo."},{"book":"LINJIILA YUUHANNA","chapter":"6","verse":"38","text":"Ko fii hinaa waɗugol faale an on tippinimmi iwrude ka kammu, kono ko waɗugol faale Nuluɗo lan on."},{"book":"LINJIILA YUUHANNA","chapter":"6","verse":"39","text":"Ko fii e hino faale on Nuluɗo lan: ko wota hay gooto e ɓe o yeɗimmi ɓen hayru, kono ko yo mi immintin ɓe ka ɲalaande sakkitorde."},{"book":"LINJIILA YUUHANNA","chapter":"6","verse":"40","text":"Ko woni faale Ben an on kon, ko kala yi'uɗo Ɓiɗɗo on, gomɗini mo, yo heɓu ngurndan poomayankejan, awa kadi mi immintina mo ka ɲalaande sakkitorde.»"},{"book":"LINJIILA YUUHANNA","chapter":"6","verse":"41","text":"Onsay Yahuudiyankeeɓe ɓen fuɗɗii ŋunude fii makko, ɓay hari o wi'ii ko kanko woni Bireedi Iwruɗo ka kammu on."},{"book":"LINJIILA YUUHANNA","chapter":"6","verse":"42","text":"Tawi hiɓe wi'a: «E hara hinaa oo woni Iisaa, ɓiɗɗo Yuusufu on, on mo anduɗen yumma mun e ben mun? Ko honno non on wi'irta ko ka kammu o iwri?»"},{"book":"LINJIILA YUUHANNA","chapter":"6","verse":"43","text":"Onsay Iisaa jaabii ɓe, wi'i: «Wota on ŋunu hakkunde mon."},{"book":"LINJIILA YUUHANNA","chapter":"6","verse":"44","text":"Hay gooto waawataa arude e an si hinaa hara ko Baabaajo Nuluɗo lan on pooɗi mo, mi immintinoya mo ka ɲalaande sakkitorde."},{"book":"LINJIILA YUUHANNA","chapter":"6","verse":"45","text":"No windii ka defte annabaaɓe ɓen wonde: ‹Alla jannay ɓe fow.›"},{"book":"LINJIILA YUUHANNA","chapter":"6","verse":"46","text":"Hay gooto yi'aali Baabaajo on, si hinaa on Iwruɗo ka Alla, on kaɲun yi'ii Baabaajo on."},{"book":"LINJIILA YUUHANNA","chapter":"6","verse":"47","text":"Ka haqiiqa haqiiqa mi andinii on, kala gomɗinɗo haray heɓii ngurndan poomayankejan ɗan."},{"book":"LINJIILA YUUHANNA","chapter":"6","verse":"48","text":"Ko min woni Bireedi Wurnoowo on."},{"book":"LINJIILA YUUHANNA","chapter":"6","verse":"49","text":"Baabiraaɓe mon ɓen ɲaamuno ‹manna› ka wulaa, kono ɓe maayuno."},{"book":"LINJIILA YUUHANNA","chapter":"6","verse":"50","text":"E hino ɗoo Bireedi tippiiɗo iwrude ka kammu on, fii kala ɲaamuɗo mo wota maayu."},{"book":"LINJIILA YUUHANNA","chapter":"6","verse":"51","text":"Ko min woni Bireedi Wurɗo tippiiɗo iwruɗo ka kammu on, kala ɲaamuɗo oo bireedi, ontigi wuuray haa poomaa. Ko ɓandu an ndun woni on bireedi mo mi okkitirta, fii no aduna on wuurira.»"},{"book":"LINJIILA YUUHANNA","chapter":"6","verse":"52","text":"Onsay Yahuudiyankeeɓe ɓen sonki hakkunde maɓɓe, ɓe wi'i: «Ko honno oo waawirta okkude en teewu mun ngun, yo en ɲaamu?»"},{"book":"LINJIILA YUUHANNA","chapter":"6","verse":"53","text":"Onsay Iisaa wi'i ɓe: «Ka haqiiqa haqiiqa mi andinii on, si on ɲaamaali teewu Ɓii-Aaden on, yaron ƴiiƴan makko ɗan, haray on heɓataa ngurndan."},{"book":"LINJIILA YUUHANNA","chapter":"6","verse":"54","text":"Ko fii kala ɲaamuɗo teewu an ngun, yari ƴiiƴan an ɗan, haray heɓii ngurndan poomayankejan, awa kadi mi immintinay mo ka ɲalaande sakkitorde."},{"book":"LINJIILA YUUHANNA","chapter":"6","verse":"55","text":"Ko fii teewu an ngun ko neema tigi, awa kadi ƴiiƴan an ɗan ko njaram tigi."},{"book":"LINJIILA YUUHANNA","chapter":"6","verse":"56","text":"Ko fii kala ɲaamuɗo teewu an ngun, yari ƴiiƴan an ɗan, haray o humondirii e an, min kadi mi humondirii e makko."},{"book":"LINJIILA YUUHANNA","chapter":"6","verse":"57","text":"Ɓay Baabaajo Wurɗo on nulii lan, awa kadi miɗo wuuriri Baabaajo on, ko non kadi kala on ɲaamuɗo lan wuurirta sabu an."},{"book":"LINJIILA YUUHANNA","chapter":"6","verse":"58","text":"Ko oo ɗoo woni Bireedi tippiiɗo iwri ka kammu on. O wa'aa wa mo baabiraaɓe mon ɓen ɲaami on, ɓe maayi. Kala on ɲaamuɗo oo bireedi ɗoo wuuray haa poomaa.»"},{"book":"LINJIILA YUUHANNA","chapter":"6","verse":"59","text":"Ko ɗun Iisaa wi'unoo wa fewndo ko o jannaynoo ka juulirde Kafernahuum."},{"book":"LINJIILA YUUHANNA","chapter":"6","verse":"60","text":"Ɓay ɓe nanii ɗun, buy e hakkunde taalibaaɓe makko ɓen wi'i: «Ngol kongol no satti. Ko hombo waawi jaɓude ngol?»"},{"book":"LINJIILA YUUHANNA","chapter":"6","verse":"61","text":"Ɓay Iisaa andanii hoore mun wonde taalibaaɓe makko ɓen no ŋunude fii ɗun, o wi'i ɓe: «E hara ɗun feggin on?"},{"book":"LINJIILA YUUHANNA","chapter":"6","verse":"62","text":"E si on yi'ii non Ɓii-Aaden on no ƴenta ka wonnoo ton?"},{"book":"LINJIILA YUUHANNA","chapter":"6","verse":"63","text":"Awa, ko Ruuhu Alla on wurnata, ɓandu ndun nafataa huunde. Ɗii konguɗi, ɗi mi yewtata on, ko iwruɗi e Ruuhu Allaahu yeɗoowo ngurndan on."},{"book":"LINJIILA YUUHANNA","chapter":"6","verse":"64","text":"Kono woɓɓe no e hakkunde mon ɓe gomɗinaa.» (Ko Iisaa wi'irnoo ɗun, ko fii hari himo andi gila ka fuɗɗoode ko hombo woni mo gomɗinaa, e ko hombo janfoytoo mo.)"},{"book":"LINJIILA YUUHANNA","chapter":"6","verse":"65","text":"O ɓeyditi kadi, o wi'i: «Ko ɗun waɗi si mi wi'ii on: Hay gooto waawataa arude e an si hinaa taw hara ko Baabaajo on yeɗi ontigi.»"},{"book":"LINJIILA YUUHANNA","chapter":"6","verse":"66","text":"Gila nden ɲande ɓuy e taalibaaɓe makko ɓen yiltii, ɓe acciti yaadugol e makko."},{"book":"LINJIILA YUUHANNA","chapter":"6","verse":"67","text":"Onsay Iisaa wi'i sappoo e ɗiɗooɓe ɓen: «E onon-le, on faalaaka yahude?»"},{"book":"LINJIILA YUUHANNA","chapter":"6","verse":"68","text":"Onsay Sim'uunu Petruusu jaabii mo, wi'i: «Koohoojo, men jokka hombo? Ko onon jogii konguɗi ngurndan poomayankejan ɗan."},{"book":"LINJIILA YUUHANNA","chapter":"6","verse":"69","text":"Awa men gomɗinii, men andii kadi wonde ko onon woni *Seniiɗo mo Alla!»"},{"book":"LINJIILA YUUHANNA","chapter":"6","verse":"70","text":"Onsay Iisaa jaabii ɓe, wi'i: «E wonaa ko min suɓii on, onon sappoo e ɗiɗooɓe ɓen? Kono goɗɗo e mon ko mo Ibuliisa.»"},{"book":"LINJIILA YUUHANNA","chapter":"6","verse":"71","text":"Tawi ko Yudaasi mo Sim'uunu Iskariiyu o woni wowlude fii mun, ko fii ko on janfoytoo mo, on ko goɗɗo e sappoo e ɗiɗooɓe ɓen."}]}