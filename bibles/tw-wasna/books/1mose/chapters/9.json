{"data":[{"book":"1 Mose","chapter":"9","verse":"1","text":"Afei, Onyankopɔn hyiraa Noa ne ne mmammarima no ka kyerɛɛ wɔn sɛ, “Monwo, na monyɛ bebree nhyɛ asase so ma."},{"book":"1 Mose","chapter":"9","verse":"2","text":"Mo ho hu ne mo ho suro bɛtɔ mmoa a wɔwɔ asase so nyinaa ne ewiem nnomaa nyinaa ne abɔdeɛ biara a wɔnam asase so ne nsuo mu mpataa nyinaa so. Wɔn nyinaa hyɛ mo nsa."},{"book":"1 Mose","chapter":"9","verse":"3","text":"Biribiara a nkwa wɔ mu, na ɛkeka ne ho no bɛyɛ mo aduane. Sɛdeɛ mede nhahammono hyɛɛ mo nsa no, afei deɛ, mede biribiara ma mo."},{"book":"1 Mose","chapter":"9","verse":"4","text":"“Nanso, ɛnsɛ sɛ mowe aboa a wɔntwaa ne mene mmaa ne mogya no nguiɛ no ɛnam."},{"book":"1 Mose","chapter":"9","verse":"5","text":"Wo nkwa deɛ, deɛ ɛbɛyɛ biara, mɛbisa ho akontabuo. Onipa a ɔkum ne yɔnko onipa no, mɛbisa no ho asɛm. Mpo, aboa biara a ɔbɛkum onipa no, mewɔ saa aboa no nso asɛmmisa. Mɛbisa onipa kra ho asɛm."},{"book":"1 Mose","chapter":"9","verse":"6","text":"“Obiara a ɔhwie onipa mogya guo no,"},{"book":"1 Mose","chapter":"9","verse":"7","text":"Mo deɛ, monwo, na monyɛ bebree. Mo ase mfɛe asase so, na monnɔɔso.”"},{"book":"1 Mose","chapter":"9","verse":"8","text":"Afei, Onyankopɔn ka kyerɛɛ Noa ne ne mmammarima a wɔka ne ho no sɛ,"},{"book":"1 Mose","chapter":"9","verse":"9","text":"“Ɛnnɛ, me ne mo ne mo asefoɔ a wɔbɛwo wɔn no"},{"book":"1 Mose","chapter":"9","verse":"10","text":"ne abɔdeɛ biara a nkwa wɔ mu a na wɔwɔ mo nkyɛn wɔ adaka no mu yɛ apam: nnomaa, nyɛmmoa ne wiram mmoa a wɔne mo firi adaka no mu no baeɛ nyinaa, ne abɔdeɛ biara a nkwa wɔ mu a wɔwɔ asase so."},{"book":"1 Mose","chapter":"9","verse":"11","text":"Me ne mo yɛ mʼapam sɛ: Meremfa nsuyire nsɛe abɔdeɛ biara a nkwa wɔ mu a ɛwɔ asase so. Saa ara nso na meremfa nsuyire nsɛe asase bio da.”"},{"book":"1 Mose","chapter":"9","verse":"12","text":"Na Onyankopɔn kaa sɛ, “Yei ne apam a me, Onyankopɔn, ne mo ne abɔdeɛ a nkwa wɔ mu biara a wɔka mo ho no ne nkyirimma nyinaa reyɛ no ho nsɛnkyerɛnneɛ."},{"book":"1 Mose","chapter":"9","verse":"13","text":"Mato me nyankontɔn wɔ omununkum mu. Ɛno na ɛbɛyɛ apam a ɛbɛda me ne asase ntam."},{"book":"1 Mose","chapter":"9","verse":"14","text":"Ɛberɛ biara a mede omununkum bɛba asase ani, na sɛ nyankontɔn pue wɔ omununkum no mu a,"},{"book":"1 Mose","chapter":"9","verse":"15","text":"mɛkae mʼapam a ɛda me ne mo ne abɔdeɛ a nkwa wɔ mu ahodoɔ no nyinaa ntam. Nsuyire a ɛbɛsɛe abɔdeɛ a nkwa wɔ mu no nyinaa remma da biara da bio."},{"book":"1 Mose","chapter":"9","verse":"16","text":"Ɛberɛ biara a nyankontɔn bɛto wɔ omununkum mu no, mɛhunu, na makae apam a ɛwɔ hɔ daa a ɛda me, Onyankopɔn, ne abɔdeɛ a nkwa wɔ mu ahodoɔ nyinaa a wɔwɔ asase yi so ntam no.”"},{"book":"1 Mose","chapter":"9","verse":"17","text":"Enti, Onyankopɔn ka kyerɛɛ Noa sɛ, “Yei ne apam a me ne abɔdeɛ biara a nkwa wɔ mu a, wɔwɔ asase yi so ayɛ no ho nsɛnkyerɛnneɛ.”"},{"book":"1 Mose","chapter":"9","verse":"18","text":"Yeinom ne Noa mmammarima a wɔfiri adaka no mu baeɛ: Sem, Ham ne Yafet. Ham na ɔwoo Kanaan."},{"book":"1 Mose","chapter":"9","verse":"19","text":"Yeinom ne Noa mmammarima. Wɔn mu na nnipa a, wɔahwete wɔ asase so nyinaa firi baeɛ."},{"book":"1 Mose","chapter":"9","verse":"20","text":"Noa yɛ okuafoɔ a ɔdii ɛkan. Ɔyɛɛ bobefuo."},{"book":"1 Mose","chapter":"9","verse":"21","text":"Ɛda bi, ɔnom bobesa no bi boroeɛ, ma ɔdaa ne ntomadan mu adagya."},{"book":"1 Mose","chapter":"9","verse":"22","text":"Ham a ɔwoo Kanaan no kɔtoo nʼagya Noa sɛ ɔda adagya. Ɔfirii hɔ no, ɔkɔbɔɔ ne nuammarima baanu no amaneɛ."},{"book":"1 Mose","chapter":"9","verse":"23","text":"Enti, Sem ne Yafet faa atadeɛ de guu wɔn mmati so, kɔɔ nkyirinkyire de kɔkataa wɔn agya adagya so. Na wɔn ani nkyerɛ wɔn agya enti, wɔanhunu nʼadagya mu."},{"book":"1 Mose","chapter":"9","verse":"24","text":"Ɛberɛ a Noa ani so tetee no, na ɔhunuu deɛ ne kaakyire no ayɛ no,"},{"book":"1 Mose","chapter":"9","verse":"25","text":"ɔkaa sɛ,"},{"book":"1 Mose","chapter":"9","verse":"26","text":"Noa kaa bio sɛ,"},{"book":"1 Mose","chapter":"9","verse":"27","text":"Onyankopɔn ntrɛ Yafet ase ne nʼasase mu."},{"book":"1 Mose","chapter":"9","verse":"28","text":"Nsuyire no akyiri no, Noa tenaa ase mfeɛ ahasa ne aduonum."},{"book":"1 Mose","chapter":"9","verse":"29","text":"Noa dii mfeɛ aha nkron ne aduonum, ansa na ɔrewu."}]}