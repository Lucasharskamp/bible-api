{"data":[{"book":"निर्गमन","chapter":"12","verse":"1","text":"याहवेह ने मोशेह तथा अहरोन से कहा,"},{"book":"निर्गमन","chapter":"12","verse":"2","text":"“तुम्हारे लिए यह महीना साल का पहला महीना होगा."},{"book":"निर्गमन","chapter":"12","verse":"3","text":"सब इस्राएलियों को बता दो कि इस महीने की दस तारीख को अपने-अपने परिवार के लिए एक-एक मेमना चुनकर अलग कर ले."},{"book":"निर्गमन","chapter":"12","verse":"4","text":"यदि एक परिवार एक पूरे जानवर को खाने के लिए बहुत छोटा है, तो उसे पड़ोस में दूसरे परिवार के साथ विभाग करना. प्रत्येक परिवार के आकार के अनुसार जानवर को विभाजित करें जितना वे खा सकते हैं."},{"book":"निर्गमन","chapter":"12","verse":"5","text":"मेमना एक साल का नर हो, मेमने में कोई दोष न हो और यह भेड़ में से या बकरियों में से लिया जा सकता है."},{"book":"निर्गमन","chapter":"12","verse":"6","text":"लेकिन इसी महीने के चौदहवें दिन तक मेमने का खास ध्यान रखना. फिर पूरे इस्राएली लोग मिलकर सूरज ढलने पर इसे बलि चढ़ाना."},{"book":"निर्गमन","chapter":"12","verse":"7","text":"वे जिस घर में मेमने को खाएंगे, उस घर के दरवाजे के दोनों तरफ और दरवाजे के माथे पर मेमने का खून लगाएं."},{"book":"निर्गमन","chapter":"12","verse":"8","text":"ज़रूरी है कि इस मेमने का मांस उसी रात को आग में भूनकर, बिना खमीर की रोटी और कड़वी सब्जी के साथ खाएं."},{"book":"निर्गमन","chapter":"12","verse":"9","text":"यह मांस न तो कच्चा खाएं और न उबाल कर, इसको आग में भूनकर इसके सिर, पांव तथा अंतड़ियां खानी है."},{"book":"निर्गमन","chapter":"12","verse":"10","text":"इसमें से दूसरे दिन के लिए कुछ भी नहीं बचाना और अगर बच जाता है तो उसे पूरा आग में जलाकर राख कर देना."},{"book":"निर्गमन","chapter":"12","verse":"11","text":"इसको खाते समय कमर पर कमरबंध बांधे, पांवों में जूते पहनकर हाथ में अपनी लाठी लेकर जल्दी से खाना; यही याहवेह का फ़सह पर्व होगा."},{"book":"निर्गमन","chapter":"12","verse":"12","text":"“क्योंकि उस रात मैं मिस्र देश में से होकर निकलूंगा और मिस्र देश की सभी पहली संतान—चाहे मनुष्य का हो या पशु का, सबको मार दूंगा; मैं ही याहवेह हूं और मैं मिस्र देश के सब देवताओं का भी न्याय करूंगा."},{"book":"निर्गमन","chapter":"12","verse":"13","text":"जिस घर के दरवाजे पर मेमने के रक्त का निशान होगा उस घर को मैं छोड़ दूंगा किंतु मिस्र का नाश होगा."},{"book":"निर्गमन","chapter":"12","verse":"14","text":"“याद रहे कि यह दिन तुम्हारे लिए एक यादगार दिन हो. यह दिन याहवेह के उत्सव के रूप में मनाया करना और—यह तुम्हारी पीढ़ी से पीढ़ियों के लिए हमेशा मनाए जाते रहने के लिए एक नियम बनाया जाए."},{"book":"निर्गमन","chapter":"12","verse":"15","text":"पहले दिन सब अपने-अपने घर से खमीर निकालकर फेंक देना और सात दिन तक बिना खमीर की रोटी खाना. अगर कोई इन सात दिनों में खमीर वाली रोटी खाएगा तो उसे इस्राएलियों के बीच से काट दिया जाएगा."},{"book":"निर्गमन","chapter":"12","verse":"16","text":"पहले और सातवें दिन पवित्र सभा होगी. इन दोनों दिनों में कोई भी काम न करना; केवल वे ही व्यक्ति काम करें जिन्हें खाना बनाना हो."},{"book":"निर्गमन","chapter":"12","verse":"17","text":"“तुम्हारा अखमीरी रोटी का पर्व मनाना ज़रूरी है; क्योंकि यही वह दिन है, जिस दिन मैंने तुम्हें मिस्र देश से बाहर निकाला. यह एक यादगार दिन बनकर इन सब बातों को याद करते हुए यह उत्सव पीढ़ी से पीढ़ी तक मनाया जाए."},{"book":"निर्गमन","chapter":"12","verse":"18","text":"पहले महीने की चौदहवी तारीख को शाम को बिना खमीर रोटी खाना होगा और यही खाना इक्कीसवीं तारीख की शाम तक खाना."},{"book":"निर्गमन","chapter":"12","verse":"19","text":"इन सात दिनों में तुम्हारे घर में खमीर न रखना. और यदि कोई व्यक्ति खमीर वाला भोजन करता हुआ पाया गया, तो उसे इस्राएली प्रजा में से मिटा दिया जाएगा—चाहे वह विदेशी हो या स्वदेशी."},{"book":"निर्गमन","chapter":"12","verse":"20","text":"किसी भी प्रकार का खमीर वाला भोजन करना मना है. अपने घरों में बिना खमीर की रोटी ही खाना.”"},{"book":"निर्गमन","chapter":"12","verse":"21","text":"तब मोशेह ने इस्राएलियों के सब प्रधानों को बुलाया और उनसे कहा, “जाकर अपने-अपने परिवारों के अनुसार एक-एक मेमना अलग कर लो, और फ़सह के मेमने की बलि करना."},{"book":"निर्गमन","chapter":"12","verse":"22","text":"जूफ़ा12:22 जूफ़ा लगभग 3 फीट ऊंचा होनेवाला एक खास पौधा. इसका उपयोग कूंचा की तरह हो सके नामक झाड़ी का गुच्छा लेकर उसे मेमने के रक्त में डुबोना, और दरवाजे के दोनों तरफ तथा ऊपर लगाना. तुममें से कोई भी सुबह तक इस दरवाजे से बाहर नहीं निकले,"},{"book":"निर्गमन","chapter":"12","verse":"23","text":"क्योंकि याहवेह उस समय मिस्रियों को मारते हुए निकल रहे होंगे. जिस घर के दरवाजे के दोनों तरफ और माथे पर मेमने का खून दिखेगा, उसे छोड़ते हुए आगे निकल जाएंगे और अंदर आकर किसी को नहीं मारेंगे."},{"book":"निर्गमन","chapter":"12","verse":"24","text":"“हमेशा तुम तथा तुम्हारी संतान इसे एक यादगार दिन के रूप में मनाया करना."},{"book":"निर्गमन","chapter":"12","verse":"25","text":"जब तुम उस देश में जाओगे, जिसे याहवेह तुम्हें देंगे, वहां भी तुम इन बातों को मानना."},{"book":"निर्गमन","chapter":"12","verse":"26","text":"जब तुम्हारे बालक तुमसे यह पूछें, ‘क्या मतलब है इस पर्व का जो मनाया जाता है?’"},{"book":"निर्गमन","chapter":"12","verse":"27","text":"तब तुम उन्हें उत्तर देना, ‘यह याहवेह के लिए फ़सह का बलिदान है, जिन्होंने मिस्रियों को मारते हुए हम इस्राएलियों को सुरक्षित रखा, अतः इसी कारण यह पर्व मनाया जाता है.’ ” फिर लोगों ने झुककर प्रणाम किया और परमेश्वर की आराधना की!"},{"book":"निर्गमन","chapter":"12","verse":"28","text":"इस्राएलियों ने वैसा ही किया; जैसा याहवेह ने मोशेह एवं अहरोन से कहा था."},{"book":"निर्गमन","chapter":"12","verse":"29","text":"लगभग आधी रात को याहवेह ने मिस्र देश में सभी पहिलौंठों को मार दिया, फ़रोह से लेकर तथा जो बंदीगृह में थे और पशुओं के भी पहलौठे को मार दिया."},{"book":"निर्गमन","chapter":"12","verse":"30","text":"रात में फ़रोह, उसके सेवक तथा सब मिस्रवासी जाग उठे क्योंकि पूरे मिस्र देश में रोने का शब्द सुनाई दे रहा था, कोई भी ऐसा परिवार न था, जहां किसी की मृत्यु न हुई हो."},{"book":"निर्गमन","chapter":"12","verse":"31","text":"अतः फ़रोह ने रात में ही मोशेह तथा अहरोन को बुलवाया और उनसे कहा, “यहां से निकल जाओ और जैसा तुम चाहते हो, तुम इस्राएलियों समेत जाकर याहवेह की वंदना करो."},{"book":"निर्गमन","chapter":"12","verse":"32","text":"अपने पशु एवं भेड़-बकरी भी अपने साथ ले जाओ, और मुझे आशीर्वाद देते जाना.”"},{"book":"निर्गमन","chapter":"12","verse":"33","text":"मिस्रवासी इस्राएलियों को जल्दी अपने बीच से भेज देना चाहते थे, क्योंकि उनको डर था कि कहीं उनकी भी मृत्यु न हो जाये."},{"book":"निर्गमन","chapter":"12","verse":"34","text":"इससे पहले कि इस्राएलियों का गूंधा हुआ आटा खमीर हो जाये, उन्होंने उसे कटोरे में रखकर और कपड़ों में बांधकर अपने कंधों पर उठा लिया."},{"book":"निर्गमन","chapter":"12","verse":"35","text":"इस्राएल वंश ने बिलकुल वही किया, जैसा उनसे मोशेह ने कहा था. उन्होंने मिस्र के लोगों से सोने-चांदी के गहने और वस्त्र मांग लिए थे."},{"book":"निर्गमन","chapter":"12","verse":"36","text":"याहवेह ने इस्राएलियों को मिस्र के लोगों के मन में उनके प्रति ऐसी मनोवृत्ति दी कि मिस्रवासी इस्राएलियों की इच्छा पूरी करते गए. इस प्रकार इस्राएलियों ने पूरे मिस्रवासियों को लूट लिया."},{"book":"निर्गमन","chapter":"12","verse":"37","text":"इस्राएली रामेसेस नामक स्थान से पैदल चलकर सुक्कोथ तक पहुंचे. इनमें स्त्रियों और बच्चों के अलावा छः लाख पुरुष थे."},{"book":"निर्गमन","chapter":"12","verse":"38","text":"इन इस्राएलियों के साथ बहुत से मिश्रित वर्ग के लोग भी निकले और भेड़-बकरी, गाय-बैल और बहुत से पशु थे."},{"book":"निर्गमन","chapter":"12","verse":"39","text":"उन्होंने गूंधे हुए आटे से, जो वे मिस्र देश से अपने साथ लाए थे, अपने लिए अखमीरी रोटियां बनाईं. क्योंकि वे मिस्र देश से बहुत जल्दी में निकाले गए थे, उनको वहां रुकने की और हिम्मत नहीं थी. वे तुरंत वहां से निकले और उन्हें अपने लिए खाना बनाने का भी समय नहीं मिला."},{"book":"निर्गमन","chapter":"12","verse":"40","text":"मिस्र देश में इस्राएली चार सौ तीस वर्ष तक रहे."},{"book":"निर्गमन","chapter":"12","verse":"41","text":"जिस दिन चार सौ तीस वर्ष पूरे हुए, उसी दिन याहवेह की सारी सेना मिस्र देश से निकल गई."},{"book":"निर्गमन","chapter":"12","verse":"42","text":"जिस रात वे सब मिस्र से निकले वह रात उनके लिए विशेष रात कहलाई, यह याहवेह की महिमा की रात थी. जिसे, इस्राएल के सभी लोगों को तथा उनकी पूरी पीढ़ियों को, उस दिन को महत्व देना ज़रूरी था."},{"book":"निर्गमन","chapter":"12","verse":"43","text":"याहवेह ने मोशेह एवं अहरोन को फ़सह का नियम समझाया:"},{"book":"निर्गमन","chapter":"12","verse":"44","text":"लेकिन जिस व्यक्ति को दाम देकर दास के रूप में खरीदा हो और उसका ख़तना कर लिया हो, वह व्यक्ति इस भोजन को खा सकता है."},{"book":"निर्गमन","chapter":"12","verse":"45","text":"कोई भी परदेशी और मज़दूर इसमें शामिल न किया जाए."},{"book":"निर्गमन","chapter":"12","verse":"46","text":"“खाना एक ही घर में रहकर खाया जाए, और मांस का कोई भी टुकड़ा घर के बाहर न ले जाया जाए और मेमने की हड्डी भी न तोड़ी जाए."},{"book":"निर्गमन","chapter":"12","verse":"47","text":"सभी इस्राएली इस उत्सव में शामिल हों."},{"book":"निर्गमन","chapter":"12","verse":"48","text":"“यदि कोई परदेशी मेहमान इस फ़सह में शामिल होना चाहता है तो, पहले सारे पुरुषों का ख़तना करके याहवेह के उस पर्व में उसे साथ लिया जा सकता है; तब वह उस देश के ही लोग समान हो जाएगा; लेकिन कोई भी बिना ख़तना किए इसमें शामिल न हो."},{"book":"निर्गमन","chapter":"12","verse":"49","text":"नियम स्वदेशी और विदेशी सबके लिए एक जैसा ही हो.”"},{"book":"निर्गमन","chapter":"12","verse":"50","text":"सभी इस्राएलियों ने जैसा मोशेह तथा अहरोन को याहवेह ने आदेश दिया वैसा ही किया."},{"book":"निर्गमन","chapter":"12","verse":"51","text":"यह वही दिन था, जब याहवेह ने इस्राएलियों को मिस्र देश से बाहर निकाला था."}]}