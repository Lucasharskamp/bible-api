{"data":[{"book":"2 Masolo ya Kala","chapter":"29","verse":"1","text":"Ezekiasi azalaki na mibu tuku mibale na mitano ya mbotama tango akomaki mokonzi, mpe akonzaki mibu tuku mibale na libwa na Yelusalemi. Kombo ya mama na ye ezalaki « Abiya. » Abiya azalaki mwana mwasi ya Zakari."},{"book":"2 Masolo ya Kala","chapter":"29","verse":"2","text":"Ezekiasi asalaki makambo ya sembo na miso ya Yawe ndenge Davidi, koko na ye, asalaki."},{"book":"2 Masolo ya Kala","chapter":"29","verse":"3","text":"Na sanza ya liboso ya mobu ya liboso ya bokonzi na ye, afungolaki bikuke ya Tempelo ya Yawe mpe abongisaki yango."},{"book":"2 Masolo ya Kala","chapter":"29","verse":"4","text":"Abengisaki Banganga-Nzambe mpe Balevi, asangisaki bango na libanda ya ngambo ya este."},{"book":"2 Masolo ya Kala","chapter":"29","verse":"5","text":"Alobaki na bango :"},{"book":"2 Masolo ya Kala","chapter":"29","verse":"6","text":"Batata na biso bazangaki boyengebene, basalaki makambo mabe na miso ya Yawe, Nzambe na biso, mpe basundolaki Ye ; batikaki Tempelo ya Yawe mpe bapesaki Ye mokongo."},{"book":"2 Masolo ya Kala","chapter":"29","verse":"7","text":"Bakangaki kutu bikuke ya ndako moke ya kokotela, babomaki minda mpe batikaki kobonzela Nzambe ya Isalaele malasi mpe bambeka ya kotumba kati na Esika ya bule."},{"book":"2 Masolo ya Kala","chapter":"29","verse":"8","text":"Boye, kanda ya Yawe ekweyelaki Yuda mpe Yelusalemi, akomisaki bango eloko ya kobanga, ya somo mpe ya kotiola, ndenge bokoki komona yango na miso na bino."},{"book":"2 Masolo ya Kala","chapter":"29","verse":"9","text":"Yango wana batata na biso bakweyaki na mopanga ; mpe yango wana lisusu bana na biso ya mibali, bana na biso ya basi mpe basi na biso bazali kati na bowumbu."},{"book":"2 Masolo ya Kala","chapter":"29","verse":"10","text":"Sik’oyo, nazwi mokano ya kosala boyokani elongo na Yawe, Nzambe ya Isalaele, mpo ete abwaka kanda makasi na Ye mosika na biso."},{"book":"2 Masolo ya Kala","chapter":"29","verse":"11","text":"Sik’oyo, bana na ngai ya mibali, bobenda nzoto te, pamba te Yawe aponi bino mpo ete botelema liboso na Ye, bosala mosala na Ye, bosala losambo mpe botumbela Ye mbeka ya malasi mpo na lokumu na Ye."},{"book":"2 Masolo ya Kala","chapter":"29","verse":"12","text":"Bongo, Balevi oyo bakotaki na mosala :"},{"book":"2 Masolo ya Kala","chapter":"29","verse":"13","text":"na molongo ya Elitsafani :"},{"book":"2 Masolo ya Kala","chapter":"29","verse":"14","text":"na molongo ya Emani :"},{"book":"2 Masolo ya Kala","chapter":"29","verse":"15","text":"Tango basangisaki bandeko na bango mpe bamibulisaki, bakotaki mpo na kopetola Tempelo ya Yawe, ndenge mokonzi apesaki mitindo mpe kolanda Liloba na Yawe."},{"book":"2 Masolo ya Kala","chapter":"29","verse":"16","text":"Banganga-Nzambe bakotaki kati na Tempelo ya Yawe mpo na kopetola yango : babwakaki kati na lopango ya Tempelo ya Yawe biloko nyonso ya mbindo oyo bamonaki kati na yango. Balevi balokotaki mpe bamemaki yango kino na lubwaku ya Sedron."},{"book":"2 Masolo ya Kala","chapter":"29","verse":"17","text":"Babandaki mosala yango ya kopetola na mokolo ya liboso ya sanza ya liboso mpe, na mokolo ya mwambe ya sanza yango, bakomaki na ndako moke ya kokotela na Tempelo. Basalaki lisusu mikolo mwambe mpo na kokoba kobulisa Tempelo ya Yawe mpe basukisaki mosala yango na mokolo ya zomi na motoba ya sanza ya liboso."},{"book":"2 Masolo ya Kala","chapter":"29","verse":"18","text":"Bakendeki epai ya mokonzi Ezekiasi mpe balobaki :"},{"book":"2 Masolo ya Kala","chapter":"29","verse":"19","text":"Tobongisi mpe tobulisi bisalelo nyonso oyo mokonzi Akazi, na kozanga boyengebene na ye na miso ya Yawe, abebisaki bosantu na yango tango azalaki mokonzi. Bisalelo yango ekomi sik’oyo liboso ya etumbelo."},{"book":"2 Masolo ya Kala","chapter":"29","verse":"20","text":"Na tongo-tongo ya mokolo oyo elandaki, mokonzi Ezekiasi asangisaki bakambi ya engumba mpe bakendeki na Tempelo ya Yawe."},{"book":"2 Masolo ya Kala","chapter":"29","verse":"21","text":"Bamemaki bangombe sambo ya mibali, bameme sambo ya mibali, bana meme sambo ya mibali mpe bantaba sambo ya mibali lokola mbeka mpo na masumu, mpo na mokili, mpo na Esika ya bule mpe mpo na Yuda. Mokonzi apesaki mitindo epai ya Banganga-Nzambe, bakitani ya Aron, ete babonza bambeka yango na etumbelo ya Yawe."},{"book":"2 Masolo ya Kala","chapter":"29","verse":"22","text":"Banganga-Nzambe bakataki bakingo ya bangombe, bazwaki makila na yango mpe babwakaki yango na etumbelo, bakataki bakingo ya bameme ya mibali mpe babwakaki makila na yango na etumbelo, bakataki bakingo ya bana meme mpe babwakaki makila na yango na etumbelo."},{"book":"2 Masolo ya Kala","chapter":"29","verse":"23","text":"Bongo bamemaki bantaba ya mibali oyo ebongisamaki mpo na mbeka mpo na masumu, liboso ya mokonzi mpe lisanga, mpe batiaki yango maboko."},{"book":"2 Masolo ya Kala","chapter":"29","verse":"24","text":"Banganga-Nzambe bakataki bakingo ya bantaba mpe babwakaki makila na yango na etumbelo lokola mbeka mpo na masumu, mpe mpo na kokokisa mosala ya bolimbisi masumu ya Isalaele mobimba ; pamba te mokonzi apesaki mitindo ete babonza mpo na Isalaele mobimba bambeka ya kotumba mpe bambeka mpo na masumu."},{"book":"2 Masolo ya Kala","chapter":"29","verse":"25","text":"Mokonzi atiaki Balevi kati na Tempelo ya Yawe elongo na bangongi, makembe mpe mandanda kolanda mitindo ya Davidi, ya Gadi, momoni makambo ya mokonzi ; mpe ya mosakoli Natan ; pamba te ezalaki mitindo oyo Yawe apesaki na nzela ya basakoli na Ye."},{"book":"2 Masolo ya Kala","chapter":"29","verse":"26","text":"Balevi babongamaki elongo na bibetelo mindule ya Davidi, mpe Banganga-Nzambe elongo na bakelelo na bango."},{"book":"2 Masolo ya Kala","chapter":"29","verse":"27","text":"Ezekiasi apesaki mitindo ete babonza mbeka ya kotumba na etumbelo ; mpe tango babandaki kobonza mbeka ya kotumba, babandaki mpe koyemba mpo na kokumisa Yawe na bakelelo mpe bibetelo mindule ya Davidi, mokonzi ya Isalaele."},{"book":"2 Masolo ya Kala","chapter":"29","verse":"28","text":"Lisanga mobimba egumbamaki wana ; bayembi bazalaki koyemba, mpe babeti kelelo bazalaki kobeta yango ; nyonso ekobaki kino tango basilisaki kobonza mbeka ya kotumba."},{"book":"2 Masolo ya Kala","chapter":"29","verse":"29","text":"Tango basilisaki kobonza mbeka ya kotumba, mokonzi mpe bato nyonso oyo bazalaki elongo na ye bakitisaki bilongi na bango mpe bagumbamaki kino na se."},{"book":"2 Masolo ya Kala","chapter":"29","verse":"30","text":"Mokonzi Ezekiasi elongo na bakambi na ye bapesaki mitindo na Balevi ete bakumisa Yawe na banzembo ya Davidi mpe ya mosakoli Azafi. Boye, bayembaki banzembo ya kokumisa na esengo, bagumbaki mito na bango mpe bagumbamaki kino na se."},{"book":"2 Masolo ya Kala","chapter":"29","verse":"31","text":"Ezekiasi alobaki :"},{"book":"2 Masolo ya Kala","chapter":"29","verse":"32","text":"Tala motango ya bambeka ya kotumba oyo lisanga ebonzaki : bangombe ya mibali tuku sambo, bameme ya mibali nkama moko, bana meme nkama mibale : nyonso lokola bambeka ya kotumba mpo na Yawe."},{"book":"2 Masolo ya Kala","chapter":"29","verse":"33","text":"Babulisaki lisusu lokola bambeka bangombe nkama motoba, bameme mpe bantaba nkoto misato."},{"book":"2 Masolo ya Kala","chapter":"29","verse":"34","text":"Kasi lokola Banganga-Nzambe bazalaki mingi te mpo na kokata na biteni bambeka nyonso ya kotumba, bandeko na bango, Balevi, basungaki bango kino mosala nyonso esilaki mpe kino Banganga-Nzambe mosusu bamibulisaki ; pamba te Balevi balekaki Banganga-Nzambe na makanisi ya komibulisa."},{"book":"2 Masolo ya Kala","chapter":"29","verse":"35","text":"Longola bambeka ya kotumba oyo ezalaki mingi, esengelaki lisusu kotumba mafuta ya bambeka ya boyokani mpe kosopa bambeka ya masanga mpo na bambeka ya kotumba. Ezali boye nde babongisaki lisusu misala ya Tempelo ya Yawe."},{"book":"2 Masolo ya Kala","chapter":"29","verse":"36","text":"Ezekiasi mpe bato nyonso basepelaki na ndenge Nzambe akokisaki makambo mpo na bato na Ye, pamba te nyonso esalemaki na lombangu."}]}