{"data":[{"book":"Genesis","chapter":"35","verse":"1","text":"Турәм Иакова йастәс: «Ԓойа, Вефиля мӑна пӑ щита уԓа, пӑ йирасты нŏрәм щита Мӑнэма вера, нӑӈ хŏщайэн этԓыйәм Турмена, хун нӑӈ пӑ Исав эԓты, нӑӈ йайән эԓты, хŏнтасән»."},{"book":"Genesis","chapter":"35","verse":"2","text":"Ԓўв хот тэԓәԓа пӑ ԓўв пиԓәԓән уԓәм ŏтԓаԓа Иаков йастәс: «Ин тӑйты па мир ԓуӈхәт вŏщкаԓән, сыстамтыйаты, пӑ па сŏх ԓумтаты;"},{"book":"Genesis","chapter":"35","verse":"3","text":"ԓойԓув пӑ Вефиля мӑнԓув; щита Турма йирасты нŏрәм ма верԓәм, Хŏй мӑнэм шука питәм хӑтԓэмән хуԓтсәԓы пӑ йушән, хŏта ма йӑхсәм, ма пиԓэмән ус»."},{"book":"Genesis","chapter":"35","verse":"4","text":"Щӑԓта тӑйәм па мир ԓуӈхәт пӑ пӑԓән тӑйәм пӑԓрунтәт ԓыв Иакова хŏԓ мӑсԓаԓ, щи пŏрмасәт Сихем пўӈәԓән уԓты дуб йўх иԓпийән Иаковән мўва шависайәт."},{"book":"Genesis","chapter":"35","verse":"5","text":"Щӑԓта ԓыв мӑтсәт. Пӑ ван вошәтән Турәм эԓты пӑԉщәм ус, пӑ щишән Иаков пŏхәт ӑт ԋухәԓсайәт."},{"book":"Genesis","chapter":"35","verse":"6","text":"Иаков Ханаан мўвән уԓты Луз воша йŏхтәс, щит Вефиль, ԓўв пӑ ԓўв пиԓәԓән уԓәм хŏйатәт."},{"book":"Genesis","chapter":"35","verse":"7","text":"Щита йирасты нŏрәм верәс, пӑ щи тӑха нэмәтсәԓы: Эл-Вефиль35:7 Эл-Вефиль – (евр.) «Вефиль Турәм»;, щита ԓўв хŏщайәԓ Турәм этԓыйәс, хун ԓўв йайәԓ эԓты хŏнтас."},{"book":"Genesis","chapter":"35","verse":"8","text":"Щӑԓта Девора пӑрәс, Ревекка эсәмән ԓаптәм ими, Вефиль эԓты ныкԓы дуб йўх иԓпийән ԓўв лоттәман уԓ пӑ щи йўх Иаковән «Хŏԓԓәп дуб йўха» нэмәтса."},{"book":"Genesis","chapter":"35","verse":"9","text":"Месопотамия эԓты Иаков йŏхәтмаԓ йўпийән Турәм ԓўв хŏщайәԓ па этәс пӑ ԓўвеԓ йӑмән мӑсԓы;"},{"book":"Genesis","chapter":"35","verse":"10","text":"пӑ Турәм ԓўвеԓа йастәс:"},{"book":"Genesis","chapter":"35","verse":"11","text":"Пӑ Турәм ԓўвеԓа йастәс:"},{"book":"Genesis","chapter":"35","verse":"12","text":"Авраама пӑ Исаака мийәм мўв"},{"book":"Genesis","chapter":"35","verse":"13","text":"Щӑԓта щита пŏтәрттәм тӑхайәԓ эԓты Турәм нŏх эԓԓәс."},{"book":"Genesis","chapter":"35","verse":"14","text":"Турәм ԓўв пиԓәԓән пŏтәртәм тӑхайән Иаков нумты кев ԓоԋщәс, щи нумты кев йир йўкана ўнайән шошәпсәԓы, пӑ оливка вŏйән шошәпсәԓы."},{"book":"Genesis","chapter":"35","verse":"15","text":"Щи тӑха, хŏта Турәм ԓўв пиԓәԓән пŏтәртәс, Иаков нэмәтсәԓы: Вефиль."},{"book":"Genesis","chapter":"35","verse":"16","text":"Щӑԓта Вефиль эԓты йэԓԓы мӑтсәт. Ефрафа унты йэша ӑт йŏхәтмеԓән, Рахиль ԋаврэм сэма пайтәс, щи верәԓ шек ԓавәрт ус."},{"book":"Genesis","chapter":"35","verse":"17","text":"Хун ԓўв шукащәс, ԋаврэмәԓ пўкән эвтәм ими ԓўвеԓ йастәс: «Аԓ пӑԓа, пŏхән па йŏхәтсайән»."},{"book":"Genesis","chapter":"35","verse":"18","text":"Ԓыԓ шўвәԓ мӑнмаԓән, пӑрты ўша йŏхәтмаԓән, Рахиль ԓўвеԓ нэмән мӑсԓы: «Бенони35:18 Бенони – (евр.) «ма шукем пŏх»;». Ащеԓән пӑ Вениамина35:18 Вениамин – (евр.) «ŏй тӑйты пŏх»; нэмәтса."},{"book":"Genesis","chapter":"35","verse":"19","text":"Пӑ Рахиль пӑрәс, пӑ Ефрафа, щит Вифлеем пеԓа мӑнты йуш пўӈәԓән ԓўв лоттәса."},{"book":"Genesis","chapter":"35","verse":"20","text":"Ԓўвеԓ лоттәм тӑхайән Иаков нумты кев ԓоԋщәс. Щит Рахиль нумты кев тӑм хӑтәԓ унты уԓ."},{"book":"Genesis","chapter":"35","verse":"21","text":"Израиль йэԓԓы мӑнәс пӑ Гадер тащ ватты пӑԓ хот сайән пирщин хотәԓ ԓощсәԓы."},{"book":"Genesis","chapter":"35","verse":"22","text":"Израиль щи мўвән уԓмаԓ сыс Рувим пŏхәԓ ащеԓ Валла ай нэ пиԓән уԓмаԓ. Израиль щит эԓты хуԓтсәԓы."},{"book":"Genesis","chapter":"35","verse":"23","text":"Лия пŏхәт: Иаков оԓәӈ пŏхәԓ Рувим, ԓўв йўпеԓән Симеон, Левий, Иуда, Иссахар пӑ Завулон."},{"book":"Genesis","chapter":"35","verse":"24","text":"Рахиль пŏхәт: Иосиф пӑ Вениамин."},{"book":"Genesis","chapter":"35","verse":"25","text":"Валла, Рахиль митнэ, пŏхәт: Дан пӑ Неффалим."},{"book":"Genesis","chapter":"35","verse":"26","text":"Зелфа, Лия митнэ, пŏхәт: Гад пӑ Асир. Щит Иаков пŏхәт Месопотамия мўвән сэма питсәт."},{"book":"Genesis","chapter":"35","verse":"27","text":"Щӑԓта Иаков Исаак ащеԓ хŏща йŏхтәс, Мамре, Кириаф-Арба хŏща, щит Хеврон, хŏта Авраам пӑ Исаак па мўв эԓты йŏхтәм ŏтәта усәт."},{"book":"Genesis","chapter":"35","verse":"28","text":"Иуԓтыйа Исаак уԓәм нуптәԓ сот ԋийәԓйаӈ тӑԓ ус."},{"book":"Genesis","chapter":"35","verse":"29","text":"Пирщамәм пӑ йӑмәс уԓмаԓ йўпийән, Исаак пӑрәс, пӑрәм ŏтԓаԓ хŏща мӑнәс; Исав пӑ Иаков пŏхӈиԓаԓән иԓ ԓэщатса."}]}