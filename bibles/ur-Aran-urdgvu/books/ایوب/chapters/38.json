{"data":[{"book":"ایوب","chapter":"38","verse":"1","text":"پھر اللہ خود ایوب سے ہم کلام ہوا۔ طوفان میں سے اُس نے اُسے جواب دیا،"},{"book":"ایوب","chapter":"38","verse":"2","text":"”یہ کون ہے جو سمجھ سے خالی باتیں کرنے سے میرے منصوبے کے صحیح مطلب پر پردہ ڈالتا ہے؟"},{"book":"ایوب","chapter":"38","verse":"3","text":"مرد کی طرح کمربستہ ہو جا! مَیں تجھ سے سوال کرتا ہوں، اور تُو مجھے تعلیم دے۔"},{"book":"ایوب","chapter":"38","verse":"4","text":"تُو کہاں تھا جب مَیں نے زمین کی بنیاد رکھی؟ اگر تجھے اِس کا علم ہو تو مجھے بتا!"},{"book":"ایوب","chapter":"38","verse":"5","text":"کس نے اُس کی لمبائی اور چوڑائی مقرر کی؟ کیا تجھے معلوم ہے؟ کس نے ناپ کر اُس کی پیمائش کی؟"},{"book":"ایوب","chapter":"38","verse":"6","text":"اُس کے ستون کس چیز پر لگائے گئے؟ کس نے اُس کے کونے کا بنیادی پتھر رکھا،"},{"book":"ایوب","chapter":"38","verse":"7","text":"اُس وقت جب صبح کے ستارے مل کر شادیانہ بجا رہے، تمام فرشتے خوشی کے نعرے لگا رہے تھے؟"},{"book":"ایوب","chapter":"38","verse":"8","text":"جب سمندر رِحم سے پھوٹ نکلا تو کس نے دروازے بند کر کے اُس پر قابو پایا؟"},{"book":"ایوب","chapter":"38","verse":"9","text":"اُس وقت مَیں نے بادلوں کو اُس کا لباس بنایا اور اُسے گھنے اندھیرے میں یوں لپیٹا جس طرح نوزاد کو پوتڑوں میں لپیٹا جاتا ہے۔"},{"book":"ایوب","chapter":"38","verse":"10","text":"اُس کی حدود مقرر کر کے مَیں نے اُسے روکنے کے دروازے اور کنڈے لگائے۔"},{"book":"ایوب","chapter":"38","verse":"11","text":"مَیں بولا، ’تجھے یہاں تک آنا ہے، اِس سے آگے نہ بڑھنا، تیری رُعب دار لہروں کو یہیں رُکنا ہے۔‘"},{"book":"ایوب","chapter":"38","verse":"12","text":"کیا تُو نے کبھی صبح کو حکم دیا یا اُسے طلوع ہونے کی جگہ دکھائی"},{"book":"ایوب","chapter":"38","verse":"13","text":"تاکہ وہ زمین کے کناروں کو پکڑ کر بےدینوں کو اُس سے جھاڑ دے؟"},{"book":"ایوب","chapter":"38","verse":"14","text":"اُس کی روشنی میں زمین یوں تشکیل پاتی ہے جس طرح مٹی جس پر مُہر لگائی جائے۔ سب کچھ رنگ دار لباس پہنے نظر آتا ہے۔"},{"book":"ایوب","chapter":"38","verse":"15","text":"تب بےدینوں کی روشنی روکی جاتی، اُن کا اُٹھایا ہوا بازو توڑا جاتا ہے۔"},{"book":"ایوب","chapter":"38","verse":"16","text":"کیا تُو سمندر کے سرچشموں تک پہنچ کر اُس کی گہرائیوں میں سے گزرا ہے؟"},{"book":"ایوب","chapter":"38","verse":"17","text":"کیا موت کے دروازے تجھ پر ظاہر ہوئے، تجھے گھنے اندھیرے کے دروازے نظر آئے ہیں؟"},{"book":"ایوب","chapter":"38","verse":"18","text":"کیا تجھے زمین کے وسیع میدانوں کی پوری سمجھ آئی ہے؟ مجھے بتا اگر یہ سب کچھ جانتا ہے!"},{"book":"ایوب","chapter":"38","verse":"19","text":"روشنی کے منبع تک لے جانے والا راستہ کہاں ہے؟ اندھیرے کی رہائش گاہ کہاں ہے؟"},{"book":"ایوب","chapter":"38","verse":"20","text":"کیا تُو اُنہیں اُن کے مقاموں تک پہنچا سکتا ہے؟ کیا تُو اُن کے گھروں تک لے جانے والی راہوں سے واقف ہے؟"},{"book":"ایوب","chapter":"38","verse":"21","text":"بےشک تُو اِس کا علم رکھتا ہے، کیونکہ تُو اُس وقت جنم لے چکا تھا جب یہ پیدا ہوئے۔ تُو تو قدیم زمانے سے ہی زندہ ہے!"},{"book":"ایوب","chapter":"38","verse":"22","text":"کیا تُو وہاں تک پہنچ گیا ہے جہاں برف کے ذخیرے جمع ہوتے ہیں؟ کیا تُو نے اولوں کے گوداموں کو دیکھ لیا ہے؟"},{"book":"ایوب","chapter":"38","verse":"23","text":"مَیں اُنہیں مصیبت کے وقت کے لئے محفوظ رکھتا ہوں، ایسے دنوں کے لئے جب لڑائی اور جنگ چھڑ جائے۔"},{"book":"ایوب","chapter":"38","verse":"24","text":"مجھے بتا، اُس جگہ تک کس طرح پہنچنا ہے جہاں روشنی تقسیم ہوتی ہے، یا اُس جگہ جہاں سے مشرقی ہَوا نکل کر زمین پر بکھر جاتی ہے؟"},{"book":"ایوب","chapter":"38","verse":"25","text":"کس نے موسلادھار بارش کے لئے راستہ اور گرجتے طوفان کے لئے راہ بنائی"},{"book":"ایوب","chapter":"38","verse":"26","text":"تاکہ انسان سے خالی زمین اور غیرآباد ریگستان کی آب پاشی ہو جائے،"},{"book":"ایوب","chapter":"38","verse":"27","text":"تاکہ ویران و سنسان بیابان کی پیاس بجھ جائے اور اُس سے ہریالی پھوٹ نکلے؟"},{"book":"ایوب","chapter":"38","verse":"28","text":"کیا بارش کا باپ ہے؟ کون شبنم کے قطروں کا والد ہے؟"},{"book":"ایوب","chapter":"38","verse":"29","text":"برف کس ماں کے پیٹ سے پیدا ہوئی؟ جو پالا آسمان سے آ کر زمین پر پڑتا ہے کس نے اُسے جنم دیا؟"},{"book":"ایوب","chapter":"38","verse":"30","text":"جب پانی پتھر کی طرح سخت ہو جائے بلکہ گہرے سمندر کی سطح بھی جم جائے تو کون یہ سرانجام دیتا ہے؟"},{"book":"ایوب","chapter":"38","verse":"31","text":"کیا تُو خوشۂ پروین کو باندھ سکتا یا جوزے کی زنجیروں کو کھول سکتا ہے؟"},{"book":"ایوب","chapter":"38","verse":"32","text":"کیا تُو کروا سکتا ہے کہ ستاروں کے مختلف جھرمٹ اُن کے مقررہ اوقات کے مطابق نکل آئیں؟ کیا تُو دُبِ اکبر کی اُس کے بچوں سمیت قیادت کرنے کے قابل ہے؟"},{"book":"ایوب","chapter":"38","verse":"33","text":"کیا تُو آسمان کے قوانین جانتا یا اُس کی زمین پر حکومت متعین کرتا ہے؟"},{"book":"ایوب","chapter":"38","verse":"34","text":"کیا جب تُو بلند آواز سے بادلوں کو حکم دے تو وہ تجھ پر موسلادھار بارش برساتے ہیں؟"},{"book":"ایوب","chapter":"38","verse":"35","text":"کیا تُو بادل کی بجلی زمین پر بھیج سکتا ہے؟ کیا وہ تیرے پاس آ کر کہتی ہے، ’مَیں خدمت کے لئے حاضر ہوں‘؟"},{"book":"ایوب","chapter":"38","verse":"36","text":"کس نے مصر کے لق لق کو حکمت دی، مرغ کو سمجھ عطا کی؟"},{"book":"ایوب","chapter":"38","verse":"37","text":"کس کو اِتنی دانائی حاصل ہے کہ وہ بادلوں کو گن سکے؟ کون آسمان کے اِن گھڑوں کو اُس وقت اُنڈیل سکتا ہے"},{"book":"ایوب","chapter":"38","verse":"38","text":"جب مٹی ڈھالے ہوئے لوہے کی طرح سخت ہو جائے اور ڈھیلے ایک دوسرے کے ساتھ چپک جائیں؟ کوئی نہیں!"},{"book":"ایوب","chapter":"38","verse":"39","text":"کیا تُو ہی شیرنی کے لئے شکار کرتا یا شیروں کو سیر کرتا ہے"},{"book":"ایوب","chapter":"38","verse":"40","text":"جب وہ اپنی چھپنے کی جگہوں میں دبک جائیں یا گنجان جنگل میں کہیں تاک لگائے بیٹھے ہوں؟"},{"book":"ایوب","chapter":"38","verse":"41","text":"کون کوّے کو خوراک مہیا کرتا ہے جب اُس کے بچے بھوک کے باعث اللہ کو آواز دیں اور مارے مارے پھریں؟"}]}