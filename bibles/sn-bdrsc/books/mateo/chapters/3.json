{"data":[{"book":"Mateo","chapter":"3","verse":"1","text":"Mumazuva iwayo Johani Mubhabhatidzi akauya achiparidza murenje reJudhea,"},{"book":"Mateo","chapter":"3","verse":"2","text":"achiti, “Tendeukai, nokuti umambo hwokudenga hwava pedyo.”"},{"book":"Mateo","chapter":"3","verse":"3","text":"Uyu ndiye akataurwa kubudikidza nomuprofita Isaya zvichinzi:"},{"book":"Mateo","chapter":"3","verse":"4","text":"Nguo dzaJohani dzakanga dzakagadzirwa nemvere dzengamera uye akanga akasunga bhanhire redehwe muchiuno chake. Zvokudya zvake zvaiva mhashu nouchi."},{"book":"Mateo","chapter":"3","verse":"5","text":"Vanhu vakabuda vakaenda kwaari vachibva muJerusarema nomuJudhea yose nomudunhu rose reJorodhani."},{"book":"Mateo","chapter":"3","verse":"6","text":"Vachireurura zvivi zvavo vakabhabhatidzwa naye murwizi rweJorodhani."},{"book":"Mateo","chapter":"3","verse":"7","text":"Asi paakaona vaFarisi navaSadhusi vachiuya kwaaibhabhatidzira akati kwavari, “Imi vana venyoka! Ndiani akakuyambirai kuti mutize kutsamwa kuchauya?"},{"book":"Mateo","chapter":"3","verse":"8","text":"Berekai zvibereko zvakafanira kutendeuka."},{"book":"Mateo","chapter":"3","verse":"9","text":"Uye musafunga kuti mungati, ‘Tina Abhurahama sababa vedu.’ Ndinokuudzai kuti Mwari anogona kumutsa vamwe vana vaAbhurahama kubva pamabwe aya."},{"book":"Mateo","chapter":"3","verse":"10","text":"Demo ratoiswa pamidzi yemiti uye muti wose usingabereki zvibereko zvakanaka uchatemwa ugokandwa mumoto."},{"book":"Mateo","chapter":"3","verse":"11","text":"“Ini ndinokubhabhatidzai nemvura kuti mutendeuke. Asi shure kwangu kuchauya mumwe mukuru kwandiri, wandisina kukodzera kunyange kutakura shangu dzake. Achakubhabhatidzai noMweya Mutsvene nomoto."},{"book":"Mateo","chapter":"3","verse":"12","text":"Rusero rwuri muruoko rwake, uye achanatsa buriro rake, achiunganidza gorosi mudura, uye achizopisa hundi mumoto usingadzimi.”"},{"book":"Mateo","chapter":"3","verse":"13","text":"Ipapo Jesu akabva kuGarirea akauya kuJorodhani kuti azobhabhatidzwa naJohani."},{"book":"Mateo","chapter":"3","verse":"14","text":"Asi Johani akaedza kumudzivisa achiti, “Ini ndini ndinotofanira kubhabhatidzwa nemi, imi mouya sei kwandiri?”"},{"book":"Mateo","chapter":"3","verse":"15","text":"Jesu akapindura akati, “Ngazvive saizvozvo iye zvino; zvakafanira kuti tiite izvi kuti tizadzise kururama kwose.” Ipapo Johani akabvuma hake."},{"book":"Mateo","chapter":"3","verse":"16","text":"Jesu angobhabhatidzwa, akabuda mumvura. Panguva iyoyo denga rakazaruka, uye akaona Mweya waMwari uchiburuka senjiva uye ukasvikogara paari."},{"book":"Mateo","chapter":"3","verse":"17","text":"Inzwi rakabva kudenga richiti, “Uyu ndiye Mwanakomana wangu wandinoda, wandinofarira.”"}]}