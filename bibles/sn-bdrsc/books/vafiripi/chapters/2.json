{"data":[{"book":"VaFiripi","chapter":"2","verse":"1","text":"Kana muine kurudziro inobva pakubatana naKristu, kana paine kunyaradza kunobva parudo rwake, kana pano kuwadzana noMweya, kana paino unyoro netsitsi,"},{"book":"VaFiripi","chapter":"2","verse":"2","text":"ipapo itai kuti mufaro wangu uzare nokuva nomurangariro wakadaro, muine rudo rumwe chete, muri vamwe mumweya nechinangwa."},{"book":"VaFiripi","chapter":"2","verse":"3","text":"Musaita chinhu nomwoyo wokuchiva kana kuzvikudza, asi mukuzvininipisa muchionawo vamwe kuti vari nani kupfuura imi."},{"book":"VaFiripi","chapter":"2","verse":"4","text":"Mumwe nomumwe wenyu ngaarege kungotsvaka zvake chete, asi zvavamwewo."},{"book":"VaFiripi","chapter":"2","verse":"5","text":"Kufunga kwenyu ngakuve sokwaKristu Jesu:"},{"book":"VaFiripi","chapter":"2","verse":"6","text":"Uyo, kunyange aiva Mwari chaiye,"},{"book":"VaFiripi","chapter":"2","verse":"7","text":"asi akazviita chinhu pasina,"},{"book":"VaFiripi","chapter":"2","verse":"8","text":"Uye akati awanikwa ane chimiro chomunhu,"},{"book":"VaFiripi","chapter":"2","verse":"9","text":"Naizvozvo Mwari akamukudza panzvimbo yapamusoro-soro,"},{"book":"VaFiripi","chapter":"2","verse":"10","text":"kuti muzita raJesu mabvi ose apfugame,"},{"book":"VaFiripi","chapter":"2","verse":"11","text":"uye ndimi dzose dzipupure kuti Jesu Kristu ndiye Ishe,"},{"book":"VaFiripi","chapter":"2","verse":"12","text":"Naizvozvo, shamwari dzangu dzinodiwa, sezvamunogara muchiteerera, kwete ndiripo bedzi, asi zvino zvikuru ndisipo, rambai muchishandira ruponeso rwenyu nokutya nokudedera,"},{"book":"VaFiripi","chapter":"2","verse":"13","text":"nokuti ndiMwari anoshanda mukati menyu kuti mude uye muite maererano nokuda kwake kwakanaka."},{"book":"VaFiripi","chapter":"2","verse":"14","text":"Itai zvose musinganyunyuti kana kukakavara,"},{"book":"VaFiripi","chapter":"2","verse":"15","text":"kuitira kuti mugova vasina chavangapomerwa uye vakachena, vana vaMwari vasina mhosva murudzi urwu rwakakombama uye rwakatsauka, rwamunovhenekera senyeredzi munyika"},{"book":"VaFiripi","chapter":"2","verse":"16","text":"sezvamunobatirira pashoko roupenyu, kuitira kuti ndigozvirumbidza pazuva raKristu uye kuti handina kumhanya kana kushanda pasina."},{"book":"VaFiripi","chapter":"2","verse":"17","text":"Asi kunyange dai ndadururwa hangu sechipiriso chinonwiwa pamusoro pechibayiro noushumiri hunobva pakutenda kwenyu, ndinofara uye ndinofarisisa nemi mose."},{"book":"VaFiripi","chapter":"2","verse":"18","text":"Saka nemiwo munofanira kufara nokufarisisa neni."},{"book":"VaFiripi","chapter":"2","verse":"19","text":"Ndine tariro muna Ishe Jesu kuti nditume Timoti kwamuri nokukurumidza, kuti neniwo ndifare pandichanzwa mashoko pamusoro penyu."},{"book":"VaFiripi","chapter":"2","verse":"20","text":"Handina mumwe akaita saye, ane hanya kwazvo nokugara kwenyu kwakanaka."},{"book":"VaFiripi","chapter":"2","verse":"21","text":"Nokuti munhu wose anozvitsvakira zvake, zvisati zviri zvaJesu Kristu."},{"book":"VaFiripi","chapter":"2","verse":"22","text":"Asi munoziva kuti Timoti akaratidza kutendeka kwake, nokuti somwanakomana ana baba vake akashanda neni mubasa revhangeri."},{"book":"VaFiripi","chapter":"2","verse":"23","text":"Naizvozvo, ndine tariro yokuti ndimutume nokukurumidza kana ndaona kuti zvinhu zvinondifambira sei."},{"book":"VaFiripi","chapter":"2","verse":"24","text":"Ndinovimba muna She kuti ini pachangu ndichauya nokukurumidza."},{"book":"VaFiripi","chapter":"2","verse":"25","text":"Asi ndinofunga kuti zvakafanira kuti nditumirezve kwamuri Epafrodhitasi, hama yangu, mubati pamwe chete neni uye murwi pamwe chete neni, iye nhume yenyuwo, wamakatuma kuti azondibatsira pane zvandaishayiwa."},{"book":"VaFiripi","chapter":"2","verse":"26","text":"Nokuti anokushuvai mose uye ari kutambudzika nokuti makanzwa kuti akanga achirwara."},{"book":"VaFiripi","chapter":"2","verse":"27","text":"Zvechokwadi akanga achirwara, uye akapotsa afa. Asi Mwari akava nengoni naye, uye kwete kwaari oga asi kwandiriwo, kuti ndirege kuva nokusuwa pamusoro pokusuwa."},{"book":"VaFiripi","chapter":"2","verse":"28","text":"Naizvozvo ndinoshinga kwazvo kuti ndimutume, kuti pamunomuonazve mugofara uye ini ndive nokufunganya kushoma."},{"book":"VaFiripi","chapter":"2","verse":"29","text":"Mugamuchirei muna She nomufaro mukuru, uye mukudze munhu akaita saiyeye,"},{"book":"VaFiripi","chapter":"2","verse":"30","text":"nokuti akapotsa afa nokuda kwebasa raKristu, akaisa upenyu hwake panjodzi kuti akwanise kubatsira kwamakanga musingagoni kundiitira imi."}]}