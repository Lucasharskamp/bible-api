{"data":[{"book":"1 Mojžíšova","chapter":"13","verse":"1","text":"Vstoupil tedy Abram z Egypta on i žena jeho i všecko, což měl, a Lot s ním, ku poledni."},{"book":"1 Mojžíšova","chapter":"13","verse":"2","text":"(Byl pak Abram bohatý velmi na dobytek, na stříbro i na zlato.)"},{"book":"1 Mojžíšova","chapter":"13","verse":"3","text":"A šel cestami svými od poledne až do Bethel, až k místu tomu, kdež prvé byl stánek jeho, mezi Bethel a Hai,"},{"book":"1 Mojžíšova","chapter":"13","verse":"4","text":"K místu oltáře, kterýž tam byl prvé vzdělal, kdežto vzýval Abram jméno Hospodinovo."},{"book":"1 Mojžíšova","chapter":"13","verse":"5","text":"Také i Lot, kterýž s Abramem chodil, měl ovce a voly i stany."},{"book":"1 Mojžíšova","chapter":"13","verse":"6","text":"A nemohla jim země postačovati, aby spolu bydlili, proto že zboží jich bylo veliké, tak že nemohli spolu bydliti."},{"book":"1 Mojžíšova","chapter":"13","verse":"7","text":"Odkudž vznikla nesnáz mezi pastýři stáda Abramova a mezi pastýři stáda Lotova; nebo Kananejští a Ferezejští tehdáž bydlili v zemi té."},{"book":"1 Mojžíšova","chapter":"13","verse":"8","text":"Řekl tedy Abram k Lotovi: Nechžť, prosím, není nesnáze mezi mnou a tebou, a mezi pastýři mými a pastýři tvými, poněvadž muži bratří jsme."},{"book":"1 Mojžíšova","chapter":"13","verse":"9","text":"Zdaliž není před tebou všecka země? Odděl se, prosím, ode mne. Půjdeš-li na levo, já na pravo se držeti budu; pakli půjdeš na pravo, na levo se držeti budu."},{"book":"1 Mojžíšova","chapter":"13","verse":"10","text":"Pozdvih tedy Lot očí svých, spatřil všecku rovinu vůkol Jordánu, kteráž před tím, než Hospodin zkazil Sodomu a Gomoru, všecka až k Ségor svlažována byla, jako zahrada Hospodinova, a jako země Egyptská."},{"book":"1 Mojžíšova","chapter":"13","verse":"11","text":"I zvolil sobě Lot všecku rovinu Jordánskou, a bral se k východu; a tak oddělili se jeden od druhého."},{"book":"1 Mojžíšova","chapter":"13","verse":"12","text":"Abram bydlil v zemi Kananejské, ale Lot přebýval v městech té roviny, podav stanů až k Sodomě."},{"book":"1 Mojžíšova","chapter":"13","verse":"13","text":"Lidé pak Sodomští byli zlí, a hříšníci před Hospodinem velicí."},{"book":"1 Mojžíšova","chapter":"13","verse":"14","text":"I řekl Hospodin Abramovi, když se oddělil od něho Lot: Pozdvihni nyní očí svých, a pohleď z místa, na němž jsi, na půlnoci a na poledne, i na východ a na západ."},{"book":"1 Mojžíšova","chapter":"13","verse":"15","text":"Nebo všecku zemi, kterouž vidíš, tobě dám a semeni tvému až na věky."},{"book":"1 Mojžíšova","chapter":"13","verse":"16","text":"A rozmnožím símě tvé jako prach země; nebo jestliže kdo bude moci sčísti prach země, tedy i símě tvé sečteno bude."},{"book":"1 Mojžíšova","chapter":"13","verse":"17","text":"Vstaň, projdi tu zemi na dýl i na šíř její; nebo tobě ji dám."},{"book":"1 Mojžíšova","chapter":"13","verse":"18","text":"Tedy Abram hnuv se s stanem, přišel a bydlil v rovinách Mamre, kteréž jsou při Hebronu, kdežto vzdělal oltář Hospodinu."}]}