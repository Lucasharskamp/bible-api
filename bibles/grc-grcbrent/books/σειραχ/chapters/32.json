{"data":[{"book":"ΣΕΙΡΑΧ","chapter":"32","verse":"1","text":"Ὁ συντήρων νόμον πλεονάζει προσφοράς· θυσιάζων σωτηρίου ὁ προσέχων ἐντολαῖς."},{"book":"ΣΕΙΡΑΧ","chapter":"32","verse":"2","text":"Ἀνταποδιδοὺς χάριν προσφέρων σεμίδαλιν, καὶ ὁ ποιῶν ἐλεημοσύνην θυσιάζων αἰνέσεως."},{"book":"ΣΕΙΡΑΧ","chapter":"32","verse":"3","text":"Εὐδοκία Κυρίου ἀποστῆναι ἀπὸ πονηρίας, καὶ ἐξιλασμὸς ἀποστῆναι ἀπὸ ἀδικίας."},{"book":"ΣΕΙΡΑΧ","chapter":"32","verse":"4","text":"Μὴ ὀφθῇς ἐν προσώπῳ Κυρίου κενὸς,"},{"book":"ΣΕΙΡΑΧ","chapter":"32","verse":"5","text":"πάντα γὰρ ταῦτα χάριν ἐντολῆς."},{"book":"ΣΕΙΡΑΧ","chapter":"32","verse":"6","text":"Προσφορὰ δικαίου λιπαίνει θυσιαστήριον, καὶ ἡ εὐωδία αὐτῆς ἔναντι ὑψίστου."},{"book":"ΣΕΙΡΑΧ","chapter":"32","verse":"7","text":"Θυσία ἀνδρὸς δικαίου δεκτὴ, καὶ τὸ μνημόσυνον αὐτῆς οὐκ ἐπιλησθήσεται."},{"book":"ΣΕΙΡΑΧ","chapter":"32","verse":"8","text":"Ἐν ἀγαθῷ ὀφθαλμῷ δόξασον τὸν Κύριον, καὶ μὴ σμικρύνῃς ἀπαρχὴν χειρῶν σου."},{"book":"ΣΕΙΡΑΧ","chapter":"32","verse":"9","text":"Ἐν πάσῃ δόσει ἱλάρωσον τὸ πρόσωπόν σου, καὶ ἐν εὐφροσύνῃ ἁγίασον δεκάτην."},{"book":"ΣΕΙΡΑΧ","chapter":"32","verse":"10","text":"Δὸς ὑψίστῳ κατὰ τὴν δόσιν αὐτοῦ, καὶ ἐν ἀγαθῷ ὀφθαλμῷ καθεύρεμα χειρός."},{"book":"ΣΕΙΡΑΧ","chapter":"32","verse":"11","text":"Ὅτι Κύριος ἀνταποδιδούς ἐστι, καὶ ἑπταπλάσια ἀνταποδώσει σοι."},{"book":"ΣΕΙΡΑΧ","chapter":"32","verse":"12","text":"Μὴ δωροκόπει, οὐ γὰρ προσδέξεται· καὶ μὴ ἔπεχε θυσίᾳ ἀδίκῳ, ὅτι Κύριος κριτής ἐστι, καὶ οὐκ ἔστι παρʼ αὐτῷ δόξα προσώπου."},{"book":"ΣΕΙΡΑΧ","chapter":"32","verse":"13","text":"Οὐ λήψεται πρόσωπον ἐπὶ πτωχοῦ, καὶ δέησιν ἠδικημένου εἰσακούσεται."},{"book":"ΣΕΙΡΑΧ","chapter":"32","verse":"14","text":"Οὐ μὴ ὑπερίδῃ ἱκετείαν ὀρφανοῦ, καὶ χήραν ἐὰν ἐκχέῃ λαλιάν."},{"book":"ΣΕΙΡΑΧ","chapter":"32","verse":"15","text":"Οὐχὶ δάκρυα χήρας ἐπὶ σιαγόνα καταβαίνει, καὶ ἡ καταβόησις ἐπὶ τῷ καταγαγόντι αὐτά;"},{"book":"ΣΕΙΡΑΧ","chapter":"32","verse":"16","text":"Θεραπεύων ἐν εὐδοκίᾳ δεχθήσεται, καὶ ἡ δέησις αὐτοῦ ἕως νεφελῶν συνάψει."},{"book":"ΣΕΙΡΑΧ","chapter":"32","verse":"17","text":"Προσευχὴ ταπεινοῦ νεφέλας διῆλθε, καὶ ἕως συνεγγίσῃ οὐ μὴ παρακληθῇ, καὶ οὐ μὴ ἀποστῇ ἕως ἐπισκέψηται ὁ ὕψιστος· καὶ κρινεῖ δικαίως, καὶ ποιήσει κρίσιν."},{"book":"ΣΕΙΡΑΧ","chapter":"32","verse":"18","text":"Καὶ ὁ Κύριος οὐ μὴ βραδύνῃ, οὐδὲ μὴ μακροθυμήσει ἐπʼ αὐτοῖς ἕως ἄν συντρίψῃ ὀσφὺν ἀνελεημόνων· καὶ τοῖς ἔθνεσιν ἀνταποδώσει ἐκδίκησιν, ἕως ἐξάρῃ πλῆθος ὑβριστῶν, καὶ σκῆπτρα ἀδίκων συντρίψῃ,"},{"book":"ΣΕΙΡΑΧ","chapter":"32","verse":"19","text":"ἕως ἀνταποδῷ ἀνθρώπῳ κατὰ τὰς πράξεις αὐτοῦ, καὶ τὰ ἔργα τῶν ἀνθρώπων κατὰ τὰ ἐνθυμήματα αὐτῶν, ἕως κρινῇ τὴν κρίσιν τοῦ λαοῦ αὐτοῦ, καὶ εὐφρανεῖ αὐτοὺς ἐν τῷ ἐλέει αὐτοῦ."},{"book":"ΣΕΙΡΑΧ","chapter":"32","verse":"20","text":"Ὡραῖον ἔλεος ἐν καιρῷ θλίψεως αὐτοῦ, ὡς νεφέλαι ὑετοῦ ἐν καιρῷ ἀβροχίας."}]}