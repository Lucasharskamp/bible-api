{"data":[{"book":"لوقا","chapter":"8","verse":"1","text":"چندی بعد، عیسی سفری به شهرها و دهات ایالت جلیل کرد تا همه جا مژده ملکوت خدا را اعلام کند. آن دوازده شاگرد"},{"book":"لوقا","chapter":"8","verse":"2","text":"و چند زن که از ارواح پلید و یا از امراض شفا یافته بودند نیز او را همراهی می‌کردند. مریم مجدلیه که عیسی هفت روح پلید از وجود او بیرون کرده بود،"},{"book":"لوقا","chapter":"8","verse":"3","text":"یونا، همسر خوزا (رئیس دربار هیرودیس)، و سوسن از جمله این زنان بودند. ایشان و بسیاری از زنان دیگر، از دارایی شخصی خود، عیسی و شاگردانش را خدمت می‌کردند."},{"book":"لوقا","chapter":"8","verse":"4","text":"مردم از همۀ شهرها نزد عیسی می‌آمدند. یک روز، عدهٔ زیادی نزدش جمع شدند و او این مَثَل را برای ایشان بیان نمود:"},{"book":"لوقا","chapter":"8","verse":"5","text":"«روزی کشاورزی برای پاشیدن بذر خود بیرون رفت. هنگامی که بذر می‌پاشید، مقداری از بذرها در جاده افتاد و لگدمال شد و پرنده‌ها آمده، آنها را از آن زمین خشک برداشتند و خوردند."},{"book":"لوقا","chapter":"8","verse":"6","text":"بعضی میان سنگها افتاد و سبز شد، اما چون زمین رطوبت نداشت، زود پژمرد و خشکید."},{"book":"لوقا","chapter":"8","verse":"7","text":"بعضی دیگر از بذرها لابلای خارها افتاد، و خارها با بذرها رشد کرده، آن گیاهان ظریف را خفه کردند."},{"book":"لوقا","chapter":"8","verse":"8","text":"اما مقداری از بذرها در زمین خوب افتاد و رویید و صد برابر محصول داد.» سپس با صدای بلند فرمود: «هر که گوش شنوا دارد، بشنود!»"},{"book":"لوقا","chapter":"8","verse":"9","text":"شاگردان پرسیدند: «معنی این حکایت چیست؟»"},{"book":"لوقا","chapter":"8","verse":"10","text":"فرمود: «دانستن اسرار ملکوت خدا به شما عطا شده، اما برای تعلیم به دیگران، از مَثَل استفاده می‌کنم، تا آن نوشتۀ کتب مقدّس تحقق یابد که می‌فرماید: ”نگاه می‌کنند، اما نمی‌بینند؛ می‌شنوند، اما نمی‌فهمند.“8‏:10 اشعیا ۶‏:۹ (نسخۀ یونانی)."},{"book":"لوقا","chapter":"8","verse":"11","text":"«معنی حکایت این است: بذر، همان کلام خداست."},{"book":"لوقا","chapter":"8","verse":"12","text":"گذرگاه مزرعه که بعضی از بذرها در آنجا افتاد، دل سخت کسانی را نشان می‌دهد که کلام خدا را می‌شنوند، اما بعد ابلیس آمده، کلام را می‌رباید و می‌برد و نمی‌گذارد ایمان بیاورند و نجات پیدا کنند،"},{"book":"لوقا","chapter":"8","verse":"13","text":"خاکی که زیرش سنگ بود، بیانگر کسانی است که پیام خدا را می‌شنوند و آن را با شادی می‌پذیرند، اما چون ریشه ندارند، مدتی ایمان می‌آورند، سپس وقتی با وسوسه روبرو می‌شوند ایمان خود را از دست می‌دهند."},{"book":"لوقا","chapter":"8","verse":"14","text":"زمینی که از خارها پوشیده شده، حالت کسانی را نشان می‌دهد که کلام را می‌شنوند، اما نگرانیها، مادیات و لذات زندگی، کلام خدا را در آنها خفه کرده، ثمری به بار نمی‌آید."},{"book":"لوقا","chapter":"8","verse":"15","text":"«اما زمین خوب بیانگر کسانی است که با قلبی آماده و پذیرا به کلام خدا گوش می‌دهند و با جدیت از آن اطاعت می‌کنند تا ثمر به بار آورند."},{"book":"لوقا","chapter":"8","verse":"16","text":"«هیچ‌کس چراغ را روشن نمی‌کند که آن را بپوشاند یا زیر تخت بگذارد! بلکه آن را بر چراغدان می‌گذارد تا هر که داخل می‌شود، نورش را ببیند."},{"book":"لوقا","chapter":"8","verse":"17","text":"همین‌طور نیز هر آنچه مخفی است، عیان شود، و هر آنچه نهفته است، ظاهر شود و همگان از آن آگاه گردند."},{"book":"لوقا","chapter":"8","verse":"18","text":"پس به آنچه می‌شنوید، دقت کنید. چون کسی که بتواند آنچه را که دارد خوب به کار ببرد، به او باز هم بیشتر داده می‌شود. ولی کسی که کارش را درست انجام ندهد، همان نیز که گمان می‌کند دارد، از دست خواهد داد.»"},{"book":"لوقا","chapter":"8","verse":"19","text":"یکبار، مادر و برادران عیسی آمدند تا او را ببینند، اما به علّت ازدحام جمعیت نتوانستند وارد خانه‌ای شوند که در آن تعلیم می‌داد."},{"book":"لوقا","chapter":"8","verse":"20","text":"به عیسی خبر دادند که: «مادر و برادرانت بیرون ایستاده‌اند و منتظرند تو را ببینند.»"},{"book":"لوقا","chapter":"8","verse":"21","text":"عیسی پاسخ داد: «مادر و برادران من کسانی هستند که پیغام خدا را می‌شنوند و آن را اطاعت می‌کنند.»"},{"book":"لوقا","chapter":"8","verse":"22","text":"روزی عیسی به شاگردانش فرمود: «به آن طرف دریاچه برویم.» پس سوار قایق شدند و رفتند."},{"book":"لوقا","chapter":"8","verse":"23","text":"در بین راه، عیسی را خواب در ربود. ناگهان توفان سختی درگرفت، طوری که آب قایق را پر کرد و جانشان به خطر افتاد."},{"book":"لوقا","chapter":"8","verse":"24","text":"شاگردان با عجله عیسی را بیدار کردند و فریاد زدند: «استاد، استاد، نزدیک است غرق شویم!»"},{"book":"لوقا","chapter":"8","verse":"25","text":"سپس از ایشان پرسید: «ایمانتان کجاست؟» ایشان با ترس و تعجب به یکدیگر گفتند: «این کیست که حتی به باد و دریا فرمان می‌دهد و از او فرمان می‌برند؟»"},{"book":"لوقا","chapter":"8","verse":"26","text":"به این ترتیب به آن طرف دریاچه، به سرزمین جِراسیان رسیدند که مقابل منطقۀ جلیل بود."},{"book":"لوقا","chapter":"8","verse":"27","text":"وقتی عیسی از قایق پیاده شد، مردی دیوزده از شهر به سوی او آمد. او نه لباس می‌پوشید و نه در خانه می‌ماند بلکه در قبرستانها زندگی می‌کرد."},{"book":"لوقا","chapter":"8","verse":"28","text":"به محض اینکه عیسی را دید، نعره زد و به پایش افتاد و با صدای بلند گفت: «ای عیسی، پسر خدای متعال، با من چه کار داری؟ التماس می‌کنم مرا عذاب ندهی!»"},{"book":"لوقا","chapter":"8","verse":"29","text":"زیرا عیسی به روح پلید دستور می‌داد که از وجود آن مرد بیرون بیاید."},{"book":"لوقا","chapter":"8","verse":"30","text":"عیسی از او پرسید: «نام تو چیست؟»"},{"book":"لوقا","chapter":"8","verse":"31","text":"سپس ارواح پلید به عیسی التماس کردند که آنها را به هاویه8‏:31 منظور از «هاویه»، چاهی است بی‌انتها، یا «عالَمِ زیرین». بعضی «دوزخ» نیز ترجمه می‌کنند. نفرستد."},{"book":"لوقا","chapter":"8","verse":"32","text":"از قضا، در آن حوالی یک گلهٔ خوک بر تپه‌ای می‌چرید. ارواح پلید به عیسی التماس کردند که اجازه دهد داخل خوکها گردند. عیسی اجازه داد."},{"book":"لوقا","chapter":"8","verse":"33","text":"آنگاه ارواح پلید از وجود آن مرد بیرون آمدند و به درون خوکها رفتند. ناگاه تمام آن گله از سراشیبی تپه به دریاچه ریختند و خفه شدند."},{"book":"لوقا","chapter":"8","verse":"34","text":"وقتی خوک‌چرانها این را دیدند، فرار کردند و در شهر و روستا ماجرا را برای مردم بازگفتند."},{"book":"لوقا","chapter":"8","verse":"35","text":"طولی نکشید که مردم دسته‌دسته آمدند تا واقعه را به چشم خود ببینند. وقتی آن دیوانه را دیدند که لباس پوشیده و پیش پاهای عیسی عاقل نشسته است، ترسیدند."},{"book":"لوقا","chapter":"8","verse":"36","text":"کسانی که ماجرا را به چشم دیده بودند، برای دیگران تعریف می‌کردند که آن دیوزده چگونه شفا یافته بود."},{"book":"لوقا","chapter":"8","verse":"37","text":"مردم که از این واقعه دچار وحشت شده بودند، از عیسی خواهش کردند که از آنجا برود و دیگر کاری به کارشان نداشته باشد. پس او سوار قایق شد تا به کناره دیگر دریاچه بازگردد."},{"book":"لوقا","chapter":"8","verse":"38","text":"مردی که ارواح پلید از او بیرون آمده بودند به عیسی التماس کرد که اجازه دهد همراه او برود. اما عیسی اجازه نداد و به او فرمود:"},{"book":"لوقا","chapter":"8","verse":"39","text":"«نزد خانواده‌ات برگرد و بگو که خدا چه کار بزرگی برایت انجام داده است.»"},{"book":"لوقا","chapter":"8","verse":"40","text":"هنگامی که عیسی به کناره دیگر دریاچه بازگشت، مردم با آغوش باز از او استقبال کردند، چون منتظرش بودند."},{"book":"لوقا","chapter":"8","verse":"41","text":"ناگهان مردی به نام یایروس که سرپرست کنیسه شهر بود، آمد و بر پاهای عیسی افتاد و به او التماس کرد که همراه او به خانه‌اش برود،"},{"book":"لوقا","chapter":"8","verse":"42","text":"و دختر دوازده ساله‌اش را که تنها فرزندش بود و در آستانه مرگ قرار داشت، شفا دهد."},{"book":"لوقا","chapter":"8","verse":"43","text":"در میان آن جمعیت، زنی بود که مدت دوازده سال خونریزی داشت و با اینکه تمام دارایی‌اش را صرف معالجه خود نموده بود8‏:43 «با اینکه تمام دارایی‌اش را صرف معالجه خود نموده بود» در برخی نسخه‌ها یافت نمی‌شود. نتوانسته بود بهبود بیابد."},{"book":"لوقا","chapter":"8","verse":"44","text":"از پشت سر عیسی، خود را به او رساند و به گوشهٔ ردای او دست زد. به محض اینکه دستش به گوشۀ ردای عیسی رسید، خونریزی‌اش قطع شد."},{"book":"لوقا","chapter":"8","verse":"45","text":"عیسی ناگهان برگشت و پرسید: «چه کسی به من دست زد؟»"},{"book":"لوقا","chapter":"8","verse":"46","text":"اما عیسی فرمود: «یک نفر با قصدی خاص به من دست زد، زیرا احساس کردم نیروی شفابخشی از من صادر شد!»"},{"book":"لوقا","chapter":"8","verse":"47","text":"آن زن که دید عیسی از همه چیز آگاهی دارد، با ترس و لرز آمد و در برابر او به زانو افتاد. آنگاه در حضور همه بیان کرد که به چه علّت به او دست زده و چگونه شفا یافته است."},{"book":"لوقا","chapter":"8","verse":"48","text":"عیسی به او گفت: «دخترم، ایمانت تو را شفا داده است. به سلامت برو!»"},{"book":"لوقا","chapter":"8","verse":"49","text":"عیسی هنوز با آن زن سخن می‌گفت که شخصی از خانۀ یایروس آمد و به او خبر داده گفت: «دخترت مرد. دیگر به استاد زحمت نده.»"},{"book":"لوقا","chapter":"8","verse":"50","text":"اما وقتی عیسی این را شنید، به یایروس گفت: «نترس! فقط ایمان داشته باش، و دخترت شفا خواهد یافت!»"},{"book":"لوقا","chapter":"8","verse":"51","text":"هنگامی که به خانه رسیدند، عیسی اجازه نداد که به غیر از پطرس، یعقوب، یوحنا و پدر و مادر آن دختر، شخص دیگری با او وارد اتاق شود."},{"book":"لوقا","chapter":"8","verse":"52","text":"در آن خانه عدۀ زیادی جمع شده و گریه و زاری می‌کردند. عیسی به ایشان فرمود: «گریه نکنید! دختر نمرده؛ فقط خوابیده است!»"},{"book":"لوقا","chapter":"8","verse":"53","text":"همه به او خندیدند، چون می‌دانستند که دختر مرده است."},{"book":"لوقا","chapter":"8","verse":"54","text":"آنگاه عیسی وارد اتاق شد و دست دختر را گرفت و فرمود: «دخترم، برخیز!»"},{"book":"لوقا","chapter":"8","verse":"55","text":"همان لحظه، او زنده شد و فوراً از جا برخاست! عیسی فرمود: «چیزی به او بدهید تا بخورد.»"},{"book":"لوقا","chapter":"8","verse":"56","text":"والدین او حیرت کرده بودند، اما عیسی به ایشان دستور اکید داد که به کسی نگویند چه اتفاقی افتاده است."}]}