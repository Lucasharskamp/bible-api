{"data":[{"book":"UMatewu","chapter":"19","verse":"1","text":"UJesu eseqedile ukutsho lezizinto, wasuka eGalile waya emangweni waseJudiya ngaphetsheya kweJodani."},{"book":"UMatewu","chapter":"19","verse":"2","text":"Walandelwa ngamaxuku amakhulu abantu, wabasilisa khona lapho."},{"book":"UMatewu","chapter":"19","verse":"3","text":"Abanye abaFarisi beza kuye ukuzamlinga. Bambuza bathi, “Kusemthethweni yini ukuthi indoda ilahle umkayo loba kungasiphi isizatho?”"},{"book":"UMatewu","chapter":"19","verse":"4","text":"Waphendula wathi, “Kalikubalanga yini ukuthi ekuqaleni uMdali ‘wabenza baba ngowesilisa lowesifazane,’19.4 UGenesisi 1.27"},{"book":"UMatewu","chapter":"19","verse":"5","text":"wathi, ‘Ngalesi isizatho indoda izatshiya uyise lonina ihlanganiswe lomkayo, kuthi laba ababili bazakuba nyamanye?’19.5 UGenesisi 2.24"},{"book":"UMatewu","chapter":"19","verse":"6","text":"Ngakho kabasebabili, kodwa sebenyamanye. Ngakho, lokho uNkulunkulu asekuhlanganisile akungehlukaniswa muntu.”"},{"book":"UMatewu","chapter":"19","verse":"7","text":"Babuza bathi, “Kungani pho uMosi walaya ukuthi indoda imuphe umkayo incwadi yokuquma umtshado ibisimxotsha?”"},{"book":"UMatewu","chapter":"19","verse":"8","text":"UJesu waphendula wathi, “UMosi walivumela ukuthi lilahle omkenu ngobulukhuni bezinhliziyo zenu. Kodwa kwakungenjalo ekuqaleni."},{"book":"UMatewu","chapter":"19","verse":"9","text":"Ngilitshela ukuthi lowo ohlukana lomkakhe, ngaphandle kokuba ehlobongile, athathe omunye umfazi, uyaphinga.”"},{"book":"UMatewu","chapter":"19","verse":"10","text":"Abafundi bathi kuye, “Nxa kumi kanjalo phakathi kwendoda lomkayo kungcono ukungathathi.”"},{"book":"UMatewu","chapter":"19","verse":"11","text":"UJesu waphendula wathi, “Akusibo bonke abangalemukela lelilizwi, kodwa labo kuphela abaliphiweyo."},{"book":"UMatewu","chapter":"19","verse":"12","text":"Ngoba abanye bangabathenwa ngenxa yokuthi bazalwa benjalo, abanye benziwa ngabantu njalo abanye bakudela ukutshada ngenxa yombuso wezulu. Lowo ongakwamukela lokho kakwemukele.”"},{"book":"UMatewu","chapter":"19","verse":"13","text":"Kwasekulethwa abantwana abancinyane kuJesu ukuba ababeke izandla lokubakhulekela. Kodwa abafundi babakhuza labo ababalethayo."},{"book":"UMatewu","chapter":"19","verse":"14","text":"UJesu wathi, “Yekelani abantwana beze kimi, lingabavimbeli ngoba umbuso wezulu ungowabanjengalaba.”"},{"book":"UMatewu","chapter":"19","verse":"15","text":"Esebabekile izandla wasuka lapho wahamba."},{"book":"UMatewu","chapter":"19","verse":"16","text":"Kweza enye insizwa kuJesu yabuza yathi, “Mfundisi, ngingenzani okulungileyo ukuze ngizuze ukuphila okungapheliyo na?”"},{"book":"UMatewu","chapter":"19","verse":"17","text":"UJesu waphendula wathi, “Ungibuzelani ngokulungileyo na? Munye kuphela olungileyo. Nxa ufuna ukungena ekuphileni, landela imilayo.”"},{"book":"UMatewu","chapter":"19","verse":"18","text":"Insizwa yabuza yathi, “Yiphi na?”"},{"book":"UMatewu","chapter":"19","verse":"19","text":"hlonipha uyihlo lonyoko,’19.19 U-Eksodasi 20.12-16; UDutheronomi 5.16-20 njalo ‘thanda umakhelwane wakho njengoba uzithanda wena.’19.19 ULevi 19.18”"},{"book":"UMatewu","chapter":"19","verse":"20","text":"Insizwa yathi, “Yonke le ngiyigcinile. Pho ngisaswelani na?”"},{"book":"UMatewu","chapter":"19","verse":"21","text":"UJesu waphendula wathi, “Nxa ufuna ukuthi uphelele, thengisa yonke inotho yakho uphe abampofu, lapho-ke inotho yakho izakuba sezulwini. Ubusubuya ungilandele.”"},{"book":"UMatewu","chapter":"19","verse":"22","text":"Kwathi insizwa ikuzwa lokho, yasuka idanile ngoba yayilenotho enengi kakhulu."},{"book":"UMatewu","chapter":"19","verse":"23","text":"UJesu wasesithi kubafundi bakhe, “Ngilitshela iqiniso ukuthi kunzima emuntwini onothileyo ukuthi angene embusweni wezulu."},{"book":"UMatewu","chapter":"19","verse":"24","text":"Njalo ngiyalitshela ukuthi kungaba lula ukuthi ikamela lingene embotsheni yenalithi kulokuthi umuntu onothileyo angene embusweni kaNkulunkulu.”"},{"book":"UMatewu","chapter":"19","verse":"25","text":"Kwathi abafundi sebekuzwile lokhu bamangala kakhulu babuza bathi, “Pho ngubani ongasindiswa na?”"},{"book":"UMatewu","chapter":"19","verse":"26","text":"UJesu wabakhangela wathi, “Ngokwabantu, lokhu kakwenzeki kodwa ngoNkulunkulu zonke izinto ziyenzeka.”"},{"book":"UMatewu","chapter":"19","verse":"27","text":"UPhethro wamphendula wathi, “Sesitshiye konke ukuze sikulandele! Pho sizazuzani na?”"},{"book":"UMatewu","chapter":"19","verse":"28","text":"UJesu wathi kubo, “Ngilitshela iqiniso ukuthi, emhlabeni omutsha, lapho iNdodana yoMuntu isihlezi esihlalweni sobukhosi, lina elingilandelayo lani lizahlala ezihlalweni zobukhosi ezilitshumi lambili, lahlulele izizwana ezilitshumi lambili zako-Israyeli."},{"book":"UMatewu","chapter":"19","verse":"29","text":"Njalo bonke labo abatshiye izindlu zabo, loba abafowabo, loba odadewabo kumbe uyise loba unina kumbe abantwana loba amasimu ngenxa yami bazakwamukeliswa okwandiswe ngekhulu njalo bazakudla ilifa lokuphila okungapheliyo."},{"book":"UMatewu","chapter":"19","verse":"30","text":"Kodwa abanengi abangabokuqala bazakuba ngabokucina njalo abanengi abangabokucina bazakuba ngabokuqala.”"}]}