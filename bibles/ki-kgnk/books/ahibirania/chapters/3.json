{"data":[{"book":"Ahibirania","chapter":"3","verse":"1","text":"Nĩ ũndũ ũcio, inyuĩ ariũ na aarĩ a Ithe witũ atheru, o inyuĩ mũgwatanĩire ũhoro wa gwĩtwo kũrĩa kuumĩte na igũrũ, mwĩcũranagiei ũhoro wa Jesũ, o we mũtũmwo na mũthĩnjĩri-Ngai ũrĩa mũnene ũrĩa tuumbũraga ũhoro wake."},{"book":"Ahibirania","chapter":"3","verse":"2","text":"We aarĩ mwĩhokeku kũrĩ ũrĩa wamwamũrire, o ta ũrĩa Musa aarĩ mwĩhokeku maũndũ-inĩ mothe ma nyũmba ya Ngai."},{"book":"Ahibirania","chapter":"3","verse":"3","text":"Jesũ nĩonekanĩte aagĩrĩire kũheo gĩtĩĩo kĩnene gũkĩra Musa, o ta ũrĩa mwaki wa nyũmba aagĩrĩirwo nĩ gũtĩĩo gũkĩra nyũmba yo nyene."},{"book":"Ahibirania","chapter":"3","verse":"4","text":"Nĩgũkorwo nyũmba o yothe nĩĩrĩ mũndũ ũrĩa wamĩakire, no Ngai nĩwe mwaki wa indo ciothe."},{"book":"Ahibirania","chapter":"3","verse":"5","text":"Nake Musa, aarĩ mwĩhokeku maũndũ-inĩ mothe ma nyũmba ya Ngai arĩ o ndungata, agakĩrutaga ũira wa maũndũ marĩa makaaheanwo thuutha-inĩ."},{"book":"Ahibirania","chapter":"3","verse":"6","text":"No Kristũ arĩ Mũriũ aarĩ mwĩhokeku na akarũgamĩrĩra nyũmba ya Ngai. Na ithuĩ tũrĩ nyũmba ĩyo yake, tũngĩikara tũrũmĩtie ũmĩrĩru witũ na kĩĩrĩgĩrĩro kĩrĩa twĩrahagĩra."},{"book":"Ahibirania","chapter":"3","verse":"7","text":"Nĩ ũndũ-rĩ, o ta ũrĩa Roho Mũtheru oigaga, atĩrĩ:"},{"book":"Ahibirania","chapter":"3","verse":"8","text":"mũtikoomie ngoro cianyu"},{"book":"Ahibirania","chapter":"3","verse":"9","text":"kũrĩa maithe manyu maangeririe na makĩndoria,"},{"book":"Ahibirania","chapter":"3","verse":"10","text":"Nĩkĩo ndaarakarĩire rũciaro rũu, ngĩkiuga atĩrĩ,"},{"book":"Ahibirania","chapter":"3","verse":"11","text":"Nĩ ũndũ ũcio ngĩĩhĩta na mwĩhĩtwa ndakarĩte, ngiuga atĩrĩ,"},{"book":"Ahibirania","chapter":"3","verse":"12","text":"Ariũ na aarĩ a Ithe witũ, mwĩmenyererei hatikagĩe o na ũmwe wanyu ũrĩ na ngoro ĩĩhagia na ĩtetĩkagia, ĩrĩa ĩgarũrũkaga, ĩgatigana na Ngai ũrĩa ũrĩ muoyo."},{"book":"Ahibirania","chapter":"3","verse":"13","text":"No ũmanagĩrĩriai mũndũ na ũrĩa ũngĩ o mũthenya, o rĩrĩa rĩothe mũthenya ũrĩĩtagwo Ũmũthĩ, nĩgeetha gũtikagĩe o na ũmwe wanyu ũkũũmio ngoro nĩ ũndũ wa kũheenererio nĩ mehia."},{"book":"Ahibirania","chapter":"3","verse":"14","text":"Tondũ ũcio, tũngĩrũmia wega mwĩhoko ũrĩa twarĩ naguo kuuma o kĩambĩrĩria nginya ithirĩro-rĩ, nĩtũgaatuĩka a kũgwatanĩra hamwe na Kristũ."},{"book":"Ahibirania","chapter":"3","verse":"15","text":"O ta ũrĩa kwĩrĩtwo, atĩrĩ:"},{"book":"Ahibirania","chapter":"3","verse":"16","text":"Nĩ andũ arĩkũ acio maaiguire na makĩmũkararia? Githĩ ti arĩa othe moimĩte Misiri matongoretio nĩ Musa?"},{"book":"Ahibirania","chapter":"3","verse":"17","text":"Ningĩ-rĩ, nĩ andũ arĩkũ aarakarĩire mĩaka ĩyo mĩrongo ĩna? Githĩ ti arĩa meehirie, na magĩkua, o arĩa ciimba ciao ciagũire kũu werũ-inĩ?"},{"book":"Ahibirania","chapter":"3","verse":"18","text":"Ningĩ-rĩ, nĩ andũ arĩkũ Ngai ehĩtire na mwĩhĩtwa atĩ gũtirĩ hĩndĩ magaatoonya ũhurũko-inĩ wake, tiga o andũ acio maaregire kũmwathĩkĩra?"},{"book":"Ahibirania","chapter":"3","verse":"19","text":"Tũgakĩona atĩrĩ, matiahotire gũtoonya kuo nĩ ũndũ wa kwaga gwĩtĩkia kwao."}]}