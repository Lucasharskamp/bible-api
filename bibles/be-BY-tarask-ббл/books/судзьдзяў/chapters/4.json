{"data":[{"book":"СУДЗЬДЗЯЎ","chapter":"4","verse":"1","text":"Калі памёр Аод, сыны Ізраілевыя пачалі зноў учыняць ліхое перад вачыма Госпада."},{"book":"СУДЗЬДЗЯЎ","chapter":"4","verse":"2","text":"І аддаў іх Гасподзь у рукі Явіна, цара Ханаанскага, які цараваў у Асоры; ваеначальнікам у яго быў Сісора, які жыў у Харашат-Гаіме."},{"book":"СУДЗЬДЗЯЎ","chapter":"4","verse":"3","text":"І заенчылі сыны Ізраілевыя да Госпада. Бо ў яго было дзевяцьсот жалезных калясьніц, і ён жорстка прыгнятаў сыноў Ізраілевых дваццаць гадоў."},{"book":"СУДЗЬДЗЯЎ","chapter":"4","verse":"4","text":"У той час была судзьдзёю Ізраіля Дэвора прарочыца, жонка Лапідотава."},{"book":"СУДЗЬДЗЯЎ","chapter":"4","verse":"5","text":"Яна жыла пад Пальмаю Дэворынаю, паміж Рамаю і Вэтылем, на гары Яфрэмавай; і прыходзілі да яе сыны Ізраілевыя на суд."},{"book":"СУДЗЬДЗЯЎ","chapter":"4","verse":"6","text":"Дэвора паслала і паклікала Варака, сына Авінаамавага, з Кедэса Нэфталімавага, і сказала яму: загадвае табе Гасподзь, Бог Ізраілеў: ідзі, падыміся на гару Фавор, і вазьмі з сабою дзесяць тысяч чалавек з сыноў Нэфталімавых і сыноў Завулонавых;"},{"book":"СУДЗЬДЗЯЎ","chapter":"4","verse":"7","text":"а Я прывяду да цябе, да патока Кісона, Сісару, ваеначальніка Явінавага, і калясьніцы ягоныя і шматлюднае войска ягонае, і аддам яго ў рукі твае."},{"book":"СУДЗЬДЗЯЎ","chapter":"4","verse":"8","text":"Варак сказаў ёй: калі ты пойдзеш са мною, пайду; а калі ня пойдзеш са мною, не пайду."},{"book":"СУДЗЬДЗЯЎ","chapter":"4","verse":"9","text":"Яна сказала: пайсьці пайду з табою; толькі не табе ўжо будзе слава на шляху гэтым, куды ты ідзеш; а ў рукі жанчыне аддасьць Гасподзь Сісару. І ўстала Дэвора і пайшла з Варакам у Кедэс."},{"book":"СУДЗЬДЗЯЎ","chapter":"4","verse":"10","text":"Варак склікаў Завулонцаў і Нэфталімцаў у Кедэс, і пайшлі сьледам за ім дзесяць тысяч чалавек, і Дэвора пайшла зь ім."},{"book":"СУДЗЬДЗЯЎ","chapter":"4","verse":"11","text":"Хэвэр, Кенэянін, аддзяліўся ад Кенэйцаў, сыноў Халвава, родзіча Майсеевага, і раскінуў намёт свой каля дубровы ў Цаанііме паблізу Кедэса."},{"book":"СУДЗЬДЗЯЎ","chapter":"4","verse":"12","text":"І данесьлі Сісару, што Варак, сын Авінаамаў, падняўся на гару Фавор."},{"book":"СУДЗЬДЗЯЎ","chapter":"4","verse":"13","text":"Сісара склікаў усе калясьніцы свае, дзевяцьсот жалезных калясьніц, і ўвесь народ, які ў яго, з Харашэт-Гаіма да патока Кісона."},{"book":"СУДЗЬДЗЯЎ","chapter":"4","verse":"14","text":"І сказала Дэвора Вараку: устань, бо гэта той дзень, у які Гасподзь аддасьць Сісару ў рукі твае; Сам Гасподзь пойдзе перад табою. І сышоў Варак з гары Фавор і за ім дзесяць тысяч чалавек."},{"book":"СУДЗЬДЗЯЎ","chapter":"4","verse":"15","text":"Тады Гасподзь прывёў у замяшаньне Сісару і ўсе калясьніцы ягоныя і ўсё рушэньне яго ад меча Варакавага, і сышоў Сісара з калясьніцы, і пабег пеша."},{"book":"СУДЗЬДЗЯЎ","chapter":"4","verse":"16","text":"Варак гнаў калясьніцы яго і рушэньне да Харашэт-Гаіма, і загінуў увесь табар Сісараў ад меча, не засталося нікога."},{"book":"СУДЗЬДЗЯЎ","chapter":"4","verse":"17","text":"А Сісара ўцёк пеша ў намёт Яілі, жонкі Хэвэра Кенэяніна: бо паміж Явінам, царом Асорскім, і домам Хэвэра Кенэяніна быў мір."},{"book":"СУДЗЬДЗЯЎ","chapter":"4","verse":"18","text":"І выйшла Яіль насустрач Сісару, і сказала яму: зайдзі, гаспадару мой, зайдзі да мяне, ня бойся. Ён зайшоў да яе ў намёт, і яна накрыла яго кілімам."},{"book":"СУДЗЬДЗЯЎ","chapter":"4","verse":"19","text":"Сісара сказаў ёй: дай мне крыху вады напіцца, я піць хачу. Яна разьвязала мех з малаком, і напаіла яго, і накрыла яго."},{"book":"СУДЗЬДЗЯЎ","chapter":"4","verse":"20","text":"Сісара сказаў ёй: стань каля дзьвярэй намёта, і калі хто прыйдзе і спытаецца ў цябе і скажа: «ці няма тут каго?», ты скажы: «няма»."},{"book":"СУДЗЬДЗЯЎ","chapter":"4","verse":"21","text":"Яіль, жонка Хэвэрава, узяла кол ад намёта, і ўзяла малаток у руку сваю, і падышла да яго ціхенька, і ўбіла кол у скроню яму так, што прыкалола да зямлі; а ён спаў стомлены і памёр."},{"book":"СУДЗЬДЗЯЎ","chapter":"4","verse":"22","text":"І вось Варак гоніцца за Сісарам. Яіль выйшла насустрач яму, і сказала яму: увайдзі, я пакажу табе чалавека, якога ты шукаеш. Ён увайшоў да яе, і вось, Сісара ляжыць мёртвы, і кол у скроні ў яго."},{"book":"СУДЗЬДЗЯЎ","chapter":"4","verse":"23","text":"І ўпакорыў Бог таго дня Явіна, цара Ханаанскага, сынам Ізраілевым."},{"book":"СУДЗЬДЗЯЎ","chapter":"4","verse":"24","text":"Рука сыноў Ізраілевых мацавалася болей і болей над Явінам, царом Ханаанскім, пакуль ня зьнішчылі яны Явіна, цара Ханаанскага."}]}