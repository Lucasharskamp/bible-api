{"data":[{"book":"Rom","chapter":"8","verse":"1","text":"Mansh Iyesus Krstosn beeyruwots and boats angshetuwo deshatsno."},{"book":"Rom","chapter":"8","verse":"2","text":"Iyesus Krstosn datsetuwo kash imetu S'ayn shayri nemo, morronat k'ir dowet nemotse nas'o taan kishre."},{"book":"Rom","chapter":"8","verse":"3","text":"Ash doyo maawk b́ wottsatse tuutson nemo s'eentsosh b́ falawo Ik'o k'alre, b́took na'onowere morrets meets aron morri jangosh woshat b́ meetson morro angshon ok b́ bazi."},{"book":"Rom","chapter":"8","verse":"4","text":"Man b́k'aluwere meets shunon b́ woterawo no'atsitsi Shayiri shuntsok'on ananiruwotsats noats nemi tzaziy ariko bí b́s'eentsitwok'owe."},{"book":"Rom","chapter":"8","verse":"5","text":"Meets shunon beyiruwotsi meets keewo, Shayiri shunok'on beyiruwotsmó Shayiri keewe bogawiri."},{"book":"Rom","chapter":"8","verse":"6","text":"Meets keewu gawo k'ire b́ doweti, Shayiri gawirúwok'on wotoonmó kashonat jeenone b́imeeti."},{"book":"Rom","chapter":"8","verse":"7","text":"Meets keew gawo Ik'oke shit'eek b́wottstse Ik'i nemosh bíalerawotse, kewewono maawre,"},{"book":"Rom","chapter":"8","verse":"8","text":"Meets keewosh kéweyirwots Ik'o geneúsho falatsne."},{"book":"Rom","chapter":"8","verse":"9","text":"Itmó Ik' S'ayn shayiro ititse beyiruwe wotiyal Shayiri shúnona bako meets shunon beeratste, Krstos Shayiro deshaw ashonúwere Krstos jiraliye."},{"book":"Rom","chapter":"8","verse":"10","text":"Krstos itits b́ wotiyal it meetso morri jangon k'irk b́ wotiyaloru Ik'o itn b́ káátstsotse it shayiro beyar beetke."},{"book":"Rom","chapter":"8","verse":"11","text":"8:11 1 K'or. 3:16  Iyesusi k'irotse tizts Ik' Shayiro ititse b́beyal, Iyesus Krstosi k'irotse tiztso Izar Izewer it gitsitse beyiru shayiri weeron k'iritk wotts it meetsosh kasho imetuwe."},{"book":"Rom","chapter":"8","verse":"12","text":"Eshe t eshuwotso! no kashosh kup'o noosh geyife, ernmó noo beyon meets shunok'on beyo noosh geyiratse."},{"book":"Rom","chapter":"8","verse":"13","text":"Meets shunok'on it beyal k'iritute, ernmó S'ayn Shayiri angon it meets fino it úd'iyal kashon beetute."},{"book":"Rom","chapter":"8","verse":"14","text":"Ik' Shayiron jisheyru jamwots Ik' nanaúwotsiye."},{"book":"Rom","chapter":"8","verse":"15","text":"8:15 Mar. 14:36; Gel. 4:6  Mansh «Niho! no nihono!» etaat it s'eegirwo na'ok'o woti Shayiro it dek'i bako shatoon beyosh aani guuts woti Shayiro de'atste."},{"book":"Rom","chapter":"8","verse":"16","text":"Ik' Shayiro no Shayironton wotar Ik' nanaúwotsi nowottsok'o noosh gawituwe."},{"book":"Rom","chapter":"8","verse":"17","text":"8:15-17 4:5-7  Eshe Ik' nanaúwotsi nowotiyakon bín naatetuwots noone, Krstosntonuwere naatetuwone, andowere Krstos gond bek'o kaytsuwotsi nowotiyal maniyere okoon b́ mango kayituwotsi wotituwone."},{"book":"Rom","chapter":"8","verse":"18","text":"And gond bek'an shinomaants noosh be'et mangonton b́ taatseyal eegonoru talosh b́ falawok'o woshde tawituwe."},{"book":"Rom","chapter":"8","verse":"19","text":"Azets jamo Ik' nanaúwots be'ewo een tewunone b́kotiri."},{"book":"Rom","chapter":"8","verse":"20","text":"8:20 Aze. 3:17-19  Azets jamo k'awunts deshawosh kewewtsere, manwere b́ took shunon b́ woterawo jangde'er b́ kotetwok'o woshts Ik' shunone."},{"book":"Rom","chapter":"8","verse":"21","text":"Jangiyetsonwere azeetso b́tookon t'afi guuts wototse nas'o kesht Ik'i nana'úwotsnton s'ayinonat mang kayituwo b́wotituwok'oyiye."},{"book":"Rom","chapter":"8","verse":"22","text":"Azets jamó ik wotat hambetsish b́borfetso na'a it'i kic'on detseyat kash k'as'oke b́beyiruwok'o danfone."},{"book":"Rom","chapter":"8","verse":"23","text":"8:23 2 K'or. 5:2-4  Ernmó gúútoke fa'o azeetso s'uziyaliye, S'ayin shayir shintso imets dek'tsuwots noworu no atsi shegr wottso Ik'o nana'ok'o woto kotfetsat nogitsitsi atson gúútoke nofa'oni,"},{"book":"Rom","chapter":"8","verse":"24","text":"No noworiye jangiyetsanne. Ernmó no no jangiru keewo be'etka wotiyal jangeet keewo b́woto oorituwe, be'eyiruwonere kone jangiti?"},{"book":"Rom","chapter":"8","verse":"25","text":"Nobe'aawu keewo nojangiyalmó k'amoon kotetuwone."},{"book":"Rom","chapter":"8","verse":"26","text":"Mank'owere awuk'o Ik'o k'ono noon b́geiyitsok'o nodanaawotse S'ayin shayiro nomaawóko noon tep'etuwe, noonon kish keewo falerawo gúúton noosh Ik'o b́k'oniri."},{"book":"Rom","chapter":"8","verse":"27","text":"Ash nibo shuu'at s'iliruwo Izar Izewer S'ayin shayiri asaabiyo eeg b́wottsok'o danfee, S'ayin shayiro amantsuwots jangosh Ik'o b́ k'onir Ik'i shuntsok'one."},{"book":"Rom","chapter":"8","verse":"28","text":"Ik'o shuntswotsnat b́shuntsok'onowere s'eegets ashuwots Ik'o jam keewo sheengosh boosh b́k'alituwok'o danfone."},{"book":"Rom","chapter":"8","verse":"29","text":"Shin b́dantsuwots b́ naayi araar b́ na'onúwere eshu ayuwotsitse k'aab b́wotituwok'o Ik'o shino wotituwe bíettsotsne."},{"book":"Rom","chapter":"8","verse":"30","text":"Shino wotitune bíettsuwotsi b́s'eegi, b́s'eegtswotsnowere kááwu b́woshi, kááwu b́ woshtsuwotsnowere b́ mangiyi."},{"book":"Rom","chapter":"8","verse":"31","text":"Eshe keewan jangosh eege noeteti? Ik'o noonton b́wotitka wotiyal kone noon k'efo faliti?"},{"book":"Rom","chapter":"8","verse":"32","text":"Ik'o b́ naay ik s'uzosh maac'o b́k'ewerawo noosha ett bíimiyakon b́ naaynton jamkeewo beenon aawuk'oneya noosh ímo b́k'azeti?"},{"book":"Rom","chapter":"8","verse":"33","text":"Ik'o galb'dek'tsuwotsi kone s'aamituwoni? Boon kááwwotsi woshituwo bíne."},{"book":"Rom","chapter":"8","verse":"34","text":"Kone angshituwoni? Bí noshegro k'irre, k'irotse tuut Ik'o niho k'ani aaromants beedek'tso, nooshowere Ik'o k'onirwo Krstos Iyesusiye."},{"book":"Rom","chapter":"8","verse":"35","text":"Krstos shunatse noon k'álo falituwo kone? Kic'eemó, gondbek'e? Gishee himó k'ak'e? Himó araats wote, t'up'ertawemó? Shike?"},{"book":"Rom","chapter":"8","verse":"36","text":"8:36 Dub. 44:22  Hanwere"},{"book":"Rom","chapter":"8","verse":"37","text":"Eshe noon shuntson bín keew jamanotsida'adek'on da'atswotsiyere bogfone."},{"book":"Rom","chapter":"8","verse":"38","text":"Mansh k'iro b́wotiyalor, kasho b́wotiyalor, melakiwotsi bowotiyalor, naashuwotsnor bowotiyal, andfa'o b́wotiyalor, shutsi weetuwo b́wotiyalor, kup'uwotsi bowotiyalor"},{"book":"Rom","chapter":"8","verse":"39","text":"Danbaan tuuka wotiyalor, dashaanowere gop'awotiyalor, kon naaro wotowa azeetso wotiyal no doonz Iyesus Krstosn nodaatsts Ik'i shunotse noon k'álosh falituwo eegonwor biaalok'owo arikon dandek'roone."}]}