{"data":[{"book":"2 ЛЕТАПІСАЎ","chapter":"14","verse":"1","text":"І спачыў Авія з бацькамі сваімі, і пахавалі яго ў горадзе Давідавым. І зацараваў Аса, сын ягоны, замест яго. У дні ягоныя пакоілася зямля дзесяць гадоў."},{"book":"2 ЛЕТАПІСАЎ","chapter":"14","verse":"2","text":"І рабіў Аса добрае і спадобнае ў вачах Госпада Бога свайго;"},{"book":"2 ЛЕТАПІСАЎ","chapter":"14","verse":"3","text":"і адкінуў ён ахвярнікі багоў чужых і вышыні, і разьбіў статуі, і высек прысьвечаныя дрэвы;"},{"book":"2 ЛЕТАПІСАЎ","chapter":"14","verse":"4","text":"і загадаў Юдэям знайсьці Госпада Бога бацькоў сваіх і выконваць закон і запаведзі;"},{"book":"2 ЛЕТАПІСАЎ","chapter":"14","verse":"5","text":"і адмяніў ён ва ўсіх гарадах Юдавых вышыні і статуі сонца. І спакойнае было пры ім царства."},{"book":"2 ЛЕТАПІСАЎ","chapter":"14","verse":"6","text":"І будаваў ён умацаваныя гарады ў Юдэі, бо спакойная была зямля, і ня было ў яго вайны ў тыя гады, бо Гасподзь даў спакой яму."},{"book":"2 ЛЕТАПІСАЎ","chapter":"14","verse":"7","text":"І сказаў ён Юдэям: пабудуем гарады гэтыя і абнясём іх сьценамі зь вежамі, з брамамі і засаўкамі; зямля яшчэ наша, бо мы знайшлі Госпада Бога нашага: мы знайшлі Яго, - і Ён даў нам спакой з усіх бакоў. І пачалі будавацца, і мелі посьпех."},{"book":"2 ЛЕТАПІСАЎ","chapter":"14","verse":"8","text":"І было ў Асы ваеннай сілы: узброеных шчытом і дзідай з калена Юдавага трыста тысяч, і з калена Веньямінавага ўзброеных шчытом і стралкоў з лука дзьвесьце восемдзесят тысяч, людзей адважных."},{"book":"2 ЛЕТАПІСАЎ","chapter":"14","verse":"9","text":"І выйшаў на іх Зарай Эфіоп з войскам у тысячу тысяч і з трымастамі калясьніц і дайшоў да Марэшы."},{"book":"2 ЛЕТАПІСАЎ","chapter":"14","verse":"10","text":"І выступіў Аса супроць яго, і сышліся на бітву ў даліне Цэфата каля Марэшы."},{"book":"2 ЛЕТАПІСАЎ","chapter":"14","verse":"11","text":"І заклікаў Аса Госпада Бога свайго і сказаў: Госпадзе, ці не ў Тваёй сіле памагчы моцнаму альбо бясьсіламу? дапамажы ж нам, Госпадзе Божа наш: бо мы на Цябе спадзяёмся і ў імя Тваё мы выйшлі супроць мноства гэтага. Госпадзе! Ты Бог наш: хай не пераможа Цябе чалавек."},{"book":"2 ЛЕТАПІСАЎ","chapter":"14","verse":"12","text":"І пабіў Гасподзь Эфіопаў перад абліччам Асы і перад абліччам Юды, і пабеглі Эфіопы."},{"book":"2 ЛЕТАПІСАЎ","chapter":"14","verse":"13","text":"І перасьледаваў іх Аса і народ, які быў зь ім, да Герара, і загінулі Эфіопы, так што ў іх нікога не засталося жывога, бо яны пабітыя былі прад Госпадам і перад войскам Ягоным. І набралі здабычы вялікае мноства."},{"book":"2 ЛЕТАПІСАЎ","chapter":"14","verse":"14","text":"І разбурылі ўсе гарады Вакол Шэрара, бо напала на іх жудасьць ад Госпада; і разрабавалі ўсе гарады і вынесьлі зь іх многа здабычы."},{"book":"2 ЛЕТАПІСАЎ","chapter":"14","verse":"15","text":"Таксама і пастуховыя буданы пабурылі і забралі мноства статкаў дробнага быдла і вярблюдаў і вярнуліся ў Ерусалім."}]}