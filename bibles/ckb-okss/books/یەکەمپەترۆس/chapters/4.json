{"data":[{"book":"یەکەم پەترۆس","chapter":"4","verse":"1","text":"وەک مەسیح بە جەستە ئازاری چێژت، ئێوەش خۆتان بەم بیروڕایە چەکدار بکەن، چونکە ئەوەی بە جەستە ئازار بچێژێ لە گوناهکردن دەوەستێ،"},{"book":"یەکەم پەترۆس","chapter":"4","verse":"2","text":"تاکو ئەو کاتەی بە جەستە لە ژیاندا ماوە بۆ هەوەسی مرۆڤانە نەژی، بەڵکو بۆ خواستی خودا."},{"book":"یەکەم پەترۆس","chapter":"4","verse":"3","text":"ئیتر ئەو کاتەی لە ئەنجامدانی خواستی بێباوەڕان بەسەرتان برد بەسە، لە بەڕەڵایی، هەوەسبازی، سەرخۆشی، ڕابواردن، ئاهەنگی شەرابخواردنەوە، بتپەرستیی قێزەون."},{"book":"یەکەم پەترۆس","chapter":"4","verse":"4","text":"لەمە سەرسام دەبن کە لەگەڵیان ڕاناکەن بۆ لافاوی هەمان بەدڕەوشتی و جنێوتان پێدەدەن."},{"book":"یەکەم پەترۆس","chapter":"4","verse":"5","text":"بەڵام ئەوانە حیسابی خۆیان دەدەن بەوەی کە ئامادەیە مردووان و زیندووان حوکم بدات،"},{"book":"یەکەم پەترۆس","chapter":"4","verse":"6","text":"چونکە بەم هۆیەوە مژدە درایە مردووانیش، تاکو بەگوێرەی خەڵک لە جەستەدا حوکم بدرێن، بەڵام بەگوێرەی خودا لە ڕۆحدا بژین."},{"book":"یەکەم پەترۆس","chapter":"4","verse":"7","text":"کۆتایی هەموو شتێک نزیک بووەتەوە. بۆیە ژیر و چاوکراوە بن تاکو نوێژ بکەن."},{"book":"یەکەم پەترۆس","chapter":"4","verse":"8","text":"لە سەرووی هەموو شتێکەوە خۆشەویستیتان بۆ یەکتری بەهێز بێت، چونکە خۆشەویستی گوناهی زۆر دادەپۆشێت."},{"book":"یەکەم پەترۆس","chapter":"4","verse":"9","text":"بێ بۆڵەبۆڵ میوانداریەتی یەکتری بکەن."},{"book":"یەکەم پەترۆس","chapter":"4","verse":"10","text":"هەریەکە بەگوێرەی ئەو بەهرەیەی وەریگرتووە، خزمەتی یەکتری پێ بکەن، وەک سەرکارێکی باش لەسەر نیعمەتە جۆراوجۆرەکانی خودا."},{"book":"یەکەم پەترۆس","chapter":"4","verse":"11","text":"ئەگەر کەسێک وتار دەدات، با بە جۆرێک بدوێت وەک کەسێک کە پەیامی خودا ڕابگەیەنێت. ئەگەر کەسێک خزمەت دەکات، با بەو هێزەوە بیکات کە خودا دابینی کردووە، تاکو لە ڕێگەی عیسای مەسیحەوە خودا لە هەموو شتێکدا شکۆدار بێت. هەتاهەتایە شکۆ و دەسەڵات بۆ ئەوە. ئامین."},{"book":"یەکەم پەترۆس","chapter":"4","verse":"12","text":"خۆشەویستان، لەلاتان سەیر نەبێ لە تاقیکردنەوەتان بەڵای سووتێنەر تووشتان دێت، وەک بڵێی شتێکی سەیرتان بەسەرهاتووە،"},{"book":"یەکەم پەترۆس","chapter":"4","verse":"13","text":"بەڵکو دڵخۆش بن وەکو ئەوەی کە بەشداریتان لە ئازارەکانی مەسیحدا کردبێت، تاکو لە ئاشکراکردنی شکۆیەکەی دڵخۆش و شادمان بن."},{"book":"یەکەم پەترۆس","chapter":"4","verse":"14","text":"ئەگەر بە ناوی مەسیح جنێوتان پێدرا، خۆزگە دەخوازرێت بە ئێوە، چونکە ڕۆحی شکۆ و خودا دێتە سەرتان."},{"book":"یەکەم پەترۆس","chapter":"4","verse":"15","text":"با کەستان وەک بکوژێک یان دزێک یان بەدکارێک یاخود یەکێک دەست لە کاروباری خەڵک وەربدات ئازار نەچێژێ،"},{"book":"یەکەم پەترۆس","chapter":"4","verse":"16","text":"بەڵام ئەگەر وەک قوتابی مەسیح ئازار بدرێن، شەرم مەکەن، بەڵکو ستایشی خودا بکەن کە ناوی مەسیحتان هەڵگرتووە،"},{"book":"یەکەم پەترۆس","chapter":"4","verse":"17","text":"چونکە کاتی دەستپێکردنی لێپرسینەوەیە لە گەلی خودا. ئەگەر دەستپێک لە ئێمەوە بێت، کۆتایی ئەوانە چی دەبێت کە گوێڕایەڵی پەیامی ئینجیلی خودا نابن؟"},{"book":"یەکەم پەترۆس","chapter":"4","verse":"18","text":"﴿ئەگەر کەسی ڕاستودروست بە زەحمەت ڕزگاری ببێت،"},{"book":"یەکەم پەترۆس","chapter":"4","verse":"19","text":"بۆیە ئەوانەی بەگوێرەی خواستی خودا ئازار دەدرێن، با خۆیان بدەنە دەست بەدیهێنەری دڵسۆز و بەردەوام بن لە چاکەکاری."}]}