{"data":[{"book":"Abaggalatiya","chapter":"6","verse":"1","text":"Abooluganda omuntu bw’abanga alina ekibi ky’akoze, mmwe ab’omwoyo mumuluŋŋamyenga mu buwombeefu nga mwegendereza si kulwa nga nammwe mugwa mu kukemebwa."},{"book":"Abaggalatiya","chapter":"6","verse":"2","text":"Muyambaganenga, bwe mutyo bwe munaatuukirizanga etteeka lya Kristo."},{"book":"Abaggalatiya","chapter":"6","verse":"3","text":"Kubanga omuntu yenna bwe yeerowooza okuba owa waggulu so nga si bw’ali, yeerimbarimba."},{"book":"Abaggalatiya","chapter":"6","verse":"4","text":"Naye buli muntu yeekebere akakase omulimu ggwe, yenyumirize ye yekka so si mu muntu omulala."},{"book":"Abaggalatiya","chapter":"6","verse":"5","text":"Kubanga buli muntu aneetikkanga obuvunaanyizibwa bwe."},{"book":"Abaggalatiya","chapter":"6","verse":"6","text":"Oyo ayigirizibwa ekigambo kya Katonda, agabanirenga wamu n’amuyigiriza ku birungi byonna by’alina."},{"book":"Abaggalatiya","chapter":"6","verse":"7","text":"Temubuzibwabuzibwanga, Katonda tasekererwa, kubanga omuntu ky’asiga era ky’alikungula."},{"book":"Abaggalatiya","chapter":"6","verse":"8","text":"Kubanga oyo asiga eri omubiri gwe, alikungula ebiggwaawo. Naye oyo asiga eri omwoyo, alikungula obulamu obutaggwaawo."},{"book":"Abaggalatiya","chapter":"6","verse":"9","text":"Kale tulemenga okuterebuka mu kukola obulungi, kubanga oluvannyuma tulikungula emikisa, bwe tutaggwaamu maanyi."},{"book":"Abaggalatiya","chapter":"6","verse":"10","text":"Noolwekyo, buli lwe kinaabanga kisobose tukolerenga abantu bonna ebirungi, na ddala ab’omu nnyumba ey’okukkiriza."},{"book":"Abaggalatiya","chapter":"6","verse":"11","text":"Mulabe, bwe nnabawandiikira n’omukono gwange mu nnukuta ennene!"},{"book":"Abaggalatiya","chapter":"6","verse":"12","text":"Abo abanoonya okweraga mu mubiri be babawaliriza okukomolebwa mu mubiri, balemenga okuyigganyizibwanga olw’omusaalaba gwa Kristo, balyoke beenyumirize olw’omubiri gwammwe."},{"book":"Abaggalatiya","chapter":"6","verse":"13","text":"Kubanga n’abo bennyini abakomolebwa tebakwata mateeka, naye baagala mukomolebwe balyoke beenyumirize olw’omubiri gwammwe."},{"book":"Abaggalatiya","chapter":"6","verse":"14","text":"Naye nze sigenda kwenyumiririza mu kintu kyonna okuggyako omusaalaba gwa Mukama waffe Yesu Kristo, kubanga olw’omusaalaba ogwo, nkomereddwa eri ensi, n’ensi ekomereddwa eri nze."},{"book":"Abaggalatiya","chapter":"6","verse":"15","text":"Kubanga okukomolebwa oba obutakomolebwa si kintu, wabula ekikulu kye kitonde ekiggya."},{"book":"Abaggalatiya","chapter":"6","verse":"16","text":"N’abo bonna abanaatambuliranga mu tteeka eryo, emirembe gibeerenga ku bo, n’okusaasirwa, ne ku Isirayiri ya Katonda."},{"book":"Abaggalatiya","chapter":"6","verse":"17","text":"Okuva kaakano tewabanga muntu n’omu anteganya, kubanga nnina enkovu za Yesu ku mubiri gwange."},{"book":"Abaggalatiya","chapter":"6","verse":"18","text":"Abooluganda, ekisa kya Mukama waffe Yesu Kristo kibeerenga nammwe n’omwoyo gwammwe. Amiina."}]}