{"data":[{"book":"Jona","chapter":"3","verse":"1","text":"Ipapo shoko raJehovha rakasvika kuna Jona kechipiri richiti,"},{"book":"Jona","chapter":"3","verse":"2","text":"“Enda kuguta reNinevhe undoriparidzira shoko randinokupa.”"},{"book":"Jona","chapter":"3","verse":"3","text":"Jona akateerera shoko raJehovha akaenda kuNinevhe. Zvino Ninevhe raiva guta guru kwazvo, rwendo rwamazuva matatu."},{"book":"Jona","chapter":"3","verse":"4","text":"Pazuva rokutanga Jona akapinda muguta. Akaparidza achiti, “Kwasara mazuva makumi mana, mushure maizvozvo Ninevhe richaparadzwa.”"},{"book":"Jona","chapter":"3","verse":"5","text":"Vanhu veNinevhe vakatenda kuna Mwari. Vakatara nguva yokutsanya, uye vose zvavo, kubva kumukuru mukuru kusvikira kumuduku duku vakapfeka masaga."},{"book":"Jona","chapter":"3","verse":"6","text":"Nhau idzi padzakasvika kuna mambo weNinevhe, akasimuka kubva pachigaro chake, akabvisa nguo dzake dzoumambo, akazvifukidza namasaga akagara mumadota."},{"book":"Jona","chapter":"3","verse":"7","text":"Ipapo akazivisa chirevo muNinevhe, achiti:"},{"book":"Jona","chapter":"3","verse":"8","text":"Asi vanhu nemhuka ngavafuke masaga. Munhu wose ngaadane kuna Mwari iye zvino. Ngavasiye nzira dzavo dzakaipa nokuita kwavo nechisimba."},{"book":"Jona","chapter":"3","verse":"9","text":"Ndiani anoziva? Zvichida Mwari angazvidemba uye netsitsi dzake akazvidzora kubva pakutsamwa kwake kunotyisa kuti tirege kuparara.”"},{"book":"Jona","chapter":"3","verse":"10","text":"Mwari akati aona zvavakaita uye kutendeuka kwavakaita kubva panzira dzavo dzakaipa, akavanzwira tsitsi akasauyisa kuparadzwa pamusoro pavo sezvaaida kuvaitira."}]}