{"data":[{"book":"Kobima","chapter":"25","verse":"1","text":"Yawe alobaki na Moyize :"},{"book":"Kobima","chapter":"25","verse":"2","text":"— Yebisa bana ya Isalaele ete bamemela Ngai makabo. Okozwa yango na maboko ya moto nyonso oyo akopesa na motema malamu."},{"book":"Kobima","chapter":"25","verse":"3","text":"Tala makabo oyo okozwa na maboko na bango :"},{"book":"Kobima","chapter":"25","verse":"4","text":"bilamba ya langi ya ble, ya motane, ya motane makasi,"},{"book":"Kobima","chapter":"25","verse":"5","text":"baposo ya bameme batia langi ya motane mpe baposo ya banyama ya ebale,"},{"book":"Kobima","chapter":"25","verse":"6","text":"mafuta ya olive mpo na kopelisela mwinda,"},{"book":"Kobima","chapter":"25","verse":"7","text":"mabanga ya onikisi mpe mabanga mosusu ya talo mpo na kotia yango na efode mpe na elamba ya tolo oyo Nganga-Nzambe akobanda kolata."},{"book":"Kobima","chapter":"25","verse":"8","text":"Bakosalela Ngai Ndako ya bule, mpe nakovanda kati na bango."},{"book":"Kobima","chapter":"25","verse":"9","text":"Bokosala yango kolanda lolenge ya Mongombo mpe bisalelo oyo nakolakisa yo."},{"book":"Kobima","chapter":"25","verse":"10","text":"Bokosala sanduku na nzete ya akasia. Molayi na yango ekozala na basantimetele pene nkama moko na tuku mibale na mitano ; mokuse na yango, basantimetele tuku sambo na mitano mpe bosanda na yango, basantimetele tuku sambo na mitano."},{"book":"Kobima","chapter":"25","verse":"11","text":"Okobamba yango wolo ya peto, na kati mpe na libanda. Okolatisa mpe songe na yango na wolo."},{"book":"Kobima","chapter":"25","verse":"12","text":"Okosalela yango bapete minei ya wolo mpe okotia yango na basonge minei : mibale na ngambo moko, mpe mibale na ngambo mosusu."},{"book":"Kobima","chapter":"25","verse":"13","text":"Okosala mabaya mibale na nzete ya akasia mpe okobamba yango wolo."},{"book":"Kobima","chapter":"25","verse":"14","text":"Okokotisa mabaya yango na bapete oyo ezali na songe ya sanduku, mpo na komemela yango."},{"book":"Kobima","chapter":"25","verse":"15","text":"Mabaya yango ekotikala libela kati na bapete ya sanduku : bakolongola yango te."},{"book":"Kobima","chapter":"25","verse":"16","text":"Okotia kati na sanduku bitando ya mabanga ya mibeko, oyo nakopesa yo."},{"book":"Kobima","chapter":"25","verse":"17","text":"Okosala mofinuku na wolo ya peto. Molayi na yango ekozala na basantimetele pene nkama moko na tuku mibale na mitano ; mpe mokuse na yango, basantimetele pene tuku sambo na mitano."},{"book":"Kobima","chapter":"25","verse":"18","text":"Okosala bikeko mibale ya basheribe oyo okotia na suka mibale ya mofinuku ; okosala yango na wolo oyo batuti na nzela ya marto."},{"book":"Kobima","chapter":"25","verse":"19","text":"Okotia ekeko moko ya sheribe na suka moko, mpe mosusu, na suka mosusu. Okokangisa bikeko ya basheribe na mofinuku, na suka nyonso mibale."},{"book":"Kobima","chapter":"25","verse":"20","text":"Mapapu ya basheribe ekozala ya kofungwama na likolo mpo na kobatela mofinuku ; bakozala ngambo na ngambo, mpe miso na bango ekotala mofinuku."},{"book":"Kobima","chapter":"25","verse":"21","text":"Okotia kati na sanduku, bitando ya mabanga ya mibeko oyo nakopesa yo mpe okotia mofinuku na likolo ya sanduku."},{"book":"Kobima","chapter":"25","verse":"22","text":"Ezali wana, na likolo ya mofinuku nde Ngai nakomimonisa epai na yo, na kati-kati ya basheribe mibale oyo bakozala na likolo ya Sanduku ya Litatoli ; mpe nakopesa yo mitindo na Ngai nyonso mpo na bana ya Isalaele."},{"book":"Kobima","chapter":"25","verse":"23","text":"Okosala mesa moko na mabaya ya akasia. Molayi na yango ekozala na basantimetele pene nkama moko ; mokuse na yango, basantimetele pene tuku mitano mpe bosanda na yango, basantimetele pene tuku sambo na mitano."},{"book":"Kobima","chapter":"25","verse":"24","text":"Okobamba yango wolo ya peto mpe okotia lisusu wolo na pembeni na yango."},{"book":"Kobima","chapter":"25","verse":"25","text":"Okozingela mesa yango na libaya oyo ekozala na basantimetele pene mwambe na monene, mpe okotia wolo na pembeni ya libaya yango."},{"book":"Kobima","chapter":"25","verse":"26","text":"Okosala bapete minei ya wolo mpe okotia yango na songe minei ya mesa epai wapi makolo na yango ezali."},{"book":"Kobima","chapter":"25","verse":"27","text":"Bapete ekozala pene ya libaya oyo ekozingela mesa, mpe bakokotisa kati na bapete yango mabaya ya komemela sanduku."},{"book":"Kobima","chapter":"25","verse":"28","text":"Okosala na nzete ya akasia mabaya ya komemela mesa mpe okobamba yango wolo."},{"book":"Kobima","chapter":"25","verse":"29","text":"Okosala na wolo ya peto basani, bakopo, bambilika mpe bambeki, mpo na makabo ya masanga."},{"book":"Kobima","chapter":"25","verse":"30","text":"Okotia tango nyonso mapa na likolo ya mesa liboso na Ngai."},{"book":"Kobima","chapter":"25","verse":"31","text":"Okosala na wolo ya peto etelemiselo ya minda ; okosala yango na wolo oyo batuti na nzela ya marto. Evandelo na yango, likonzi na yango, bakeni na yango, bambuma mpe bafololo na yango, nyonso ekozala ekangana lokola eloko moko."},{"book":"Kobima","chapter":"25","verse":"32","text":"Mipanzi ya likonzi ya etelemiselo ya minda esengeli kozala na bitape motoba : misato na ngambo moko, mpe misato na ngambo mosusu."},{"book":"Kobima","chapter":"25","verse":"33","text":"Na likolo ya etape moko na moko ya etelemiselo ya minda, okotia bakeni misato oyo ezali na lolenge ya fololo ya madame, elongo na bambuma mpe bafololo."},{"book":"Kobima","chapter":"25","verse":"34","text":"Na moto ya likonzi ya etelemiselo ya minda, esengeli kozala na bakeni minei oyo ezali na lolenge ya bafololo ya madame, elongo na bambuma mpe bafololo."},{"book":"Kobima","chapter":"25","verse":"35","text":"Na se ya bitape mibale-mibale ya etelemiselo ya minda, ekozala na mbuma moko ; mpe ekozala bongo mpo na bitape nyonso motoba ya etelemiselo ya minda."},{"book":"Kobima","chapter":"25","verse":"36","text":"Bambuma mpe bitape ekozala ekangana na etelemiselo ya minda ; mpe nyonso ekosalema na wolo ya peto, wolo oyo batuti na nzela ya marto."},{"book":"Kobima","chapter":"25","verse":"37","text":"Okosala minda sambo oyo okotia na likolo ya etelemiselo ya minda mpo ete epesa pole na etando oyo ezali na liboso ya etelemiselo."},{"book":"Kobima","chapter":"25","verse":"38","text":"Okosala na wolo ya peto bibende oyo bazwelaka makala ya moto mpe basani ya putulu."},{"book":"Kobima","chapter":"25","verse":"39","text":"Okosalela bakilo tuku misato na minei ya wolo ya peto mpo na kosala etelemiselo ya minda mpe bisalelo na yango nyonso."},{"book":"Kobima","chapter":"25","verse":"40","text":"Tala malamu mpe sala mosala nyonso kolanda ndakisa oyo natalisi yo na likolo ya ngomba."}]}