{"data":[{"book":"Firistoci","chapter":"17","verse":"1","text":"Ubangiji ya ce wa Musa,"},{"book":"Firistoci","chapter":"17","verse":"2","text":"“Yi magana da Haruna da ’ya’yansa maza da kuma dukan Isra’ilawa, ka ce musu, ‘Ga abin da Ubangiji ya umarta."},{"book":"Firistoci","chapter":"17","verse":"3","text":"Duk mutumin Isra’ilan da ya yanka sa,17.3 Kalmar Ibraniyanci ta ƙunshi namiji da ta macen sa ne. ɗan rago ko akuya a sansani ko waje da shi"},{"book":"Firistoci","chapter":"17","verse":"4","text":"a maimakon kawo shi a matsayin hadaya ga Ubangiji a gaban tabanakul na Ubangiji, za a ɗauki wannan mutum a matsayi mai laifin zub da jini, ya zub da jini, kuma dole a raba shi da mutanensa."},{"book":"Firistoci","chapter":"17","verse":"5","text":"Wannan ya zama haka saboda Isra’ilawa su kawo wa Ubangiji hadayun da suke yi a filaye. Dole su kawo su ga firist, wato, ga Ubangiji, a ƙofar Tentin Sujada, su miƙa su a matsayin hadayun salama."},{"book":"Firistoci","chapter":"17","verse":"6","text":"Firist zai yayyafa jinin a bagaden Ubangiji, a ƙofar Tentin Sujada, yă kuma ƙone kitsen kamar ƙanshi mai daɗi ga Ubangiji."},{"book":"Firistoci","chapter":"17","verse":"7","text":"Kada kuma su ƙara yin hadayunsu ga gumaka masu siffar bunsurai waɗanda suka bauta wa. Wannan za tă zama dawwammamiyar farilla a gare su wa tsararraki masu zuwa.’"},{"book":"Firistoci","chapter":"17","verse":"8","text":"“Faɗa musu, ‘Duk wani mutumin Isra’ila ko wani baƙon da yake zama a cikinsu wanda ya miƙa hadaya ta ƙonawa ko sadaka"},{"book":"Firistoci","chapter":"17","verse":"9","text":"kuma bai kawo shi a ƙofar Tentin Sujada don yă miƙa shi ga Ubangiji ba, dole a raba wannan mutum da mutanensa."},{"book":"Firistoci","chapter":"17","verse":"10","text":"“ ‘Duk mutumin Isra’ila ko baƙon da yake zama a cikinsu wanda ya ci wani jini, zan yi gāba da wannan mutum wanda ya ci jinin, za a kuma raba shi da mutanensa."},{"book":"Firistoci","chapter":"17","verse":"11","text":"Gama ran halitta yana a cikin jinin, kuma na ba da shi gare ku don kafara a kan bagade, jini ne yake kafara saboda ran mutum."},{"book":"Firistoci","chapter":"17","verse":"12","text":"Saboda haka na ce wa Isra’ilawa, “Babu waninku da zai ci jini, babu wani baƙon da yake zama a cikinku da zai ci jini.”"},{"book":"Firistoci","chapter":"17","verse":"13","text":"“ ‘Duk wani mutumin Isra’ila ko baƙon da yake zama a cikinku wanda ya ji wa wani dabba ko tsuntsu wanda ake ci ciwo, dole yă tsiyaye jinin yă rufe shi da ƙasa,"},{"book":"Firistoci","chapter":"17","verse":"14","text":"domin ran kowace halitta yana cikin jini. Shi ya sa na ce wa Isra’ilawa, “Kada ku ci jinin wani halitta, domin ran kowace halitta yana cikin jinin; duk wanda ya ci shi dole a fid da shi.”"},{"book":"Firistoci","chapter":"17","verse":"15","text":"“ ‘Kowa, ko haifaffe ɗan ƙasa ko baƙo, da ya ci wani abin da aka sami a mace, ko naman jeji ya yayyage, dole yă wanke rigunansa, yă kuma yi wanka, zai kuma ƙazantu har yamma; sa’an nan zai tsarkake."},{"book":"Firistoci","chapter":"17","verse":"16","text":"Amma in bai wanke rigunansa ya kuma yi wanka ba, alhaki zai kasance a kansa.’ ”"}]}