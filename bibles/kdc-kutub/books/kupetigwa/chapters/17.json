{"data":[{"book":"Kupetigwa","chapter":"17","verse":"1","text":"Mndewa Imulungu kamulongela Musa,"},{"book":"Kupetigwa","chapter":"17","verse":"2","text":"“Walongele Waizilaeli wakugalile fimbo longo na mbili, kila kilongozi wa kabila fimbo imoja. Ujandike twaga da kila imoja wao mna ifimbo yake,"},{"book":"Kupetigwa","chapter":"17","verse":"3","text":"na twaga da Haluni ujandike uchanha ya ifimbo ilagusa kabila da Lawi. Avo hokuwa na fimbo imoja kwa kila kilongozi wa kabila."},{"book":"Kupetigwa","chapter":"17","verse":"4","text":"Abaho uzisole fimbo azo uzigale mdihema da mting'hano na uzike kuulongozi wa sanduku da lagano hanhu aho kuniiting'hanaga na gweye."},{"book":"Kupetigwa","chapter":"17","verse":"5","text":"Fimbo ya munhu yonda nimsagule, yozuka. Kwa nzila ayo nowatenda Waizilaeli waleke kuwayalalila mweye.”"},{"book":"Kupetigwa","chapter":"17","verse":"6","text":"Musa kawalongela Waizilaeli. Vilongozi wa iwanhu wose wamgwaa kila imoja fimbo yake kamba kabila jake vidili, zose kwa zose zikala fimbo longo na mbili. Fimbo ya Haluni ikigwa hamoja na fimbo azo."},{"book":"Kupetigwa","chapter":"17","verse":"7","text":"Abaho Musa kazika fimbo azo zose kuulongozi wa Mndewa Imulungu mna dihema da mting'hano."},{"book":"Kupetigwa","chapter":"17","verse":"8","text":"Imitondo yake, Musa kengila mna dihema da mting'hano, mumo kayona fimbo ya Haluni imunhu kulawa kabila da Lawi, izuka na ilawa matambi galike maluwa na kulela matunda gepile ga mulozi."},{"book":"Kupetigwa","chapter":"17","verse":"9","text":"Abaho Musa kazigala kunze fimbo zose aho kuulongozi wa Mndewa Imulungu, kawalagusila Waizilaeli wose, na kila kilongozi kasola fimbo yake."},{"book":"Kupetigwa","chapter":"17","verse":"10","text":"Mndewa Imulungu kamulongela Musa, “Ibweze fimbo ya Haluni kuulongozi wa disanduku da lagano. Aho yokala goya, acho chokuwa kinhu cha kuwazuma iwanhu awo walemaga kamba wahagendelela kuiyalala wofa.”"},{"book":"Kupetigwa","chapter":"17","verse":"11","text":"Musa katenda kamba Mndewa Imulungu viyamulagize."},{"book":"Kupetigwa","chapter":"17","verse":"12","text":"Waizilaeli wamulongela Musa, “Lola! Tokobozigwa! Wose tofa!"},{"book":"Kupetigwa","chapter":"17","verse":"13","text":"Munhu yoyose yonda yakwese hana dihema da Mndewa Imulungu kofa. Vino wose vivija tofa?”"}]}