{"data":[{"book":"1 शमुएल","chapter":"8","verse":"1","text":"बूढ़ा होने पर शमुएल ने अपने पुत्रों को इस्राएल का न्यायाध्यक्ष नियुक्त किया."},{"book":"1 शमुएल","chapter":"8","verse":"2","text":"उनके प्रथम पुत्र का नाम था योएल तथा द्वितीय का अबीयाह. वे बेअरशेबा में रहते हुए न्याय करते थे."},{"book":"1 शमुएल","chapter":"8","verse":"3","text":"मगर उनके पुत्रों का आचरण उनके समान न था. वे अनुचित रीति से धनार्जन में लग गए. वे घूस लेते तथा न्याय को विकृत कर देते थे."},{"book":"1 शमुएल","chapter":"8","verse":"4","text":"तब इस्राएल के सब नेतागण एकजुट होकर रामाह में शमुएल के पास आए."},{"book":"1 शमुएल","chapter":"8","verse":"5","text":"उन्होंने शमुएल से कहा, “देखिए, आप वयोवृद्ध हो चले हैं, आपके पुत्र आपके समान नहीं हैं. इसलिए अब जिस प्रकार अन्य जनताओं में प्रचलित है, उसी प्रकार आप हमारे लिए एक राजा चुन दें, कि वह हम पर शासन करे.”"},{"book":"1 शमुएल","chapter":"8","verse":"6","text":"शमुएल इस विनती को सुनकर अप्रसन्‍न हो गए. क्योंकि उन्होंने उनसे कहा था, “हम पर शासन करने के लिए हमें एक राजा दीजिए.” तब शमुएल ने याहवेह से प्रार्थना की."},{"book":"1 शमुएल","chapter":"8","verse":"7","text":"याहवेह ने शमुएल से कहा, “ठीक वही करो, जिसकी विनती ये लोग कर रहे हैं. उन्होंने तुम्हें नहीं, परंतु मुझे अपने राजा के रूप में अस्वीकार कर दिया है."},{"book":"1 शमुएल","chapter":"8","verse":"8","text":"ठीक जिस प्रकार वे उस समय से करते चले आ रहे हैं, जिस दिन से मैंने उन्हें मिस्र से विमुक्त किया, तब से आज तक, ये लोग मेरा परित्याग कर पराए देवताओं की आराधना करते रहे हैं; ठीक यहीं वे तुम्हारे साथ भी कर रहे हैं."},{"book":"1 शमुएल","chapter":"8","verse":"9","text":"तब सही यही होगा कि तुम वही करो जो ये लोग चाह रहे हैं. हां, उन्हें इस विषय में गंभीर चेतावनी अवश्य दे देना कि वह राजा, जो उन पर शासन करेगा, उसकी नीतियां कैसी होंगी.”"},{"book":"1 शमुएल","chapter":"8","verse":"10","text":"तब शमुएल ने याहवेह द्वारा अभिव्यक्त सारा विचार जिन्होंने उनसे राजा की नियुक्ति की विनती की थी उन लोगों के सामने प्रस्तुत किए."},{"book":"1 शमुएल","chapter":"8","verse":"11","text":"शमुएल ने उनसे कहा, “जो राजा तुम पर शासन करेगा, उसकी नीतियां इस प्रकार होंगी: वह तुम्हारे पुत्रों को लेकर अपनी रथों की सेना, तथा घुड़सवारों के रूप में चुनेगा, कि वे उसके रथों के आगे-आगे दौड़ा करें."},{"book":"1 शमुएल","chapter":"8","verse":"12","text":"वह अपने लिए हज़ार पर तथा पचासों के लिए आदेशक चुनेगा. वह अपनी भूमि पर हल चलाने के लिए, उपज कटने के लिए तथा युद्ध के शस्त्र तथा रथों के लिए उपकरण निर्माता भी चुनेगा."},{"book":"1 शमुएल","chapter":"8","verse":"13","text":"वह तुमसे तुम्हारी पुत्रियां लेकर उन्हें सुगंध बनाने, रसोई कर्मचारी तथा सेंकने की कर्मचारी के रूप में चुनेगा."},{"book":"1 शमुएल","chapter":"8","verse":"14","text":"वह तुम्हारे सर्वोत्तम खेत, अंगूर के बगीचे तथा ज़ैतून उद्यान तुमसे लेकर अपने सेवकों को सौंप देगा."},{"book":"1 शमुएल","chapter":"8","verse":"15","text":"वह तुम्हारे अनाज में से तथा द्राक्ष उद्यान में से दसवां अंश लेकर अपने अधिकारियों तथा अपने सेवकों को दे देगा."},{"book":"1 शमुएल","chapter":"8","verse":"16","text":"वह तुम्हारे सेवक-सेविकाएं तथा तुम्हारे सर्वोत्तम युवाओं तथा गधों को लेकर स्वयं अपने कामों में लगा देगा."},{"book":"1 शमुएल","chapter":"8","verse":"17","text":"वह तुम्हारे पशुओं के दसवां अंश ले लेगा और तुम उसके दास बन जाओगे."},{"book":"1 शमुएल","chapter":"8","verse":"18","text":"तब उस समय तुम अपने राजा के विरुद्ध दोहाई दोगे, जिसे तुम्हीं ने चुना था; मगर तब याहवेह तुम्हारी छुड़ौती के लिए नहीं आएंगे.”"},{"book":"1 शमुएल","chapter":"8","verse":"19","text":"मगर लोगों ने शमुएल के चेतावनी वचनों पर विचार करना अस्वीकार कर दिया. उन्होंने कहा, “कुछ भी हो! हमें तो राजा चाहिए ही!"},{"book":"1 शमुएल","chapter":"8","verse":"20","text":"हम चाहते हैं कि हम भी अन्य राष्ट्रों के समान हों. हमारा राजा ही हमारा न्यायाध्यक्ष होगा, वह हम पर शासन करेगा, वही हमारे लिए युद्ध करेगा.”"},{"book":"1 शमुएल","chapter":"8","verse":"21","text":"जब शमुएल लोगों की सारी मांगें सुन चुके, उन्होंने सभी कुछ याहवेह को सुना दिया."},{"book":"1 शमुएल","chapter":"8","verse":"22","text":"याहवेह ने शमुएल से कहा, वही करो, जो वे चाहते हैं. “उनके लिए एक राजा चुन दो.”"}]}