{"data":[{"book":"रोमियों","chapter":"6","verse":"1","text":"तो हम क्या कहें? क्या हम पाप करते रहें कि अनुग्रह बहुत हो?"},{"book":"रोमियों","chapter":"6","verse":"2","text":"कदापि नहीं! हम जब पाप के लिये मर गए6:2 पाप के लिये मर गए: किसी बात के लिए मर गए एक मजबूत अभिव्यक्ति है कि उसका हम पर कोई प्रभाव नहीं है, को दर्शाता है। तो फिर आगे को उसमें कैसे जीवन बिताएँ?"},{"book":"रोमियों","chapter":"6","verse":"3","text":"क्या तुम नहीं जानते कि हम सब जितनों ने मसीह यीशु का बपतिस्मा लिया तो उसकी मृत्यु का बपतिस्मा लिया?"},{"book":"रोमियों","chapter":"6","verse":"4","text":"इसलिए उस मृत्यु का बपतिस्मा पाने से हम उसके साथ गाड़े गए, ताकि जैसे मसीह पिता की महिमा के द्वारा मरे हुओं में से जिलाया गया, वैसे ही हम भी नये जीवन के अनुसार चाल चलें।"},{"book":"रोमियों","chapter":"6","verse":"5","text":"क्योंकि यदि हम उसकी मृत्यु की समानता में उसके साथ जुट गए हैं, तो निश्चय उसके जी उठने की समानता में भी जुट जाएँगे।"},{"book":"रोमियों","chapter":"6","verse":"6","text":"क्योंकि हम जानते हैं कि हमारा पुराना मनुष्यत्व उसके साथ क्रूस पर चढ़ाया गया, ताकि पाप का शरीर नाश हो जाए, ताकि हम आगे को पाप के दासत्व में न रहें।"},{"book":"रोमियों","chapter":"6","verse":"7","text":"क्योंकि जो मर गया, वह पाप से मुक्त हो गया है।"},{"book":"रोमियों","chapter":"6","verse":"8","text":"इसलिए यदि हम मसीह के साथ मर गए, तो हमारा विश्वास यह है कि उसके साथ जीएँगे भी,"},{"book":"रोमियों","chapter":"6","verse":"9","text":"क्योंकि हम जानते है कि मसीह मरे हुओं में से जी उठा और फिर कभी नहीं मरेगा। मृत्यु उस पर प्रभुता नहीं करती।"},{"book":"रोमियों","chapter":"6","verse":"10","text":"क्योंकि वह जो मर गया तो पाप के लिये एक ही बार मर गया; परन्तु जो जीवित है, तो परमेश्वर के लिये जीवित है।"},{"book":"रोमियों","chapter":"6","verse":"11","text":"ऐसे ही तुम भी अपने आपको पाप के लिये तो मरा, परन्तु परमेश्वर के लिये मसीह यीशु में जीवित समझो।"},{"book":"रोमियों","chapter":"6","verse":"12","text":"इसलिए पाप तुम्हारे नाशवान शरीर में राज्य न करे, कि तुम उसकी लालसाओं के अधीन रहो।"},{"book":"रोमियों","chapter":"6","verse":"13","text":"और न अपने अंगों को अधर्म के हथियार होने के लिये पाप को सौंपो, पर अपने आपको मरे हुओं में से जी उठा हुआ जानकर परमेश्वर को सौंपो, और अपने अंगों को धार्मिकता के हथियार होने के लिये परमेश्वर को सौंपो।"},{"book":"रोमियों","chapter":"6","verse":"14","text":"तब तुम पर पाप की प्रभुता न होगी, क्योंकि तुम व्यवस्था के अधीन नहीं वरन् अनुग्रह के अधीन हो।"},{"book":"रोमियों","chapter":"6","verse":"15","text":"तो क्या हुआ? क्या हम इसलिए पाप करें कि हम व्यवस्था के अधीन नहीं वरन् अनुग्रह के अधीन हैं? कदापि नहीं!"},{"book":"रोमियों","chapter":"6","verse":"16","text":"क्या तुम नहीं जानते कि जिसकी आज्ञा मानने के लिये तुम अपने आपको दासों के समान सौंप देते हो उसी के दास हो: चाहे पाप के, जिसका अन्त मृत्यु है, चाहे आज्ञा मानने के, जिसका अन्त धार्मिकता है?"},{"book":"रोमियों","chapter":"6","verse":"17","text":"परन्तु परमेश्वर का धन्यवाद हो, कि तुम जो पाप के दास थे अब मन से उस उपदेश के माननेवाले हो गए, जिसके साँचे में ढाले गए थे,"},{"book":"रोमियों","chapter":"6","verse":"18","text":"और पाप से छुड़ाए जाकर6:18 पाप से छुड़ाए जाकर: आप उसके राज्य के अधीन नहीं हैं; आप अब उसके दास नहीं हैं। धार्मिकता के दास हो गए।"},{"book":"रोमियों","chapter":"6","verse":"19","text":"मैं तुम्हारी शारीरिक दुर्बलता के कारण मनुष्यों की रीति पर कहता हूँ। जैसे तुम ने अपने अंगों को अशुद्धता और कुकर्म के दास करके सौंपा था, वैसे ही अब अपने अंगों को पवित्रता के लिये धार्मिकता के दास करके सौंप दो।"},{"book":"रोमियों","chapter":"6","verse":"20","text":"जब तुम पाप के दास थे, तो धार्मिकता की ओर से स्वतंत्र थे।"},{"book":"रोमियों","chapter":"6","verse":"21","text":"तो जिन बातों से अब तुम लज्जित होते हो, उनसे उस समय तुम क्या फल पाते थे? क्योंकि उनका अन्त तो मृत्यु है।"},{"book":"रोमियों","chapter":"6","verse":"22","text":"परन्तु अब पाप से स्वतंत्र होकर और परमेश्वर के दास बनकर तुम को फल मिला जिससे पवित्रता प्राप्त होती है, और उसका अन्त अनन्त जीवन है।"},{"book":"रोमियों","chapter":"6","verse":"23","text":"क्योंकि पाप की मजदूरी6:23 पाप की मजदूरी: एक मनुष्य जो कमाता है या उसका हकदार है तो मृत्यु है, परन्तु परमेश्वर का वरदान हमारे प्रभु मसीह यीशु में अनन्त जीवन है।"}]}