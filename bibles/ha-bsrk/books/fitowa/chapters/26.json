{"data":[{"book":"Fitowa","chapter":"26","verse":"1","text":"“Ka yi tabanakul da labule goma na lilin mai laushi a naɗe shi biyu, a saƙa labulen da ulu mai ruwan shuɗi, da ulu mai ruwan shunayya, da kuma ulu mai ruwan ja. Waɗannan labule za a yi musu zānen siffofin kerubobi, aikin gwani."},{"book":"Fitowa","chapter":"26","verse":"2","text":"Dukan labulen, girmansu zai zama kamu ashirin da takwas, fāɗinsu kuwa kamu huɗu. Labulen su zama daidai wa daida."},{"book":"Fitowa","chapter":"26","verse":"3","text":"Ka haɗa labule biyar tare, ka yi haka kuma da suran biyar ɗin."},{"book":"Fitowa","chapter":"26","verse":"4","text":"Ka sa wa labulen rammuka da ulu mai ruwan shuɗin a gefen ƙarshe na labule ɗaya, a kuma yi haka a ƙarshen gefe na ɗaya kuma."},{"book":"Fitowa","chapter":"26","verse":"5","text":"Ka yi wa labulen rammuka hamsin a ɗayan labule, ka kuma yi haka a ƙarshe ɗayan labulen, rammukan su fuskanci juna."},{"book":"Fitowa","chapter":"26","verse":"6","text":"Sa’an nan ka yi maɗauri hamsin na zinariya don amfanin ɗaura labulen a haɗe, domin tabanakul yă zama ɗaya."},{"book":"Fitowa","chapter":"26","verse":"7","text":"“Ka yi labule goma sha ɗaya na gashin akuya da za ka rufe tabanakul."},{"book":"Fitowa","chapter":"26","verse":"8","text":"Tsawon kowanne yă zama kamu talatin, fāɗinsa kuma yă zama kamu huɗu. Labulen za su zama daidai wa daida."},{"book":"Fitowa","chapter":"26","verse":"9","text":"Ka haɗa labule biyar ka ɗinka. Haka kuma za ka yi da sauran shidan. Ka naɗe shida ɗin biyu, ka yi labulen ƙofar tentin da shi."},{"book":"Fitowa","chapter":"26","verse":"10","text":"Ka yi rammuka hamsin a ƙarshen gefen kashi ɗaya na labulen, haka kuma a ƙarshen kashi ɗayan."},{"book":"Fitowa","chapter":"26","verse":"11","text":"Sai ka kuma yi maɗauri hamsin da tagulla, ka ɗaura su a haɗe da tentin su zama ɗaya."},{"book":"Fitowa","chapter":"26","verse":"12","text":"Ragowar rabin labulen da yake a bisa tenti kuma sai a bar shi yana lilo a bayan tabanakul."},{"book":"Fitowa","chapter":"26","verse":"13","text":"Tsawon labulen tenti zai zama kamu ɗaya a kowane gefe, abin da ya rage kuma sai a bar shi ya yi ta lilo a kowane gefe don yă rufe tabanakul."},{"book":"Fitowa","chapter":"26","verse":"14","text":"Ka yi abin rufe tentin da fatun raguna da aka rina ja, a kansa kuma ka rufe shi da fatun shanun teku."},{"book":"Fitowa","chapter":"26","verse":"15","text":"“Ka yi tabanakul da katakon itacen ƙiryar da aka kakkafa a tsaye."},{"book":"Fitowa","chapter":"26","verse":"16","text":"Tsawon kowane katako zai zama kamu goma, fāɗinsa kuma kamu ɗaya da rabi,"},{"book":"Fitowa","chapter":"26","verse":"17","text":"ka kafa katakan suna duban juna. Ka yi da dukan katakan tabanakul haka."},{"book":"Fitowa","chapter":"26","verse":"18","text":"Ka shirya katakai ashirin a gefen kudu na tabanakul,"},{"book":"Fitowa","chapter":"26","verse":"19","text":"ka kuma yi rammuka arba’in da azurfar da za a sa wa katakan nan ashirin. Za a sa kawunan katakan da aka fiƙe a cikin rammukan."},{"book":"Fitowa","chapter":"26","verse":"20","text":"Game da ɗayan gefen, gefen arewa na tabanakul, za ka kafa katakai ashirin,"},{"book":"Fitowa","chapter":"26","verse":"21","text":"da rammukan azurfa arba’in, biyu a ƙarƙashin kowane katako."},{"book":"Fitowa","chapter":"26","verse":"22","text":"Ka kafa katakai shida don can ƙarshen katakan, wato, a wajen yamma na ƙarshen tabanakul,"},{"book":"Fitowa","chapter":"26","verse":"23","text":"ka kuma kafa katakai biyu a kusurwoyi can ƙarshe."},{"book":"Fitowa","chapter":"26","verse":"24","text":"Za a haɗa katakan nan a kusurwa daga ƙasa zuwa sama a daure su. Haka za a yi da katakan kusurwa na biyu."},{"book":"Fitowa","chapter":"26","verse":"25","text":"Ta haka za a sami katakai takwas da rammukansu na azurfa guda goma sha shida, kowane katako yana da rammuka biyu."},{"book":"Fitowa","chapter":"26","verse":"26","text":"“Ka kuma yi sanduna da itacen ƙirya. Sanduna biyar domin katakai na gefe ɗaya na tabanakul,"},{"book":"Fitowa","chapter":"26","verse":"27","text":"biyar domin katakai wancan gefe, biyar kuma domin na gefe wajen yamma, can ƙarshen tabanakul."},{"book":"Fitowa","chapter":"26","verse":"28","text":"Sandan da yake tsakiyar katakan, zai bi daga wannan gefe zuwa ƙarshen wancan gefe."},{"book":"Fitowa","chapter":"26","verse":"29","text":"Ka dalaye dukan katakan da zinariya, ka kuma yi zoban zinariya don su riƙe sandunan. Ka kuma dalaye sandunan da zinariya."},{"book":"Fitowa","chapter":"26","verse":"30","text":"“Ka yi tabanakul bisa ga fasalin da aka nuna maka a bisa dutsen."},{"book":"Fitowa","chapter":"26","verse":"31","text":"“Ka yi labule mai ruwan shuɗi, shunayya da jan zare da kuma lallausan lilin da aka tuƙa, da zānen kerubobin da mai fasaha ya yi."},{"book":"Fitowa","chapter":"26","verse":"32","text":"Ka rataye shi a bisa dogayen sanduna huɗun nan na itacen ƙirya, waɗanda aka dalaye da zinariya, waɗanda suke tsaya a rammuka huɗu na azurfa."},{"book":"Fitowa","chapter":"26","verse":"33","text":"Ka rataye labule daga maɗauri, ka sa akwatin alkawari a bayan labulen. Labulen zai raba Wurin Mai Tsarki da Wurin Mafi Tsarki."},{"book":"Fitowa","chapter":"26","verse":"34","text":"Ka sa murfin kafara a bisa akwatin alkawari a Wuri Mafi Tsarki."},{"book":"Fitowa","chapter":"26","verse":"35","text":"Ka sa tebur a gaba labulen, a gefen arewa na tabanakul, ka kuma sa wurin ajiye fitilan ɗaura da shi, a wajen kudu."},{"book":"Fitowa","chapter":"26","verse":"36","text":"“Game da ƙofar shigar tenti kuwa, ka yi labule mai ruwan shuɗi, shunayya da jan zare na lallausan lilin da aka tuƙa, aikin gwani."},{"book":"Fitowa","chapter":"26","verse":"37","text":"Ka yi ƙugiyoyin zinariya domin wannan labule da katakai itacen ƙirya biyar, waɗanda aka dalaye da zinariya. Ka kuma yi zubi na tagulla biyar dominsu."}]}