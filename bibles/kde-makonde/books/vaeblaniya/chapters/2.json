{"data":[{"book":"Vaeblaniya","chapter":"2","verse":"1","text":"Bahi ing'anya ya anelo, tùlembelewa tulakamulihe àlalá latupilikene uchinga tunayahike."},{"book":"Vaeblaniya","chapter":"2","verse":"2","text":"Sheliya ya Musa yaniida kupitila malaika na yanimaihwa kuva nni ya uhiu. Na kila mwanda munu pachiikosela au kuleka kuipilikana Sheliya, ánipata asabu malinga chachilembelewa."},{"book":"Vaeblaniya","chapter":"2","verse":"3","text":"Bahi ikàva Nang'olo mwene njo ánavele ntandi kutanga habali dya upohi auno na kuumaiha kwetuhwe kupitila avala vanampilikene, dachi hwetu tùmbepalanyoka dachi muasabu tukànawidopye upohi nkulu malinga auno?"},{"book":"Vaeblaniya","chapter":"2","verse":"4","text":"Nnungu nanang'e ániumaiha ushahidi wavo kwa indila ya vimaiho na la kukanganya na masaibu la kila namuna, na kwa kupitila dinudyo dya Umumu Wanaswe dyavapele vanu malinga chatamwije."},{"book":"Vaeblaniya","chapter":"2","verse":"5","text":"Nnungu nanga panavavikile malaika kuva vakútawala va chilambo chiîda, yani chilambo achila chitulonjelela."},{"book":"Vaeblaniya","chapter":"2","verse":"6","text":"Tena, malove anelo lànamaihwa Mmalemba lanji Lanaswe lahaûla kuva,"},{"book":"Vaeblaniya","chapter":"2","verse":"7","text":"Ùntendile chihi kadiki kuva n'joko kuliko malaika,"},{"book":"Vaeblaniya","chapter":"2","verse":"8","text":"Ùmpele mamulaka la kutawala vitukutuku vyammalele.”2:8 Sabuli 8:4-6"},{"book":"Vaeblaniya","chapter":"2","verse":"9","text":"Henga tùmwona chihi Yesu anatendwije chihi kadiki kuva n'joko kuliko malaika, uchinga kwa inema ya Nnungu, Yesu ayeje kuhwa kwajili ya vanu vammalele, vino àpete ukulu na eshima ing'anya ya kubanika na kuhwa kwake."},{"book":"Vaeblaniya","chapter":"2","verse":"10","text":"Nnungu aumbîle vitukutuku vyammalele kwajili yake mwene, ánitandola kwida na vavana vohe muukulu wake. Na íninkatapalila kuntenda Yesu kuva Mpohi nkamilifu mwalehu kwa indila ya ibaniki yake uchinga avalodye vavana anevo kuupohi."},{"book":"Vaeblaniya","chapter":"2","verse":"11","text":"Yesu njo avahahûla vanu masambi lavo. Nang'e chalumo na avala vahahûlwa, vammalele nni vana va Atata yumo. Bahi ing'anya ya anelyo, Yesu akáona dihoni kuvachema vanu anevo anung'unuvake,"},{"book":"Vaeblaniya","chapter":"2","verse":"12","text":"wahaula kuva,"},{"book":"Vaeblaniya","chapter":"2","verse":"13","text":"Kavila àhaula kuva, “Nìmbelisingila Nnungu.”2:13 Isaya 8:17"},{"book":"Vaeblaniya","chapter":"2","verse":"14","text":"Kwa kuva, vana anevo nni vanu vàvele na mmili na myadi, uchocho Yesu nanang'e nkùtwala hali ya chimunu. Átendile uchocho uchinga kwa indila ya kuhwa kwake, adimange dimongo dya ayula ánavele na dimongo dya kuhwa, yani Ibilisi."},{"book":"Vaeblaniya","chapter":"2","verse":"15","text":"Uchocho, ávahungwile na avala vammalele vachiikâla muchi vatumwa mmaisha lavo lammalele ing'anya ya kuyopa kuhwa."},{"book":"Vaeblaniya","chapter":"2","verse":"16","text":"Kwa kuva, nang'e nanga panaidile unavayangata malaika, henga áidile unavayangata vadukulu va Iblahimu."},{"book":"Vaeblaniya","chapter":"2","verse":"17","text":"Bahi ing'anya ya anelyo, Yesu nkulembelewa alilandanye na anung'unuvake kwa kila namuna, uchinga ààve Kuhani wavo Nkulu avêle na chididi na akulupîka kwa kuntumikila Nnungu, uchinga ahumye sadaka ya kuvausija vanu masambi."},{"book":"Vaeblaniya","chapter":"2","verse":"18","text":"Kwa kuva mwene ánibanihwa na kulingwa, bahi hambi ànahulula chihi kuvayangata avala valîngwa."}]}