{"data":[{"book":"Yɛtɛ sɔtɔɛ","chapter":"27","verse":"1","text":"«I xa sɛrɛxɛbade yailan kasiya wuri ra, naxan kuya nɔngɔn suuli, a igbo nɔngɔn suuli, a ite nɔngɔn saxan."},{"book":"Yɛtɛ sɔtɔɛ","chapter":"27","verse":"2","text":"I xa feri naani yailan a tuxui birin ma, naxee findixi se keren na sɛrɛxɛbade ra. I xa wure gbeeli maso na birin ma."},{"book":"Yɛtɛ sɔtɔɛ","chapter":"27","verse":"3","text":"I xa a yirabase birin yailan wure gbeeli ra, alɔ xube sasee, pelie, pɔɔtie, sube sɔxɔsee, nun tundee tɛ sama naxee kui."},{"book":"Yɛtɛ sɔtɔɛ","chapter":"27","verse":"4","text":"I xa se nde yailan wure gbeeli ra naxan sama tɛ xun ma, sube sama naxan fari. I xa suxuse digilinxie wure gbeeli daaxi sa a tuxui ma,"},{"book":"Yɛtɛ sɔtɔɛ","chapter":"27","verse":"5","text":"alako a xa gbaku sɛrɛxɛbade kui a tagi."},{"book":"Yɛtɛ sɔtɔɛ","chapter":"27","verse":"6","text":"I xa wuri kuyee yailan kasiya wuri ra wure gbeeli masoxi e ma."},{"book":"Yɛtɛ sɔtɔɛ","chapter":"27","verse":"7","text":"E rasoma suxuse digilinxi naanie nan kui sɛrɛxɛbade sɛɛti firinyie ma a xaninfe ra."},{"book":"Yɛtɛ sɔtɔɛ","chapter":"27","verse":"8","text":"I xa na sɛrɛxɛbade yailan xebenyie nan na. Sese naxa lu a kui. I xa a yailan alɔ n i yamarixi ki naxɛ geya fari.»"},{"book":"Yɛtɛ sɔtɔɛ","chapter":"27","verse":"9","text":"«I xa hɔrɔmɔlingira tɛtɛ yailan yi ki nɛ: Tɛtɛ xa kuya nɔngɔn kɛmɛ yirefanyi mabiri ra. I xa gɛrɛ suwa dugi gbaku na"},{"book":"Yɛtɛ sɔtɔɛ","chapter":"27","verse":"10","text":"wuri mɔxɔɲɛn ma, naxee tixi sanbunyi wure gbeeli daaxie ma. Na dugi suxusee xa yailan gbeti ra."},{"book":"Yɛtɛ sɔtɔɛ","chapter":"27","verse":"11","text":"Tɛtɛ xa kuya nɔngɔn kɛmɛ kɔɔla fan mabiri ra. I xa gɛrɛ dugi gbaku na wuri mɔxɔɲɛn ma, naxee tixi sanbunyi wure gbeeli daaxie ma. Na dugi suxusee xa yailan gbeti ra."},{"book":"Yɛtɛ sɔtɔɛ","chapter":"27","verse":"12","text":"Tɛtɛ xa igbo nɔngɔn tongo suuli sogegorode mabiri ra. I xa gɛrɛ dugi gbaku na wuri fu ma, naxee tixi sanbunyi wure gbeeli daaxie ma."},{"book":"Yɛtɛ sɔtɔɛ","chapter":"27","verse":"13","text":"Tɛtɛ xa igbo nɔngɔn tongo suuli sogetede fan mabiri ra."},{"book":"Yɛtɛ sɔtɔɛ","chapter":"27","verse":"14","text":"Gɛrɛ dugi xa gbaku sɛɛti ma wuri saxan ma, naxee tixi sanbunyi ma. Na xa kuya nɔngɔn fu nun suuli."},{"book":"Yɛtɛ sɔtɔɛ","chapter":"27","verse":"15","text":"Gɛrɛ dugi gbɛtɛ xa gbaku boore sɛɛti ma wuri saxan ma, naxee tixi sanbunyi ma. Na fan xa kuya nɔngɔn fu nun suuli."},{"book":"Yɛtɛ sɔtɔɛ","chapter":"27","verse":"16","text":"Tɛtɛ sode dɛ xa yailan suwa dugi ra naxan masɔxɔxi gɛsɛ gɛrɛ daaxi nun gɛsɛ bulu daaxi nun gɛsɛ gbeeli ra. Na dugi xa nɔngɔn xa mɔxɔɲɛn sɔtɔ. Na xa gbaku wuri naani ma, naxee tixi sanbunyi ma."},{"book":"Yɛtɛ sɔtɔɛ","chapter":"27","verse":"17","text":"Wuri naxee tixi tɛtɛ ma, e tixi e sanbunyi wure gbeeli daaxie ma. Dugi suxusee fan na e ma naxee yailanxi gbeti ra."},{"book":"Yɛtɛ sɔtɔɛ","chapter":"27","verse":"18","text":"Na hɔrɔmɔlingira tɛtɛ kuyɛya lanma nɔngɔn kɛmɛ nan ma, a igboya nɔngɔn tongo suuli. Suwa dugi naxee gbakuxi na, e ite nɔngɔn suuli. Tɛtɛ wuri sanbunyie,"},{"book":"Yɛtɛ sɔtɔɛ","chapter":"27","verse":"19","text":"hɔrɔmɔlingira yirabase birin, nun tɛtɛ luuti xirima se naxee ma, na birin yailanma wure gbeeli nan na.»"},{"book":"Yɛtɛ sɔtɔɛ","chapter":"27","verse":"20","text":"«I xa Isirayilakae yaamari, e xa fa oliwi ture fanyi ra i xɔn ma, alako hɔrɔmɔlingira lanpuie xa dɛxɛ tɛmui birin."},{"book":"Yɛtɛ sɔtɔɛ","chapter":"27","verse":"21","text":"Haruna nun a xa die xa na lanpuie radɛxɛ, naxee na hɔrɔmɔlingira kui, n i lima dɛnnaxɛ, yire sɛniyɛnxi fisamante ya ra, dugi gbakuxi dɛnnaxɛ saatɛ kankira ya ra. Na lanpuie xa yanba Alatala ya xɔri kelife kɔɛ han gɛɛsɛgɛ. Sɛriyɛ nan na ki Isirayila bɔnsɔɛ birin bɛ naxan mu kanama abadan.»"}]}