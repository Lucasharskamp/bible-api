{"data":[{"book":"Matej","chapter":"3","verse":"1","text":"Ande godoja vrjama o Jovano savo bolelas počnisardas te propovedil ande judejsko pustinja."},{"book":"Matej","chapter":"3","verse":"2","text":"Thaj phenelas: “Pokain tumen pale tumare bezeha thaj obratin tumen e Devlešće kaj si o nebesko Carstvo paše!”"},{"book":"Matej","chapter":"3","verse":"3","text":"O proroko Isaija phenelas palo Jovano kana prorokuisardas:"},{"book":"Matej","chapter":"3","verse":"4","text":"A o Jovano inđarelas pe peste drze save sas ćerde katar e kamilaće bal, a oko maškar sas les morćhako pojas. O habe lesko sas e skakavcurja thaj o divljo medo."},{"book":"Matej","chapter":"3","verse":"5","text":"Leste avelas o but o them andar o Jerusalim, andar e Judeja thaj andar sa e krajurja oko e reka Jordan."},{"book":"Matej","chapter":"3","verse":"6","text":"Ispovedinas lešće pire bezeha, a vo bolelas len ande reka Jordan."},{"book":"Matej","chapter":"3","verse":"7","text":"A kana o Jovano dikhla e but e farisejen thaj e sadukejen kaj aven leste te bolelen, phendas lenđe: “Tumen e sapešće čhavra! Koli upozorisarda tumen te našen katar e Devlešći bari holji savi avel?"},{"book":"Matej","chapter":"3","verse":"8","text":"Sikaven tumare trajosa thaj tumare plodonenca kaj pokajisardine tumen katar tumare bezaha."},{"book":"Matej","chapter":"3","verse":"9","text":"Thaj na hohaven korkoro tumen kaj si tumenđe dosta te phenen: ‘Amen sam e Avramešće potomkurja’ kaj phenav tumenđe: o Del šaj vi katar akala bara te vazdel čhavren e Avramešće."},{"book":"Matej","chapter":"3","verse":"10","text":"O tover e Devlešće sudosko već si čhutino po koreno e kaštesko. Svako kaš savo či bijanel lačhe plodurja čhinela pe thaj čhudela pe ande jag."},{"book":"Matej","chapter":"3","verse":"11","text":"Me bolav tumen e pajesa, palo pokajanje katar tumare bezeha. Ali avel vareko posle mande ko si majbaro mandar, kašće naj sem dostojno e sandale te inđarav. Vo bolela tume e Sveto Duhosa thaj e jagasa."},{"book":"Matej","chapter":"3","verse":"12","text":"Vo si spremno te losarel o kućin e đivesko katar e pleva. O điv ćidela thaj spremila ande piri žitnica, a e pleva dela jag e jagasa savi naštik mudardol.”"},{"book":"Matej","chapter":"3","verse":"13","text":"Askal avilo o Isus andar e Galileja pe reka e Jordanošći te o Jovano bolel les."},{"book":"Matej","chapter":"3","verse":"14","text":"A o Jovano či kamlas te bolel les thaj phenelas lešće: “Tu trubul man te boles, a tu aves mande te me bolav tut?”"},{"book":"Matej","chapter":"3","verse":"15","text":"A o Isus phenda lešće: “Muk akana, kaj agajda trubul amenđe te pheras e Devlešći pravedno volja.” Askal o Jovano bola les."},{"book":"Matej","chapter":"3","verse":"16","text":"Pale godova kana sas o Isus sas boldo thaj čim inkljisto andar o paj. Thaj dik! O nebo putajlo thaj vo dikhlas e Devlešće Duho sar fuljel sago golubo thaj mućelpes pe leste."},{"book":"Matej","chapter":"3","verse":"17","text":"Askal o glaso andar o nebo ašundilo: “Akava si mungro Čhavo, saves voliv. Vo si mungri bah.”"}]}