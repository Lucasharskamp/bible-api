{"data":[{"book":"Wagalatiya","chapter":"4","verse":"1","text":"Su ntakula vinu, muhala pakawera kankali mwana mdidini hapeni kaweri ntambu yingi na mumanda tembera ulunda woseri uwera wakuwi."},{"book":"Wagalatiya","chapter":"4","verse":"2","text":"Mweni kawera pasi pa walera wakuwi na yawalolera ulunda wakuwi mpaka shipindi sha kuhala shashitulitwi na tati gwakuwi."},{"book":"Wagalatiya","chapter":"4","verse":"3","text":"Ntambu iraa ayi twenga patuweriti handa twankali wana wadidini tuweriti wamanda wa vintu vyaviwera na uwezu vyavikolamlima pasipanu."},{"book":"Wagalatiya","chapter":"4","verse":"4","text":"Kumbiti shipindi shilii shashitulitwi pashisokiti, Mlungu kamtumiti mwana gwakuwi yakayiwukiti kwa mdala, yomberi kiwukiti pasi pa Malagaliru Mlungu gakamupananiti Musa,"},{"book":"Wagalatiya","chapter":"4","verse":"5","text":"kapati kuwalopoziya wantu woseri yawawera pasi pa Malagaliru, su tupati kutendwa wana wa Mlungu."},{"book":"Wagalatiya","chapter":"4","verse":"6","text":"Toziya vinu mwenga mwawana wakuwi, Mlungu kamtumiti Rohu gwa Mwana gwakuwi mumyoyu mwenu, Rohu yakashema “Aba” mana yakuwi “Tati.”"},{"book":"Wagalatiya","chapter":"4","verse":"7","text":"Su gwenga gwa mumanda ndiri kayi, kumbiti gwamwana na gwenga paguwera mwana, su haguwanki goseri Mlungu gakawatuliriti wana wakuwi."},{"book":"Wagalatiya","chapter":"4","verse":"8","text":"Makashu pamumumaniti ndiri Mlungu, muweriti wamanda wa vilii vyaviwera ndiri milungu nakaka."},{"book":"Wagalatiya","chapter":"4","verse":"9","text":"Kumbiti vinu mumumana Mlungu ama nongi mumanikana na Mlungu, iwera hashi mwankuviwuyira vintu legilegi na vyavihera shintu, vintu vilii vyavikolamlima pasipanu, kwa vintu avi mfira kuwera wamanda kayi?"},{"book":"Wagalatiya","chapter":"4","verse":"10","text":"Mwenga mwankali mwankugakola nentu mashaka na myezi na vipindi vya vinja na vinja!"},{"book":"Wagalatiya","chapter":"4","verse":"11","text":"Neni ntira kuusu mwenga, pamonga lihengu lyantenditi kwa mwenga lyagamira hera."},{"book":"Wagalatiya","chapter":"4","verse":"12","text":"Walongu wangu, nuwahiga muweri gambira neni, toziya neni wera gambira mwenga. Muntendera ndiri shidoda shoseri."},{"book":"Wagalatiya","chapter":"4","verse":"13","text":"Mwenga muvimana kuwera toziya ya ulweli wangu, neni mpatiti lupenu lwa kuwera na mwenga na kuwabwelera Shisoweru Shiwagira kwa mala ya kwanja."},{"book":"Wagalatiya","chapter":"4","verse":"14","text":"Tembera ulweli wangu uwatuliti mumajeru, mwenga mumbeziyiti ndiri ama kumonera shinyakali. Kumbiti mwenga munankiti gambira neni ndo ntumintumi gwa kumpindi gwa Mlungu, gambira neni ndo Kristu Yesu mweni."},{"book":"Wagalatiya","chapter":"4","verse":"15","text":"Ntambu ya nemeleru yamuweriti nayu igenda koshi? Neni weza kupitawulira, shipindi shilii memuwezi kugakolopola masu genu na kumpanani neni."},{"book":"Wagalatiya","chapter":"4","verse":"16","text":"Hashi, neni nwera mngondu gwenu kwa kuwagambira unakaka?"},{"book":"Wagalatiya","chapter":"4","verse":"17","text":"Wantu walii yawagolokera kuwera mfati Malagaliru, walanguziya handa wankuwashera mwenga, kumbiti nfiru zyawu ziherepa ndiri. Shintu shawafira ndo kuwalekenaziya mwenga na twenga su mpati kuwera kwa womberi."},{"book":"Wagalatiya","chapter":"4","verse":"18","text":"Iherepa kuwera na bidii ya kutenda vitwatira viherepa kila shipindi. Neni pawera na mwenga, na shipindi shilii neni pawera ndiri pamuhera na mwenga."},{"book":"Wagalatiya","chapter":"4","verse":"19","text":"Wana wangu! Gambira utama wa kwiwura mwana, neni mpata kayi utama toziya ya mwenga mpaka pamuwera na ntambu ya Kristu mngati mwenu."},{"book":"Wagalatiya","chapter":"4","verse":"20","text":"Neni menfiri kuwera na mwenga shipindi shilaa ashi, pamonga meng'alambuli liziwu lyangu. Neni nkolwa na lyoga kuusu mwenga!"},{"book":"Wagalatiya","chapter":"4","verse":"21","text":"Mung'ambiri, mwenga yamufira kukolwamlima na Malagaliru Mlungu gakamupananiti Musa, hashi mwenga muvimana ndiri yagatakula Malagaliru?"},{"book":"Wagalatiya","chapter":"4","verse":"22","text":"Toziya ilembwa Mumalembu Mananagala kuwera Aburahamu kaweriti na wana wawili, mwana yumu kiwukiti kwa mawu mmanda na yumonga kiwukiti kwa mawu mlekeziwa."},{"book":"Wagalatiya","chapter":"4","verse":"23","text":"Kumbiti mwana yakayiwukiti kwa mawu mmanda, kiwukiti kwa ntambu ya mafiliru ga muntu, kumbiti mwana ulii yakayiwukiti kwa mawu mlekeziwa, kiwukiti kulawirana na lagilu lya Mlungu."},{"book":"Wagalatiya","chapter":"4","verse":"24","text":"Vitwatira avi viweriti mfanu wa ujumbi tunga. Toziya wamawu wawili awa wawera ndo mfanu gwa malinganiru mawili. Hajiri, wana wakuwi wayiwukiti muntambu ya umanda. Agu ndo mfanu wa lipatanu lyalitendikiti kulugongu lwa Sinayi."},{"book":"Wagalatiya","chapter":"4","verse":"25","text":"Vinu Hajiri kankulinganiziwa na lugongu lwa Sinayi lwaluwera Arabiya na luwera mfanu gwa lushi lwa vinu lwa Yerusalemu yayiwera vinu muumanda pamuhera na wana wakuwi."},{"book":"Wagalatiya","chapter":"4","verse":"26","text":"Kumbiti Yerusalemu yayiwera kumpindi yagambira mdala mlekeziwa na yomberi ndo mawu gwetu."},{"book":"Wagalatiya","chapter":"4","verse":"27","text":"Toziya Malembu Mananagala galembwa,"},{"book":"Wagalatiya","chapter":"4","verse":"28","text":"Vinu mwenga walongu wangu muwera wana wa lagilu gambira Isaka."},{"book":"Wagalatiya","chapter":"4","verse":"29","text":"Kumbiti handa yayiweriti mashaka galii ulii yakayiwukiti kwa mafiliru ga muntu kamtabisiyiti ulii yakayiwukiti kwa mafiliru ga Rohu wa Mlungu, ndo ntambu yayiwera ata vinu."},{"book":"Wagalatiya","chapter":"4","verse":"30","text":"Kumbiti Malembu Mananagala galonga hashi? Galonga, “Gumuwingi mawu mmanda pamuhera na mwana gwakuwi, toziya mwana gwa mmanda hapeni kahali pamuhera na mwana gwa mawu mlekeziwa.”"},{"book":"Wagalatiya","chapter":"4","verse":"31","text":"Su walongu wangu, twenga twawana ndiri wa mawu mmanda kumbiti twawana wa mawu mlekeziwa."}]}