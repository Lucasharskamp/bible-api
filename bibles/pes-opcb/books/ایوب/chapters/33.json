{"data":[{"book":"ایوب","chapter":"33","verse":"1","text":"ای ایوب، خواهش می‌کنم به حرفهای من گوش بده،"},{"book":"ایوب","chapter":"33","verse":"2","text":"چون می‌خواهم با تو صحبت کنم."},{"book":"ایوب","chapter":"33","verse":"3","text":"من با اخلاص و صداقت کامل، حقیقت را خواهم گفت،"},{"book":"ایوب","chapter":"33","verse":"4","text":"زیرا روح خدا مرا آفریده است و نَفَس قادر مطلق به من زندگی بخشیده است."},{"book":"ایوب","chapter":"33","verse":"5","text":"اگر توانستی جوابم را بدهی درنگ نکن، دعوی خود را آماده کن و در برابرم بایست."},{"book":"ایوب","chapter":"33","verse":"6","text":"من هم مثل تو از گِل سرشته شده‌ام و هر دو ما مخلوق خدا هستیم،"},{"book":"ایوب","chapter":"33","verse":"7","text":"پس لزومی ندارد از من بترسی. من تو را نخواهم ترساند و در تنگنا قرار نخواهم داد."},{"book":"ایوب","chapter":"33","verse":"8","text":"من خود، این حرف را از دهان تو شنیده‌ام که گفته‌ای:"},{"book":"ایوب","chapter":"33","verse":"9","text":"«پاک و بی‌تقصیرم و مرتکب هیچ گناهی نشده‌ام."},{"book":"ایوب","chapter":"33","verse":"10","text":"خدا پی بهانه می‌گردد تا در من خطایی بیابد و مرا دشمن خود محسوب کند."},{"book":"ایوب","chapter":"33","verse":"11","text":"خدا پای مرا در کنده می‌گذارد و کوچکترین حرکت مرا زیر نظر می‌گیرد.»"},{"book":"ایوب","chapter":"33","verse":"12","text":"اما ایوب تو اشتباه می‌کنی، زیرا خدا از انسان بزرگتر است."},{"book":"ایوب","chapter":"33","verse":"13","text":"چرا شکایت می‌کنی که خدا برای کارهایی که می‌کند توضیحی به انسان نمی‌دهد؟"},{"book":"ایوب","chapter":"33","verse":"14","text":"خدا به شیوه‌های گوناگون با انسان سخن می‌گوید، اما انسان توجه نمی‌کند."},{"book":"ایوب","chapter":"33","verse":"15","text":"هنگامی که خواب عمیق انسان را در بسترش فرو می‌گیرد، خدا به‌وسیلۀ خوابها و رؤیاهای شب با او حرف می‌زند."},{"book":"ایوب","chapter":"33","verse":"16","text":"گوشهای او را باز می‌کند و به او هشداری می‌دهد تا"},{"book":"ایوب","chapter":"33","verse":"17","text":"او را از گناه و تکبر باز دارد."},{"book":"ایوب","chapter":"33","verse":"18","text":"او انسان را از هلاکت و مرگ می‌رهاند."},{"book":"ایوب","chapter":"33","verse":"19","text":"و نیز او را در بستر بیماری با درد تأدیب می‌کند، و چنان دردی در استخوانهایش ایجاد می‌شود"},{"book":"ایوب","chapter":"33","verse":"20","text":"که او اشتهایش را از دست داده، حتی از لذیذترین خوراکها نیز بیزار می‌شود."},{"book":"ایوب","chapter":"33","verse":"21","text":"به قدری لاغر و ضعیف می‌شود که جز پوست و استخوان چیزی از او باقی نمی‌ماند"},{"book":"ایوب","chapter":"33","verse":"22","text":"و پایش به لب گور می‌رسد، و جانش به دست حاملان مرگ."},{"book":"ایوب","chapter":"33","verse":"23","text":"اما هرگاه یکی از هزاران فرشتۀ خدا، یک پیک مخصوصی، از آسمان ظاهر شود تا برایش شفاعت نموده، او را درستکار اعلام کند،"},{"book":"ایوب","chapter":"33","verse":"24","text":"و او را مورد لطف خود قرار داده، بگوید: «او را از گور برهانید، چون برای او فدیه‌ای یافته‌ام.»"},{"book":"ایوب","chapter":"33","verse":"25","text":"آنگاه بدن او مثل بدن یک طفل، سالم شده، دوباره جوان و قوی می‌گردد."},{"book":"ایوب","chapter":"33","verse":"26","text":"هر وقت به حضور خدا دعا کند، خدا دعایش را شنیده، او را اجابت می‌کند و او با شادی خدا را پرستش می‌نماید و خدا او را به وضع خوب گذشته‌اش بر می‌گرداند."},{"book":"ایوب","chapter":"33","verse":"27","text":"سپس او به مردم خواهد گفت: «من گناه کردم و به راستی عمل ننمودم ولی خدا از سر تقصیرم گذشت."},{"book":"ایوب","chapter":"33","verse":"28","text":"او نگذاشت بمیرم و از نور زندگی محروم گردم.»"},{"book":"ایوب","chapter":"33","verse":"29","text":"خدا بارها این کار را برای انسان انجام می‌دهد"},{"book":"ایوب","chapter":"33","verse":"30","text":"و جان او را از مرگ می‌رهاند تا نور زندگی بر او بتابد."},{"book":"ایوب","chapter":"33","verse":"31","text":"ای ایوب، به آنچه که گفتم خوب توجه کن و بگذار به سخنانم ادامه دهم؛"},{"book":"ایوب","chapter":"33","verse":"32","text":"ولی اگر چیزی برای گفتن داری، بگو؛ می‌خواهم آن را بشنوم، چون به هیچ وجه مایل نیستم که ابهامی برایت باقی بماند."},{"book":"ایوب","chapter":"33","verse":"33","text":"اما اگر حرفی برای گفتن نداری به من گوش بده و خاموش باش تا به تو حکمت بیاموزم!"}]}