{"data":[{"book":"2 tImathiyaH","chapter":"4","verse":"1","text":"Izvarasya gocare yazca yIzuH khrISTaH svIyAgamanakAle svarAjatvena jIvatAM mRtAnAJca lokAnAM vicAraM kariSyati tasya gocare 'haM tvAm idaM dRDham AjJApayAmi|"},{"book":"2 tImathiyaH","chapter":"4","verse":"2","text":"tvaM vAkyaM ghoSaya kAle'kAle cotsuko bhava pUrNayA sahiSNutayA zikSayA ca lokAn prabodhaya bhartsaya vinayasva ca|"},{"book":"2 tImathiyaH","chapter":"4","verse":"3","text":"yata etAdRzaH samaya AyAti yasmin lokA yathArtham upadezam asahyamAnAH karNakaNDUyanaviziSTA bhUtvA nijAbhilASAt zikSakAn saMgrahISyanti"},{"book":"2 tImathiyaH","chapter":"4","verse":"4","text":"satyamatAcca zrotrANi nivarttya vipathagAmino bhUtvopAkhyAneSu pravarttiSyante;"},{"book":"2 tImathiyaH","chapter":"4","verse":"5","text":"kintu tvaM sarvvaviSaye prabuddho bhava duHkhabhogaM svIkuru susaMvAdapracArakasya karmma sAdhaya nijaparicaryyAM pUrNatvena kuru ca|"},{"book":"2 tImathiyaH","chapter":"4","verse":"6","text":"mama prANAnAm utsargo bhavati mama prasthAnakAlazcopAtiSThat|"},{"book":"2 tImathiyaH","chapter":"4","verse":"7","text":"aham uttamayuddhaM kRtavAn gantavyamArgasyAntaM yAvad dhAvitavAn vizvAsaJca rakSitavAn|"},{"book":"2 tImathiyaH","chapter":"4","verse":"8","text":"zeSaM puNyamukuTaM madarthaM rakSitaM vidyate tacca tasmin mahAdine yathArthavicArakeNa prabhunA mahyaM dAyiSyate kevalaM mahyam iti nahi kintu yAvanto lokAstasyAgamanam AkAGkSante tebhyaH sarvvebhyo 'pi dAyiSyate|"},{"book":"2 tImathiyaH","chapter":"4","verse":"9","text":"tvaM tvarayA matsamIpam AgantuM yatasva,"},{"book":"2 tImathiyaH","chapter":"4","verse":"10","text":"yato dImA aihikasaMsAram IhamAno mAM parityajya thiSalanIkIM gatavAn tathA krISki rgAlAtiyAM gatavAn tItazca dAlmAtiyAM gatavAn|"},{"book":"2 tImathiyaH","chapter":"4","verse":"11","text":"kevalo lUko mayA sArddhaM vidyate| tvaM mArkaM saGginaM kRtvAgaccha yataH sa paricaryyayA mamopakArI bhaviSyati,"},{"book":"2 tImathiyaH","chapter":"4","verse":"12","text":"tukhikaJcAham iphiSanagaraM preSitavAn|"},{"book":"2 tImathiyaH","chapter":"4","verse":"13","text":"yad AcchAdanavastraM troyAnagare kArpasya sannidhau mayA nikSiptaM tvamAgamanasamaye tat pustakAni ca vizeSatazcarmmagranthAn Anaya|"},{"book":"2 tImathiyaH","chapter":"4","verse":"14","text":"kAMsyakAraH sikandaro mama bahvaniSTaM kRtavAn prabhustasya karmmaNAM samucitaphalaM dadAtu|"},{"book":"2 tImathiyaH","chapter":"4","verse":"15","text":"tvamapi tasmAt sAvadhAnAstiSTha yataH so'smAkaM vAkyAnAm atIva vipakSo jAtaH|"},{"book":"2 tImathiyaH","chapter":"4","verse":"16","text":"mama prathamapratyuttarasamaye ko'pi mama sahAyo nAbhavat sarvve mAM paryyatyajan tAn prati tasya doSasya gaNanA na bhUyAt;"},{"book":"2 tImathiyaH","chapter":"4","verse":"17","text":"kintu prabhu rmama sahAyo 'bhavat yathA ca mayA ghoSaNA sAdhyeta bhinnajAtIyAzca sarvve susaMvAdaM zRNuyustathA mahyaM zaktim adadAt tato 'haM siMhasya mukhAd uddhRtaH|"},{"book":"2 tImathiyaH","chapter":"4","verse":"18","text":"aparaM sarvvasmAd duSkarmmataH prabhu rmAm uddhariSyati nijasvargIyarAjyaM netuM mAM tArayiSyati ca| tasya dhanyavAdaH sadAkAlaM bhUyAt| Amen|"},{"book":"2 tImathiyaH","chapter":"4","verse":"19","text":"tvaM priSkAm Akkilam anISipharasya parijanAMzca namaskuru|"},{"book":"2 tImathiyaH","chapter":"4","verse":"20","text":"irAstaH karinthanagare 'tiSThat traphimazca pIDitatvAt milItanagare mayA vyahIyata|"},{"book":"2 tImathiyaH","chapter":"4","verse":"21","text":"tvaM hemantakAlAt pUrvvam AgantuM yatasva| ubUlaH pUdi rlInaH klaudiyA sarvve bhrAtarazca tvAM namaskurvvate|"},{"book":"2 tImathiyaH","chapter":"4","verse":"22","text":"prabhu ryIzuH khrISTastavAtmanA saha bhUyAt| yuSmAsvanugraho bhUyAt| Amen|"}]}