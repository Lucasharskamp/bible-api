{"data":[{"book":"Rómverjabréfið","chapter":"9","verse":"1","text":"Æ! Ísrael, þjóð mín! Gyðingar, samlandar mínir. Ó, hve ég vildi að þeir hefðu tekið við Kristi!"},{"book":"Rómverjabréfið","chapter":"9","verse":"2","text":"Þetta veldur mér angist og kvöl, jafnt daga sem nætur."},{"book":"Rómverjabréfið","chapter":"9","verse":"3","text":"Bæði Kristur og heilagur andi vita að ég er ekki að hræsna þótt ég segi að ég sé fús að velja eilífa glötun, ef það gæti orðið þeim til hjálpræðis."},{"book":"Rómverjabréfið","chapter":"9","verse":"4","text":"Guð hefur verið þeim góður en samt vilja þeir ekki hlýða honum. Hann tók þá að sér sem útvalda þjóð og leiddi þá áfram í björtu og dýrlegu skýi og sýndi þeim blessun sína. Hann setti þeim lög og reglur til að fara eftir í daglegu lífi, svo að þeir þekktu vilja hans. Hann leyfði þeim að tilbiðja sig og hann gaf þeim mikil fyrirheit."},{"book":"Rómverjabréfið","chapter":"9","verse":"5","text":"Forfeður þeirra voru miklar trúarhetjur og sjálfur var Kristur einn af þeim. Hann fæddist sem Gyðingur en nú er hann öllum æðri. Dýrð sé Guði um aldur og ævi!"},{"book":"Rómverjabréfið","chapter":"9","verse":"6","text":"Já, en hefur Guð þá ekki getað staðið við loforðin sem hann gaf Gyðingunum? Jú, (en athugið að þessi loforð eru einungis ætluð þeim sem eru sannir Gyðingar)."},{"book":"Rómverjabréfið","chapter":"9","verse":"7","text":"Það eitt að þeir eru afkomendur Abrahams, gerir þá ekki að sönnum börnum Abrahams. Abraham átti mörg börn, en Gamla testamentið segir að loforðin séu aðeins ætluð Ísak syni hans og afkomendum hans."},{"book":"Rómverjabréfið","chapter":"9","verse":"8","text":"Þetta þýðir að ekki hafa allir afkomendur Abrahams verið börn Guðs, heldur þeir einir sem trúa loforðinu sem Guð gaf Abraham um hjálpræðið."},{"book":"Rómverjabréfið","chapter":"9","verse":"9","text":"Loforðið var þannig: „Á næsta ári mun ég gefa ykkur, þér og Söru, son.“"},{"book":"Rómverjabréfið","chapter":"9","verse":"10-13","text":"Og árin liðu og þessi sonur, Ísak, óx og þegar hann var orðinn fullorðinn, giftist hann konu sem hét Rebekka. Þegar Rebekka eignaðist tvíbura, sagði Guð henni að Esaú, barnið sem fæddist fyrst, myndi verða þjónn Jakobs, tvíburabróður síns. Gamla testamentið lýsir þessu svo: „Jakob mun ég blessa en ekki Esaú.“ Þetta sagði Guð áður en drengirnir fæddust, áður en þeir höfðu tækifæri til að gera gott eða illt. Af þessu má sjá að Guð var að framkvæma fyrirætlun sína, sem hann hafði ákveðið löngu áður, en hann var ekki að launa drengjunum fyrir neitt, hvorki gott né illt."},{"book":"Rómverjabréfið","chapter":"9","verse":"14","text":"Var Guð ósanngjarn að fara þannig að? Nei, vissulega ekki."},{"book":"Rómverjabréfið","chapter":"9","verse":"15","text":"Guð sagði við Móse: „Vilji ég sýna einhverjum góðvild, þá geri ég það. Ég miskunna þeim sem mér sjálfum sýnist.“"},{"book":"Rómverjabréfið","chapter":"9","verse":"16","text":"Blessun Guðs veitist ekki þeim einum sem ákveðið hafa að öðlast hana og sem leggja á sig erfiði í þeim tilgangi, heldur þeim sem Guð hefur ákveðið að miskunna."},{"book":"Rómverjabréfið","chapter":"9","verse":"17","text":"Gott dæmi um þetta er Faraó Egyptalandskonungur. Guð sagði við Faraó, að hann hefði gefið honum konungdóm yfir Egyptalandi til þess eins að sýna á honum sinn mikla mátt, svo að allur heimurinn fengi að heyra um mátt Guðs og mikilleika."},{"book":"Rómverjabréfið","chapter":"9","verse":"18","text":"Af þessu sjáið þið að Guð er góður við suma vegna þess eins að hann kýs að vera það og einnig kemur hann því til leiðar að aðrir vilja ekki hlusta."},{"book":"Rómverjabréfið","chapter":"9","verse":"19","text":"„Já, en,“ segir þú, „hvers vegna ásakar þá Guð þá um að vilja ekki hlusta? Var það ekki hann sjálfur sem olli því?“"},{"book":"Rómverjabréfið","chapter":"9","verse":"20","text":"Segðu þetta ekki. Telur þú þig geta gagnrýnt Guð? Á smíðisgripurinn að segja við smiðinn: „Af hverju gerðir þú mig svona?“"},{"book":"Rómverjabréfið","chapter":"9","verse":"21","text":"Leirkerasmiðurinn hefur jafnan rétt til að móta fagran skrautvasa og krukku undir rusl, úr leirnum."},{"book":"Rómverjabréfið","chapter":"9","verse":"22","text":"Hefur Guð ekki fullkominn rétt til að sýna mátt sinn og reiði gegn þeim sem hann hefur umborið lengi og bíða þess eins að verða eyðileggingu að bráð?"},{"book":"Rómverjabréfið","chapter":"9","verse":"23-24","text":"Sömuleiðis hefur hann rétt til að hlífa öðrum – eins og til dæmis okkur. Hann skapaði okkur í þeim tilgangi að auðga okkur af allri dýrð sinni og þá er sama hvort við erum Gyðingar eða heiðingjar. Þetta gerði hann til að sýna okkur kærleika sinn, svo allir gætu séð hve dýrð hans er mikil."},{"book":"Rómverjabréfið","chapter":"9","verse":"25","text":"Munið þið eftir spádómi Hósea? Þar segir Guð að hann muni leita sér að öðrum börnum (sem ekki eru gyðingaættar) og hann muni elska þau, þótt enginn hafi elskað þau áður."},{"book":"Rómverjabréfið","chapter":"9","verse":"26","text":"Munið það sem eitt sinn var sagt um heiðingjana: „Ekki eruð þið mitt fólk,“ og þeir sömu munu kallaðir verða „synir hins lifandi Guðs.“"},{"book":"Rómverjabréfið","chapter":"9","verse":"27","text":"Jesaja kallaði til Gyðinganna: „Enda þótt þið skiptið milljónum, þá mun aðeins lítill hluti ykkar frelsast!“"},{"book":"Rómverjabréfið","chapter":"9","verse":"28","text":"„Drottinn mun fullnægja dómi sínum á jörðinni án tafar.“"},{"book":"Rómverjabréfið","chapter":"9","verse":"29","text":"Á öðrum stað segir Jesaja, að væri Guð ekki miskunnsamur myndu allir Gyðingar farast – hver einn og einasti – rétt eins og þeir sem bjuggu í borgunum Sódómu og Gómorru."},{"book":"Rómverjabréfið","chapter":"9","verse":"30","text":"Hvað finnst ykkur um það, að Guð hefur gefið heiðingjunum tækifæri til að fá fyrirgefningu syndanna með því að trúa, þótt þeir í raun hafi alls ekki leitað Guðs?"},{"book":"Rómverjabréfið","chapter":"9","verse":"31","text":"Gyðingarnir lögðu hins vegar mikið á sig til að þóknast Guði með því að hlýða lögum hans, en án árangurs."},{"book":"Rómverjabréfið","chapter":"9","verse":"32","text":"Hvers vegna? Vegna þess að þeir reyndu að frelsast með því að halda lögin og gera gott, í stað þess að treysta á leið trúarinnar. Þeir hafa hrasað um stóra hrösunarsteininn."},{"book":"Rómverjabréfið","chapter":"9","verse":"33","text":"Guð varaði þá við með þessum orðum í Gamla testamentinu:"}]}