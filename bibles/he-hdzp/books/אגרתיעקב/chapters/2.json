{"data":[{"book":"אגרת יעקב","chapter":"2","verse":"1","text":"אחים יקרים, כיצד יכולים אתם לטעון שהינכם שייכים לָאָדון הכבוד, ישוע המשיח, בעודכם מפלים לרעה את העניים?"},{"book":"אגרת יעקב","chapter":"2","verse":"2","text":"אם יבוא לקהילתכם איש עשיר, לבוש בגדים יקרים ועונד טבעות זהב, ואחריו יכנס לבית־הקהילה קבצן לבוש בגדים בלויים,"},{"book":"אגרת יעקב","chapter":"2","verse":"3","text":"אל תכרכרו סביב העשיר בניסיון להושיבו במקום הטוב ביותר, ואל תפנו את העני בזלזול: ”עמוד כאן ולא שם! אם הדבר אינו מוצא־חן בעיניך אתה יכול ללכת!“"},{"book":"אגרת יעקב","chapter":"2","verse":"4","text":"אלוהים אינו רוצה שתשפטו אדם על־פי עושרו, כי אין זה משפט צדק, ומעשה כזה אינו מביא כבוד לה׳."},{"book":"אגרת יעקב","chapter":"2","verse":"5","text":"הקשיבו לי, אחים יקרים, הלא אלוהים בחר לתת לעניים אמונה עשירה ולהוריש להם את מלכותו – אותה מתנה נפלאה שהבטיח ה׳ לכל האוהבים אותו."},{"book":"אגרת יעקב","chapter":"2","verse":"6","text":"ואילו אתם מביישים את העניים! האם אינכם יודעים כי העשירים הם הגורמים לכם צרות? הם גוזלים את כל כספכם ולבסוף סוחבים אתכם לבית־המשפט."},{"book":"אגרת יעקב","chapter":"2","verse":"7","text":"בדרך־כלל העשירים הם המלגלגים על ישוע אדוננו."},{"book":"אגרת יעקב","chapter":"2","verse":"8","text":"ודאי שעליכם לשמור את המצווה: ”ואהבת לרעך כמוך.“"},{"book":"אגרת יעקב","chapter":"2","verse":"9","text":"אך אם אתם מפלים לרעה את העני, אתם חוטאים, כי עברתם על המצווה הזאת."},{"book":"אגרת יעקב","chapter":"2","verse":"10","text":"הרי יודעים אתם כי אדם ששומר את כל מצוות התורה, אך עובר על מצווה אחת בלבד, אשם בעיני אלוהים כאילו עבר על כל המצוות."},{"book":"אגרת יעקב","chapter":"2","verse":"11","text":"כי האלוהים אשר ציווה לא לנאוף ציווה גם לא לרצוח! לכן גם אם לא נאפת, אבל רצחת, הרי שעברת על חוקי ה׳ ואתה עומד אשם לפניו."},{"book":"אגרת יעקב","chapter":"2","verse":"12","text":"שימו לב למה שאתם עושים ולמה שאתם חושבים, כי אלוהים ישפוט אתכם לפי תורת החירות והחופש."},{"book":"אגרת יעקב","chapter":"2","verse":"13","text":"אלוהים לא ירחם על מי שלא ריחם על אחרים; לעומת זאת הוא ירחם על אלה שריחמו על אחרים ויקל במשפטם."},{"book":"אגרת יעקב","chapter":"2","verse":"14","text":"אחים יקרים, איזה ערך יש לטענתכם שאתם מאמינים משיחיים, אם אינכם מוכיחים את אמונתכם בהגשת עזרה לזולת? האם יכולה אמונה כזאת להציל מישהו?"},{"book":"אגרת יעקב","chapter":"2","verse":"15","text":"אם יש לכם חבר שזקוק באופן דחוף לאוכל ובגדים,"},{"book":"אגרת יעקב","chapter":"2","verse":"16","text":"ואתם אומרים לו: ”לך לשלום, אלוהים יברך אותך וייתן לך אוכל ובגדים.“ אבל אינכם עוזרים לו בעצמכם, מה הערך לדיבורים שלכם?"},{"book":"אגרת יעקב","chapter":"2","verse":"17","text":"מכאן אתם רואים שאמונה בלבד אינה מספיקה; עליכם להוכיח את אמונתכם על־ידי מעשים טובים. אמונה שאינה מוכיחה את עצמה על־ידי מעשים טובים היא חסרת ערך ונחשבת למתה."},{"book":"אגרת יעקב","chapter":"2","verse":"18","text":"מישהו יכול לומר: ”אתה טוען שהדרך אל אלוהים היא באמצעות אמונה בלבד, ואילו אני אומר שמעשים טובים הם חלק בלתי־נפרד מהאמונה. הרי אינך יכול להוכיח את אמונתך ללא מעשים, בעוד שכל הרואה את מעשי יודע מיד על אמונתי.“"},{"book":"אגרת יעקב","chapter":"2","verse":"19","text":"האם יש ביניכם כאלה שחושבים עדיין שמספיק רק להאמין שיש אלוהים והוא אחד? אל תשכחו שגם השדים מאמינים בקיומו של אל אחד, והם פוחדים ממנו פחד מוות."},{"book":"אגרת יעקב","chapter":"2","verse":"20","text":"שוטים! מתי תלמדו שאין כל ערך לאמונתכם אם אינכם שומעים בקול אלוהים? אמונה שאינה באה לידי ביטוי במעשים טובים אינה שווה פרוטה."},{"book":"אגרת יעקב","chapter":"2","verse":"21","text":"האם אינכם זוכרים שאפילו אברהם אבינו נצדק במעשיו? אברהם שמע בקול אלוהים גם כשביקש ממנו להקריב למוות את בנו היחיד יצחק."},{"book":"אגרת יעקב","chapter":"2","verse":"22","text":"אברהם בטח באלוהים בכל לבו, והיה מוכן לעשות כל מה שאמר לו – מעשיו השלימו את אמונתו."},{"book":"אגרת יעקב","chapter":"2","verse":"23","text":"הכתובים מספרים לנו כי אברהם האמין בה׳ וכי אמונתו נחשבה לו לצדקה. אברהם אף נקרא ”אוהב אלוהים“."},{"book":"אגרת יעקב","chapter":"2","verse":"24","text":"אתם רואים, אם כן, שאדם נושע בזכות אמונתו המתבטאת במעשים."},{"book":"אגרת יעקב","chapter":"2","verse":"25","text":"גם רחב הזונה ניצלה בזכות מעשיה, כאשר הסתירה את שני המרגלים ושלחה אותם בדרך אחרת, הרחק מרודפיהם."},{"book":"אגרת יעקב","chapter":"2","verse":"26","text":"כשם שגוף בלי נשמה מת הוא, כך גם אמונה שאינה מתבטאת במעשים טובים מתה היא."}]}