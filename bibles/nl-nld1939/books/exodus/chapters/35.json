{"data":[{"book":"Exodus","chapter":"35","verse":"1","text":"Nu riep Moses de hele gemeenschap der Israëlieten bijeen, en sprak: Dit zijn de geboden, die Jahweh u beveelt te onderhouden."},{"book":"Exodus","chapter":"35","verse":"2","text":"Zes dagen kunt ge arbeid verrichten, maar op de zevende dag moet gij een heilige sabbat van volkomen rust ter ere van Jahweh houden. Iedereen, die op die dag arbeid verricht, moet sterven;"},{"book":"Exodus","chapter":"35","verse":"3","text":"zelfs geen vuur moogt ge op de sabbat in uw woningen aansteken."},{"book":"Exodus","chapter":"35","verse":"4","text":"En Moses vervolgde tot heel de gemeenschap der Israëlieten: Dit heeft Jahweh bevolen!"},{"book":"Exodus","chapter":"35","verse":"5","text":"Gij moet van uw bezit een bijdrage voor Jahweh afstaan. Iedereen, wien het hart het ingeeft, moet Jahweh geschenken brengen: goud, zilver en brons,"},{"book":"Exodus","chapter":"35","verse":"6","text":"violet, purper en karmozijn, getwijnd lijnwaad en geitenhaar;"},{"book":"Exodus","chapter":"35","verse":"7","text":"roodgeverfde ramsvellen, gelooide huiden en acaciahout;"},{"book":"Exodus","chapter":"35","verse":"8","text":"olie voor de lampen en specerijen voor de zalfolie en voor de geurige wierook;"},{"book":"Exodus","chapter":"35","verse":"9","text":"onyxstenen en andere edelstenen, om er het borstkleed en de borsttas mee te bezetten."},{"book":"Exodus","chapter":"35","verse":"10","text":"Alle kunstenaars, die er onder u zijn, moeten opkomen, en alles vervaardigen, wat Jahweh bevolen heeft:"},{"book":"Exodus","chapter":"35","verse":"11","text":"de tabernakel met zijn tent en bedekking, zijn haken, schotten en bindlatten, zijn palen met hun voetstukken;"},{"book":"Exodus","chapter":"35","verse":"12","text":"de ark met haar handbomen, het verzoendeksel en het voorhangsel;"},{"book":"Exodus","chapter":"35","verse":"13","text":"de tafel en haar handbomen en al wat er bij hoort, en de toonbroden;"},{"book":"Exodus","chapter":"35","verse":"14","text":"de kandelaar met haar benodigdheden, de lampen en de olie voor de kandelaar;"},{"book":"Exodus","chapter":"35","verse":"15","text":"het reukofferaltaar met zijn handbomen; de zalfolie en de geurige wierook; het tapijt voor de ingang van de tabernakel;"},{"book":"Exodus","chapter":"35","verse":"16","text":"het brandofferaltaar met zijn bronzen rasterwerk, zijn handbomen en al zijn benodigdheden; het bekken met zijn onderstel;"},{"book":"Exodus","chapter":"35","verse":"17","text":"de gordijnen rond de voorhof met hun palen en voetstukken, en het tapijt voor de ingang van de voorhof;"},{"book":"Exodus","chapter":"35","verse":"18","text":"de pinnen voor de tabernakel en de pinnen voor de voorhof met haar touwen;"},{"book":"Exodus","chapter":"35","verse":"19","text":"de ambtsgewaden, om in het heiligdom de priesterdienst te verrichten, de heilige gewaden voor den priester Aäron en de priestergewaden voor zijn zonen."},{"book":"Exodus","chapter":"35","verse":"20","text":"Toen ging heel de gemeenschap der Israëlieten van Moses heen;"},{"book":"Exodus","chapter":"35","verse":"21","text":"en iedereen, wien het hart het ingaf en die zich daartoe voelde aangetrokken, kwam Jahweh geschenken brengen voor de bouw van de openbaringstent, voor de eredienst en de heilige gewaden."},{"book":"Exodus","chapter":"35","verse":"22","text":"Zowel mannen als vrouwen brachten geschenken, iedereen, wien het hart het ingaf. Iedereen, die Jahweh een wijgeschenk van goud wilde aanbieden, bracht gespen, oorringen, vingerringen, halsketens en allerlei andere gouden sieraden."},{"book":"Exodus","chapter":"35","verse":"23","text":"Iedereen, die violet, purper en karmozijn, lijnwaad en geitenhaar, roodgeverfde ramsvellen of gelooide huiden bezat, kwam het brengen."},{"book":"Exodus","chapter":"35","verse":"24","text":"Iedereen, die een geschenk van zilver of koper wilde aanbieden, bracht het als een gave voor Jahweh; en iedereen, die acaciahout bezat, dat overal bij het werk nodig kon zijn, bracht dat."},{"book":"Exodus","chapter":"35","verse":"25","text":"Alle kunstzinnige vrouwen begonnen eigenhandig te spinnen, en brachten wat ze gesponnen hadden: violet, purper, karmozijn en lijnwaad;"},{"book":"Exodus","chapter":"35","verse":"26","text":"en alle vrouwen, die door haar vaardigheid er lust in vonden, sponnen het geitenhaar."},{"book":"Exodus","chapter":"35","verse":"27","text":"De leiders brachten onyxstenen en edelstenen, om er het borstkleed en de borsttas mee te bezetten;"},{"book":"Exodus","chapter":"35","verse":"28","text":"bovendien de specerijen, de olie voor de kandelaar, de zalfolie en de geurige wierook."},{"book":"Exodus","chapter":"35","verse":"29","text":"Zo brachten de kinderen Israëls Jahweh hun vrijwillige gaven; alle mannen en vrouwen, wie het hart het ingaf, om bij te dragen voor heel het werk, dat Jahweh door Moses bevolen had te verrichten."},{"book":"Exodus","chapter":"35","verse":"30","text":"Daarop sprak Moses tot de Israëlieten: Ziet, Jahweh heeft Besalel, den zoon van Oeri, zoon van Choer, uit de stam van Juda uitverkoren,"},{"book":"Exodus","chapter":"35","verse":"31","text":"en hem met Gods geest vervuld: met wijsheid en inzicht, met kennis en vaardigheid,"},{"book":"Exodus","chapter":"35","verse":"32","text":"om ontwerpen te maken en in goud, zilver of brons uit te voeren,"},{"book":"Exodus","chapter":"35","verse":"33","text":"om edelstenen te graveren en te zetten, hout te bewerken, en allerlei kunstzinnige arbeid te verrichten."},{"book":"Exodus","chapter":"35","verse":"34","text":"Hem en Oholiab, den zoon van Achisamak, uit de stam van Dan, heeft Hij geschikt gemaakt, om leiding te geven,"},{"book":"Exodus","chapter":"35","verse":"35","text":"en vakkennis verleend, om alle soort arbeid te laten verrichten, zowel het werk van ambachtslieden als van kunstenaars, het werk van wevers van violet, purper, karmozijn en lijnwaad, als dat van eenvoudige wevers. Zij zullen dus zowel de uitvoerders zijn van het hele werk, als de ontwerpers ervan."}]}