{"data":[{"book":"Hagai","chapter":"1","verse":"1","text":"Ɔbosome a ɛtɔ so nsia no da a ɛdi ɛkan wɔ Ɔhene Dario adedie afe a ɛtɔ so mmienu so no, Awurade nam Odiyifoɔ Hagai so, de asɛm maa Sealtiel babarima ne Yuda amrado Serubabel ne Ɔsɔfopanin Yehosadak babarima Yosua."},{"book":"Hagai","chapter":"1","verse":"2","text":"Asɛm a Asafo Awurade ka nie: “Nnipa no reka sɛ, ‘Ɛberɛ no nnya nnuruiɛ sɛ wɔsi Awurade fie no.’ ”"},{"book":"Hagai","chapter":"1","verse":"3","text":"Afei, Awurade de saa asɛm yi faa Odiyifoɔ Hagai so:"},{"book":"Hagai","chapter":"1","verse":"4","text":"“Saa ɛberɛ yi a me fie yi abubuo yi, ɛna mo deɛ motete mo afie a wɔaduradura mu yi anaa?”"},{"book":"Hagai","chapter":"1","verse":"5","text":"Asɛm a, Asafo Awurade ka nie: “Monnwene mo akwan ho yie."},{"book":"Hagai","chapter":"1","verse":"6","text":"Moduaa bebree, nanso motwaa kakraa bi. Modidi, nanso mommee. Monom, nanso osukɔm de mo ara. Mohyɛ ntadeɛ, nanso ɛnka mo hye. Monya akatua, na mode gu sikabɔtɔ a wɔatuetue mu ntokuro mu.”"},{"book":"Hagai","chapter":"1","verse":"7","text":"Asɛm a Otumfoɔ Awurade ka nie: “Monnwene mo akwan ho yie."},{"book":"Hagai","chapter":"1","verse":"8","text":"Afei, momforo nkɔ nkokoɔ no atifi, na momfa nnua mmra mmɛsi me fie no. Na mʼani bɛgye ho, na wɔahyɛ me animuonyam.” Saa na Awurade ka."},{"book":"Hagai","chapter":"1","verse":"9","text":"“Mo ani daa bebree so, nanso ɛyɛɛ kakraa bi. Na mode baa fie no, mehu guiɛ. Ɛdeɛn ntira?” Ɛfiri sɛ, “me fie abubu.” Saa na Asafo Awurade ka, “ɛberɛ a mo ani abere resisi mo afie."},{"book":"Hagai","chapter":"1","verse":"10","text":"Mo enti na ɔsoro akyere ɛbɔ agyina, na asase nso akyere mo mfudeɛ."},{"book":"Hagai","chapter":"1","verse":"11","text":"Mahyɛ ɔpɛ sɛ ɛnsi mo mfuo ne nkokoɔ so; ɔpɛ a ɛbɛhye mo atokoɔ ne mo bobe ne mo ngo dua ne mo mfudeɛ, ɛbɛyɛ ɔpɛ a ɛbɛsi mo ne mo anantwie mu, na asɛe dwuma biara a mode mo nsa adi.”"},{"book":"Hagai","chapter":"1","verse":"12","text":"Ɛnna Sealtiel babarima Serubabel, Ɔsɔfopanin Yehosadak babarima Yosua ne Onyankopɔn nkurɔfoɔ nkaeɛ no tiee asɛm a ɛfiri Awurade, wɔn Onyankopɔn, ne Odiyifoɔ Hagai a Awurade, wɔn Onyankopɔn, asoma no no. Na nnipa no de osuro maa Awurade."},{"book":"Hagai","chapter":"1","verse":"13","text":"Na Hagai, Awurade somafoɔ no, de saa asɛm yi a ɛfiri Awurade nkyɛn maa nkurɔfoɔ no: “Meka mo ho.” Saa na Awurade seɛ."},{"book":"Hagai","chapter":"1","verse":"14","text":"Ɛno enti, Awurade kanyanee Sealtiel babarima Serubabel a ɔyɛ Yuda amrado, Ɔsɔfopanin Yehosadak babarima Yosua ne Onyankopɔn nkurɔfoɔ nkaeɛ no nyinaa. Wɔbɛhyɛɛ wɔn adwuma a ɛwɔ Asafo Awurade, wɔn Onyankopɔn, fie no ase,"},{"book":"Hagai","chapter":"1","verse":"15","text":"wɔ Ɔhene Dario adedie afe a ɛtɔ so mmienu no, ɔbosome a ɛtɔ so nsia no da a ɛtɔ so aduonu ɛnan no."}]}