{"data":[{"book":"Luki","chapter":"24","verse":"1","text":"Sande lɔxɔɛ subaxɛ ma, ginɛe naxa kurun siga ra gaburi yire, e labundɛ ture xanin, e nu bara naxan nafala."},{"book":"Luki","chapter":"24","verse":"2","text":"Kɔnɔ e naxa a li, gɛmɛ naxan nu dɔxɔxi gaburi dɛ ma, a nu bara ba naa."},{"book":"Luki","chapter":"24","verse":"3","text":"E to so gaburi kui, e mu Marigi Isa fure to."},{"book":"Luki","chapter":"24","verse":"4","text":"E kɔntɔfilixi to nu tixi, xɛmɛ firin naxa mini e ma, e xa sosee mayilenma."},{"book":"Luki","chapter":"24","verse":"5","text":"Ginɛe naxa gaaxu, e e xun sin bɔxi. Na xɛmɛ firin naxa a fala e bɛ, «Munfe ra wo mixi ɲiɲɛ fenma faxamixie ya ma?"},{"book":"Luki","chapter":"24","verse":"6","text":"Isa mu na be, a bara keli faxɛ ma. Wo xa wo ratu a naxan masenxi wo bɛ Galile."},{"book":"Luki","chapter":"24","verse":"7","text":"A a masen nɛ, a fo Adama xa Di xa sa yunubitɔɛe bɛlɛxɛ, a banban wuri magalanbuxi ma, a man fa keli faxɛ ma a xi saxan nde ma.»"},{"book":"Luki","chapter":"24","verse":"8","text":"Na kui, e naxa ratu Isa xa wɔyɛnyie ma."},{"book":"Luki","chapter":"24","verse":"9","text":"E to gbilen kelife gaburi yire, e naxa na fe birin masen Isa fɔxirabirɛ fu nu kerenyie bɛ, a nun a fɔxirabirɛ boore birin bɛ."},{"book":"Luki","chapter":"24","verse":"10","text":"Mariyama Magidalaka, Yohanna, Yaki nga Mariyama, a nun ginɛ gbɛtɛe naxee nu na e fɔxɔ ra, e tan nan na fe birin fala Isa xa xɛɛrae bɛ."},{"book":"Luki","chapter":"24","verse":"11","text":"Kɔnɔ nee mu la e ra, barima na masenyi naxa lu e bɛ alɔ daxu wɔyɛnyi."},{"book":"Luki","chapter":"24","verse":"12","text":"Kɔnɔ Piyɛri tan naxa keli, a a gi han gaburi yire. A naxa a felen na kui matofe ra, kɔnɔ a mu sese to fo kasange, a saxi a kui igeli. A naxa gbilen a xɔnyi, a kaabaxi na fe ma naxan bara raba."},{"book":"Luki","chapter":"24","verse":"13","text":"Na lɔxɔɛ kerenyi, Isa fɔxirabirɛ mixi firin ndee nu na kira ra sigafe Emayusi, taa lanma naxan makuya Darisalamu ra kilomɛtiri fu nun keren ɲɔndɔn."},{"book":"Luki","chapter":"24","verse":"14","text":"E nu na wɔyɛnfe e bore bɛ yi fe birin ma naxee nu bara raba."},{"book":"Luki","chapter":"24","verse":"15","text":"E nu wɔyɛnfe tɛmui naxɛ, Isa naxa a maso e ra, e birin naxa siga kira keren xɔn,"},{"book":"Luki","chapter":"24","verse":"16","text":"kɔnɔ e mu a kolon a Isa nan a ra."},{"book":"Luki","chapter":"24","verse":"17","text":"Isa naxa e maxɔrin, «Wo nu na munse falafe kira xɔn?» Na maxɔrinyi ma, e naxa ti kira ra, e sunnunxi."},{"book":"Luki","chapter":"24","verse":"18","text":"Kelopa naxa a yaabi, «I keren nan mu a kolonxi fe naxan dangixi yi waxati Darisalamu?»"},{"book":"Luki","chapter":"24","verse":"19","text":"Isa naxa a maxɔrin, «Munse niyaxi?» E naxa dɛntɛgɛ sa a bɛ fe naxan Isa Nasarɛtika lixi. E naxa a fala a bɛ, «Namiɲɔnmɛ xungbe nan nu a ra a kɛwali ki ma nun a xa masenyi ki ma Ala nun ɲama bɛ."},{"book":"Luki","chapter":"24","verse":"20","text":"Sɛrɛxɛdubɛ kuntigie nun muxu xa mangɛe bara a sa mixie bɛlɛxɛ, e xa a makiiti faxɛ kiiti ra, e a banban wuri magalanbuxi ma."},{"book":"Luki","chapter":"24","verse":"21","text":"Kɔnɔ muxu tan nan nu laxi a ra, a a tan nan nu fama Isirayila xɔrɛyade. Sa na birin xun ma, a xa faxɛ xi saxan nde nan to,"},{"book":"Luki","chapter":"24","verse":"22","text":"kɔnɔ ginɛ ndee na muxu ya ma, e bara muxu rakaaba e xa dɛntɛgɛ ra. E to kurun siga ra gaburi yire,"},{"book":"Luki","chapter":"24","verse":"23","text":"e mu a fure li naa. E naxa fa a fala muxu bɛ, a malekɛ ndee nan mini e ma, e a fala e bɛ a Isa ɲiɲɛ na a ra."},{"book":"Luki","chapter":"24","verse":"24","text":"Mixi gbɛtɛe muxu ya ma, e fan naxa siga gaburi yire, e a birin li alɔ ginɛe a masenxi ki naxɛ, kɔnɔ e mu a tan Isa to.»"},{"book":"Luki","chapter":"24","verse":"25","text":"Na kui, Isa naxa a masen e bɛ, «Ee, wo xaxili xɔrɔxɔ! Namiɲɔnmɛe naxan birin masenxi, wo bɔɲɛ mu lama a ra mafuren!"},{"book":"Luki","chapter":"24","verse":"26","text":"Wo mu a kolon a fo Ala xa Mixi Sugandixi xa na tɔɔrɛ sɔtɔ, a fa so a xa nɔrɛ kui?»"},{"book":"Luki","chapter":"24","verse":"27","text":"A naxa fa a fɔlɔ Annabi Munsa ma, dɔxɔ namiɲɔnmɛ birin na, a Kitaabuie yire birin fasari e bɛ, a tan yɛtɛ xa fe masenxi dɛnnaxɛ."},{"book":"Luki","chapter":"24","verse":"28","text":"E to makɔrɛ na taa lanma ra e nu sigafe dɛnnaxɛ, Isa naxa lu alɔ a nu wama dangife nɛ,"},{"book":"Luki","chapter":"24","verse":"29","text":"kɔnɔ e naxa a mayandi, e a fala a bɛ, «Lu muxu xɔnyi nɛ. Nunmare na a ra yi ki, kɔɛ ɲan bara so.» Na kui, a naxa so e xɔnyi a xa lu naa."},{"book":"Luki","chapter":"24","verse":"30","text":"E birin to dɔxɔ e dɛgede, Isa naxa taami tongo, a tantui rasiga Ala ma, a a igira, a a itaxun e ma."},{"book":"Luki","chapter":"24","verse":"31","text":"A naxa makɛnɛn e xaxili bɛ keren na, e a kolon a Isa na a ra, kɔnɔ a man naxa lɔɛ e ma yen!"},{"book":"Luki","chapter":"24","verse":"32","text":"E naxa a fala e bore bɛ, «A to nu Kitaabui kui fasarima won bɛ kira xɔn, a mu nu luxi xɛ alɔ a tɛ nan xuruxi won bɔɲɛ kui?»"},{"book":"Luki","chapter":"24","verse":"33","text":"E naxa keli keren na, e gbilen Darisalamu. E naxa sa Isa fɔxirabirɛ fu nun kerenyie li, a nun naxee nu na e fɔxɔ ra, e birin malanxi yire keren."},{"book":"Luki","chapter":"24","verse":"34","text":"Nee naxa a fala e bɛ, «Marigi bara keli faxɛ ma yati! A bara mini Simɔn ma!»"},{"book":"Luki","chapter":"24","verse":"35","text":"E fan naxa dɛntɛgɛ sa nee bɛ fe birin ma naxee dangixi kira xɔn, a nun Isa makɛnɛn e bɛ ki naxɛ a to taami igira."},{"book":"Luki","chapter":"24","verse":"36","text":"E to nu wɔyɛnfe na fe birin ma, Isa yɛtɛ naxa mini e ma, a tixi e tagi. A naxa e xɛɛbu, «Ala xa wo bɔɲɛ sa.»"},{"book":"Luki","chapter":"24","verse":"37","text":"E bɔɲɛ naxa mini, e gaaxu, barima e nu a maɲɔxunxi tubari nan na."},{"book":"Luki","chapter":"24","verse":"38","text":"Kɔnɔ Isa naxa a masen e bɛ, «Munfe ra wo kɔntɔfilixi, wo bɔɲɛ man siikɛxi?"},{"book":"Luki","chapter":"24","verse":"39","text":"Wo n bɛlɛxɛe nun n sanyie mato, wo xa a kolon n tan nan yati a ra. Wo xa n masuxu, wo xa n mato, barima sube nun xɔri mu na tubari bɛ, alɔ wo naxan toma n ma yi ki.»"},{"book":"Luki","chapter":"24","verse":"40","text":"A to na fala e bɛ, a naxa a bɛlɛxɛe nun a sanyie masen e bɛ,"},{"book":"Luki","chapter":"24","verse":"41","text":"kɔnɔ na fe sɛɛwɛ nun kaabɛ nu gbo e bɛ. E to mu nu gɛxi lade a ra, Isa naxa e maxɔrin, «Donse na wo yi ra be?»"},{"book":"Luki","chapter":"24","verse":"42","text":"E to yɛxɛ ganxi nde so a yi,"},{"book":"Luki","chapter":"24","verse":"43","text":"a naxa a tongo, a a don e ya xɔri."},{"book":"Luki","chapter":"24","verse":"44","text":"Na tɛmui, a naxa a masen e bɛ, «N nu na wo tagi tɛmui naxɛ, n yi fe birin masen nɛ wo bɛ. N a masen nɛ wo bɛ, fa fala naxan birin sɛbɛxi n tan ma fe ra Annabi Munsa xa sɛriyɛ kui, a nun namiɲɔnmɛe xa Kitaabuie kui, a nun Yabura Dawuda kui, fo na birin xa kamali nɛ.»"},{"book":"Luki","chapter":"24","verse":"45","text":"Na tɛmui, a naxa e xaxili rabi alako e xa Kitaabuie fahaamu."},{"book":"Luki","chapter":"24","verse":"46","text":"A naxa a masen e bɛ, «A sɛbɛxi nɛ, a fo Ala xa Mixi Sugandixi xa tɔɔrɔ, fo a man xa keli faxɛ ma a xi saxan nde."},{"book":"Luki","chapter":"24","verse":"47","text":"A tan xili ra, fo si birin xa kawandi nɛ tuubi fe nun yunubi xafarife ra, fɔlɔfe Darisalamu ma."},{"book":"Luki","chapter":"24","verse":"48","text":"Wo tan bara findi yi fee seedee ra."},{"book":"Luki","chapter":"24","verse":"49","text":"N Baba naxan laayidixi, n na rasanbama nɛ wo ma. Wo tan xa lu be taa kui, han sɛnbɛ xa keli koore gorofe wo ma.»"},{"book":"Luki","chapter":"24","verse":"50","text":"Na xanbi, Isa naxa e xanin han Betani biri ra. A naxa a bɛlɛxɛ ite, a duba e bɛ."},{"book":"Luki","chapter":"24","verse":"51","text":"A nu dubama e bɛ tɛmui naxɛ, a naxa keli e xun, a rate koore."},{"book":"Luki","chapter":"24","verse":"52","text":"E to gɛ a suyidide, e naxa gbilen Darisalamu sɛɛwɛ xungbe kui."},{"book":"Luki","chapter":"24","verse":"53","text":"E nu na hɔrɔmɔbanxi kui tɛmui birin Ala tantude."}]}