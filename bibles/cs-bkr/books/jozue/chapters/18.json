{"data":[{"book":"Jozue","chapter":"18","verse":"1","text":"Shromáždilo se pak všecko množství synů Izraelských do Sílo, a tu postavili stánek úmluvy, když již země od nich podmaněna byla."},{"book":"Jozue","chapter":"18","verse":"2","text":"Pozůstalo pak z synů Izraelských, jimž ještě nebylo rozděleno dědictví jejich, sedmero pokolení."},{"book":"Jozue","chapter":"18","verse":"3","text":"I řekl Jozue synům Izraelským: I dokudž zanedbáváte vjíti, abyste se uvázali v zemi, kterouž vám dal Hospodin Bůh otců vašich?"},{"book":"Jozue","chapter":"18","verse":"4","text":"Vydejte z sebe z každého pokolení tři muže, ať je pošli, aby vstanouce, zchodili zemi, a popsali ji vedlé dědictví svých; potom navrátí se ke mně."},{"book":"Jozue","chapter":"18","verse":"5","text":"I rozdělí ji na sedm dílů. Juda zůstane v končinách svých od poledne, a čeledi Jozefovy zůstanou v končinách svých od půlnoci."},{"book":"Jozue","chapter":"18","verse":"6","text":"Vy pak, když popíšete zemi na sedm dílů, přinesete sem ke mně; tedy uvrhu vám losy zde před Hospodinem Bohem naším."},{"book":"Jozue","chapter":"18","verse":"7","text":"Nebo nemají dílu Levítové u prostřed vás, proto že kněžství Hospodinovo jest dědictví jejich; Gád pak a Ruben, a polovice pokolení Manassesova, vzali dědictví své před Jordánem na východ, kteréž dal jim Mojžíš, služebník Hospodinův."},{"book":"Jozue","chapter":"18","verse":"8","text":"Protož vstavše muži ti, odešli. A přikázal Jozue těm, kteříž šli, aby popsali zemi, řka: Jděte a projděte zemi, a popište ji; potom navraťte se ke mně, a uvrhu zde losy před Hospodinem v Sílo."},{"book":"Jozue","chapter":"18","verse":"9","text":"Tedy odešli muži, a prošedše zemi, popsali ji po městech na sedm dílů na knize, a navrátili se k Jozue do stanů v Sílo."},{"book":"Jozue","chapter":"18","verse":"10","text":"I uvrhl jim losy Jozue v Sílo před Hospodinem, a rozdělil tu Jozue zemi synům Izraelským vedlé dílů jejich."},{"book":"Jozue","chapter":"18","verse":"11","text":"Padl pak los pokolení synů Beniaminových po čeledech jejich, a přišla meze dílu jejich mezi syny Juda a syny Jozefovy."},{"book":"Jozue","chapter":"18","verse":"12","text":"A byla meze jejich k straně půlnoční od Jordánu, a šla při straně půlnoční Jericha, a táhla se na hory k moři, a skonávala se při poušti Betaven."},{"book":"Jozue","chapter":"18","verse":"13","text":"A odtud přechází ta meze do Lůz, při straně Lůz polední, (jenž jest Bethel,) a chýlí se ta meze do Atarot Addar vedlé hory, kteráž jest od poledne Betoron dolního."},{"book":"Jozue","chapter":"18","verse":"14","text":"Odkudž obchází vůkol k straně moře na poledne od hory, kteráž jest proti Betoron ku polední, a konec její jest Kariatbaal, (jenž jest Kariatjeharim), město synů Juda. Ta jest strana západní."},{"book":"Jozue","chapter":"18","verse":"15","text":"Strana pak ku poledni od konce Kariatjeharim, a vychází ta meze k moři, a přichází až k studnici vod Neftoa."},{"book":"Jozue","chapter":"18","verse":"16","text":"A táhne se táž meze k konci hory, kteráž jest naproti údolí synů Hinnom, a jest v údolí Refaim na půlnoci, a běží skrze údolí Hinnom po straně Jebuzea na poledne, a přichází k studnici Rogel."},{"book":"Jozue","chapter":"18","verse":"17","text":"Potom točí se od půlnoci, a dochází k Ensemes, a vychází do Gelilot, kteréž jest naproti místu, kudy se jde do Adomim, a sstupuje k kameni Bohana, syna Rubenova."},{"book":"Jozue","chapter":"18","verse":"18","text":"Odtud přechází k straně, kteráž jest naproti rovinám strany půlnoční, a táhne se do Araba."},{"book":"Jozue","chapter":"18","verse":"19","text":"Odtud jde k straně Betogla na půlnoci, a skonává se meze ta při zátoce moře slaného od půlnoční strany, tu kdež vpadá Jordán do moře na polední straně. To jest pomezí ku poledni."},{"book":"Jozue","chapter":"18","verse":"20","text":"Jordán také je odděluje k straně východní. To jest dědictví synů Beniaminových s mezemi svými vůkol a vůkol po čeledech jejich."},{"book":"Jozue","chapter":"18","verse":"21","text":"A byla města tato pokolení synů Beniaminových po čeledech jejich: Jericho, Betogla a údolí Kasis;"},{"book":"Jozue","chapter":"18","verse":"22","text":"A Betaraba, Semaraim a Bethel;"},{"book":"Jozue","chapter":"18","verse":"23","text":"A Avim, též Afara a Ofra;"},{"book":"Jozue","chapter":"18","verse":"24","text":"A Cefer, Hamona, Ofni a Gaba, měst dvanácta vsi jejich;"},{"book":"Jozue","chapter":"18","verse":"25","text":"Gabaon, Ráma a Berot;"},{"book":"Jozue","chapter":"18","verse":"26","text":"Masfa, Kafira a Mosa;"},{"book":"Jozue","chapter":"18","verse":"27","text":"Rekem, Jarefel a Tarela;"},{"book":"Jozue","chapter":"18","verse":"28","text":"A Sela, Elef a Jebus, (jenž jest Jeruzalém,) Gibat, Kariat, měst čtrnácte i vsi jejich. To jest dědictví synů Beniaminových po čeledech jejich."}]}