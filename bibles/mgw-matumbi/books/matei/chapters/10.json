{"data":[{"book":"Matei","chapter":"10","verse":"1","text":"Yesu aakemite banamasi' bake ku'mi na abi'li' na kwapeya amuli yo bi'nga moka, tepwa matamwe goti, na ukigopi wa kila sampuli."},{"book":"Matei","chapter":"10","verse":"2","text":"Na gano nga maina ga abo atumilwe bake ku'mi na abi'li', mosi nga Simoni (kwa lina li'ngi' akemelwa Petili) na nnunawe Andelea, Yakobi mwana wa Zebedayo na nnunawe Yoani."},{"book":"Matei","chapter":"10","verse":"3","text":"Pilipi na Batolomayo, Tomasi na Matei ywaabile nnonga koli, Yakobi mwana wa Alufayo na Tadei,"},{"book":"Matei","chapter":"10","verse":"4","text":"Simoni wa kipi'nga sa Mazeloti, na Yuda Isikalioti ywaansongi Yesu."},{"book":"Matei","chapter":"10","verse":"5","text":"Abo nga banamasi' ku'mi na abi'li' babaatumilwe na Yesu no lagilwa makowe ga, “Kanemuyende kumili'ma ya bandu bangali Ayahudi wala kanemuyingi mukilambo sosoti sa Asamalia."},{"book":"Matei","chapter":"10","verse":"6","text":"Ila mwayendeli alongo binu ba nni'ma wa Isilaili, babapanga kati ngondolo babaobite."},{"book":"Matei","chapter":"10","verse":"7","text":"Pamwaalu'a yenda, mwaali bandu kamubaya, ‘Ukulungwa wa Kunani wegelile.’"},{"book":"Matei","chapter":"10","verse":"8","text":"Mwatepwe atamwe, mwayu'ye babawile, mwapeleteye bene matana, mubi'nge moka. Mwaapeyilwe wabule, namwenga mupiye wabule."},{"book":"Matei","chapter":"10","verse":"9","text":"Mumipuko yinu kanemupu'twe zaabu wala mbanje yoyoti."},{"book":"Matei","chapter":"10","verse":"10","text":"Mumyanja yinu kanemupu'twe utingo, wala nganju ibi'li', wala ilatu, wala pimbo, kwa mwanjaa mpangakasi apeyelwe yoti yaipalikwa mumaisa gake."},{"book":"Matei","chapter":"10","verse":"11","text":"“Pamwaika pamisengo au kilambo sosoti, mumpale mundu ywayi'ki'tya kunkemya, namwenga mwaatame kasake mpaka pamwabu'ka pandu po."},{"book":"Matei","chapter":"10","verse":"12","text":"Pamwayingya munyumba, mwapange abali benekaya kamubaya, ‘Amani ibe kasinu.’"},{"book":"Matei","chapter":"10","verse":"13","text":"Manaitei bandu ba nyumba yo bankemile, amani yinu ilu'a tama pamope nabo. Lakini manabakani kunkemya, amani yi'lu' inki'li'bu'ki mwenga."},{"book":"Matei","chapter":"10","verse":"14","text":"Manaitei mundu ywoywoti aakana kunkemya mwenga, ata pi'kania mayi'gi'yo ginu, pamwabu'ka munyumba au kilambo so, mwapapate lyu'ku'mbi' lyalibile mumagu'lu' ginu na kwaleka kati mwabaabile."},{"book":"Matei","chapter":"10","verse":"15","text":"Kakape nimmakianga, lisu'ba lyo ukumilwa, bandu ba kilambo si'lu' baaukumilwa paku'lu' kulikoni bandu ba ilambo ya Sodoma na Gomola."},{"book":"Matei","chapter":"10","verse":"16","text":"“Lingulya! Nintumanga kati ngondolo pakatikati ya mapu'mbe. Bai, mube mwang'anga kati nng'ambo, na mwatu'lya kati ngunda."},{"book":"Matei","chapter":"10","verse":"17","text":"Mwili'ndi'le na bandu, kwa mwanjaa bampeleka kumabalasa gabe na kunku'mbwanga mumayumba gabe go salya."},{"book":"Matei","chapter":"10","verse":"18","text":"Kai', mwalu'a pelekelwa nnu'ngi' ya api'ndo na akulungwa kwa kitumbu sangu', li'nga munikong'ondeli kwabe na bandu bangali Ayahudi."},{"book":"Matei","chapter":"10","verse":"19","text":"Lakini pabampeleka kwo ukumilwa, kanemwisuluye bu'kana na galu' gamwalu'a longela wala mu'lu' mwamwalu'a longela, kwa mwanjaa popopo mwapeyelwa makowe gamwalu'a longela."},{"book":"Matei","chapter":"10","verse":"20","text":"Kwa mwanjaa gamwalongela gapitali kwinu, gaapita kwa Loo wa Tati' binu Nnu'ngu' ywaalongela nkati yinu."},{"book":"Matei","chapter":"10","verse":"21","text":"“Nnongo alu'a kunsongya nnongowe li'nga abulagilwe, nyinyonyo na tati' kunsongya mwana wabe. Nabembe bana baalu'a kwakania abelei babe li'nga babulagilwe."},{"book":"Matei","chapter":"10","verse":"22","text":"Namwenga mwalu'a sukilwa na bandu boti kwa kitumbu sa lina lyangu', lakini yu'lu' ywaalu'a komeya mpaka kuundi'la alu'a kosopolelwa."},{"book":"Matei","chapter":"10","verse":"23","text":"“Pabaalu'a kunku'su'mbwa pakilambo simo, mwatili kukilambo si'ngi'. Kwa mwanjaa kakape nimmakianga, mubile balo yomwa lyengo linu muilambo yoti ya Isilaili, Mwana wa Mundu aapanga aisile."},{"book":"Matei","chapter":"10","verse":"24","text":"“Mwanamasi' ampi'tali mwalimu wake, wala mpangakasi ampi'tali bwana wake."},{"book":"Matei","chapter":"10","verse":"25","text":"Ili'ngani kwa mwanamasi' landana na mwalimu wake na ntumisi landana na bwana wake. Manaitei mwene nyumba bankema Belisebuli, yu'lu' mpi'ndo wa moka, balu' ba munyumba yake ngabaakemelwa maina maakau munomuno."},{"book":"Matei","chapter":"10","verse":"26","text":"“Kwa nyo, kanemwayogope bandu bo, kwa mwanjaa ntu'pu' likowe lyaliiyilwe lyalyasomwa tanganikwa, wala sakiwi'ki'lilwe sasasomwa umukulwa."},{"book":"Matei","chapter":"10","verse":"27","text":"Likowe lyanimmakianga palubi'ndu' mulinwaye pabweya, na likowe lyamuliyu'wa kwo iya, mulinwaye muyi'mi patu'ndu'bau li'nga bandu bayu'we."},{"book":"Matei","chapter":"10","verse":"28","text":"Kanemwayogope balu' bababulaga yi'ga bai, lakini bakombwali bulaga loo. Munomuno munnyogope Nnu'ngu' ywakombwa langamisa yi'ga pamope na kwipeleka loo kumwoto wangayomoka."},{"book":"Matei","chapter":"10","verse":"29","text":"Injosi ibi'li' ipi'mi'yi'lwali kwa lwela lumo bai? Lakini ntu'pu' ata yumo ywatu'la pai' wangali tanga Tati' binu."},{"book":"Matei","chapter":"10","verse":"30","text":"Na kwinu mwenga, ywembe atangite ata isabu ya nywili yoti ya mitwe yinu."},{"book":"Matei","chapter":"10","verse":"31","text":"Bai kanemuyogope, kwa mwanjaa mwenga nga mwabangama kulikoni kipi'nga kiku'lu' sa iyuni."},{"book":"Matei","chapter":"10","verse":"32","text":"“Kila ywaniyi'ki'tya pa bandu, nani nannyi'ki'tya nyinyonyo kwa Tati' bangu' ba kunani kabalola."},{"book":"Matei","chapter":"10","verse":"33","text":"Lakini kila mundu ywanikana bandu kabalola, nani nankana nyinyonyo kwa Tati' bangu' ba kunani kabalola."},{"book":"Matei","chapter":"10","verse":"34","text":"“Kanemuwase panga niisi leta amani padunia yi'no. Lili, ila niletike mayu'mano."},{"book":"Matei","chapter":"10","verse":"35","text":"Kwa mwanjaa niisi kwayu'maniya mwana na tati' bake, mwi'nja na mau' bake, na nkwano na nkiwe."},{"book":"Matei","chapter":"10","verse":"36","text":"Na andumu ba mundu nga balu' alongobe."},{"book":"Matei","chapter":"10","verse":"37","text":"“Ywaapenda tati' bake au mau' bake kulikoni nenga, anipwaikali. Na nyinyonyo, ywampenda mwana wake au mwi'nja wake kulikoni nenga anipwaikali."},{"book":"Matei","chapter":"10","verse":"38","text":"Kai', mundu ywakotoka pu'twa nsalaba wake na kunibi'ngi'ya apwaikali panga ywangu'."},{"book":"Matei","chapter":"10","verse":"39","text":"Kwa mwanjaa mundu ywapala kuuli'ndi'la bwu'mi wake auobeya, lakini ywaalu'a kuupiya bwu'mi wake kwa kitumbu sangu' alu'a kuupata kai'."},{"book":"Matei","chapter":"10","verse":"40","text":"“Mundu ywampokya mwenga anipokya nenga, na ywanipokya nenga ampokya yu'lu' ywanitumike."},{"book":"Matei","chapter":"10","verse":"41","text":"Nnu'ngu' aapiya upo bu'kana na mundu ywaumpokya, ywampokya nnondoli, kitumbu sa ywembe nnondoli, aapata upo ya nnondoli. Nembe ywampokya mwene aki, kwa kitumbu sa ywembe mwene aki, aapata upo ya mwene aki."},{"book":"Matei","chapter":"10","verse":"42","text":"Nimmakianga kakape panga, ywoywoti ywaalu'a kumpeya yumo ywa asene ba, nnobo gumo wa masi' maimu kwa mwanjaa ya mwanamasi' wangu', aaikosali upo yaibu'ka kwa Nnu'ngu'.”"}]}