{"data":[{"book":"Genesisi","chapter":"12","verse":"1","text":"Jehovha akanga ati kuna Abhurama, “Siya nyika yako, vanhu vako neimba yababa vako uye uende kunyika yandichakuratidza."},{"book":"Genesisi","chapter":"12","verse":"2","text":"“Ndichakuita rudzi rukuru"},{"book":"Genesisi","chapter":"12","verse":"3","text":"Ndicharopafadza vaya vanokuropafadza,"},{"book":"Genesisi","chapter":"12","verse":"4","text":"Saka Abhurama akabva, sezvaakanga audzwa naJehovha; uye Roti akaenda naye. Abhurama akanga ava namakore makumi manomwe namashanu okuberekwa paakasimuka kubva paHarani."},{"book":"Genesisi","chapter":"12","verse":"5","text":"Akatora mukadzi wake Sarai, mwanakomana womununʼuna wake Roti, pfuma yose yavakanga vava nayo, navanhu vavakanga vawana muHarani, uye vakasimuka vakaenda kunyika yeKenani, uye vakasvika ikoko."},{"book":"Genesisi","chapter":"12","verse":"6","text":"Abhurama akafamba nomunyika kusvikira panzvimbo yomuti mukuru weMore paShekemu. Panguva iyoyo vaKenani vakanga vari munyika."},{"book":"Genesisi","chapter":"12","verse":"7","text":"Jehovha akazviratidza kuna Abhurama akati, “Ndichapa nyika iyi kuvana vako.” Saka akavakira Jehovha aritari ipapo, iye akanga azviratidza kwaari."},{"book":"Genesisi","chapter":"12","verse":"8","text":"Kubva ipapo akaenda mberi akananga kuzvikomo zviri kumabvazuva kweBheteri uye akadzika tende rake ikoko, Bheteri riri kumavirira uye Ai riri kumabvazuva. Akavakira Jehovha aritari ipapo uye akadana kuzita raJehovha."},{"book":"Genesisi","chapter":"12","verse":"9","text":"Uye Abhurama akasimuka akaenda mberi akananga kuNegevhi."},{"book":"Genesisi","chapter":"12","verse":"10","text":"Zvino nzara yakanga iripo panyika, uye Abhurama akaburuka akaenda kuIjipiti kuti andogara ikoko kwechinguva nokuti nzara yakanga iri huru kwazvo."},{"book":"Genesisi","chapter":"12","verse":"11","text":"Paakanga oda kupinda muIjipiti, akati kumukadzi wake, Sarai, “Ndinoziva kuti uri mukadzi akanakisa."},{"book":"Genesisi","chapter":"12","verse":"12","text":"Pauchaonekwa navaIjipita, vachati, ‘Uyu ndiye mukadzi wake.’ Ipapo vachandiuraya asi iwe vachakurega uri mupenyu."},{"book":"Genesisi","chapter":"12","verse":"13","text":"Saka uti uri hanzvadzi yangu, kuti ndigobatwa zvakanaka nokuda kwako uye upenyu hwangu hucharwirwa nokuda kwako.”"},{"book":"Genesisi","chapter":"12","verse":"14","text":"Abhurama akati asvika kuIjipiti, vaIjipita vakaona kuti akanga ane mukadzi akanaka kwazvo."},{"book":"Genesisi","chapter":"12","verse":"15","text":"Uye machinda aFaro vakati vamuona, vakandomurumbidza kuna Faro, uye vakabva vamutora vakamupinza mumuzinda wake."},{"book":"Genesisi","chapter":"12","verse":"16","text":"Akabata Abhurama zvakanaka nokuda kwake, uye Abhurama akava namakwai nemombe, makono embongoro namakadzi, varandarume navarandakadzi uye nengamera."},{"book":"Genesisi","chapter":"12","verse":"17","text":"Asi Jehovha akatambudza Faro neveimba yake nehosha yakaipisisa nokuda kwaSarai mukadzi waAbhurama."},{"book":"Genesisi","chapter":"12","verse":"18","text":"Saka Faro akadana Abhurama akati, “Waiteiko kwandiri? Wakaregereiko kundiudza kuti uyu mukadzi wako?"},{"book":"Genesisi","chapter":"12","verse":"19","text":"Seiko wakati, ‘Ihanzvadzi yangu,’ nokudaro ndakamutora kuti ave mukadzi wangu? Naizvozvo zvino, hoyu mukadzi wako. Mutore uende!”"},{"book":"Genesisi","chapter":"12","verse":"20","text":"Ipapo Faro akarayira varanda vake pamusoro paAbhurama, vakamurega achienda nomukadzi wake uye nezvinhu zvose zvaakanga anazvo."}]}