{"data":[{"book":"Kirje Roomalaisille","chapter":"10","verse":"1","text":"Rakkaat veljet, hartain toiveeni ja rukoukseni on, että oma kansani, juutalaiset, pelastuisivat."},{"book":"Kirje Roomalaisille","chapter":"10","verse":"2","text":"Tiedän, kuinka kiihkeästi juutalaiset ajavat Jumalan asiaa, mutta heidän intonsa johtaa heidät harhaan."},{"book":"Kirje Roomalaisille","chapter":"10","verse":"3","text":"He eivät ymmärrä, että Jumala hyväksyy heidät Kristuksen tähden, joka kuoli heidän puolestaan. Sen sijaan he yrittävät olla tarpeeksi hyviä kelvatakseen Jumalalle omien tekojensa perusteella. Mutta tämä ei ole Jumalan valmistama tie pelastukseen."},{"book":"Kirje Roomalaisille","chapter":"10","verse":"4","text":"Kaiken sen, mitä ihmiset yrittävät saada Jumalan lakia noudattamalla, Kristus antaa heille, kun he turvautuvat häneen."},{"book":"Kirje Roomalaisille","chapter":"10","verse":"5","text":"Mooses kirjoitti, että jos joku kykenee täydellisesti noudattamaan Vanhan testamentin lakia, hän on ansainnut pelastuksen."},{"book":"Kirje Roomalaisille","chapter":"10","verse":"6","text":"Uskosta tuleva pelastus sen sijaan merkitsee tätä: »Teidän ei tarvitse nousta taivaisiin löytääksenne Kristuksen ja tuodaksenne hänet alas auttamaan itseänne."},{"book":"Kirje Roomalaisille","chapter":"10","verse":"7","text":"Teidän ei tarvitse mennä kuolleiden luo palauttaaksenne Kristuksen elämään.»"},{"book":"Kirje Roomalaisille","chapter":"10","verse":"8","text":"Pelastus, joka tulee uskosta Kristukseen – ja sitähän me julistamme – on jo meidän jokaisen saatavissa. Itse asiassa se on yhtä lähellä meitä kuin oma sydämemme ja suumme."},{"book":"Kirje Roomalaisille","chapter":"10","verse":"9","text":"Sillä jos sinä suullasi tunnustat, että Jeesus Kristus on Herra, ja uskot omassa sydämessäsi, että Jumala on herättänyt hänet kuolleista, niin pelastut."},{"book":"Kirje Roomalaisille","chapter":"10","verse":"10","text":"Sydämen uskolla ihminen tulee Jumalan lapseksi ja suullaan hän tunnustaa sen ihmisten edessä, ja näin hänen uskonsa lujittuu.10:10 Sananmukaisesti: »suulla tunnustetaan pelastukseksi»."},{"book":"Kirje Roomalaisille","chapter":"10","verse":"11","text":"Raamattu sanoo, ettei kukaan, joka uskoo Kristukseen, pety."},{"book":"Kirje Roomalaisille","chapter":"10","verse":"12","text":"Juutalaiset ja muihin kansoihin kuuluvat ihmiset ovat tässä suhteessa samassa asemassa. Jokaisella heistä on sama Herra, joka antaa runsaasti lahjojaan kaikille, jotka niitä häneltä pyytävät."},{"book":"Kirje Roomalaisille","chapter":"10","verse":"13","text":"Jokainen, joka huutaa avuksi Herran nimeä, pelastuu."},{"book":"Kirje Roomalaisille","chapter":"10","verse":"14","text":"Mutta kuinka he voivat pyytää häneltä mitään, elleivät usko häneen? Ja kuinka he voivat uskoa häneen, elleivät ole koskaan kuulleet hänestä? Entä kuinka he voivat kuulla hänestä, ellei kukaan hänestä kerro?"},{"book":"Kirje Roomalaisille","chapter":"10","verse":"15","text":"Kuinka kukaan voi mennä kertomaan heille, ellei ketään lähetetä? Juuri tästä Raamattu puhuu sanoessaan: »Kuinka tervetulleita ovatkaan ne, jotka tuovat Jumalan hyvän sanoman ihmisille!»10:15 Jes. 52:7."},{"book":"Kirje Roomalaisille","chapter":"10","verse":"16","text":"Kaikki eivät ota hyvää sanomaa vastaan. »Herra, ketkä uskoivat minua, kun minä puhuin heille?»10:16 Jes. 53:1. kysyi profeetta Jesaja."},{"book":"Kirje Roomalaisille","chapter":"10","verse":"17","text":"Hyvä sanoma Kristuksesta, sen kuuleminen, synnyttää uskon."},{"book":"Kirje Roomalaisille","chapter":"10","verse":"18","text":"Entä juutalaiset, ovatko he kuulleet Kristuksesta? Ovat toki, tieto hänestä on kulkeutunut kaikkialle, missä heitä on: hyvä sanoma on viety maan ääriin saakka."},{"book":"Kirje Roomalaisille","chapter":"10","verse":"19","text":"Mutta tiesivätkö juutalaiset Jumalan suunnitelman? Tiesivät! Jo Mooseksen aikana Jumala sanoi, että hän tekee kansansa kateelliseksi ja yrittää havahduttaa sen antamalla pelastuksensa ymmärtämättömille pakanakansoille."},{"book":"Kirje Roomalaisille","chapter":"10","verse":"20","text":"Myöhemmin Jesaja myös sanoi rohkeasti, että sellaiset ihmiset, jotka eivät edes etsineet Jumalaa, löysivät hänet.10:20 Jes. 65:1."},{"book":"Kirje Roomalaisille","chapter":"10","verse":"21","text":"Koko ajan Jumala kuitenkin on ojentanut käsiään juutalaisia kohti, mutta nämä ovat olleet uppiniskaisia ja kieltäytyneet tulemasta hänen luokseen."}]}