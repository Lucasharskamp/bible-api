{"data":[{"book":"1 Timothy","chapter":"3","verse":"1","text":"Telekai e donu deenei: Maa tangada e hiihai e dagi di nohongo dabu, mee e hiihai gi di moomee humalia hai donu huoloo."},{"book":"1 Timothy","chapter":"3","verse":"2","text":"Tagi di nohongo dabu le e hai gii hai tangada e donu, e lodo hua gi di ahina e dahi, e modongoohia ana mee ala e hai, e mee di dagi ia, mo ana hegau belee hai, e benebene nia daangada mai i daha gi lodo dono hale, gei e iloo di aago."},{"book":"1 Timothy","chapter":"3","verse":"3","text":"Geia hagalee hiigeina tagaao be e noho llamu dauwa, gei ia gii hai tangada manawa hila gi lala mo di tenetene, hagalee e aloho i nia bahihadu."},{"book":"1 Timothy","chapter":"3","verse":"4","text":"Geia e dagi hagahumalia digau dono hale, ge e hai ana dama gi hagalongo ang gi deia, gi hagalabagau ia."},{"book":"1 Timothy","chapter":"3","verse":"5","text":"Idimaa, taane i golo e de iloo di dagi digau dono hale, malaa dehee dana hai gaa mee di benebene di nohongo dabu a God?"},{"book":"1 Timothy","chapter":"3","verse":"6","text":"Mee e hai gi manawa madua i di hagadonu, gi de hagamuamua hua a mee, gaa doo gi lodo di halauwa gadoo be Setan."},{"book":"1 Timothy","chapter":"3","verse":"7","text":"Geia gii hai tangada e hagalabagau go digau ala i daha mo taumaha, gi dee doo hua ia gi lodo di hele a Setan ga bagege."},{"book":"1 Timothy","chapter":"3","verse":"8","text":"Nia sounkowah labelaa la gi mouli madammaa, ge gi hai hegau donu, ge gi hudee hiigeina tagaao, be e hagagailaa gi nia teenedi."},{"book":"1 Timothy","chapter":"3","verse":"9","text":"Digaula gi hai hegau gi di tonu o nadau hagadonu mai i nadau manawa madammaa."},{"book":"1 Timothy","chapter":"3","verse":"10","text":"Digaula e hai gi haga dina i mua, digaula guu kila, gei digaula gaa mee di kae laa nnegau."},{"book":"1 Timothy","chapter":"3","verse":"11","text":"Nadau lodo hogi la gi mouli madammaa, ge hagalee hai tamu, ge e modongoohia nadau mee ala e hai, ge gii donu i nia mee huogodoo.3.11 Nadau lodo be: Nia sounkowah ahina"},{"book":"1 Timothy","chapter":"3","verse":"12","text":"Sounkowah le e hai hua dono lodo e dahi, ge e mee di dagi ana dama mo digau o dono hale hagahumalia."},{"book":"1 Timothy","chapter":"3","verse":"13","text":"Nia sounkowah ala e ngalua humalia, le e hagalabagau go digau dogologo, gei digaula gaa mee di nadau agoago maaloo i nadau hagadonu a Jesus Christ."},{"book":"1 Timothy","chapter":"3","verse":"14","text":"Au e hihi hua di lede deenei, gei au e hagadagadagagee bolo ma gu hoohoo mai hua dogu madagoaa e heetugi adu."},{"book":"1 Timothy","chapter":"3","verse":"15","text":"Gei au ma ga duai, gei di lede deenei ga hagamodongoohia tadau hegau dela belee hai i mehanga nia dama a God, deenei go di nohongo dabu a God Mouli, deelaa go tuludulu hagamau o di tonu."},{"book":"1 Timothy","chapter":"3","verse":"16","text":"Dei tangada e mee di haga deiloo di lahalaha o di hagammuni o tadau hai daumaha ai:"}]}