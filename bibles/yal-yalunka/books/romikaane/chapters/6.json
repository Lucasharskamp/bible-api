{"data":[{"book":"Romi Kaane","chapter":"6","verse":"1","text":"En nanfe falama? En luyɛ yulubine ligɛ ba alogo Alaa hinanna xa gbo ayi?"},{"book":"Romi Kaane","chapter":"6","verse":"2","text":"Ɛn-ɛn de! En luxi nɛn alo en bata faxa yulubin mabinni, en mɔn luyɛ en ma dunuɲa yi gidin ligɛ yulubini di nayi?"},{"book":"Romi Kaane","chapter":"6","verse":"3","text":"Ɛ mi a kolon ba, a en tan naxanye bata rafu igeni Alaa Muxu Sugandixin Yesu xinli, a en bata rafu a xɔn ma a sayani?"},{"book":"Romi Kaane","chapter":"6","verse":"4","text":"Nayi, en nun Yesu bata maluxun en bode xɔn ma a sayani en nafuxi igeni waxatin naxan yi, alogo Alaa Muxu Sugandixin kelixi sayani kii naxan yi a fafe a binyeni, en fan xa sigan ti dunuɲa yi gidi nɛnɛni na kiini."},{"book":"Romi Kaane","chapter":"6","verse":"5","text":"Amasɔtɔ xa en birin bata findi kedenna ra a sayani, en fan kelima nɛn sayani alo a tan."},{"book":"Romi Kaane","chapter":"6","verse":"6","text":"En xa ito kolon: en ma muxuya fonna bata faxa Yesu xɔn wudin ma, alogo en ma muxuyaan naxan yulubini, na xa ɲan, en yi ba yulubina konyiyani."},{"book":"Romi Kaane","chapter":"6","verse":"7","text":"Amasɔtɔ muxun na faxa, a xɔrɔyama nɛn yulubin ma."},{"book":"Romi Kaane","chapter":"6","verse":"8","text":"Xa en nun Alaa Muxu Sugandixin bata faxa en bode xɔn ma, en mɔn laxi a ra nayi fa fala en nii rakisin sɔtɔma nɛn en bode xɔn ma."},{"book":"Romi Kaane","chapter":"6","verse":"9","text":"Amasɔtɔ en na a kolon fa fala Alaa Muxu Sugandixin bata keli sayani, a mi fa faxama sɔnɔn, sɛnbɛ mi fa sayaan na a fari sɔnɔn."},{"book":"Romi Kaane","chapter":"6","verse":"10","text":"Amasɔtɔ a faxa nɛn, a faxa yulubin nan ma fe ra sanɲa ma keden han habadan. Iki a a nii ra, a siimayani Ala nan xa."},{"book":"Romi Kaane","chapter":"6","verse":"11","text":"A na kii nin, ɛ fan xa ɛ yɛtɛ yatɛ muxu faxaxine ra yulubin ma, koni ɛ luxi ɛ siimayani Ala xa Alaa Muxu Sugandixin Yesu nin."},{"book":"Romi Kaane","chapter":"6","verse":"12","text":"Nanara, yulubin nama fa mangayaan liga ɛ fati bɛndɛni sɔnɔn naxan faxama, ɛ lu a waxɔn feene ligɛ."},{"book":"Romi Kaane","chapter":"6","verse":"13","text":"Ɛ nama ɛ fatin yire yo lu yulubini alo yɛngɛ so sena tinxintareyaan xa, koni ɛ yɛtɛ so Ala yii, alo a bata muxun naxanye rakeli sayani. Ɛ fatin yiren birin so Ala nan yii yɛngɛ so seen na tinxinyaan xa."},{"book":"Romi Kaane","chapter":"6","verse":"14","text":"Na ma, yulubin nama mangayaan liga ɛ xun na, bayo ɛ mi fa sariyan bun ma sɔnɔn, fɔ Alaa hinanna."},{"book":"Romi Kaane","chapter":"6","verse":"15","text":"Na di nayi? A lan en xa lu yulubin ligɛ ba, bayo en mi fa sariyan bun ma sɔnɔn, fɔ Alaa hinanna? Ɛn-ɛn de!"},{"book":"Romi Kaane","chapter":"6","verse":"16","text":"Ɛ mi a kolon ba, ɛ na ɛ yɛtɛ so muxuna nde yii ɛ findi a xui suxu konyin na, ɛ findima na kanna konyin nan na ɛ naxan xui suxuma? A findɛ yulubin na, i yi faxa, hanma a findɛ Ala xuiin suxun na, i yi yatɛ tinxin muxun na."},{"book":"Romi Kaane","chapter":"6","verse":"17","text":"Koni tantunna Ala xa, bayo yulubina konyin nan yi ɛ ra nun, koni xaranna naxan taxu ɛ ra, ɛ bata na suxu ɛ bɔɲɛni."},{"book":"Romi Kaane","chapter":"6","verse":"18","text":"Ɛ bata xɔrɔya yulubin ma, ɛ findi tinxinyana konyine ra."},{"book":"Romi Kaane","chapter":"6","verse":"19","text":"N dunuɲa misaali ito falama ɛ xa nɛn alogo ɛ xa a yɛɛ to hali sɛnbɛ to mi ɛ yi. A fɔlɔni nun ɛ bata yi ɛ fatin birin findi xɔsi feene konyin na, ɛ kɛwali ɲaxine yi siga gboɛ ayi. Koni iki, ɛ fatin birin xa findi tinxinyana konyin na, ɛ yi sariɲan."},{"book":"Romi Kaane","chapter":"6","verse":"20","text":"Ɛ yi yulubina konyiyani waxatin naxan yi, ɛ mi yi tinxinyaan bun ma nun."},{"book":"Romi Kaane","chapter":"6","verse":"21","text":"Ɛ feen naxanye liga na waxatini, ɛ yagixi naxanye ra iki, ɛ tɔnɔn mundun sɔtɔxi ne yi? Ne raɲanna findixi sayaan nan na."},{"book":"Romi Kaane","chapter":"6","verse":"22","text":"Koni iki, ɛ bata xɔrɔya yulubin ma, ɛ findi Alaa konyine ra. Ɛ marasariɲanna nan findixi na tɔnɔn na, naxan naɲan findixi habadan nii rakisin na."},{"book":"Romi Kaane","chapter":"6","verse":"23","text":"Bayo yulubin saranna nan sayaan na koni Alaa kisena, habadan nii rakisin nan na ra en Marigi Yesu Alaa Muxu Sugandixini."}]}