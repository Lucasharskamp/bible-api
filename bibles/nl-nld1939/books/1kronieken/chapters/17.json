{"data":[{"book":"1 Kronieken","chapter":"17","verse":"1","text":"Zodra David zijn paleis had betrokken, sprak hij tot Natan, den profeet: Zie eens; zelf woon ik in een paleis, en de verbondsark van Jahweh staat onder tentdoek!"},{"book":"1 Kronieken","chapter":"17","verse":"2","text":"Natan zeide tot David: Breng alles ten uitvoer, wat gij van plan zijt; want God is met u."},{"book":"1 Kronieken","chapter":"17","verse":"3","text":"Maar in dezelfde nacht werd het woord van God tot Natan gericht:"},{"book":"1 Kronieken","chapter":"17","verse":"4","text":"Ga aan mijn dienaar David zeggen: Zo spreekt Jahweh! Gij zult Mij geen huis bouwen, waarin Ik kan wonen!"},{"book":"1 Kronieken","chapter":"17","verse":"5","text":"Ik heb toch nimmer in een huis gewoond van de dag af, dat Ik Israël uit Egypte voerde, tot de dag van heden, maar Ik ben rondgetrokken in een tent en tabernakel."},{"book":"1 Kronieken","chapter":"17","verse":"6","text":"En heb Ik ooit, zolang Ik met alle Israëlieten rondtrok, tot een van de rechters, die Ik tot leiders aanstelde van Israël, mijn volk, gezegd: Waarom bouwt ge Mij geen huis van cederhout?"},{"book":"1 Kronieken","chapter":"17","verse":"7","text":"Daarom moet ge mijn dienaar David zeggen: Zo spreekt Jahweh der heirscharen! Ik heb u uit de weide gehaald, achter de schapen vandaan, en u gemaakt tot leider van Israël, mijn volk;"},{"book":"1 Kronieken","chapter":"17","verse":"8","text":"en Ik was met u op al uw tochten, en heb al uw vijanden voor u verdelgd. Welnu, Ik zal u een naam schenken, zo groot, als slechts de grootsten der aarde bezitten."},{"book":"1 Kronieken","chapter":"17","verse":"9","text":"Ik zal een plek vaststellen voor Israël, mijn volk, waar het wortel kan schieten en waar het kan wonen, zonder ooit meer te worden opgeschrikt of door booswichten te worden verdrukt, zoals in vroegere tijden,"},{"book":"1 Kronieken","chapter":"17","verse":"10","text":"en sinds de dag, dat Ik rechters heb aangesteld over Israël, mijn volk. Ik zal al uw vijanden aan u onderwerpen. Ook kondig Ik u aan, dat Jahweh u een huis zal bouwen."},{"book":"1 Kronieken","chapter":"17","verse":"11","text":"Wanneer uw dagen ten einde zijn, en gij bij uw vaderen te ruste zult gaan, dan zal Ik een van uw zonen tot uw nazaat verheffen, en zijn koningschap bestendig doen zijn."},{"book":"1 Kronieken","chapter":"17","verse":"12","text":"Hij zal Mij een tempel bouwen, en Ik zal zijn troon voor altijd bestendigen."},{"book":"1 Kronieken","chapter":"17","verse":"13","text":"Ik zal voor hem een vader zijn, en hij Mij een zoon. Nooit zal ik hem mijn gunst onthouden, zoals Ik dat gedaan heb met uw voorganger."},{"book":"1 Kronieken","chapter":"17","verse":"14","text":"Voor eeuwig zal Ik hem aanstellen over mijn tempel en over mijn koninkrijk, en zijn troon zal vaststaan voor eeuwig!"},{"book":"1 Kronieken","chapter":"17","verse":"15","text":"Toen Natan al deze woorden en openbaringen trouw aan David had overgebracht,"},{"book":"1 Kronieken","chapter":"17","verse":"16","text":"ging koning David heen, zette zich voor Jahweh neer en sprak: Wie ben ik, Jahweh, o God, en wat is mijn huis, dat Gij mij tot hiertoe hebt gebracht!"},{"book":"1 Kronieken","chapter":"17","verse":"17","text":"Maar ook dit was nog te gering in uw ogen, o God. Ook voor de verre toekomst hebt Gij over het huis van uw dienaar gesproken, en mij, een mens, de toekomstige glorie doen zien, Jahweh, mijn God!"},{"book":"1 Kronieken","chapter":"17","verse":"18","text":"Wat kan David dan nog meer tot U zeggen, tot U, die uw dienaar kent?"},{"book":"1 Kronieken","chapter":"17","verse":"19","text":"Jahweh, terwille van uw dienaar, en naar de neiging uws harten hebt Gij gehandeld, en tevens uw dienaar al die grootheid geopenbaard."},{"book":"1 Kronieken","chapter":"17","verse":"20","text":"Daarom, Jahweh, er is niemand als Gij, en geen God buiten U, juist als onze oren het altijd hebben gehoord."},{"book":"1 Kronieken","chapter":"17","verse":"21","text":"En wie kan vergeleken worden met Israël, uw volk? Het is het enige volk ter wereld, dat God kwam vrijkopen, om het tot zijn volk te verkiezen, om U een grote en ontzagwekkende naam te geven, door volken voor uw volk te verdrijven, dat Gij uit Egypte hebt vrijgekocht."},{"book":"1 Kronieken","chapter":"17","verse":"22","text":"Voor eeuwig hebt Gij Israël, uw volk, tot uw volk gemaakt, en zijt Gij Jahweh, hun God."},{"book":"1 Kronieken","chapter":"17","verse":"23","text":"Welnu dan Jahweh, laat voor eeuwig het woord in vervulling gaan, dat Gij over uw dienaar en over zijn huis hebt gesproken, en doe, zoals Gij beloofd hebt."},{"book":"1 Kronieken","chapter":"17","verse":"24","text":"Dan zal uw Naam vaststaan en groot zijn in eeuwigheid, en zal men zeggen: Jahweh der heirscharen, de God van Israël, is waarlijk Israëls God, en het huis van David, uw dienaar, is bestendig voor uw aanschijn."},{"book":"1 Kronieken","chapter":"17","verse":"25","text":"Mijn God, zelf hebt Gij het uw dienaar geopenbaard: Ik zal u een huis bouwen! Daarom heeft uw dienaar het aangedurfd, dit smeekgebed tot U te richten."},{"book":"1 Kronieken","chapter":"17","verse":"26","text":"Welnu dan Jahweh, Gij zijt God. Gij hebt deze weldaad aan uw dienaar beloofd."},{"book":"1 Kronieken","chapter":"17","verse":"27","text":"Begin dan, van nu af, het huis van uw dienaar te zegenen, opdat het voor altijd bestendig zij voor uw aanschijn. Want wat Gij hebt gezegend, o Jahweh, is gezegend in eeuwigheid!."}]}