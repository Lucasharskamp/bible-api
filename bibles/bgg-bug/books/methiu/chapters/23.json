{"data":[{"book":"Methiu","chapter":"23","verse":"1","text":"BH Chiihphado Isu è bran ibrog nane awai samoythek shii yao,"},{"book":"Methiu","chapter":"23","verse":"2","text":"Iphey yua pha masdothek nane pharisithek ne Moses pha Iphey yua ne rai pha riichai phi ne ruii ro."},{"book":"Methiu","chapter":"23","verse":"3","text":"Ji-è, nathek ne ithek muyua jithek nuii ne rek bo; Jishii, ithek mirek jithek nui ne arek rabo, jimagunde, ithek ne nyie yua pha ji ne awaithek ne arek ro."},{"book":"Methiu","chapter":"23","verse":"4","text":"Ithek ne branthek pha phadung shii miihan ahan mua pha han yi srane awaithek ne wad ìujia de miihan shii khoh ne anong gieng ro."},{"book":"Methiu","chapter":"23","verse":"5","text":"23:5: Mth 6:1; Iphy 6:8; Ssb 15:38 Ithek ne awaithek shii branthek shii doh yi pha rek ne rai ro. Ithek ne awaithek shii doh yi pha yung shii jigigam zey ne khrug nane phaliing shii miak phro! ithek ro yung khama boh ji doh yi! Chiih-è ithek ro rugud pha mirgong ji bajo phiang guii rone riig yi!23:5: Ithek ro rugud shii miak: Jipha miak pha ji ne Hamangkhung-aphuii misia pha cheb ji guii ro (riig Ssb 15:37-41)"},{"book":"Methiu","chapter":"23","verse":"6","text":"ithek ne michie chie pha ishak shii de ithua wie gua ne dug, Jewthek misiahòthek shii de ong ne ruii pha biangthek shii dug;"},{"book":"Methiu","chapter":"23","verse":"7","text":"ithek ne branthek è ithek shii bajaraithek hà ilab phi ne masdo rone ho pha ji wie now."},{"book":"Methiu","chapter":"23","verse":"8","text":"Nawaithek chung ne Masdo Nyieliieshii ithek ne khuiinothek ro chiih-è ithek masdo ne jia bie ro."},{"book":"Methiu","chapter":"23","verse":"9","text":"Chiih-è, ithek ne ichiih sohnyiak shii hanyie shii de aphuii aho rabo, nyieliieshii, nathek ro Aphuii ne hamang pha Aphuii jia bie ro."},{"book":"Methiu","chapter":"23","verse":"10","text":"Chiih-è, nawaithek chung dumuii de aho rabo, nyieliieshii, ithek ne ò bie ro, chiih-è, nathek pha dumuii ne Masi bie ro."},{"book":"Methiu","chapter":"23","verse":"11","text":"23:11: Mth 20:26,27; Mrg 9:35; 10:43,44; Lug 22:26 Nathek duchoi shii hanyie ne zab è boh rek pha now arone, zab ro khiao rek bi bo."},{"book":"Methiu","chapter":"23","verse":"12","text":"23:12: Lug 14:11; 18:14 Hanyie è awaishii boh rek ne rai arone aishii ne ìu rey yi phro, chiih-è, hanyie ne ìu rek ne rai arone, aishii ne boh rey yi phro."},{"book":"Methiu","chapter":"23","verse":"13","text":"Iphey yua pha masdothek nane Pharisithek wo! Nathek shii ne khama buii thog ruii ro, Lawasdai nathek wo! Nathek è hamangkhung pha Sajathua pha habin ne branthek pha mizia shii kheb muii ro. Chiih-è, nawaithek de ji pha bucho shii akhud, branthek shii de ji pha bucho shii akhud yi. 23:13: Giak jigi shii ne 14 de chodo ro, Nathek shii ne khama diig phro, Iphey pha masdo nane pharisithek! Lawasdai nathek! nathek e misiungmuiithek ro hò shii riao srane phua yie ne misia phiang sia ro! Nyieliieshii ai pha chiang re-è nathek shii ne bajo buii rey ro! (riig Mrg 12:40)."},{"book":"Methiu","chapter":"23","verse":"14","text":"Iphey yua pha masdothek nane Pharisithek wo! Nathek ne khama buii mua ruii phro! Lawasdai pho nathek wo! Nathek ne misiungthek shii lai dia ne ithek hò wuii srane ithek manathek riao ne yie maphi ro. Ji è rek nede ithek ne bajo phiang sia pha doh yi ro. Jiphachiang è ithek shii ne zab è awie lago phi ruii phro!"},{"book":"Methiu","chapter":"23","verse":"15","text":"Iphey yua pha masdothek nane Pharisithek! Lawasdai nathek! Nathek shii khama buii thog ruii phro! Nathek è jia shii yang ne noh pha, khamuiithek hiìa ne zab pha thiigthek hà wuii phro, chiih-è nathek è ji rek mua dun nede, nawai è ji pha bran shii nawaithek rog shii thumuluii hà dun sbo dinne de nyichiieng rek yi ro."},{"book":"Methiu","chapter":"23","verse":"16","text":"“Miegthi dumuii nathek wo! Nathek ne khama buii mua ruii phro. Nathek è yua ne rai,” Hanyie è Misiahò pha ibeng è surua thak arone ai ne ji pha surua è achun din phro, jimagunde hanyie è Misiahò san ibeng è surua thak arone ji pha surua è awaishii chun din phro."},{"book":"Methiu","chapter":"23","verse":"17","text":"Miegthi bi-ìe nathek! Khi pha muna yi bajo so ba ga? San ba asi pha san shii so pha Misiahò ji bey?"},{"book":"Methiu","chapter":"23","verse":"18","text":"Nathek è hì de yau ne ruii ro, “Hanyie è sraibao pha ithua pha ibeng è surua thak arone, ai ne ji pha surua è achun din phro; Jishii, ai è sraibao pha ithua shii zud pha lasen ibeng è surua thak arone, ai ne ji pha surua è chun din phro.”"},{"book":"Methiu","chapter":"23","verse":"19","text":"Nathek ne khama pha miegthi pho ga? Khi pha muna yi bajo chid pha muna ga? Sraibao shii zid pha lasen ba bey? Asi pha yi lasen shii so rab pha sraibao ji bey?"},{"book":"Methiu","chapter":"23","verse":"20","text":"Ji-è, khuchung magunde, bran jia è sraibao pha ibeng è surua thak arone, ai ne sraibao pha ithua phi pha lasen ibeng è de surua thakjong ro;"},{"book":"Methiu","chapter":"23","verse":"21","text":"chiih-è, khuchung magunde ai è Misiahò pha ibeng è surua thak arone, ai ne thiichiih rai pha Hamangkhung-aphuii ibeng è surua thakjong ro."},{"book":"Methiu","chapter":"23","verse":"22","text":"23:22: Aij 66:1; Mth 5:34 Chiih-è, khuchung magunde giak è hamangkhung pha ibeng è surua thak arone, ai ne Hamangkhung-aphuii hanyie è ji pha biang boh pha dug pha ibeng è de surua thak ro."},{"book":"Methiu","chapter":"23","verse":"23","text":"Iphey yua pha masdothek nane Pharisithek! Lawasdaithek wo! Nathek shii khama buii thog ruii pha um ro! Nathek ne iwoikhabua, phadina, buzo, wieng ji è biiriie sua yie ne Hamangkhung-aphuii shii phi magunde ithek ne Iphey shii bajo chid pha muyua, ji ne wie che pha, bushun rek pha, isiie rek pha muyuathek rone anuii ro. Ji-è ithek ne gai shii de asnai pha nyi-minyie shii nui ne rek chid phro."},{"book":"Methiu","chapter":"23","verse":"24","text":"Miegthi dumuiithek wo! Nathek ne nawaithek gog è mujo chiing muii, jishii nathek ne yua phiang suduii shii ne min muii!"},{"book":"Methiu","chapter":"23","verse":"25","text":"Nathek shii ne khama diig phro, Iphey yua pha masdothek nane Pharisithek wo! Lawasdai nathek! Nathek ne nawaithek gogthek nane shiikhiiathek ne fuang hà sud, jimagunde iliing hà ne mak rek pha nane iwed è ley ro."},{"book":"Methiu","chapter":"23","verse":"26","text":"Miegthi Pharisithek wo! Gog bucho hà nyie um pha ji sud bi bo, chiihphado fuang pha ji è nyasow dun phro!"},{"book":"Methiu","chapter":"23","verse":"27","text":"Nathek shii ne khama diig thog ruii phro! Iphey yua pha masdothek nane Pharisithek wo! Lawasdai nathek wo! Nathek ne wieng shii chun shun pha duiine ro, fuang hà ne bajo khie doh jimagunde iliing hà ne izaingthek nane ishongthek um ro."},{"book":"Methiu","chapter":"23","verse":"28","text":"Ji duiine, fuang hà nathek ne zab shii wie dong phi, Jishii iliing hà ne ley Lawasdai nane layogthek um ro."},{"book":"Methiu","chapter":"23","verse":"29","text":"Khinyama diig thog ruii phro! Iphey yua pha masdothek nane Pharisithek wo! Lawasdai pho nathek wo! Nathek ne chaigthek shii wiengthek khie rab phi, chiih-è, hanyie è wie sieng pho shii now yi pha wieng shii wie midong shii chia ne rab phi;"},{"book":"Methiu","chapter":"23","verse":"30","text":"chiih-è, ithek ne yao, gathek de guithek blangthek sieng pha ishak shii sieng arone gathek ne ithek duiine chaigthek shii a-ua phro."},{"book":"Methiu","chapter":"23","verse":"31","text":"Nathek ne nawaithek shii chaigthek shii ua pho pha riingthek rone nuii muii ro!"},{"book":"Methiu","chapter":"23","verse":"32","text":"Chiihphado nawaithek blangthek mujau marui pha ji jong pha rek bo!"},{"book":"Methiu","chapter":"23","verse":"33","text":"23:33: Mth 3:7; 12:34; Lug 3:7 Nathek phamthek nane phamthek pha anithek wo! Nathek ne thumuluii dun yi pha nin pha ji è khi-èrek ne yo mua pha luthong phlei?"},{"book":"Methiu","chapter":"23","verse":"34","text":"Ji-è gu ne nathek shii yao dang phro, gu è nathek shii chaigthek nane khua pha bran nane masdothek thoh ruii phro; nathek è ithek giak shii ua muii phro, giak shii zun muii phro, chiih-è, giak shii Jewthek misiahòthek shii zuang srane nathek shii thawun hà gieng muii phro."},{"book":"Methiu","chapter":"23","verse":"35","text":"23:35: Igo 4:8; 2Phal 24:20,21Jiphachiang è ichiig oi pha Abel shii ua muii pha ji yie ne nathek è Berachiah pha dufuii Zekharia hanyie shii Misiahò nane sraibao pha duchoi shii ua muii nathek ne khama sgoh rek pha ji ne lago ne nathek lakhung shii chiih ruii phro."},{"book":"Methiu","chapter":"23","verse":"36","text":"Gu ne nathek shii izai yao dang phro: jithek sgow pha zab lago ne duchung pha branthek lakhung shii chiih ruii phro!"},{"book":"Methiu","chapter":"23","verse":"37","text":"Jerusalem, Jerusalem! Nathek è chaigthek ua muii chiih-è Hamangkhung-aphuii è nathek shii thoh pha muapho shii de lubao chao nyia muii! Khemuii è awai iduiithek shii awai iyig hà phiig pha duiine gu khama chiieng gu ne nathek branthek shii gu wad è giak phi pha yang, Jishii nathek gu shii arek yi ro!"},{"book":"Methiu","chapter":"23","verse":"38","text":"23:38: Jeri 22:5 Ji-è, nathek ro Misiahò thoh muii ne isoloi rey ruii phro."},{"book":"Methiu","chapter":"23","verse":"39","text":"23:39: Chng 118:26 Thuh è thiwing, gu nathek shii izai yao phro: Hanyie yi Ithong ibeng è wuii pho aishii ne Hamangkhung-aphuii è khirzey phi bo, ji ayao sapho shii ne sudoh nathek ne gu shii khuchung de adoh phro."}]}