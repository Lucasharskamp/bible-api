{"data":[{"book":"Gabunga","chapter":"12","verse":"1","text":"Nia daane Ephraim e hagatogomaalia e heebagi; digaula ne hula gi Zaphon laa lodo di monowai Jordan, ga helekai gi Jephthah, “Goodou e aha ala e loomoi belee heebagi gi digau Ammon ge hagalee gahi gimaadou belee hula i godou muli? Gimaadou gaa dudu doo hale gi lala i hongo do libogo!”"},{"book":"Gabunga","chapter":"12","verse":"2","text":"Jephthah ga helekai gi digaula, “Au mo agu daangada la gu lagalagamaaloo damana ang gi digau Ammon. Au gu gahigahi goodou, gei goodou digi benabena ina au gi daha mo digaula."},{"book":"Gabunga","chapter":"12","verse":"3","text":"Dogu mmada bolo goodou hagalee daa au gi daha mo di haingadaa, gei au gu de hagahuodia dogu mouli, gu hanadu laa hongo tagageinga ga heebagi gi digaula, gei Dimaadua guu hai au gi maaloo. Gei goodou e aha ala e loomoi e heebagi mai gi di au dolomeenei?”"},{"book":"Gabunga","chapter":"12","verse":"4","text":"Jephthah ga haga dagabuli mai nia daane Gilead huogodoo gi di gowaa e dahi, ga heebagi ga haga magedaa digau Ephraim, idimaa digau Ephraim gu helekai, “Goodou digau Gilead i lodo Ephraim mo Manasseh, goodou ne llele gi daha mo Ephraim!”"},{"book":"Gabunga","chapter":"12","verse":"5","text":"Di hai belee daahi digau Ephraim gi dee hula gi daha, digau Gilead guu kumi nia gowaa i di gili di monowai Jordan ala e mee di hula laa lodo di monowai gi di baahi dela i golo. Di ingoo hua tangada Ephraim ma ga hagamada belee hana laa lodo di monowai, gei nia daane Gilead ga heeu, “Goe tangada Ephraim?” Maa mee ga helekai boloo, “Deeai,”"},{"book":"Gabunga","chapter":"12","verse":"6","text":"gei digaula gaa hai gi mee bolo gi helekai boloo, “Shibboleth”, gei mee ga helekai boloo, “Sibboleth”, idimaa mee e de iloo ia di gahi di ingoo donu. Digaula ga daaligi a mee gii made i di gowaa dela e hulahula ai nia daangada laa lodo di monowai Jordan. Di madagoaa deelaa, gei nia daangada e madahaa maa lua mana (42,000) ne daaligi gii mmade."},{"book":"Gabunga","chapter":"12","verse":"7","text":"Jephthah nogo dagi Israel i nia ngadau e ono. Gei mee gaa made gaa danu i dono gowaa i Gilead."},{"book":"Gabunga","chapter":"12","verse":"8","text":"I muli Jephthah, gei Ibzan tangada mai Bethlehem gaa dagi Israel."},{"book":"Gabunga","chapter":"12","verse":"9","text":"Mee ana dama daane e motolu, ge motolu dama ahina. Mee guu wanga ana dama ahina gii hai nadau lodo i daha mo di nadau madahaanau, ga laha mai nia dama ahina e motolu mai daha mo di nadau madahaanau e lodo gi ana dama daane. Ibzan nogo dagi Israel i nia ngadau e hidu,"},{"book":"Gabunga","chapter":"12","verse":"10","text":"gei mee gaa made gaa danu i Bethlehem."},{"book":"Gabunga","chapter":"12","verse":"11","text":"I muli Ibzan, gei Elon tangada mai Zebulun gaa dagi Israel i nia ngadau e madangaholu,"},{"book":"Gabunga","chapter":"12","verse":"12","text":"gei mee gaa made gaa danu i Aijalon i lodo tenua go Zebulun."},{"book":"Gabunga","chapter":"12","verse":"13","text":"I muli Elon, gei Abdon tama daane Hillel mai Pirathon gaa dagi Israel."},{"book":"Gabunga","chapter":"12","verse":"14","text":"Mee ana dama daane e madahaa, ana dama daane nadau dama daane e motolu, digaula e lellele i nia manu ‘donkey’ e madahidu. Abdon nogo dagi Israel i nia ngadau e walu,"},{"book":"Gabunga","chapter":"12","verse":"15","text":"gei mee gaa made gaa danu i Pirathon, i tenua o Ephraim i lodo tenua gonduu o digau Amalek."}]}