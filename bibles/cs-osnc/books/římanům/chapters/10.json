{"data":[{"book":"Římanům","chapter":"10","verse":"1","text":"Bratři, denně prosím Boha za Izraelce, aby si uvědomili svůj omyl."},{"book":"Římanům","chapter":"10","verse":"2","text":"Musí se jim přiznat, že o Boží přízeň horlivě usilují, ale mají klapky na očích."},{"book":"Římanům","chapter":"10","verse":"3","text":"Nepochopili ospravedlnění v tom způsobu, jak je nabízí Bůh, a proto je odmítají a chtějí si je vydobýt sami."},{"book":"Římanům","chapter":"10","verse":"4","text":"Zákon je měl přece přivést ke Kristu, který je vrcholem a dává bezúhonnost tomu, kdo věří."},{"book":"Římanům","chapter":"10","verse":"5","text":"Mojžíš řekl, že člověk získá život plněním zákona; říkejme tomu ospravedlnění cestou zákona."},{"book":"Římanům","chapter":"10","verse":"6","text":"Ospravedlnění cestou víry je však něco jiného. Klíč k životu není třeba hledat v nadpozemských výšinách,"},{"book":"Římanům","chapter":"10","verse":"7","text":"ani pracně dobývat z hlubin země. Vše potřebné již za nás udělal Kristus."},{"book":"Římanům","chapter":"10","verse":"8","text":"Každý člověk má ten klíč na dosah, má ho ve svém srdci: je to víra, kterou hlásáme."},{"book":"Římanům","chapter":"10","verse":"9","text":"Jestliže tedy Krista vyznáváš jako Pána a opravdu věříš, že jej Bůh vzkřísil z mrtvých, jsi zachráněn."},{"book":"Římanům","chapter":"10","verse":"10","text":"Kdo věří, ten je před Bohem spravedlivý a jako takový, hlásí-li se k tomu veřejně, je u něho v milosti."},{"book":"Římanům","chapter":"10","verse":"11","text":"Bible přece říká: Kdo mu uvěří, nebude zklamán."},{"book":"Římanům","chapter":"10","verse":"12","text":"A v tom není rozdíl mezi židem a jinověrcem. Všichni mají jednoho a téhož Pána a ten je stejně štědrý ke všem, kdo se k němu obracejí."},{"book":"Římanům","chapter":"10","verse":"13","text":"Je přece psáno, že každý, kdo ho bude vzývat, bude zachráněn. Každý!"},{"book":"Římanům","chapter":"10","verse":"14","text":"Vzývat ho může ovšem jen ten, kdo v něj uvěřil: uvěřil jen ten, kdo o něm slyšel; slyší jen tehdy, když bude někdo mluvit;"},{"book":"Římanům","chapter":"10","verse":"15","text":"a mluvit o něm – k tomu právě Bůh posílá nás. Vždyť víte, co je psáno v Písmu: „Vždy vítán je, kdo dobrou zprávu nese!“"},{"book":"Římanům","chapter":"10","verse":"16","text":"Skutečnost je ovšem taková, že ne všichni tu zprávu uvítali. Vždyť už Izajáš si stěžuje: „Pane, kdo uvěřil tomu, co jsme hlásali?“"},{"book":"Římanům","chapter":"10","verse":"17","text":"Věříme-li my, je to proto, že jsme Kristovo poselství přijali."},{"book":"Římanům","chapter":"10","verse":"18","text":"Pokládám však otázku: Což snad Izraelci neslyšeli stejné poselství? Jistě slyšeli."},{"book":"Římanům","chapter":"10","verse":"19","text":"Nepochopili je snad? ptám se dál. Už Mojžíš říkal:"},{"book":"Římanům","chapter":"10","verse":"20","text":"A Izajášovými ústy říká Bůh:"},{"book":"Římanům","chapter":"10","verse":"21","text":"O Izraelcích však mluví jako o lidu neposlušném a vzpurném."}]}