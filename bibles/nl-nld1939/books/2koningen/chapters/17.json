{"data":[{"book":"2 Koningen","chapter":"17","verse":"1","text":"In het twaalfde jaar der regering van Achaz over Juda werd Hosjéa, de zoon van Ela, koning van Israël. Hij regeerde negen jaar te Samaria."},{"book":"2 Koningen","chapter":"17","verse":"2","text":"Hij deed wat kwaad was in de ogen van Jahweh, ofschoon niet zo erg als de koningen van Israël, die hem vooraf waren gegaan."},{"book":"2 Koningen","chapter":"17","verse":"3","text":"Daarom trok koning Sjalmanéser van Assjoer tegen Hosjéa op, en Hosjéa moest zich onderwerpen en schatting betalen."},{"book":"2 Koningen","chapter":"17","verse":"4","text":"En toen de koning van Assjoer later ontdekte, dat Hosjéa tegen hem samenspande, gezanten naar koning So van Egypte had gezonden en de jaarlijkse schatting voor den koning van Assjoer niet meer opbracht, nam de koning van Assjoer hem gevangen en sloot hem op in een kerker."},{"book":"2 Koningen","chapter":"17","verse":"5","text":"Na een veldtocht door het hele land trok de koning van Assjoer tenslotte naar Samaria, dat hij drie jaar lang belegerde."},{"book":"2 Koningen","chapter":"17","verse":"6","text":"In het negende jaar van Hosjéa nam de koning van Assjoer Samaria in. De Israëlieten voerde hij in ballingschap naar Assjoer, en wees hun Chalach, met een gebied aan de Chabor, een kanaal in Gozar, en enige steden van Medië, tot woonplaats aan."},{"book":"2 Koningen","chapter":"17","verse":"7","text":"Dit alles gebeurde, omdat de Israëlieten gezondigd hadden tegen Jahweh, hun God, die hen uit de macht van Farao, den koning van Egypte, verlost en uit Egypte geleid had. Zij waren andere goden gaan dienen,"},{"book":"2 Koningen","chapter":"17","verse":"8","text":"en hadden volgens de gebruiken der volkeren geleefd, die Jahweh voor de Israëlieten had uitgedreven."},{"book":"2 Koningen","chapter":"17","verse":"9","text":"Tegenover Jahweh, hun God, hadden de Israëlieten zich vele ongerechtigheden veroorloofd. In al hun steden, zowel in de wachttorens als in de vestingen, hadden zij offerhoogten gebouwd,"},{"book":"2 Koningen","chapter":"17","verse":"10","text":"op elke hoge heuvel en onder elke groene boom heilige zuilen en palen geplaatst."},{"book":"2 Koningen","chapter":"17","verse":"11","text":"Daar hadden zij wierook gebrand, evenals de volkeren, die Jahweh bij hun komst had weggevoerd, en schandelijke dingen gedaan, om Jahweh te tarten."},{"book":"2 Koningen","chapter":"17","verse":"12","text":"Zo hadden zij de schandgoden gediend, ofschoon Jahweh hun dit nadrukkelijk had verboden."},{"book":"2 Koningen","chapter":"17","verse":"13","text":"Toch had Jahweh zowel Israël als Juda door al zijn profeten en zieners gewaarschuwd, en hun gezegd: Bekeert u van uw wangedrag, en onderhoudt de geboden en voorschriften van de wet, die Ik aan uw vaderen gegeven heb, en door mijn dienaars de profeten heb ingescherpt."},{"book":"2 Koningen","chapter":"17","verse":"14","text":"Maar ze wilden niet luisteren en waren hardnekkig evenals hun vaderen, die ook niet op Jahweh, hun God, hadden vertrouwd."},{"book":"2 Koningen","chapter":"17","verse":"15","text":"Zij stoorden zich niet aan zijn geboden, evenmin als aan het verbond, dat Hij met hun vaderen gesloten had, en verachtten de vermaningen, die Hij hun gaf. Zo zijn ze nietigheden gaan dienen, om zelf tot niet te vervallen, evenals de heidenen, die hen omringden, ofschoon Jahweh hun verboden had te doen, zoals zij."},{"book":"2 Koningen","chapter":"17","verse":"16","text":"Ze hebben al de geboden van Jahweh, hun God, overtreden! Ze maakten zich gegoten beelden, twee kalveren en heilige zuilen. Ze aanbaden heel het hemelse heir, en dienden Báal."},{"book":"2 Koningen","chapter":"17","verse":"17","text":"Hun zonen en dochters wierpen ze ten offer in het vuur, en lieten zich in met waarzeggerij en wichelarij. Zo gaven ze zich over aan al wat kwaad was in de ogen van Jahweh, om Hem te tarten."},{"book":"2 Koningen","chapter":"17","verse":"18","text":"Daarom werd Jahweh hevig op Israël vergramd, en dreef Hij het van zijn aanschijn weg. Alleen de stam Juda bleef over."},{"book":"2 Koningen","chapter":"17","verse":"19","text":"Maar ook Juda hield zich niet aan de geboden van Jahweh, zijn God, en volgde de practijken van Israël na."},{"book":"2 Koningen","chapter":"17","verse":"20","text":"Daarom zou Jahweh heel het geslacht der Israëlieten versmaden; Hij zou het vernederen, aan plunderaars overleveren, en het tenslotte van zijn aanschijn verwerpen."},{"book":"2 Koningen","chapter":"17","verse":"21","text":"Reeds toen Israël zich van het huis van David afscheurde, en Jeroboam, den zoon van Nebat, tot koning uitriep, had Jeroboam het van Jahweh weggetroond, en het tot een grote zonde verleid."},{"book":"2 Koningen","chapter":"17","verse":"22","text":"En de Israëlieten waren al de zonden, die Jeroboam gedaan had, blijven bedrijven, zonder er ooit mee op te houden,"},{"book":"2 Koningen","chapter":"17","verse":"23","text":"totdat Jahweh hen tenslotte van zijn aanschijn wegwierp, zoals Hij door zijn dienaars, de profeten, voorspeld had. En Israël werd uit zijn land in ballingschap naar Assjoer weggevoerd; daar bleef het tot op deze dag."},{"book":"2 Koningen","chapter":"17","verse":"24","text":"Nu bracht de koning van Assjoer volk uit Babel, Koeta, Awwa, Chamat en Sefarwáim naar de steden van Samaria, en liet hen daar wonen in de plaats van de Israëlieten. Dezen namen Samaria in bezit, en vestigden zich daar in de steden."},{"book":"2 Koningen","chapter":"17","verse":"25","text":"In de eerste tijd, dat zij er woonden, vereerden zij Jahweh niet. Toen zond Jahweh leeuwen op hen af, die velen van hen verscheurden."},{"book":"2 Koningen","chapter":"17","verse":"26","text":"Nu berichtte men aan den koning van Assjoer: De volkeren, die gij naar Samaria hebt weggevoerd, om zich daar in de steden te vestigen, kennen de dienst van den god van dat land niet; daarom heeft hij leeuwen op hen afgestuurd, die hen doden, omdat ze zijn dienst niet kennen."},{"book":"2 Koningen","chapter":"17","verse":"27","text":"Toen beval de koning van Assjoer: Zendt er een van de priesters heen, die ik van daar heb weggevoerd. Deze moet er zich gaan vestigen, om hen de dienst van dien god te leren."},{"book":"2 Koningen","chapter":"17","verse":"28","text":"Zo kwam dus een van de priesters, die uit Samaria waren weggevoerd, terug. Hij vestigde zich te Betel, en leerde hen, hoe zij Jahweh moesten vereren."},{"book":"2 Koningen","chapter":"17","verse":"29","text":"Tegelijkertijd echter maakten de verschillende volkeren hun eigen goden en plaatsten ze in de tempels op de offerhoogten, die de Samaritanen gebouwd hadden in de steden, waar die volkeren zich nu hadden gevestigd."},{"book":"2 Koningen","chapter":"17","verse":"30","text":"De Babyloniërs maakten Soekkot-Benot, de Koetiërs een Nergal, de Chamatieten een Asjima,"},{"book":"2 Koningen","chapter":"17","verse":"31","text":"de Awwieten een Nibchaz en een Tartak en de Sejarwieten verbrandden hun kinderen voor Adrammélek en Anammélek, de goden van Sefarwáim."},{"book":"2 Koningen","chapter":"17","verse":"32","text":"Zij vereerden ook Jahweh, maar stelden uit de gewone standen priesters aan, die voor hen dienst moesten doen in de tempels op de offerhoogten."},{"book":"2 Koningen","chapter":"17","verse":"33","text":"En ofschoon zij Jahweh vereerden, dienden ze ook hun eigen goden volgens de gebruiken der volkeren, waaruit ze waren weggevoerd."},{"book":"2 Koningen","chapter":"17","verse":"34","text":"Tot op deze dag leven ze volgens hun oude gebruiken. Zij vreesden Jahweh dus niet; want ze leefden niet volgens de instellingen en voorschriften, de wet en de geboden, die Jahweh gegeven heeft aan de kinderen van Jakob, dien Hij Israël noemde."},{"book":"2 Koningen","chapter":"17","verse":"35","text":"Met hen toch heeft Jahweh een verbond gesloten en hun gezegd: Gij zult geen andere goden vereren, aanbidden en dienen, en hun geen offers brengen."},{"book":"2 Koningen","chapter":"17","verse":"36","text":"Alleen Jahweh, die u met geweldige kracht en met gespierde arm uit Egypte geleid heeft, moogt gij vereren en aanbidden; Hem alleen moogt gij offers brengen."},{"book":"2 Koningen","chapter":"17","verse":"37","text":"De instellingen en voorschriften, de wet en de geboden, die Hij voor u heeft neergeschreven, moet gij ten allen tijde onderhouden, en geen andere goden vereren."},{"book":"2 Koningen","chapter":"17","verse":"38","text":"Ook moogt gij het verbond niet vergeten, dat Ik met u heb gesloten. Gij moogt geen vreemde goden vereren,"},{"book":"2 Koningen","chapter":"17","verse":"39","text":"maar Jahweh, uw God, alleen; dan zal Hij u uit de handen van al uw vijanden verlossen."},{"book":"2 Koningen","chapter":"17","verse":"40","text":"Maar zij luisterden niet en hielden hun vroegere gebruiken in stand."},{"book":"2 Koningen","chapter":"17","verse":"41","text":"Deze volkeren vereerden dus Jahweh, terwijl ze tegelijkertijd hun afgodsbeelden dienden; en hun kinderen en kindskinderen zijn het voorbeeld hunner vaderen blijven volgen tot op de dag van vandaag."}]}