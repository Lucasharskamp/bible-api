{"data":[{"book":"కీర్తన","chapter":"94","verse":"1","text":"ప్రతీకారం చేసే దేవా! యెహోవా! ప్రతీకారం చేసే దేవా! మా మీద ప్రకాశించు."},{"book":"కీర్తన","chapter":"94","verse":"2","text":"లోక న్యాయమూర్తీ, లే! గర్విష్టులకు తగినట్టుగా ప్రతిఫలం ఇవ్వు."},{"book":"కీర్తన","chapter":"94","verse":"3","text":"యెహోవా, దుర్మార్గులు ఎంతకాలం, ఎంతకాలం గెలుస్తారు?"},{"book":"కీర్తన","chapter":"94","verse":"4","text":"వాళ్ళు గర్వంగా తిరస్కారంగా మాట్లాడుతున్నారు. వాళ్ళంతా గొప్పలు చెప్పుకుంటున్నారు."},{"book":"కీర్తన","chapter":"94","verse":"5","text":"యెహోవా, వాళ్ళు నీ ప్రజలను అణిచివేస్తున్నారు. నీకు చెందిన జాతిని బాధిస్తున్నారు."},{"book":"కీర్తన","chapter":"94","verse":"6","text":"వాళ్ళు వితంతువులనూ విదేశీయులనూ చంపేస్తున్నారు. అనాథలను హత్య చేస్తున్నారు."},{"book":"కీర్తన","chapter":"94","verse":"7","text":"వారు యెహోవా చూడడు, యాకోబు దేవుడు ఇదంతా గమనించడు, అంటారు."},{"book":"కీర్తన","chapter":"94","verse":"8","text":"బుద్ధిలేని ప్రజలారా, తెలుసుకోండి. మూర్ఖులారా, మీరెప్పుడు నేర్చుకుంటారు?"},{"book":"కీర్తన","chapter":"94","verse":"9","text":"చెవులిచ్చినవాడు వినలేడా? కళ్ళు చేసినవాడు చూడలేడా?"},{"book":"కీర్తన","chapter":"94","verse":"10","text":"రాజ్యాలను అదుపులో పెట్టేవాడు సరిచేయడా? మనిషికి తెలివి ఇచ్చేవాడు ఆయనే."},{"book":"కీర్తన","chapter":"94","verse":"11","text":"మనుషుల ఆలోచనలు యెహోవాకు తెలుసు, అవి పనికిరానివని ఆయనకు తెలుసు."},{"book":"కీర్తన","chapter":"94","verse":"12","text":"యెహోవా, నీ దగ్గర శిక్షణ పొందేవాడు నీ ధర్మశాస్త్రంలో నుంచి నీ దగ్గర నేర్చుకునేవాడు ధన్యుడు."},{"book":"కీర్తన","chapter":"94","verse":"13","text":"దుర్మార్గులకు గుంట తవ్వే వరకూ అతని కష్టకాలాల్లో నువ్వు నెమ్మది ఇస్తావు."},{"book":"కీర్తన","chapter":"94","verse":"14","text":"యెహోవా తన ప్రజలను విడిచిపెట్టడు. తన సొత్తును వదిలి పెట్టడు."},{"book":"కీర్తన","chapter":"94","verse":"15","text":"న్యాయం గెలుస్తుంది, నిజాయితీపరులంతా దాన్ని అనుసరిస్తారు."},{"book":"కీర్తన","chapter":"94","verse":"16","text":"దుర్మార్గుల ఎదుట నా పక్షాన ఎవరు నిలబడతారు? దుష్టులకు వ్యతిరేకంగా నా కోసం ఎవరు నిలుస్తారు?"},{"book":"కీర్తన","chapter":"94","verse":"17","text":"యెహోవా నాకు సాయం రాకపోతే నేను మరణనిశ్శబ్దంలో పండుకునే వాడినే."},{"book":"కీర్తన","chapter":"94","verse":"18","text":"నా కాలు జారింది అని నేనంటే, యెహోవా, నీ కృప నన్ను ఎత్తిపట్టుకుంది."},{"book":"కీర్తన","chapter":"94","verse":"19","text":"నా లోని ఆందోళనలు నన్ను ఉక్కిరిబిక్కిరి చేసి నన్ను బెదిరిస్తుంటే, నీ గొప్ప ఆదరణ నా ప్రాణానికి నెమ్మది కలగచేసింది."},{"book":"కీర్తన","chapter":"94","verse":"20","text":"దుర్మార్గ పాలకులు నీతో జత కట్టగలరా? అన్యాయం చేద్దామని వాళ్ళు చట్టం కల్పిస్తారు."},{"book":"కీర్తన","chapter":"94","verse":"21","text":"వాళ్ళు నీతిమంతులకు వ్యతిరేకంగా కుట్ర పన్నుతారు. నిర్దోషులకు మరణ దండన విధిస్తారు."},{"book":"కీర్తన","chapter":"94","verse":"22","text":"అయితే యెహోవా నాకు ఎత్తయిన కోట. నా దేవుడు నాకు ఆశ్రయదుర్గం."},{"book":"కీర్తన","chapter":"94","verse":"23","text":"ఆయన వాళ్ళ దోషం వాళ్ళ మీదికి రప్పిస్తాడు. వాళ్ళ చెడుతనంలోనే వాళ్ళను నాశనం చేస్తాడు. మన యెహోవా దేవుడు వాళ్ళను నాశనం చేస్తాడు."}]}