{"data":[{"book":"1 Thessalonians","chapter":"3","verse":"1","text":"Jitia amikhan laga takot pora napara hoi jaise, amikhan bhabise Athens sheher te thakile he bhal hobo,"},{"book":"1 Thessalonians","chapter":"3","verse":"2","text":"aru Timothy ke pathaise jun amikhan laga bhai aru Khrista laga susamachar karone Isor laga noukar ase, apnikhan laga biswas takot aru aram kori dibole nimite,"},{"book":"1 Thessalonians","chapter":"3","verse":"3","text":"titia jun manu bhi etu dukh kosto nimite nahilibo. Kilekoile apnikhan nijor jani ase etu karone amikhan ke basi loise."},{"book":"1 Thessalonians","chapter":"3","verse":"4","text":"Kilekoile jitia amikhan apnikhan logote thakise, titia apnikhan ke poila pora dukh pabo koi kene janai dise aru etu hosa hoise, aru apnikhan jani ase."},{"book":"1 Thessalonians","chapter":"3","verse":"5","text":"Etu nimite jitia ami nijor pora janibole para nai, apnikhan laga biswas janibole nimite ami Timothy ke pathaise. Kelemane Saitan pora apnikhan ke porikha korise, aru amikhan dukh kori kene kaam kora to harai dibole bhoi ase."},{"book":"1 Thessalonians","chapter":"3","verse":"6","text":"Kintu etiya apnikhan logot pora Timothy amikhan logote ahise aru apnikhan laga biswas aru morom laga bhal khobor anise. Tai koise apuni khan amikhan nimite hodai bhal bhabona kori thake, aru jineka apnikhan ke lok kori bole mon ase, eneka he apnikhan bhi amikhan ke lok kori bole mon hoi."},{"book":"1 Thessalonians","chapter":"3","verse":"7","text":"Etu nimite, ami laga bhai khan, mon dukh hoile bhi apnikhan laga biswas nimite amikhan laga mon aram hoise."},{"book":"1 Thessalonians","chapter":"3","verse":"8","text":"Apnikhan Isor logote thik thakile amikhan jinda ase."},{"book":"1 Thessalonians","chapter":"3","verse":"9","text":"Isor age te apnikhan nimite amikhan laga khushi thaka to ki pora Isor ke dhanyavad dibo?"},{"book":"1 Thessalonians","chapter":"3","verse":"10","text":"Din raat amikhan bisi jor pora prathana kori thake, apuni khan laga chehera sabo paribo nimite, aru ki pora apnikhan laga biswas te puncha nai etu ke modot koribo paribo nimite."},{"book":"1 Thessalonians","chapter":"3","verse":"11","text":"Kintu amikhan laga Baba Isor Nijor, aru amikhan laga Probhu Jisu pora amikhan laga rasta apnikhan ke dikhai kene wapas ahibole dibi."},{"book":"1 Thessalonians","chapter":"3","verse":"12","text":"Aru bhi Probhu he apnikhan ke uthai di thakibi aru ekjon-ekjon ke aru sob manu logote morom te thakibo dibi, jineka amikhan bhi apnikhan ke kore."},{"book":"1 Thessalonians","chapter":"3","verse":"13","text":"Aru jitia Probhu Jisu tai laga manu khan logote wapas ahibo, titia Baba Isor usorte apnikhan laga mon ke takot dibo aru eku dagi nathaka aru pobitrota te thakibo nimite3.13 Col. 1:22; Eph. 5:27.. Amen!"}]}