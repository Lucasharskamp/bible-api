{"data":[{"book":"Kitetidayta Ootho","chapter":"7","verse":"1","text":"Qeessista halaqay Isxifanose “haysi ne bolla shiqqida yozi tuumee?” gi oychides."},{"book":"Kitetidayta Ootho","chapter":"7","verse":"2","text":"Isxxifanoseykka hizigides “Ta ishaato, ta awwato ta giizaysa siyite nu awa Abramey Kaarane yanappe kasse buro Mesophoxomiyan dishin bonncho Goday izas qonccidi"},{"book":"Kitetidayta Ootho","chapter":"7","verse":"3","text":"<Ne dereppene ne dabbofe shakeistada ta neena bessizaso ba> gides."},{"book":"Kitetidayta Ootho","chapter":"7","verse":"4","text":"Izikka Kaldawista biittafe kezidi Karane biittan uttides. Iza away hayqqidappe guye inte ha7i dizaso ha dere iza ehidees."},{"book":"Kitetidayta Ootho","chapter":"7","verse":"5","text":"Haray atoshin issi toy eqiza gadey izas hayssafe immetibeyna. Gido attiin he wode izas issi naykka baynnida dishin izzine izappe guyen iza zerethi biittiyo laatana mala Xoossi izas ccaqqides."},{"book":"Kitetidayta Ootho","chapter":"7","verse":"6","text":"Qassekka Xoossi izas hizigi yotides <ne zerethi alagga biittan bete ass gidana. Oyddu xeettu layth aylletetha qammibara garsan wayistana."},{"book":"Kitetidayta Ootho","chapter":"7","verse":"7","text":"Gido attiin ista aylle mala harza dere ta qaxxayana. Hessafe guye isti he biittafe kezzidi haanno ha soyin tas goynana.>"},{"book":"Kitetidayta Ootho","chapter":"7","verse":"8","text":"Hesafe guye qaxxara woga ccaqo izas immides. Abrameykka Yisaqa yellidi iza osppuntha gallasa qaxxarides. Yisaqayka Yaqobe yellides. Yaqobeykka tamane namm77u qomota yellides."},{"book":"Kitetidayta Ootho","chapter":"7","verse":"9","text":"He qommota awatti yosefo bolla qanattetidi iza aylletethas duge Gibixe bayzzida. Gido attiin Xoossi izara dees;"},{"book":"Kitetidayta Ootho","chapter":"7","verse":"10","text":"meto wursofe iza ashides. Gibxe kawo Faaronne sinthan bonncho qumma7isides. Faronney iza Gibxe biitaninne ba keeththa asa wurso bolla alafethethan shuumiides."},{"book":"Kitetidayta Ootho","chapter":"7","verse":"11","text":"He wode Kanaaneninne Gibixen daro metto ehida gita koshay dennidides. Nu awataskka miza kaathi dhayides."},{"book":"Kitetidayta Ootho","chapter":"7","verse":"12","text":"Yaqobey Giibixe deren kaathi dizayssa siyiddi nu aawata koyyro Gibxe yediides."},{"book":"Kitetidayta Ootho","chapter":"7","verse":"13","text":"Istti nam77antho biza wode Yosefoy izi oonakkone bena ba ishatas qonccisides. Faroneykka Yosefo ishshata erides."},{"book":"Kitetidayta Ootho","chapter":"7","verse":"14","text":"Hessafe guye Yosefoy kiitidi ba aawa Yaqobenne laappuun tamane ichachu gidiza ba dabota kuummeth ehiisides."},{"book":"Kitetidayta Ootho","chapter":"7","verse":"15","text":"Yaqobey duge Gibxe woodhdh7ides. Izikka nu aawatikka wuri heen hayqqida."},{"book":"Kitetidayta Ootho","chapter":"7","verse":"16","text":"Ista ahaykka Seekkeme gizaso ehaaththain Abramey Eemore nayytappe ba miishan shammida duhaaththaon moggettides."},{"book":"Kitetidayta Ootho","chapter":"7","verse":"17","text":"Xoossi Abrames caaqqida qalay polletiza wodey maatishin Gibixen diza nu asa qodday dari dari bides."},{"book":"Kitetidayta Ootho","chapter":"7","verse":"18","text":"Hesafe guye Gibixe bitan yoosefo eronta hara kawoy kawotides."},{"book":"Kitetidayta Ootho","chapter":"7","verse":"19","text":"Izikka nu asa ba geene oothon metoothides. Buuro yelletida guutha naytti hayqqana malane yelliidayta kare kessi wora yeganamala wolliqathides."},{"book":"Kitetidayta Ootho","chapter":"7","verse":"20","text":"He wode Musey yeletides. Izikka Xoossa achan dosetida malla loo7o na gidides. Be aawa keeththan hedzdzu aggina all7isson diccides."},{"book":"Kitetidayta Ootho","chapter":"7","verse":"21","text":"Izi gede worra yeegettida wode kawwo Farone macca nayya deemada bees ekkadus. Be na mala oothada dichadus."},{"book":"Kitetidayta Ootho","chapter":"7","verse":"22","text":"Museykka Gibxista eraatetha wurssi tammarides. Yoon erra, oothonikka miinno gididees."},{"book":"Kitetidayta Ootho","chapter":"7","verse":"23","text":"“Muse laaythi ooydu tamu gida wode Musey ba ishata Isira7elle nayta beyanas ba wozinan qoppides."},{"book":"Kitetidayta Ootho","chapter":"7","verse":"24","text":"Izikka isi Giibixe assi Muse baga asappe isi ura bolla qooho gaathishin beyiddi ba bagga adeza madidi he Gibxe adeza wodhidi he qoheetidayssa hallo keesides."},{"book":"Kitetidayta Ootho","chapter":"7","verse":"25","text":"Muses Xoossi iza kushshen issta wozanayssa iza asay akekkiza millatides. Gido atiin issti hessa yuushi qoppibeyteena."},{"book":"Kitetidayta Ootho","chapter":"7","verse":"26","text":"Wontetha gallas qasekka Isira7elle naytappe nam7ati ba garssan oyeetishin gakkidi oyetizayta iginthanas koyydi <haytto asato inte inte garssan ishantakko, inte wannidi issay issa qoheetii?> gides."},{"book":"Kitetidayta Ootho","chapter":"7","verse":"27-28","text":"Be lageza bolla qoho gathidaysi Muse suggi yeggidi <Nena nu bolla nuna haarizadene nu bolla piridizade oothi shuumiday oonee? woykko qamma Gibxe adeza wodhoyssatho tannaka wodhana koyaazii?> gides."},{"book":"Kitetidayta Ootho","chapter":"7","verse":"29","text":"Musey hessa siyidda mala Midiyame biitta beettidi hen bete ass gidi deyyides. Heenkka nam77u atuma na yeellides."},{"book":"Kitetidayta Ootho","chapter":"7","verse":"30","text":"Hessafe oydu tammu laythafe guuye Siina zuma achchan diza bazza biittan qerii worra gidon exxiizza taamma laccon kiitannchay izas bettides."},{"book":"Kitetidayta Ootho","chapter":"7","verse":"31-32","text":"Museykka iza beeydamala mallaleetides. Azakone shaki eranas izzi he izako shiqqishin Goda qalay “tanni ne awannta Xoossa abirame Yisaqane Yaqobe Xoossa gishin siydees. Museykka daro dagammides, xeellanaskka xalibeyna."},{"book":"Kitetidayta Ootho","chapter":"7","verse":"33-34","text":"Godaykka izas hayssi ne eqqidasoy geeshaso gidiida gish ne toope ccamma shoda. Gibxen diza ta dereta waye ta tuumappe beyadis. Issti wasiza issta waye waso siiyada ista ashshanas woodhdhadis. Ne ha7ikka haya ta nena duge Giibixe zarada kiitana gides."},{"book":"Kitetidayta Ootho","chapter":"7","verse":"35","text":"Histtin heyyti <nu bolla neena haarizadenne piridizade histti ooni shuumedee?> giidi asay kaase kadhdhida Musse Xoossi qeeri woora gidon izas beetida kiitancha bagara issta haarizadenne ashizade hisitidi istaako zarri yeedides."},{"book":"Kitetidayta Ootho","chapter":"7","verse":"36","text":"Izikka ista kallethidi Gibxeppe keesides. Gibxen, zo7o abbanine bazo biittan oyydu taammu laythi daro mallalsiza miishatane gita malatata istas oothides."},{"book":"Kitetidayta Ootho","chapter":"7","verse":"37","text":"Isrra7elle nayytas ta mala nabe Xoossi inte garsafe dennthana gidaysi hayssa Musekko."},{"book":"Kitetidayta Ootho","chapter":"7","verse":"38","text":"Izikka Siina zuma bolla hassa7ida kitancharanne bazo biitan nu awatara dere dullata giidon dees. Deyyo qalakka ha nuus aathanas ekkides."},{"book":"Kitetidayta Ootho","chapter":"7","verse":"39","text":"Nu awati gidiko izara eqqetida attiin izas azazistanas koyoonta gish ba wozinara guuye Giibbxe simmida."},{"book":"Kitetidayta Ootho","chapter":"7","verse":"40","text":"Aarooneskka <Nu sinnthara biiza eeqqa nus gigisa nuna Giibbixefe kaallethi kessida Musey wanidako nu erroko> giida."},{"book":"Kitetidayta Ootho","chapter":"7","verse":"41","text":"He wode mara miisile meedhdhidi eqqas yarsho shishida. Berkka medhida ba kuushe oothon uhaaththaa7ettidane guppiida."},{"book":"Kitetidayta Ootho","chapter":"7","verse":"42","text":"Gido attiin Xoossi isttas zokko zarides. Isti sallo xollinntistas goynana mala aththi immides. Hesikka nabbista mxxaafan “inteno Isra7elle nayto inte baazo biittan oyddu tamu layth diza wode intefe yarshone muuna tas shishi ereetii?"},{"book":"Kitetidayta Ootho","chapter":"7","verse":"43","text":"Harappekka inte goynanaso othiida eeqqa Molookke dunkenane inte eqqa Refanne xollinnte misile dhoqu dhoqu hissti oykkidista. Hessa gisha ta intena inte dizasoppe dennthada Babiloonera aatha yeddana.” geetetidi xaahaaththaetides."},{"book":"Kitetidayta Ootho","chapter":"7","verse":"44","text":"Xoossi Muse bessida lemmusoza malane azazzidayssa mala oothetida Xoossi asara gagiza dunkkaneya nu awatara baazzo biittan deyadus."},{"book":"Kitetidayta Ootho","chapter":"7","verse":"45","text":"Nu aawati dunkeneyo ekkidayssappe guye Xoossi Iyaaso kallethin kaase ista gooddida dereta lattida wode dunnkaneyo ekki geellida. Dawite wode gakanas dunkaneyaa he biittan deyadus."},{"book":"Kitetidayta Ootho","chapter":"7","verse":"46","text":"Dawiteykka Xoossa sinthan boncho demidi Yaqoobe Godas aqqoso gigisanas woossides."},{"book":"Kitetidayta Ootho","chapter":"7","verse":"47","text":"Gido attiin Solmoney izas aqoso kexides."},{"book":"Kitetidayta Ootho","chapter":"7","verse":"48-50","text":"Gido attiin woogga Goday asa kushey keexida keeththan deena. Hesikka nabey <salloy ta zuuppane biittaykka tas tos shemmposo, hiistiin inte tas ay mala keeth kexxeti woykko ta shemmppanasoy awaysse? Hayssa wursi ta kuushshey oothibeynnee? gees Goday> getetti xafetida mala."},{"book":"Kitetidayta Ootho","chapter":"7","verse":"51","text":"Inteno wozana mumeto, haytha tuleto, intekka inte aawata amala wursio wode Xiillo Ayanara eqateista."},{"book":"Kitetidayta Ootho","chapter":"7","verse":"52","text":"Nbistappe inte aawati gooddonnta naabey oonee? Xiillozi yanayssa kasseti yottida nabetakka wodhida intekka ha7i izza aathi immidistane wodhidista."},{"book":"Kitetidayta Ootho","chapter":"7","verse":"53","text":"Kitanncha bagara intes immetida woga ekkidista attiin naggibeykista.”"},{"book":"Kitetidayta Ootho","chapter":"7","verse":"54","text":"Duulatan diza asay hessa siydamala daro hanqitidi, iza bolla ba achche gariccides."},{"book":"Kitetidayta Ootho","chapter":"7","verse":"55-56","text":"Gidinkka Isxxifanosey Xiillo Ayanan kummidine puude salo tish histi xeellishin Xoossa bonchon Yesussay Xoossa oshachan eqqidayssa beydi “Heeko ta saaloy doyeetidayssane asa nay Xoossa ushachan eqqiidayssa beyays” gidees."},{"book":"Kitetidayta Ootho","chapter":"7","verse":"57","text":"Hesa wode asay qaala dhoqu histi waasishe ba haythe tuucci oykidi izako isppe woxxida."},{"book":"Kitetidayta Ootho","chapter":"7","verse":"58","text":"Isxxifanose oykkidi katamappe gede kare hallida. Shuchan cach oykkida. Hesi wuri hannishin marikkatikka ba mayo Sawulle gettetiza pantha achchan wothida."},{"book":"Kitetidayta Ootho","chapter":"7","verse":"59","text":"Isti shuchara iza cadishin Isxxifanosey “ta Goda Yesussa ta sehmppiyo neeko eekka” gidi woosides."},{"book":"Kitetidayta Ootho","chapter":"7","verse":"60","text":"Qassekka gulbatidi dhoqa qalan “Godo haytananta nagara qodopa” gidi wassides. Hesa gidappe guye hayqqides"}]}