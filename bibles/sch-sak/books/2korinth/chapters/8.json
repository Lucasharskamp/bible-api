{"data":[{"book":"2 Korinth","chapter":"8","verse":"1","text":"Kin lâibungngei le sarnungei, Macedonia rama koiindangngei lâia Pathien moroina sintho lenna hah nin riet rangin kin nuom ani.8:1-4: Rom 15:26"},{"book":"2 Korinth","chapter":"8","verse":"2","text":"Intaknangei an tong han minsin tatakin an oma; aniatachu, an râisâna alien tatak sikin inriengtak nikhomsenla ngei, phaltakin pêkna an dôn ani."},{"book":"2 Korinth","chapter":"8","verse":"3","text":"An pharidôr chu an pêka, an phari nêka tam khom an nuom dodôrin an pêk ti nangni ki min riet minthâr ani."},{"book":"2 Korinth","chapter":"8","verse":"4","text":"An theia mulungsuokin Judea rama Pathien mingei sanna thona tieng khom sintum dôn sa rangin min ngên ani."},{"book":"2 Korinth","chapter":"8","verse":"5","text":"Maha kin sabeina pêna ani! Amotona Pumapa kôm an pêk baka; masuole chu, Pumapa lungdôn kin kôm anninanâkin an inpêk nôk ani."},{"book":"2 Korinth","chapter":"8","verse":"6","text":"Masikin hi sin phutpu, Titus hih kin ngên, hi lungkhamna chuonsin alieka sa uol hih sin minzom tita nangni zoipui rangin."},{"book":"2 Korinth","chapter":"8","verse":"7","text":"Nin dôn murdi: taksônna ngei, thurchi misîr theina ngei, le rietna ngei, mi san ranga nin jôtna ngei le mi nin lungkhamna8:7: Keini ranga nin lungkhamna; miziek senkhat ngei an dôn chu nangni ranga kin lungkhamna. han nin nei oka. Masikin hi lungkhamna chuonsin khoma hin phaltaka nin inpêk sa rangin nangni kin nuom ani."},{"book":"2 Korinth","chapter":"8","verse":"8","text":"Ite balamngei nangni khang pe ma-ung. Nikhomsenla midangngeiin mi san rang an jôt tie ngei nangni min mûn, mi nin lungkham hih adik tatak mo ti riet rang ku pût ani."},{"book":"2 Korinth","chapter":"8","verse":"9","text":"Ei Pumapa Jisua Khrista moroina hah nin rieta; nei bâk khomsenla, nangni a min nei theina rangin, nangni jârin amananâkin inrieng a chang ani."},{"book":"2 Korinth","chapter":"8","verse":"10","text":"Ku nuomlam chu nikuma nin phut hah atûn hin zoi ungla chu nin ta rangin sa uol atih. Sin ranga aphut masa vai nimak choia, hannirese sin ranga a nuom masa khom nin ni sa."},{"book":"2 Korinth","chapter":"8","verse":"11","text":"Hanchu ma chunga han minngam titin, nan chuonsin hah zoi ta roi! Nin lei mintuo anghan zoi rangin jôt ungla, male atûna nin dôn lam tak lehin tho roi."},{"book":"2 Korinth","chapter":"8","verse":"12","text":"Pêk rang nin jôtin chu, nin dônloi chunga niloiin, nin dôn chunga nin neinunpêk hah Pathien'n khôk atih."},{"book":"2 Korinth","chapter":"8","verse":"13-14","text":"Nin chunga puokrik nangni min pêlin midangngei mojôk rang pût mu-unga; aniatachu hi zora hin atam nin dôn sikin, ânsam ngei nin san ngei hah asa ani. Hanchu, nangni nin insama anni an dôn mintam khomin nangni san an tih. Ma anghan in-angna om atih."},{"book":"2 Korinth","chapter":"8","verse":"15","text":"Pathien lekhabu'n, “Arût mintam pu han dôn mintam uol maka, male arût mintôm pu han dôn mantôm uol mak,”8:15: Jôk 16:18 ati anghan."},{"book":"2 Korinth","chapter":"8","verse":"16","text":"Nangni san ranga kin jôt anghan Titus mulung sûnga jôtna min dônpu Pathien chunga kin râiasân tatak!"},{"book":"2 Korinth","chapter":"8","verse":"17","text":"Kin ngênna a lei modôm vai niloiin; ama theia mulungsuokin nangni san rang jôtin nin kôm hong rangin a masat ani."},{"book":"2 Korinth","chapter":"8","verse":"18","text":"Ama leh lâibung inkhat thurchisa misîrna sin a thona sika koiindangngei murdi'n an jâ tatak ngâipu hah kin juongtîr sa."},{"book":"2 Korinth","chapter":"8","verse":"19","text":"Male mapên han, ama hih lungkhamna sin Pathien roiinpuina rang le nangni san kin nuomna minlangna rang kin chuonsina le khuolchaina mi jûi ranga koiindangngeiin an thanga an phun ani."},{"book":"2 Korinth","chapter":"8","verse":"20","text":"Phaltaka neinunpêk tam kin semna roia hin tute chiernangei akaithoi loina rangin kin indîn ani."},{"book":"2 Korinth","chapter":"8","verse":"21","text":"Kin neinunkhîn chu Pumapa mitmua vai niloiin, midangngei mitmua khom dikna sin hih ani.8:21: Chvr 3:4 (LXX)"},{"book":"2 Korinth","chapter":"8","verse":"22","text":"Masikin anni lehan kin lâibung inkhat kin juongtîra; vêl tamtak kin minsina male nangni san rang a jôt tatak tiin kin riet. Male atûn vâng chu nin chunga mulungngamna a dôn sabaka, nangni san rang a jôt uol ok zoi."},{"book":"2 Korinth","chapter":"8","verse":"23","text":"Titus hi chu, ka champui le nangni sanna sin ni thopui ngâipu ani; lâibung dang a champuingei hi chu koiindangngei ruthûla Khrista kôm roiinpuina mintung ngei an ni."},{"book":"2 Korinth","chapter":"8","verse":"24","text":"Anni ngei kôm han nin lungkhamna minlang roi, masikin nangni kin songna chungroi hin kin dik ti hih koiindangngei murdi'n an riet theina rangin."}]}