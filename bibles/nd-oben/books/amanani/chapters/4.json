{"data":[{"book":"AmaNani","chapter":"4","verse":"1","text":"UThixo wathi kuMosi lo-Aroni:"},{"book":"AmaNani","chapter":"4","verse":"2","text":"“Balani ingxenye yabaLevi abangamaKhohathi libabale ngosendo langezindlu zabo."},{"book":"AmaNani","chapter":"4","verse":"3","text":"Balani wonke amadoda kusukela kwabaleminyaka engamatshumi amathathu kusiya kwabaleminyaka engamatshumi amahlanu yokuzalwa abeza bezosebenza emsebenzini wethente lokuhlangana."},{"book":"AmaNani","chapter":"4","verse":"4","text":"Lo yiwo umsebenzi ozakwenziwa ngamaKhohathi ethenteni lokuhlangana, ukulondoloza yonke into engcwelengcwele."},{"book":"AmaNani","chapter":"4","verse":"5","text":"Nxa kuthuthwa kusukwa ezihonqweni, u-Aroni lamadodana akhe kabangene bayekwethula ikhetheni elisithileyo basibekele ibhokisi lobufakazi ngalo."},{"book":"AmaNani","chapter":"4","verse":"6","text":"Lokhu bazakugubuzela ngezikhumba zezinyamazana, bendlale ilembu eliluhlaza okwesibhakabhaka phezu kwalokho besebefaka izibambo endaweni yazo."},{"book":"AmaNani","chapter":"4","verse":"7","text":"Phezu kwetafula yoBukhona bukaThixo kumele bendlale ilembu eliluhlaza okwesibhakabhaka bafake phezu kwalo imiganu, izinditshi lengubhe, lenkezo zeminikelo enathwayo; kuthi lesosinkwa esihlala sikhonapho sisale phezu kwayo."},{"book":"AmaNani","chapter":"4","verse":"8","text":"Phezu kwalokhu bazakwendlala ilembu elibomvu, bembese lokho ngezikhumba zezinyamazana besebefaka izibambo ezindaweni zazo."},{"book":"AmaNani","chapter":"4","verse":"9","text":"Kumele bathathe ilembu eliluhlaza okwesibhakabhaka bembese ngalo uluthi lwesibane sokukhanyisa, kanye lezibane zalo, izintambo zesibane kanye lezibambiso zakhona, lemiganu, lezitsha zamafutha zokuthelisa kuso."},{"book":"AmaNani","chapter":"4","verse":"10","text":"Besebelugoqela kanye lezinto zalo zonke ngezikhumba zezinyamazana balufakele izibambo zokuthwala."},{"book":"AmaNani","chapter":"4","verse":"11","text":"Phezu kwe-alithari legolide kabendlale ilembu eliluhlaza okwesibhakabhaka bakugoqele ngezikhumba zezinyamazana besebefaka izibambo zokuthwalisa endaweni yazo."},{"book":"AmaNani","chapter":"4","verse":"12","text":"Bazathatha zonke izinto zokusebenzisa endaweni engcwelengcwele, bazigoqele ngelembu eliluhlaza okwesibhakabhaka, bembese lokho ngezikhumba zezinyamazana bafake phezu kwethala lokuthwalisa."},{"book":"AmaNani","chapter":"4","verse":"13","text":"Kumele babuthe umlotha bawususe phezu kwe-alithari elilithusi besebesendlala ilembu eliyibubende phezu kwalo."},{"book":"AmaNani","chapter":"4","verse":"14","text":"Besebefaka phezu kwalo zonke izitsha ezisetshenziswa emsebenzini we-alithari, kuhlanganisa lezindengezi zeziko, izitsha zokosa inyama, amafotsholo lemiganu yokuchelisa. Phezu kwalo kumele bendlale isembeso sezikhumba zezinyamazana babe sebefaka izibambo zokuthwalisa endaweni yazo."},{"book":"AmaNani","chapter":"4","verse":"15","text":"Ngemva kokuba u-Aroni lamadodana akhe sebeqedile ukwembesa impahla zonke ezendawo engcwele lazozonke izinto ezingcwele, kanye lokuthi sebelungele ukusuka, amaKhohathi yiwo okumele eze azothwala. Kodwa akumelanga bathinte izinto ezingcwele ngoba bazakufa. AmaKhohathi azathwala lezozinto ezisethenteni lokuhlangana."},{"book":"AmaNani","chapter":"4","verse":"16","text":"U-Eliyazari indodana ka-Aroni, umphristi, uzakhangela amafutha esibane, impepha, umnikelo ojayelekileyo wamabele lamafutha okugcoba abakhethiweyo. Uzagcina ithabanikeli ngonanzelelo layo yonke into ephakathi kwalo, kanye lempahla ezingcwele lezitsha zalo.”"},{"book":"AmaNani","chapter":"4","verse":"17","text":"UThixo watshela uMosi lo-Aroni wathi,"},{"book":"AmaNani","chapter":"4","verse":"18","text":"“Nanzelelani ukuthi izizwe zosendo lwamaKhohathi azehlukaniswa labaLevi."},{"book":"AmaNani","chapter":"4","verse":"19","text":"Lokhu kuyikuthi baphile bengafi nxa bethe basondela phansi kwezinto ezingcwelengcwele, balungiseleni lokhu: U-Aroni lamadodana akhe bazakuya endaweni engcwele bayekwabela indoda yinye ngayinye umsebenzi wayo kanye lalokho okumele bakuthwale."},{"book":"AmaNani","chapter":"4","verse":"20","text":"Kodwa amaKhohathi akumelanga angene ukuthi ayebona izinto ezingcwele, loba okomzuzwana nje kuphela, ngoba bazakufa.”"},{"book":"AmaNani","chapter":"4","verse":"21","text":"UThixo wathi kuMosi,"},{"book":"AmaNani","chapter":"4","verse":"22","text":"“Bala njalo amaGeshoni ngezindlu langosendo lwawo."},{"book":"AmaNani","chapter":"4","verse":"23","text":"Bala wonke amadoda kusukela kwabaleminyaka engamatshumi amathathu kusiya kwabaleminyaka engamatshumi amahlanu yokuzalwa labo abezayo ukuzosebenza ethenteni lokuHlangana."},{"book":"AmaNani","chapter":"4","verse":"24","text":"Lo ngumsebenzi okumele wenziwe ngabosendo lwamaGeshoni ekusebenzeni kwabo lekuthwaleni kwabo imithwalo:"},{"book":"AmaNani","chapter":"4","verse":"25","text":"Bazathwala amakhetheni ethabanikeli, ithente lokuhlangana, isembeso salo kanye lesangaphandle esezikhumba zezinyamazana, amakhetheni entuba yethente lokuhlangana,"},{"book":"AmaNani","chapter":"4","verse":"26","text":"amakhetheni eguma elihonqolozele ithabanikeli le-alithari, ikhetheni lesango, izintambo lakho konke okusetshenziswa kulo umsebenzi. AmaGeshoni azakwenza konke okumele kwenziwe ngalezizinto."},{"book":"AmaNani","chapter":"4","verse":"27","text":"Imisebenzi yabo yonke abayenzayo, kumbe yikuthwala kumbe ngumsebenzi othile, bazayenza ngokuqondisa kuka-Aroni lamadodana akhe. Uzabapha kube ngumlandu wabo ukuthwala lokho ozabe uthe bakuthwale."},{"book":"AmaNani","chapter":"4","verse":"28","text":"Lokhu kuzakuba ngumsebenzi wabosendo lwamaGeshoni ethenteni lokuhlangana. Umsebenzi wabo bazawenza ngokuqondisa kuka-Ithamari indodana ka-Aroni, umphristi.”"},{"book":"AmaNani","chapter":"4","verse":"29","text":"“Bala amaMerari ngosendo langezindlu zawo."},{"book":"AmaNani","chapter":"4","verse":"30","text":"Bala wonke amadoda kusukela kwabaleminyaka engamatshumi amathathu kusiya kwabaleminyaka engamatshumi amahlanu yokuzalwa abezayo ukusebenza ethenteni lokuhlangana."},{"book":"AmaNani","chapter":"4","verse":"31","text":"Lo yiwo ozakuba ngumsebenzi wabo ethenteni lokuhlangana: ukuthwala amathala ethabanikeli, imithando yalo, izinsika lezisekelo,"},{"book":"AmaNani","chapter":"4","verse":"32","text":"kanye lezinsika ezihonqolozele iguma kanye lezisekelo zazo, izikhonkwane zethente, amagoda, izitsha zakhona lakho konke okuhambelana lokusetshenziswa kwazo. Batshengise bonke munye ngamunye lezozinto abafanele bazithwale."},{"book":"AmaNani","chapter":"4","verse":"33","text":"Lo yiwo umsebenzi ozakwenziwa ngabosendo lwamaMerari ekusebenzeni kwabo ethenteni lokuhlangana beqondiswa ngu-Ithamari indodana ka-Aroni, umphristi.”"},{"book":"AmaNani","chapter":"4","verse":"34","text":"UMosi, u-Aroni labakhokheli babantu babala amaKhohathi ngosendo langezindlu zawo."},{"book":"AmaNani","chapter":"4","verse":"35","text":"Wonke amadoda aleminyaka esukela kwabaleminyaka engamatshumi amathathu kusiya kwabaleminyaka engamatshumi amahlanu abezayo ukusebenza ethenteni lokuhlangana,"},{"book":"AmaNani","chapter":"4","verse":"36","text":"bebalwa ngensendo, babazinkulungwane ezimbili lamakhulu ayisikhombisa alamatshumi amahlanu (2,750)."},{"book":"AmaNani","chapter":"4","verse":"37","text":"Leli linani eligcweleyo lalabo abosendo lwamaKhohathi abasebenza ethenteni lokuhlangana. UMosi lo-Aroni babala njengokulaywa kwabo nguThixo etshela uMosi."},{"book":"AmaNani","chapter":"4","verse":"38","text":"AmaGeshoni abalwa ngensendo langezindlu zawo."},{"book":"AmaNani","chapter":"4","verse":"39","text":"Wonke amadoda aleminyaka yokuzalwa engamatshumi amathathu kusiya kwabaleminyaka engamatshumi amahlanu ababesebenza ethenteni lokuhlangana,"},{"book":"AmaNani","chapter":"4","verse":"40","text":"bebalwa ngensendo langezindlu zabo, babazinkulungwane ezimbili lamakhulu ayisithupha alamatshumi amathathu (2,630)."},{"book":"AmaNani","chapter":"4","verse":"41","text":"Leli linani eligcweleyo lwensendo zamaGeshoni abasebenza ethenteni lokuhlangana. UMosi lo-Aroni babala njengokulaywa kwabo nguThixo."},{"book":"AmaNani","chapter":"4","verse":"42","text":"AmaMerari abalwa ngensendo langezindlu zawo."},{"book":"AmaNani","chapter":"4","verse":"43","text":"Wonke amadoda ayeleminyaka yokuzalwa esukela kwabalamatshumi amathathu kusiya kwabaleminyaka engamatshumi amahlanu ababezosebenza ethenteni lokuhlangana,"},{"book":"AmaNani","chapter":"4","verse":"44","text":"sebebaliwe ngensendo zabo, babazinkulungwane ezintathu lamakhulu amabili (3,200)."},{"book":"AmaNani","chapter":"4","verse":"45","text":"Leli kwaba linani eligcweleyo kwabosendo lwamaMerari. UMosi lo-Aroni babala njengokulaya kukaThixo elaya uMosi."},{"book":"AmaNani","chapter":"4","verse":"46","text":"Ngalokho uMosi, u-Aroni labakhokheli bako-Israyeli babala bonke abaLevi ngensendo langezindlu zabo."},{"book":"AmaNani","chapter":"4","verse":"47","text":"Wonke amadoda asukela kwabaleminyaka engamatshumi amathathu kusiya kwabaleminyaka engamatshumi amahlanu yokuzalwa abeza ukulungisa kanye lokuthwala ithente lokuhlangana"},{"book":"AmaNani","chapter":"4","verse":"48","text":"babezinkulungwane eziyisificaminwembili lamakhulu amahlanu alamatshumi ayisificaminwembili (8,580)."},{"book":"AmaNani","chapter":"4","verse":"49","text":"Ngokulaya kukaThixo elaya uMosi, ngulowo lalowo wabelwa umsebenzi wakhe ayezawenza lokwakumele akuthwale."}]}