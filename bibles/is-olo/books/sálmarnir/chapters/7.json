{"data":[{"book":"Sálmarnir","chapter":"7","verse":"1-2","text":"Ég treysti þér, Drottinn, Guð minn, að þú frelsir mig frá þeim sem ofsækja mig."},{"book":"Sálmarnir","chapter":"7","verse":"3","text":"Þeir vilja ráðast á mig úr launsátri eins og ljón, særa mig og draga burt hálfdauðan. Láttu það ekki takast!"},{"book":"Sálmarnir","chapter":"7","verse":"4","text":"En Drottinn, ef ég hefði illt fyrir stafni"},{"book":"Sálmarnir","chapter":"7","verse":"5","text":"– ef ég launaði gott með illu eða beitti nágranna mína órétti,"},{"book":"Sálmarnir","chapter":"7","verse":"6","text":"þá væri réttlátt að þú létir óvini mína eyða mér, fella mig og fótum troða."},{"book":"Sálmarnir","chapter":"7","verse":"7","text":"En Drottinn! Rís þú upp í reiði gegn ofstopa óvina minna. Vakna þú Drottinn! Láttu mig ná rétti mínum!"},{"book":"Sálmarnir","chapter":"7","verse":"8-9","text":"Safnaðu saman öllum þjóðum. Taktu þér sæti hátt uppi yfir þeim og dæmdu syndir þeirra. En mig, Drottinn, lýstu mig réttlátan svo allir heyri, auglýstu réttlæti mitt og ráðvendni."},{"book":"Sálmarnir","chapter":"7","verse":"10","text":"Stöðvaðu alla illsku, Drottinn, og blessa þá sem í einlægni tilbiðja þig. Því að þú, réttláti Guð, kannar hugarfylgsni mannanna og rannsakar viðhorf þeirra og tilgang."},{"book":"Sálmarnir","chapter":"7","verse":"11","text":"Guð er skjöldur minn. Hann mun vernda mig. Hann frelsar þá sem hjartahreinir eru."},{"book":"Sálmarnir","chapter":"7","verse":"12","text":"Guð er fullkomlega réttlátur dómari og dag hvern gremst honum illska hinna vondu."},{"book":"Sálmarnir","chapter":"7","verse":"13","text":"Ef þeir iðrast ekki mun hann bregða sverði og eyða þeim. Hann hefur spennt boga sinn"},{"book":"Sálmarnir","chapter":"7","verse":"14","text":"og lagt eldlegar örvar á streng, – banvænar örvar."},{"book":"Sálmarnir","chapter":"7","verse":"15","text":"Hinn illi bruggar launráð og íhugar vélabrögð sín. Hann lætur til skarar skríða með lygum og svikum."},{"book":"Sálmarnir","chapter":"7","verse":"16","text":"Hann falli á eigin bragði."},{"book":"Sálmarnir","chapter":"7","verse":"17","text":"Ofbeldið sem hann ætlaði öðrum, verði honum sjálfum að fjörtjóni."},{"book":"Sálmarnir","chapter":"7","verse":"18","text":"Ég lofa og vegsama Drottinn, því hann er góður. Ég vil lofsyngja nafni Drottins, honum sem er öllum drottnum æðri."}]}