{"data":[{"book":"پەیدابوون","chapter":"1","verse":"1","text":"لە سەرەتادا خودا ئاسمان و زەویی بەدیهێنا."},{"book":"پەیدابوون","chapter":"1","verse":"2","text":"زەویش بێ شێوە و بەتاڵ بوو، تاریکیش لەسەر ڕووی قووڵاییەکان بوو. ڕۆحی خوداش لەسەر ڕووی ئاوەکان دەجوڵایەوە."},{"book":"پەیدابوون","chapter":"1","verse":"3","text":"خودا فەرمووی: «با ڕووناکی ببێت.» ئینجا ڕووناکی بوو."},{"book":"پەیدابوون","chapter":"1","verse":"4","text":"خوداش بینی کە ڕووناکییەکە باش بوو. ئیتر خودا ڕووناکییەکەی لە تاریکی جیا کردەوە."},{"book":"پەیدابوون","chapter":"1","verse":"5","text":"خودا ڕووناکییەکەی ناو نا «ڕۆژ» و تاریکییەکەی ناو نا «شەو.» ئێوارە بوو، بووە بەیانی، ئەمە ڕۆژی یەکەم بوو."},{"book":"پەیدابوون","chapter":"1","verse":"6","text":"خودا فەرمووی: «با بۆشاییەک1‏:6 بۆشاییەک: بۆشاییەکی لێککشاوە.‏ لەنێوان ئاوەکاندا ببێت، بۆ جیابوونەوەی ئاو لە ئاو.»"},{"book":"پەیدابوون","chapter":"1","verse":"7","text":"جا ئاوا بوو. خودا بۆشاییەکەی دروستکرد و ئاوەکەی ژێر بۆشاییەکەی لە ئاوەکەی سەر بۆشاییە کراوەکە جیا کردەوە."},{"book":"پەیدابوون","chapter":"1","verse":"8","text":"خودا بۆشاییەکەی ناو نا «ئاسمان.» جا ئێوارە بوو، بووە بەیانی، ئەمە ڕۆژی دووەم بوو."},{"book":"پەیدابوون","chapter":"1","verse":"9","text":"خودا فەرمووی: «با ئاوەکانی ژێر ئاسمان لە یەک شوێن کۆببنەوە و وشکانی دەربکەوێت.» جا ئاوا بوو."},{"book":"پەیدابوون","chapter":"1","verse":"10","text":"خودا وشکانییەکەی ناو نا «زەوی». ئاوە کۆبووەوەکەشی ناو نا «دەریا». خوداش بینی کە ئەمە باش بوو."},{"book":"پەیدابوون","chapter":"1","verse":"11","text":"ئینجا خودا فەرمووی: «با زەوی سەوزایی بەرهەم بهێنێت: ڕووەکی تۆودار و داری بەردار لەسەر زەوی، ئەوەی تۆوەکەی لەناو خۆیەتی، لە جۆری خۆی.» جا ئاوا بوو."},{"book":"پەیدابوون","chapter":"1","verse":"12","text":"زەوی سەوزایی بەرهەم هێنا: ڕووەکی تۆودار لە جۆری خۆی و دار کە بەر دروستبکات و تۆوەکەی تێدابێت لە جۆری خۆی. خوداش بینی کە ئەمە باش بوو."},{"book":"پەیدابوون","chapter":"1","verse":"13","text":"جا ئێوارە بوو، بووە بەیانی، ئەمە ڕۆژی سێیەم بوو."},{"book":"پەیدابوون","chapter":"1","verse":"14","text":"ئینجا خودا فەرمووی: «با لە بۆشایی ئاسماندا ڕووناکییەکان هەبن بۆ جیاکردنەوەی ڕۆژ لە شەو، هەروەها بۆ نیشانکردنی وەرز و ڕۆژ و ساڵ."},{"book":"پەیدابوون","chapter":"1","verse":"15","text":"با ڕووناکییەکان لە بۆشایی ئاسماندا ببن، تاکو سەر زەوی ڕووناک بکەنەوە.» جا ئاوا بوو."},{"book":"پەیدابوون","chapter":"1","verse":"16","text":"هەروەها خودا دوو ڕووناکییە مەزنەکەی دروستکرد، ڕووناکییە گەورەکەیان بۆ فەرمانڕەوایەتی ڕۆژ، ڕووناکییە بچووکەکەشیان بۆ فەرمانڕەوایەتی شەو، هەروەها ئەستێرەکانیش."},{"book":"پەیدابوون","chapter":"1","verse":"17","text":"خودا لە بۆشایی ئاسماندا بۆ ڕووناککردنەوەی سەر زەوی داینان،"},{"book":"پەیدابوون","chapter":"1","verse":"18","text":"بۆ فەرمانڕەوایەتی ڕۆژ و شەو و جیاکردنەوەی ڕووناکی لە تاریکی. خوداش بینی کە ئەمە باش بوو."},{"book":"پەیدابوون","chapter":"1","verse":"19","text":"جا ئێوارە بوو، بووە بەیانی، ئەمە ڕۆژی چوارەم بوو."},{"book":"پەیدابوون","chapter":"1","verse":"20","text":"ئینجا خودا فەرمووی: «با ئاوەکان پڕ ببن لە ئاپۆرەی بوونەوەری زیندوو، با باڵندەش لە بۆشایی ئاسماندا بەسەر زەویدا بفڕێت.»"},{"book":"پەیدابوون","chapter":"1","verse":"21","text":"ئیتر خودا بوونەوەرە مەزنەکانی دەریای بەدیهێنا، لەگەڵ هەموو زیندەوەرە جوڵاوەکانی ناو ئاوەکان کە لێی پڕبوون، بەپێی جۆرەکانیان، لەگەڵ هەموو باڵندەیەکی باڵداریش بەپێی جۆرەکانیان. خوداش بینی کە ئەمە باش بوو."},{"book":"پەیدابوون","chapter":"1","verse":"22","text":"خودا بەرەکەتداری کردن و فەرمووی: «بەردار بن و زۆر بن و ئاوی دەریاکان پڕ بکەن، با باڵندەکانیش لەسەر زەوی زۆر ببن.»"},{"book":"پەیدابوون","chapter":"1","verse":"23","text":"جا ئێوارە بوو، بووە بەیانی، ئەمە ڕۆژی پێنجەم بوو."},{"book":"پەیدابوون","chapter":"1","verse":"24","text":"خودا فەرمووی: «با زەوی بوونەوەرە زیندووەکان لە جۆری خۆیان بەرهەم بهێنێت. ئاژەڵی ماڵی و خشۆکی زەوی و ئاژەڵی کێوی، هەریەکەیان لە جۆری خۆی.» جا ئاوا بوو."},{"book":"پەیدابوون","chapter":"1","verse":"25","text":"خودا ئاژەڵی کێوی بەپێی جۆری خۆیان دروستکرد، ئاژەڵی ماڵیش بەپێی جۆری خۆیان و هەموو خشۆکێکیش لەسەر زەوی بەپێی جۆری خۆیان. خوداش بینی کە ئەمە باش بوو."},{"book":"پەیدابوون","chapter":"1","verse":"26","text":"ئینجا خودا فەرمووی: «با مرۆڤ لەسەر وێنەی خۆمان دروستبکەین و لە خۆمان بچێت. با دەسەڵاتدار بن بەسەر ماسی دەریا و باڵندەی ئاسمان و ئاژەڵی ماڵی و بەسەر هەموو زەویدا، هەروەها بەسەر هەموو ئەو بوونەوەرە خشۆکانەی بەسەر زەویدا دەخشێن.»"},{"book":"پەیدابوون","chapter":"1","verse":"27","text":"خودا مرۆڤی لەسەر وێنەی خۆی بەدیهێنا،"},{"book":"پەیدابوون","chapter":"1","verse":"28","text":"خودا بەرەکەتداری کردن و پێی فەرموون: «بەردار بن و زۆر بن و زەوی پڕ بکەن و بیخەنە ژێر ڕکێفتانەوە. دەسەڵاتدار بن بەسەر ماسی دەریا و باڵندەی ئاسمان و بەسەر هەموو بوونەوەرێکی زیندوودا کە لەسەر زەوی دەجوڵێتەوە.»"},{"book":"پەیدابوون","chapter":"1","verse":"29","text":"ئینجا خودا فەرمووی: «هەموو ڕووەکی تۆودار کە لە سەرتاسەری ڕووی زەوییە داومە بە ئێوە، لەگەڵ هەموو دارێکیش کە بەری هەیە و تۆوی خۆی تێدایە. بۆ ئێوە دەبنە خۆراک."},{"book":"پەیدابوون","chapter":"1","verse":"30","text":"بۆ هەموو گیانلەبەرانی زەوی و هەموو باڵندەکانی ئاسمان و هەموو بوونەوەرێکی خشۆکی سەر زەوی، هەموو بوونەوەرێک کە هەناسەی ژیانی تێدایە، هەموو ڕووەکی سەوزم بۆ خۆراک پێداون.» جا ئاوا بوو."},{"book":"پەیدابوون","chapter":"1","verse":"31","text":"خودا بینی هەموو ئەوەی کە دروستی کردبوو زۆر باش بوو. جا ئێوارە بوو، بووە بەیانی، ئەمە ڕۆژی شەشەم بوو."}]}