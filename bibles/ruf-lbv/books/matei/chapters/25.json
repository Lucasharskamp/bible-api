{"data":[{"book":"Matei","chapter":"25","verse":"1","text":"“Chipindi acho undewa wa kulanga witseghala ne wali kumi, iwasolile pfitasa pfawo na waghenda kumbokela imunu yokwela."},{"book":"Matei","chapter":"25","verse":"2","text":"Watano mna wawo tsawabotsi, na watano wangi tsawana ihekima."},{"book":"Matei","chapter":"25","verse":"3","text":"Awala wali wabotsi wosola pfitasa pfawo, lekeni ng'awasolile bae ghamafuta ghoghose."},{"book":"Matei","chapter":"25","verse":"4","text":"Awala wane ihekima, wasola tsisupa itsimemile ghamafuta hamwe na pfitasa pfawo."},{"book":"Matei","chapter":"25","verse":"5","text":"Imunu yokwela tsakakawa kutsa, apfo wali wose wapata nongo, wawasa."},{"book":"Matei","chapter":"25","verse":"6","text":"“Chilo chikulu, kulawila litsi, ‘Imunu yokwela kapfika! Mlawe mkambokele!’"},{"book":"Matei","chapter":"25","verse":"7","text":"Kuya wali wose walamka, watuwa pfitasa pfawo."},{"book":"Matei","chapter":"25","verse":"8","text":"Awala iwabotsi wawalongela awala wane ihekima, ‘Mtugholele ghamafuta ghenu chidogho kwaapfila pfitasa pfetu pfotsimika.’"},{"book":"Matei","chapter":"25","verse":"9","text":"Lekeni awala wane ihekima wawedika, ‘Mbe, ng'aghotwenela bae twetwe na mwemwe, ghendani kwe iwanu iwohutsa ghamafuta mkaghule.’"},{"book":"Matei","chapter":"25","verse":"10","text":"Lekeni hawang'ali woghenda kughula ghamafuta, imunu yokwela tsakapfika. Wali awala iweyandaye, wengila naye mng'anda mne chihungo cha ukukwela. Na libani lihindighwa."},{"book":"Matei","chapter":"25","verse":"11","text":"“Hambele chidogho wali wabotsi woya, walonga, ‘Imtwatsa! Imtwatsa! Utupfughulile libani!’"},{"book":"Matei","chapter":"25","verse":"12","text":"Lekeni kawedika, ‘Nowalongelani ghendo, siwamanyile bae.’ ”"},{"book":"Matei","chapter":"25","verse":"13","text":"Kuya Yesu kalonga, “Apfo mkale meso, kwaapfila ng'ammanyile bae litsuwa au isaa."},{"book":"Matei","chapter":"25","verse":"14","text":"“Pfipfila undewa wa kulanga witseghala ne imunu iyoghenda ghumwanza, iyawakemile iwatumwa wake na kuweka wemilitse tsimali tsake."},{"book":"Matei","chapter":"25","verse":"15","text":"Kamwing'a chila yumwe kwa kulola uwetso wake, yumwe kamwing'a mikoba mitano, yungi mikoba mili, na yungi mkoba ghumwe. Kuya koka ghumwanza."},{"book":"Matei","chapter":"25","verse":"16","text":"Bahala imtumwa iyabokele mikoba mitano kaghenda kutsitendela sang'ano, kapata mikoba mingi mitano."},{"book":"Matei","chapter":"25","verse":"17","text":"Pfipfila, ayula iyabokele talanta mbili tsongetseka keli talanta mbili."},{"book":"Matei","chapter":"25","verse":"18","text":"Lekeni ayula iyabokele talanta imwe, koka kahimba hasi, kaipfisa isendi ye imtwatsa wake."},{"book":"Matei","chapter":"25","verse":"19","text":"“Ghamatsuwa pfaghalutile, imtwatsa we iwatumwa awo koya na kwandusa kupeta tsisendi hamwe nawo."},{"book":"Matei","chapter":"25","verse":"20","text":"Imtumwa iyabokele talanta tano kamghalila talanta tano tsingi, kalonga, ‘Imtwatsa, tsakungaya talanta tano, ulole tsongetseka talanta tsingi tano.’"},{"book":"Matei","chapter":"25","verse":"21","text":"Imtwatsa wake kamwidika, ‘Kutenda ghoya, mtumwa yunoghile na mtogholighwa! Tsakutogholighwa kwa ipfinu pfidodo, nitsokwika wimilitse pfinu pfingi. Utse udeng'elele na mtwatsa wako!’"},{"book":"Matei","chapter":"25","verse":"22","text":"“Kuya imtumwa iyeng'ighwe talanta mbili naye katsa, kalonga, ‘Imtwatsa tsakungaya talanta mbili, ulole, tsongetseka tsingi mbili.’"},{"book":"Matei","chapter":"25","verse":"23","text":"“Imtwatsa wake kamwidika, ‘Kutenda ghoya, imtumwa yunoghile na yutogholighwa! Tsakutogholighwa kwa pfinu pfidodo, nitsokwika wimilitse pfinu pfingi, utse na udeng'elele hamwe na mtwatsa wako!’"},{"book":"Matei","chapter":"25","verse":"24","text":"“Kuya imtumwa iyabokele mkoba umwe katsa, kalonga, ‘Imtwatsa, nokumanya ghweghwe kwa imunu mkomu, kopfuna hanu ng'auhandile bae, na kokunga hanu ng'aupwililise bae tsimbeghu."},{"book":"Matei","chapter":"25","verse":"25","text":"Apfo tsanipfuka, mbuka kupfisa isendi yako mne lidongo. Ulole, aino iyo isendi yako.’"},{"book":"Matei","chapter":"25","verse":"26","text":"“Mtwatsa wake kamwidika, ‘Ghweghwe kwa imtumwa wihile na imdebwe! Tsakumanya ka nene nopfuna hanu sihandile na kukunga hanu sipwililise bae tsimbeghu."},{"book":"Matei","chapter":"25","verse":"27","text":"Apfo tsakubamighwa kuika bengi isendi yangu, ili hambuile na nene nyambulile ifaida."},{"book":"Matei","chapter":"25","verse":"28","text":"“ ‘Mumboke sendi ayo mmwing'e ayu yane mikoba kumi."},{"book":"Matei","chapter":"25","verse":"29","text":"Kwaapfila wowose iyalinacho, katsokongetsighwa, na wowose iyalihela chinu hata achila chayalinacho katsobokighwa."},{"book":"Matei","chapter":"25","verse":"30","text":"Na mmwase imtumwa yuno yehile kunze mne ichisi, ako kutsakuwa na chililo na kughegheda ghamatsino.’ ”"},{"book":"Matei","chapter":"25","verse":"31","text":"“Imwana we Imunu hayatsakutsa mne utunitso wake, hamwe na wamalaika, katsokala mne chighoda chake che undewa mne utunitso wa kulanga."},{"book":"Matei","chapter":"25","verse":"32","text":"Iwanu wa kolo tsose watsetingana hambele hake, naye katsowabaghula ka iwadimi pfawowabaghula iwang'olo na iwamene."},{"book":"Matei","chapter":"25","verse":"33","text":"Katsoweka iwanu iwanoghile kune ghumoko ghwake ghwa kujilo na iwanu wehile ghumoko ghwake ghwa kumoso."},{"book":"Matei","chapter":"25","verse":"34","text":"Kuya Imndewa katsowalongela awala iwakalile ghumoko ghwake ghwa kujilo, ‘Mtse, mwemwe imbalikighwe na Aba wangu, mhale undewa wamwikilighwe mwemwe kulawa iisi hailumbighwe."},{"book":"Matei","chapter":"25","verse":"35","text":"Kwaapfila tsanikala ne inzala, namwe mngaya ichijo, tsanikala ne ing'ilu, namwe mngaya ghamatsi, tsanamhenza namwe mnibokela."},{"book":"Matei","chapter":"25","verse":"36","text":"Tsanahela lighwanda namwe mnipfetsa, tsanamtamu namwe mutsa kundola, tsanamchifungo, namwe mnyangila.’"},{"book":"Matei","chapter":"25","verse":"37","text":"“Baho iwanu iwanoghile watsomwidika, ‘Imtwatsa wetu tsuwachi hatukwonile kuna inzala na tukwing'a ichijo, au kuna ing'ilu na twetwe tukwing'a ghamatsi?"},{"book":"Matei","chapter":"25","verse":"38","text":"Kuya tsuwachi hatukwonile kwa mhenza na twetwe tukubokela, au kwahela lighwanda na twetwe tukupfetsa?"},{"book":"Matei","chapter":"25","verse":"39","text":"Tsuwachi hatukwonile kwa mtamu au kwa mchifungo na twetwe tukwangila?’"},{"book":"Matei","chapter":"25","verse":"40","text":"Imndewa katsowedika, ‘Nowalongelani ghendo, chochose chamumtendele yumwe wa wano wandughu tsangu, mnendela nene.’"},{"book":"Matei","chapter":"25","verse":"41","text":"“Kuya katsowalongela awala iwali kune ghumoko ghwake ghwa kumoso, ‘Lawani hana nene, yamlighitighwe, mghende kune ghumoto ghwa ghamatsuwa ghose, ighwikighwe kwaajili ya Yehile ne malaika wake!"},{"book":"Matei","chapter":"25","verse":"42","text":"Kwaapfila tsanikala ne inzala ng'amngaile bae ichijo, tsanina ing'ilu ng'amngaile bae ghamatsi,"},{"book":"Matei","chapter":"25","verse":"43","text":"Tsanamhenza, ng'amnibokele bae, tsanahela lighwanda, ng'amnipfetse bae. Tsanamtamu na tsanamchifungo, ng'amtsile bae kumbona.’"},{"book":"Matei","chapter":"25","verse":"44","text":"“Kuya nawo watsamwidika, ‘Imtwatsa, tsuwachi hatukwonile kuna inzala au kuna ing'ilu, au kwamhenza au kwahela lighwanda au kwamtamu au kwa mne chifungo, na twetwe ng'atukwapfile bae?’"},{"book":"Matei","chapter":"25","verse":"45","text":"“Imndewa naye katsowedika, ‘Nowalongelani ghendo, ka tsamlema kumwapfila yumwe we iwadodo wano, tsamlema kunyapfila nene.’"},{"book":"Matei","chapter":"25","verse":"46","text":"Kuya watsoghenda kune ukughaya kwa ghamatsuwa ghose, lekeni iwanu iwanoghile watsoghenda kune ughima wa ghamatsuwa ghose."}]}