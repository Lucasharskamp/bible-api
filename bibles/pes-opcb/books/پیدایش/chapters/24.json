{"data":[{"book":"پیدایش","chapter":"24","verse":"1","text":"ابراهیم اکنون مردی بود بسیار سالخورده و خداوند او را از هر لحاظ برکت داده بود."},{"book":"پیدایش","chapter":"24","verse":"2","text":"روزی ابراهیم به خادم خود که رئیس غلامانش بود، گفت: «دستت را زیر ران من بگذار"},{"book":"پیدایش","chapter":"24","verse":"3","text":"و به خداوند، خدای آسمان و زمین قسم بخور که نگذاری پسرم با یکی از دختران کنعانی اینجا ازدواج کند."},{"book":"پیدایش","chapter":"24","verse":"4","text":"پس به زادگاهم نزد خویشاوندانم برو و در آنجا برای اسحاق همسری انتخاب کن.»"},{"book":"پیدایش","chapter":"24","verse":"5","text":"خادم پرسید: «اگر هیچ دختری حاضر نشد زادگاه خود را ترک کند و به این دیار بیاید، آن وقت چه؟ در آن صورت آیا اسحاق را به آنجا ببرم؟»"},{"book":"پیدایش","chapter":"24","verse":"6","text":"ابراهیم در جواب گفت: «نه، چنین نکن!"},{"book":"پیدایش","chapter":"24","verse":"7","text":"خداوند، خدای آسمان، به من فرمود که ولایت و خانۀ پدری‌ام را ترک کنم و وعده داد که این سرزمین را به من و به فرزندانم به مِلکیت خواهد بخشید. پس خودِ خداوند فرشتهٔ خود را پیش روی تو خواهد فرستاد و ترتیبی خواهد داد که در آنجا همسری برای پسرم اسحاق بیابی و همراه خود بیاوری."},{"book":"پیدایش","chapter":"24","verse":"8","text":"اما اگر آن دختر نخواست با تو بیاید، تو از این قسم مبرا هستی. ولی به هیچ وجه نباید پسرم را به آنجا ببری.»"},{"book":"پیدایش","chapter":"24","verse":"9","text":"پس خادم دستش را زیر ران سَرور خود ابراهیم گذاشت و قسم خورد که مطابق دستور او عمل کند."},{"book":"پیدایش","chapter":"24","verse":"10","text":"او با ده شتر از شتران ابراهیم و مقداری هدایا از اموالِ او به سوی شمالِ بین‌النهرین، به شهری که ناحور در آن زندگی می‌کرد، رهسپار شد."},{"book":"پیدایش","chapter":"24","verse":"11","text":"وقتی به مقصد رسید، شترها را در خارج شهر، در کنار چاه آبی خوابانید. نزدیک غروب که زنان برای کشیدن آب به سر چاه می‌آمدند،"},{"book":"پیدایش","chapter":"24","verse":"12","text":"او چنین دعا کرد: «ای خداوند، خدای سَروَر من ابراهیم، التماس می‌کنم نسبت به سرورم لطف فرموده، مرا یاری دهی تا خواستهٔ او را برآورم."},{"book":"پیدایش","chapter":"24","verse":"13","text":"اینک من در کنار این چاه ایستاده‌ام، و دختران شهر برای بردن آب می‌آیند."},{"book":"پیدایش","chapter":"24","verse":"14","text":"من به یکی از آنان خواهم گفت: ”سبوی خود را پایین بیاور تا آب بنوشم.“ اگر آن دختر بگوید: ”بنوش و من شترانت را نیز سیراب خواهم کرد،“ آنگاه خواهم دانست که او همان دختری است که تو برای اسحاق در نظر گرفته‌ای و سرورم را مورد لطف خویش قرار داده‌ای.»"},{"book":"پیدایش","chapter":"24","verse":"15","text":"در حالی که خادم هنوز مشغول راز و نیاز با خداوند بود، دختر زیبایی به نام رِبِکا که سبویی بر دوش داشت، سر رسید. او دختر بتوئیل، پسر مِلکه بود، و ملکه همسر ناحور، برادر ابراهیم بود."},{"book":"پیدایش","chapter":"24","verse":"16","text":"ربکا دختری بسیار زیبا و به سن ازدواج رسیده بود، و مردی با او همبستر نشده بود. او به چشمه پائین رفت و کوزۀ خود را پر کرده، بالا آمد."},{"book":"پیدایش","chapter":"24","verse":"17","text":"خادم نزد او شتافت و از وی آب خواست."},{"book":"پیدایش","chapter":"24","verse":"18","text":"دختر گفت: «سَروَرم، بنوش!» و فوری سبوی خود را پایین آورد و او نوشید."},{"book":"پیدایش","chapter":"24","verse":"19","text":"سپس افزود: «شترانت را نیز سیراب خواهم کرد.»"},{"book":"پیدایش","chapter":"24","verse":"20","text":"آنگاه آب را در آبشخور ریخت و دوباره به طرف چاه دوید و برای تمام شترها آب کشید."},{"book":"پیدایش","chapter":"24","verse":"21","text":"خادم چشم بر او دوخته، چیزی نمی‌گفت تا ببیند آیا خداوند او را در این سفر کامیاب خواهد ساخت یا نه."},{"book":"پیدایش","chapter":"24","verse":"22","text":"پس از آنکه ربکا شترها را سیراب نمود، خادم یک حلقهٔ طلا به وزن نیم مثقال و یک جفت النگوی طلا به وزن ده مثقال به او داده، گفت:"},{"book":"پیدایش","chapter":"24","verse":"23","text":"«به من بگو دختر که هستی؟ آیا در منزل پدرت جایی برای ما هست تا شب را به سر ببریم؟»"},{"book":"پیدایش","chapter":"24","verse":"24","text":"او در جواب گفت: «من دختر بتوئیل و نوهٔ ناحور و مِلکه هستم."},{"book":"پیدایش","chapter":"24","verse":"25","text":"بله، ما برای شما و شترهایتان جا و خوراک کافی داریم.»"},{"book":"پیدایش","chapter":"24","verse":"26","text":"آنگاه آن مرد خداوند را سجده کرده، گفت:"},{"book":"پیدایش","chapter":"24","verse":"27","text":"«ای خداوند، خدای سَروَرم ابراهیم، از تو سپاسگزارم که نسبت به او امین و مهربان بوده‌ای و مرا در این سفر هدایت نموده، به نزد بستگان سرورم آوردی.»"},{"book":"پیدایش","chapter":"24","verse":"28","text":"پس آن دختر دوان‌دوان رفته، به اهل خانهٔ خود خبر داد."},{"book":"پیدایش","chapter":"24","verse":"29","text":"ربکا برادری به نام لابان داشت. او دوان‌دوان بیرون آمد تا آن مردی را که سر چاه بود ببیند،"},{"book":"پیدایش","chapter":"24","verse":"30","text":"زیرا حلقه و النگوها را بر دست خواهرش دیده بود و سخنان آن مرد را از خواهرش شنیده بود. پس بی‌درنگ سر چاه رفت و دید آن مرد هنوز پیش شترهایش ایستاده است."},{"book":"پیدایش","chapter":"24","verse":"31","text":"لابان به او گفت: «ای که برکت خداوند بر توست، چرا اینجا ایستاده‌ای؟ به منزل ما بیا. ما برای تو و شترهایت جا آماده کرده‌ایم.»"},{"book":"پیدایش","chapter":"24","verse":"32","text":"پس آن مرد با لابان به منزل رفت و لابان بار شترها را باز کرده، به آنها کاه و علف داد. سپس برای خادم ابراهیم و افرادش آب آورد تا پاهای خود را بشویند."},{"book":"پیدایش","chapter":"24","verse":"33","text":"وقتی غذا را آوردند، خادم ابراهیم گفت: «تا مقصود خود را از آمدن به اینجا نگویم لب به غذا نخواهم زد.»"},{"book":"پیدایش","chapter":"24","verse":"34","text":"او گفت: «من خادم ابراهیم هستم."},{"book":"پیدایش","chapter":"24","verse":"35","text":"خداوند او را بسیار برکت داده است و او مردی بزرگ و معروف می‌باشد. خداوند به او گله‌ها و رمه‌ها، طلا و نقرهٔ بسیار، غلامان و کنیزان، و شترها و الاغهای فراوانی داده است."},{"book":"پیدایش","chapter":"24","verse":"36","text":"«سارا همسر سرورم در سن پیری پسری زایید، و سرورم تمام دارایی خود را به پسرش بخشیده است."},{"book":"پیدایش","chapter":"24","verse":"37","text":"سرورم مرا قسم داده که از دختران کنعانی برای پسرش زن نگیرم،"},{"book":"پیدایش","chapter":"24","verse":"38","text":"بلکه به اینجا نزد قبیله و خاندان پدری‌اش آمده، زنی برای او انتخاب کنم."},{"book":"پیدایش","chapter":"24","verse":"39","text":"«من به سرورم گفتم: ”شاید نتوانم دختری پیدا کنم که حاضر باشد به اینجا بیاید؟“"},{"book":"پیدایش","chapter":"24","verse":"40","text":"او به من گفت: ”خداوندی که از او پیروی می‌کنم، فرشتهٔ خود را همراه تو خواهد فرستاد تا در این سفر کامیاب شوی و دختری از قبیله و خاندان پدری‌ام پیدا کنی."},{"book":"پیدایش","chapter":"24","verse":"41","text":"تو وظیفه داری به آنجا رفته، پرس و جو کنی. اگر آنها از فرستادن دختر خودداری کردند، آن وقت تو از سوگندی که خورده‌ای مبرا خواهی بود.“"},{"book":"پیدایش","chapter":"24","verse":"42","text":"«امروز که به سر چاه رسیدم چنین دعا کردم: ”ای خداوند، خدای سَروَرم ابراهیم، التماس می‌کنم که مرا در این سفر کامیاب سازی."},{"book":"پیدایش","chapter":"24","verse":"43","text":"اینک در کنار این چاه می‌ایستم و به یکی از دخترانی که از شهر برای بردن آب می‌آیند خواهم گفت: «از سبوی خود قدری آب به من بده تا بنوشم.»"},{"book":"پیدایش","chapter":"24","verse":"44","text":"اگر آن دختر جواب بدهد: «بنوش و من شترانت را نیز سیراب خواهم کرد»، آنگاه خواهم دانست که او همان دختری است که تو برای اسحاق پسر سرورم در نظر گرفته‌ای.“"},{"book":"پیدایش","chapter":"24","verse":"45","text":"«هنوز دعایم تمام نشده بود که دیدم ربکا با سبویی بر دوش سر رسید و به سر چاه رفته، آب کشید و سبو را از آب پُر کرد. به او گفتم: ”کمی آب به من بده تا بنوشم.“"},{"book":"پیدایش","chapter":"24","verse":"46","text":"او فوراً سبو را پایین آورد تا بنوشم و گفت: ”شترانت را نیز سیراب خواهم کرد“ و چنین نیز کرد."},{"book":"پیدایش","chapter":"24","verse":"47","text":"«آنگاه از او پرسیدم: ”تو دختر که هستی؟“"},{"book":"پیدایش","chapter":"24","verse":"48","text":"سپس سجده کرده خداوند، خدای سَروَرم ابراهیم را پرستش نمودم، چون مرا به راه راست هدایت فرمود تا دختری از خانوادۀ برادر سرور خود برای پسرش پیدا کنم."},{"book":"پیدایش","chapter":"24","verse":"49","text":"اکنون به من جواب بدهید؛ آیا چنین لطفی در حق سرور من خواهید کرد و آنچه درست است به جا خواهید آورد؟ به من جواب بدهید تا تکلیف خود را بدانم.»"},{"book":"پیدایش","chapter":"24","verse":"50","text":"لابان و بتوئیل به او گفتند: «خداوند تو را به اینجا هدایت کرده است، پس ما چه می‌توانیم بگوییم؟"},{"book":"پیدایش","chapter":"24","verse":"51","text":"اینک ربکا را برداشته برو تا چنانکه خداوند اراده فرموده است، همسر پسر سرورت بشود.»"},{"book":"پیدایش","chapter":"24","verse":"52","text":"به محض شنیدن این سخن، خادمِ ابراهیم در حضور خداوند به خاک افتاد و او را سجده نمود."},{"book":"پیدایش","chapter":"24","verse":"53","text":"سپس لباس و طلا و نقره و جواهرات به ربکا داد و هدایای گرانبهایی نیز به مادر و برادرانش پیشکش کرد."},{"book":"پیدایش","chapter":"24","verse":"54","text":"پس از آن او و همراهانش شام خوردند و شب را در منزل بتوئیل به سر بردند. خادم ابراهیم صبح زود برخاسته، به آنها گفت: «حال اجازه دهید برویم.»"},{"book":"پیدایش","chapter":"24","verse":"55","text":"ولی مادر و برادر ربکا گفتند: «ربکا باید اقلاً ده روز دیگر پیش ما بماند و بعد از آن برود.»"},{"book":"پیدایش","chapter":"24","verse":"56","text":"اما او گفت: «خواهش می‌کنم مرا معطل نکنید. خداوند مرا در این سفر کامیاب گردانیده است. بگذارید بروم و این خبر خوش را به سرورم برسانم.»"},{"book":"پیدایش","chapter":"24","verse":"57","text":"ایشان گفتند: «بسیار خوب. ما از دختر می‌پرسیم تا ببینیم نظر خودش چیست.»"},{"book":"پیدایش","chapter":"24","verse":"58","text":"پس ربکا را صدا کرده، از او پرسیدند: «آیا مایلی همراه این مرد بروی؟» وی جواب داد: «بله، می‌روم.»"},{"book":"پیدایش","chapter":"24","verse":"59","text":"آنگاه با او خداحافظی کرده، دایه‌اش را همراه وی فرستادند."},{"book":"پیدایش","chapter":"24","verse":"60","text":"هنگام حرکت، ربکا را برکت داده، چنین گفتند: «خواهر، امیدواریم مادرِ فرزندان بسیاری شوی! امیدواریم نسل تو بر تمام دشمنانت چیره شوند.»"},{"book":"پیدایش","chapter":"24","verse":"61","text":"پس ربکا و کنیزانش بر شتران سوار شده، همراه خادمِ ابراهیم رفتند."},{"book":"پیدایش","chapter":"24","verse":"62","text":"در این هنگام اسحاق که در سرزمین نِگِب سکونت داشت، به بئرلحی رُئی بازگشته بود."},{"book":"پیدایش","chapter":"24","verse":"63","text":"یک روز عصر هنگامی که در صحرا قدم می‌زد و غرق اندیشه بود، سر خود را بلند کرده، دید که اینک شتران می‌آیند."},{"book":"پیدایش","chapter":"24","verse":"64","text":"ربکا با دیدن اسحاق به شتاب از شتر پیاده شد"},{"book":"پیدایش","chapter":"24","verse":"65","text":"و از خادم پرسید: «آن مردی که از صحرا به استقبال ما می‌آید کیست؟»"},{"book":"پیدایش","chapter":"24","verse":"66","text":"آنگاه خادم تمام داستان سفر خود را برای اسحاق شرح داد."},{"book":"پیدایش","chapter":"24","verse":"67","text":"اسحاق ربکا را به داخل خیمهٔ مادرش سارا آورد و او را به زنی گرفته به او دل بست و از غم مرگ مادرش تسلی یافت."}]}