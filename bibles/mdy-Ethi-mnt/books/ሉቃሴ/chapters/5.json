{"data":[{"book":"ሉቃሴ","chapter":"5","verse":"1","text":"ፔቴ'' ኬሊ'' ዬሱሴ ጌንሴሬፄ ጌይንታ ባዞ'' ዓጫ ዔቂ ዓኣንቴ ሚርጌ ዓሳ ዒዛ ባንሢ ሙኪ ፆኦሲኮ ቃኣሎ'' ዋይዛኒ ቱቺንታኔ።"},{"book":"ሉቃሴ","chapter":"5","verse":"2","text":"ዒዚያ ባዞ'' ዓጮይዳ፥ ሳዖኮ ዑኬ ዔቄ፥ ላምዖ ዋኣሢና ፒንቆ ጎንጊ ዴንቄኔ፤ ሞላሢ ዓርቃዞንሢ ጋዓንቴ ዋኣፆና ፒንቆ ጎንጋፓ ኬዲ'' ዔያቶኮ ሞላሢ ዓርቆ ሮኦጮ ማላ ሱዞ ማስካኔ።"},{"book":"ሉቃሴ","chapter":"5","verse":"3","text":"ዬሱሴ ዋኣፆና ፒንቆ ጎንጎንሢዳፓ ፔቴ''ዞ፥ ሲሞኦኔሬሎይዳ ጌላዖ ሲሞኦኔ ኮራ፦ «ሓኖ'' ዋኣፆና ፒንቆ ጎንጌሎ ሳዖ ኮራፓ ባዞ'' ሳዞ'' ባንሢ ታኣም ዶጪሴ» ጌዔኔ። ዬካፓ ዋኣፆና ፒንቆ ጎንጌሎይዳ ዴዒ ዴሮ'' ዔርዚሢ ዓርቄኔ።"},{"book":"ሉቃሴ","chapter":"5","verse":"4","text":"ዒ ኬኤዛ ባኮ ጋፒሴሢኮ ጊንፃ ሲሞኦኔ ኮራ፦ «ዋኣፆና ፒንቆ ጎንጌሎ ሴካ ባዞ'' ሳዞ'' ጌልዚ ኔኤኒ ኔኤኮ ላጎንሢና ዎላ'' ሞላሢ ዓርቃኒ ሮኦጮ ማላ ሱዞ ዋኣፆይዳ ዓጉዋቴ» ጌዔኔ።"},{"book":"ሉቃሴ","chapter":"5","verse":"5","text":"ሲሞኦኔ ማሃዖ፦ «ዔርዛሢዮ! ዋንቴ ሳዓ ካራንዳያ ሄላ''ንዳኣና ዓርቃኒ ኮዒ ሚርጌ ኑ ላቤዖ ፔቴ''ታዖ ዓርቂባኣሴ፤ ኔ ጌዔቶ ጋዓንቴ ሓይሾ ሱዞ ኑ ዓጋንዳኔ» ጌዔኔ።"},{"book":"ሉቃሴ","chapter":"5","verse":"6","text":"ሮኦጮ ማላ ሱዞ ዔያታ ዓጋዖ ሱዛ ማኣማንዳያ ሄላ''ንዳኣና ሚርጌ ሞሎ ዓርቄኔ።"},{"book":"ሉቃሴ","chapter":"5","verse":"7","text":"ዬያሮ ሜሌ'' ዋኣፆና ፒንቆ ጎንጎይዳ ዓኣ ዔያቶኮ ላጎንሢ ሙኪ ዔያቶ ማኣዳ''ንዳጉዲ ኩቻ ዉቲ ዔኤላ''ዛ፥ ዔያታ ሙኪ ላምዖ ዋኣፆና ፒንቆ ጎንጋ ዔኤዺንታኒ ዑካንዳያ ሄላ''ንዳኣና ሞላሢ ዓርቂ ጎንጎ ኩንሤኔ።"},{"book":"ሉቃሴ","chapter":"5","verse":"8","text":"ሲሞኦኔ ጎዖ ጴፂሮሴ ዬያ ዛጌ ዎዶ''ና ዬሱሴኮ ቤርታ ጉምዓቲ፦ «ታ ጎዳሢዮ! ታ ጎሜ ዓሲ ማዔሢሮ ታ ባንሢ ኔ ዑኪፖ» ጌዔኔ።"},{"book":"ሉቃሴ","chapter":"5","verse":"9","text":"ዬያ ዒ ጌዔሢ ዒዛንታ ዒዛና ዎላ'' ዓኣ ላጎንሢ ቢያ ዓርቄ ሞላሢ ሚርጉሞይዳፓ ዔቄያና ሚርጌና ዲቃቲ ሄርሼሢሮኬ።"},{"book":"ሉቃሴ","chapter":"5","verse":"10","text":"ዬያጉዲ ሃሣ ሲሞኦኔኮ ላጎንሢ ማዔ ዜብዲዮሴ ናኣቶ''ንሢ፥ ያይቆኦቤና ዮሓኒሴናኣ ዲቃቲ ሄርሼኔ። ዬሱሴ ሲሞኦኔ ኮራ፦ «ሓይ ኔ ዎይታይ! ዒጊጪፖ፤ ሓካፓ ሴካ ኔ ዓሲ ፒሪ ዓርቃያ ማዓንዳኔ» ጌዔኔ።"},{"book":"ሉቃሴ","chapter":"5","verse":"11","text":"ዔያታ ዋኣፆና ፒንቆ ጎንጎንሢ ሳዖ ባንሢ ዑኪሲ ዔቂሴስካፓ ቢያ ባኮ ሓሺ'' ዬሱሴ ጊንፆ ሓንታያ ማዔኔ።"},{"book":"ሉቃሴ","chapter":"5","verse":"12","text":"ፔቴ'' ኬሊ'' ዬሱሴ ካታሞይዳ ዓኣንቴ ፔቴ'' ዑሢዳ ኬስካ ዶርዓ ዑፆ ባይዜ ዓሲ ዒዛ ኮራ ሙኬኔ፤ ዒዚ ዬሱሴ ዴንቃዖ፦ ባሊቲና ሳዓ ሎኦሚ፦ «ኔ ኮዔቴ፥ ታና ጌኤሻኒ ዳንዳዓኔ» ጌዒ ሺኢቄኔ።"},{"book":"ሉቃሴ","chapter":"5","verse":"13","text":"ዬሱሴያ ኩጮና ዒዛኮ ዑፆ ፒፃ''ዖ፦ «ጌኤሽኬ! ኔ ጌኤሽካንዳጉዲ ታ ኮዔኔ» ዒዛም ጋዓዛ፥ ቤዞማና ዓሢ ዑፃ ኬስኬ ዶርዓስካፓ ጌኤሽኬኔ።"},{"book":"ሉቃሴ","chapter":"5","verse":"14","text":"ሄሊ''ሳዖ ዬሱሴ ዒዛም ሂዚ ጌዒ ዓይሤኔ፦ «ሓያ ባኮ ዖኦማኣ ኬኤዚፖ፤ ጋዓንቴ ዴንዲ ኔና ቄኤሳሢም ዻዌ፤ ዴሮ''ም ማርካ ማዓንዳጉዲ ኔኤኮ ጌኤሽኪፆ ዛሎ'' ሙሴ ዓይሤ ፆኦሲም ዒንጎ ባኮ ዒንጌ።»"},{"book":"ሉቃሴ","chapter":"5","verse":"15","text":"ዬማፓ ዬሱሴኮ ሱ'ንፃ ቤርታኣስካፓ ባሼና ዋይዚንቴሢሮ ሚርጌ ዓሳ ዒዛሲ ዋይዛኒና ፔኤኮ ዶርዓስካፓ ዻቃኒ ኮዒ ዒዛ ኮራ ቡካኔ።"},{"book":"ሉቃሴ","chapter":"5","verse":"16","text":"ዒዚ ጋዓንቴ ቢያ ዎዴ ፔኤሮ ሌሊ ዔዌ ቤሲ ዴንዲ ዴንዲ ሺኢቃኔ።"},{"book":"ሉቃሴ","chapter":"5","verse":"17","text":"ፔቴ'' ኬሊ'' ዬሱሴ ዔርዚፆይዳ ዓኣንቴ ፔርሴ ዓሶና ሙሴ ዔርዜ ዎጎ ዔርዛ ዓሳ ዒዛ ኮይላ'' ዴዒ ዓኣኔ፤ ዔያታ ጌሊላና ዪሁዳ ጉርዶናይዳፓ፥ ዬያጉዲ ሃሣ ዬሩሳላሜ ካታማፓ ሙኬያኬ፤ ዬሱሴ ሃርጊንቴ ዓሶ ፓሣንዳጉዲ ፆኦሲ ዒንጌ ዎልቄ ዒዛና ዓኣኔ።"},{"book":"ሉቃሴ","chapter":"5","verse":"18","text":"ዒማ''ና ፔቴ'' ዎቦ ዓሲ ሃሎና ኬዴ ዓሲ ዬሱሴ ኮራ ዒዚ ዓኣ ቤዞ ሙኪ፥ ዬሱሴ ዓኣ ኬኤፆ ጌልዚ ዒዛኮ ቤርታ ጌሣኒ ኮዔኔ፤"},{"book":"ሉቃሴ","chapter":"5","verse":"19","text":"ጋዓንቴ ዴሮ''ኮ ሚርጉማፓ ዔቄያና ዎቦ ዓሢ ጋሮ ዔኪ ጌላኒ ዔያቶ ባሼሢሮ ማኣሮኮ ዑፆ ዔኪ ጊዓዖ ማኣሮኮ ሄላሢዳ ኬስኬኔ፤ ዬካፓ ሳኮ ሻሂ"},{"book":"ሉቃሴ","chapter":"5","verse":"20","text":"ዬሱሴ ዔያቶኮ ጉሙርቂፆ ዛጌ ዎዶ''ና ዎባሢም፦ «ዔኤዛይ! ኔኤኮ ጎማ ዓቶም ጌይንቴኔ» ጌዔኔ።"},{"book":"ሉቃሴ","chapter":"5","verse":"21","text":"ሙሴ ዔርዜ ዎጎ ዔርዛ ዓሶና ፔርሴ ዓሶና፦ «ፆኦሲ ጫሽካሢ ሓይ ዖናዳይ? ጎሜ ዓቶም ጋዓሢ ፆኦሲዳፓዓቴም ሜሌ'' ዖናዳይ?» ጌዒ ጌዒ ማሌኔ።"},{"book":"ሉቃሴ","chapter":"5","verse":"22","text":"ዬሱሴ ዬያ ማሊፆ ዔያቶኮ ዔራዖ፦ «ዒንሢ ዒኖና ዓይጎሮ ዬያ ጌይ ማላይ?"},{"book":"ሉቃሴ","chapter":"5","verse":"23","text":"ማዓዛ ‹ጎማ ኔኤኮ ዓቶም ጌይንቴኔ› ጌይሢና ‹ዔቂ ዴንዴ› ጌይሢናይዳፓ ዎና ሼሌዓይ?"},{"book":"ሉቃሴ","chapter":"5","verse":"24","text":"ጋዓንቴ ዓሲኮ ናዓሢ ሳዖይዳ ጎሜ ዓቶም ጋዓኒ ቢታንቶ ዓኣያ ማዔሢ ዒንሢ ዔራንዳያ ኮይሳኔ» ጌዒ ዎቦ ዓሢም፦ «ዔኤዛይ፥ ኔኤኮ ሃላሢ ኬዲ ዔኪ ኔ ማኣሪ ዓኣዼ!» ጌዔኔ።"},{"book":"ሉቃሴ","chapter":"5","verse":"25","text":"ዎቦ ዓሢያ ዓሶ ቤርቶይዳ ዔቃዖ ሃላሢ ፔኤኮ ኬዲ ፆኦሲ ጋላቲ ጋላቲ ፔ ማኣሪ ዴንዴኔ።"},{"book":"ሉቃሴ","chapter":"5","verse":"26","text":"ዒኢካ ዓኣ ዓሳ ቢያ ሚርጌና ዲቃቲ ሄርሺ ሓሣ ዒጊጫዖ፦ «ሓኖ'' ኑ ዓኪ ባኣዚ'' ዛጌኔ» ጌዒ ፆኦሲ ጋላቴኔ።"},{"book":"ሉቃሴ","chapter":"5","verse":"27","text":"ዬሱሴ ዬካፓ ኬስኪ ዓኣዻንቴ ሌዊ ጎዖ፥ ኮርሞ ኮርማ ዓሶይዳፓ ሚኢሾ ቡኩሳሢ ሚኢሾ ቡኩሳ ቤዛ ዴዒ ዓኣንቴ ዛጋዖ፦ «ሓኒ ታ ጊንፆ ሙኬ» ጋዓዛ፥"},{"book":"ሉቃሴ","chapter":"5","verse":"28","text":"ሌዊ ላዓ ጌዒ ዔቂ፥ ቢያ ባኮዋ ሓሺ'' ዬሱሴ ጊንፆ ዴንዴኔ።"},{"book":"ሉቃሴ","chapter":"5","verse":"29","text":"ዬካፓ ሌዊ ፔ ማኣሮይዳ ዬሱሴ ቦንቺ ዼኤፒ ሙኡዚ'' ጊኢጊሻዛ ዬኖ ሙዖይዳ ሚርጌ ኮርሞ ኮርማ ዓሶፓ ሚኢሾ ቡኩሳ ዓሶና ሜሌ'' ሚርጌ ዓሲያ ዒኢካ ሙኬኔ።"},{"book":"ሉቃሴ","chapter":"5","verse":"30","text":"ፔርሴ ዓሶና ዔያቶ ፃጳፓ ማዔ፥ ሙሴ ዔርዜ ዎጎ ዔርዛ ዓሳ፦ «ኮርሞ ኮርማ ዓሶይዳፓ ሚኢሾ ቡኩሳ ዓሶና ጎሞ ዓሶና ዎላ'' ዒንሢ ሙይ ዑሽካሢ ዓይጌንዴሮዳይ?» ጌዒ ዬሱሴኮ ጊንፆ ሃንታዞንሢ ዑፃ ጉንዱሜኔ።"},{"book":"ሉቃሴ","chapter":"5","verse":"31","text":"ዬሱሴ ዒማ''ና ሂዚ ጌዒ ዔያቶም ማሄኔ፦ «ሃርጊንቴ ዓሲም ማዓንዳኣፓዓቴም ዋሊ'' ዓሲም ዼኤሻ ዔራ ዓሲ ኮይሱዋሴ፤"},{"book":"ሉቃሴ","chapter":"5","verse":"32","text":"ታኣኒ ሙኬሢ ጎሞ ዓሳ ጎሞ ፔኤኮ ቡኡፂ ፆኦሲ ባንሢ ማዖም ዔኤላ''ኒ ማዓንዳኣፓዓቴም ፂሎ'' ዓሶ ዔኤላ''ኒቱዋሴ።»"},{"book":"ሉቃሴ","chapter":"5","verse":"33","text":"ዬካፓ ዔያታ ዬሱሴ ኮራ፦ «ማስካ ዮሓኒሴና ፔርሴ ዓሶናኮ ጊንፆ ሃንታዞንሢ ሙዖ ሃሺፆ ዳምቦ ካፓኔ ሓሣ ሺኢጲሢያ ዎዶ''ማ ካፒ ካፒ ሺኢቃኔ፤ ኔ ጊንፆ ሃንታዞንሢ ጋዓንቴ ቢያ ዎዴና ሙዒ ዑሽካሢ ዓይጌንዴሮዳይ?» ጌይ ዒዛ ዖኦጬኔ።"},{"book":"ሉቃሴ","chapter":"5","verse":"34","text":"ዬሱሴ ዔያቶም ማሃዖ፦ «ዑኡታሢ ዔያቶና ዎላ'' ዓኣንቴ ዔፖ ዓሶም ሙኡዚ'' ሃሺ''ሢ ኮይሳኔ ጌይ ዒንሢ ማላ?"},{"book":"ሉቃሴ","chapter":"5","verse":"35","text":"ጋዓንቴ ዑኡታሢ ዔያቶይዳፓ ዱማዻንዳ ዎዴ ሙካንዳኔ፤ ዬኖና ዔያታ ሙኡዚ'' ሃሻ''ንዳኔ» ጌዔኔ።"},{"book":"ሉቃሴ","chapter":"5","verse":"36","text":"ሄሊ''ሳዖ ዬሱሴ ሂዚ ጌዒ ፔቴ'' ኮኦኪንሢ ዔያቶም ኬኤዜኔ፦ «ዓኪ ዓፒላይዳፓ ዳርዚ ዔኪ ጪሚ ዓፒላይዳ ዓጊ ሲካይ ዖኦኒያ ባኣሴ፤ ዬያይዳ ዓሲ ዓኣቶ ጋዓንቴ ዓኮ ዓፒሎ ጉሪ ዳዳርዜያ ማዓኔ፤ ዓኮ ዓፒላኣ ጪሞ ዓፒሎም ጊኢጉዋሴ፤"},{"book":"ሉቃሴ","chapter":"5","verse":"37","text":"ዬያጉዲ ሃሣ ሶልኪ ዑሺ ዋሆ ጪንቄ ዖቲዳ ሺሜ ዑሺ ዋሃይ ዖኦኒያ ባኣሴ፤ ዬያይዳ ዓሲ ዓኣቴ ጋዓንቴ ሺሜ ዑዣ ዖቶ ዹኡሴም፥ ዑዣኣ ላኣሊንታንዳኔ፤ ሃሣ ዖታኣ ሃይቂ ጉሪ ዓታንዳኔ።"},{"book":"ሉቃሴ","chapter":"5","verse":"38","text":"ዬያሮ ሺሜ ዑዦ፡ ዓኪ ዖቲዳ ዋሃንዳያ ኮይሳኔ፤"},{"book":"ሉቃሴ","chapter":"5","verse":"39","text":"ሚርጌ ዎዴ ዴዒ ሶልኬ ዑሺ ዑሽካሢ ሺሜ ዑዦ ዑሽካኒ ኮዑዋሴ፤ ዓይጎሮ ጌዔቶ ‹ዴዒ ካፂ፥ ሶልኬ ዑሺ ኮሺኬ› ጋዓኔ።»"}]}