{"data":[{"book":"Mwanduso","chapter":"9","verse":"1","text":"Imulungu kalagusa moyo unogile kwa Nuhu na wanage, kalonga, “Mulele wana wengi, muimemeze isi yose."},{"book":"Mwanduso","chapter":"9","verse":"2","text":"Wanyama wose na ndege wose na wang'onyo wose otambala mwiisi na somba wose wa mwiibahali owadumba mweye. Wose wammakono genu."},{"book":"Mwanduso","chapter":"9","verse":"3","text":"Kila kinhu kili na ugima chokuwa ndiya yenu kamba viniwagwelele mijani yose na mbogamboga. Sambi nowagwaa vinhu vose."},{"book":"Mwanduso","chapter":"9","verse":"4","text":"Lakini sikumuje nyama kuno ing'hali na damu kwavija ugima wa mwiidamu."},{"book":"Mwanduso","chapter":"9","verse":"5","text":"Damu ya ugima wenu noilonda, noilonda damu ya kila mnyama na kila munhu. Yonda yamkome miyage noudai kumwake ugima wa munhu yamkomile."},{"book":"Mwanduso","chapter":"9","verse":"6","text":"Munhu yonda yamkome miyage na heyo kokomigwa, kwavija munhu kalumbigwa kamba viyeli Imulungu."},{"book":"Mwanduso","chapter":"9","verse":"7","text":"Mweye mulele wana wengi ili mwengezeke ng'hani mwiisi yose.”"},{"book":"Mwanduso","chapter":"9","verse":"8","text":"Imulungu kamulongela Nuhu na wanage,"},{"book":"Mwanduso","chapter":"9","verse":"9","text":"“Sambi notenda lagano na mweye na wanhu wa ulelo wenu,"},{"book":"Mwanduso","chapter":"9","verse":"10","text":"na vose vili na ugima, ndege wose na wanyama ofugigwa na wanyama wa kumuhulo na kila kinhu kilawile mdisafina hamoja na gweye."},{"book":"Mwanduso","chapter":"9","verse":"11","text":"Kwa mbuli zino notenda lagano jangu na gweye na nolonga vino, vinhu vose vili na ugima honda nivibanange bule kabili kwa mazi mengi. Mazi mengi honda gaibanange bule isi yose kabili."},{"book":"Mwanduso","chapter":"9","verse":"12","text":"Kamba kilaguso cha lagano dino dilibule uhelelo, dinitenda na gweye na vinhu vose vili na ugima,"},{"book":"Mwanduso","chapter":"9","verse":"13","text":"nokwika pinde jangu kuulanga, dokuwa kilaguso cha lagano jangu na isi yose."},{"book":"Mwanduso","chapter":"9","verse":"14","text":"Kipindi chochose chonda niugubike ulanga na mawingu, pinde da Imulungu dokoneka,"},{"book":"Mwanduso","chapter":"9","verse":"15","text":"nokumbuka gaja ganongile kumwako na wanyama wose, kamba mazi mengi honda gavibanange kabili vinhu vose vili na ugima."},{"book":"Mwanduso","chapter":"9","verse":"16","text":"Pinde jangu vonda dilawilile kuulanga nojona, baho nokumbuka lagano jangu dilibule uhelelo kumwangu niye na vinhu vose vili na ugima mwiisi."},{"book":"Mwanduso","chapter":"9","verse":"17","text":"Kino acho kilaguso cha lagano dinitenda kwa vinhu vose vili na ugima.”"},{"book":"Mwanduso","chapter":"9","verse":"18","text":"Wanage Nuhu walawile mdisafina wakala Shemu na Hamu na Yafeti. Hamu kakala tata wa Kanaani."},{"book":"Mwanduso","chapter":"9","verse":"19","text":"Wana awo wadatu wa Nuhu wao wakalile wahenga wa wanhu wose wa mwiisi."},{"book":"Mwanduso","chapter":"9","verse":"20","text":"Nuhu ayo yasongile kulima mgunda wa mizabibu."},{"book":"Mwanduso","chapter":"9","verse":"21","text":"Viyang'wile divai, kakoligwa na kasaula viwalo vake, kawasa mwazi mkibanda chake."},{"book":"Mwanduso","chapter":"9","verse":"22","text":"Hamu, tata wa Kanaani, viyamone tatake ka mwazi, kalawa kunze na kuwalongela ndugu zake wabili."},{"book":"Mwanduso","chapter":"9","verse":"23","text":"Abaho Shemu na Yafeti wasola kiwalo, wakika kukisogo mmaega gao. Watembela kisengele nyuma, wengila mkibanda na kumgubika tatao, kuno vihanga vao walola kumgwazo ili sikuwamone tatao viyakalile mwazi."},{"book":"Mwanduso","chapter":"9","verse":"24","text":"Nuhu viyalamuke na kujuwa kiyamtendele mwanage imdodo,"},{"book":"Mwanduso","chapter":"9","verse":"25","text":"kalonga,"},{"book":"Mwanduso","chapter":"9","verse":"26","text":"Yatogoligwe Mndewa Imulungu wa Shemu!"},{"book":"Mwanduso","chapter":"9","verse":"27","text":"Imulungu yamwengezele Yafeti!"},{"book":"Mwanduso","chapter":"9","verse":"28","text":"Mazi mengi viganyalile Nuhu kakala miyaka magana madatu na malongo matano."},{"book":"Mwanduso","chapter":"9","verse":"29","text":"Nuhu kafa viyakalile na miyaka magana tisa na malongo matano."}]}