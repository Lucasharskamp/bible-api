{"data":[{"book":"UMakho","chapter":"7","verse":"1","text":"AbaFarisi labanye abafundisi bomthetho ababesuka eJerusalema babuthana kuJesu"},{"book":"UMakho","chapter":"7","verse":"2","text":"babona abanye abafundi bakhe besidla ukudla ngezandla ezazingahlanzekanga, okutsho ukuthi zazingagezwanga."},{"book":"UMakho","chapter":"7","verse":"3","text":"(AbaFarisi labaJuda bonke kabadli bengagezanga izandla zabo ngokomthetho, belandela isiko labadala."},{"book":"UMakho","chapter":"7","verse":"4","text":"Nxa bevela emsikeni kabadli bengaqalanga bageza. Balandela amasiko amanengi, njengokugezisa amankomitsho, indiwo lamagedlela.)"},{"book":"UMakho","chapter":"7","verse":"5","text":"Ngakho abaFarisi labafundisi bomthetho bambuza uJesu bathi, “Kungani abafundi bakho bengalandeli amasiko abadala kulokudla ukudla kwabo ngezandla ‘ezingahlanzekanga na’?”"},{"book":"UMakho","chapter":"7","verse":"6","text":"Waphendula wathi, “U-Isaya wayeqinisile aze aphrofithe ngani lina bazenzisi; njengoba kulotshiwe ukuthi:"},{"book":"UMakho","chapter":"7","verse":"7","text":"Bangikhonza ngeze;"},{"book":"UMakho","chapter":"7","verse":"8","text":"Seliyekele imilayo kaNkulunkulu labambelela emasikweni abantu.”"},{"book":"UMakho","chapter":"7","verse":"9","text":"Wasesithi kubo, “Lilendledlana yenu yokufuqela eceleni imilayo kaNkulunkulu ukuze lilandele amasiko enu!"},{"book":"UMakho","chapter":"7","verse":"10","text":"Phela uMosi wathi, ‘Hlonipha uyihlo lonyoko’7.10 U-Eksodasi 20.12; UDutheronomi 5.16 njalo, ‘Lowo othuka uyise loba unina kumele abulawe.’7.10 U-Eksodasi 21.17; ULevi 20.9"},{"book":"UMakho","chapter":"7","verse":"11","text":"Kodwa lina lithi nxa umuntu esithi lokho obekungaba lusizo kuyise kumbe unina liKhobhani (okutsho ukuthi yisipho esabelwe uNkulunkulu),"},{"book":"UMakho","chapter":"7","verse":"12","text":"beselisithi angamenzeli lutho uyise loba unina."},{"book":"UMakho","chapter":"7","verse":"13","text":"Ngaleyondlela lichitha ilizwi likaNkulunkulu ngamasiko enu eliwedlulisela kuzizukulwane zenu. Futhi lenza izinto ezinengi ezinjalo.”"},{"book":"UMakho","chapter":"7","verse":"14","text":"UJesu waphinda wabiza ixuku labantu wathi, “Lalelani kimi lonke, lizwisise lokhu."},{"book":"UMakho","chapter":"7","verse":"15","text":"Kakulalutho olungaphandle komuntu olungamenza ‘angahlanzeki’ ngokungena kuye. Kodwa yilokho okuphuma phakathi komuntu okuyikho okumenza ‘angahlanzeki.’ ["},{"book":"UMakho","chapter":"7","verse":"16","text":"Nxa ekhona olendlebe zokuzwa kezwe.]”7.16 Livesi ayikho kwamanye amaBhayibhili esiLungu."},{"book":"UMakho","chapter":"7","verse":"17","text":"Esesukile exukwini labantu wangena endlini abafundi bakhe bambuza ngomzekeliso lo."},{"book":"UMakho","chapter":"7","verse":"18","text":"Wabuza wathi, “Kaliqedisisi ngani na? Kalikuboni yini ukuthi kakulalutho olungena emuntwini lusuka ngaphandle olungamenza ‘angahlanzeki’?"},{"book":"UMakho","chapter":"7","verse":"19","text":"Ngoba kalungeni enhliziyweni yakhe kodwa luya esiswini sakhe luphinde luphume emzimbeni wakhe.” (Ngokutsho lokhu uJesu waphawula ukuthi konke ukudla kuhlanzekile.)"},{"book":"UMakho","chapter":"7","verse":"20","text":"Waqhubeka wathi: “Okuphuma phakathi komuntu yikho okumngcolisayo."},{"book":"UMakho","chapter":"7","verse":"21","text":"Ngoba okusuka ngaphakathi, okusuka enhliziyweni, kuphuma imicabango emibi, ukuhlobonga, ubusela, ukubulala, ukufeba,"},{"book":"UMakho","chapter":"7","verse":"22","text":"ubuhwaba, umona, ubuqili, ukuxhwala, umhawu, ukugcona, ubuqholo lobuthutha."},{"book":"UMakho","chapter":"7","verse":"23","text":"Zonke lezi izono ziphuma ngaphakathi zenze umuntu angcole.”"},{"book":"UMakho","chapter":"7","verse":"24","text":"UJesu wasuka kuleyondawo waya emangweni waseThire. Wangena endlini kodwa kafunanga ukuthi kwaziwe; kodwa wayengeke azifihle ukuthi ukhona."},{"book":"UMakho","chapter":"7","verse":"25","text":"Owesifazane owayelendodakazi yakhe encinyane eyayilomoya omubi wonela ukuzwa ngaye weza wayazilahla ezinyaweni zakhe."},{"book":"UMakho","chapter":"7","verse":"26","text":"Umfazi lo wayengumGrikhi, owazalelwa eFenikhe yaseSiriya. Wancenga uJesu ukuthi akhuphe idimoni endodakazini yakhe."},{"book":"UMakho","chapter":"7","verse":"27","text":"Wamtshela wathi kuye, “Qala wekele abantwana badle basuthe, ngoba kakulunganga ukuthatha isinkwa sabantwana usiphosele izinja.”"},{"book":"UMakho","chapter":"7","verse":"28","text":"Wathi owesifazane, “Yebo, Nkosi, kodwa izinja lazo ezingaphansi kwetafula ziyadla imvuthuluka.”"},{"book":"UMakho","chapter":"7","verse":"29","text":"UJesu wamtshela wathi, “Ngenxa yempendulo enhle kangaka usungahamba; idimoni seliphumile endodakazini yakho.”"},{"book":"UMakho","chapter":"7","verse":"30","text":"Owesifazane wabuyela ekhaya wafumana umntanakhe elele embhedeni, idimoni selihambile."},{"book":"UMakho","chapter":"7","verse":"31","text":"UJesu wasesuka endaweni yeThire wadabula eSidoni waze wayafika oLwandle lwaseGalile wehla waya emangweni waseDekhapholisi."},{"book":"UMakho","chapter":"7","verse":"32","text":"Khonale abantu bamlethela indoda eyayiyisacuthe isehluleka lokukhuluma, bamcela ukuthi abeke isandla sakhe phezu kwayo."},{"book":"UMakho","chapter":"7","verse":"33","text":"UJesu wayisusela eceleni kwexuku labantu wasefaka iminwe yakhe ezindlebeni zaleyondoda. Wasekhafula wathinta ulimi lwayo indoda."},{"book":"UMakho","chapter":"7","verse":"34","text":"Wakhangela ezulwini wakhokha umoya wathi kuyo, “Efifatha!” (okutsho ukuthi, “Vuleka!”)."},{"book":"UMakho","chapter":"7","verse":"35","text":"Ngalokhu indlebe zendoda zavuleka, ulimi lwayo lwatshwaphuluka yahle yaqalisa ukukhuluma kuhle."},{"book":"UMakho","chapter":"7","verse":"36","text":"UJesu wabaqonqosela ukuthi bangatsheli muntu. Kodwa wathi ngokwenza njalo baqhubeka ngamandla befakaza ngakho."},{"book":"UMakho","chapter":"7","verse":"37","text":"Abantu bamangala baphela amandla. Bathi, “Konke asekwenzile kuhle. Uyenza futhi lezacuthe zizwe, lezimungulu zikhulume.”"}]}