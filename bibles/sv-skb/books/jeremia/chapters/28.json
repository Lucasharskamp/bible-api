{"data":[{"book":"Jeremia","chapter":"28","verse":"1","text":"Och det skedde samma år i början av Tsidqijaho, Juda kungs regering, i det 14.e året på den femte dagen i månaden, att Chanaja, Azzors son, profeten från Givon sade till mig i Herrens (Jahves) hus i närvaro av prästerna och hela folket, han sade:"},{"book":"Jeremia","chapter":"28","verse":"2","text":"Så säger Härskarornas Herre (Jahve Sebaot) Israels Gud (Elohim), han säger: Jag har brutit oket från Babels kung."},{"book":"Jeremia","chapter":"28","verse":"3","text":"Inom två fulla år ska jag föra tillbaka till denna plats alla redskap från Herrens (Jahves) hus som Nebukadnessar, Babels kung förde bort från denna plats och bar dem till Babel."},{"book":"Jeremia","chapter":"28","verse":"4","text":"Och jag ska föra tillbaka till denna plats Jechonja, Jehojaqims son, Juda kung med alla Juda fångna som gick till Babel förkunnar (säger, proklamerar) Herren (Jahve), för jag ska bryta oket från Babels kung."},{"book":"Jeremia","chapter":"28","verse":"5","text":"Och profeten Jeremia sade till profeten Chananja i prästernas närvaro och i hela folkets närvaro som stod i Herrens (Jahves) hus,"},{"book":"Jeremia","chapter":"28","verse":"6","text":"och profeten Jeremia sade: ”Amen! Herre (Jahve) gör så! Må Herren (Jahve) resa upp dina ord som du har profeterat och föra tillbaka redskapen från Herrens (Jahves) hus och alla dem som burits bort i fångenskap, från Babel till denna plats!"},{"book":"Jeremia","chapter":"28","verse":"7","text":"Men lyssna nu, jag ber dig, till dessa ord som jag talar i dina öron och i öronen på hela folket:"},{"book":"Jeremia","chapter":"28","verse":"8","text":"Profeterna som har varit före mig och före dig sedan lång tid, profeterade mot många länder och mot stora kungariken, om krig och om ondska och om pest."},{"book":"Jeremia","chapter":"28","verse":"9","text":"Profeten som profeterar om shalom (fred), när profetens ord uppfylls, då ska profeten bli känd, att Herren (Jahve) verkligen har sänt honom.”"},{"book":"Jeremia","chapter":"28","verse":"10","text":"Och profeten Chananja tog av oket från profeten Jeremias nacke och bröt sönder det."},{"book":"Jeremia","chapter":"28","verse":"11","text":"Och Chananja berättade i närvaro av allt folket och sade: ”Så säger Herren (Jahve): På detta sätt ska jag bryta oket av Nebukadnessar, Babels kung från nacken på alla folkslag inom två år.” Och profeten Jeremia gick sin väg."},{"book":"Jeremia","chapter":"28","verse":"12","text":"Och Herrens (Jahves) ord kom till Jeremia efter att profeten Chananja hade brutit oket från profeten Jeremias nacke, han sade:"},{"book":"Jeremia","chapter":"28","verse":"13","text":"Gå och berätta för Chananja och säg: Du har brutit sönder träoket men i dess ställe ska du göra ett ok av järn."},{"book":"Jeremia","chapter":"28","verse":"14","text":"För så säger Härskarornas Herre (Jahve Sebaot) Israels Gud (Elohim): Jag har lagt ett ok av järn på nacken till alla dessa folkslag för att de ska tjäna Nebukadnessar, Babels kung och de ska tjäna honom, och jag har även gett honom fältets djur."},{"book":"Jeremia","chapter":"28","verse":"15","text":"Och profeten Jeremia sade till profeten Chananja: Lyssna nu Chananja, Herren (Jahve) har inte sänt dig och du har fått detta folk att tro på en lögn."},{"book":"Jeremia","chapter":"28","verse":"16","text":"Därför säger Herren (Jahve) så: Se, jag ska sända bort dig från jordens ansikte. Detta år ska du dö eftersom orden som du har talat var en förvrängning mot Herren (Jahve)."},{"book":"Jeremia","chapter":"28","verse":"17","text":"Och profeten Chananja dog samma år i den sjunde månaden."}]}