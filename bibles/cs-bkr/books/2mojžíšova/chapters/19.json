{"data":[{"book":"2 Mojžíšova","chapter":"19","verse":"1","text":"Měsíce třetího po vyjití synů Izraelských z země Egyptské, v ten den přišli na poušť Sinai."},{"book":"2 Mojžíšova","chapter":"19","verse":"2","text":"Nebo hnuvše se z Rafidim, přišli až na poušť Sinai a položili se na té poušti; a tu rozbili Izraelští stany naproti hoře."},{"book":"2 Mojžíšova","chapter":"19","verse":"3","text":"Mojžíš pak vstoupil k Bohu. A mluvil hlasem k němu Hospodin s té hory, řka: Takto díš domu Jákobovu, a oznámíš synům Izraelským:"},{"book":"2 Mojžíšova","chapter":"19","verse":"4","text":"Sami jste viděli, co jsem učinil Egyptským, a jak jsem vás nesl na křídlách orličích, a přivedl jsem vás k sobě."},{"book":"2 Mojžíšova","chapter":"19","verse":"5","text":"Protož nyní, jestliže skutečně poslouchati budete hlasu mého, a ostříhati smlouvy mé, budete mi lid zvláštní mimo všecky lidi, ačkoli má jest všecka země."},{"book":"2 Mojžíšova","chapter":"19","verse":"6","text":"A vy budete mi království kněžské a národ svatý. Tať jsou slova, kteráž mluviti budeš synům Izraelským."},{"book":"2 Mojžíšova","chapter":"19","verse":"7","text":"Protož přišel Mojžíš a svolav starší lidu, předložil jim všecka slova ta, kteráž mu přikázal Hospodin."},{"book":"2 Mojžíšova","chapter":"19","verse":"8","text":"Odpověděl pak všecken lid společně, a řekl: Cožkoli mluvil Hospodin, budeme činiti. A oznámil zas Mojžíš Hospodinu slova lidu."},{"book":"2 Mojžíšova","chapter":"19","verse":"9","text":"I řekl Hospodin Mojžíšovi: Aj, já půjdu k tobě v hustém oblaku, aby slyšel lid, když mluviti budu s tebou, ano také, aby tobě věřil na věky. Nebo byl oznámil Mojžíš Hospodinu slova lidu."},{"book":"2 Mojžíšova","chapter":"19","verse":"10","text":"Řekl dále Hospodin Mojžíšovi: Jdi k lidu, a posvěť jich dnes a zítra; a nechť svá roucha zeperou."},{"book":"2 Mojžíšova","chapter":"19","verse":"11","text":"A ať jsou hotovi ke dni třetímu, nebo v den třetí sstoupí Hospodin před očima všeho lidu na horu Sinai."},{"book":"2 Mojžíšova","chapter":"19","verse":"12","text":"Uložíš pak lidu meze všudy vůkol a povíš: Varujte se, abyste nevstupovali na horu, ani nedotýkali se krajů jejích. Kdož by se koli dotkl hory, smrtí umře."},{"book":"2 Mojžíšova","chapter":"19","verse":"13","text":"Nedotkneť se ho ruka, ale ukamenován neb zastřelen bude; buď že by hovado bylo, buď člověk, nebudeť živ. Když se zdlouha troubiti bude, teprv oni vstoupí na horu."},{"book":"2 Mojžíšova","chapter":"19","verse":"14","text":"Sstoupiv tedy Mojžíš s hůry k lidu, posvětil ho; a oni zeprali roucha svá."},{"book":"2 Mojžíšova","chapter":"19","verse":"15","text":"I mluvil k lidu: Buďtež hotovi ke dni třetímu; nepřistupujte k manželkám svým."},{"book":"2 Mojžíšova","chapter":"19","verse":"16","text":"I stalo se dne třetího, když bylo ráno, že bylo hřímání s blýskáním a oblak hustý na té hoře, zvuk také trouby velmi tuhý, až se zhrozil všecken lid, kterýž byl v ležení."},{"book":"2 Mojžíšova","chapter":"19","verse":"17","text":"Tedy Mojžíš vyvedl lid z ležení vstříc Bohu; a lid stál dole pod horou."},{"book":"2 Mojžíšova","chapter":"19","verse":"18","text":"Hora pak Sinai všecka se kouřila, proto že sstoupil na ni Hospodin v ohni, a vystupoval dým její jako dým z vápenice, a třásla se všecka hora velmi hrubě."},{"book":"2 Mojžíšova","chapter":"19","verse":"19","text":"Zvuk také trouby více se rozmáhal, a silil se náramně. Mojžíš mluvil, a Bůh mu odpovídal hlasem."},{"book":"2 Mojžíšova","chapter":"19","verse":"20","text":"Sstoupil pak Hospodin na horu Sinai, na vrch hory; a když povolal Hospodin Mojžíše na vrch hory, vstoupil Mojžíš."},{"book":"2 Mojžíšova","chapter":"19","verse":"21","text":"I řekl Hospodin Mojžíšovi: Sstup, osvědč lidu, ať se nevytrhují k Hospodinu, chtějíce ho viděti, aby nepadlo jich množství;"},{"book":"2 Mojžíšova","chapter":"19","verse":"22","text":"Nýbrž ani sami kněží, kteříž, majíce přistupovati k Hospodinu, posvěcují se, aby se neobořil na ně Hospodin."},{"book":"2 Mojžíšova","chapter":"19","verse":"23","text":"Mojžíš pak řekl Hospodinu: Nebudeť moci lid vstoupiti na horu Sinai, poněvadž jsi ty osvědčil nám, řka: Obmez horu a posvěť ji."},{"book":"2 Mojžíšova","chapter":"19","verse":"24","text":"I řekl jemu Hospodin: Jdi, sstup, a potom vstup ty a Aron s tebou. Kněží pak a lid ať se nepokoušejí vstoupiti k Hospodinu, aby se na ně neobořil."},{"book":"2 Mojžíšova","chapter":"19","verse":"25","text":"I sešel Mojžíš k lidu, a to jim oznámil."}]}