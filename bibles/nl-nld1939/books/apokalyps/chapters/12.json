{"data":[{"book":"Apokalyps","chapter":"12","verse":"1","text":"Toen verscheen er een groot teken aan de hemel: een Vrouw, bekleed met de zon, de maan aan haar voeten, en op haar hoofd een kroon van twaalf sterren."},{"book":"Apokalyps","chapter":"12","verse":"2","text":"Ze was zwanger, en kreet in haar weeën en in haar barensnood."},{"book":"Apokalyps","chapter":"12","verse":"3","text":"Nog een ander teken verscheen aan de hemel. Zie:een grote rossige Draak met zeven koppen en tien horens, en op zijn koppen zeven kronen."},{"book":"Apokalyps","chapter":"12","verse":"4","text":"Zijn staart sleepte het derde deel van de sterren des hemels weg, en wierp ze op aarde. En de Draak stelde zich op tegenover de Vrouw, die op het punt stond te baren, om zodra zij gebaard had, haar Kind te verslinden."},{"book":"Apokalyps","chapter":"12","verse":"5","text":"Ze baarde een Kind van het mannelijk geslacht, dat alle volkeren zal weiden met ijzeren staf. En haar Kind werd weggevoerd naar God en zijn troon."},{"book":"Apokalyps","chapter":"12","verse":"6","text":"Maar de Vrouw nam de vlucht naar de woestijn, waar ze een plaats heeft, door God haar bereid, om daar te worden gevoed duizend tweehonderd zestig dagen."},{"book":"Apokalyps","chapter":"12","verse":"7","text":"Toen barstte een strijd in de hemel los: Mikaël met zijn engelen streed tegen den Draak; ook vochten de Draak en zijn engelen."},{"book":"Apokalyps","chapter":"12","verse":"8","text":"Maar de laatsten legden het af, en er was geen plaats meer voor hen in de hemel."},{"book":"Apokalyps","chapter":"12","verse":"9","text":"De grote Draak werd neergesmakt, de oude slang, die Duivel en Satan heet en de ganse aarde verleidt; neergesmakt op de aarde, neergesmakt zijn engelen met hem."},{"book":"Apokalyps","chapter":"12","verse":"10","text":"En ik hoorde een machtige stem in de hemel, die riep: Thans is gekomen het heil en de macht, Het koningschap van onzen God, de heerschappij van zijn Gezalfde; Want neergesmakt ligt hij, die onze broeders beticht, Die ze beschuldigt voor onzen God, dag en nacht."},{"book":"Apokalyps","chapter":"12","verse":"11","text":"Overwonnen hebben ze hem door het Bloed van het Lam, Door het woord van hun getuigenis. Ze hadden hun leven niet lief tot de dood;"},{"book":"Apokalyps","chapter":"12","verse":"12","text":"Juicht daarom hemelen, en die er in woont! Wee echter de aarde en de zee! Want de duivel is tot u neergedaald; Hij is ziedend van woede: Want hij weet, hij heeft slechts weinig tijd."},{"book":"Apokalyps","chapter":"12","verse":"13","text":"En toen de Draak zag, dat hij op aarde was neergesmakt, ging hij de Vrouw vervolgen, die het Kind had gebaard."},{"book":"Apokalyps","chapter":"12","verse":"14","text":"Maar aan de Vrouw werden de twee vleugels van den groten adelaar gegeven, om te vliegen naar de woestijn, naar de plaats, waar ze gevoed wordt een tijd, twee tijden en een halve tijd, buiten bereik van de slang."},{"book":"Apokalyps","chapter":"12","verse":"15","text":"Wel spoot de slang uit haar bek water, als een rivier, de Vrouw achterna, om haar mee te sleuren door de stroom;"},{"book":"Apokalyps","chapter":"12","verse":"16","text":"doch de aarde kwam de Vrouw te hulp; ze opende haar mond en verzwolg de rivier, die de Draak uit zijn bek had gespoten."},{"book":"Apokalyps","chapter":"12","verse":"17","text":"Nu ontstak de Draak in woede tegen de Vrouw; hij trok af, om strijd te voeren tegen de rest van haar zaad, tegen hen, die de geboden van God onderhouden, en de getuigenis van Jesus bezitten."}]}