{"data":[{"book":"אגרת פולוס הראשונה אל-התסלוניקים","chapter":"3","verse":"1","text":"כאשר לא יכולנו יותר להתאפק החלטנו להישאר כאן באתונה,"},{"book":"אגרת פולוס הראשונה אל-התסלוניקים","chapter":"3","verse":"2-3","text":"ושלחנו אליכם את טימותיוס – אחינו, עוזרנו ומשרתו של אלוהים – כדי לחזק את אמונתכם, ולעודד אתכם שלא תכרעו תחת כובד הצרות והקשיים שבאים עליכם. (עליכם להבין שקשיים אלה הם חלק מתוכניתו של אלוהים למעננו המאמינים)."},{"book":"אגרת פולוס הראשונה אל-התסלוניקים","chapter":"3","verse":"4","text":"כשהיינו אצלכם הזהרנו אתכם מראש מפני כל הצרות האלה, ואכן דברינו התקיימו."},{"book":"אגרת פולוס הראשונה אל-התסלוניקים","chapter":"3","verse":"5","text":"משום כך לא יכולתי להתאפק יותר ושלחתי אליכם את טימותיוס, כדי לברר אם אמונתכם עדיין איתנה. חששתי שמא ינסה השטן לפתותכם וכל עבודתנו תהיה לשווא."},{"book":"אגרת פולוס הראשונה אל-התסלוניקים","chapter":"3","verse":"6","text":"אך עתה טימותיוס חזר והביא עמו את החדשות הנפלאות שאתם איתנים באמונתכם ואהבתכם, שאתם זוכרים לטובה את ביקורנו, ואף מייחלים לראותנו שנית כפי שאנו מייחלים לראותכם."},{"book":"אגרת פולוס הראשונה אל-התסלוניקים","chapter":"3","verse":"7","text":"אחים יקרים, אמונתכם החזקה ניחמה אותנו בכל הצרות והסבל שעוברים עלינו כאן;"},{"book":"אגרת פולוס הראשונה אל-התסלוניקים","chapter":"3","verse":"8","text":"כל עוד אנו יודעים שאתם נאמנים לאדון, קל לנו יותר לשאת את הסבל."},{"book":"אגרת פולוס הראשונה אל-התסלוניקים","chapter":"3","verse":"9","text":"איננו יודעים כיצד להודות לאלוהים על השמחה והאושר שגרמתם לנו."},{"book":"אגרת פולוס הראשונה אל-התסלוניקים","chapter":"3","verse":"10","text":"אנחנו מתפללים יומם ולילה ומתחננים לפני אלוהים שיניח לנו לראותכם שנית, ושיאפשר לנו להשלים את החסר באמונתכם."},{"book":"אגרת פולוס הראשונה אל-התסלוניקים","chapter":"3","verse":"11","text":"מי ייתן שאלוהינו ואדוננו ישוע המשיח יחזירנו אליכם,"},{"book":"אגרת פולוס הראשונה אל-התסלוניקים","chapter":"3","verse":"12","text":"ושיברך אתכם וירבה את אהבתכם איש לרעהו ולכל אדם – כשם שאנו אוהבים אתכם."},{"book":"אגרת פולוס הראשונה אל-התסלוניקים","chapter":"3","verse":"13","text":"כך יחזק אלוהים את לבכם, יטהרכם ויקדשכם, כדי שבשוב אדוננו ישוע תעמדו לפניו נקיים מחטא יחד עם כל המאמינים."}]}