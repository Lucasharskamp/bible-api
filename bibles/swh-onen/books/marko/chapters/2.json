{"data":[{"book":"Marko","chapter":"2","verse":"1","text":"Baada ya siku kadhaa Yesu alirudi Kapernaumu, watu wakasikia kwamba amerudi nyumbani."},{"book":"Marko","chapter":"2","verse":"2","text":"Hivyo watu wengi wakakusanyika kiasi kwamba hapakubaki nafasi yoyote hata mlangoni! Naye akawahubiria Neno."},{"book":"Marko","chapter":"2","verse":"3","text":"Ndipo baadhi ya watu wakaja wakamletea Yesu mtu aliyepooza, akiwa amebebwa na watu wanne."},{"book":"Marko","chapter":"2","verse":"4","text":"Kwa kuwa walikuwa hawawezi kumfikisha kwa Yesu kwa ajili ya umati wa watu, walitoboa tundu kwenye paa mahali pale alipokuwa Yesu, wakamshusha yule aliyepooza kwa kitanda alichokuwa amelalia."},{"book":"Marko","chapter":"2","verse":"5","text":"Yesu alipoiona imani yao, alimwambia yule mtu aliyepooza, “Mwanangu, dhambi zako zimesamehewa.”"},{"book":"Marko","chapter":"2","verse":"6","text":"Basi baadhi ya walimu wa sheria waliokuwa wameketi huko wakawaza mioyoni mwao,"},{"book":"Marko","chapter":"2","verse":"7","text":"“Kwa nini mtu huyu anasema hivi? Huyu anakufuru! Ni nani awezaye kusamehe dhambi isipokuwa Mungu peke yake?”"},{"book":"Marko","chapter":"2","verse":"8","text":"Mara moja Yesu akatambua rohoni mwake kile walichokuwa wanawaza mioyoni mwao, naye akawaambia, “Kwa nini mnawaza hivyo mioyoni mwenu?"},{"book":"Marko","chapter":"2","verse":"9","text":"Je, ni lipi lililo rahisi zaidi: kumwambia huyu aliyepooza, ‘Umesamehewa dhambi zako,’ au kusema, ‘Inuka, uchukue mkeka wako, uende’?"},{"book":"Marko","chapter":"2","verse":"10","text":"Lakini ili mpate kujua ya kwamba Mwana wa Adamu anayo mamlaka duniani kusamehe dhambi…” Yesu akamwambia yule aliyepooza,"},{"book":"Marko","chapter":"2","verse":"11","text":"“Nakuambia, inuka, chukua mkeka wako, uende nyumbani kwako.”"},{"book":"Marko","chapter":"2","verse":"12","text":"Yule mtu aliyekuwa amepooza akasimama, akachukua mkeka wake, akatembea machoni pao wote! Jambo hili likawashangaza wote, wakamtukuza Mungu, wakisema, “Hatujapata kuona jambo kama hili kamwe!”"},{"book":"Marko","chapter":"2","verse":"13","text":"Yesu akaenda tena kandokando ya Bahari ya Galilaya. Umati mkubwa wa watu ukamfuata, naye akaanza kuwafundisha."},{"book":"Marko","chapter":"2","verse":"14","text":"Alipokuwa akitembea, akamwona Lawi mwana wa Alfayo ameketi forodhani mahali pa kutoza ushuru, akamwambia, “Nifuate.” Lawi akaondoka, akamfuata Yesu."},{"book":"Marko","chapter":"2","verse":"15","text":"Yesu alipokuwa akila chakula nyumbani mwa Lawi, watoza ushuru wengi pamoja na “wenye dhambi” walikuwa wakila pamoja naye na wanafunzi wake, kwa maana kulikuwa na watu wengi waliokuwa wakimfuata."},{"book":"Marko","chapter":"2","verse":"16","text":"Baadhi ya walimu wa sheria waliokuwa Mafarisayo walipomwona akila pamoja na watoza ushuru na “wenye dhambi,” wakawauliza wanafunzi wake: “Mbona Yesu anakula pamoja na watoza ushuru na ‘wenye dhambi’?”"},{"book":"Marko","chapter":"2","verse":"17","text":"Yesu aliposikia haya akawaambia, “Watu wenye afya hawahitaji tabibu, bali walio wagonjwa. Sikuja kuwaita wenye haki, bali wenye dhambi.”"},{"book":"Marko","chapter":"2","verse":"18","text":"Basi wanafunzi wa Yohana pamoja na Mafarisayo walikuwa wakifunga. Baadhi ya watu wakamjia Yesu na kumuuliza, “Mbona wanafunzi wa Yohana na wa Mafarisayo hufunga lakini wanafunzi wako hawafungi?”"},{"book":"Marko","chapter":"2","verse":"19","text":"Yesu akawajibu, “Wageni wa bwana arusi wawezaje kufunga wakati angali pamoja nao? Wakati bwana arusi bado yuko pamoja nao, hawawezi kufunga."},{"book":"Marko","chapter":"2","verse":"20","text":"Lakini wakati utafika ambapo bwana arusi ataondolewa kwao. Siku hiyo ndipo watakapofunga."},{"book":"Marko","chapter":"2","verse":"21","text":"“Hakuna mtu ashoneaye kiraka cha nguo mpya kwenye nguo iliyochakaa. Akifanya hivyo, kile kiraka kipya kitachanika kutoka ile nguo iliyochakaa, nayo itachanika zaidi."},{"book":"Marko","chapter":"2","verse":"22","text":"Wala hakuna mtu awekaye divai mpya kwenye viriba vikuukuu. Akifanya hivyo, ile divai mpya itavipasua hivyo viriba, nayo hiyo divai itamwagika na viriba vitaharibika. Lakini divai mpya huwekwa kwenye viriba vipya.”"},{"book":"Marko","chapter":"2","verse":"23","text":"Siku moja ya Sabato, Yesu pamoja na wanafunzi wake walikuwa wakipita katikati ya mashamba ya nafaka. Walipokuwa wakitembea, wanafunzi wake wakaanza kuvunja masuke."},{"book":"Marko","chapter":"2","verse":"24","text":"Mafarisayo wakamwambia, “Tazama, mbona wanafanya jambo lisilo halali kufanywa siku ya Sabato?”"},{"book":"Marko","chapter":"2","verse":"25","text":"Yesu akawajibu, “Je, hamjasoma kamwe alivyofanya Daudi wakati yeye na wenzake walikuwa na njaa, wakahitaji chakula?"},{"book":"Marko","chapter":"2","verse":"26","text":"Daudi aliingia katika nyumba ya Mungu, wakati Abiathari alikuwa kuhani mkuu, akaila ile mikate iliyowekwa wakfu, ambayo ni halali kuliwa na makuhani peke yao. Naye pia akawapa wenzake.”"},{"book":"Marko","chapter":"2","verse":"27","text":"Kisha Yesu akawaambia, “Sabato ilifanyika kwa ajili ya mwanadamu, lakini si mwanadamu kwa ajili ya Sabato."},{"book":"Marko","chapter":"2","verse":"28","text":"Hivyo, Mwana wa Adamu ndiye Bwana wa Sabato.”"}]}