{"data":[{"book":"Waefeso","chapter":"4","verse":"1","text":"Nene yanyohighwe kwaajili ya kumtumikila Imtwatsa, nomlombani mkale ka Imulungu pfamkemileni."},{"book":"Waefeso","chapter":"4","verse":"2","text":"Ghamatsuwa ghose muwe wenyepfale na wahole na iwodudumila; mwidudumile mwemwe kwa mwemwe kwa kwinoghela."},{"book":"Waefeso","chapter":"4","verse":"3","text":"Mtende ka pfamdaha mghendelele kukindilisa umwenga iughalighwa na Ghumuhe Mwenzeluka kubitila tindiwalo ilimwikani hamwe."},{"book":"Waefeso","chapter":"4","verse":"4","text":"Hana lukuli lumwe lwa Yesu na Ghumuhe Mwenzeluka yumwe ka lolelo lyamkemelighwe ne Imulungu pfalili limwe."},{"book":"Waefeso","chapter":"4","verse":"5","text":"Hana Imtwatsa yumwe na ukutoghola kumwe na ubatitso umwe,"},{"book":"Waefeso","chapter":"4","verse":"6","text":"hana Imulungu yumwe iyali Aba wa wose, yeye ka Imtwatsa wa wose, kosang'ana kubitila wose na kamna wose."},{"book":"Waefeso","chapter":"4","verse":"7","text":"Chila miyetu yumwe kabokela nzawadi ka Kiristu pfamwing'ile."},{"book":"Waefeso","chapter":"4","verse":"8","text":"Ka Ghamaandiko Mahenzeluka pfagholonga,"},{"book":"Waefeso","chapter":"4","verse":"9","text":"Angu hailongighwa, “tsakaghenda kulanga,” ina mana yachi? Manake, tanu tsakahulumka mbaka hasi ghendo mwe isi."},{"book":"Waefeso","chapter":"4","verse":"10","text":"Apfo yuyula iyahulumke hano muisi iyo yuyo iyaghendile uchanya ghendo kulanga, ili yatimitse ghose."},{"book":"Waefeso","chapter":"4","verse":"11","text":"Iyo yuyo iyawatendile iwanu wangi wawe iwatumighwa na wangi wawe manabii na wangi wawe iwopeta Imbuli Inoghile na wangi wawe walongotsa iwanu we Imulungu na wawe walangulitsi."},{"book":"Waefeso","chapter":"4","verse":"12","text":"Katenda apfo ili yawaandae iwanu we Imulungu wasang'ane ng'onde ye chikiristu, ili kulutsenga lukuli lwa Kiristu."},{"book":"Waefeso","chapter":"4","verse":"13","text":"Apfo twetwe twose twilunge tuwe chinu chimwe mna ukutoghola na kummanya Imwana we Imulungu; tuwe iwanu wakomale mne ukutoghola na kuupfikila utimilifu wa Kiristu mwenyegho."},{"book":"Waefeso","chapter":"4","verse":"14","text":"Apfo ng'atutsakuwa keli ka iwana wadowado, iwodaha kukunughitsighwa kuno na kuno na kukweghighwa na chila libeho lya ghamalangulitso ghe iwanu waghutsu iwowaghitsa wangi."},{"book":"Waefeso","chapter":"4","verse":"15","text":"Lekeni, kwa kulongesa kwa unoghelo, tutsokula mbaka tumpfikile Kiristu mna ghose, yeye iyali litwi."},{"book":"Waefeso","chapter":"4","verse":"16","text":"Kwa ulongotsi wake pfilungo pfose pfa lukuli pfekindilisa hamwe kwa nyughe, na lukuli lwose lwokindighwa hamwe kwa kwapfilighwa ne pfilungo pfake. Apfo chila chilungo ching'asang'ana ng'onde yake pfinoghile, lukuli lwose lwokula na lwetsenga mne unoghelo."},{"book":"Waefeso","chapter":"4","verse":"17","text":"Lelo kwa taghwa lya Imtwatsa, nomkanyani; mleke kughendelela kukala ka iwanu ing'awommanya Imulungu, iwakwalangula mbuli tsa ubwotsi"},{"book":"Waefeso","chapter":"4","verse":"18","text":"na mbutsi tsawo tsa mchisi. Wa kutali na ughima we Imulungu, kwaajili ya ubwotsi iuli mghati mwawo na kwa usughu wawo."},{"book":"Waefeso","chapter":"4","verse":"19","text":"Iwanu awo waghitsa chinyala na wengila mne ghehile na wosulukila kutenda pfinu pfe chinyala."},{"book":"Waefeso","chapter":"4","verse":"20","text":"Lekeni mwemwe ng'amummanyile apfo Kiristu."},{"book":"Waefeso","chapter":"4","verse":"21","text":"Ambe tsamuhulika ghoya mbuli tsa Yesu? Tsamlangulitsighwa mbuli tsake ka ukweli wa mghati mwake?"},{"book":"Waefeso","chapter":"4","verse":"22","text":"Tsamlangulitsighwa mghaleke aghala ghehile ghamtendile ghumwande ka imunu pfayotsula lighwanda, ghamatendo ghala ghakalile ghohinyighwa na tsitamaa tsake tsa ughutsu."},{"book":"Waefeso","chapter":"4","verse":"23","text":"Mimoyo yenu na mbutsi tsenu pfighalusighwe pfiwe pfa sambi."},{"book":"Waefeso","chapter":"4","verse":"24","text":"Muupfale unu wa sambi iulumbighwe kwa kwighala ne Imulungu, iukoneka kwa kukala pfinoghile ne uhenzeluka ghendo."},{"book":"Waefeso","chapter":"4","verse":"25","text":"Apfo mleke kulonga ughutsu! Chila munu yalongese kwa miyaghe, kwaapfila twetwe wose twa pfilungo pfa lukuli lumwe."},{"book":"Waefeso","chapter":"4","verse":"26","text":"Mng'awa na maya, mleke kutoghola maya imlongotseni mtende nzambi, kuya mleke kukala ne maya mbaka litsuwa liswe,"},{"book":"Waefeso","chapter":"4","verse":"27","text":"ili mleke kumwing'a Setani nyafwasi."},{"book":"Waefeso","chapter":"4","verse":"28","text":"Imunu iyang'ali yakwiba, yaleke kwiba keli, ila yasang'ane ng'onde inoghile kwa ghamoko ghake yapate ichinu chokuwagholela iwalihela chinu."},{"book":"Waefeso","chapter":"4","verse":"29","text":"Mleke kulonga mbuli tsihile, ila mlonge mbuli tsinoghile itsiwatsenga iwanu, ili mbuli tsamlonga tsiwapfile iwanu iwomuhulikani."},{"book":"Waefeso","chapter":"4","verse":"30","text":"Mleke kumghela usungu Ghumuhe Mwenzeluka we Imulungu, mana yeye ka chitango che Imulungu kuna mwemwe ka mwemwe mwa wanu wake, naye kolangusa ka litsuwa lyakutsa Imulungu katsomkombolani."},{"book":"Waefeso","chapter":"4","verse":"31","text":"Lelo mleke kuwa ne fondogholo, mleke kuwehila wanu wangi na mleke kuwa na maya na kwidamilila ne maligho. Ghehile ghose mghaleke!"},{"book":"Waefeso","chapter":"4","verse":"32","text":"Lekeni muwe na moyo ghunoghile na mwiyonele libatsi, chila munu yamleghusile matotso miyaghe ka Imulungu pfamleghusileni tsinzambi kwa nzila ya Kiristu."}]}