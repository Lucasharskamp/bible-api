{"data":[{"book":"Jelenések","chapter":"8","verse":"1","text":"És amikor felnyitotta a hetedik pecsétet, nagy csendesség lett a mennyben, mintegy fél óráig."},{"book":"Jelenések","chapter":"8","verse":"2","text":"És láttam azt a hét angyalt, aki Isten színe előtt állott és adatott azoknak hét trombita."},{"book":"Jelenések","chapter":"8","verse":"3","text":"Egy másik angyal is odajött és megállt az oltárnál, arany tömjénezőt tartva, és adatott neki sok tömjén, hogy a szentek könyörgéséhez tegye az arany oltárra, amely a királyi szék előtt volt."},{"book":"Jelenések","chapter":"8","verse":"4","text":"És felment a tömjén füstje a szentek könyörgésével az angyal kezéből Isten elé."},{"book":"Jelenések","chapter":"8","verse":"5","text":"Azután vette az angyal a tömjénezőt és megtöltötte az oltár parazsával, és ledobta a földre. Ekkor mennydörgés és zúgás, villámlás és földindulás támadt."},{"book":"Jelenések","chapter":"8","verse":"6","text":"A hét angyal pedig, akinél a hét trombita volt, trombitáláshoz készült."},{"book":"Jelenések","chapter":"8","verse":"7","text":"Trombitált az első és jégeső támadt, és tűz vérrel keverve, és a földre hullott. Megégett a föld harmadrésze, és minden zöld fű megégett."},{"book":"Jelenések","chapter":"8","verse":"8","text":"A második angyal is trombitált, és erre, mint egy tűzben égő nagy hegy a tengerbe zuhant, és a tenger harmadrésze vérré lett."},{"book":"Jelenések","chapter":"8","verse":"9","text":"A tengerben lévő állatok harmadrésze elpusztult, amiben csak élet volt, és odaveszett a hajók harmada is."},{"book":"Jelenések","chapter":"8","verse":"10","text":"A harmadik angyal is trombitált, és leesett az égről egy nagy csillag, mint egy égő fáklya, és ráesett a folyók harmadára és a vizek forrásaira."},{"book":"Jelenések","chapter":"8","verse":"11","text":"A csillagnak neve pedig Üröm volt, és ürömmé lett a folyóvizek harmadrésze, és sok ember meghalt e vizektől, mert azok keserűvé lettek."},{"book":"Jelenések","chapter":"8","verse":"12","text":"A negyedik angyal is trombitált, és csapás érte a nap harmadrészét, a holdnak harmadrészét és a csillagoknak harmadrészét, hogy elhomályosodjék azok harmadrésze, és a nappal se legyen világos harmadáig, és az éjszaka hasonlóképpen."},{"book":"Jelenések","chapter":"8","verse":"13","text":"Ekkor láttam és hallottam, hogy egy magányos sas fent az égen repül, és hangos szóval ezt mondja: „Jaj, jaj, jaj a föld lakosainak, a többi három angyal trombitájának szava miatt, akik még trombitálni fognak.“"}]}