{"data":[{"book":"যাত্রা পুস্তক","chapter":"20","verse":"1","text":"আর ঈশ্বর এইসব কথা বললেন:"},{"book":"যাত্রা পুস্তক","chapter":"20","verse":"2","text":"“আমিই তোমার ঈশ্বর সেই সদাপ্রভু, যিনি তোমাকে মিশর থেকে, ক্রীতদাসত্বের সেই দেশ থেকে বের করে এনেছেন।"},{"book":"যাত্রা পুস্তক","chapter":"20","verse":"3","text":"“আমার সামনে20:3 অথবা, অতিরিক্ত তুমি অন্য কোনও দেবতা রাখবে না।"},{"book":"যাত্রা পুস্তক","chapter":"20","verse":"4","text":"নিজের জন্য তুমি ঊর্ধ্বস্থ স্বর্গের বা অধঃস্থ পৃথিবীর বা জলরাশির তলার কোনো কিছুর আকৃতিবিশিষ্ট কোনও প্রতিমা তৈরি করবে না।"},{"book":"যাত্রা পুস্তক","chapter":"20","verse":"5","text":"তুমি তাদের কাছে মাথা নত করবে না বা তাদের আরাধনা করবে না; কারণ আমি, তোমার ঈশ্বর সদাপ্রভু, এক ঈর্ষান্বিত ঈশ্বর, বাবা-মার করা পাপের কারণে সন্তানদের শাস্তি দিই, যারা আমাকে ঘৃণা করে তাদের তৃতীয় ও চতুর্থ প্রজন্ম পর্যন্ত দিই,"},{"book":"যাত্রা পুস্তক","chapter":"20","verse":"6","text":"কিন্তু যারা আমাকে ভালোবাসে ও আমার আজ্ঞাগুলি পালন করে, হাজার প্রজন্ম পর্যন্ত তাদের প্রতি ভালোবাসা দেখাই।"},{"book":"যাত্রা পুস্তক","chapter":"20","verse":"7","text":"তোমার ঈশ্বর সদাপ্রভুর নামের অপব্যবহার কোরো না, কারণ যে কেউ তাঁর নামের অপব্যবহার করে সদাপ্রভু তাকে নির্দোষ প্রতিপন্ন করবেন না।"},{"book":"যাত্রা পুস্তক","chapter":"20","verse":"8","text":"পবিত্রতায় বিশ্রামদিন পালন করে স্মরণ কোরো।"},{"book":"যাত্রা পুস্তক","chapter":"20","verse":"9","text":"ছয় দিন তুমি পরিশ্রম করবে ও তোমার সব কাজকর্ম করবে,"},{"book":"যাত্রা পুস্তক","chapter":"20","verse":"10","text":"কিন্তু সপ্তম দিনটি তোমার ঈশ্বর সদাপ্রভুর উদ্দেশে বিশ্রামদিন। সেদিন তুমি, তোমার ছেলে বা মেয়ে, তোমার দাস বা দাসী, তোমার পশুপাল, বা তোমার নগরে বসবাসকারী কোনো বিদেশি, কেউ কোনও কাজ কোরো না।"},{"book":"যাত্রা পুস্তক","chapter":"20","verse":"11","text":"কারণ ছয় দিনে সদাপ্রভু আকাশমণ্ডল ও পৃথিবী, সমুদ্র ও সেগুলির মধ্যে থাকা সমস্ত কিছু তৈরি করেছিলেন, কিন্তু সপ্তম দিন তিনি বিশ্রাম নিয়েছিলেন। তাই সদাপ্রভু সাব্বাথবারকে আশীর্বাদ করে সেটি পবিত্র করলেন।"},{"book":"যাত্রা পুস্তক","chapter":"20","verse":"12","text":"তোমার বাবাকে ও তোমার মাকে সম্মান কোরো, যেন তুমি সেই দেশে দীর্ঘকাল বেঁচে থাকতে পারো, যে দেশ তোমার ঈশ্বর সদাপ্রভু তোমাকে দিচ্ছেন।"},{"book":"যাত্রা পুস্তক","chapter":"20","verse":"13","text":"তুমি নরহত্যা কোরো না।"},{"book":"যাত্রা পুস্তক","chapter":"20","verse":"14","text":"তুমি ব্যভিচার কোরো না।"},{"book":"যাত্রা পুস্তক","chapter":"20","verse":"15","text":"তুমি চুরি কোরো না।"},{"book":"যাত্রা পুস্তক","chapter":"20","verse":"16","text":"তুমি তোমার প্রতিবেশীর বিরুদ্ধে মিথ্যা সাক্ষ্য দিয়ো না।"},{"book":"যাত্রা পুস্তক","chapter":"20","verse":"17","text":"তুমি তোমার প্রতিবেশীর ঘরবাড়ির প্রতি লোভ কোরো না। তুমি তোমার প্রতিবেশীর স্ত্রীর, বা তার দাস বা দাসীর, তার বলদের বা গাধার, বা তোমার প্রতিবেশীর অধিকারভুক্ত কোনো কিছুর প্রতি লোভ কোরো না।”"},{"book":"যাত্রা পুস্তক","chapter":"20","verse":"18","text":"যখন লোকেরা বজ্রপাত হতে ও বিদ্যুৎ চমকাতে দেখল এবং শিঙার শব্দ শুনল ও পর্বত ধোঁয়ায় ঢেকে যেতে দেখল, তখন তারা ভয়ে কেঁপে উঠল। তারা দূরে দাঁড়িয়ে পড়ল"},{"book":"যাত্রা পুস্তক","chapter":"20","verse":"19","text":"এবং মোশিকে বলল, “আপনি নিজেই আমাদের সঙ্গে কথা বলুন ও আমরা তা শুনব। কিন্তু ঈশ্বর যেন আমাদের সঙ্গে কথা না বলেন পাছে আমরা মারা যাই।”"},{"book":"যাত্রা পুস্তক","chapter":"20","verse":"20","text":"মোশি লোকদের বললেন, “ভয় পেয়ো না। ঈশ্বর তোমাদের পরীক্ষা করতে এসেছেন, যেন পাপ করা থেকে তোমাদের বিরত রাখার জন্য ঈশ্বরভয় তোমাদের সহবর্তী হয়।”"},{"book":"যাত্রা পুস্তক","chapter":"20","verse":"21","text":"লোকেরা দূরে দাঁড়িয়ে থাকল, আর মোশি সেই ঘন অন্ধকারের দিকে এগিয়ে গেলেন যেখানে ঈশ্বর উপস্থিত ছিলেন।"},{"book":"যাত্রা পুস্তক","chapter":"20","verse":"22","text":"তখন সদাপ্রভু মোশিকে বললেন, “ইস্রায়েলীদের একথা বলো: ‘তোমরা নিজেরাই দেখলে যে আমি স্বর্গ থেকে তোমাদের সঙ্গে কথা বলেছি:"},{"book":"যাত্রা পুস্তক","chapter":"20","verse":"23","text":"আমার পাশাপাশি রাখার জন্য অন্য কোনও দেবতা তৈরি কোরো না; নিজেদের জন্য রুপোর দেবতা বা সোনার দেবতা তৈরি কোরো না।"},{"book":"যাত্রা পুস্তক","chapter":"20","verse":"24","text":"“ ‘আমার জন্য মাটি দিয়ে একটি যজ্ঞবেদি তৈরি করো এবং সেটির উপর তোমাদের হোমবলি ও মঙ্গলার্থক বলি উৎসর্গ করো, মেষ ও ছাগল, ও তোমাদের গবাদি পশুপাল বলি দাও। আমি যেখানেই আমার নাম সম্মানিত করব, সেখানেই আমি তোমাদের কাছে আসব এবং তোমাদের আশীর্বাদ করব।"},{"book":"যাত্রা পুস্তক","chapter":"20","verse":"25","text":"তোমরা যদি আমার জন্য পাথরের এক যজ্ঞবেদি তৈরি করো, তবে খোদিত পাথর দিয়ে তা নির্মাণ কোরো না, কারণ যদি সেটিতে যন্ত্রপাতি ব্যবহার করো তবে তোমরা সেটি অশুচি করে তুলবে।"},{"book":"যাত্রা পুস্তক","chapter":"20","verse":"26","text":"আর সিঁড়ির ধাপ বেয়ে আমার যজ্ঞবেদিতে উঠো না, পাছে তোমাদের গোপনাঙ্গগুলি অনাবৃত হয়ে যায়।’"}]}