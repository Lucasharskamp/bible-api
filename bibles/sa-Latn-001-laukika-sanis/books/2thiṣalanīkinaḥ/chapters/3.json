{"data":[{"book":"2 thiṣalanīkinaḥ","chapter":"3","verse":"1","text":"hē bhrātaraḥ, śēṣē vadāmi, yūyam asmabhyamidaṁ prārthayadhvaṁ yat prabhō rvākyaṁ yuṣmākaṁ madhyē yathā tathaivānyatrāpi pracarēt mānyañca bhavēt;"},{"book":"2 thiṣalanīkinaḥ","chapter":"3","verse":"2","text":"yacca vayam avivēcakēbhyō duṣṭēbhyaśca lōkēbhyō rakṣāṁ prāpnuyāma yataḥ sarvvēṣāṁ viśvāsō na bhavati|"},{"book":"2 thiṣalanīkinaḥ","chapter":"3","verse":"3","text":"kintu prabhu rviśvāsyaḥ sa ēva yuṣmān sthirīkariṣyati duṣṭasya karād uddhariṣyati ca|"},{"book":"2 thiṣalanīkinaḥ","chapter":"3","verse":"4","text":"yūyam asmābhi ryad ādiśyadhvē tat kurutha kariṣyatha cēti viśvāsō yuṣmānadhi prabhunāsmākaṁ jāyatē|"},{"book":"2 thiṣalanīkinaḥ","chapter":"3","verse":"5","text":"īśvarasya prēmni khrīṣṭasya sahiṣṇutāyāñca prabhuḥ svayaṁ yuṣmākam antaḥkaraṇāni vinayatu|"},{"book":"2 thiṣalanīkinaḥ","chapter":"3","verse":"6","text":"hē bhrātaraḥ, asmatprabhō ryīśukhrīṣṭasya nāmnā vayaṁ yuṣmān idam ādiśāmaḥ, asmattō yuṣmābhi ryā śikṣalambhi tāṁ vihāya kaścid bhrātā yadyavihitācāraṁ karōti tarhi yūyaṁ tasmāt pr̥thag bhavata|"},{"book":"2 thiṣalanīkinaḥ","chapter":"3","verse":"7","text":"yatō vayaṁ yuṣmābhiḥ katham anukarttavyāstad yūyaṁ svayaṁ jānītha| yuṣmākaṁ madhyē vayam avihitācāriṇō nābhavāma,"},{"book":"2 thiṣalanīkinaḥ","chapter":"3","verse":"8","text":"vināmūlyaṁ kasyāpyannaṁ nābhuṁjmahi kintu kō'pi yad asmābhi rbhāragrastō na bhavēt tadarthaṁ śramēṇa klēśēna ca divāniśaṁ kāryyam akurmma|"},{"book":"2 thiṣalanīkinaḥ","chapter":"3","verse":"9","text":"atrāsmākam adhikārō nāstītthaṁ nahi kintvasmākam anukaraṇāya yuṣmān dr̥ṣṭāntaṁ darśayitum icchantastad akurmma|"},{"book":"2 thiṣalanīkinaḥ","chapter":"3","verse":"10","text":"yatō yēna kāryyaṁ na kriyatē tēnāhārō'pi na kriyatāmiti vayaṁ yuṣmatsamīpa upasthitikālē'pi yuṣmān ādiśāma|"},{"book":"2 thiṣalanīkinaḥ","chapter":"3","verse":"11","text":"yuṣmanmadhyē 'vihitācāriṇaḥ kē'pi janā vidyantē tē ca kāryyam akurvvanta ālasyam ācarantītyasmābhiḥ śrūyatē|"},{"book":"2 thiṣalanīkinaḥ","chapter":"3","verse":"12","text":"tādr̥śān lōkān asmataprabhō ryīśukhrīṣṭasya nāmnā vayam idam ādiśāma ājñāpayāmaśca, tē śāntabhāvēna kāryyaṁ kurvvantaḥ svakīyamannaṁ bhuñjatāṁ|"},{"book":"2 thiṣalanīkinaḥ","chapter":"3","verse":"13","text":"aparaṁ hē bhrātaraḥ, yūyaṁ sadācaraṇē na klāmyata|"},{"book":"2 thiṣalanīkinaḥ","chapter":"3","verse":"14","text":"yadi ca kaścidētatpatrē likhitām asmākam ājñāṁ na gr̥hlāti tarhi yūyaṁ taṁ mānuṣaṁ lakṣayata tasya saṁsargaṁ tyajata ca tēna sa trapiṣyatē|"},{"book":"2 thiṣalanīkinaḥ","chapter":"3","verse":"15","text":"kintu taṁ na śatruṁ manyamānā bhrātaramiva cētayata|"},{"book":"2 thiṣalanīkinaḥ","chapter":"3","verse":"16","text":"śāntidātā prabhuḥ sarvvatra sarvvathā yuṣmabhyaṁ śāntiṁ dēyāt| prabhu ryuṣmākaṁ sarvvēṣāṁ saṅgī bhūyāt|"},{"book":"2 thiṣalanīkinaḥ","chapter":"3","verse":"17","text":"namaskāra ēṣa paulasya mama karēṇa likhitō'bhūt sarvvasmin patra ētanmama cihnam ētādr̥śairakṣarai rmayā likhyatē|"},{"book":"2 thiṣalanīkinaḥ","chapter":"3","verse":"18","text":"asmākaṁ prabhō ryīśukhrīṣṭasyānuुgrahaḥ sarvvēṣu yuṣmāsu bhūyāt| āmēn|"}]}