{"data":[{"book":"يّتّ سْتْي","chapter":"11","verse":"1","text":"عَلَتَلَ نَشَ عَ مَسٍن مُنسَ بّ، «ﭑ قَمَ كَابَنَكٌ دْنشْي رَفٌرٌدٍ قِرَوُنَ نُن مِسِرَكَيٍ مَ. نَ دَنفِ شَنبِ، قِرَوُنَ وٌ بّحِنمَ نّ، وٌ سِفَ كٍرٍنيِ رَ."},{"book":"يّتّ سْتْي","chapter":"11","verse":"2","text":"عَ قَلَ حَمَ بّ عٍ شَ عٍ دْشْبٌورٍ مَكُلَ فبٍتِ نُن شّيمَ رَ.»"},{"book":"يّتّ سْتْي","chapter":"11","verse":"3","text":"عَلَتَلَ نَشَ عَ رَفِرِ مِسِرَكَيٍ شَ تِن عِسِرَيِلَكَيٍ كِدٍ. مِسِرَ حَمَ نُن قِرَوُنَ شَ كُنتِفِيٍ نَشَ فَاشُ مُنسَ يَ رَ."},{"book":"يّتّ سْتْي","chapter":"11","verse":"4","text":"مُنسَ نَشَ عَ قَلَ، «عَلَتَلَ شَ مَسٍنيِ نَن يَ، ‹كْي تَفِ ﭑ مِسِرَ بْشِ عِفِرِ مَ نّ،"},{"book":"يّتّ سْتْي","chapter":"11","verse":"5","text":"دِ سِنفٍ بِرِن قَ قَشَ كٍلِقٍ قِرَوُنَ شَ دِ سِنفٍ مَ، عَ سَ دْشْ كٌنيِ فِنّيٍ شَ دِ سِنفٍ رَ. قِرَوُنَ تَن مَنفّيَ قِمَ عَ شَ دِ مَ، كٌنيِ فِنّ تَن تَامِ رَقَلَمَ، كْنْ عٍ شَ دِ سِنفٍ بِرِن قَمَ نّ قَشَدٍ. هَلِ مِسِرَكَيٍ شَ شُرُ سٍيٍ شَ دِ سِنفٍيٍ قَشَمَ نّ."},{"book":"يّتّ سْتْي","chapter":"11","verse":"6","text":"نَ تّمُي مِسِرَ وَ شُي ندٍ مّمَ نّ، عٍ مُ نَشَن مْولِ مّشِ تّمُي دَنفِشِيٍ، عٍ مُ نَشَن مْولِ مّمَ تّمُي نَشٍيٍ سَ قَمَ."},{"book":"يّتّ سْتْي","chapter":"11","verse":"7","text":"كْنْ عِسِرَيِلَكَيٍ شْنيِ، هَلِ بَرٍ كٍرٍن مُ وٌنوٌنمَ. نَ كُي وٌ شَ عَ كٌلٌن ﭑ تَفِ رَ سَ لُشِ مِسِرَكَيٍ نُن عِسِرَيِلَكَيٍ تَفِ."},{"book":"يّتّ سْتْي","chapter":"11","verse":"8","text":"نَ تّمُي عِ شَ كُنتِفِيٍ بِرِن قَمَ نّ عٍ شِنبِ سِندٍ ﭑ بُن مَ، عٍ عَ قَلَ ﭑ بّ، عَ ﭑ تَن نُن ﭑ مَ حَمَ بِرِن شَ مِنِ عٍ شَ بْشِ كُي. ﭑ نَ فّ نَ رَبَدٍ، ﭑ سِفَمَ نّ.›» مُنسَ تٌ فّ نَ قَلَدٍ، عَ نَشَ كٍلِ قِرَوُنَ شُن مَ، عَ شْنْشِ كِ قَنيِ رَ."},{"book":"يّتّ سْتْي","chapter":"11","verse":"9","text":"عَلَتَلَ نُ بَرَ عَ مَسٍن مُنسَ بّ، «قِرَوُنَ مُ عَ تُلِ مَتِمَ وٌ رَ. نَ كُي ﭑ نَن ﭑ مَ كَابَنَكٌي شُن مَسَمَ نّ مِسِرَ بْشِ كُي.»"},{"book":"يّتّ سْتْي","chapter":"11","verse":"10","text":"مُنسَ نُن هَرُنَ نُ بَرَ نَ كَابَنَكٌي بِرِن نَبَ قِرَوُنَ يَ شْرِ، كْنْ عَلَتَلَ بَرَ قِرَوُنَ شَشِلِ رَشْرْشْ، عَ مُ تِن عِسِرَيِلَكَيٍ شَ مِنِ عَ شَ بْشِ كُي."}]}