{"data":[{"book":"1 Atesalonika","chapter":"1","verse":"1","text":"Paulo, Silivano ndi Timoteyo."},{"book":"1 Atesalonika","chapter":"1","verse":"2","text":"Ife timayamika Mulungu nthawi zonse chifukwa cha inu. Timakutchulani m ºmapemphero athu."},{"book":"1 Atesalonika","chapter":"1","verse":"3","text":"Nthawi zonse timakumbukira ntchito yanu yachikhulupiriro, yachikondi ndi kupirira kwanu kwa chiyembekezo mwa Ambuye athu Yesu Khristu, pamaso pa Mulungu wathu ndi Atate."},{"book":"1 Atesalonika","chapter":"1","verse":"4","text":"Abale okondedwa ndi Mulungu, tikudziwa kuti Mulungu anakusankhani,"},{"book":"1 Atesalonika","chapter":"1","verse":"5","text":"chifukwa uthenga wathu wabwino sunafike kwa inu ndi mawu okha, koma ndi mphamvu za Mzimu Woyera ndi chitsimikizo chachikulu. Mukudziwa mmene tinkakhalira pakati panu kuti tikuthandizeni."},{"book":"1 Atesalonika","chapter":"1","verse":"6","text":"Inu mwakhala otitsatira athu ndi a Ambuye; ngakhale kuti panali masautso akulu, munalandira uthenga mwachimwemwe chochokera kwa Mzimu Woyera."},{"book":"1 Atesalonika","chapter":"1","verse":"7","text":"Ndipo potero munakhala chitsanzo kwa abale onse a ku Makedoniya ndi Akaya."},{"book":"1 Atesalonika","chapter":"1","verse":"8","text":"Kuchokera kwa inu, uthenga wa Ambuye unamveka ku Makedoniya ndi ku Akaya ndipo mbiri ya chikhulupiriro chanu mwa Mulungu yamveka ponseponse. Choncho sikofunikanso kuti tinene kanthu,"},{"book":"1 Atesalonika","chapter":"1","verse":"9","text":"pakuti iwo amafotokoza za momwe munatilandirira. Iwo amatiwuza za momwe munatembenukira kwa Mulungu kusiya mafano ndi kutumikira Mulungu wamoyo ndi woona."},{"book":"1 Atesalonika","chapter":"1","verse":"10","text":"Ndipo mukudikira Mwana wake kuchokera kumwamba, Yesu, amene Mulungu anamuukitsa kwa akufa. Iyeyo amatipulumutsa ku mkwiyo umene ukubwera."}]}