{"data":[{"book":"אגרת פולוס השנייה אל-הקורנתים","chapter":"2","verse":"1","text":"החלטתי שלא אבוא יותר לצער אתכם,"},{"book":"אגרת פולוס השנייה אל-הקורנתים","chapter":"2","verse":"2","text":"כי אם אני אגרום לכם צער, מי ישמח אותי? בטח שלא מישהו שהעצבתי."},{"book":"אגרת פולוס השנייה אל-הקורנתים","chapter":"2","verse":"3","text":"מסיבה זאת כתבתי לכם את המכתב ההוא – לא רציתי לבוא אליכם ולהתעצב בגלל אלה שצריכים לשמחני, ואני בטוח ששמחתי היא שמחת כולכם."},{"book":"אגרת פולוס השנייה אל-הקורנתים","chapter":"2","verse":"4","text":"מה שנאתי לכתוב לכם אותו מכתב! כתבתי אותו בכאב ובדמעות לא כדי להכאיב לכם, אלא כדי להראות לכם מה רבה אהבתי אליכם."},{"book":"אגרת פולוס השנייה אל-הקורנתים","chapter":"2","verse":"5-6","text":"זכרו כי האיש אשר גרם לכל הצרה הזאת ציער לא רק אותי, אלא את כולכם – לפחות במידת־מה, כדי שלא להגזים. איני רוצה להחמיר איתו למעלה מן הצורך, כי הוא כבר נענש דיו מהתוכחה של כולכם."},{"book":"אגרת פולוס השנייה אל-הקורנתים","chapter":"2","verse":"7","text":"כעת עליכם לסלוח לו ולנחם אותו, שאם לא כן הוא עלול להתמוטט מרוב צער."},{"book":"אגרת פולוס השנייה אל-הקורנתים","chapter":"2","verse":"8","text":"אנא, הוכיחו לו שאתם עדיין אוהבים אותו."},{"book":"אגרת פולוס השנייה אל-הקורנתים","chapter":"2","verse":"9","text":"כתבתי את מכתבי על־מנת לבחון את נכונותכם לציית בכל הדברים."},{"book":"אגרת פולוס השנייה אל-הקורנתים","chapter":"2","verse":"10","text":"אם אתם סולחים למישהו על איזה דבר, גם אני סולח לו. שהרי כאשר אני סולח, אם אכן עלי לסלוח למישהו, אני עושה זאת למענכם ובסמכות המשיח,"},{"book":"אגרת פולוס השנייה אל-הקורנתים","chapter":"2","verse":"11","text":"כדי שהשטן לא יערים עלינו במזימותיו ותחבולותיו המוכרות לנו."},{"book":"אגרת פולוס השנייה אל-הקורנתים","chapter":"2","verse":"12","text":"בהגיעי לעיר טרואס נתן לי האדון הזדמנות נפלאה לבשר את בשורת המשיח,"},{"book":"אגרת פולוס השנייה אל-הקורנתים","chapter":"2","verse":"13","text":"אך לא מצאתי מנוחה לנפשי, כי לא פגשתי כמתוכנן את טיטוס אחי. לפיכך נפרדתי מאנשי טרואס ויצאתי למקדוניה לחפש את טיטוס."},{"book":"אגרת פולוס השנייה אל-הקורנתים","chapter":"2","verse":"14","text":"השבח לאלוהים המוביל אותנו במסע הניצחון של המשיח, ומפיץ על־ידינו את בשורת המשיח כריח ניחוח בכל מקום."},{"book":"אגרת פולוס השנייה אל-הקורנתים","chapter":"2","verse":"15","text":"אנחנו כניחוח המשיח לאלוהים בקרב הנושעים ובקרב הלא־נושעים."},{"book":"אגרת פולוס השנייה אל-הקורנתים","chapter":"2","verse":"16","text":"ללא־נושעים אנו כריח מוות, ואילו לנושעים אנו כניחוח המעניק חיים. אך מי ראוי למשימה כזאת?"},{"book":"אגרת פולוס השנייה אל-הקורנתים","chapter":"2","verse":"17","text":"רק אלה אשר הם ישרים, שליחי אלוהים, מדברים בגבורת המשיח ובהשגחת אלוהים. איננו כאותם רבים שסוחרים בדבר־אלוהים לשם רווח."}]}