{"data":[{"book":"2 Wakolinto","chapter":"13","verse":"1","text":"Ino ni nkanana yangu ya katatu huwatalamkilani. Mawandiko yawandikwa, “Chila mbuli nailiganywe kwa ukuzi wa wantu waidi hegu watatu,”"},{"book":"2 Wakolinto","chapter":"13","verse":"2","text":"Silongola ulodu, saviya vyendaga ntambo ya kaidi, haluse nalonga naho hatenda hale, wadya woseni wadamanye masa wakaleka kweila, naho wadya watuhu, hadya hwizila sanitende na mbazi."},{"book":"2 Wakolinto","chapter":"13","verse":"3","text":"Namwewonele wenye kugamba Kulisito alonga mndani mwangu. Kwenyu Kulisito hahwele, mna nguyakwe yadamanya ndima mgati mwenyu."},{"book":"2 Wakolinto","chapter":"13","verse":"4","text":"Elo hata hegu kasulumizwa mo usokezi, mna ekala kwa nguvu za Chohile. Kwaviya suwe naswi chihwa mwa uyo, mna nachikale hamwenga na uyo kwa udahi wa Chohile kwa chausa chenyu."},{"book":"2 Wakolinto","chapter":"13","verse":"5","text":"Kwehimeni wenye muwone chindedi mna uzumizi. Kwehimeni nyuwenye. Togolani, hammanyize kugamba Kulisito Yesu emndani mwenyu? Siyo kwaviya mdunduga."},{"book":"2 Wakolinto","chapter":"13","verse":"6","text":"Mna nina msuhi kugamba nyuwe nammanye kugamba suwe hachidunduge."},{"book":"2 Wakolinto","chapter":"13","verse":"7","text":"Suwe naswi chamlombeza Chohile msekudamanya wavu wowose, mna siyo chani chiwoneke wantu wahumile wavu, mna mdamanye yedi, hatahegu suwe chawoneka saviya wadunduge."},{"book":"2 Wakolinto","chapter":"13","verse":"8","text":"Kwaviya hachikudaha kuhiga uchindedi, udahi chinanawo ni wakujendeleza uchindedi."},{"book":"2 Wakolinto","chapter":"13","verse":"9","text":"Chelelwa kugamba suwe chihwa, mna nyuwe mna nguvu, elo chalombeza mtende watogile."},{"book":"2 Wakolinto","chapter":"13","verse":"10","text":"Elo nawawandikilani ibaluwa ino hatenda ni hale, chani habula uko kwenyu ninase kutenda mogofya kwenyu kwa kutimila udya udahi aninkile Zumbe, udahi wa kuzenga na siyo wa kuchakula."},{"book":"2 Wakolinto","chapter":"13","verse":"11","text":"Hakomeleza, walukolo, mwikale mpeho, mchume, tozani milosi yangu, mtende wamwenga, ikalani kwa utondowazi. Chohile ywa ungi na utondowazi na atende hamwega na nyuwe."},{"book":"2 Wakolinto","chapter":"13","verse":"12","text":"Lamsanani kwa chilagiso cha ukuka."},{"book":"2 Wakolinto","chapter":"13","verse":"13","text":"Wantu wose wa Chohile kuno wawalamsani."},{"book":"2 Wakolinto","chapter":"13","verse":"14","text":"Wedi wa Zumbe Yesu Kulisito na ungi wa Chohile na umwenga wa Muye Ukukile, vikale na nyuwe wose."}]}