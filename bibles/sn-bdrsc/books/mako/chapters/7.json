{"data":[{"book":"Mako","chapter":"7","verse":"1","text":"VaFarisi navamwe vavadzidzisi vomurayiro vakanga vauya kuJerusarema vakaungana pana Jesu"},{"book":"Mako","chapter":"7","verse":"2","text":"vakaona vamwe vavadzidzi vake vachidya zvokudya namaoko akanga ane “tsvina,” ndiko kuti, asina kushambwa."},{"book":"Mako","chapter":"7","verse":"3","text":"VaFarisi navaJudha vose havadyi kunze kwokunge vamboshamba maoko avo, vachichengeta tsika dzavakuru."},{"book":"Mako","chapter":"7","verse":"4","text":"Pavanenge vadzoka kumusika, havadyi kunze kwokunge vashamba. Uye vanocherechedza dzimwe tsika zhinji, dzakadai sokushambidza mikombe, matende, nemidziyo yokuvirisa mvura."},{"book":"Mako","chapter":"7","verse":"5","text":"Saka vaFarisi navadzidzisi vomurayiro vakabvunza Jesu vakati, “Seiko vadzidzi venyu vachirega kurarama zviri maererano netsika dzavakuru, zvavanodya zvokudya zvavo ‘namaoko ane tsvina’?”"},{"book":"Mako","chapter":"7","verse":"6","text":"Akapindura akati, “Isaya akataura zvakanaka paakaprofita pamusoro penyu imi vanyengeri; sezvazvakanyorwa zvichinzi:"},{"book":"Mako","chapter":"7","verse":"7","text":"Vanondinamata pasina;"},{"book":"Mako","chapter":"7","verse":"8","text":"Makasiya mirayiro yaMwari mukachengetedza tsika dzavanhu.”"},{"book":"Mako","chapter":"7","verse":"9","text":"Uye akati kwavari, “Mune nzira chaiyo yokuisa parutivi nayo mirayiro yaMwari kuitira kuti mucherechedze tsika dzenyuwo!"},{"book":"Mako","chapter":"7","verse":"10","text":"Nokuti Mozisi akati, ‘Kudza baba vako namai vako,’ uye ‘Munhu upi zvake achatuka baba vake kana mai vake anofanira kuurayiwa.’"},{"book":"Mako","chapter":"7","verse":"11","text":"Asi imi munoti, kana munhu akati kuna baba kana mai vake, ‘Rubatsiro rupi zvarwo rwamungadaro makagamuchira kubva kwandiri iKobhani’ (ndiko kuti, chipo chakapirwa kuna Mwari),"},{"book":"Mako","chapter":"7","verse":"12","text":"ipapo hamuchamuregi achiitira baba kana mai vake chinhu chipi zvacho."},{"book":"Mako","chapter":"7","verse":"13","text":"Nokudaro munoparadza shoko raMwari nokuda kwetsika dzenyu dzamakachengeta kusvika zvino. Uye munoita zvinhu zvizhinji zvakadaro.”"},{"book":"Mako","chapter":"7","verse":"14","text":"Jesu akadanazve kwaari vanhu vazhinji akati kwavari, “Nditeererei, imi mose, uye munzwisise izvi."},{"book":"Mako","chapter":"7","verse":"15","text":"Hakuna chinhu chinobva kunze ‘chinosvibisa’ munhu nokupinda maari. Asi icho chinobuda mumunhu ndicho chinoita kuti ‘asvibe.’"},{"book":"Mako","chapter":"7","verse":"16","text":"Kana munhu ane nzeve dzokunzwa, ngaanzwe.”"},{"book":"Mako","chapter":"7","verse":"17","text":"Zvino akati abva pavanhu vazhinji uye apinda mumba, vadzidzi vake vakamubvunza pamusoro pomufananidzo uyu."},{"book":"Mako","chapter":"7","verse":"18","text":"Akati, “Hamunzwisisi seiko? Hamuoni kuti hakuna chinhu chinopinda mumunhu chichibva kunze chinogona ‘kumusvibisa’?"},{"book":"Mako","chapter":"7","verse":"19","text":"Nokuti hazvipindi mumwoyo make asi mudumbu make, uyezve zvichizobuda mumuviri wake.” Nokutaura uku, Jesu akati zvokudya zvose zvakanaka."},{"book":"Mako","chapter":"7","verse":"20","text":"Akaenderera mberi achiti, “Zvinobuda mumunhu ndizvo zvinomusvibisa."},{"book":"Mako","chapter":"7","verse":"21","text":"Nokuti kubva mukati, kubva mumwoyo yavanhu ndimo munobuda mirangariro yakaipa, upombwe, kuba, kuuraya, ufeve,"},{"book":"Mako","chapter":"7","verse":"22","text":"ruchiva, nouipi, kunyengera, utere, godo, kureva, manyawi noupenzi."},{"book":"Mako","chapter":"7","verse":"23","text":"Zvakaipa izvozvi zvose zvinobuda kubva mukati uye ‘zvinosvibisa munhu.’ ”"},{"book":"Mako","chapter":"7","verse":"24","text":"Jesu akabva panzvimbo iyo akaenda pedyo neTire. Akapinda mumba akasada kuzivikanwa nomunhu; asi akanga asingagoni kuzvivanza."},{"book":"Mako","chapter":"7","verse":"25","text":"Zvakaitika ndezvokuti, paakangonzwa nezvake, mukadzi aiva nomwanasikana akanga akabatwa nomweya wetsvina akauya akawira patsoka dzake."},{"book":"Mako","chapter":"7","verse":"26","text":"Mukadzi uyu aiva muGiriki, akaberekerwa muFonishia yomuSiria. Akakumbirisa Jesu kuti adzinge dhimoni mumwanasikana wake."},{"book":"Mako","chapter":"7","verse":"27","text":"Jesu akati kwaari, “Vana vanofanira kutanga kudya zvavanoda, nokuti hazvina kunaka kutora chingwa chavana uchichikandira kumbwa dzavo.”"},{"book":"Mako","chapter":"7","verse":"28","text":"Iye akapindura akati, “Hongu Ishe, asi kunyange imbwa dziri pasi petafura dzinodya zvimedu zvezvokudya zvavana wani.”"},{"book":"Mako","chapter":"7","verse":"29","text":"Ipapo akati kwaari, “Nokuda kwemhinduro yakadai, enda hako; dhimoni rabva pamwanasikana wako.”"},{"book":"Mako","chapter":"7","verse":"30","text":"Akadzokera kumba kwake akawana mwana wake avete pamubhedha, uye dhimoni raenda."},{"book":"Mako","chapter":"7","verse":"31","text":"Ipapo Jesu akabva kunzvimbo yeTire akaenda nokuSidhoni, akaburukira kuGungwa reGarirea uye nokudunhu reDhekapori."},{"book":"Mako","chapter":"7","verse":"32","text":"Ikoko vamwe vanhu vakauya kwaari nomurume akanga ari matsi uye asingagoni kunyatsotaura, uye vakamukumbira kwazvo kuti aise ruoko rwake pamusoro pomurume uyu."},{"book":"Mako","chapter":"7","verse":"33","text":"Akati aenda naye parutivi, kure noruzhinji, Jesu akaisa minwe yake munzeve dzake. Ipapo akapfira mate akabata rurimi rwomurume uya."},{"book":"Mako","chapter":"7","verse":"34","text":"Akatarisa kudenga uye nokugomera kukuru akati kwaari, “Efata!” (kureva kuti, “Dziuka!”)"},{"book":"Mako","chapter":"7","verse":"35","text":"Pakarepo, nzeve dzomurume uya dzakadziuka, rurimi rwake rukasunungurwa uye akatanga kutaura zvakanaka."},{"book":"Mako","chapter":"7","verse":"36","text":"Jesu akavarayira kuti varege kutaurira kana munhu. Asi paakanyanya kuita izvozvo, ndipo pavakanyanya kutaura nezvazvo."},{"book":"Mako","chapter":"7","verse":"37","text":"Vanhu vakashamiswa zvikuru kwazvo. Vakati, “Akaita zvinhu zvose nenzira yakanaka. Anoita kuti kunyange matsi dzinzwe uye nembeveve dzitaure.”"}]}