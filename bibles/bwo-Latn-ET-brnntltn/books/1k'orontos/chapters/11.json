{"data":[{"book":"1 K'orontos","chapter":"11","verse":"1","text":"Taa Krstosi tiartsok'o itwere taan arore."},{"book":"1 K'orontos","chapter":"11","verse":"2","text":"Jam aawo taan it gawirwonat itsh t imts dano kúp'idek'at dets itdek'tsotse, itn údiruwe."},{"book":"1 K'orontos","chapter":"11","verse":"3","text":"Ernmó nungush jami tooko Krstosi, mááts tooko nungusho, Krstos tokonwere Ik'o niho b́wottsok'o it danetwok'o shunfee."},{"book":"1 K'orontos","chapter":"11","verse":"4","text":"Tooko p'urdek't Ik' k'oniruwo wee bek'i aap'o keewiru nungush jamo b́ tookoniye b́ketiyiri."},{"book":"1 K'orontos","chapter":"11","verse":"5","text":"Mank'owere btooko p'ur bde'awon Ik' k'oniru wee bek'i aap'o keewiru máátsu b tookoniye bketiri, btooko p'ureraw máátsu bs'ageetsok'owe b́taaweti."},{"book":"1 K'orontos","chapter":"11","verse":"6","text":"Máátsu b tooko p'ureratsane wotiyal b took s'iiro k'ut'ewiye, ernmó btook s'iiro k'ut'ewo wee s'ageyo bin ketit keewa wotiyal b tooko p'urowiye."},{"book":"1 K'orontos","chapter":"11","verse":"7","text":"11:7 Aze. 1:26-27  Nungusho Ik'o ariyetsonat Ik' mango bín b́ be'etk b́ wottsotse b́ tooko p'uro geyiratse, máátsunmó nungushi mangiye."},{"book":"1 K'orontos","chapter":"11","verse":"8","text":"Máátsuni nungushatse daatseyi bako nungusho máátsatse daatseratse."},{"book":"1 K'orontos","chapter":"11","verse":"9","text":"11:8-9 Aze. 2:18-23  Mank'were máátsu nungushosha bi azeeyi bako nungusho máátsush azeratse"},{"book":"1 K'orontos","chapter":"11","verse":"10","text":"Hanatse tutsonat melakiwots shinatse alishirootse b́fa'ok'o kitsitwo, p'uro b tookats gerde'iye."},{"book":"1 K'orontos","chapter":"11","verse":"11","text":"Doonzoke no detsts beyon máátsu nungushalo beratsane, nungushonu máátsalo beeratse."},{"book":"1 K'orontos","chapter":"11","verse":"12","text":"Máátsu nungushatse b datetsok'o nungushonu b́ shuwet máátsatsne, ernmó nungusha wotowa mááts wotowa k'osh jamkeewonu Ik'okne b́ daatseti."},{"book":"1 K'orontos","chapter":"11","verse":"13","text":"Aab it tookon anghsuwere, máátsu btooko b p'urerawo Ik'o k'ono bish wotituwa?"},{"book":"1 K'orontos","chapter":"11","verse":"14","text":"Nungusho b́ took s'iiro b́genziyal bísh keeti mit b́ wotok'o hank'on azeyon danekosha?"},{"book":"1 K'orontos","chapter":"11","verse":"15","text":"Máátsunmó bish took s'iiro ime btooko bín ipbdek'etuwok'o b́wottsotse btook s'iiro bgeenziyal bish bmangee."},{"book":"1 K'orontos","chapter":"11","verse":"16","text":"Han jangatse moosh geyiru asho fa'ewotiyal noon wotowa Ik'i maa k'oshuwots wotowa hank'o doyo deshatsone."},{"book":"1 K'orontos","chapter":"11","verse":"17","text":"It ko'ewor it k'aliruwo gonda bako sheeng keew b́woterawotse and itsh ti imiru dananatse iti úderatse."},{"book":"1 K'orontos","chapter":"11","verse":"18","text":"Jamoniyere shino ikwotdek'at it kakuwewor it dagotse k'osh k'oshewo b́beyo shishre, t shishts keewonwere badooko arik b́wottsok'o amaniruwe."},{"book":"1 K'orontos","chapter":"11","verse":"19","text":"Ar keewetsuwots konotsi bowottsok'o galeyar bodanetwok'o ititse k'osh k'oshewo b́beyo jinatse."},{"book":"1 K'orontos","chapter":"11","verse":"20","text":"Ikok it kakuwewor it meeyir doonzo kooc'i mishaliye."},{"book":"1 K'orontos","chapter":"11","verse":"21","text":"It móór iko iko b́ korááwo bíyaailye b́meyiri, mank'oon iko b́ k'ak'efere iko mashe b́mashiri."},{"book":"1 K'orontos","chapter":"11","verse":"22","text":"Eshe it meetuwoknat it úshet moo deshatsteya? Himó Ik' moone it gac'iri? Himó eegoru bo meetu deshawwotsne it jiitsiri? Eshe eege itsh tieteti? Keewansh iten údota? B́ jamon úderatse!"},{"book":"1 K'orontos","chapter":"11","verse":"23","text":"Doonzoke t dek'tsonat itsh tbeshits dano haniye, doonzo besheyat b́ imewots t'ú manots misho k'aúb́dek'i,"},{"book":"1 K'orontos","chapter":"11","verse":"24","text":"Ik'o b́ údiyakon tiitsdek't, «[nahere móóre,] han itsh wotituwo tiaatsoniye, han taan bín itgawitwo wosh de'ere» bíeti"},{"book":"1 K'orontos","chapter":"11","verse":"25","text":"11:25 Kesh. 24:6-8; Erm. 31:31-34  Mank'o kooc' mishoniyre il úshi wanc'o k'aaúdek't «Úshi wanc'an t s'atson finet handr taaroniye, jam aawo han itúshor bín taan gawosh wosh de'ere» bí eti."},{"book":"1 K'orontos","chapter":"11","verse":"26","text":"Mishan itmooronat úshi wanc'an it úshor jam aawo doonzo b́ wafetsosh b́ k'iro keewitute."},{"book":"1 K'orontos","chapter":"11","verse":"27","text":"Konuworu asho bísh wot geyirawo doonzo tusho b́ móónat doonzo úshi wanc'an b́ úshal doonzo atsonat s'atso k'awunts bí ats wotituwe."},{"book":"1 K'orontos","chapter":"11","verse":"28","text":"Eshe konworu asho tushan b́ mooniyere shinonat wanc'an b́ úshoneyere shino b́ tooko shú s'iilo bísh geyife."},{"book":"1 K'orontos","chapter":"11","verse":"29","text":"Asho konworu doonzo atso eeg b́ wotok'o galde'er b́ dananiyere doonzo tusho b́ maal doonzo úshi wanc'o b́ úshal b́ tookats angshe b́ doweti."},{"book":"1 K'orontos","chapter":"11","verse":"30","text":"It dagotsere ayuwots bomawutsonat boshodu ik ikuwotsu bok'iriye han jangatsne."},{"book":"1 K'orontos","chapter":"11","verse":"31","text":"Noo notokats angshrone wotink'e no ats angsherawunk'ee b́teshi."},{"book":"1 K'orontos","chapter":"11","verse":"32","text":"Ernmó il datsunton noats angsherawok'o and angshiru doonzo noon b́ seziri."},{"book":"1 K'orontos","chapter":"11","verse":"33","text":"Eshe t eshuwotso! Doonzo kooc' mishosh it ko'eyor it ats atseyo korewere."},{"book":"1 K'orontos","chapter":"11","verse":"34","text":"It ko'ewo angshosh b́ woterawok'o ititse k'ak'ts asho b́ beyal b́ meyitse moowe. Oorts keewosh taa manok twoor dabr bín jiishetwo itsh imetuwe."}]}