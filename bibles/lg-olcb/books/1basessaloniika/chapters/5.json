{"data":[{"book":"1 Basessaloniika","chapter":"5","verse":"1","text":"Naye ku bikwata ku by’entuuko n’ebiro, abooluganda, ssetaaga kwongera kubawandiikira."},{"book":"1 Basessaloniika","chapter":"5","verse":"2","text":"Kubanga mmwe mwennyini mumanyi bulungi nti olunaku lwa Mukama waffe lulijja ng’omubbi bw’ajja ekiro."},{"book":"1 Basessaloniika","chapter":"5","verse":"3","text":"Abantu balirowooza mu mitima gyabwe nti, “Tulina emirembe era tulina obukuumi,” amangwango okuzikirira ne kulyoka kubajjira, ng’okulumwa bwe kujjira omukazi agenda okuzaala omwana; ne batawona n’akatono."},{"book":"1 Basessaloniika","chapter":"5","verse":"4","text":"Naye mmwe, abooluganda abaagalwa temuli mu kizikiza ku nsonga zino, era temugenda kwekanga lunaku olwo ng’abayingiriddwa omubbi;"},{"book":"1 Basessaloniika","chapter":"5","verse":"5","text":"Kubanga mmwe mwenna muli baana ba musana era baana ba butangaavu. Tetuli ba kiro yadde ab’ekizikiza."},{"book":"1 Basessaloniika","chapter":"5","verse":"6","text":"Noolwekyo tuleme kwebaka ng’abalala naye tutunulenga okwegomba kuleme okutufuga."},{"book":"1 Basessaloniika","chapter":"5","verse":"7","text":"Kubanga abeebaka beebaka kiro, n’abatamiira batamiira kiro."},{"book":"1 Basessaloniika","chapter":"5","verse":"8","text":"Naye ffe, kubanga tuli ba musana, tulemenga okutamiira. Twambale okukkiriza n’okwagala ng’ekyomu kifuba, era tube n’essuubi ery’obulokozi nga ye nkufiira yaffe."},{"book":"1 Basessaloniika","chapter":"5","verse":"9","text":"Kubanga ffe Katonda teyatulondera kufukibwako kiruyi kya busungu, wabula okutulokola ng’ayita mu Mukama waffe Yesu Kristo,"},{"book":"1 Basessaloniika","chapter":"5","verse":"10","text":"eyatufiirira ka tube nga tuli balamu oba nga tufudde, tulyoke tubeere balamu wamu naye."},{"book":"1 Basessaloniika","chapter":"5","verse":"11","text":"Kale mugumyaganenga era muzimbaganenga nga bwe mubadde mukola."},{"book":"1 Basessaloniika","chapter":"5","verse":"12","text":"Kaakano tubeegayirira abooluganda, mumanye abafuba okukola emirimu mu mmwe era ababakulembera mu Mukama waffe era abababuulirira,"},{"book":"1 Basessaloniika","chapter":"5","verse":"13","text":"mubassengamu nnyo ekitiibwa mu kwagala olw’omulimu gwabwe. Mubenga bantu ba mirembe."},{"book":"1 Basessaloniika","chapter":"5","verse":"14","text":"Tubakuutira abooluganda, mubuulirirenga abagayaavu, mugumyenga abo abalimu okutya, muyambenga abatalina maanyi, mubenga bagumiikiriza eri abantu bonna."},{"book":"1 Basessaloniika","chapter":"5","verse":"15","text":"Mulabenga nga mu mmwe temuli muntu asasula ekibi olw’ekibi, naye bulijjo mukolenga obulungi buli muntu ne munne, era n’eri abantu bonna."},{"book":"1 Basessaloniika","chapter":"5","verse":"16","text":"Musanyukenga ennaku zonna."},{"book":"1 Basessaloniika","chapter":"5","verse":"17","text":"Musabenga obutayosa."},{"book":"1 Basessaloniika","chapter":"5","verse":"18","text":"Mwebazenga olwa buli kintu kyonna, kubanga ekyo Katonda ky’abaagaliza mmwe abali mu Kristo Yesu."},{"book":"1 Basessaloniika","chapter":"5","verse":"19","text":"Temuzikizanga Mwoyo Mutukuvu,"},{"book":"1 Basessaloniika","chapter":"5","verse":"20","text":"era temunyoomanga abo aboogera eby’obunnabbi,"},{"book":"1 Basessaloniika","chapter":"5","verse":"21","text":"naye mwekenneenyenga ebintu byonna, kale bwe bibanga ebirungi mubinywezenga."},{"book":"1 Basessaloniika","chapter":"5","verse":"22","text":"Mwewalenga buli ngeri ya kibi."},{"book":"1 Basessaloniika","chapter":"5","verse":"23","text":"Katonda ow’emirembe abatukulize ddala, era omwoyo gwammwe gwonna, n’emmeeme yammwe n’omubiri gwammwe, bikuumibwenga nga tebiriiko kya kunenyezebwa okutuusa ku lunaku olw’okujja kwa Mukama waffe Yesu Kristo."},{"book":"1 Basessaloniika","chapter":"5","verse":"24","text":"Oyo eyabayita mwesigwa era alikituukiriza."},{"book":"1 Basessaloniika","chapter":"5","verse":"25","text":"Abooluganda, naffe, mutusabirenga."},{"book":"1 Basessaloniika","chapter":"5","verse":"26","text":"Mulamuse abooluganda bonna mu kulamusa okutukuvu."},{"book":"1 Basessaloniika","chapter":"5","verse":"27","text":"Mbalagira mu linnya lya Mukama waffe ebbaluwa eno mugisomere abooluganda bonna."},{"book":"1 Basessaloniika","chapter":"5","verse":"28","text":"Ekisa kya Mukama waffe Yesu Kristo kibeerenga nammwe."}]}