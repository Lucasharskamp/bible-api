{"data":[{"book":"గలతీ పత్రిక","chapter":"4","verse":"1","text":"నేను చెప్పేదేమిటంటే, వారసుడు తండ్రి సంపద అంతటికీ యజమాని అయినప్పటికీ పిల్లవాడుగా ఉన్నంతకాలం అతనికీ దాసునికీ ఏ తేడా లేదు."},{"book":"గలతీ పత్రిక","chapter":"4","verse":"2","text":"తండ్రి నిర్ణయించిన రోజు వచ్చే వరకూ అతడు సంరక్షకుల, నిర్వాహకుల అధీనంలో ఉంటాడు."},{"book":"గలతీ పత్రిక","chapter":"4","verse":"3","text":"అలాగే మనం పిల్లలంగా ఉన్నప్పుడు లోక సంబంధమైన మూల పాఠాలకు లోబడి దాసులంగా ఉన్నాము."},{"book":"గలతీ పత్రిక","chapter":"4","verse":"4","text":"అయితే సరైన సమయం వచ్చినపుడు దేవుడు తన కుమారుణ్ణి పంపాడు. ఆయన స్త్రీకి పుట్టి,"},{"book":"గలతీ పత్రిక","chapter":"4","verse":"5","text":"మనం దత్తపుత్రులం కావాలని ధర్మశాస్త్రానికి లోబడి ఉన్నవారిని విమోచించడానికి ధర్మశాస్త్రానికి లోబడిన వాడయ్యాడు."},{"book":"గలతీ పత్రిక","chapter":"4","verse":"6","text":"మీరు కుమారులు కాబట్టి, “అబ్బా! తండ్రీ!” అని పిలిచే తన కుమార ఆత్మను దేవుడు మన హృదయాల్లోకి పంపాడు."},{"book":"గలతీ పత్రిక","chapter":"4","verse":"7","text":"కాబట్టి నీవిక ఏమాత్రం బానిసవి కాదు, కొడుకువే. కొడుకువైతే దేవుని ద్వారా వారసుడివి."},{"book":"గలతీ పత్రిక","chapter":"4","verse":"8","text":"ఆ కాలంలో మీరు దేవుని ఎరగనివారై, వాస్తవానికి దేవుళ్ళు కాని వారికి బానిసలుగా ఉన్నారు గాని"},{"book":"గలతీ పత్రిక","chapter":"4","verse":"9","text":"ఇప్పుడు మీరు దేవుణ్ణి తెలుసుకున్న వారు. మరి విశేషంగా దేవుడు మిమ్మల్ని తెలుసుకున్నాడు. కాబట్టి బలహీనమైనవీ ప్రయోజనం లేనివీ అయిన మూల పాఠాల వైపు మళ్ళీ ఎందుకు తిరుగుతున్నారు? మళ్ళీ బానిసలుగా ఉండాలనుకుంటున్నారా?"},{"book":"గలతీ పత్రిక","chapter":"4","verse":"10","text":"మీరు ప్రత్యేక దినాలూ అమావాస్య దినాలూ ఉత్సవ కాలాలూ సంవత్సరాలూ జాగ్రత్తగా ఆచరిస్తున్నారట."},{"book":"గలతీ పత్రిక","chapter":"4","verse":"11","text":"మీ విషయంలో నా కష్టం వ్యర్థమై పోతుందేమో అని మిమ్మల్ని గురించి భయపడుతున్నాను."},{"book":"గలతీ పత్రిక","chapter":"4","verse":"12","text":"సోదరులారా, నేను మీలాంటి వాడినయ్యాను కాబట్టి మీరు కూడా నాలాంటి వారు కావాలని మిమ్మల్ని వేడుకుంటున్నాను. మీరు నాకు అన్యాయం చేయలేదు."},{"book":"గలతీ పత్రిక","chapter":"4","verse":"13","text":"మొదటిసారి శరీర బలహీనత కలిగినా నేను మీకు సువార్త ప్రకటించానని మీకు తెలుసు."},{"book":"గలతీ పత్రిక","chapter":"4","verse":"14","text":"నా అనారోగ్యం మీకు కష్టం కలిగించినా నన్ను మీరు తృణీకరించ లేదు, నిరాకరించనూ లేదు గాని దేవుని దూతలాగా, క్రీస్తు యేసులాగా నన్ను అంగీకరించారు."},{"book":"గలతీ పత్రిక","chapter":"4","verse":"15","text":"మీ సంతోషం ఇప్పుడు ఏమయింది? వీలుంటే మీ కళ్ళు తీసి నాకిచ్చేసే వారని మీ గురించి సాక్ష్యం చెప్పగలను."},{"book":"గలతీ పత్రిక","chapter":"4","verse":"16","text":"నేను మీకు వాస్తవం చెప్పి విరోధినయ్యానా?"},{"book":"గలతీ పత్రిక","chapter":"4","verse":"17","text":"వారు అత్యాసక్తితో మీ వెంట పడుతున్నారు, కానీ వారి ఉద్దేశం మంచిది కాదు. మీరు వారిని అనుసరించాలని నా నుంచి మిమ్మల్ని దూరం చేయాలనుకుంటున్నారు."},{"book":"గలతీ పత్రిక","chapter":"4","verse":"18","text":"నేను మీ దగ్గర ఉన్నప్పుడు మాత్రమే కాకుండా ఎప్పుడూ మంచి కారణాల విషయం అత్యాసక్తి కలిగి ఉండడం మంచిది."},{"book":"గలతీ పత్రిక","chapter":"4","verse":"19","text":"నా చిన్న పిల్లలారా, క్రీస్తు స్వరూపం మీలో ఏర్పడే వరకూ మీ విషయం మళ్ళీ నేను ప్రసవ వేదన అనుభవిస్తున్నాను."},{"book":"గలతీ పత్రిక","chapter":"4","verse":"20","text":"మిమ్మల్ని గురించి ఎటూ తోచక ఉన్నాను. నేనిప్పుడే మీ మధ్యకు వచ్చి మరొక రకంగా మీతో మాట్లాడాలనుకుంటున్నాను."},{"book":"గలతీ పత్రిక","chapter":"4","verse":"21","text":"ధర్మశాస్త్రానికి లోబడి ఉండాలని కోరే వారంతా నాకో మాట చెప్పండి-మీరు ధర్మశాస్త్రం చెప్పేది వినడం లేదా?"},{"book":"గలతీ పత్రిక","chapter":"4","verse":"22","text":"దాసి వలన ఒకడు, స్వతంత్రురాలి వలన ఒకడు, ఇద్దరు కొడుకులు అబ్రాహాముకు కలిగారని రాసి ఉంది గదా?"},{"book":"గలతీ పత్రిక","chapter":"4","verse":"23","text":"అయినా దాసి వలన పుట్టినవాడు శరీర రీతిగా పుట్టాడు. స్వతంత్రురాలి వలన పుట్టినవాడు వాగ్దాన మూలంగా పుట్టాడు."},{"book":"గలతీ పత్రిక","chapter":"4","verse":"24","text":"ఈ విషయాలను అలంకార రూపంలో చెప్పవచ్చు. ఈ స్త్రీలు రెండు నిబంధనలు. వాటిలో ఒకటి సీనాయి పర్వతానికి సంబంధించి బానిసత్వంలో ఉండడానికి పిల్లలను కంటుంది. ఇది హాగరు."},{"book":"గలతీ పత్రిక","chapter":"4","verse":"25","text":"ఈ హాగరు అరేబియా ప్రాంతంలో ఉన్న సీనాయి కొండ. ప్రస్తుతం ఉన్న యెరూషలేము దాని పిల్లలతో కూడ బానిసత్వంలో ఉంది."},{"book":"గలతీ పత్రిక","chapter":"4","verse":"26","text":"అయితే పైనున్న యెరూషలేము స్వతంత్రంగా ఉంది. ఆమె మనకు తల్లి."},{"book":"గలతీ పత్రిక","chapter":"4","verse":"27","text":"“గొడ్రాలా, పిల్లలను కననిదానా, ఆనందించు."},{"book":"గలతీ పత్రిక","chapter":"4","verse":"28","text":"సోదరులారా, మీరు కూడా ఇస్సాకు లాగా వాగ్దానం ప్రకారం పుట్టిన కొడుకులుగా ఉన్నారు."},{"book":"గలతీ పత్రిక","chapter":"4","verse":"29","text":"అప్పుడు శరీరాన్ని బట్టి పుట్టినవాడు ఆత్మను బట్టి పుట్టిన వాణ్ణి ఎలా హింస పెట్టాడో ఇప్పుడు కూడా ఆలాగే జరుగుతున్నది."},{"book":"గలతీ పత్రిక","chapter":"4","verse":"30","text":"అయితే లేఖనం ఏమి చెబుతున్నది? “దాసిని, ఆమె కొడుకుని వెళ్ళగొట్టు. దాసి కొడుకు స్వతంత్రురాలి కొడుకుతో పాటు వారసుడుగా ఉండడు.”"},{"book":"గలతీ పత్రిక","chapter":"4","verse":"31","text":"అందుచేత, సోదరులారా, మనం స్వతంత్రురాలి కొడుకులమే గాని దాసి కొడుకులం కాదు."}]}