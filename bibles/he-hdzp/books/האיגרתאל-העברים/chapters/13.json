{"data":[{"book":"האיגרת אל-העברים","chapter":"13","verse":"1","text":"המשיכו לאהוב איש את אחיו באמת ובתמים."},{"book":"האיגרת אל-העברים","chapter":"13","verse":"2","text":"אל תשכחו להכניס אורחים, כי יש כאלה שאירחו מלאכים בביתם בלי שידעו זאת."},{"book":"האיגרת אל-העברים","chapter":"13","verse":"3","text":"זכרו את האסירים בכלא; השתתפו בסבלם כאילו אתם עצמכם אסורים יחד אתם. השתתפו בכאבם של הסובלים כאילו התייסרתם יחד איתם."},{"book":"האיגרת אל-העברים","chapter":"13","verse":"4","text":"כבדו את נשואיכם ושמרו על נאמנותכם וטוהר גופכם, כי אלוהים יעניש את כל הזונים והנואפים."},{"book":"האיגרת אל-העברים","chapter":"13","verse":"5","text":"התרחקו מאהבת כסף ושמחו בחלקכם, כי אלוהים אמר: ”לעולם לא אאכזב ולא אעזוב אותך!“13‏.5 יג 5 תרגום חופשי של יהושע א 5"},{"book":"האיגרת אל-העברים","chapter":"13","verse":"6","text":"משום כך יכולים אנו לומר בביטחון וללא ספק: ”ה׳ בעוזרי ואיני פוחד מאיש!“13‏.6 יג 6 תרגום חופשי של תהלים קיח 6"},{"book":"האיגרת אל-העברים","chapter":"13","verse":"7","text":"זכרו את מנהיגיכם אשר לימדו אתכם את דבר ה׳; חישבו על דרך חייהם והשתדלו לבטוח בה׳ כמוהם."},{"book":"האיגרת אל-העברים","chapter":"13","verse":"8","text":"ישוע המשיח אינו משתנה; כפי שהיה בעבר כך הוא בהווה, וכך גם יישאר לנצח!"},{"book":"האיגרת אל-העברים","chapter":"13","verse":"9","text":"אל תלכו שולל אחרי רעיונות זרים וחדשים, כי מוטב לחזק את לבנו בחסד אלוהים, מאשר להקדיש את כל תשומת לבנו לטקסי־מאכל שלא הועילו למשתתפים בהם."},{"book":"האיגרת אל-העברים","chapter":"13","verse":"10","text":"יש לנו מזבח שאינו מועיל לאלה שממשיכים לחפש ישועה באמצעות קיום התורה."},{"book":"האיגרת אל-העברים","chapter":"13","verse":"11","text":"לפי חוקי התורה הביא הכהן הגדול את דם הבהמות אל הקודש כדי לכפר על החטא, ואילו גוף הבהמה נשרף מחוץ למחנה."},{"book":"האיגרת אל-העברים","chapter":"13","verse":"12","text":"משום כך גם ישוע סבל ומת מחוץ לעיר."},{"book":"האיגרת אל-העברים","chapter":"13","verse":"13","text":"לכן, הבה נצא לקראתו אל מחוץ לעיר (כלומר, מחוץ לענייני העולם הזה) ונהיה מוכנים לשאת את חרפתו."},{"book":"האיגרת אל-העברים","chapter":"13","verse":"14","text":"כי העולם הזה אינו ביתנו; אנו מצפים לעיר שעתידה לבוא."},{"book":"האיגרת אל-העברים","chapter":"13","verse":"15","text":"בעזרת המשיח נקריב לאלוהים בכל עת זבח תודה, כלומר, נודה לו בפינו ונכריז על נאמנותנו לשמו."},{"book":"האיגרת אל-העברים","chapter":"13","verse":"16","text":"אל תשכחו לעשות מעשים טובים ולשתף את העניים במה שיש לכם, כי קורבנות כאלה רצויים לה׳."},{"book":"האיגרת אל-העברים","chapter":"13","verse":"17","text":"צייתו למנהיגיכם וכבדו את סמכותם, כי הם דואגים לכם ללא ליאות, כמי שעתידים למסור על כך דין וחשבון. הקלו עליהם; אפשרו להם לבצע את תפקידם בשמחה, ללא צער וללא כאב, כי אחרת תסבלו גם אתם."},{"book":"האיגרת אל-העברים","chapter":"13","verse":"18","text":"התפללו בעדנו, כי מצפוננו נקי וברצוננו לשמור עליו כך."},{"book":"האיגרת אל-העברים","chapter":"13","verse":"19","text":"במיוחד עתה אני זקוק לתפילתכם, כדי שאוכל לשוב אליכם במהרה."},{"book":"האיגרת אל-העברים","chapter":"13","verse":"20","text":"ואלוהי השלום, אשר בדם הברית החדשה והנצחית העלה מן המתים את רועה הצאן הגדול – את ישוע המשיח אדוננו –"},{"book":"האיגרת אל-העברים","chapter":"13","verse":"21","text":"יצייד אתכם בכל מה שדרוש לכם כדי למלא את רצונו, ויעשה בכם את הרצוי בעיניו על־ידי ישוע המשיח, אשר לו הכבוד לעולמי עולמים. – אמן."},{"book":"האיגרת אל-העברים","chapter":"13","verse":"22","text":"אחים יקרים, אנא, הקשיבו בסבלנות למה שכתבתי במכתבי זה, שהרי זהו מכתב קצר."},{"book":"האיגרת אל-העברים","chapter":"13","verse":"23","text":"אני רוצה להביא לידיעתכם שאחינו טימותיוס שוחרר מהכלא. אם הוא יבוא לכאן בקרוב, אבוא יחד איתו לבקר אתכם."},{"book":"האיגרת אל-העברים","chapter":"13","verse":"24","text":"מסרו דרישת־שלום לכל מנהיגיכם ולכל המאמינים שנמצאים שם. המאמינים באיטליה שואלים לשלומכם."},{"book":"האיגרת אל-העברים","chapter":"13","verse":"25","text":"חסד אלוהים עם כולכם. – אמן."}]}