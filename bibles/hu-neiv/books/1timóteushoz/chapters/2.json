{"data":[{"book":"1 Timóteushoz","chapter":"2","verse":"1","text":"Arra kérlek mindenekelőtt, hogy tartsatok könyörgéseket, imádságokat, esedezéseket, hálaadásokat minden emberért,"},{"book":"1 Timóteushoz","chapter":"2","verse":"2","text":"királyokért és minden feljebbvalóért, hogy csendes és nyugodalmas életet éljünk, teljes istenfélelemmel és tisztességgel,"},{"book":"1 Timóteushoz","chapter":"2","verse":"3","text":"mert ez jó és kedves a mi megtartó Istenünk előtt,"},{"book":"1 Timóteushoz","chapter":"2","verse":"4","text":"aki azt akarja, hogy minden ember üdvözüljön és az igazság megismerésére eljusson."},{"book":"1 Timóteushoz","chapter":"2","verse":"5","text":"Mert egy az Isten, és egy a közbenjáró Isten és az emberek között: az ember Krisztus Jézus,"},{"book":"1 Timóteushoz","chapter":"2","verse":"6","text":"aki önmagát adta váltságul mindenkiért, tanúként az Istentől rendelt időben."},{"book":"1 Timóteushoz","chapter":"2","verse":"7","text":"Erre rendelt engem Isten, hogy igehirdető és apostol legyek (igazságot szólok, nem hazudok), hogy hitre és igazságra tanítsam a pogányokat."},{"book":"1 Timóteushoz","chapter":"2","verse":"8","text":"Azt akarom azért, hogy a férfiak mindenütt tiszta kezeket emelve föl, harag és kételkedés nélkül imádkozzanak."},{"book":"1 Timóteushoz","chapter":"2","verse":"9","text":"Hasonlóképen az asszonyok tisztességes öltözetben, szemérmesen és mértékletesen ékesítsék magukat, ne hajfonatokkal, arannyal vagy gyöngyökkel vagy drága öltözékkel,"},{"book":"1 Timóteushoz","chapter":"2","verse":"10","text":"hanem amint illik az istenfélelmét valló asszonyokhoz: jó cselekedetekkel."},{"book":"1 Timóteushoz","chapter":"2","verse":"11","text":"Az asszony csendben tanuljon, teljes engedelmességgel."},{"book":"1 Timóteushoz","chapter":"2","verse":"12","text":"A tanítást pedig nem engedem meg az asszonynak, sem azt, hogy a férfin uralkodjék, hanem legyen csendességben."},{"book":"1 Timóteushoz","chapter":"2","verse":"13","text":"Mert Ádám teremtetett először, azután Éva."},{"book":"1 Timóteushoz","chapter":"2","verse":"14","text":"Nem Ádámot vezette félre a kísértő, hanem az asszonyt, aki bűnbe esett."},{"book":"1 Timóteushoz","chapter":"2","verse":"15","text":"Mégis üdvözül, ha gyermekeket szül, és megmarad a hitben, szeretetben és a szent élet tisztaságában."}]}