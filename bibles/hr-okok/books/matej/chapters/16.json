{"data":[{"book":"Matej","chapter":"16","verse":"1","text":"K Isusu dođu farizeji i saduceji. Da bi ga iskušali, zatraže da im pokaže kakav znak s neba."},{"book":"Matej","chapter":"16","verse":"2","text":"On odgovori: “Vi znate uvečer reći: Bit će lijepo vrijeme jer je nebo crveno."},{"book":"Matej","chapter":"16","verse":"3","text":"A ujutro kažete: Nebo je mutno i crveno—danas će nevrijeme. Izgled neba znate protumačiti, a znake vremena ne znate!"},{"book":"Matej","chapter":"16","verse":"4","text":"Znak traži pokvaren i preljubnički naraštaj, ali neće dobiti drugoga znaka osim Jonina.” Zatim ih ostavi i ode."},{"book":"Matej","chapter":"16","verse":"5","text":"Prelazeći na drugu stranu jezera, učenici zaborave ponijeti kruha."},{"book":"Matej","chapter":"16","verse":"6","text":"“Budite oprezni!” upozorio ih je Isus. “Čuvajte se farizejskog i saducejskog kvasca!”"},{"book":"Matej","chapter":"16","verse":"7","text":"Oni su mislili da im to govori zato što su zaboravili ponijeti kruh."},{"book":"Matej","chapter":"16","verse":"8","text":"Isus je to opazio, pa im reče: “Slaba je vaša vjera! Što ste se zabrinuli jer nemate kruha?"},{"book":"Matej","chapter":"16","verse":"9","text":"Zar još ne razumijete? Zar ste zaboravili onih pet kruhova na pet tisuća ljudi i koliko ste još košara skupili?"},{"book":"Matej","chapter":"16","verse":"10","text":"I onih sedam kruhova na četiri tisuće ljudi i košare koje ste nakupili?"},{"book":"Matej","chapter":"16","verse":"11","text":"Kako još ne shvaćate da vam ne govorim o kruhu kad kažem: ‘Čuvajte se kvasca farizejskoga i saducejskoga!’?”"},{"book":"Matej","chapter":"16","verse":"12","text":"Oni tada shvate da im nije govorio o krušnome kvascu, već o farizejskome i saducejskome učenju."},{"book":"Matej","chapter":"16","verse":"13","text":"Kad je Isus došao u krajeve Filipove Cezareje, upita učenike: “Što ljudi kažu, tko je Sin Čovječji?”"},{"book":"Matej","chapter":"16","verse":"14","text":"“Neki kažu da je Ivan Krstitelj,” odgovore oni, “neki da je Ilija, a neki opet da je Jeremija ili koji drugi prorok.”"},{"book":"Matej","chapter":"16","verse":"15","text":"Tada ih upita: “A za koga me vi držite?”"},{"book":"Matej","chapter":"16","verse":"16","text":"Šimun Petar odgovori: “Ti si Krist, Mesija, Sin živoga Boga!”"},{"book":"Matej","chapter":"16","verse":"17","text":"“Blago tebi, Šimune, sine Jonin”, reče mu Isus, “jer ti to nije objavio čovjek16:17 U grčkome: jer ti to nisu objavili tijelo i krv., nego moj Otac nebeski."},{"book":"Matej","chapter":"16","verse":"18","text":"A ja tebi kažem: ti si Petar; na toj stijeni izgradit ću svoju Crkvu i vrata paklenai sve sile pakla16:18 U grčkome: vrata Hada. neće ju nadvladati."},{"book":"Matej","chapter":"16","verse":"19","text":"I dat ću ti ključeve nebeskog kraljevstva; što god svežeš na zemlji, bit će svezano na nebesima, i što god odriješiš na zemlji, bit će odriješeno na nebesima.”"},{"book":"Matej","chapter":"16","verse":"20","text":"Tada strogo zapovjedi učenicima da nikome ne kazuju kako je on Krist."},{"book":"Matej","chapter":"16","verse":"21","text":"Otada Isus počne učenicima otvoreno govoriti o tome kako mora otići u Jeruzalem i ondje mnogo pretrpjeti od starješina, svećeničkih poglavara i pismoznanaca, te kako će ga ubiti i kako će on treći dan uskrsnuti."},{"book":"Matej","chapter":"16","verse":"22","text":"Petar ga nato povede na stranu i počne ga od toga odgovarati: “Ne daj Bože, Gospodine! Ne smije ti se takvo što dogoditi!”"},{"book":"Matej","chapter":"16","verse":"23","text":"Isus se okrene prema Petru i reče: “Odlazi od mene, Sotono! Ti si mi zamka jer ne razmišljaš na Božji način, nego ljudski!”"},{"book":"Matej","chapter":"16","verse":"24","text":"Tada Isus reče svojim učenicima: “Želi li tko biti mojim sljedbenikom, neka se odrekne samoga sebe, neka uzme svoj križ i neka ide za mnom."},{"book":"Matej","chapter":"16","verse":"25","text":"Jer svatko tko želi sačuvati svoj život izgubit će ga; a tko dade svoj život za mene, naći će ga."},{"book":"Matej","chapter":"16","verse":"26","text":"Kakva ti je korist ako stekneš sav svijet, a izgubiš vječni život? Što se može mjeriti s vrijednošću života?16:26 U grčkome: Ili što će čovjek dati u zamjenu za svoj život?"},{"book":"Matej","chapter":"16","verse":"27","text":"Jer ću ja, Sin Čovječji, zaista doći u slavi svojega Oca s anđelima i tada ću suditi svakome prema njegovim djelima."},{"book":"Matej","chapter":"16","verse":"28","text":"Zaista vam kažem, neki među vama koji ste ovdje neće umrijeti prije nego što vide mene, Sina Čovječjega, kako dolazim u kraljevskoj vlasti.”"}]}