{"data":[{"book":"Filipai","chapter":"1","verse":"1","text":"Hagi Poli'nane, Timoti'ene Krais Jisasi kazokzo eri'zampi tragoteta kina hu'neta, Filipai kumate Anumzamofo naga Krais Jisasinte tamentinti nehaza vahe'ene mono kva nagamotane, eri'za tamaza hu'za eneriza naga'motma ama avona kreneramu'e."},{"book":"Filipai","chapter":"1","verse":"2","text":"Anumza nafatimo'ene Ranti Jisas Kraisi'enena asuragiramanteno, rimpa fruzana agampu hurmanteno tamisie."},{"book":"Filipai","chapter":"1","verse":"3","text":"Hagi hakare zupa tamagriku nagesa nentahi'na Anumzamofo muse hunentena,"},{"book":"Filipai","chapter":"1","verse":"4","text":"maka nunamunia'fina musezamo avi'netege'na nunamu nehu'na maka'motma antahi neramue."},{"book":"Filipai","chapter":"1","verse":"5","text":"Ese'ma agafa hutma mono antahi'naza knareti tamagra nagri'ene tragoteta Knare Musenke huama hume menina neaze."},{"book":"Filipai","chapter":"1","verse":"6","text":"Na'ankure nagra antahi'noe, Anumzamo'a tamagripi knare eri'zama erigafa hu'nea eri'zana erime nevanigeno, Krais Jisasima esania knare eri vagaregahie."},{"book":"Filipai","chapter":"1","verse":"7","text":"Na'ankure maka'motma nagu'areti antahi nerami'na, Anumzamofo Knare Musenkea huama nehugu kina nompine, megi'ane ruga'a vahepi, asunku'zana tagra e'nerune."},{"book":"Filipai","chapter":"1","verse":"8","text":"Na'ankure Krais Jisasi asuragirmantea tamate'neankna hu'na nagra tamagrikura tusi'za hu'na nagesa nentahuankino, Anumzamo nagrira huama hugahie."},{"book":"Filipai","chapter":"1","verse":"9","text":"Nagra nunamuna huneramantoankino, vaheku'ma avesizamante'zamo tamagripi me'neno ra nehanigetma, tamage antahi'zampine, knare tamagu tamagesane hagesaze nehue."},{"book":"Filipai","chapter":"1","verse":"10","text":"Ana nehutma maka'zana refko hutma negetma, so'e zantfama hu'nesnia zanku nentahitma, avusese hutma fatgo zampi mani'nesnageno Kraisi'a eteno egahie."},{"book":"Filipai","chapter":"1","verse":"11","text":"Fatgo avu'ava'zama Jisas Kraisima eri fore'ma nehiazamo tagripi avinete'na, vahe'mo'za nege'za Anumzamofona ra agi nemiza, agi'a erisaga hugahaze."},{"book":"Filipai","chapter":"1","verse":"12","text":"Nafuhetane nasaraheta kama antahiho, kinafima mani'noa zamo Knare Musenkea (gospel) eri ra higeno vuno eno nehie."},{"book":"Filipai","chapter":"1","verse":"13","text":"E'ina hu'negu, Kraisi eri'zante kina hu'noa agafare, maka kinimofo avufare kva nehaza vahe'mo'zane, maka vahe'mo'za nentahize."},{"book":"Filipai","chapter":"1","verse":"14","text":"Kinama hu'noa agafare maka nenfu'zane nasarhe'zane zamagu'areti Rantimofona antahi nemi'za, korora osu'za hanaveti'za Anumzamofo nanekea zamagiteti huama nehaze."},{"book":"Filipai","chapter":"1","verse":"15","text":"Antahi'none, mago'amo'za hu'za tagra Kraisi naneke huama hugaragi nehu'za, ha' renenantaze. Hianagi mago'amo'za fatgo kante nehaze."},{"book":"Filipai","chapter":"1","verse":"16","text":"Fatgo avu'avapi e'neriza naga'mo'za, nagrira zamesi nenante'za Kraisi naneke huama nehaze. Anumzamo'a nagrira navareno ege'na, Knare Musenke'agura kehara neroge'za nentahiza,"},{"book":"Filipai","chapter":"1","verse":"17","text":"ha'ma renenantaza vahe'mo'za zamagra zamesi'zante Kraisi nanekea huama nehaze. Tamage zamagu'areti nosaze, hagi kina nompima nagri amuho namisagu ana nehaze."},{"book":"Filipai","chapter":"1","verse":"18","text":"Ana nehu'za amega zamagitetiro zamaguaretiro Kraisinkura huama nehaze. E'inama nehaza zankura nagra nagu'a muse nehue. Tamage, naguafina nagra muse nehue."},{"book":"Filipai","chapter":"1","verse":"19","text":"Na'ankure nagra antahi'noe, kina nompi mani'nogetma, nunamu nehaza zamo'ene, Jisas Kraisi Avamu'mo naza huno nazeri atregahie."},{"book":"Filipai","chapter":"1","verse":"20","text":"Nagra mani'ne'na antahuampi, namema erintena antahuana, mago'zama nagazema erinami'zana osutfa hugahue. Hagi mika zupa nagra Kraisinte hanaveti'na manigahue, korapa'ma mani'noaza hu'na manisnuo, frisnua zamo'a, Kraisi ragi amigahie."},{"book":"Filipai","chapter":"1","verse":"21","text":"Na'ankure nagrama kasefa'ma manisnuana Kraisinte manigahue. Hagi frisnuana knare'zantfa erigahue."},{"book":"Filipai","chapter":"1","verse":"22","text":"Hianagi nagrama mopa navufane mani'ne'na, eri'zama erisua zamo raga rentegahie. Nagra ina kamofo avaririgahufi ontahi'noe."},{"book":"Filipai","chapter":"1","verse":"23","text":"Hianagi tarega kazigati e'nea zamo navazu huno rentrako hu'nenante, na'ankure fri'nama Kraisi'ene umani'snua zamo'a knare zantfa hugahie."},{"book":"Filipai","chapter":"1","verse":"24","text":"Hianagi mopa navufane mani'nua zamo'a mago'ene tamagri tamaza hugahie."},{"book":"Filipai","chapter":"1","verse":"25","text":"Nagra nagu'areti antahi'noe, tamagrane tragote'na miko eri'za e'nerisugeno, eri'zamo ra hanigetma negetma, tamentintimofo muse'zama'a kegahaze."},{"book":"Filipai","chapter":"1","verse":"26","text":"Nagri'ma Krais Jisasi'ma hunante'nea zankura nagrama ete'na tamagrane umani'nenketa, musena hugahaze."},{"book":"Filipai","chapter":"1","verse":"27","text":"Kraisi Knare Musenke'amo hu'nesia kante anteta mani'nenke'na eme tamagegahuo, ontamagegahuo, magoke tamagu tamagesare ene antahintahi tmifina hanavetitma mani'netma, Knare Musenke'afi tamentintia nehinke'na tmantahi'neno."},{"book":"Filipai","chapter":"1","verse":"28","text":"Keha'ma renermantaza vahe'mo'za, zamagra'zmi hakare kampinti traka hugahaze. Hianagi tamagra tmazahu'za erigahaze. E'i ana avame zana Anumzamo tamigahie."},{"book":"Filipai","chapter":"1","verse":"29","text":"Na'ankure Kraisinte tamentinti nehaza zantekukera ontami'ne, hianagi Agri eri'zampi kna erisnazegu, tamaza hu'ne."},{"book":"Filipai","chapter":"1","verse":"30","text":"Kote'na knazama eri'noana tamagra nage'naze, knafima nemanuana meninena nentahize, ama ana hara tamagrane tragoteta nehune."}]}