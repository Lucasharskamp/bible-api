{"data":[{"book":"Římanům","chapter":"11","verse":"1","text":"Protož pravím: Zdali jest Bůh zavrhl lid svůj? Nikoli; nebo i já Izraelský jsem, z semene Abrahamova, z pokolení Beniaminova."},{"book":"Římanům","chapter":"11","verse":"2","text":"Nezavrhlť jest Bůh lidu svého, kterýž předzvěděl. Zdali nevíte, co Písmo praví o Eliášovi? Kterak se modlí Bohu proti lidu Izraelskému řka:"},{"book":"Římanům","chapter":"11","verse":"3","text":"Pane, proroky tvé zmordovali a oltáře tvé rozkopali, já pak zůstal jsem sám, a i méť duše hledají."},{"book":"Římanům","chapter":"11","verse":"4","text":"Ale co jemu dí odpověd Boží? Pozůstavil jsem sobě sedm tisíců mužů, kteříž neskláněli kolen před Bálem."},{"book":"Římanům","chapter":"11","verse":"5","text":"Takť i nyní ostatkové podle vyvolení jdoucího z pouhé milosti Boží zůstali,"},{"book":"Římanům","chapter":"11","verse":"6","text":"A poněvadž z milosti, tedy ne z skutků, sic jinak milost již by nebyla milost. Pakli z skutků, tedy již není milost, jinak skutek nebyl by skutek."},{"book":"Římanům","chapter":"11","verse":"7","text":"Což tedy? Èeho hledá Izrael, toho jest nedošel, ale vyvolení došli toho, jiní pak zatvrzeni jsou,"},{"book":"Římanům","chapter":"11","verse":"8","text":"(Jakož psáno jest: Dal jim Bůh ducha zkormoucení, oči, aby neviděli, a uši, aby neslyšeli,) až do dnešního dne."},{"book":"Římanům","chapter":"11","verse":"9","text":"A David dí: Budiž jim stůl jejich osidlem a pastmi a pohoršením i spravedlivým odplacením."},{"book":"Římanům","chapter":"11","verse":"10","text":"Zatmětež se oči jejich, ať nevidí, a hřbet jejich vždycky shýbej."},{"book":"Římanům","chapter":"11","verse":"11","text":"A z toho pravím: Tak-liž jsou pak Židé klesli, aby docela padli? Nikoli, ale jejich klesnutím spasení přiblížilo se pohanům, aby je tak Bůh k závidění přivedl."},{"book":"Římanům","chapter":"11","verse":"12","text":"A poněvadž pak jejich pád jest bohatství světa a zmenšení jejich jest bohatství pohanů, čím více plnost jich?"},{"book":"Římanům","chapter":"11","verse":"13","text":"Vámť zajisté pravím pohanům, jelikož jsem já apoštol pohanský, přisluhování mé oslavuji,"},{"book":"Římanům","chapter":"11","verse":"14","text":"Zda bych jak k závidění vzbuditi mohl ty, jenž jsou tělo mé, a k spasení přivésti aspoň některé z nich."},{"book":"Římanům","chapter":"11","verse":"15","text":"Nebo kdyžť zavržení jich jest smíření světa, co pak bude zase jich přijetí, než život z mrtvých?"},{"book":"Římanům","chapter":"11","verse":"16","text":"Poněvadž prvotiny svaté jsou, takéť svaté jest i těsto; a jest-liť kořen svatý, tedy i ratolesti."},{"book":"Římanům","chapter":"11","verse":"17","text":"Žeť jsou pak některé ratolesti vylomeny, a ty, byv planou olivou, vštípen jsi místo nich a učiněn jsi účastník kořene i tučnosti olivy."},{"book":"Římanům","chapter":"11","verse":"18","text":"Proto ty se nechlub proti ratolestem. Pakli se chlubíš, věz, že ne ty kořen neseš, ale kořen tebe."},{"book":"Římanům","chapter":"11","verse":"19","text":"Pakli díš: Vylomeny jsou ratolesti, abych já byl vštípen,"},{"book":"Římanům","chapter":"11","verse":"20","text":"Dobře pravíš. Pro nevěru vylomeny jsou, ale ty věrou stojíš. Nebudiž vysokomyslný, ale boj se."},{"book":"Římanům","chapter":"11","verse":"21","text":"Nebo poněvadž Bůh ratolestem přirozeným neodpustil, věz, žeť by ani tobě neodpustil."},{"book":"Římanům","chapter":"11","verse":"22","text":"A protož viz dobrotivost i zuřivost Boží. K těm zajisté, kteříž padli, zuřivost, ale k tobě dobrotivost, ač budeš-li trvati v dobrotě. Sic jinak i ty vyťat budeš."},{"book":"Římanům","chapter":"11","verse":"23","text":"Ano i oni, jestliže nezůstanou v nevěře, zase vštípeni budou. Mocenť jest zajisté Bůh zase vštípiti je."},{"book":"Římanům","chapter":"11","verse":"24","text":"Nebo poněvadž ty vyťat jsi z přirozené plané olivy a proti přirození vštípen jsi v dobrou olivu, čím více pak ti, kteříž podle přirození jsou z dobré olivy, vštípeni budou v svou vlastní olivu."},{"book":"Římanům","chapter":"11","verse":"25","text":"Neboť nechci, bratří, abyste nevěděli tohoto tajemství, (abyste nebyli sami u sebe moudří,) že zatvrdilost tato zčástky přihodila se Izraelovi, dokudž by nevešla plnost pohanů."},{"book":"Římanům","chapter":"11","verse":"26","text":"A takť všecken Izrael spasen bude, jakož psáno jest: Přijde z Siona vysvoboditel a odvrátíť bezbožnosti od Jákoba."},{"book":"Římanům","chapter":"11","verse":"27","text":"A tatoť bude smlouva má s nimi, když shladím hříchy jejich."},{"book":"Římanům","chapter":"11","verse":"28","text":"A tak s strany evangelium jsouť nepřátelé pro vás, ale podle vyvolení jsou milí pro otce svaté."},{"book":"Římanům","chapter":"11","verse":"29","text":"Darů zajisté svých a povolání Bůh nelituje."},{"book":"Římanům","chapter":"11","verse":"30","text":"Nebo jakož i vy někdy jste nebyli poslušni Boha, ale nyní milosrdenství jste došli pro jejich nevěru,"},{"book":"Římanům","chapter":"11","verse":"31","text":"Tak i oni nyní neuposlechli, aby pro učiněné vám milosrdenství i oni také milosrdenství dosáhli."},{"book":"Římanům","chapter":"11","verse":"32","text":"Zavřel zajisté Bůh všecky v nevěře, aby se nade všemi smiloval."},{"book":"Římanům","chapter":"11","verse":"33","text":"Ó hlubokosti bohatství i moudrosti i umění Božího! Jak jsou nezpytatelní soudové jeho a nevystižitelné cesty jeho!"},{"book":"Římanům","chapter":"11","verse":"34","text":"Nebo kdo jest poznal mysl Páně? Aneb kdo jemu radil?"},{"book":"Římanům","chapter":"11","verse":"35","text":"Nebo kdo prve dal jemu, a budeť mu odplaceno?"},{"book":"Římanům","chapter":"11","verse":"36","text":"Nebo z něho a skrze něho a v něm jsou všecky věci, jemuž sláva na věky. Amen."}]}