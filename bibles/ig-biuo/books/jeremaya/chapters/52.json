{"data":[{"book":"Jeremaya","chapter":"52","verse":"1","text":"Zedekaya gbara iri afọ abụọ na otu mgbe ọ malitere ịbụ eze. Ọ chịrị dị ka eze na Jerusalem afọ iri na otu. Aha nne ya bụ Hamutal nwa Jeremaya, onye Libna."},{"book":"Jeremaya","chapter":"52","verse":"2","text":"O mere ihe jọrọ njọ nʼanya Onyenwe anyị dịka Jehoiakim mere."},{"book":"Jeremaya","chapter":"52","verse":"3","text":"Ọ bụ nʼihi iwe Onyenwe anyị ka ihe ndị a niile ji bịakwasị Jerusalem na Juda. Nʼikpeazụ, o sitere nʼihu ya chụpụ ha."},{"book":"Jeremaya","chapter":"52","verse":"4","text":"Nʼihi ya, nʼafọ nke itoolu, nke ọchịchị Zedekaya, nʼụbọchị nke iri nʼọnwa nke iri, nke afọ ahụ, Nebukadneza, eze Babilọn, duuru usuu ndị agha ya niile bịa ibuso Jerusalem agha. Ha mara ụlọ ikwu ndị agha nʼazụ obodo ahụ, wuokwa mgbidi nnọchibido gburugburu obodo ahụ."},{"book":"Jeremaya","chapter":"52","verse":"5","text":"Anọchibidoro obodo a nʼagha ruo nʼafọ nke iri na otu nke ọchịchị eze Zedekaya."},{"book":"Jeremaya","chapter":"52","verse":"6","text":"Nʼabalị nke itoolu, nke ọnwa anọ nʼafọ ahụ, oke ụnwụ siri ike dị nʼobodo ahụ ruo na ọ dịkwaghị nri dị nke ndị mmadụ ga-eri."},{"book":"Jeremaya","chapter":"52","verse":"7","text":"Mgbe ahụ, e tipuru oghere nʼaja mgbidi obodo ahụ, ndị agha niile ji abalị gbapụ site nʼọnụ ụzọ ama nke dị nʼetiti mgbidi abụọ nʼakụkụ ubi eze a gbara ogige, nʼagbanyeghị na ndị Babilọn52:7 Maọbụ, Kaldịa nọ obodo ahụ gburugburu. Ha gbapụrụ chee ihu nʼụzọ Araba.52:7 Ya bụ ndagwurugwu Jọdan"},{"book":"Jeremaya","chapter":"52","verse":"8","text":"Ma usuu ndị agha Babilọn52:8 Kaldịa dịkwa nʼamaokwu nke 14 na 17 chụsoro Zedekaya bụ eze nʼazụ, chụkwute ya na mbara ala Jeriko. Ndị agha ya niile sitere nʼebe ọ nọ gbasasịa, hapụ ya,"},{"book":"Jeremaya","chapter":"52","verse":"9","text":"e jide ya."},{"book":"Jeremaya","chapter":"52","verse":"10","text":"Na Ribla ka eze Babilọn nọ gbuo ụmụ ndị ikom Zedekaya niile, nʼihu ya, o gbukwara ndịisi ọchịchị Juda niile."},{"book":"Jeremaya","chapter":"52","verse":"11","text":"Ọ ghụpụrụ anya Zedekaya abụọ, jiri ụdọ bronz kee ya agbụ, kpụrụ ya gaa Babilọn, ebe o tinyere ya nʼụlọ mkpọrọ tutu ruo ụbọchị ọnwụ ya."},{"book":"Jeremaya","chapter":"52","verse":"12","text":"Nʼụbọchị nke iri, nʼọnwa nke ise, nke afọ iri na itoolu, nke ọchịchị Nebukadneza eze Babilọn, Nebuzaradan ọchịagha ndị nche eze, onye na-ejere eze Babilọn ozi, bịarutere Jerusalem."},{"book":"Jeremaya","chapter":"52","verse":"13","text":"O sunyere ụlọnsọ Onyenwe anyị ọkụ, ụlọeze na ụlọ niile dị na Jerusalem, ụlọ ọbụla bụ nke dị mkpa ka o surere ọkụ."},{"book":"Jeremaya","chapter":"52","verse":"14","text":"Usuu ndị agha Kaldịa niile bụ ndị nọ nʼokpuru onyeisi ndị nche eze ahụ, kwaturu mgbidi ahụ niile gbara Jerusalem gburugburu."},{"book":"Jeremaya","chapter":"52","verse":"15","text":"Nebuzaradan, ọchịagha ndị nche eze, buru ụfọdụ nʼime ndị dakarịsịrị nʼogbenye na ndị fọdụrụ nʼime obodo ahụ, ha na ndị ǹka niile fọdụrụ, na ndị ahụ ji aka ha gbakwuru eze Babilọn, bulaa ha Babilọn, ka ha ga biri nʼala ọzọ."},{"book":"Jeremaya","chapter":"52","verse":"16","text":"Ma Nebuzaradan, hapụrụ ndị ahụ bụ nnọọ ndị ogbenye ọnụ ntụ,52:16 Ya bụ ndị dakarịsịrị nʼogbenye ka ha na-elekọta ubi vaịnị niile a gbara ogige na ala ubi niile."},{"book":"Jeremaya","chapter":"52","verse":"17","text":"Ma ndị Babilọn tipịara ogidi bronz niile, ha na ihe ndọkwasị niile na Oke osimiri bronz ndị ahụ dị nʼụlọnsọ Onyenwe anyị, buru bronz ahụ niile bulaa Babilọn."},{"book":"Jeremaya","chapter":"52","verse":"18","text":"Ha chịkọọrọ ite niile, na shọvel niile na ihe ịkpakepụ ọkụ niile, na efere ịkwọsa mmiri niile, na ngaji ukwu niile, na ihe bronz niile, bụ nke e ji eje ozi nʼime ụlọnsọ ahụ."},{"book":"Jeremaya","chapter":"52","verse":"19","text":"Ọchịagha ndị nche eze ahụ sikwa nʼụlọnsọ ahụ chịrị ihe ndị a: efere ukwu niile, ihe ịgụnye ọkụ niile, efere ịkwọsa mmiri niile, ite niile, ihe ịdọkwasị oriọna niile, ngaji ukwu niile na iko e ji enye onyinye ihe ọṅụṅụ, ya bụ ihe ndị ahụ niile e ji ọlaedo a nụchara anụcha maọbụ ọlaọcha kpụọ."},{"book":"Jeremaya","chapter":"52","verse":"20","text":"O burukwara bronz sitere nʼogidi abụọ ahụ, oke Osimiri ahụ na ehi iri na abụọ e ji bronz kpụọ, bụ nke dị nʼokpuru ya, na ihe ndọkwasị ya niile, nke eze bụ Solomọn mere nʼihi ụlọnsọ Onyenwe anyị. Ha karịrị ihe a ga-eji ihe ọtụtụ tụọ."},{"book":"Jeremaya","chapter":"52","verse":"21","text":"Ị dị elu nke otu nʼime ogidi abụọ ndị a bụ mita asatọ na ụma52:21 Iri nzọ ụkwụ abụọ na asaa nʼọtụtụ. Ị dị gburugburu ya bụkwa mita ise na ụma anọ,52:21 Nzọ ụkwụ iri na asatọ nke ọbụla nʼime ha bụ mkpịsịaka anọ. Oghere dịkwa nʼime ha."},{"book":"Jeremaya","chapter":"52","verse":"22","text":"Isi bronz nke e kpụkwasịrị nʼotu ogidi dị mita abụọ na ụma atọ52:22 Ya bụ nzọ ụkwụ asaa na ọkara nʼịdị elu. Ọ bụkwa ihe yiri mkpụrụ pomegranet e ji bronz kpaa, ka e ji chọọ ya mma gburugburu ya niile. Ogidi nke abụọ nwekwara pomegranet, yiri ibe ya."},{"book":"Jeremaya","chapter":"52","verse":"23","text":"Pomegranet ndị ahụ dị iri itoolu na isii, ọ bụkwa nʼakụkụ ọbụla ka ọ dị. Ọnụọgụgụ pomegranet niile dị nʼelu ihe ahụ a kpụrụ akpụ dị otu narị."},{"book":"Jeremaya","chapter":"52","verse":"24","text":"Ọchịagha ndị nche eze ahụ, kpụụrụ Seraya, onyeisi nchụaja, na Zefanaya, bụ onye nchụaja na-esote ya nʼọkwa, na ndị nche atọ na-eche ọnụ ụzọ mbata dịka ndị mkpọrọ."},{"book":"Jeremaya","chapter":"52","verse":"25","text":"O sitere nʼetiti ndị ahụ fọdụrụ nʼobodo kpụụrụ otu onyeisi na-ahụ maka ndị agha, na ndị ikom asaa na-enye eze ndụmọdụ. O kpukwaara ode akwụkwọ, onye isi ọrụ na-ahụ maka ịmanye ndị ga-aga agha, jidekwa iri ndị ikom isii bụ ndị a hụrụ nʼime obodo ahụ."},{"book":"Jeremaya","chapter":"52","verse":"26","text":"Nebuzaradan, bụ ọchịagha kpụụrụ ha niile, dute ha nʼihu eze Babilọn na Ribla."},{"book":"Jeremaya","chapter":"52","verse":"27","text":"Nʼebe ahụ na Ribla, dị nʼobodo Hamat, ka eze nọ nye iwu ka e gbuo ha niile."},{"book":"Jeremaya","chapter":"52","verse":"28","text":"Nke a bụ ọnụọgụgụ ndị ahụ Nebukadneza mere ka ha gaa biri nʼala ọzọ."},{"book":"Jeremaya","chapter":"52","verse":"29","text":"Nʼafọ nke iri na asatọ nke ọchịchị Nebukadneza,"},{"book":"Jeremaya","chapter":"52","verse":"30","text":"Nʼafọ nke iri abụọ na atọ,"},{"book":"Jeremaya","chapter":"52","verse":"31","text":"Nʼafọ nke iri atọ na asaa, site na mgbe e mere ka Jehoiakin eze Juda gaa biri nʼala ọzọ, nʼafọ Awel-Maduk ghọrọ eze Babilọn. Mgbe ahụ, o mere ka Jehoiakin eze Juda, si nʼụlọ mkpọrọ pụta, nwere onwe ya. O mere nke a nʼụbọchị iri abụọ na ise nke ọnwa iri na abụọ."},{"book":"Jeremaya","chapter":"52","verse":"32","text":"Ọ gwara ya okwu ọma, nyekwa ya ọnọdụ ugwu dị elu karịa ọnọdụ ndị eze ndị ọzọ niile ha na ya nọ na Babilọn."},{"book":"Jeremaya","chapter":"52","verse":"33","text":"Nʼihi nke a, Jehoiakin gbanwere uwe mkpọrọ ya, wezuga ya. Sitekwa nʼoge ahụ tutu ruo mgbe ọ nwụrụ, ya na eze na-erikọ nri."},{"book":"Jeremaya","chapter":"52","verse":"34","text":"Site nʼụbọchị ruo nʼụbọchị, eze Babilọn na-enye Jehoiakin oke ihe ruru ya kwa ụbọchị niile nke ọ dị ndụ, ruokwa nʼụbọchị ọnwụ ya."}]}