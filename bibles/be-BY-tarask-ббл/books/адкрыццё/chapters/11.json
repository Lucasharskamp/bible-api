{"data":[{"book":"АДКРЫЦЦЁ","chapter":"11","verse":"1","text":"І дадзена мне трысьціна, падобная да жазла, і сказана: устань, абмерай храм Божы і ахвярнік, і тых, што пакланяюцца ў ім;"},{"book":"АДКРЫЦЦЁ","chapter":"11","verse":"2","text":"а зьнешні двор храма выключы і не абмярай яго, бо ён дадзены язычнікам: яны будуць таптаць сьвяты горад сорак два месяцы."},{"book":"АДКРЫЦЦЁ","chapter":"11","verse":"3","text":"І дам двум сьведкам Маім, і яны будуць прарочыць тысячу дзьвесьце шасьцьдзясят дзён, апранутыя ў вярэту."},{"book":"АДКРЫЦЦЁ","chapter":"11","verse":"4","text":"Гэта - дзьве масьліны і два сьветачы, што стаяць прад Богам зямлі."},{"book":"АДКРЫЦЦЁ","chapter":"11","verse":"5","text":"І калі хто захоча іх скрыўдзіць, дык вагонь выйдзе з вуснаў іхніх і зжарэ ворагаў іхніх; калі хто захоча іх скрыўдзіць, той мусіць быць забіты."},{"book":"АДКРЫЦЦЁ","chapter":"11","verse":"6","text":"Яны маюць уладу зачыніць неба, каб ня падаў дождж на зямлю ў дні прарочаньня іхняга, і маюць уладу над водамі - ператварыць іх у кроў і пабіваць зямлю рознымі пошасьцямі, калі толькі захочуць."},{"book":"АДКРЫЦЦЁ","chapter":"11","verse":"7","text":"І калі закончаць яны сьведчаньне сваё, зьвер, які выходзіць зь бездані, павядзе бітву зь імі, і пераможа іх, і заб'е іх,"},{"book":"АДКРЫЦЦЁ","chapter":"11","verse":"8","text":"і трупы іхнія пакіне на вуліцы вялікага горада, які духоўна называецца Садома і Егіпет, дзе і Гасподзь наш укрыжаваны."},{"book":"АДКРЫЦЦЁ","chapter":"11","verse":"9","text":"І многія з народаў і каленаў, і родаў і плямёнаў будуць глядзець на трупы іхнія тры дні з палавінаю і не дазволяць пакласьці трупы іхнія ў магілы."},{"book":"АДКРЫЦЦЁ","chapter":"11","verse":"10","text":"І насельнікі зямныя будуць радавацца з гэтага і весяліцца, і пашлюць дарункі адно аднаму, бо два прарокі гэтыя мучылі насельнікаў зямлі."},{"book":"АДКРЫЦЦЁ","chapter":"11","verse":"11","text":"Але праз тры дні з палавінаю ўвайшоў у іх дух жыцьця ад Бога, і яны абодва ўсталі на ногі свае; і вялікі страх агарнуў тых, што глядзелі на іх."},{"book":"АДКРЫЦЦЁ","chapter":"11","verse":"12","text":"І пачулі яны зь неба гучны голас, які казаў ім: узыдзеце сюды. І яны ўзышлі на неба на хмары, і глядзелі на іх ворагі іхнія."},{"book":"АДКРЫЦЦЁ","chapter":"11","verse":"13","text":"І ў тую самую хвіліну стаўся вялікі землятрус, і дзясятая частка горада зруйнавалася, і загінула пры землятрусе сем тысяч імёнаў чалавечых; а астатнія былі апанаваныя жудасьцю і ўзьнесьлі славу Богу Нябеснаму."},{"book":"АДКРЫЦЦЁ","chapter":"11","verse":"14","text":"Другое гора прайшло; вось, ідзе неўзабаве трэйцяе гора."},{"book":"АДКРЫЦЦЁ","chapter":"11","verse":"15","text":"І сёмы анёл затрубіў, і залуналі на небе гучныя галасы, якія казалі: царства сьвету зрабілася Царствам Госпада нашага і будзе валадарыць ва векі вечныя."},{"book":"АДКРЫЦЦЁ","chapter":"11","verse":"16","text":"І дваццаць чатыры старцы, што сядзелі перад Госпадам на тронах сваіх, упалі ніцма і пакланіліся Богу,"},{"book":"АДКРЫЦЦЁ","chapter":"11","verse":"17","text":"кажучы: дзякуем Табе, Госпадзе Божа Ўсеўладны, Які ёсьць і быў і прыйдзеш, што Ты прыняў сілу Тваю вялікую і заваладарыў."},{"book":"АДКРЫЦЦЁ","chapter":"11","verse":"18","text":"І раз'юшыліся язычнікі; і прыйшоў гнеў твой і час судзіць мёртвых і даць адплату рабам Тваім, прарокам і сьвятым і тым, што баяцца імя Твайго, малым і вялікім, і пагубіць тых, што губілі зямлю."},{"book":"АДКРЫЦЦЁ","chapter":"11","verse":"19","text":"І расчыніўся храм Божы на небе, і зьявіўся каўчэг запавету Ягонага ў храме Ягоным; і ўчыніліся маланкі і галасы, і грымоты і землятрусы і вялікі град."}]}