{"data":[{"book":"Chivumbulutso","chapter":"16","verse":"1","text":"Kenaka ndinamva mawu ofuwula kuchokera ku Nyumba ya Mulungu ija kuwuza angelo asanu ndi awiri kuti, “Pitani, katsanulireni pa dziko lapansi ukali wa Mulungu umene uli mʼmbale zisanu ndi ziwirizi!”"},{"book":"Chivumbulutso","chapter":"16","verse":"2","text":"Mngelo woyamba anapita natsanula mbale yake pa dziko lapansi ndipo zilonda zoyipa ndi zowawa zinabuka pa anthu amene anali ndi chizindikiro cha chirombo chija, napembedza fano lake."},{"book":"Chivumbulutso","chapter":"16","verse":"3","text":"Mngelo wachiwiri anapita natsanula mbale yake pa nyanja ndipo madzi ake anasanduka magazi, magazi ake ngati a munthu wakufa. Chamoyo chilichonse cha mʼnyanjamo chinafa."},{"book":"Chivumbulutso","chapter":"16","verse":"4","text":"Mngelo wachitatu anapita natsanula mbale yake pa mitsinje ndi akasupe amadzi ndipo zinasanduka magazi."},{"book":"Chivumbulutso","chapter":"16","verse":"5","text":"Kenaka ndinamva mngelo wolamulira madzi uja akuti,"},{"book":"Chivumbulutso","chapter":"16","verse":"6","text":"pakuti iwo anakhetsa magazi a oyera anu ndi aneneri anu,"},{"book":"Chivumbulutso","chapter":"16","verse":"7","text":"Kenaka ndinamva mawu ochokera ku guwa lansembe akuti,"},{"book":"Chivumbulutso","chapter":"16","verse":"8","text":"Mngelo wachinayi anapita natsanula mbale yake pa dzuwa ndipo dzuwa linapatsidwa mphamvu yopsereza anthu ndi moto."},{"book":"Chivumbulutso","chapter":"16","verse":"9","text":"Anapserera nako kutentha kwakukuluko ndipo anatukwana Mulungu, amene anali ndi ulamuliro pa miliri imeneyi, koma anakana kulapa ndi kumulemekeza."},{"book":"Chivumbulutso","chapter":"16","verse":"10","text":"Mngelo wachisanu anapita natsanula mbale yake pa mpando waufumu wa chirombo chija ndipo mdima unagwa ponse pamene panali ufumu wake. Anthu analuma malilime awo chifukwa cha ululu."},{"book":"Chivumbulutso","chapter":"16","verse":"11","text":"Ndipo anatukwana Mulungu wakumwamba chifukwa cha maululu awo ndi zilonda zawo koma anakana kulapa pa zimene anachita."},{"book":"Chivumbulutso","chapter":"16","verse":"12","text":"Mngelo wachisanu ndi chimodzi anapita natsanula mbale yake pa mtsinje waukulu wa Yufurate, ndipo madzi ake anaphwa kuti pakhale njira yodzera mafumu ochokera kummawa."},{"book":"Chivumbulutso","chapter":"16","verse":"13","text":"Kenaka ndinaona mizimu yoyipa itatu imene inkaoneka ngati achule; inatuluka mʼkamwa mwa chinjoka chija, mʼkamwa mwa chirombo chija ndi mʼkamwa mwa mneneri wonyenga uja."},{"book":"Chivumbulutso","chapter":"16","verse":"14","text":"Imeneyi ndiyo mizimu ya ziwanda imene imachita zizindikiro zodabwitsa ndipo imatuluka kupita kwa mafumu a dziko lonse, kukawasonkhanitsa ku nkhondo ya pa tsiku lalikulu la Mulungu Wamphamvuzonse."},{"book":"Chivumbulutso","chapter":"16","verse":"15","text":"“Taonani, ndikubwera ngati mbala! Wodala munthu amene ali maso, nasunga zovala zake, kuti asayende maliseche kuti angaonetse maliseche ake.”"},{"book":"Chivumbulutso","chapter":"16","verse":"16","text":"Kenaka mizimu ija inasonkhanitsa pamodzi mafumu ku malo amene mʼChihebri amatchedwa Armagedo."},{"book":"Chivumbulutso","chapter":"16","verse":"17","text":"Mngelo wachisanu ndi chiwiri anatsanulira mbale yake mu mlengalenga ndipo ku Nyumba ya Mulungu kunamveka mawu ofuwula kuchokera ku mpando waufumu kuti, “Kwatha!”"},{"book":"Chivumbulutso","chapter":"16","verse":"18","text":"Kenaka kunachitika mphenzi, phokoso, mabingu ndi chivomerezi choopsa. Chivomerezi ngati ichi sichinachitikepo chikhalire cha munthu pa dziko lapansi. Chinali chivomerezi choopsa kwambiri."},{"book":"Chivumbulutso","chapter":"16","verse":"19","text":"Mzinda waukuluwo unagawika magawo atatu ndipo mizinda ya mitundu ya anthu inagwa. Mulungu anakumbukira Babuloni Wamkulu namupatsa chikho chake chodzaza ndi vinyo wa ukali wa mkwiyo wake."},{"book":"Chivumbulutso","chapter":"16","verse":"20","text":"Chilumba chilichonse chinathawa ndipo mapiri sanaonekenso."},{"book":"Chivumbulutso","chapter":"16","verse":"21","text":"Matalala akuluakulu olemera pafupifupi makilogalamu makumi asanu anagwa kuchokera kumwamba kugwera pa anthu. Ndipo anthu anatukwana Mulungu chifukwa cha mliri wa matalala popeza unali mliri woopsa kwambiri."}]}