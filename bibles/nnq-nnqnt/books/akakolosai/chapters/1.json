{"data":[{"book":"Akakolosai","chapter":"1","verse":"1","text":"Nenga Napaulo, nandundame ba Kilisto Yesu kukupala kwa Nnoongo, pamwe na nnongo gwito Timoteo,"},{"book":"Akakolosai","chapter":"1","verse":"2","text":"tunhwandikila mangweto bandu ba Nnoongo mantama Kukolosai, makalongo manhwaminike mu kulondana na Kilisto, tunnumbilanga upeele na tengela kuboke kana Nnoongo Awabito."},{"book":"Akakolosai","chapter":"1","verse":"3","text":"Machoba goa putunnyopelanga tunnumba Nnoongo, Awawa ba Angwana bito ana Yesu Kilisto,"},{"book":"Akakolosai","chapter":"1","verse":"4","text":"gambu tujoine pumunhwamini Kilisto Yesu na mapalano ginu ku bandu ba Nnoongo boa."},{"book":"Akakolosai","chapter":"1","verse":"5","text":"Kuamini kwinu nu kupalana kwinu kuboke mulihyobalelo elibammeki kumbengu. Lihyobalelo elimilijoa lichoba likutumbula kingobu chamatangachigwa nhwalo gwa kweli gwenio nga Nhwalo Gwambone."},{"book":"Akakolosai","chapter":"1","verse":"6","text":"Nhwalo Gwambone gwenio ngunhwikali mangweto, nu kujendeke kwela padunia joa na kabeka bandu batende gambone nu kola andi pitei nkati jinu kutumbu lichoba lyamajoaga nu kumanya upeele gwa Nnoongo pubile."},{"book":"Akakolosai","chapter":"1","verse":"7","text":"Ngammoligwa upeele gwa Nnoongo na Epafulo, mpakachi nnyito jutumpala, mpakachi juna kuaminika jwa Kilisto kwa magambu gito twenga."},{"book":"Akakolosai","chapter":"1","verse":"8","text":"Jwenio ngatulenge lipalano lyampatite ku Uhuke jwa Nnoongo."},{"book":"Akakolosai","chapter":"1","verse":"9","text":"Kwa magambu genia kuboke putujoa minhalo jinu, tujendeke kunnyopelanga. Tannyopa Nnoongo ampegange kumanya goa agagapala, malango goa nu kumanya kwampatite ku Uhuke jwakwe."},{"book":"Akakolosai","chapter":"1","verse":"10","text":"Tujopa yene kupala nhwotolanga kutama andi pabapala Angwana nnyendeke kamu gabaalali benia. Mannyendekea kamu itendwa yambone nu kola kukummanya Nnoongo."},{"book":"Akakolosai","chapter":"1","verse":"11","text":"Nnoongo ampe makakala kuwecho gwakwe guna kibumo kupala nhwoto kulendela nu kuimbali goa panga totakela,"},{"book":"Akakolosai","chapter":"1","verse":"12","text":"kukuala mwojo malumbange Awawa, abantei nhwoto kupokela lipungu lyababeki bandu ba Nnoongo mukingwana chulumuli."},{"book":"Akakolosai","chapter":"1","verse":"13","text":"Nnoongo ngatukola mumakakala gu lubendu, ngatupeleka mukingwana cha Mwana jwakwe ojwampala,"},{"book":"Akakolosai","chapter":"1","verse":"14","text":"kupete jwenio twenga tukoligwa, yani kulekekigwa mabaja gito."},{"book":"Akakolosai","chapter":"1","verse":"15","text":"Kilisto abonekana kipola kube alandine na Nnoongo jwangabonekana,"},{"book":"Akakolosai","chapter":"1","verse":"16","text":"Gambu kupete jwenio, Nnoongo ngapangania ilebe yoa,"},{"book":"Akakolosai","chapter":"1","verse":"17","text":"Kilisto akiba tango ilebe yoa nukupanganigwaje,"},{"book":"Akakolosai","chapter":"1","verse":"18","text":"Jwenio nga mutwe gwa mmele, mmele gwenio ngi kikuta cha bandu boa abunhwamini Kilisto."},{"book":"Akakolosai","chapter":"1","verse":"19","text":"Gambu Nnoongo apala unnoongo gwakwe ubonekane kupete nkati ja Kilisto."},{"book":"Akakolosai","chapter":"1","verse":"20","text":"Kupete Mwana jwakwe, Nnoongo aichikachine yoa eipanganigwe immujile, na kwa myai jakwe ejijitike panchalaba abekite tengela na ilebe yoa yapadunia nu kumbengu."},{"book":"Akakolosai","chapter":"1","verse":"21","text":"Pukutumbula mangweto uyo makiba kutali na Nnoongo na makiba mangondwa bakwe magambu ga mawacho ginu mabaja ni itendwa inu ibaja."},{"book":"Akakolosai","chapter":"1","verse":"22","text":"Nambu ngoe, Nnoongo antei mangweto mme makaganja mundu kupete kiu cha mmele gwa Mwana gwakwe, kupala ampeleke mangweto nnongi jakwe kongo mmi chwapi, panga malemwa."},{"book":"Akakolosai","chapter":"1","verse":"23","text":"Nambu mpaligwa, kujendeke kuhyobalela nu kube ndii mu imani, makajeketeje kuboigwa mulihyobalelo lyale lyamapata kuboke pamajoa Nhwalo Gwambone. Nenga Paulo bandei mbe napakachi bu Nhwalo Gwambone ogutangachigwe ku bandu boa padunia."},{"book":"Akakolosai","chapter":"1","verse":"24","text":"Ngoe nhalali kupotekigwa magambu ginu mangweto, nu tweleke mmele gwango gaga agapelewike mukupotekigwa kwa Kilisto magambu ga mmele gwakwe, yani nga kikuta cha bandu abunhwamini Kilisto."},{"book":"Akakolosai","chapter":"1","verse":"25","text":"Nane mekigwe na Nnoongo mbe napakachi ba bandu abunhwamini Kilisto. Bambi liengo lyukutangacha lilobe lyabe limanyikane kipola,"},{"book":"Akakolosai","chapter":"1","verse":"26","text":"nhwalo gwenio nga bandu ngabaiigwa bukumanyaje kuboke kalakala, nambu ngoe baekulile bandu bakwe."},{"book":"Akakolosai","chapter":"1","verse":"27","text":"Nnoongo akapala bandu bakwe bamanye gwambone nu ukolongwa gwa chili, chili jenie nga jenje, Kilisto abi nkati jinu, jwenio nga ojwatulaya kutenda matukilonda mulihyobalelo likibumo cha Nnoongo."},{"book":"Akakolosai","chapter":"1","verse":"28","text":"Nyene tuntangacha Kilisto kwa malango goa, takelebuya nu kummola mundu jwajoa kupala tuoto kumpeleka kila mundu nnongi ja Nnoongo kiti akomile mukulondana na Kilisto."},{"book":"Akakolosai","chapter":"1","verse":"29","text":"Kukutangacha nhwalo gwenio nenga ndenda kulaga nu kamwa maengo kwa makakala makolongwa ga Kilisto agakamu maengo nkati jango."}]}