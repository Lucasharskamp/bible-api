{"data":[{"book":"אגרתו השנייה של פטרוס השליח","chapter":"1","verse":"1","text":"מאת שמעון פטרוס, עבדו של ישוע המשיח ושליחו."},{"book":"אגרתו השנייה של פטרוס השליח","chapter":"1","verse":"2","text":"אחים יקרים, ככל שתעמיקו לדעת את אלוהינו ומושיענו, כך הוא יעניק לכם יותר מטובו ושלוותו."},{"book":"אגרתו השנייה של פטרוס השליח","chapter":"1","verse":"3","text":"כי כאשר מעמיקים אנו לדעת אותו, הוא מעניק לנו בגבורתו האלוהית את כל הנחוץ לנו לחיי יושר ואמת; הוא אף מעניק לנו את כבודו ותפארתו."},{"book":"אגרתו השנייה של פטרוס השליח","chapter":"1","verse":"4","text":"בנדיבותו הרבה ובגבורתו העניק לנו אלוהים הבטחות יקרות ונפלאות, כדי שנוכל להימלט באמצעותן מהשחיתות והריקבון שבעולם הסובב אותנו, ואופיינו ילך וידמה לאופיו של אלוהים."},{"book":"אגרתו השנייה של פטרוס השליח","chapter":"1","verse":"5","text":"לפיכך השתדלו כמיטב יכולתכם להוסיף על אמונתכם מעשי צדקה, ולא רק מעשי צדקה: העמיקו לדעת את אלוהים,"},{"book":"אגרתו השנייה של פטרוס השליח","chapter":"1","verse":"6","text":"רסנו את עצמכם, היו סבלניים, התמסרו לאלוהים,"},{"book":"אגרתו השנייה של פטרוס השליח","chapter":"1","verse":"7","text":"חיו באחווה ובאהבה."},{"book":"אגרתו השנייה של פטרוס השליח","chapter":"1","verse":"8","text":"אם יש בכם מידות אלה, ואתם אף שוקדים לטפח אותן, תוכיחו כי אמונתכם באדוננו נושאת פרי רב ומבורך,"},{"book":"אגרתו השנייה של פטרוס השליח","chapter":"1","verse":"9","text":"בעוד שאדם החסר מידות אלה הוא עיוור, או לפחות קצר־ראייה. הוא שכח שאלוהים הושיעו מחיי חטא, כדי שמעתה יחיה ביושר למען אדוננו ישוע המשיח."},{"book":"אגרתו השנייה של פטרוס השליח","chapter":"1","verse":"10","text":"לפיכך, אחים יקרים, עבדו קשה והוכיחו שאלוהים אכן בחר בכם וקרא אתכם אליו. אם כך תנהגו, לעולם לא תיכשלו,"},{"book":"אגרתו השנייה של פטרוס השליח","chapter":"1","verse":"11","text":"ואלוהים יפתח לרווחה את שערי השמים, כדי שתיכנסו אל מלכותו הנצחית של אדוננו ומושיענו ישוע המשיח."},{"book":"אגרתו השנייה של פטרוס השליח","chapter":"1","verse":"12","text":"למרות שאתם יודעים דברים אלה ואף חיים לפיהם, יש בדעתי להזכירם שוב ושוב."},{"book":"אגרתו השנייה של פטרוס השליח","chapter":"1","verse":"13-14","text":"ישוע המשיח אדוננו גילה לי שלא אחיה עוד זמן רב, אך כל עוד אני חי יש בדעתי לשוב ולהזכירכם דברים אלה,"},{"book":"אגרתו השנייה של פטרוס השליח","chapter":"1","verse":"15","text":"בתקווה שיישארו עמכם זמן רב לאחר מותי."},{"book":"אגרתו השנייה של פטרוס השליח","chapter":"1","verse":"16","text":"כשסיפרנו לכם על כוחו וגבורתו של ישוע המשיח ועל שובו אלינו, לא סיפרנו לכם אגדות! במו עיני ראיתי את כבודו ותפארתו."},{"book":"אגרתו השנייה של פטרוס השליח","chapter":"1","verse":"17-18","text":"אני עצמי הייתי עם המשיח על הר־הקודש בשעה שקרן הוד וזוהר, שהעניק לו אלוהים אביו, ובאותו מעמד מרשים שמעתי קול נפלא קורא מן השמים: ”זהו בני אהובי, אשר בו חפצתי.“"},{"book":"אגרתו השנייה של פטרוס השליח","chapter":"1","verse":"19","text":"אכן היינו עדים לקיום דברי הנביאים, ואתם תנהגו בחכמה אם תשימו לב לדבריהם, שהם כאלומת אור באפלת העולם. כאשר תהגו באמת שבדברי הנביאים ותאמינו בה, יאיר אור היום את נפשכם, וכוכב השחר, המשיח, יזרח בלבבכם."},{"book":"אגרתו השנייה של פטרוס השליח","chapter":"1","verse":"20","text":"עליכם לדעת שאיש אינו יכול לפתור את נבואות כתבי־הקודש בכוחות עצמו,"},{"book":"אגרתו השנייה של פטרוס השליח","chapter":"1","verse":"21","text":"שכן אף נבואה לא ניתנה לפי רצון בני־אדם; אלוהים הוא שבחר להשרות את רוחו על אנשים קדושים כדי שיישאו את דברו."}]}