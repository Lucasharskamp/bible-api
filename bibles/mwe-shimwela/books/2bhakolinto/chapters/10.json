{"data":[{"book":"2 Bhakolinto","chapter":"10","verse":"1","text":"Bhai, nne a Pauli namwene ngunakunshondelesheyanga kwa tungamana na uguja malinga gwa a Kilishitu, nne nili jwa kwiitimalika pungubha na mmanganya, ikabheje na jwa makangala ga bheleketa, pungubha kwa talika na mmanganya"},{"book":"2 Bhakolinto","chapter":"10","verse":"2","text":"Ngunakunnjuganga nnamulayanje melekete kwa makangala pushing'ishepo, pabha nimumanyi kuti shindende nneyo ku bhandunji bhakutuganishiyanga kuti tunaakaguya ikubho ya pa shilambolyo."},{"book":"2 Bhakolinto","chapter":"10","verse":"3","text":"Nankali tutama pa shilambolyo, ikabheje tukaakomana ngondo malinga shibhakomananga bhandunji bha pa shilambolyo."},{"book":"2 Bhakolinto","chapter":"10","verse":"4","text":"Pabha, ikomanilo ya nngondo jetu nngabha malinga ikomanilo ya pa shilambolyo, ikabhe ishikola mashili ga a Nnungu ga kombola kuangabhanya mashili ga bhamagongo. Tunaangabhanya ng'aniyo ya unami,"},{"book":"2 Bhakolinto","chapter":"10","verse":"5","text":"na angabhanya ng'aniyo yowe ya kwiiniya, ibhishilwe nkupinga kutauka lumanyiyo lwa a Nnungu, tulikwiitenda ng'aniyo yowe yaakunde a Kilishitu."},{"book":"2 Bhakolinto","chapter":"10","verse":"6","text":"Na shitubhe tayali kuukumula shitendi shoshowe sha tauka, kukunda kwenunji kukamilikaga."},{"book":"2 Bhakolinto","chapter":"10","verse":"7","text":"Mmanganyanji nnalolanga indu kwa palangape. Bhuli, apali mundu jojowe aganishiya kuti jwenejo jwa a Kilishitu? Bhai, atuganishiye na uwe kuti tubha a Kilishitu malinga shali jwenejo."},{"book":"2 Bhakolinto","chapter":"10","verse":"8","text":"Bhai, nkali niitapaga kashoko kwa ligongo lya mashili gutupegwilwe na Bhakulungwa, ga kunshimilikanga nngulupai na nngabha ga kunng'angabhanyanga, kwa nneyo ngakola oni."},{"book":"2 Bhakolinto","chapter":"10","verse":"9","text":"Ngapinga nnganishiyanje kuti ngunapinga kunnjogoyanga kwa bhaluwa yangu."},{"book":"2 Bhakolinto","chapter":"10","verse":"10","text":"Pabha bhananji bhakutinji, “Bhaluwa ya a Pauli inakalipa na ishikola malobhe ga topa, ikabhe bhayene bhabhaga na uwe bhakakola makangala, nkali malobhe gabho gakakola mashili.”"},{"book":"2 Bhakolinto","chapter":"10","verse":"11","text":"Mundu jwa nneyo amumanye kuti, itujandika mmaluwa tubhaga kwatalika, yoyo peyo itutenda putuika kunngwenunji."},{"book":"2 Bhakolinto","chapter":"10","verse":"12","text":"Kwa kweli tukalinga kwiibhika eu kwiilinganya na bhandunji bhakwiiniyanga ashaayenenji. Ikabheje bhakwiipimanga na kwiilinganya ashayenenji kwa ashayenenji ni bhangumba."},{"book":"2 Bhakolinto","chapter":"10","verse":"13","text":"Nkali nneyo, uwe tukakwiiniya kwa punda, ikabhe kwiiniya kwetu shikubhe nniengo libhatupele a Nnungu, kwa liengo litutenda mpaka kunng'ishilanga mmanganyanji."},{"book":"2 Bhakolinto","chapter":"10","verse":"14","text":"Twangaiiniya kwa punda, pabha putwaishe kungwenunji kulunguya Ngani ja Mmbone ja a Kilishitu, twangapunda mipika."},{"book":"2 Bhakolinto","chapter":"10","verse":"15","text":"Bhai, tukakwiiniya kwa liengo libhatendilenje bhananji, ikabhe tunaakulupalila kuti ngulupai jenunji shijipunde, na liengo lyetu shilipunde kujenjesheka munkumbi gwenunji, gwangali pelenganya mipika jitubhishilwe na a Nnungu."},{"book":"2 Bhakolinto","chapter":"10","verse":"16","text":"Penepo shitulunguye Ngani ja Mmbone mwilambo ina, kwa nneyo shitwiiniye kwa ligongo lya liengo lyetu na nngabha libhatendilenje bhananji."},{"book":"2 Bhakolinto","chapter":"10","verse":"17","text":"Ikabheje, malinga shigakuti lugula Majandiko ga Ukonjelo, “Jwene apinga kwiiniya, aiiniye kwa ligongo lya Bhakulungwa.”"},{"book":"2 Bhakolinto","chapter":"10","verse":"18","text":"Pabha mundu apingwa, nngabha akwiilumbilila nnyene, ikabhe alumbililwa na Bhakulungwa."}]}