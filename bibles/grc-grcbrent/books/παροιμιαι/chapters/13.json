{"data":[{"book":"ΠΑΡΟΙΜΙΑΙ","chapter":"13","verse":"1","text":"Υἱὸς πανοῦργος ὑπήκοος πατρὶ, υἱὸς δὲ ἀνήκοος ἐν ἀπωλείᾳ."},{"book":"ΠΑΡΟΙΜΙΑΙ","chapter":"13","verse":"2","text":"Ἀπὸ καρπῶν δικαιοσύνης φάγεται ἀγαθὸς, ψυχαὶ δὲ παρανόμων ὀλοῦνται ἄωροι."},{"book":"ΠΑΡΟΙΜΙΑΙ","chapter":"13","verse":"3","text":"Ὃς φυλάσσει τὸ ἑαυτοῦ στόμα τηρεῖ τὴν ἑαυτοῦ ψυχὴν, ὁ δὲ προπετὴς χείλεσι πτοήσει ἑαυτόν."},{"book":"ΠΑΡΟΙΜΙΑΙ","chapter":"13","verse":"4","text":"Ἐν ἐπιθυμίαις ἐστὶ πᾶς ἀεργὸς, χεῖρες δὲ ἀνδρείων ἐν ἐπιμελείᾳ."},{"book":"ΠΑΡΟΙΜΙΑΙ","chapter":"13","verse":"5","text":"Λόγον ἄδικον μισεῖ δίκαιος, ἀσεβὴς δὲ αἰσχύνεται, καὶ οὐκ ἕξει παῤῥησίαν."},{"book":"ΠΑΡΟΙΜΙΑΙ","chapter":"13","verse":"7","text":"Εἰσὶν οἱ πλουτίζοντες ἑαυτοὺς μηδὲν ἔχοντες, καὶ εἰσὶν οἱ ταπεινοῦντες ἑαυτοὺς ἐν πολλῷ πλούτῳ."},{"book":"ΠΑΡΟΙΜΙΑΙ","chapter":"13","verse":"8","text":"Λύτρον ἀνδρὸς ψυχῆς ὁ ἴδιος πλοῦτος, πτωχὸς δὲ οὐχ ὑφίσταται ἀπειλήν."},{"book":"ΠΑΡΟΙΜΙΑΙ","chapter":"13","verse":"9","text":"Φῶς δικαίοις διαπαντὸς, φῶς δὲ ἀσεβῶν σβέννυται·"},{"book":"ΠΑΡΟΙΜΙΑΙ","chapter":"13","verse":"9a","text":"ψυχαὶ δόλιαι πλανῶνται ἐν ἁμαρτίαις, δίκαιοι δὲ οἰκτείρουσι καὶ ἐλεοῦσι."},{"book":"ΠΑΡΟΙΜΙΑΙ","chapter":"13","verse":"10","text":"Κακὸς μεθʼ ὕβρεως πράσσει κακὰ, οἱ δʼ ἑαυτῶν ἐπιγνώμονες σοφοί."},{"book":"ΠΑΡΟΙΜΙΑΙ","chapter":"13","verse":"11","text":"Ὕπαρξις ἐπισπουδαζομένη μετὰ ἀνομίας, ἐλάσσων γίνεται, ὁ δὲ συνάγων ἑαυτῷ μετʼ εὐσεβείας πληθυνθήσεται· δίκαιος οἰκτείρει καὶ κιχρᾷ."},{"book":"ΠΑΡΟΙΜΙΑΙ","chapter":"13","verse":"12","text":"Κρείσσων ἐναρχόμενος βοηθῶν καρδίᾳ, τοῦ ἐπαγγελλομένου καὶ εἰς ἐλπίδα ἄγοντος· δένδρον γὰρ ζωῆς, ἐπιθυμία ἀγαθή."},{"book":"ΠΑΡΟΙΜΙΑΙ","chapter":"13","verse":"13","text":"Ὃς καταφρονεῖ πράγματος, καταφρονηθήσεται ὑπʼ αὐτοῦ· ὁ δὲ φοβούμενος ἐντολὴν, οὗτος ὑγιαίνει·"},{"book":"ΠΑΡΟΙΜΙΑΙ","chapter":"13","verse":"13a","text":"υἱῷ δολίῳ οὐδὲν ἔσται ἀγαθὸν, οἰκέτῃ δὲ σοφῷ εὔοδοι ἔσονται πράξεις, καὶ κατευθυνθήσεται ἡ ὁδὸς αὐτοῦ."},{"book":"ΠΑΡΟΙΜΙΑΙ","chapter":"13","verse":"14","text":"Νόμος σοφοῦ πηγὴ ζωῆς, ὁ δὲ ἄνους ὑπὸ παγίδος θανεῖται."},{"book":"ΠΑΡΟΙΜΙΑΙ","chapter":"13","verse":"15","text":"Σύνεσις ἀγαθὴ δίδωσι χάριν, τὸ δὲ γνῶναι νόμον διανοίας ἐστὶν ἀγαθῆς, ὁδοὶ δὲ καταφρονούντων ἐν ἀπωλείᾳ."},{"book":"ΠΑΡΟΙΜΙΑΙ","chapter":"13","verse":"16","text":"Πᾶς πανοῦργος πράσσει μετὰ γνώσεως, ὁ δὲ ἄφρων ἐξεπέτασεν ἑαυτοῦ κακίαν."},{"book":"ΠΑΡΟΙΜΙΑΙ","chapter":"13","verse":"17","text":"Βασιλεὺς θρασὺς ἐμπεσεῖται εἰς κακὰ, ἄγγελος δὲ σοφὸς ῥύσεται αὐτόν."},{"book":"ΠΑΡΟΙΜΙΑΙ","chapter":"13","verse":"18","text":"Πενίαν καὶ ἀτιμίαν ἀφαιρεῖται παιδεία, ὁ δὲ φυλάσσων ἐλέγχους δοξασθήσεται."},{"book":"ΠΑΡΟΙΜΙΑΙ","chapter":"13","verse":"19","text":"Ἐπιθυμίαι εὐσεβῶν ἡδύνουσι ψυχὴν, ἔργα δὲ ἀσεβῶν μακρὰν ἀπὸ γνώσεως."},{"book":"ΠΑΡΟΙΜΙΑΙ","chapter":"13","verse":"20","text":"Συμπορευόμενος σοφοῖς σοφὸς ἔσῃ, ὁ δὲ συμπορευόμενος ἄφροσι γνωσθήσεται."},{"book":"ΠΑΡΟΙΜΙΑΙ","chapter":"13","verse":"21","text":"Ἁμαρτάνοντας καταδιώξεται κακὰ, τοὺς δὲ δικαίους καταλήψεται ἀγαθά."},{"book":"ΠΑΡΟΙΜΙΑΙ","chapter":"13","verse":"22","text":"Ἀγαθὸς ἀνὴρ κληρονομήσει υἱοὺς υἱῶν, θησαυρίζεται δὲ δικαίοις πλοῦτος ἀσεβῶν."},{"book":"ΠΑΡΟΙΜΙΑΙ","chapter":"13","verse":"23","text":"Δίκαιοι ποιήσουσιν ἐν πλούτῳ ἔτη πολλὰ, ἄδικοι δὲ ἀπολοῦνται συντόμως."},{"book":"ΠΑΡΟΙΜΙΑΙ","chapter":"13","verse":"24","text":"Ὃς φείδεται τῆς βακτηρίας, μισεῖ τὸν υἱὸν αὐτοῦ ὁ δὲ ἀγαπῶν, ἐπιμελῶς παιδεύει."},{"book":"ΠΑΡΟΙΜΙΑΙ","chapter":"13","verse":"25","text":"Δίκαιος ἔσθων ἐμπιπλᾷ τὴν ψυχὴν αὐτοῦ, ψυχαὶ δὲ ἀσεβῶν ἐνδεεῖς."}]}