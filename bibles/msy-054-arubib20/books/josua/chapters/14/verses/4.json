{"verse":"4","text":"Egha me nguazim abɨgha gari, Josepɨn otarimning, Manase ko Efraim ikɨzir pumuningɨn mɨn iti, Manasen adarazi ko Efraimɨn adarasi. Egha me nguazitam abigha Livain anabamɨn adarazigh anɨngizir puvatɨ.14:4 Men inazir afeziam Jekop, a 12plan otariba iti, egha me 12plan anababagh amizɨ, da Israelian otifi. Egha gɨn Josepɨn ikɨzim, akuar pumuningɨn oto, kamaghɨn Israelia 13plan anababar otifi. Egha nguaziba tuisɨgh uari danɨngamin dughiamɨn, me nguazim tuiragha 12plan anababagh anɨngi, egha me nguazir taba Livaibagh anɨngizir puvatɨ. God uabɨ uan ingangarim Livai bagh anɨngi, ezɨ bizir kam mati bizir aghuimɨn mɨn me a ini. Nɨ Josua 13:33ɨn gan. Livaiba, me nguibar ekiar mabara ini, ezɨ nguibar ekiar kabanang, danganir me bulmakauba ko sipsipbar ganamiba iti."}