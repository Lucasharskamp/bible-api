{"data":[{"book":"Johannes","chapter":"7","verse":"1","text":"Sedan vandrade Jesus [från plats till plats] i Galileen, för han ville inte uppehålla sig i Judéen eftersom judarna försökte (ständigt letade efter honom för att) döda honom."},{"book":"Johannes","chapter":"7","verse":"2","text":"Nu var den judiska Lövhyddohögtiden [Sukkot] nära."},{"book":"Johannes","chapter":"7","verse":"3","text":"Jesu [halv-]bröder sade till honom: ”Lämna den här platsen och gå till Judéen, så att dina lärjungar [där] också kan se (noggrant studera) de gärningar du konstant gör."},{"book":"Johannes","chapter":"7","verse":"4","text":"För ingen som vill bli känd agerar i hemlighet. Om du nu gör dessa gärningar, visa dig öppet (manifestera dig) för världen.”"},{"book":"Johannes","chapter":"7","verse":"5","text":"Inte ens hans bröder trodde på honom. [På samma sätt som folket i hans hemstad inte såg honom mer än som Josefs son, se Mark 6:3.]"},{"book":"Johannes","chapter":"7","verse":"6","text":"Då sade Jesus till dem: ”Min tid (mitt rätta tillfälle) har ännu inte kommit, men för er är det alltid rätt tid [att gå upp till Jerusalem]."},{"book":"Johannes","chapter":"7","verse":"7","text":"Världen kan inte [förväntas att] hata er men mig hatar den eftersom jag lägger fram sanningen (vittnar) om hur ont den agerar."},{"book":"Johannes","chapter":"7","verse":"8","text":"Gå upp till högtiden ni. Jag går inte upp till den här högtiden nu, eftersom min tid ännu inte har kommit (det är inte rätt tid ännu, allt som ska ske är inte fullbordat).”"},{"book":"Johannes","chapter":"7","verse":"9","text":"Efter att ha sagt detta stannade han kvar i Galileen."},{"book":"Johannes","chapter":"7","verse":"10","text":"När hans bröder hade gått upp till högtiden, gick han också dit, inte öppet [tillsammans med andra], utan i hemlighet."},{"book":"Johannes","chapter":"7","verse":"11","text":"Judarna letade ihärdigt efter honom under högtiden och frågade gång på gång: ”Var kan han vara?”"},{"book":"Johannes","chapter":"7","verse":"12","text":"Bland folkskarorna (vanligt folk) diskuterades det också mycket (viskades, var det en hemlig debatt) om honom. Några sade: ”Han är en god man”, medan andra sade: ”Nej, han förleder (talar osanning till) folket.”"},{"book":"Johannes","chapter":"7","verse":"13","text":"Men ingen vågade tala öppet om honom, av fruktan för de judiska ledarna."},{"book":"Johannes","chapter":"7","verse":"14","text":"När ungefär halva högtiden hade gått [efter 3-4 dagar] gick Jesus upp till templet och undervisade."},{"book":"Johannes","chapter":"7","verse":"15","text":"De judiska ledarna blev mer och mer förundrade och sade: ”Hur kan denne man veta så mycket utan att ha studerat.” [Jesus fick undervisning i en lokal synagoga under skoltiden, men han bedrev inte högre studier i teologi under en rabbin.]"},{"book":"Johannes","chapter":"7","verse":"16","text":"Då svarade Jesus dem och sade: ”Min lära (doktrin, undervisning) är inte min, utan kommer från honom som har sänt mig. [Grekiskan betonar bägge gånger ordet för min.]"},{"book":"Johannes","chapter":"7","verse":"17","text":"Om någon vill (skulle vilja; längtar efter att) göra hans [Guds] vilja, ska han förstå (veta) [kommer han att få personlig erfarenhet] – när det gäller läran – om den är från [har sitt ursprung hos] Gud eller om jag talar av [talar sådant som kommer från] mig själv."},{"book":"Johannes","chapter":"7","verse":"18","text":"Den som talar av sig själv [sina egna tankar och idéer], söker sin egen ära [upphöjelse, för att själv bli erkänd och bekräftad]. Däremot den som söker (strävar efter) hans ära som har sänt honom, han är sann [har integritet] och ingen orättfärdighet (falskhet) finns i honom."},{"book":"Johannes","chapter":"7","verse":"19","text":"Har inte Mose gett er undervisningen (läran – gr. nomos) [Moseböckerna]? Ändå är det ingen av er som fullgör (håller) undervisningen. Varför strävar ni efter att döda mig [och gå emot budet att inte döda, i 1 Mos 20:13]?”"},{"book":"Johannes","chapter":"7","verse":"20","text":"Folket (folksamlingen) svarade honom: ”Du är besatt av en demon, vem försöker döda dig?”"},{"book":"Johannes","chapter":"7","verse":"21","text":"Jesus svarade dem: ”Jag gjorde en gärning [helandet av den lame mannen på en sabbat, se Joh 5:1-9], och ni blev alla förundrade."},{"book":"Johannes","chapter":"7","verse":"22","text":"Mose gav er seden att omskära [pojkar på åttonde dagen efter födseln, se 2 Mos 12:44-49] – egentligen var det ju inte Mose som introducerade seden, utan fäderna [Abraham, se 1 Mos 17:9-14] – och ni omskär pojkar även på en sabbat."},{"book":"Johannes","chapter":"7","verse":"23","text":"Om nu en pojke blir omskuren på en sabbat för att Mose lag inte ska brytas, hur kan ni då bli rasande (ursinniga) på mig för att jag gjorde en man helt frisk (upprättade honom) på sabbaten?"},{"book":"Johannes","chapter":"7","verse":"24","text":"Sluta döma efter skenet (på ett ytligt sätt), döm i stället rätt (rättfärdigt, enligt sanningen).”"},{"book":"Johannes","chapter":"7","verse":"25","text":"Då sade några av invånarna i Jerusalem: ”Är det inte honom som de försöker döda?"},{"book":"Johannes","chapter":"7","verse":"26","text":"Men här talar han fritt, och de säger inget till honom. Kan det vara så att [de judiska] ledarna förstått (fått en kunskap baserad på personlig erfarenhet) att han verkligen är den Smorde (Messias)?"},{"book":"Johannes","chapter":"7","verse":"27","text":"Nej, så är det absolut inte, vi vet ju varifrån denne man kommer, men när den [äkta, av Gud] Smorde kommer är det ingen som kommer att veta varifrån han kommer.”"},{"book":"Johannes","chapter":"7","verse":"28","text":"Då ropade Jesus med hög röst, där han undervisade på tempelplatsen: ”Vet ni [verkligen] både vem jag är och varifrån jag kommer? Jag har inte kommit av mig själv (med egen auktoritet), men den som sänt mig är äkta (verklig, trofast), och honom känner ni inte."},{"book":"Johannes","chapter":"7","verse":"29","text":"Men jag känner honom, för jag kommer från honom (hans närhet, umgänge) och han har [personligen] sänt mig.”"},{"book":"Johannes","chapter":"7","verse":"30","text":"När Jesus sade detta ville de gripa honom, men ingen rörde (lade sin hand på) honom, för hans tid var ännu inte inne."},{"book":"Johannes","chapter":"7","verse":"31","text":"Fortfarande var det många i folkskaran som trodde (litade, lutade sig emot) honom, och de sade: ”När den Smorde (Messias) kommer, ska han [förväntas han kunna] göra fler under (tecken, mirakler) än vad denne man har gjort?”"},{"book":"Johannes","chapter":"7","verse":"32","text":"Fariséerna hörde hur folket viskade detta om honom, så översteprästerna och fariséerna sände ut tempelvakter för att arrestera honom. [Tempelvakterna stod under översteprästernas befäl.]"},{"book":"Johannes","chapter":"7","verse":"33","text":"Då sade Jesus: ”Bara en kort tid till är jag hos er [sex månader – tiden mellan Lövhyddohögtiden och påskhögtiden], sedan går jag tillbaka till honom som har sänt mig."},{"book":"Johannes","chapter":"7","verse":"34","text":"Ni kommer att söka efter mig, men inte finna mig. Där jag är [i härlighet och ära hos min Far, i evig existens, se Joh 8:58; i himlen, se Joh 3:13], dit kan ni inte komma.”"},{"book":"Johannes","chapter":"7","verse":"35","text":"Då sade judarna till varandra:"},{"book":"Johannes","chapter":"7","verse":"36","text":"Vad betyder [Jesu uttalande i vers 34]:"},{"book":"Johannes","chapter":"7","verse":"37","text":"På den sista och största (viktigaste) dagen av högtiden [åttonde dagen], stod Jesus där och ropade med en ljudlig stämma [i vanliga fall satt man och undervisade, se Luk 4:20-21; Matt 5:1, så att stå och ropa måste ha väckt uppmärksamhet]:"},{"book":"Johannes","chapter":"7","verse":"38","text":"Den som tror [kontinuerligt förtröstar och litar] på mig"},{"book":"Johannes","chapter":"7","verse":"39","text":"Detta sade han om Anden, som de som trodde på honom skulle få (ta emot). För [den helige] Anden hade ännu inte blivit utgiven, eftersom Jesus inte hade blivit förhärligad."},{"book":"Johannes","chapter":"7","verse":"40","text":"När folkskaran hörde dessa ord sade många: ”Detta är verkligen (sannerligen) Profeten (Guds talesman).”"},{"book":"Johannes","chapter":"7","verse":"41","text":"Andra sade: ”Detta är den Smorde (Messias)”, medan andra sade: ”Nej, inte kan väl den Smorde komma från Galileen?"},{"book":"Johannes","chapter":"7","verse":"42","text":"Säger inte Skriften att den Smorde [Herrens utvalde] ska komma från Davids ätt (säd), och från Betlehem, den stad (by) där David bodde?”"},{"book":"Johannes","chapter":"7","verse":"43","text":"På grund av honom uppstod oenighet bland folket."},{"book":"Johannes","chapter":"7","verse":"44","text":"Några ville fängsla (gripa) honom, men ingen rörde (lade sin hand på) honom."},{"book":"Johannes","chapter":"7","verse":"45","text":"Under tiden hade tempelvakterna kommit tillbaka till översteprästerna och fariséerna, som då frågade dem: ”Varför har ni inte fört hit honom?”"},{"book":"Johannes","chapter":"7","verse":"46","text":"Tempelvakterna svarade: ”Aldrig har en människa talat som han (som denna människa).”"},{"book":"Johannes","chapter":"7","verse":"47","text":"Då svarade fariséerna: ”Har ni också blivit vilseledda (förvillade)?”"},{"book":"Johannes","chapter":"7","verse":"48","text":"Har någon av de judiska ledarna eller fariséerna trott (litat på, lutat sig emot) honom?"},{"book":"Johannes","chapter":"7","verse":"49","text":"Men detta obildade folk som inte förstår lagen står under Guds dom."},{"book":"Johannes","chapter":"7","verse":"50","text":"Då sade Nikodemus till dem, han som kom till Jesus på natten [Joh 3:1-21] och själv var en av dem:"},{"book":"Johannes","chapter":"7","verse":"51","text":"”Vår lag dömer inte någon innan man förhört honom och tagit reda på vad han gjort, eller hur?”"},{"book":"Johannes","chapter":"7","verse":"52","text":"De svarade honom: ”Är du också från Galileen? Studera (undersök, utforska) [Skriften], och du ska se att ingen profet kommer från Galileen.”"},{"book":"Johannes","chapter":"7","verse":"53","text":"Och var och en gick hem till sitt."}]}