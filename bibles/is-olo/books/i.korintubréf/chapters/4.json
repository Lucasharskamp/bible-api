{"data":[{"book":"I. Korintubréf","chapter":"4","verse":"1","text":"Við Apollós erum þjónar Krists sem miðla blessun Guðs með því að útskýra leyndardóma hans."},{"book":"I. Korintubréf","chapter":"4","verse":"2","text":"Það sem mestu máli skiptir varðandi þjóna, er að þeir séu trúir og geri það, sem húsbóndi þeirra segir þeim."},{"book":"I. Korintubréf","chapter":"4","verse":"3","text":"Hvað um mig? Hef ég verið góður þjónn? Reyndar varðar mig ekkert um hvað ykkur finnst um það eða hvað aðrir hugsa. Ég treysti ekki einu sinni mínu eigin mati í því efni."},{"book":"I. Korintubréf","chapter":"4","verse":"4","text":"Samviska mín er hrein, en það sannar ekkert. Það er Drottinn sjálfur sem mun rannsaka mig og dæma."},{"book":"I. Korintubréf","chapter":"4","verse":"5","text":"Gætið þess því að fella ekki dóma áður en Drottinn kemur, um það hvort einhver er góður þjónn eða ekki. Þegar Drottinn kemur, mun hann varpa ljósi á allt, svo að hver og einn geti séð greinilega hvernig við erum innst inni. Þá munu allir sjá og vita hvers vegna við höfum verið að vinna verk Drottins. Á þeim degi mun Guð veita hverjum manni það hrós sem hann á skilið."},{"book":"I. Korintubréf","chapter":"4","verse":"6","text":"Ég hef notað Apollós og sjálfan mig sem dæmi til að skýra nánar það, að þið megið ekki taka einn þjón Guðs fram yfir annan."},{"book":"I. Korintubréf","chapter":"4","verse":"7","text":"Af hverju eruð þið að stæra ykkur? Hvað hafið þið, sem þið hafið ekki þegið af Guði? Og fyrst allt sem þið hafið, er frá Guði, hvers vegna látið þið þá eins og þið séuð miklir menn og hafið afrekað eitthvað af eigin rammleik?"},{"book":"I. Korintubréf","chapter":"4","verse":"8","text":"Þið virðist halda að þið séuð andleg ofurmenni! Þið eruð saddir og andlega mettir, ríkir kóngar á hásætum ykkar, komnir langt fram úr okkur vesalingunum! Ég vildi óska að þið væruð nú þegar orðnir kóngar, því þá mundum við vissulega ríkja með ykkur."},{"book":"I. Korintubréf","chapter":"4","verse":"9","text":"Stundum virðist mér sem Guð hafi sett okkur postulana alveg neðst á listann – eins og dauðadæmda fanga, sem hafðir eru aftast í skrúðgöngu sigurvegarans, til sýnis englum og mönnum."},{"book":"I. Korintubréf","chapter":"4","verse":"10","text":"„Trúin hefur gert ykkur heimska,“ segið þið. En þið? Þið eruð auðvitað vitrir og skynsamir kristnir menn! Við erum máttlausir en ekki þið! Þið eruð vinsælir, en við athlægi allra."},{"book":"I. Korintubréf","chapter":"4","verse":"11","text":"Allt til þessa höfum við orðið að þola hungur, þorsta og klæðleysi. Okkur er misþyrmt og við erum heimilislausir."},{"book":"I. Korintubréf","chapter":"4","verse":"12","text":"Við höfum unnið fyrir okkur með erfiði og striti. Við höfum blessað þá sem okkur bölva og sýnt þolinmæði þeim sem ofsækja okkur."},{"book":"I. Korintubréf","chapter":"4","verse":"13","text":"Árásum höfum við svarað með hógværð, en samt erum við allt til þessarar stundar eins og fótþurrka allra, eins og úrhrök."},{"book":"I. Korintubréf","chapter":"4","verse":"14","text":"Þetta skrifa ég ykkur ekki til blygðunar, heldur til að aðvara ykkur og áminna eins og elskuð börn."},{"book":"I. Korintubréf","chapter":"4","verse":"15","text":"Því að ég einn er andlegur faðir ykkar, þótt þið hafið tíu þúsund aðra til þess að kenna ykkur um Krist. Það var ég sem leiddi ykkur til Krists þegar ég flutti ykkur gleðiboðskapinn."},{"book":"I. Korintubréf","chapter":"4","verse":"16","text":"Ég bið ykkur því að líkja eftir mér og gera eins og ég."},{"book":"I. Korintubréf","chapter":"4","verse":"17","text":"Ástæðan fyrir því að ég sendi Tímóteus var að hann skyldi hjálpa ykkur til þess. Tímóteus er einn þeirra sem ég leiddi til Krists og hann er Drottni elskað og hlýðið barn. Hann mun minna ykkur á það sem ég kenni í allri kirkjunni, hvar sem ég fer."},{"book":"I. Korintubréf","chapter":"4","verse":"18","text":"Ég veit að sum ykkar eru hreykin og halda að ég þori ekki að koma til ykkar í eigin persónu."},{"book":"I. Korintubréf","chapter":"4","verse":"19","text":"En ég mun koma, og það fljótlega, ef Drottinn leyfir mér, og þá mun ég komast að raun um, hvort þeir sem stæra sig, hafa kraft Guðs eða hvort þeir eru aðeins orðhákar."},{"book":"I. Korintubréf","chapter":"4","verse":"20","text":"Guðsríki er ekki innantómt orð heldur líf í krafti Guðs."},{"book":"I. Korintubréf","chapter":"4","verse":"21","text":"Hvort viljið þið heldur að ég komi með hirtingu og ávítur eða ástúð og mildi?"}]}