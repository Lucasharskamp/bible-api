{"data":[{"book":"2 AbaseKhorinte","chapter":"1","verse":"1","text":"UPhawuli, umpostoli kaKhristu uJesu ngentando kaNkulunkulu, loThimothi umzalwane wethu."},{"book":"2 AbaseKhorinte","chapter":"1","verse":"2","text":"Umusa lokuthula okuvela kuNkulunkulu uBaba wethu leNkosini uJesu Khristu kakube kini."},{"book":"2 AbaseKhorinte","chapter":"1","verse":"3","text":"Makabongwe uNkulunkulu uYise weNkosi yethu uJesu Khristu, uBaba wesihawu loNkulunkulu wenduduzo yonke,"},{"book":"2 AbaseKhorinte","chapter":"1","verse":"4","text":"osiduduzayo kuzozonke inhlupheko zethu ukuze lathi siduduze abasekuhluphekeni ngenduduzo esiduduzwe ngayo nguNkulunkulu."},{"book":"2 AbaseKhorinte","chapter":"1","verse":"5","text":"Njengoba inhlupheko zikaKhristu zigelezela ekuphileni kwethu, ngakho ngokunjalo futhi induduzo yethu iyaphuphuma ngoKhristu."},{"book":"2 AbaseKhorinte","chapter":"1","verse":"6","text":"Nxa sihlupheka, kungenxa yenduduzo lokusindiswa kwenu; nxa siduduzekile, kungenxa yokududuzwa kwenu okulenza liqinisele ekubekezeleleni zona lezo zinhlupheko ezisihluphayo."},{"book":"2 AbaseKhorinte","chapter":"1","verse":"7","text":"Ithemba lethu ngani liqinile ngoba siyakwazi ukuthi njengoba lahlanganyela ekuhluphekeni kwethu, ngokunjalo liyahlanganyela ekududuzweni kwethu."},{"book":"2 AbaseKhorinte","chapter":"1","verse":"8","text":"Kasithandi, bazalwane, ukuba libe ngabangaziyo ngobunzima esabuzwayo esabelweni sase-Ezhiya. Sasilokuncindezeleka okukhulu, okungaphezu kwamandla ethu okuqinisela, saze saphelelwa lalithemba lokuphila."},{"book":"2 AbaseKhorinte","chapter":"1","verse":"9","text":"Impela isigwebo sokufa sasizwa ezinhliziyweni zethu. Kodwa lokhu kwenzakala ukuze singazithembi thina ngokwethu kodwa uNkulunkulu, ovusa abafileyo."},{"book":"2 AbaseKhorinte","chapter":"1","verse":"10","text":"Wasihlenga engozini ebulalayo, njalo uzasikhulula. Ithemba lethu silibeke kuye ukuba uzaqhubeka esihlenga,"},{"book":"2 AbaseKhorinte","chapter":"1","verse":"11","text":"lapho lisisiza ngemikhuleko yenu. Abanengi bazasibongela ngomusa omangalisayo esiwuphiweyo kuyimpendulo yemikhuleko yabanengi."},{"book":"2 AbaseKhorinte","chapter":"1","verse":"12","text":"Thina sizincoma ngokuthi izazela zethu ziyafakaza ukuthi siziphathe kuhle emhlabeni, ikakhulu phakathi kobudlelwano bethu lani, ngobungcwele langobuqotho obuvela kuNkulunkulu. Lokhu kasikwenzanga sigxile ekuhlakanipheni kwasemhlabeni, kodwa ngomusa kaNkulunkulu."},{"book":"2 AbaseKhorinte","chapter":"1","verse":"13","text":"Ngoba kasililobeli ngolutho elingeke lilubale loba liluqedisise. Njalo ngiyathemba ukuthi,"},{"book":"2 AbaseKhorinte","chapter":"1","verse":"14","text":"njengoba seliqedisisa okunye ngathi, lizaqedisisa ngokupheleleyo lizincome ngathi njengoba lathi sizazincoma ngani ngosuku lweNkosi uJesu."},{"book":"2 AbaseKhorinte","chapter":"1","verse":"15","text":"Ngoba ngangilethemba kulokhu, ngangifuna ukwethekelela lina kuqala ukuze lisizakale kabili."},{"book":"2 AbaseKhorinte","chapter":"1","verse":"16","text":"Ngangifuna ukulethekelela ekuyeni kwami eMasedoniya, ngedlule kini futhi sengivela eMasedoniya, beselingithuma-ke eJudiya."},{"book":"2 AbaseKhorinte","chapter":"1","verse":"17","text":"Ngakunakana ngingabaza yini lokhu? Kumbe ngenza amalungiselelo ami ngendlela yasemhlabeni okokuthi ngasikhathi sinye ngithi, “Yebo, yebo,” ngibuye ngithi, “Hatshi, hatshi,” na?"},{"book":"2 AbaseKhorinte","chapter":"1","verse":"18","text":"Kodwa ngeqiniso njengoba uNkulunkulu ethembekile, ilizwi lethu kini kalisikuthi “Yebo,” lokuthi, “Hatshi.”"},{"book":"2 AbaseKhorinte","chapter":"1","verse":"19","text":"Ngoba iNdodana kaNkulunkulu, uJesu Khristu, eyatshunyayelwa kini yimi, uSayilasi kanye loThimothi, yayingasi “Yebo” lo “Hatshi,” kodwa kuyo kokuphela kwakungu “Yebo.”"},{"book":"2 AbaseKhorinte","chapter":"1","verse":"20","text":"Ngoba lanxa zizinengi kangakanani izithembiso uNkulunkulu azenzileyo zingu “Yebo” kuKhristu. Ngakho ngaye ibizo elithi “Ameni” litshiwo yithi sidumisa uNkulunkulu."},{"book":"2 AbaseKhorinte","chapter":"1","verse":"21","text":"Njalo nguNkulunkulu owenza thina kanye lani siqine kuKhristu. Wasigcoba,"},{"book":"2 AbaseKhorinte","chapter":"1","verse":"22","text":"wasibeka uphawu lwakhe lokuba ngabakhe, wabeka loMoya wakhe ezinhliziyweni zethu njengesibambiso, esipha isiqiniseko sokuzayo."},{"book":"2 AbaseKhorinte","chapter":"1","verse":"23","text":"Ngibiza uNkulunkulu njengomfakazi wami ukuthi kangibuyanga eKhorinte ukuze ngingalikhathazi."},{"book":"2 AbaseKhorinte","chapter":"1","verse":"24","text":"Akusikuthi silibamba ngamandla ekukholweni kwenu kodwa sisebenza lani ukuze lithokoze, ngoba liqiniswa lukholo."}]}