{"data":[{"book":"1 Ŵakolinto","chapter":"13","verse":"1","text":"Namose ngaŵechete iŵecheto ya ŵandu ni iŵecheto ya achikatumetume ŵa kwinani, naga nganingola unonyelo, ngulandana ni chikungu chachikusona pane njuga."},{"book":"1 Ŵakolinto","chapter":"13","verse":"2","text":"Namose nakolaga ntuuka wa kulalichila utenga wa Akunnungu ni kwimanyilila yantemela yose ni kumanyilila kila chindu, namose ngakwete chikulupi chakomboleka kuchityosya chitumbi, naga nganingola unonyelo, une ngaŵa chindu."},{"book":"1 Ŵakolinto","chapter":"13","verse":"3","text":"Namose natyosyaga ipanje yangu yose ni kwalisya ŵakulaga, namuno nachityosyaga chiilu changu chitiniche pa mooto, naga nganingola unonyelo ngamboka kwakulikose."},{"book":"1 Ŵakolinto","chapter":"13","verse":"4","text":"Mundu jwaali ni unonyelo akupililila, ni akusalala ntima, ni ngakukola wiu, ni ngakulifuna, ni ngakulikwesya."},{"book":"1 Ŵakolinto","chapter":"13","verse":"5","text":"Mundu jwaali ni unonyelo akwachimbichisya ŵandu ŵane, ni ngakulisosela kupoka kwakwe nsyene, ni ngakutumbila kwachitema, ni ngakukumbuchila yangalumbana."},{"book":"1 Ŵakolinto","chapter":"13","verse":"6","text":"Mundu jwaali ni unonyelo ngakuchinilila chigongomalo nambo akuuchinilila usyene."},{"book":"1 Ŵakolinto","chapter":"13","verse":"7","text":"Mundu jwaali ni unonyelo moŵa gose ngakupwa ntima, ni moŵa gose akukulupilila, ni moŵa gose akulolela pangali kupela ni akuipililila indu yose."},{"book":"1 Ŵakolinto","chapter":"13","verse":"8","text":"Unonyelo wangali mbesi. Iŵaga kwana ntuuka wa kulondola tiuiche mbesi, iŵaga kwana ntuuka wa iŵecheto ineine, yeleyo chiimale, pane iŵaga kwana kulijiganya ni kumanyilila indu chikupite."},{"book":"1 Ŵakolinto","chapter":"13","verse":"9","text":"Pakuŵa kulijiganya kwetu ni kwimanyilila indu kuli kwangamalilwa, iyoyo kulalichila kwetu utenga kutyochela kwa Akunnungu kuli kwangamalilwa."},{"book":"1 Ŵakolinto","chapter":"13","verse":"10","text":"Nambo Akunnungu chaitende yose iŵe yemalilwe, ni indu yangamalilwa yose chiityochekwe."},{"book":"1 Ŵakolinto","chapter":"13","verse":"11","text":"Panaliji mwanache jwannandi, naŵechete chiwanache, naimanyi chiwanache, ni naganisisye chiwanache, nambo pangusile indu yachanache yose nesile."},{"book":"1 Ŵakolinto","chapter":"13","verse":"12","text":"Pakuŵa sambano tukulola mpela usyo wangaloleka yambone mlindala, nambo katema ko chitulolegane usyo kwa usyo. Sambano nguimanyilila panondi, nambo katema ko tinaimanye yose kwauchenene mpela Akunnungu yakuti pakumanyilila une kwauchenene."},{"book":"1 Ŵakolinto","chapter":"13","verse":"13","text":"Nipele, sambano indu itatu yi ni ichitame, chikulupi ni chilolelo ni unonyelo, nambo chindu chachili chechikulungwa kupunda yose, uli unonyelo."}]}