{"data":[{"book":"تثنیه","chapter":"6","verse":"1","text":"یهوه، خدایتان به من فرمود که تمامی این فرمانها و فرایض و قوانین را به شما تعلیم دهم تا در سرزمینی که به‌زودی وارد آن می‌شوید، آنها را بجا آورید،"},{"book":"تثنیه","chapter":"6","verse":"2","text":"و بدین ترتیب شما و پسران و نوادگانتان یهوه، خدایتان را با اطاعت از تمامی فرایض و فرمانهای او در تمام طول زندگی خود احترام کنید تا عمر طولانی داشته باشید."},{"book":"تثنیه","chapter":"6","verse":"3","text":"بنابراین ای اسرائیل به هر یک از فرامین به دقت گوش کنید و مواظب باشید آنها را اطاعت کنید تا زندگی پربرکتی داشته باشید. اگر این دستورها را بجا آورید در سرزمین حاصلخیزی که در آن شیر و عسل جاری است همچنانکه خداوند، خدای پدرانتان به شما وعده فرمود، قوم بزرگی خواهید شد."},{"book":"تثنیه","chapter":"6","verse":"4","text":"بشنو، ای اسرائیل، یهوه خدای ما، خداوندِ یکتاست."},{"book":"تثنیه","chapter":"6","verse":"5","text":"یهوه خدای خود را با تمامی دل و با تمامی جان و با تمامی قوّت خود دوست بدار."},{"book":"تثنیه","chapter":"6","verse":"6","text":"این قوانینی که امروز به شما می‌دهم باید دائم در فکر و دلتان باشد."},{"book":"تثنیه","chapter":"6","verse":"7","text":"آنها را به فرزندان خود بیاموزید و همیشه دربارهٔ آنها صحبت کنید خواه در خانه باشید خواه در بیرون، خواه هنگام خواب باشد خواه اول صبح."},{"book":"تثنیه","chapter":"6","verse":"8","text":"آنها را همچون نشان روی انگشت و پیشانی خود ببندید؛"},{"book":"تثنیه","chapter":"6","verse":"9","text":"آنها را بر سر در منازل خود و بر دروازه‌هایتان بنویسید."},{"book":"تثنیه","chapter":"6","verse":"10-12","text":"وقتی که خداوند، خدایتان شما را به سرزمینی که با سوگند به پدرانتان ابراهیم و اسحاق و یعقوب وعده داده است برساند یعنی به شهرهای بزرگ و زیبایی که شما بنا نکرده‌اید و خانه‌هایی پر از چیزهای خوب که شما آنها را تهیه نکرده‌اید، چاههایی که شما نکنده‌اید، تاکستانها و درختان زیتونی که شما نکاشته‌اید، آنگاه وقتی که خوردید و سیر شدید مواظب باشید خداوند را که شما را از سرزمین بندگی مصر بیرون آورد فراموش نکنید."},{"book":"تثنیه","chapter":"6","verse":"13","text":"از خداوند، خدایتان بترسید، او را عبادت کنید و تنها به نام او قسم بخورید."},{"book":"تثنیه","chapter":"6","verse":"14","text":"خدایان قومهای همسایه را پرستش نکنید؛"},{"book":"تثنیه","chapter":"6","verse":"15","text":"زیرا خداوند، خدایتان که در میان شما زندگی می‌کند خدای غیوری است و ممکن است خشم او بر شما افروخته شده، شما را از روی زمین نابود کند."},{"book":"تثنیه","chapter":"6","verse":"16","text":"یهوه، خدای خود را آزمایش نکنید، چنانکه در مَسّا این کار را کردید."},{"book":"تثنیه","chapter":"6","verse":"17","text":"فرمانهای یهوه خدای خود، یعنی همۀ قوانین و فرایض او را نگاه دارید."},{"book":"تثنیه","chapter":"6","verse":"18","text":"آنچه را که خداوند می‌پسندد انجام دهید تا زندگیتان پربرکت شود و به سرزمین حاصلخیزی که خداوند به پدرانتان وعده داده، وارد شوید و آن را تصرف کنید"},{"book":"تثنیه","chapter":"6","verse":"19","text":"و تمام دشمنان را به کمک خداوند بیرون رانید، همان‌طور که خداوند به شما وعده داده است."},{"book":"تثنیه","chapter":"6","verse":"20","text":"در سالهای آینده، زمانی که پسرانتان از شما بپرسند: «منظور از این قوانین، فرایض و مقرراتی که خداوند، خدایمان به ما داده است چیست؟»"},{"book":"تثنیه","chapter":"6","verse":"21","text":"به ایشان بگویید: «ما بردگان فرعون مصر بودیم و خداوند با قدرت عظیمش"},{"book":"تثنیه","chapter":"6","verse":"22","text":"و با معجزات بزرگ و بلاهای وحشتناکی که بر مصر و فرعون و تمام افرادش نازل کرد ما را از سرزمین مصر بیرون آورد. ما همهٔ این کارها را با چشمان خود دیدیم."},{"book":"تثنیه","chapter":"6","verse":"23","text":"او ما را از زمین مصر بیرون آورد تا بتواند این سرزمین را که با سوگند به پدرانمان وعده داده بود به ما بدهد."},{"book":"تثنیه","chapter":"6","verse":"24","text":"او به ما امر فرموده است که تمامی این قوانین را اطاعت کرده، به یهوه خدایمان احترام بگذاریم. اگر چنین کنیم او ما را برکت می‌دهد و زنده نگه می‌دارد، چنانکه تا امروز کرده است."},{"book":"تثنیه","chapter":"6","verse":"25","text":"اگر هر چه را یهوه خدایمان فرموده است با اطاعت کامل انجام دهیم، او ما را عادل خواهد شمرد.»"}]}