{"data":[{"book":"కీర్తన","chapter":"48","verse":"1","text":"మన దేవుని పట్టణంలో తన పరిశుద్ధ పర్వతంపై యెహోవా గొప్పవాడు. అత్యధికంగా ఆయన్ని స్తుతించాలి."},{"book":"కీర్తన","chapter":"48","verse":"2","text":"అది మన దేవుని మహా పట్టణం. ఉత్తరం వైపున ఉన్న సీయోను పర్వతం. దాని ఉచ్ఛ దశ ఎంతో సుందరంగా ఉంది. అది భూమి అంతటికీ ఆనందదాయకంగా ఉంది."},{"book":"కీర్తన","chapter":"48","verse":"3","text":"దాని భవనాలలో దేవుడు తనను ఆశ్రయంగా తెలియజేసుకుంటున్నాడు."},{"book":"కీర్తన","chapter":"48","verse":"4","text":"చూడండి, రాజులు సమకూడారు. వాళ్ళంతా కలసి వచ్చారు."},{"book":"కీర్తన","chapter":"48","verse":"5","text":"వాళ్ళు దాన్ని చూశారు. ఆశ్చర్యపోయారు. తర్వాత వ్యాకులపడ్డారు. గబగబా అక్కణ్ణించి వెళ్ళిపోయారు."},{"book":"కీర్తన","chapter":"48","verse":"6","text":"వాళ్ళు అక్కడ ఉన్నప్పుడు వాళ్ళలో వణుకు పుట్టింది. ప్రసవించబోయే స్త్రీకి కలిగే నొప్పుల్లాటి వేదన వాళ్లకు కలిగింది."},{"book":"కీర్తన","chapter":"48","verse":"7","text":"తూర్పుగాలిని నువ్వు రేపి దానితో తర్షీషు ఓడలను పగలగొడుతున్నావు."},{"book":"కీర్తన","chapter":"48","verse":"8","text":"సేనల ప్రభువైన యెహోవా పట్టణంలో, మన దేవుని పట్టణంలో మనం ఏదైతే విన్నామో దానినే చూశాం. దేవుడు దాన్ని కలకాలం ఉండేలా స్థిరం చేశాడు."},{"book":"కీర్తన","chapter":"48","verse":"9","text":"దేవా, నీ మందిరంలో మేము నీ నిబంధన కృపను ధ్యానం చేశాం."},{"book":"కీర్తన","chapter":"48","verse":"10","text":"దేవా, నీ నామం గొప్పదైనట్టు నీ కీర్తి కూడా భూమి అంచులవరకూ గొప్పగా ఉంది. నీతి న్యాయాలతో నీ కుడిచెయ్యి నిండి ఉంది."},{"book":"కీర్తన","chapter":"48","verse":"11","text":"న్యాయమైన నీ శాసనాలను బట్టి సీయోను పర్వతం సంతోషించనీ. యూదా కుమార్తెలను48:11 యూదా కుమార్తెలను యూదాలో ఉన్న గ్రామాలు ఆనందించనీ."},{"book":"కీర్తన","chapter":"48","verse":"12","text":"సీయోను పర్వతం చుట్టూ తిరుగు. దాని చుట్టూ తిరుగుతూ ఆమె గోపురాలను లెక్కించు."},{"book":"కీర్తన","chapter":"48","verse":"13","text":"తర్వాత తరం వాళ్ళకు దాని గురించి చెప్పడానికై ఆమె గోడలను పరిశీలించు. ఆమె భవనాలను చూడు."},{"book":"కీర్తన","chapter":"48","verse":"14","text":"ఈ దేవుడు నిరంతరం మనకు దేవుడుగా ఉన్నాడు. మరణం వరకూ ఆయన మనలను నడిపిస్తాడు."}]}