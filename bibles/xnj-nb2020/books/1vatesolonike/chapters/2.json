{"data":[{"book":"1 Vatesolonike","chapter":"2","verse":"1","text":"Valongo vitu mwavene mmanyili kuvya lugendu lwitu kwinu lwavili lepi lwa waka."},{"book":"1 Vatesolonike","chapter":"2","verse":"2","text":"Mmanyili chatakitiwi mambu gahakau na kuligiwa ku Filipi kwakona hati kuhika kwinu Tesalonike. Pamonga na kuvya na unonopo wamahele, Chapanga witu atipelili ukekesi wa kukokosa Lilovi la Bwina."},{"book":"1 Vatesolonike","chapter":"2","verse":"3","text":"Lukumbi petavakohakisi muusadika ujumbi woha wa Chapanga, wetavakokosili huvalili lepi lijambu la udese ndi amala uhakau, mewa nakugana kumkonga mundu yoyoha."},{"book":"1 Vatesolonike","chapter":"2","verse":"4","text":"Nambu magono goha tete tilongela ngati cheigana Chapanga muni mwene patiweni tihotola, atigotolili lihengu la kuvakokosela vandu Lilovi la Bwina. Tete tigana lepi kuvaganisa vandu hati padebe, nambu tigana kumganisa Chapanga ndi mwamanyili mitima yitu mbaka mugati."},{"book":"1 Vatesolonike","chapter":"2","verse":"5","text":"Chapanga ndi mweilola na mweamanyili getijova, na nyenye mmanyili katu tete talingili lepi kuvakulukisa mewa tatumili lepi malovi ga kufiya muni tipewa vindu kuhuma kwinu."},{"book":"1 Vatesolonike","chapter":"2","verse":"6","text":"Tangalonda kulumbiwa na vandu, amala kuhuma kwinu, amala kuhuma kwa mundu yoyoha,"},{"book":"1 Vatesolonike","chapter":"2","verse":"7","text":"pamonga na tete kuvya tavamitumi va Kilisitu, ngatihotwili kujova kwa makakala tipewa chindu chochoha kuhuma kwinu. Nambu tete tavapoli pagati yinu ngati mau mpoli kwa vana vaki."},{"book":"1 Vatesolonike","chapter":"2","verse":"8","text":"Tavaganili neju nyenye ndi hati tavaletili Lilovi la Bwina la Chapanga. Na lepi Lilovi la Bwina nambu mewawa hati kuwusa wumi witu muni kuvatangatila, ndava nyenye vandu mwetivaganili neju!"},{"book":"1 Vatesolonike","chapter":"2","verse":"9","text":"Valongo mkumbuka chetahengili lihengu kwa kung'ahika. Patavaletili Lilovi la Bwina la Chapanga tahengili lihengu kilu na muhi muni tikotoka kumpela mundu lihengu la kutipela mambu gegiganikiwa kwitu."},{"book":"1 Vatesolonike","chapter":"2","verse":"10","text":"Nyenye mugawene na Chapanga agawene kuvya ndi kuvya, chetatamili pagati yinu nyenye mwemsadika wavi wabwina, na wakumtopesa Chapanga changabuda."},{"book":"1 Vatesolonike","chapter":"2","verse":"11","text":"Mmanyili kuvya tete tamhengili kila mmonga winu ngati dadi chakuvahengela vana vaki mwene."},{"book":"1 Vatesolonike","chapter":"2","verse":"12","text":"Tavakangamalisi mtima, tavasangalwisi na kuvakulukisa wumi weukumganisa Chapanga. Mwakuvakemela muyingila munkosi waki na ukulu waki."},{"book":"1 Vatesolonike","chapter":"2","verse":"13","text":"Kangi tivii na lijambu lingi la kumsengusa Chapanga, patavaletili ujumbi wa Chapanga, nyenye mwauyuwini, mukaupokela, lepi kujova ujumbi wa vandu, ndi ujumbi wa Chapanga, na chakaka ndi chauvi, ndava Chapanga ihenga lihengu mugati yinu nyenye mwamsadiki."},{"book":"1 Vatesolonike","chapter":"2","verse":"14","text":"Valongo vangu, nyenye gavakolili mambu galagala gegavakolili msambi wa vandu vevakumsadika Kilisitu va ku Yudea kula vevavi vandu va Chapanga, mambu gegavakolili vandu vavili vaki Kilisitu Yesu. Nyenye mung'aiswi na vakolonjinji vayinu ngati vene chevang'aiswi na Vayawudi Vayavi."},{"book":"1 Vatesolonike","chapter":"2","verse":"15","text":"Vala Vayawudi vangasadika ndi vevamkomili BAMBU Yesu na vamlota va Chapanga, vakating'aha na tete mewa. Vandu venavo nakumganisa Chapanga, kangi ndi makoko va kila mundu!"},{"book":"1 Vatesolonike","chapter":"2","verse":"16","text":"Hati valingili kubesa kuvakokosela vandu vangali Vayawudi ujumbi wa kuvaletela usangula. Kwa kukita genago vayonjokisi kumbudila Chapanga na kumemesa njwe ndava ya kubuda kwevakitili magono goha. Nambu hinu ligoga la Chapanga livagwilili."},{"book":"1 Vatesolonike","chapter":"2","verse":"17","text":"Valongo, kulekana kwitu na nyenye kwavi kwa lukumbi ndu, kavili kwavili kwangawonana, nambu lepi mumaholo gitu. Lukumbi luhupi kandahi tanogili kuvalola kangi!"},{"book":"1 Vatesolonike","chapter":"2","verse":"18","text":"Ndi taganili kuvagendelela kavili. Na nene Pauli naganili kubwela kwinu pamahele, nambu Setani atibesili."},{"book":"1 Vatesolonike","chapter":"2","verse":"19","text":"Wu, patiyima palongolo ya BAMBU Yesu lukumbi lweibwela, yati tikujilumba kyani kuuvala uhotola witu? Kujilumba kwitu yati kwivya nyenye ndi huvalila yitu na luheku lwitu."},{"book":"1 Vatesolonike","chapter":"2","verse":"20","text":"Ena, nyenye ndi mwemkita tete timekayi na kuheka!"}]}