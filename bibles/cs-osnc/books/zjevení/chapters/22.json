{"data":[{"book":"Zjevení","chapter":"22","verse":"1","text":"Ještě mi ukázal řeku života, čistou jako křišťál. Vyvěrala z trůnu Boha a Beránka a protékala na náměstí toho města."},{"book":"Zjevení","chapter":"22","verse":"2","text":"Po obou jejích březích rostl strom života nesoucí dvanáct druhů ovoce, na každý měsíc jeden. A listy toho stromu sloužily všem ke zdraví."},{"book":"Zjevení","chapter":"22","verse":"3","text":"Tam nebude vůbec nic škodlivého. Vládě Boha a Beránka se všichni ochotně podřídí."},{"book":"Zjevení","chapter":"22","verse":"4","text":"Budou ho vidět tváří v tvář a na čele ponesou jeho jméno."},{"book":"Zjevení","chapter":"22","verse":"5","text":"Už se tam nikdy nesetmí, takže nebudou rozsvěcet lampy ani čekat na východ slunce. Bůh bude jejich stálé světlo a s ním budou kralovat na věky věků."},{"book":"Zjevení","chapter":"22","verse":"6","text":"Anděl mi řekl: „Tato slova jsou spolehlivá a pravdivá. Pán Bůh, který dával svého Ducha prorokům, mě poslal, abych oznámil jeho služebníkům, co se zanedlouho stane."},{"book":"Zjevení","chapter":"22","verse":"7","text":"Vzkazuje vám: Pozor, přijdu náhle! Dobře dělá, kdo bere vážně proroctví této knihy.“"},{"book":"Zjevení","chapter":"22","verse":"8","text":"Když jsem to všechno já, Jan, slyšel a viděl, padl jsem před svým průvodcem na kolena."},{"book":"Zjevení","chapter":"22","verse":"9","text":"On mi však řekl: „Nech toho, vždyť jsem jen spoluslužebník tvůj i tvých bratří, proroků a těch, kdo budou dbát slov této knihy. Před Bohem klekej!“"},{"book":"Zjevení","chapter":"22","verse":"10","text":"Pak dodal: „Nic z toho nezatajuj, ale zveřejni to. Doba těch událostí se nezadržitelně blíží."},{"book":"Zjevení","chapter":"22","verse":"11","text":"Kdo činíš bezpráví, pokračuj, kdo máš rád špínu, válej se v ní. Kdo jsi však přijal Kristovu bezúhonnost, jednej podle toho, kdo zápasíš o čistý život, nepolevuj!"},{"book":"Zjevení","chapter":"22","verse":"12","text":"Čekejte, přijdu už brzo a odplatím každému podle jeho činů."},{"book":"Zjevení","chapter":"22","verse":"13","text":"Já jsem první i poslední, začátek i konec."},{"book":"Zjevení","chapter":"22","verse":"14","text":"Šťasten, kdo má očištěné srdce: před ním se otevírá věčný život a brány nebeského města,"},{"book":"Zjevení","chapter":"22","verse":"15","text":"venku zůstanou pohlavně nevázaní, zvrhlíci, šarlatáni, vrazi a všichni, kdo dávají čemukoliv přednost před Bohem a libují si v podvodech."},{"book":"Zjevení","chapter":"22","verse":"16","text":"Já, Ježíš, jsem pověřil svého posla, aby tuto zvěst vyřídil církvi. Já, potomek velkého krále Davida, Jitřenka nového svítání.“"},{"book":"Zjevení","chapter":"22","verse":"17","text":"Duch i církev volají: „Přijď!“"},{"book":"Zjevení","chapter":"22","verse":"18","text":"Upozorňuji každého čtenáře této knihy; kdo k ní něco přidá, dostane přidáno Božích ran tady popsaných."},{"book":"Zjevení","chapter":"22","verse":"19","text":"Kdo z ní něco ubere, tomu Bůh odepře přístup ke stromu života i do svatého města, o kterých jste tu četli."},{"book":"Zjevení","chapter":"22","verse":"20","text":"Ten, kdo stojí za slovy této knihy, praví:"},{"book":"Zjevení","chapter":"22","verse":"21","text":"Vám všem, milí čtenáři, platí dosud nabídka Kristovy milosti!"}]}