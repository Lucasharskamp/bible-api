{"data":[{"book":"Mark","chapter":"5","verse":"1","text":"Jisua le a ruoisingei hah Galilee dîl râl kângkhat tieng, Gerasa ram an hong tunga."},{"book":"Mark","chapter":"5","verse":"2","text":"Jisua hah rukuong renga a hong jôk harenghan, mahan thânngei renga hong suok mi inkhatin ântôngpuia. Ha mi hah a sûnga ratha saloi dôn ania"},{"book":"Mark","chapter":"5","verse":"3","text":"male thânngeia om ngâi ani. Tutên Zingjirûi lienpa leh luo khit thei mak ngeia;"},{"book":"Mark","chapter":"5","verse":"4","text":"Vêl tamtak a kutngei le a kengei an lei khita, aniatachu a kengei an khitna Zingjirûingei le thîrkolngei hah a pot sata, a khiek chit ngâia. A rât rai sikin tutên an mene theiloi ani."},{"book":"Mark","chapter":"5","verse":"5","text":"Sûna le jâna, thânngeia le tângngeia han ân ieka, amananâkin lungngei leh an ât ngâi."},{"book":"Mark","chapter":"5","verse":"6","text":"Alazan renga Jisua a hong mua; masikin a hong tânna, amakunga ânboka,"},{"book":"Mark","chapter":"5","verse":"7","text":"male rôl inringtakin ân ieka, “Jisua, Pathien Ânchung Tak Nâipasal, khoimo mi lo rang ni ti? Dûk mi tho tet loi rangin, Pathien rimingin nang ke ngên!” a tia."},{"book":"Mark","chapter":"5","verse":"8","text":"(Mahi a tina abi chu Jisua'n, a kôm, “Ratha saloi amapa sûng renga hih hong jôk roh!” a lei ti zoi sika ani.)"},{"book":"Mark","chapter":"5","verse":"9","text":"Masikin Jisua'n a kôm, “Imo ni riming!” tiin arkela."},{"book":"Mark","chapter":"5","verse":"10","text":"Male ha ram renga hah ratha saloingei a rujûlpai loina rangin Jisua kôm han a ngênrîta."},{"book":"Mark","chapter":"5","verse":"11","text":"Ma mun kôla muol panga han vok pâl tamtak sâk rok an oma."},{"book":"Mark","chapter":"5","verse":"12","text":"Masikin ratha saloingei han, “Vokngei kôm son mi tîr inla, male an sûnga mi min lût roh” tiin Jisua kôm an ngêna."},{"book":"Mark","chapter":"5","verse":"13","text":"A min se ngeia, male ratha saloingei hah amapa sûng renga an jôk paia, vokngei sûnga han an va lûta. Vokpâlngei hah anrêngin isângnik dôr an nia, anrêngin rôlsora an tânna, dîla an inchôma, an thi let zoi."},{"book":"Mark","chapter":"5","verse":"14","text":"Vok donsûipungei hah an tânna, khopui le vokvâinamun ngeia han ma thurchi hah an va misîra. Mingei han neinun ahongtung ha en rangin an se zoia,"},{"book":"Mark","chapter":"5","verse":"15","text":"male Jisua kôm an tung lehan, ramkhoringei an sûrpu hah puon silin mulungbôk sing vanga insungin an va mua; male anrêngin an chi zoi."},{"book":"Mark","chapter":"5","verse":"16","text":"Amupu ngei han ramkhori sûrpa chunga neinun ahongtung le vokngei chungroi ha mingei an lei rila."},{"book":"Mark","chapter":"5","verse":"17","text":"Masikin anni ngei han Jisua hah an ram mâk rangin an ngên zoia."},{"book":"Mark","chapter":"5","verse":"18","text":"Jisua rukuonga a chuong rangtôn ramkhoringei sûrpa han Jisua kôm, “No kôm hong rong ba!” tiin a ngêna."},{"book":"Mark","chapter":"5","verse":"19","text":"Hannirese Jisua'n phal maka. Manêkin, “Ni insûngmingei kôm senla, Pumapa'n sin nang a tho pe tie le idôrmo nang lungkham tie hih va ril ngei roh” a tipea."},{"book":"Mark","chapter":"5","verse":"20","text":"Masikin amapa hah a sea, Khopui Sôm ngei han a chaia, Jisua'n ata ranga sin a tho pe ngei hah a misîra, ha a misîr a riet ngei murdi'n kamâmruoi sabak an tia."},{"book":"Mark","chapter":"5","verse":"21","text":"Jisua'n rukuong leh dîl râl kângkhat tieng rakânin a se nôka, dîl panga loko tamtak a kôm an hong intûpa."},{"book":"Mark","chapter":"5","verse":"22","text":"Synagog taka ulienpu a riming Jairus a hongtunga, male Jisua a mu lehan, Jisua ke kunga ânboka, a kôm,"},{"book":"Mark","chapter":"5","verse":"23","text":"male “Ka nâinupangte hih ana sabaka. Masikin rangâihoitakin juong inla, a hong dam nôka a ring theina rangin a chunga nu kutngei ni juong minngam pe roh!” tiin a ngênrîta."},{"book":"Mark","chapter":"5","verse":"24","text":"Hanchu Jisua hah ama lehan an sea. Loko tamtakin an jûia, an ep rai sikin an innengin an innenga."},{"book":"Mark","chapter":"5","verse":"25","text":"Mahan nuvengte inkhat kum sômleinik thisuoka damloi a oma,"},{"book":"Mark","chapter":"5","verse":"26","text":"doctorngei tamtakin an donsûi suonûk khomin la dam thei maka. A sum dôn murdi a heklet zoia, hannirese dam nêkin inrikin ânrik pe uola."},{"book":"Mark","chapter":"5","verse":"27","text":"Hanu han Jisua chungroi a rieta, masikin lokongei kâra Jisua nûka a honga,"},{"book":"Mark","chapter":"5","verse":"28","text":"a mulungrîlin, “A puonngei luo khom tôn inlang, dam kelen ki tih” a tia."},{"book":"Mark","chapter":"5","verse":"29","text":"Amanu han a puonmor a tôna, male a thisuok ha harenghan among pita; a natna hah mindam ani zoi tiin, ânriet kelen zoia."},{"book":"Mark","chapter":"5","verse":"30","text":"Jisua'n a sûng renga sinthotheina ajôk ti a riet kelena, masikin lokongei tieng a hônheia, an kôm, “Tumo ku puonngei a tôn?” Tiin a rekel ngeia."},{"book":"Mark","chapter":"5","verse":"31","text":"A ruoisingeiin a kôm, “Lokongeiin madôr nang an neng hih nu mu nimak mo; itho mo tumo ku puon a tôn ni ti hih?” an tipea."},{"book":"Mark","chapter":"5","verse":"32","text":"Hannirese Jisua'n chu a puon tônpu mu rangin a en titira."},{"book":"Mark","chapter":"5","verse":"33","text":"nuvengtenu han a chunga neinun ahongtung hah ânrietin chu, chi leh innîk pumin a honga, a ke kunga khûkinbilin, male a thurchi hah adiktakin a ril leta."},{"book":"Mark","chapter":"5","verse":"34","text":"Jisua'n a kôm, “Ka nâinupang, na taksônnân nang amindam zoi, rathânngamtakin senla, na natna renga hong damriem ta roh,” a tipea."},{"book":"Mark","chapter":"5","verse":"35","text":"Jisua ala chonglâitakin, thangtheipungei senkhat Jairus in renga an honga, Jairus kôm, “Na nâinupang chu athi suo zoi, ithomo Minchupu na la minjêl banga?” an tia."},{"book":"Mark","chapter":"5","verse":"36","text":"Jisua'n chu an chong hah lunghâng5:36: lunghâng tho loi; aninônchu kuor inkhat vaia riet niloi. tho maka, Jairus kôm han, “Chi nônla, iem ngit roh” a tipea."},{"book":"Mark","chapter":"5","verse":"37","text":"Hanchu Peter, Jacob le a nâipa John telloin chu tute ama jûi rangin phal maka."},{"book":"Mark","chapter":"5","verse":"38","text":"Jairus ina an va tungin chu, Jisua'n rahang râttaka chap ngei le an ieka, ânrum ngei hah a va mu ngeia."},{"book":"Mark","chapter":"5","verse":"39","text":"In sûnga a lûta, an kôm, “Itho mo nin chapa? Ithomo nin inngûia? Hi nupangte hi athi nimaka a in kêng ani!” a tia."},{"book":"Mark","chapter":"5","verse":"40","text":"Anni han ama an munuisana, masikin an rêngin a nottuor ngei leta, nupangte a nû le a pa male a ruoisi inthum ngei leh nupangte jâlna khâltana han an lûta."},{"book":"Mark","chapter":"5","verse":"41","text":"Nupangte kut hah a sûra male a kôm, “Talitha koum” a tia, maha, “Nupangte, inthoi roh nang ki ti!” tina ani."},{"book":"Mark","chapter":"5","verse":"42","text":"Hanchu, ha nupangte hah harenghan a hong inthoia, a lôn thei kelen zoia. (Amanu hah kum sômleinik nupangte ani.) Ha anghan ahongni lehan, an kamâm sabaka."},{"book":"Mark","chapter":"5","verse":"43","text":"Aniatachu Jisua'n tute ril tet loi rangin chongpêk inngartak a pêk ngeia, male “An kôm han a sâk rang imakhat pêk roi,” a tia."}]}