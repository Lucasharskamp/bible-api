{"data":[{"book":"1 कुरिन्थियों","chapter":"2","verse":"1","text":"ओ साथी विश्वासियो! जेबे आऊँ परमेशरो रा पेत सुणांदा ऊआ तुसा गे आया था, तो आँऊ बड़े शब्दा रा या मांणूआ रे ज्ञानो रा इस्तेमाल नि कित्तेया।"},{"book":"1 कुरिन्थियों","chapter":"2","verse":"2","text":"कऊँकि मैं ये ठाणी ला था कि तुसा बीचे यीशु मसीह, बल्कि क्रूसो पाँदे चढ़ाए रे मसीह खे छाडी की ओरी केसी गल्ला खे नि जाणूं।"},{"book":"1 कुरिन्थियों","chapter":"2","verse":"3","text":"आऊँ कमजोर और डरो साथे और बऊत थरथरांदा ऊआ, तुसा साथे रया"},{"book":"1 कुरिन्थियों","chapter":"2","verse":"4","text":"और मेरी शिक्षा और मेरे प्रचारो रे ज्ञानो री लुबाणे वाल़िया गल्ला नि थिया, बल्कि पवित्र आत्मा और सामर्था रा सबूत था।"},{"book":"1 कुरिन्थियों","chapter":"2","verse":"5","text":"इजी खे तुसा रा विश्वास मांणूआ रे ज्ञानो पाँदे नि, बल्कि परमेशरो री सामर्था पाँदे निर्भर ओ।"},{"book":"1 कुरिन्थियों","chapter":"2","verse":"6","text":"फेर बी आँऊ तिना लोका खे ज्ञानो रा संदेश सुणाऊँआ, जो आत्मिक तौरो पाँदे सिद्ध ए। पर ये ज्ञान ना तो एसा दुनिया रा और ना एसा दुनिया रे हाकिमा राए, जिना रा नाश ऊणा तय ए।"},{"book":"1 कुरिन्थियों","chapter":"2","verse":"7","text":"पर आसे परमेशरो रा से गुप्त ज्ञान, पेतो री रीतिया पाँदे बताऊँए, जो परमेशरे जुगो ते आसा री महिमा खे ठराया।"},{"book":"1 कुरिन्थियों","chapter":"2","verse":"8","text":"परमेशरो री एसा योजना खे दुनिया रे हाकिमा बीचा ते किने नि समजेया, कऊँकि जे समजदे तो तेजोमय प्रभुए खे क्रूसो पाँदे नि चढ़ांदे।"},{"book":"1 कुरिन्थियों","chapter":"2","verse":"9","text":"पर जेड़ा पवित्र शास्त्रो रे लिखी राखेया,"},{"book":"1 कुरिन्थियों","chapter":"2","verse":"10","text":"पर परमेशरे इना गल्ला खे पवित्र आत्मा रे जरिए आसा प्रेरिता पाँदे प्रगट कित्तेया।"},{"book":"1 कुरिन्थियों","chapter":"2","verse":"11","text":"मांणूआ बीचा ते कुण केसी मांणूआ री गल्ल जाणोआ? बस मांणूआ री आपणी आत्मा जो तेसरे ए। तिंयाँ ई परमेशरो री गल्ला कोई नि जाणदा, बस परमेशरो री आत्मा ई जाणोई।"},{"book":"1 कुरिन्थियों","chapter":"2","verse":"12","text":"पर आसा रे दुनिया रा आत्मा निए, पर से आत्मा पायी राखेया, जो परमेशरो री तरफा ते ए कि आसे तिना गल्ला खे जाणूं, जो परमेशरे आसा खे देई राखिया।"},{"book":"1 कुरिन्थियों","chapter":"2","verse":"13","text":"जेबे आसे ये गल्ला तुसा खे सिखाऊँए तो मांणूआ री तरफा ते आये रे ज्ञानो रा इस्तेमाल नि करदे। बल्कि आसे तिना वचना खे बोलूँए जो आत्मा रे जरिए देई राखे, आत्मिक सच्चाईया री व्याख्या करने खे पवित्र आत्मा रे वचनो खे इस्तेमाल करोए।"},{"book":"1 कुरिन्थियों","chapter":"2","verse":"14","text":"पर शारीरिक मांणू परमेशरो री आत्मा री सच्चाई ग्रहण नि करदा, कऊँकि सेयो तिना री नजरा रे मूर्खता री गल्ला ए और ना से तिना खे जाणी सकोआ, कऊँकि तिना री परख आत्मिक रीतिया ते ओई।"},{"book":"1 कुरिन्थियों","chapter":"2","verse":"15","text":"आत्मिक जणा सब कुछ जाणोआ, पर से आपू केसी ते नि परखेया जांदा।"},{"book":"1 कुरिन्थियों","chapter":"2","verse":"16","text":"कऊँकि प्रभुए रा मन किने जाणी राखेया कि तेसखे सखयाओ? पर आसा रे मसीह रा मन ए।"}]}