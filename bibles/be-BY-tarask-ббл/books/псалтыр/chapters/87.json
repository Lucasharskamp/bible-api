{"data":[{"book":"ПСАЛТЫР","chapter":"87","verse":"1","text":"Песьня. Псальма. Сыноў Карэевых. Кіроўцу хору на Махалат, для сьпяваньня. Вучэньне Этана Эзрахіта."},{"book":"ПСАЛТЫР","chapter":"87","verse":"2","text":"Госпадзе, Божа ратунку майго! удзень лямантую і ўначы прад Табою."},{"book":"ПСАЛТЫР","chapter":"87","verse":"3","text":"Хай дойдзе малітва мая прад аблічча Тваё; нахілі вуха Тваё да маленьня майго."},{"book":"ПСАЛТЫР","chapter":"87","verse":"4","text":"Бо душа мая насыцілася немарасьцямі, і жыцьцё маё наблізілася да апраметнай."},{"book":"ПСАЛТЫР","chapter":"87","verse":"5","text":"Я дараўнаўся да тых, што ў магілу сыходзяць; я стаў, як чалавек бязь сілы,"},{"book":"ПСАЛТЫР","chapter":"87","verse":"6","text":"паміж мёртвымі кінуты, - як забітыя, што ляжаць у магіле, пра якіх Ты больш не ўспамінаеш і якія ад рукі Тваёй адкінутыя."},{"book":"ПСАЛТЫР","chapter":"87","verse":"7","text":"Ты паклаў мяне ў дол апраметны, у морак, у бездань."},{"book":"ПСАЛТЫР","chapter":"87","verse":"8","text":"Легла на мяне лютасьць Твая, і ўсімі хвалямі Тваімі Ты пабіў мяне."},{"book":"ПСАЛТЫР","chapter":"87","verse":"9","text":"Ты адвёў ад мяне знаёмых маіх, зрабіў мяне агідным для іх; я ўвязьнены і не магу выйсьці."},{"book":"ПСАЛТЫР","chapter":"87","verse":"10","text":"Вока маё ад гароты стамілася; цэлы дзень я клікаў Цябе, Госпадзе; працягваў рукі свае да Цябе."},{"book":"ПСАЛТЫР","chapter":"87","verse":"11","text":"Хіба над мёртвымі ўчыніш Ты цуд? Хіба мёртвыя ўстануць і будуць славіць Цябе?"},{"book":"ПСАЛТЫР","chapter":"87","verse":"12","text":"Альбо ў магіле будзе абвяшчацца ласка Твая, і праўда Твая - у месцы тленьня?"},{"book":"ПСАЛТЫР","chapter":"87","verse":"13","text":"Хіба ж у мораку спазнаюцца дзівосы Твае, і ў зямлі забыцьця - праўда Твая?"},{"book":"ПСАЛТЫР","chapter":"87","verse":"14","text":"але я Цябе, Госпадзе, клічу, і рана раніцай малітва мая сустракае Цябе."},{"book":"ПСАЛТЫР","chapter":"87","verse":"15","text":"Навошта, Госпадзе, адкідаеш душу маю, хаваеш аблічча Тваё ад мяне?"},{"book":"ПСАЛТЫР","chapter":"87","verse":"16","text":"Я няшчасны і парахнею зь дзяцінства; нясу жахі Твае, і зьнемагаю."},{"book":"ПСАЛТЫР","chapter":"87","verse":"17","text":"Над мною прайшла лютасьць Твая; страхоцьці Твае зламалі мяне,"},{"book":"ПСАЛТЫР","chapter":"87","verse":"18","text":"кожны дзень абступаюць мяне, як вада: аблягаюць мяне ўсе разам."},{"book":"ПСАЛТЫР","chapter":"87","verse":"19","text":"Ты аддаліў ад мяне сябра і блізкага; знаёмых маіх ня відаць."}]}