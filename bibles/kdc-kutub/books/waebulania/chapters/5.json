{"data":[{"book":"Waebulania","chapter":"5","verse":"1","text":"Mulava nhosa mkulu yoyose kosaguligwa na Imulungu kulawa hagati ya wanhu na kotenda sang'hano za Imulungu mbuli yao. Kolava nhosa na nhunza kwa nzambi za wanhu."},{"book":"Waebulania","chapter":"5","verse":"2","text":"Kwavija heyo mwenyego kanyolila kwa nzila nyingi, kodaha kuwa muhole kwa wanhu wabozi na waja opotela."},{"book":"Waebulania","chapter":"5","verse":"3","text":"Kwa mbuli ayo, kolondigwa kulava nhosa, hatenda avo mbuli ya wanhu watendile nzambi waiyeka, lakini vivija kwa nzambi zake mwenyego."},{"book":"Waebulania","chapter":"5","verse":"4","text":"Kuduhu munhu yoisagula mwenyego na kuigwaa ukulu wa kuwa mulava nhosa mkulu. Kolondigwa yakemigwe na Imulungu, kamba viyakalile Haluni."},{"book":"Waebulania","chapter":"5","verse":"5","text":"Vivo ili kwa Kilisito Mkombola, haigwelele mwenyego ukulu wa kuwa mulava nhosa mkulu, lakini kasaguligwa na Imulungu yamulongele,"},{"book":"Waebulania","chapter":"5","verse":"6","text":"Vivija hanhu hayagwe mna Gamaandiko Gang'alile kalonga,"},{"book":"Waebulania","chapter":"5","verse":"7","text":"Yesu viyakalile mwiisi ino kampula Imulungu kwa mahozi na kukemelela kwa gaja goyolonda kwa ija yodaha kumuhonya na ifa. Kwavija kakala muhole na kailava, avo Imulungu kamwidika."},{"book":"Waebulania","chapter":"5","verse":"8","text":"Hamoja kakala Mwana wa Imulungu, kaifunza kumtegeleza Imulungu kubitila madununzo."},{"book":"Waebulania","chapter":"5","verse":"9","text":"Nayo viyamambukize sang'hano iyatumigwe na Imulungu, kawa chanduso cha ukombola wa milele kwa waja wose omtegeleza heyo,"},{"book":"Waebulania","chapter":"5","verse":"10","text":"na Imulungu kalonga wose wajuwe kamba heyo ayo Mulava nhosa Mkulu, kamba ulava nhosa wa Melikizedeki."},{"book":"Waebulania","chapter":"5","verse":"11","text":"Tuna vinhu vingi va kulongelela mbuli ino, lakini havidahika kuwafambulila, kwavija mweye munyeka kuifunza."},{"book":"Waebulania","chapter":"5","verse":"12","text":"Mbaka sambi mweye mulondigwa muwe wafundiza, lakini mung'hali molonda munhu yawafunze mafundizo gaichanduso ga usenga wa Imulungu. Sambi mubwelela kong'ha matombo, badala ya kuja ndiya ndala."},{"book":"Waebulania","chapter":"5","verse":"13","text":"Munhu yoyose yokong'ha tombo yang'hali mwana, kabule ubala wa kujuwa goyolonda Imulungu."},{"book":"Waebulania","chapter":"5","verse":"14","text":"Lakini ndiya ndala ya wanhu wabala goya, kwavija awo waifunza kwa kutenda ili wajuwe ganogile na gehile."}]}