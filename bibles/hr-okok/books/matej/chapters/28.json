{"data":[{"book":"Matej","chapter":"28","verse":"1","text":"U nedjelju rano ujutro28:1 U grčkome: Nakon subote, u svanuće prvoga dana tjedna. Marija Magdalena i druga Marija dođu pogledati grob."},{"book":"Matej","chapter":"28","verse":"2","text":"Odjednom nastane silan potres: anđeo Gospodnji siđe s neba, odvali kamen s ulaza u grob i sjedne na njega."},{"book":"Matej","chapter":"28","verse":"3","text":"Lice mu je bilo sjajno poput munje, a odjeća bijela poput snijega."},{"book":"Matej","chapter":"28","verse":"4","text":"Stražari se pred njim počnu tresti od straha i onesvijeste se."},{"book":"Matej","chapter":"28","verse":"5","text":"Tada anđeo reče ženama: “Ne bojte se! Znam da tražite raspetoga Isusa."},{"book":"Matej","chapter":"28","verse":"6","text":"Ali on nije ovdje; uskrsnuo je kako vam je i rekao! Dođite vidjeti mjesto gdje je ležao"},{"book":"Matej","chapter":"28","verse":"7","text":"pa brzo idite javiti njegovim učenicima da je uskrsnuo od mrtvih. Ide, eto, pred vama u Galileju. Ondje ćete ga vidjeti. Pamtite što sam vam rekao.”"},{"book":"Matej","chapter":"28","verse":"8","text":"Silno uplašene ali presretne, žene žurno krenu s groba i otrče to javiti njegovim učenicima."},{"book":"Matej","chapter":"28","verse":"9","text":"Odjednom im u susret dođe Isus! “Zdravo!” reče im. One mu pritrče, obujme mu noge i ničice mu se poklone."},{"book":"Matej","chapter":"28","verse":"10","text":"“Ne bojte se”, reče im Isus. “Idite javiti mojoj braći da pođu u Galileju. Ondje ćemo se vidjeti.”"},{"book":"Matej","chapter":"28","verse":"11","text":"Dok su žene odlazile, neki od stražara dođu u grad i jave svećeničkim poglavarima sve što se dogodilo."},{"book":"Matej","chapter":"28","verse":"12","text":"Oni se sastanu sa starješinama na vijećanje, a zatim uzmu mnogo novca i dadu ga vojnicima."},{"book":"Matej","chapter":"28","verse":"13","text":"“Recite: ‘Noću dok smo spavali došli su njegovi učenici i ukrali ga.’"},{"book":"Matej","chapter":"28","verse":"14","text":"Ako za to čuje upravitelj, mi ćemo ga već uvjeriti i pobrinuti se da nemate problema.”"},{"book":"Matej","chapter":"28","verse":"15","text":"Oni uzmu novac i postupe kako su ih uputili. To se pričanje razglasilo među Židovima i zadržalo sve do danas."},{"book":"Matej","chapter":"28","verse":"16","text":"Jedanaestorica pođu u Galileju, na goru, kamo im je zapovjedio Isus."},{"book":"Matej","chapter":"28","verse":"17","text":"Kad su ga ugledali, padnu pred njim ničice, ali neki su ipak posumnjali."},{"book":"Matej","chapter":"28","verse":"18","text":"Isus im priđe i reče im: “Dana mi je sva vlast na nebu i na zemlji."},{"book":"Matej","chapter":"28","verse":"19","text":"Idite zato i učinite sve narode mojim učenicima krsteći ih u ime Oca i Sina i Svetoga Duha."},{"book":"Matej","chapter":"28","verse":"20","text":"Učite ih da ispunjavaju sve što sam vam zapovjedio! Ja sam s vama u sve dane do svršetka svijeta.”"}]}