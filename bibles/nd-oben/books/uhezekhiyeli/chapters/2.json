{"data":[{"book":"UHezekhiyeli","chapter":"2","verse":"1","text":"Wathi kimi, “Ndodana yomuntu, sukuma ume ngezinyawo zakho ngikhulume lawe.”"},{"book":"UHezekhiyeli","chapter":"2","verse":"2","text":"Esakhuluma uMoya wafika kimi wangimisa ngezinyawo zami, ngamuzwa esekhuluma lami."},{"book":"UHezekhiyeli","chapter":"2","verse":"3","text":"Wathi, “Ndodana yomuntu, ngiyakuthuma kuma-Israyeli, isizwe esihlamukayo esangihlamukelayo, laboyise bangihlamukela kuze kube yilolusuku."},{"book":"UHezekhiyeli","chapter":"2","verse":"4","text":"Abantu engikuthuma kubo balenkani njalo bayiziqholo. Wothi kubo, ‘Nanku okutshiwo nguThixo Wobukhosi.’"},{"book":"UHezekhiyeli","chapter":"2","verse":"5","text":"Njalo langabe bayalalela loba bangalaleli ngoba bayindlu ehlamukayo, bazakwazi ukuthi umphrofethi ubekhona phakathi kwabo."},{"book":"UHezekhiyeli","chapter":"2","verse":"6","text":"Njalo wena ndodana yomuntu, ungabesabi kumbe wesabe amazwi abo. Ungesabi lanxa usuhonqolozelwe ngameva njalo usuhlala phakathi kwabofezeya. Ungakwesabi lokho abakutshoyo loba uthuthunyeliswe yibo, lanxa beyindlu ehlamukayo."},{"book":"UHezekhiyeli","chapter":"2","verse":"7","text":"Kumele ukhulume amazwi ami kubo langabe bayalalela loba kabalaleli, ngoba bangabahlamuki."},{"book":"UHezekhiyeli","chapter":"2","verse":"8","text":"Kodwa wena, ndodana yomuntu, lalela lokhu engikutshoyo kuwe. Ungahlamuki njengendlu leyana ehlamukayo; vula umlomo wakho udle lokhu engikupha khona.”"},{"book":"UHezekhiyeli","chapter":"2","verse":"9","text":"Ngakhangela ngabona isandla esaselulelwe kimi. Phakathi kwaso kwakulomqulu,"},{"book":"UHezekhiyeli","chapter":"2","verse":"10","text":"awutshombulula phambi kwami. Emaceleni awo womabili kwakubhalwe amazwi okukhala lokulila kanye losizi."}]}