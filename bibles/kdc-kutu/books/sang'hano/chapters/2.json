{"data":[{"book":"Sang'hano","chapter":"2","verse":"1","text":"Siku da Pentekoste vidivikile, wanhu wose wamtogole Yesu wakala waiting'hane hamoja."},{"book":"Sang'hano","chapter":"2","verse":"2","text":"Bahaja wanhu wahulika kinhu chobuma kulawa kuulanga kiigalile na beho kulu dibuma, kinhu acho kiimemeza ng'anda yose iwakalile wanhu awo."},{"book":"Sang'hano","chapter":"2","verse":"3","text":"Baho wona vinhu viigalile na lambi da moto, vipwililika na kumkwasa kila munhu yakalile aho."},{"book":"Sang'hano","chapter":"2","verse":"4","text":"Wanhu wose wamemezigwa Loho Yang'alile na wasonga kulonga kwa ulonzi uyagwe, kamba Loho viyawadahize kulonga."},{"book":"Sang'hano","chapter":"2","verse":"5","text":"Ako Yelusalemu kukala na Wayahudi womdumba Mulungu, walawile kila hanhu mwiisi yose."},{"book":"Sang'hano","chapter":"2","verse":"6","text":"Viwazihulike nyangi azo, lunhu mkulu luiting'hana hamoja. Wanhu wose wakanganya, kwavija kila munhu kahulika wanhu wamtogole Yesu wolonga kwa ulonzi wake mwenyego."},{"book":"Sang'hano","chapter":"2","verse":"7","text":"Wakanganya ng'hani na kulonga, “Wanhu wose wano wolonga, ni wenekae wa Galilaya."},{"book":"Sang'hano","chapter":"2","verse":"8","text":"Yokuwaze kabili, kila imoja wetu kowahulika wolonga kwa ulonzi wake mwenyego?"},{"book":"Sang'hano","chapter":"2","verse":"9","text":"Wayagwe vitwili wolawa Palitiya na Mediya na Elama, kulawa Mesopotamia, Yudea na Kapadokia, kulawa Ponto na Asiya,"},{"book":"Sang'hano","chapter":"2","verse":"10","text":"kulawa Fulugia na Pamfulia, kulawa Misili na banzi za Libiya behi na Kilene. Wayagwe wetu walawa Lumi,"},{"book":"Sang'hano","chapter":"2","verse":"11","text":"Wayahudi na wanhu wengile dini ya Kiyahudi, na wayagwe wetu wolawa Kilete na Alabiya lakini kila imoja wetu kowahulika wolonga mbuli ng'hulu ziyatendile Mulungu kwa ulonzi wa kumwetu!”"},{"book":"Sang'hano","chapter":"2","verse":"12","text":"Wose wakanganya na kwazanywa, waiuza, “Mbuli ino fambulo jake choni?”"},{"book":"Sang'hano","chapter":"2","verse":"13","text":"Lakini wanhu wayagwe wawageweza, walonga, “Wanhu wano wakoligwa!”"},{"book":"Sang'hano","chapter":"2","verse":"14","text":"Abaho Petulo kema hamoja na watumigwa longo na imoja na kwa sauti ng'hulu kasonga kululongela ulunhu, “Mbwigazangu Wayahudi na mweye mose mukalaga isi ya Yelusalemu, nhegelezeni niwalongele fambulo da mbuli zino."},{"book":"Sang'hano","chapter":"2","verse":"15","text":"Wanhu wano hawakoligwe, kamba vimugelegeza, sambi saa ndatu ya imitondo."},{"book":"Sang'hano","chapter":"2","verse":"16","text":"Lakini, gano gago gayalongile mtula ndagu wa Mulungu Yoeli,"},{"book":"Sang'hano","chapter":"2","verse":"17","text":"Mulungu kolonga, ‘Vino vivo vondanhende mna isiku ya uhelelo,"},{"book":"Sang'hano","chapter":"2","verse":"18","text":"Ona, hata wasang'hanaji zangu wose wa kitwanzi na wa kimbigalo,"},{"book":"Sang'hano","chapter":"2","verse":"19","text":"Notenda unzonza kuulanga"},{"book":"Sang'hano","chapter":"2","verse":"20","text":"Zuwa dogeligwa ziza,"},{"book":"Sang'hano","chapter":"2","verse":"21","text":"Abaho, munhu yoyose yompula Mndewa kwa kutazigwa kokomboligwa.’ ”"},{"book":"Sang'hano","chapter":"2","verse":"22","text":"“Wanhu wa Izilaeli! Tegelezeni mbuli zino, Yesu wa Nazaleti kakala munhu wa udahi na kalagusigwa kumwenu kwa unzonza na vilaguso viyatendile Mulungu kubitila kumwake. Mweye wenyego muijuwa mbuli ino kwavija ilawilila bahano hamwenu."},{"book":"Sang'hano","chapter":"2","verse":"23","text":"Toka mwaka Mulungu kajuwa na kalonda mweye mumgoge Yesu na mweye mumkoma kwa kuwaleka wanhu wotenda nzambi wamuwambe mumsalaba."},{"book":"Sang'hano","chapter":"2","verse":"24","text":"Lakini Mulungu kamzilibula kulawa kwa wafile, kamulekesa kulawa muusungu wa ifa, kwavija havidahike ifa imwike mkifungo."},{"book":"Sang'hano","chapter":"2","verse":"25","text":"Kwavija Daudi kalonga mbuli yake,"},{"book":"Sang'hano","chapter":"2","verse":"26","text":"Avo niye nodeng'helela,"},{"book":"Sang'hano","chapter":"2","verse":"27","text":"kwavija gweye Mulungu honda undeke kowochola wanhu wafile,"},{"book":"Sang'hano","chapter":"2","verse":"28","text":"Kundagusila nzila ilongoza muugima,"},{"book":"Sang'hano","chapter":"2","verse":"29","text":"“Ndugu zangu, nolondeka nonge fulu ipile kamba muhenga wetu mkulu Daudi yajuwike ng'hani. Kafa, kazikigwa, na mbaka lelo panga jake dabahano hamwetu."},{"book":"Sang'hano","chapter":"2","verse":"30","text":"Kwavija kakala mtula ndagu wa Mulungu, kakijuwa kija kiyalongile Mulungu, Mulungu kamulongela kwa kuiduila kamba yahamtendile munhu imoja kulawa mulukolo lwa Daudi yawe Mndewa kamba viyakalile heyo."},{"book":"Sang'hano","chapter":"2","verse":"31","text":"Daudi kagona gonda yatende Mulungu, avo kasimulila mbuli ya kuzilibuka kwa Kilisito Mkombola viyalongile,"},{"book":"Sang'hano","chapter":"2","verse":"32","text":"Mulungu kamzilibula ino Yesu, na tweye wao tuyone mbuli ayo na towapetela mweye."},{"book":"Sang'hano","chapter":"2","verse":"33","text":"Kazilibuligwa na kwikigwa muukulu mwambu wa mkono wa kudila wa Mulungu Tatake, na kambokela Loho Yang'alile, kamba viyalongeligwe. Kino kimona na kuhulika ayo Loho iyatugidile Yesu."},{"book":"Sang'hano","chapter":"2","verse":"34","text":"Kwavija Daudi hagaligwe kuulanga, lakini kalonga,"},{"book":"Sang'hano","chapter":"2","verse":"35","text":"mbaka niwatende wanhu wakwihile kamba kigoda cha kwikila magulu gako.’"},{"book":"Sang'hano","chapter":"2","verse":"36","text":"“Wanhu wose wa Izilaeli molondeka mujuwe kamba ino Yesu, yummuwambile mumsalaba, Mulungu kamtenda Mndewa na Kilisito Mkombola!”"},{"book":"Sang'hano","chapter":"2","verse":"37","text":"Wanhu viwahulike vivo, wasomigwa mmizoyo na wamulongela Petulo na watumigwa wayagwe, “Ndugu zetu, lelo tutende choni?”"},{"book":"Sang'hano","chapter":"2","verse":"38","text":"Petulo kawalongela, “Kila imoja wenu kolondeka yaleke nzambi na yabatizigwe kwa twaga da Yesu Kilisito, na Mulungu kozigela kumgongo nzambi zenu na mobokela Loho Yang'alile yeli nhuza."},{"book":"Sang'hano","chapter":"2","verse":"39","text":"Kwavija lagano da Mulungu ditendigwa mbuli yenu na mbuli ya wanenu, na wose wali mmatali na Mndewa Mulungu wetu kowakema kumwake.”"},{"book":"Sang'hano","chapter":"2","verse":"40","text":"Petulo kawalongela mbuli nyingi na kwa kuwazuma kalonga, “Ihonyeni wenyego kulawa mna inhaguso yonda ize ya wanhu wa lukolo luno wihile!”"},{"book":"Sang'hano","chapter":"2","verse":"41","text":"Wanhu wengi wazitogola mbuli zake na wabatizigwa, wanhu gana malongo madatu wongezeka mkibumbila siku dijo."},{"book":"Sang'hano","chapter":"2","verse":"42","text":"Wagendelela kufundizigwa na watumigwa, wakala kimbwiga na kuja gate hamoja na kumpula Mulungu."},{"book":"Sang'hano","chapter":"2","verse":"43","text":"Mbuli nyingi za unzonza na vilaguso zikala zitendigwa na watumigwa, na kila munhu kengila bwembwe."},{"book":"Sang'hano","chapter":"2","verse":"44","text":"Wanhu wose wamtogole Yesu wagendelela kukala hamoja na kuigolela vinhu vao."},{"book":"Sang'hano","chapter":"2","verse":"45","text":"Wakala wochuuza migunda na vinhu viwakalile navo na kuigolela zisente kwa kila munhu viyalondile."},{"book":"Sang'hano","chapter":"2","verse":"46","text":"Wagendelela kuiting'hana Mng'anda ya Mulungu kila siku, wakala woja hamoja mzikae zao, waja kwa kudeng'helela na kwa moyo uholile,"},{"book":"Sang'hano","chapter":"2","verse":"47","text":"kuno womtogola Mulungu, na wanhu wose wawanogela. Kila siku wanhu wamtogole Yesu wongezigwa na Mndewa mdibumbila jao."}]}