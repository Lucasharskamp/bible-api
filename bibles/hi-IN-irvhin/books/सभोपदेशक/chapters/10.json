{"data":[{"book":"सभोपदेशक","chapter":"10","verse":"1","text":"मरी हुई मक्खियों के कारण गंधी का तेल सड़ने और दुर्गन्ध आने लगता है; और थोड़ी सी मूर्खता बुद्धि और प्रतिष्ठा को घटा देती है।"},{"book":"सभोपदेशक","chapter":"10","verse":"2","text":"बुद्धिमान का मन उचित बात की ओर रहता है परन्तु मूर्ख का मन उसके विपरीत रहता है।"},{"book":"सभोपदेशक","chapter":"10","verse":"3","text":"वरन् जब मूर्ख मार्ग पर चलता है, तब उसकी समझ काम नहीं देती10:3 मार्ग पर चलता है, तब उसकी समझ काम नहीं देती: मूर्ख जिससे भी भेंट करता है उस पर अपनी मूढ़ता प्रगट करता है। , और वह सबसे कहता है, ‘मैं मूर्ख हूँ।’"},{"book":"सभोपदेशक","chapter":"10","verse":"4","text":"यदि हाकिम का क्रोध तुझ पर भड़के, तो अपना स्थान न छोड़ना, क्योंकि धीरज धरने से बड़े-बड़े पाप रुकते हैं।"},{"book":"सभोपदेशक","chapter":"10","verse":"5","text":"एक बुराई है जो मैंने सूर्य के नीचे देखी, वह हाकिम की भूल से होती है:"},{"book":"सभोपदेशक","chapter":"10","verse":"6","text":"अर्थात् मूर्ख बड़ी प्रतिष्ठा के स्थानों में ठहराए जाते हैं, और धनवान लोग नीचे बैठते हैं।"},{"book":"सभोपदेशक","chapter":"10","verse":"7","text":"मैंने दासों को घोड़ों पर चढ़े, और रईसों को दासों के समान भूमि पर चलते हुए देखा है।"},{"book":"सभोपदेशक","chapter":"10","verse":"8","text":"जो गड्ढा खोदे वह उसमें गिरेगा और जो बाड़ा तोड़े उसको सर्प डसेगा।"},{"book":"सभोपदेशक","chapter":"10","verse":"9","text":"जो पत्थर फोड़े, वह उनसे घायल होगा, और जो लकड़ी काटे, उसे उसी से डर होगा।"},{"book":"सभोपदेशक","chapter":"10","verse":"10","text":"यदि कुल्हाड़ा थोथा हो और मनुष्य उसकी धार को पैनी न करे, तो अधिक बल लगाना पड़ेगा; परन्तु सफल होने के लिये बुद्धि से लाभ होता है।"},{"book":"सभोपदेशक","chapter":"10","verse":"11","text":"यदि मंत्र से पहले सर्प डसे, तो मंत्र पढ़नेवाले को कुछ भी लाभ नहीं।"},{"book":"सभोपदेशक","chapter":"10","verse":"12","text":"बुद्धिमान के वचनों के कारण अनुग्रह होता है, परन्तु मूर्ख अपने वचनों के द्वारा नाश होते हैं।"},{"book":"सभोपदेशक","chapter":"10","verse":"13","text":"उसकी बात का आरम्भ मूर्खता का, और उनका अन्त दुःखदाई बावलापन होता है।"},{"book":"सभोपदेशक","chapter":"10","verse":"14","text":"मूर्ख बहुत बातें बढ़ाकर बोलता है10:14 मूर्ख बहुत बातें बढ़ाकर बोलता है: यहाँ संकेत इस बात का है कि अधिक बोलने की अपेक्षा भविष्य के विषय में आत्म-विश्वास के साथ चर्चा की जाए।, तो भी कोई मनुष्य नहीं जानता कि क्या होगा, और कौन बता सकता है कि उसके बाद क्या होनेवाला है?"},{"book":"सभोपदेशक","chapter":"10","verse":"15","text":"मूर्ख को परिश्रम से थकावट ही होती है, यहाँ तक कि वह नहीं जानता कि नगर को कैसे जाए।"},{"book":"सभोपदेशक","chapter":"10","verse":"16","text":"हे देश, तुझ पर हाय जब तेरा राजा लड़का है और तेरे हाकिम प्रातःकाल भोज करते हैं!"},{"book":"सभोपदेशक","chapter":"10","verse":"17","text":"हे देश, तू धन्य है जब तेरा राजा कुलीन है; और तेरे हाकिम समय पर भोज करते हैं, और वह भी मतवाले होने को नहीं, वरन् बल बढ़ाने के लिये!"},{"book":"सभोपदेशक","chapter":"10","verse":"18","text":"आलस्य के कारण छत की कड़ियाँ दब जाती हैं, और हाथों की सुस्ती से घर चूता है।"},{"book":"सभोपदेशक","chapter":"10","verse":"19","text":"भोज हँसी खुशी के लिये किया जाता है, और दाखमधु से जीवन को आनन्द मिलता है; और रुपयों से सब कुछ प्राप्त होता है10:19 रुपयों से सब कुछ प्राप्त होता है: आनन्द मनाने के लिये वे भोज (रोटी) करते हैं और मदिरा जीवन को सुख प्रदान करती है और पैसा है तो यह सब सम्भव होता है। ।"},{"book":"सभोपदेशक","chapter":"10","verse":"20","text":"राजा को मन में भी श्राप न देना, न धनवान को अपने शयन की कोठरी में श्राप देना; क्योंकि कोई आकाश का पक्षी तेरी वाणी को ले जाएगा, और कोई उड़नेवाला जन्तु उस बात को प्रगट कर देगा।"}]}