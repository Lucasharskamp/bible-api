{"data":[{"book":"אגרת פולוס הראשונה אל-הקורנתים","chapter":"4","verse":"1","text":"הייתי רוצה שתתייחסו אל אפולוס ואלי כאל משרתי המשיח שהופקדו בידם סודות ה׳."},{"book":"אגרת פולוס הראשונה אל-הקורנתים","chapter":"4","verse":"2","text":"ומשרת נאמן ניכר בנכונותו לבצע את כל דברי אדוניו."},{"book":"אגרת פולוס הראשונה אל-הקורנתים","chapter":"4","verse":"3","text":"לא אכפת לי אם אתם חושבים אותי למשרת טוב או לא; בנושא זה איני סומך אפילו על כושר השיפוט של עצמי."},{"book":"אגרת פולוס הראשונה אל-הקורנתים","chapter":"4","verse":"4","text":"מצפוני אמנם נקי ושקט, אך עובדה זאת אינה הוכחה מספקת. רק אלוהים יכול לבחון אותי ולשפוט."},{"book":"אגרת פולוס הראשונה אל-הקורנתים","chapter":"4","verse":"5","text":"לכן אל תמהרו להסיק מסקנות אם אדם זה או אחר הוא משרת טוב או לא; חכו לשובו של אדוננו. בבואו של האדון ישוע הוא יחשוף את האופי האמיתי של כל אחד מאתנו, וכולם ידעו מה הניע אותנו לשרת את האדון. באותו מעמד יעניק אלוהים שבחים לכל אחד לפי עבודתו."},{"book":"אגרת פולוס הראשונה אל-הקורנתים","chapter":"4","verse":"6","text":"נתתי לכם כדוגמה את אפולוס ואותי, מפני שרציתי להדגיש את כוונתי: אל תפלו בין המאמינים! אל תתנשאו אחד על השני בשם שליח מסוים."},{"book":"אגרת פולוס הראשונה אל-הקורנתים","chapter":"4","verse":"7","text":"מדוע אתם מתגאים כל־כך? האם יש בידכם דבר־מה שלא ניתן לכם על־ידי אלוהים? ואם כל מה שיש לכם בא מאלוהים, מדוע אתם מתנהגים כאנשים חשובים, כאילו כל מה שיש לכם הוא הישג פרטי ובלעדי שלכם?"},{"book":"אגרת פולוס הראשונה אל-הקורנתים","chapter":"4","verse":"8","text":"אתם חושבים שכבר קיבלתם את כל המזון הרוחני הדרוש לכם. אתם מרוצים ממצבכם הרוחני; הכתרתם את עצמכם למלכים בשעה שהיינו רחוקים מכם. הלוואי שבאמת הייתם מלכים בעיני ה׳, כי אז יכולנו למלוך יחד."},{"book":"אגרת פולוס הראשונה אל-הקורנתים","chapter":"4","verse":"9","text":"לעתים קרובות אני חושב שאלוהים העמיד אותנו, השליחים, בסוף השורה; אנו מוצגים לראווה לפני העולם ולפני המלאכים כאסירים שנידונו למוות."},{"book":"אגרת פולוס הראשונה אל-הקורנתים","chapter":"4","verse":"10","text":"אתם טוענים כי האמונה עשתה אותנו לטיפשים, ואילו אתם חכמים גדולים! אנחנו חלשים ואילו אתם חזקים מאוד! אנחנו נקלים ואתם מכובדים."},{"book":"אגרת פולוס הראשונה אל-הקורנתים","chapter":"4","verse":"11","text":"דעו לכם שעד לרגע זה אנו רעבים, צמאים, ללא בגדים חמים, ללא בית משלנו ונזרקים ממקום למקום."},{"book":"אגרת פולוס הראשונה אל-הקורנתים","chapter":"4","verse":"12","text":"הרווחנו את לחמנו בעמל־כפיים, ברכנו את מי שקילל אותנו, התייחסנו בסבלנות לאלה שפגעו בנו,"},{"book":"אגרת פולוס הראשונה אל-הקורנתים","chapter":"4","verse":"13","text":"דיברנו בשקט כשחרפו אותנו והעלילו עלינו עלילות. למרות הכול, עד לרגע זה מתייחסים אלינו כולם כאל טינופת ואשפה."},{"book":"אגרת פולוס הראשונה אל-הקורנתים","chapter":"4","verse":"14","text":"איני כותב זאת כדי לבייש אתכם, אלא כדי להזהירכם ולייעץ לכם כילדים אהובים."},{"book":"אגרת פולוס הראשונה אל-הקורנתים","chapter":"4","verse":"15","text":"אנשים רבים מסוגלים ללמד אתכם את דבר אלוהים, אך זכרו שאני לבדי דואג לכם כאב, שהרי אני הדרכתי אתכם אל המשיח בספרי לכם את הבשורה."},{"book":"אגרת פולוס הראשונה אל-הקורנתים","chapter":"4","verse":"16","text":"משום כך אני מבקש מכם, אנא, קחו דוגמה ממני."},{"book":"אגרת פולוס הראשונה אל-הקורנתים","chapter":"4","verse":"17","text":"אני שולח אליכם את טימותיוס כדי שיעזור לכם לעשות זאת. גם אותו הדרכתי אל האדון; הוא בני האהוב והנאמן באמונה, והוא יזכיר לכם מה שאני מלמד בכל הקהילות בהן אני מבקר."},{"book":"אגרת פולוס הראשונה אל-הקורנתים","chapter":"4","verse":"18","text":"אני יודע כי יש ביניכם כאלה החושבים בטעות שאני פוחד לבוא ולדבר אתכם פנים אל פנים, ומחשבה זאת מכניסה בהם גאווה."},{"book":"אגרת פולוס הראשונה אל-הקורנתים","chapter":"4","verse":"19","text":"אבל אל תדאגו; אם ירצה ה׳ אבוא אליכם בקרוב, ואז איווכח לדעת אם הגאוותנים האלה הם סתם דברנים גדולים, או אם הם באמת מלאים בכוח אלוהים."},{"book":"אגרת פולוס הראשונה אל-הקורנתים","chapter":"4","verse":"20","text":"מלכות אלוהים אינה מבוססת על דיבורים, כי אם על מעשים בגבורת אלוהים."},{"book":"אגרת פולוס הראשונה אל-הקורנתים","chapter":"4","verse":"21","text":"ומה אתם מעדיפים, שאבוא אליכם עם שוט או באהבה וביד רכה?"}]}