{"data":[{"book":"Maimaitawar Shariʼa","chapter":"17","verse":"1","text":"Kada ku miƙa wa Ubangiji Allahnku, saniya ko tunkiyar da take da wani lahani, ko naƙasa a cikinta, gama wannan zai zama abar ƙyama gare shi."},{"book":"Maimaitawar Shariʼa","chapter":"17","verse":"2","text":"In an sami wani namiji ko ta mace mai zama a cikinku, a ɗaya daga biranen da Ubangiji ya ba ku yana aikata abin da yake mugu a gaban Ubangiji Allahnku ta wurin karya alkawarinsa,"},{"book":"Maimaitawar Shariʼa","chapter":"17","verse":"3","text":"wanda ya saba wa umarnina, har ya yi sujada ga waɗansu alloli, yana rusuna musu, ko ga rana, ko ga wata, ko kuwa ga taurarin sama,"},{"book":"Maimaitawar Shariʼa","chapter":"17","verse":"4","text":"in kuwa aka faɗa muku wannan, to, dole a bincika sosai. In kuwa gaskiya ne, aka kuma tabbatar cewa wannan abin ƙyama ya faru a cikin Isra’ila,"},{"book":"Maimaitawar Shariʼa","chapter":"17","verse":"5","text":"sai a ɗauki namijin, ko ta mace wanda ya aikata wannan mugun abu zuwa ƙofar birni, a jajjefe wannan mutum sai ya mutu."},{"book":"Maimaitawar Shariʼa","chapter":"17","verse":"6","text":"Bisa ga shaidar mutum biyu ko uku, za a iya kashe mutum, amma ba za a iya kashe mutum bisa ga shaida mutum guda ba."},{"book":"Maimaitawar Shariʼa","chapter":"17","verse":"7","text":"Hannuwan shaidun ne za su zama na farko a kisan wanda ake zargin, sa’an nan hannuwan dukan mutane. Dole ku fid da mugu daga cikinku."},{"book":"Maimaitawar Shariʼa","chapter":"17","verse":"8","text":"In aka kawo ƙarar da yake da wuya sosai ga alƙali a kotunanku, ko wadda aka zub da jini ne, ko ta faɗa ce, ko kuwa ta wadda aka ci mutunci ce, ku kai su wurin da Ubangiji Allahnku zai zaɓa."},{"book":"Maimaitawar Shariʼa","chapter":"17","verse":"9","text":"Ku je wurin firistoci, waɗanda suke Lawiyawa, ga kuma alƙalin wanda yake mulki a lokacin. Ku bincika daga gare su, za su kuwa ba da hukunci."},{"book":"Maimaitawar Shariʼa","chapter":"17","verse":"10","text":"Dole ku aikata hukuncin da suka yi a wurin da Ubangiji zai zaɓa. Ku lura fa, ku aikata kome da suka faɗa muku."},{"book":"Maimaitawar Shariʼa","chapter":"17","verse":"11","text":"Ku yi bisa ga dokar da suka koyar muku da kuma hukuncin da suka yi muku. Kada ku juya daga abin da suka faɗa muku, ko zuwa dama, ko zuwa hagu."},{"book":"Maimaitawar Shariʼa","chapter":"17","verse":"12","text":"Duk mutumin da ya yi rashin hankali wa alƙali, ko ga firist wanda yake aiki a nan wa Ubangiji Allahnku, dole a kashe shi. Dole ku fid da mugu daga Isra’ila."},{"book":"Maimaitawar Shariʼa","chapter":"17","verse":"13","text":"Dukan mutane kuwa za su ji, su kuma ji tsoro, ba kuwa za su ƙara yin rashin hankali kuma ba."},{"book":"Maimaitawar Shariʼa","chapter":"17","verse":"14","text":"Sa’ad da kuka shiga ƙasar da Ubangiji Allahnku yake ba ku, kuka mallake ta, kuka kuma zauna a cikinta, sai kuka ce, “Bari mu naɗa sarki a kanmu kamar sauran al’umman da suke kewaye da mu,”"},{"book":"Maimaitawar Shariʼa","chapter":"17","verse":"15","text":"ku tabbata kun naɗa sarki a kanku wanda Ubangiji Allahnku ya zaɓa ne. Dole yă zama daga cikin ’yan’uwanku. Kada ku sa baƙo a kanku, wanda ba mutumin Isra’ila ɗan’uwanku ba."},{"book":"Maimaitawar Shariʼa","chapter":"17","verse":"16","text":"Sarkin, ba zai nemi dawakai da yawa wa kansa ba, ko yă sa mutane su koma Masar don su sami ƙarin dawakai ba, gama Ubangiji ya faɗa muku, “Ba za ku ƙara koma wancan hanya kuma ba.”"},{"book":"Maimaitawar Shariʼa","chapter":"17","verse":"17","text":"Sarkin ba zai auri mata masu yawa ba, in ba haka ba zuciyarsa za tă karkata. Ba zai tara azurfa da zinariya da yawa ba."},{"book":"Maimaitawar Shariʼa","chapter":"17","verse":"18","text":"Sa’ad da ya hau kursiyin mulkinsa, sai yă rubuta wa kansa a littafin kofin wannan doka da aka ɗauka daga na firistoci, waɗanda suke Lawiyawa."},{"book":"Maimaitawar Shariʼa","chapter":"17","verse":"19","text":"Zai kasance tare da shi, zai kuma karanta shi dukan kwanakin ransa, saboda yă koyi girmama Ubangiji Allahnsa, yă kuma bi dukan kalmomin wannan doka da kuma waɗannan ƙa’idodi a hankali"},{"book":"Maimaitawar Shariʼa","chapter":"17","verse":"20","text":"don kada yă ɗauki kansa ya fi ’yan’uwansa, yă kuma juya daga dokar zuwa dama, ko zuwa hagu. Sa’an nan shi da kuma zuriyarsa za su daɗe suna mulki a Isra’ila."}]}