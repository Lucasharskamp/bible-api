{"data":[{"book":"1 Samweli","chapter":"21","verse":"1","text":"Daudi kachola kwa mulava nhosa Ahimeleki ako Nobu. Ahimeleki kachola kumbokela kuno kogwaya, kamuuza, “Habali kwiza gweye wiiyeka?”"},{"book":"1 Samweli","chapter":"21","verse":"2","text":"Daudi kamulongela imulava nhosa, “Mndewa kandagiza mbuli kanongela sambi nimulongele munhu yoyose chaandagize. Niilagana na wanhu tuiting'hane hanhu."},{"book":"1 Samweli","chapter":"21","verse":"3","text":"Vino, kuna choni mumkoba? Ngwelela magate matano hebu chochose chuulinacho.”"},{"book":"1 Samweli","chapter":"21","verse":"4","text":"Mulava nhosa kamulongela, “Hano nabule magate goulonda gweye. Hano hana magate galavigwe kwa Mndewa Imulungu. Nodaha kukugwaa kamba wanhu zako hawawasile na watwanzi zao.”"},{"book":"1 Samweli","chapter":"21","verse":"5","text":"Daudi kamulongela mulava nhosa, “Nojuwa goya, siye tuinega na watwanzi kwa siku zino zose, kamba viiwaga twahatumigwa muumwanza. Ng'huli za iwabwanga waja ziwaga zing'ala muumwanza wa siku zose, avo muumwanza kamba uno zokuwa zing'ala ng'hani.”"},{"book":"1 Samweli","chapter":"21","verse":"6","text":"Avo mulava nhosa kamgwaa magate galavigwe kwa Mndewa Imulungu kwavija kukala kuduhu magate gayagwe kubanza gago galavigwe kuulongozi wa Mndewa Imulungu, magate gago gasegesigwa na gekigwa magate gayagwe ga moto moto."},{"book":"1 Samweli","chapter":"21","verse":"7","text":"Avo siku dijo kukala na msang'hanaji imoja wa Sauli kakimiligwa kuulongozi wa Mndewa Imulungu. Twaga da msang'hanaji ayo kakala yokemigwa Doegi, Mwedomu, mwimilizi wa wasusilaji wa Sauli."},{"book":"1 Samweli","chapter":"21","verse":"8","text":"Avo, Daudi kamulongela Ahimeleki, “Vino kuna sime hebu mgoha ungwelele? Kwavija sang'hano za mndewa zinitenda nisegele himahima bila sime jangu hebu kinhu chochose.”"},{"book":"1 Samweli","chapter":"21","verse":"9","text":"Ahimeleki kamulongela, “Ninajo sime da Goliati ija imfilisiti diumkomele kuna idikonde da Ela, da aho dizingilizigwa mkitambala kwiinzingo ya kikoti cha mulava nhosa. Kamba wahadilonda udisole dijo, kwavija hano haduhu sime diyagwe.”"},{"book":"1 Samweli","chapter":"21","verse":"10","text":"Siku dijo Daudi kamkimbila Sauli, kachola kwa mndewa Akishi wa Gati."},{"book":"1 Samweli","chapter":"21","verse":"11","text":"Wasang'hanaji wa mndewa Akishi, walonga, “Ino si Daudi mndewa wa Izilaeli? Vino, ino iyo yakalile omwimba mna zingoma, olonga,"},{"book":"1 Samweli","chapter":"21","verse":"12","text":"Daudi kaugesa ng'hani ulonzi awo, kasonga kumdumba mndewa Akishi wa Gati."},{"book":"1 Samweli","chapter":"21","verse":"13","text":"Avo, kaleka viyeli kaitenda kana lukwale, kasonga kuvavatula milango ya dibuga, na kaleka mate gasulule mna imidevu yake."},{"book":"1 Samweli","chapter":"21","verse":"14","text":"Akishi kawalongela wasang'hanaji zake, “Mujuwa kamba munhu ino kana lukwale, habali mumgala kumwangu?"},{"book":"1 Samweli","chapter":"21","verse":"15","text":"Vino, niye nolonda wanhu wene lukwale wayagwe? Habali mungalila munhu mwene lukwale yeze kungaza na mbuli zake za lukwale? Vino munhu ino kokwingila mng'anda yangu?”"}]}