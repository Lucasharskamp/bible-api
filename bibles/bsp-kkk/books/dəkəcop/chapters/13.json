{"data":[{"book":"Dəkəcop","chapter":"13","verse":"1","text":"K'Abram ɛmpɛrnɛ Misira kəkɔ ka kəca ka Nɛkɛf, nkɔn, wəran kɔn kɔ ca yɔkɔ ɛnayɔ mɔ fəpn, pəsol kɔ wərok kɔn Lɔt."},{"book":"Dəkəcop","chapter":"13","verse":"2","text":"Abram ɛnasɔtɔ daka dɛlarəm, ɛnala yɔcɔl, pəsam kɔ kɛma."},{"book":"Dəkəcop","chapter":"13","verse":"3","text":"K'ɛyɛfɛ kəcal-cali kəyɛfɛ ka Nɛkɛf haŋ Betel da ɛnadɔf abal tɔcɔkɔ-cɔkɔ mɔ, Betel kɔ Hay dacɔ."},{"book":"Dəkəcop","chapter":"13","verse":"4","text":"Kəca nkɛ ɛnanuŋkɛnɛ kəlompəs tetek toloŋnɛ Kanu dənda, k'Abram oŋkornɛ tewe ta MARIKI. 13.4  Məmɔmən Sora sa 12:8."},{"book":"Dəkəcop","chapter":"13","verse":"5","text":"Lɔt nwɛ ŋanasol mɔ, nkɔn sɔ ɛnayɔ cir, ŋkesiya, cəna kəbəp cəbal."},{"book":"Dəkəcop","chapter":"13","verse":"6","text":"Atɔf ŋɛnafɛtər ŋa kəyi kəŋan tofo tin, bawo yɔcɔl yaŋan yɛnala."},{"book":"Dəkəcop","chapter":"13","verse":"7","text":"Kɔ kəcɔp kənde kəyi akɛk a yɔcɔl ya Abram k'akɛk a yɔcɔl ya Lɔt dacɔ. Atɔf ŋaŋɔkɔ sɔ, aKanaŋ k'aPerisi ŋanandɛ ŋi tɛm tatɔkɔ."},{"book":"Dəkəcop","chapter":"13","verse":"8","text":"K'Abram oloku Lɔt: «Pəmar fɛ akɛk a yɔcɔl yam ŋacɔp k'akɛk a yɔcɔl yem. Səna sɔ pəmar fɛ su ti, bawo aka kəlɔ kin disrɛ ŋɔ səyɔnɛ."},{"book":"Dəkəcop","chapter":"13","verse":"9","text":"Antɔf fəp ŋɔ ŋaŋɛ ŋey'əm fɔr kiriŋ mɔ. Kɔ məŋkɔ kəca kətɔt-ɛ, iŋkɔ kəmeriya. Kɔ məŋkɔ kəmeriya, iŋkɔ kətɔt, mba məwosɛ səgbɛyɛnɛ.»"},{"book":"Dəkəcop","chapter":"13","verse":"10","text":"Kɔ Lɔt eyekti fɔr k'ɛnəŋk aranta ŋa Yurdɛn tɔkɔ ŋɛndəm mɔ (tɛm tatɔkɔ ta Kanu kəntaləsər Sodom kɔ Komora-ɛ), pənckɔ haŋ Cohar pəmɔ aranta (mɛrɛ) ŋa MARIKI, pəmɔ atɔf ŋa Misira."},{"book":"Dəkəcop","chapter":"13","verse":"11","text":"Kɔ Lɔt ɛlɛk dalɛ da Yurdɛn fəp, k'ɔŋkɔ kəca nkɛ dec dɛmpɛ mɔ, tatɔkɔ tɔ ŋanagbɛyɛnɛ kɔ Abram."},{"book":"Dəkəcop","chapter":"13","verse":"12","text":"K'Abram ɛndɛ atɔf ŋa Kanaŋ, kɔ Lɔt ɛndɛ sədare sa aranta ŋa Yurdɛn k'ɔndɔf cəbal cɔn kəca ka Sodom."},{"book":"Dəkəcop","chapter":"13","verse":"13","text":"Afum a Sodom ŋanatesɛ fɛ bəkəc, ŋancciya MARIKI."},{"book":"Dəkəcop","chapter":"13","verse":"14","text":"Kɔ MARIKI oloku Abram, ntɛ ŋasakɛnɛ oŋ kɔ Lɔt mɔ: «Məyekti fɔr kəyɛfɛ dənda məyi mɔ, məmɔmən kəca kətɔt, kəmeriya nde dec dɛmpɛ kɔ nde dɛŋkalɛ mɔ."},{"book":"Dəkəcop","chapter":"13","verse":"15","text":"Bawo atɔf ŋaŋɛ məŋnəŋk mɔ fəp indesɔŋ əm ŋi kɔ yuruya yam."},{"book":"Dəkəcop","chapter":"13","verse":"16","text":"Indesɔŋɛ yuruya yam yɛla haŋ ta antam kəlɔm ŋa-ɛ, pəmɔ tɔkɔ antɔtam kəlɔm kəbof antɔf kəroŋ mɔ."},{"book":"Dəkəcop","chapter":"13","verse":"17","text":"Məyɛfɛ məkɔt atɔf ŋaŋɛ dobolu kɔ dəwokəlu da ŋi, bawo indesɔŋ əm ŋi.»"},{"book":"Dəkəcop","chapter":"13","verse":"18","text":"Kɔ Abram encepɛ cəbal cɔn, k'ende pədɔf ci nde tofo ntɛ ŋkiri-ŋa-Mamre yɛncəmɛ mɔ kəsək, ta ɔmbɔlɛ Hɛbərɔŋ-ɛ, k'olompəs di tetek toloŋnɛ MARIKI. 13.18  MARIKI, itɔ tatɔkɔ cəHebəre «YHWH»: Məmɔmən Sora sa 4.26"}]}