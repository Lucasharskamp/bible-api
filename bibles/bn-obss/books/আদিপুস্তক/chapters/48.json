{"data":[{"book":"আদি পুস্তক","chapter":"48","verse":"1","text":"কিছুকাল পর যোষেফকে বলা হল, “আপনার বাবা অসুস্থ হয়ে পড়েছেন।” অতএব তিনি তাঁর দুই ছেলে মনঃশি ও ইফ্রয়িমকে সঙ্গে করে নিয়ে গেলেন।"},{"book":"আদি পুস্তক","chapter":"48","verse":"2","text":"যাকোবকে যখন বলা হল, “আপনার ছেলে যোষেফ আপনার কাছে এসেছেন,” তখন ইস্রায়েল শক্তি সঞ্চয় করে বিছানায় উঠে বসলেন।"},{"book":"আদি পুস্তক","chapter":"48","verse":"3","text":"যাকোব যোষেফকে বললেন, “সর্বশক্তিমান ঈশ্বর48:3 হিব্রু ভাষায় এল-শাদ্দাই কনান দেশের লূসে আমাকে দর্শন দিয়েছিলেন, এবং সেখানে তিনি আমাকে আশীর্বাদ করেছিলেন"},{"book":"আদি পুস্তক","chapter":"48","verse":"4","text":"ও আমাকে বলেছিলেন, ‘আমি তোমাকে ফলবান করতে ও তোমার সংখ্যা বৃদ্ধি করতে চলেছি। আমি তোমাকে এক জনসমাজে পরিণত করব, এবং আমি তোমার পরে তোমার বংশধরদের এই দেশটি চিরস্থায়ী এক অধিকাররূপে দেব।’"},{"book":"আদি পুস্তক","chapter":"48","verse":"5","text":"“এখন তবে, আমি তোমার কাছে এখানে আসার আগে মিশরে তোমার যে দুই ছেলে জন্মেছিল, তারা আমারই বলে গণ্য হবে; ইফ্রয়িম ও মনঃশি আমারই হবে, ঠিক যেমন রূবেণ ও শিমিয়োনও আমার।"},{"book":"আদি পুস্তক","chapter":"48","verse":"6","text":"এদের পরে তোমার যে কোনো সন্তান জন্মাবে, তারা তোমারই হবে; উত্তরাধিকারসূত্রে প্রাপ্ত সেই অঞ্চলে তারা তাদের দাদাদের নামেই পরিচিত হবে।"},{"book":"আদি পুস্তক","chapter":"48","verse":"7","text":"আমি যখন পদ্দন48:7 অর্থাৎ, উত্তর-পশ্চিম মেসোপটেমিয়া থেকে ফিরছিলাম, তখন আমাদের যাত্রাপথেই ইফ্রাথ থেকে খানিকটা দূরে সেই কনান দেশে রাহেল মারা গিয়েছিল। তাই ইফ্রাথে (অথবা, বেথলেহেমে) যাওয়ার পথের পাশে আমি তাকে কবর দিয়েছিলাম।”"},{"book":"আদি পুস্তক","chapter":"48","verse":"8","text":"ইস্রায়েল যখন যোষেফের ছেলেদের দেখলেন, তখন তিনি তাঁকে জিজ্ঞাসা করলেন, “এরা কারা?”"},{"book":"আদি পুস্তক","chapter":"48","verse":"9","text":"“এরা সেই ছেলেরা, ঈশ্বর যাদের এখানে আমাকে দিয়েছেন,” যোষেফ তাঁর বাবাকে বললেন।"},{"book":"আদি পুস্তক","chapter":"48","verse":"10","text":"বার্ধক্যের কারণে ইস্রায়েলের চোখের দৃষ্টি ক্ষীণ হয়ে এসেছিল, এবং দেখতে তাঁর খুব অসুবিধা হত। তাই যোষেফ নিজের ছেলেদের তাঁর খুব কাছে নিয়ে এলেন, এবং তাঁর বাবা তাদের চুমু দিলেন ও তাদের আলিঙ্গন করলেন।"},{"book":"আদি পুস্তক","chapter":"48","verse":"11","text":"ইস্রায়েল যোষেফকে বললেন, “আমি কখনও আশা করিনি যে তোমার মুখ আবার দেখতে পাব, আর ঈশ্বর এখন আমাকে তোমার সন্তানদেরও দেখার সুযোগ করে দিলেন।”"},{"book":"আদি পুস্তক","chapter":"48","verse":"12","text":"পরে যোষেফ ইস্রায়েলের দুই হাঁটুর মাঝখান থেকে তাদের সরিয়ে দিলেন এবং মাটিতে মুখ ঠেকিয়ে নতজানু হলেন"},{"book":"আদি পুস্তক","chapter":"48","verse":"13","text":"আর যোষেফ তাদের দুজনকে নিয়ে, ইফ্রয়িমকে নিজের ডানদিকে রেখে ইস্রায়েলের বাঁ হাতের দিকে এবং মনঃশিকে নিজের বাঁদিকে রেখে ইস্রায়েলের ডান হাতের দিকে এগিয়ে দিলেন, এবং তাঁর খুব কাছাকাছি নিয়ে এলেন।"},{"book":"আদি পুস্তক","chapter":"48","verse":"14","text":"কিন্তু ইস্রায়েল তাঁর ডান হাত বাড়িয়ে দিলেন এবং তা ইফ্রয়িমের মাথায় রাখলেন, যদিও সেই ছিল ছোটো, এবং তাঁর হাত দুটি আড়াআড়িভাবে বাড়িয়ে দিয়ে, তিনি তাঁর বাঁ হাত মনঃশির মাথায় রাখলেন, যদিও মনঃশিই ছিল প্রথমজাত সন্তান।"},{"book":"আদি পুস্তক","chapter":"48","verse":"15","text":"পরে তিনি যোষেফকে আশীর্বাদ করে বললেন,"},{"book":"আদি পুস্তক","chapter":"48","verse":"16","text":"যে দূত আমাকে সব অনিষ্ট থেকে রক্ষা করেছেন,"},{"book":"আদি পুস্তক","chapter":"48","verse":"17","text":"যোষেফ যখন দেখলেন যে তাঁর বাবা তাঁর ডান হাত ইফ্রয়িমের মাথায় রেখেছেন তখন তিনি অসন্তুষ্ট হলেন; তাই তিনি তাঁর বাবার হাতটি মনঃশির মাথার উপর রাখার জন্য সেটি ধরে ইফ্রয়িমের মাথার উপর থেকে সরিয়ে দিলেন।"},{"book":"আদি পুস্তক","chapter":"48","verse":"18","text":"যোষেফ তাঁকে বললেন, “হে আমার বাবা, না না, এই প্রথমজাত, এরই মাথার উপর আপনার ডান হাতটি রাখুন।”"},{"book":"আদি পুস্তক","chapter":"48","verse":"19","text":"কিন্তু তাঁর বাবা তা প্রত্যাখ্যান করে বললেন, “আমি জানি, বাছা, আমি জানি। সেও এক জাতিতে পরিণত হবে, এবং সেও মহান হবে। তা সত্ত্বেও, তার ছোটো ভাই তার থেকেও মহান হবে এবং তার বংশধরেরা এক জাতিপুঞ্জ হবে।”"},{"book":"আদি পুস্তক","chapter":"48","verse":"20","text":"সেদিন তিনি তাদের আশীর্বাদ করে বললেন,"},{"book":"আদি পুস্তক","chapter":"48","verse":"21","text":"পরে ইস্রায়েল যোষেফকে বললেন, “আমি মরতে চলেছি, কিন্তু ঈশ্বর তোমাদের সহবর্তী থাকবেন এবং তোমাদের পূর্বপুরুষদের দেশে তোমাদের ফিরিয়ে নিয়ে যাবেন।"},{"book":"আদি পুস্তক","chapter":"48","verse":"22","text":"আর আমি তোমার দাদা-ভাইদের যা দেব তা থেকেও তোমাকে দেশের আরও একটি বেশি শৈলশিরা48:22 হিব্রু ভাষায়, দেশের শৈলশিরাটি শিখিম নামক স্থানের সমতুল্য দেব, যে শৈলশিরাটি আমি আমার তরোয়াল ও আমার ধনুক দিয়ে ইমোরীয়দের কাছ থেকে অধিকার করেছিলাম।”"}]}