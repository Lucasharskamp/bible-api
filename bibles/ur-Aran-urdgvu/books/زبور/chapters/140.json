{"data":[{"book":"زبور","chapter":"140","verse":"1","text":"داؤد کا زبور۔ موسیقی کے راہنما کے لئے۔"},{"book":"زبور","chapter":"140","verse":"2","text":"دل میں وہ بُرے منصوبے باندھتے، روزانہ جنگ چھیڑتے ہیں۔"},{"book":"زبور","chapter":"140","verse":"3","text":"اُن کی زبان سانپ کی زبان جیسی تیز ہے، اور اُن کے ہونٹوں میں سانپ کا زہر ہے۔ (سِلاہ)"},{"book":"زبور","chapter":"140","verse":"4","text":"اے رب، مجھے بےدین کے ہاتھوں سے محفوظ رکھ، ظالم سے مجھے بچائے رکھ، اُن سے جو میرے پاؤں کو ٹھوکر کھلانے کے منصوبے باندھ رہے ہیں۔"},{"book":"زبور","chapter":"140","verse":"5","text":"مغروروں نے میرے راستے میں پھندا اور رسّے چھپائے ہیں، اُنہوں نے جال بچھا کر راستے کے کنارے کنارے مجھے پکڑنے کے پھندے لگائے ہیں۔ (سِلاہ)"},{"book":"زبور","chapter":"140","verse":"6","text":"مَیں رب سے کہتا ہوں، ”تُو ہی میرا خدا ہے، میری التجاؤں کی آواز سن!“"},{"book":"زبور","chapter":"140","verse":"7","text":"اے رب قادرِ مطلق، اے میری قوی نجات! جنگ کے دن تُو اپنی ڈھال سے میرے سر کی حفاظت کرتا ہے۔"},{"book":"زبور","chapter":"140","verse":"8","text":"اے رب، بےدین کا لالچ پورا نہ کر۔ اُس کا ارادہ کامیاب ہونے نہ دے، ایسا نہ ہو کہ یہ لوگ سرفراز ہو جائیں۔ (سِلاہ)"},{"book":"زبور","chapter":"140","verse":"9","text":"اُنہوں نے مجھے گھیر لیا ہے، لیکن جو آفت اُن کے ہونٹ مجھ پر لانا چاہتے ہیں وہ اُن کے اپنے سروں پر آئے!"},{"book":"زبور","chapter":"140","verse":"10","text":"دہکتے کوئلے اُن پر برسیں، اور اُنہیں آگ میں، اتھاہ گڑھوں میں پھینکا جائے تاکہ آئندہ کبھی نہ اُٹھیں۔"},{"book":"زبور","chapter":"140","verse":"11","text":"تہمت لگانے والا ملک میں قائم نہ رہے، اور بُرائی ظالم کو مار مار کر اُس کا پیچھا کرے۔"},{"book":"زبور","chapter":"140","verse":"12","text":"مَیں جانتا ہوں کہ رب عدالت میں مصیبت زدہ کا دفاع کرے گا۔ وہی ضرورت مند کا انصاف کرے گا۔"},{"book":"زبور","chapter":"140","verse":"13","text":"یقیناً راست باز تیرے نام کی ستائش کریں گے، اور دیانت دار تیرے حضور بسیں گے۔"}]}