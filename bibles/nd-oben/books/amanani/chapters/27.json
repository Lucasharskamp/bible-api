{"data":[{"book":"AmaNani","chapter":"27","verse":"1","text":"Amadodakazi kaZelofehadi indodana kaHeferi, indodana kaGiliyadi, indodana kaMakhiri, indodana kaManase babengabezinsendo zikaManase indodana kaJosefa. Amabizo alawomadodakazi ayenguMahila, uNowa, uHogila, uMilikha, loThiza. Aya"},{"book":"AmaNani","chapter":"27","verse":"2","text":"esangweni leThente lokuHlangana ema phambi kukaMosi lo-Eliyazari umphristi, abakhokheli kanye lebandla lonke, athi,"},{"book":"AmaNani","chapter":"27","verse":"3","text":"“Ubaba wafela enkangala. Wayengekho phakathi kwabalandeli bakaKhora, bona ababambana ekuphikiseni kwabo uThixo, kodwa wafela isono sakhe njalo katshiyanga madodana."},{"book":"AmaNani","chapter":"27","verse":"4","text":"Kungani ibizo likababa licitsha kwabosendo lwakhe ngokungabi lendodana na? Sipheni ilifa lethu lathi ezihlotsheni zikababa.”"},{"book":"AmaNani","chapter":"27","verse":"5","text":"Ngakho uMosi wethula indaba yawo phambi kukaThixo,"},{"book":"AmaNani","chapter":"27","verse":"6","text":"uThixo wathi kuye,"},{"book":"AmaNani","chapter":"27","verse":"7","text":"“Lokho okutshiwo ngamadodakazi kaZelofehadi kuqondile. Kufanele ubaphe isabelo sabo selifa ezihlotsheni zikayise njalo ubaphe ilifa likayise."},{"book":"AmaNani","chapter":"27","verse":"8","text":"Tshono uthi kwabako-Israyeli, ‘Nxa indoda ife ingelandodana, ilifa layo kaliphiwe indodakazi yayo."},{"book":"AmaNani","chapter":"27","verse":"9","text":"Nxa ingelandodakazi, ilifa layo kaliphiwe abafowabo."},{"book":"AmaNani","chapter":"27","verse":"10","text":"Nxa ingelabafowabo ilifa layo kaliphiwe abafowabo bakayise."},{"book":"AmaNani","chapter":"27","verse":"11","text":"Nxa uyise engelabafowabo, ilifa layo kaliphiwe oyisihlobo esiseduze kwabosendo lwayo, ukuze libe ngelakhe. Lokho kumele kube ngumthetho oyisimiso kwabako-Israyeli, njengokulaywa kukaMosi nguThixo.’ ”"},{"book":"AmaNani","chapter":"27","verse":"12","text":"UThixo wasesithi kuMosi, “Khwela entabeni le yase-Abharimi ukuze ubone ilizwe engilinike abako-Israyeli."},{"book":"AmaNani","chapter":"27","verse":"13","text":"Ngemva kokuba usulibonile, lawe uzalandela abakini, ufe njengomfowenu u-Aroni,"},{"book":"AmaNani","chapter":"27","verse":"14","text":"ngoba ekuhlamukeni kwabantu emanzini asenkangala yaseZini, lina lobabili kalilandelanga ukulaya kwami, ukungidumisa ngobungcwele bami emehlweni abo.” (La ayengamanzi aseMeribha Khadeshi, enkangala yaseZini.)"},{"book":"AmaNani","chapter":"27","verse":"15","text":"UMosi wathi kuThixo,"},{"book":"AmaNani","chapter":"27","verse":"16","text":"“Akuthi uThixo, uNkulunkulu wemimoya yabantu bonke akhethe indoda ezakhokhela abantu laba"},{"book":"AmaNani","chapter":"27","verse":"17","text":"ekuphumeni lasekungeneni, lowo ozabakhokhela ekuphumeni lekungeneni kwabo, ukuze abantu bakaThixo bangafanani lezimvu ezingelamelusi.”"},{"book":"AmaNani","chapter":"27","verse":"18","text":"Ngakho uThixo wathi kuMosi, “Thatha uJoshuwa indodana kaNuni, indoda elomoya wobukhokheli, ubeke isandla sakho phezu kwayo."},{"book":"AmaNani","chapter":"27","verse":"19","text":"Umise phambi kuka-Eliyazari umphristi laphambi kwebandla lonke ubusumbeka esikhundleni phambi kwabo."},{"book":"AmaNani","chapter":"27","verse":"20","text":"Umnike ingxenye yamandla akho ukuze isizwe sonke sako-Israyeli simlalele."},{"book":"AmaNani","chapter":"27","verse":"21","text":"Kumele ame phambi kuka-Eliyazari umphristi, yena ozamtholela izinqumo ngokubuza i-Urimi phambi kukaThixo. Ngokulawula kwakhe yena kanye labantu bonke bako-Israyeli bazaphuma, kuthi njalo ngokulawula kwakhe bangene.”"},{"book":"AmaNani","chapter":"27","verse":"22","text":"UMosi wenza njengokulaywa kwakhe nguThixo. Wathatha uJoshuwa wamisa phambi kuka-Eliyazari umphristi kanye laphambi kwebandla lonke."},{"book":"AmaNani","chapter":"27","verse":"23","text":"Wasebeka izandla zakhe phezu kwakhe embeka esikhundleni, njengokulaya kukaThixo ngoMosi."}]}