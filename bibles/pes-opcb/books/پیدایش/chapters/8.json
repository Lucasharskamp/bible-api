{"data":[{"book":"پیدایش","chapter":"8","verse":"1","text":"اما خدا، نوح و حیوانات درون کشتی را فراموش نکرده بود. او بادی بر سطح آبها وزانید و سیلاب کم‌کم کاهش یافت."},{"book":"پیدایش","chapter":"8","verse":"2","text":"آبهای زیرزمینی از فوران بازایستادند و باران قطع شد."},{"book":"پیدایش","chapter":"8","verse":"3","text":"آب رفته‌رفته از روی زمین کم شد. پس از صد و پنجاه روز،"},{"book":"پیدایش","chapter":"8","verse":"4","text":"در روز هفدهم از ماه هفتم، کشتی روی کوههای آرارات قرار گرفت."},{"book":"پیدایش","chapter":"8","verse":"5","text":"دو ماه و نیم بعد8‏:5 عبری: در نخستین روز از ماه دهم.، در حالی که آب همچنان پائین می‌رفت، قلۀ کوهها نمایان شد."},{"book":"پیدایش","chapter":"8","verse":"6","text":"پس از گذشت چهل روز، نوح پنجره‌ای را که برای کشتی ساخته بود، گشود"},{"book":"پیدایش","chapter":"8","verse":"7","text":"و کلاغی رها کرد. کلاغ به این سو و آن سو پرواز می‌کرد تا آن که زمین خشک شد.8‏:7 احتمالاً کلاغ روی اجساد حیوانات شناور بر سطح آب می‌نشست در صورتی که کبوتری که بعداً از کشتی خارج شد روی اجساد حیوانات ننشست و این می‌توانست نشان دهندهٔ میزان کاهش آب باشد."},{"book":"پیدایش","chapter":"8","verse":"8","text":"پس از آن، کبوتری رها کرد تا ببیند آیا کبوتر می‌تواند زمین خشکی برای نشستن پیدا کند."},{"book":"پیدایش","chapter":"8","verse":"9","text":"اما کبوتر جایی را نیافت، زیرا هنوز آب بر سطح زمین بود. وقتی کبوتر برگشت، نوح دست خود را دراز کرد و کبوتر را گرفت و به داخل کشتی برد."},{"book":"پیدایش","chapter":"8","verse":"10","text":"نوح هفت روز دیگر صبر کرد و بار دیگر همان کبوتر را رها نمود."},{"book":"پیدایش","chapter":"8","verse":"11","text":"این بار، هنگام غروب آفتاب، کبوتر در حالی که برگ زیتون تازه‌ای به منقار داشت، نزد نوح بازگشت. پس نوح فهمید که در بیشتر نقاط، آب فرو نشسته است."},{"book":"پیدایش","chapter":"8","verse":"12","text":"یک هفته بعد، نوح باز همان کبوتر را رها کرد، ولی این بار کبوتر باز نگشت."},{"book":"پیدایش","chapter":"8","verse":"13","text":"در ششصد و یکمین سال از زندگی نوح، در اولین روز ماه اول، آب از روی زمین خشک شد. آنگاه نوح پوشش کشتی را برداشت و به بیرون نگریست و دید که سطح زمین خشک شده است."},{"book":"پیدایش","chapter":"8","verse":"14","text":"در روز بیست و هفتم از ماه دوم، سرانجام همه جا خشک شد."},{"book":"پیدایش","chapter":"8","verse":"15","text":"در این هنگام خدا به نوح فرمود:"},{"book":"پیدایش","chapter":"8","verse":"16","text":"«اینک زمان آن رسیده که همه از کشتی خارج شوید."},{"book":"پیدایش","chapter":"8","verse":"17","text":"تمام حیوانات، پرندگان و خزندگان را رها کن تا تولید مثل کنند و بر روی زمین زیاد شوند.»"},{"book":"پیدایش","chapter":"8","verse":"18","text":"پس نوح با همسر و پسران و عروسانش از کشتی بیرون آمد."},{"book":"پیدایش","chapter":"8","verse":"19","text":"و تمام حیوانات و خزندگان و پرندگان نیز دسته‌دسته از کشتی خارج شدند."},{"book":"پیدایش","chapter":"8","verse":"20","text":"آنگاه نوح مذبحی برای خداوند ساخت و از هر حیوان و پرندهٔ حلال گوشت بر آن قربانی کرد."},{"book":"پیدایش","chapter":"8","verse":"21","text":"خداوند از این عمل نوح خشنود گردید و با خود گفت: «من بار دیگر زمین را به خاطر انسان که دلش از کودکی به طرف گناه متمایل است، لعنت نخواهم کرد و اینچنین تمام موجودات زنده را از بین نخواهم برد."},{"book":"پیدایش","chapter":"8","verse":"22","text":"تا زمانی که جهان باقی است، کشت و زرع، سرما و گرما، زمستان و تابستان، و روز و شب همچنان برقرار خواهد بود.»"}]}