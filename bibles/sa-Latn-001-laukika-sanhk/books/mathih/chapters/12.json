{"data":[{"book":"mathiH","chapter":"12","verse":"1","text":"anantaraM yIzu rvizrAmavAre zsyamadhyena gacchati, tadA tacchiSyA bubhukSitAH santaH zsyamaJjarIzchatvA chitvA khAditumArabhanta|"},{"book":"mathiH","chapter":"12","verse":"2","text":"tad vilokya phirUzino yIzuM jagaduH, pazya vizrAmavAre yat karmmAkarttavyaM tadeva tava ziSyAH kurvvanti|"},{"book":"mathiH","chapter":"12","verse":"3","text":"sa tAn pratyAvadata, dAyUd tatsaGginazca bubhukSitAH santo yat karmmAkurvvan tat kiM yuSmAbhi rnApAThi?"},{"book":"mathiH","chapter":"12","verse":"4","text":"ye darzanIyAH pUpAH yAjakAn vinA tasya tatsaGgimanujAnAJcAbhojanIyAsta IzvarAvAsaM praviSTena tena bhuktAH|"},{"book":"mathiH","chapter":"12","verse":"5","text":"anyacca vizrAmavAre madhyemandiraM vizrAmavArIyaM niyamaM laGvantopi yAjakA nirdoSA bhavanti, zAstramadhye kimidamapi yuSmAbhi rna paThitaM?"},{"book":"mathiH","chapter":"12","verse":"6","text":"yuSmAnahaM vadAmi, atra sthAne mandirAdapi garIyAn eka Aste|"},{"book":"mathiH","chapter":"12","verse":"7","text":"kintu dayAyAM me yathA prIti rna tathA yajJakarmmaNi| etadvacanasyArthaM yadi yuyam ajJAsiSTa tarhi nirdoSAn doSiNo nAkArSTa|"},{"book":"mathiH","chapter":"12","verse":"8","text":"anyacca manujasuto vizrAmavArasyApi patirAste|"},{"book":"mathiH","chapter":"12","verse":"9","text":"anantaraM sa tatsthAnAt prasthAya teSAM bhajanabhavanaM praviSTavAn, tadAnIm ekaH zuSkakarAmayavAn upasthitavAn|"},{"book":"mathiH","chapter":"12","verse":"10","text":"tato yIzum apavadituM mAnuSAH papracchuH, vizrAmavAre nirAmayatvaM karaNIyaM na vA?"},{"book":"mathiH","chapter":"12","verse":"11","text":"tena sa pratyuvAca, vizrAmavAre yadi kasyacid avi rgartte patati, tarhi yastaM ghRtvA na tolayati, etAdRzo manujo yuSmAkaM madhye ka Aste?"},{"book":"mathiH","chapter":"12","verse":"12","text":"ave rmAnavaH kiM nahi zreyAn? ato vizrAmavAre hitakarmma karttavyaM|"},{"book":"mathiH","chapter":"12","verse":"13","text":"anantaraM sa taM mAnavaM gaditavAn, karaM prasAraya; tena kare prasArite sonyakaravat svastho'bhavat|"},{"book":"mathiH","chapter":"12","verse":"14","text":"tadA phirUzino bahirbhUya kathaM taM haniSyAma iti kumantraNAM tatprAtikUlyena cakruH|"},{"book":"mathiH","chapter":"12","verse":"15","text":"tato yIzustad viditvA sthanAntaraM gatavAn; anyeSu bahunareSu tatpazcAd gateSu tAn sa nirAmayAn kRtvA ityAjJApayat,"},{"book":"mathiH","chapter":"12","verse":"16","text":"yUyaM mAM na paricAyayata|"},{"book":"mathiH","chapter":"12","verse":"17","text":"tasmAt mama prIyo manonIto manasastuSTikArakaH| madIyaH sevako yastu vidyate taM samIkSatAM| tasyopari svakIyAtmA mayA saMsthApayiSyate| tenAnyadezajAteSu vyavasthA saMprakAzyate|"},{"book":"mathiH","chapter":"12","verse":"18","text":"kenApi na virodhaM sa vivAdaJca kariSyati| na ca rAjapathe tena vacanaM zrAvayiSyate|"},{"book":"mathiH","chapter":"12","verse":"19","text":"vyavasthA calitA yAvat nahi tena kariSyate| tAvat nalo vidIrNo'pi bhaMkSyate nahi tena ca| tathA sadhUmavarttiJca na sa nirvvApayiSyate|"},{"book":"mathiH","chapter":"12","verse":"20","text":"pratyAzAJca kariSyanti tannAmni bhinnadezajAH|"},{"book":"mathiH","chapter":"12","verse":"21","text":"yAnyetAni vacanAni yizayiyabhaviSyadvAdinA proktAnyAsan, tAni saphalAnyabhavan|"},{"book":"mathiH","chapter":"12","verse":"22","text":"anantaraM lokai statsamIpam AnIto bhUtagrastAndhamUkaikamanujastena svasthIkRtaH, tataH so'ndho mUko draSTuM vaktuJcArabdhavAn|"},{"book":"mathiH","chapter":"12","verse":"23","text":"anena sarvve vismitAH kathayAJcakruH, eSaH kiM dAyUdaH santAno nahi?"},{"book":"mathiH","chapter":"12","verse":"24","text":"kintu phirUzinastat zrutvA gaditavantaH, bAlsibUbnAmno bhUtarAjasya sAhAyyaM vinA nAyaM bhUtAn tyAjayati|"},{"book":"mathiH","chapter":"12","verse":"25","text":"tadAnIM yIzusteSAm iti mAnasaM vijJAya tAn avadat kiJcana rAjyaM yadi svavipakSAd bhidyate, tarhi tat ucchidyate; yacca kiJcana nagaraM vA gRhaM svavipakSAd vibhidyate, tat sthAtuM na zaknoti|"},{"book":"mathiH","chapter":"12","verse":"26","text":"tadvat zayatAno yadi zayatAnaM bahiH kRtvA svavipakSAt pRthak pRthak bhavati, tarhi tasya rAjyaM kena prakAreNa sthAsyati?"},{"book":"mathiH","chapter":"12","verse":"27","text":"ahaJca yadi bAlsibUbA bhUtAn tyAjayAmi, tarhi yuSmAkaM santAnAH kena bhUtAn tyAjayanti? tasmAd yuSmAkam etadvicArayitArasta eva bhaviSyanti|"},{"book":"mathiH","chapter":"12","verse":"28","text":"kintavahaM yadIzvarAtmanA bhUtAn tyAjayAmi, tarhIzvarasya rAjyaM yuSmAkaM sannidhimAgatavat|"},{"book":"mathiH","chapter":"12","verse":"29","text":"anyaJca kopi balavanta janaM prathamato na badvvA kena prakAreNa tasya gRhaM pravizya taddravyAdi loThayituM zaknoti? kintu tat kRtvA tadIyagRsya dravyAdi loThayituM zaknoti|"},{"book":"mathiH","chapter":"12","verse":"30","text":"yaH kazcit mama svapakSIyo nahi sa vipakSIya Aste, yazca mayA sAkaM na saMgRhlAti, sa vikirati|"},{"book":"mathiH","chapter":"12","verse":"31","text":"ataeva yuSmAnahaM vadAmi, manujAnAM sarvvaprakArapApAnAM nindAyAzca marSaNaM bhavituM zaknoti, kintu pavitrasyAtmano viruddhanindAyA marSaNaM bhavituM na zaknoti|"},{"book":"mathiH","chapter":"12","verse":"32","text":"yo manujasutasya viruddhAM kathAM kathayati, tasyAparAdhasya kSamA bhavituM zaknoti, kintu yaH kazcit pavitrasyAtmano viruddhAM kathAM kathayati nehaloke na pretya tasyAparAdhasya kSamA bhavituM zaknoti|"},{"book":"mathiH","chapter":"12","verse":"33","text":"pAdapaM yadi bhadraM vadatha, tarhi tasya phalamapi sAdhu vaktavyaM, yadi ca pAdapaM asAdhuM vadatha, tarhi tasya phalamapyasAdhu vaktavyaM; yataH svIyasvIyaphalena pAdapaH paricIyate|"},{"book":"mathiH","chapter":"12","verse":"34","text":"re bhujagavaMzA yUyamasAdhavaH santaH kathaM sAdhu vAkyaM vaktuM zakSyatha? yasmAd antaHkaraNasya pUrNabhAvAnusArAd vadanAd vaco nirgacchati|"},{"book":"mathiH","chapter":"12","verse":"35","text":"tena sAdhurmAnavo'ntaHkaraNarUpAt sAdhubhANDAgArAt sAdhu dravyaM nirgamayati, asAdhurmAnuSastvasAdhubhANDAgArAd asAdhuvastUni nirgamayati|"},{"book":"mathiH","chapter":"12","verse":"36","text":"kintvahaM yuSmAn vadAmi, manujA yAvantyAlasyavacAMsi vadanti, vicAradine taduttaramavazyaM dAtavyaM,"},{"book":"mathiH","chapter":"12","verse":"37","text":"yatastvaM svIyavacobhi rniraparAdhaH svIyavacobhizca sAparAdho gaNiSyase|"},{"book":"mathiH","chapter":"12","verse":"38","text":"tadAnIM katipayA upAdhyAyAH phirUzinazca jagaduH, he guro vayaM bhavattaH kiJcana lakSma didRkSAmaH|"},{"book":"mathiH","chapter":"12","verse":"39","text":"tadA sa pratyuktavAn, duSTo vyabhicArI ca vaMzo lakSma mRgayate, kintu bhaviSyadvAdino yUnaso lakSma vihAyAnyat kimapi lakSma te na pradarzayiSyante|"},{"book":"mathiH","chapter":"12","verse":"40","text":"yato yUnam yathA tryahorAtraM bRhanmInasya kukSAvAsIt, tathA manujaputropi tryahorAtraM medinyA madhye sthAsyati|"},{"book":"mathiH","chapter":"12","verse":"41","text":"aparaM nInivIyA mAnavA vicAradina etadvaMzIyAnAM pratikUlam utthAya tAn doSiNaH kariSyanti, yasmAtte yUnasa upadezAt manAMsi parAvarttayAJcakrire, kintvatra yUnasopi gurutara eka Aste|"},{"book":"mathiH","chapter":"12","verse":"42","text":"punazca dakSiNadezIyA rAjJI vicAradina etadvaMzIyAnAM pratikUlamutthAya tAn doSiNaH kariSyati yataH sA rAjJI sulemano vidyAyAH kathAM zrotuM medinyAH sImna Agacchat, kintu sulemanopi gurutara eko jano'tra Aste|"},{"book":"mathiH","chapter":"12","verse":"43","text":"aparaM manujAd bahirgato 'pavitrabhUtaH zuSkasthAnena gatvA vizrAmaM gaveSayati, kintu tadalabhamAnaH sa vakti, yasmA; niketanAd AgamaM, tadeva vezma pakAvRtya yAmi|"},{"book":"mathiH","chapter":"12","verse":"44","text":"pazcAt sa tat sthAnam upasthAya tat zUnyaM mArjjitaM zobhitaJca vilokya vrajan svatopi duSTatarAn anyasaptabhUtAn saGginaH karoti|"},{"book":"mathiH","chapter":"12","verse":"45","text":"tataste tat sthAnaM pravizya nivasanti, tena tasya manujasya zeSadazA pUrvvadazAtotIvAzubhA bhavati, eteSAM duSTavaMzyAnAmapi tathaiva ghaTiSyate|"},{"book":"mathiH","chapter":"12","verse":"46","text":"mAnavebhya etAsAM kathanAM kathanakAle tasya mAtA sahajAzca tena sAkaM kAJcit kathAM kathayituM vAJchanto bahireva sthitavantaH|"},{"book":"mathiH","chapter":"12","verse":"47","text":"tataH kazcit tasmai kathitavAn, pazya tava jananI sahajAzca tvayA sAkaM kAJcana kathAM kathayituM kAmayamAnA bahistiSThanti|"},{"book":"mathiH","chapter":"12","verse":"48","text":"kintu sa taM pratyavadat, mama kA jananI? ke vA mama sahajAH?"},{"book":"mathiH","chapter":"12","verse":"49","text":"pazcAt ziSyAn prati karaM prasAryya kathitavAn, pazya mama jananI mama sahajAzcaite;"},{"book":"mathiH","chapter":"12","verse":"50","text":"yaH kazcit mama svargasthasya pituriSTaM karmma kurute, saeva mama bhrAtA bhaginI jananI ca|"}]}