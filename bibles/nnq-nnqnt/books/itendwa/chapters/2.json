{"data":[{"book":"Itendwa","chapter":"2","verse":"1","text":"Apalyaika lichoba lya Pentekoste, akaumini boa bakiba bakonganinge pamwe."},{"book":"Itendwa","chapter":"2","verse":"2","text":"Kingobutu lilobe ngilijoanika kuboke kunani lilobe elikiba anda lya kimboonga kina makakala, ngilitweleya nyumba joa omubakiba batamangite."},{"book":"Itendwa","chapter":"2","verse":"3","text":"Kabe ngipitila ilebe eibonekana andi nimi ya mwoto, ngibaganika nu kutola panani ja kila mundu."},{"book":"Itendwa","chapter":"2","verse":"4","text":"Boa ngabatweleigwa Uhuke jwa Chwapi, ngabatumbu kulongelanga kila mundu nikilonge chikigeni andi Uhuke jwa Chwapi apanhwotwiye."},{"book":"Itendwa","chapter":"2","verse":"5","text":"Kwenio Kuyelusalemu bakibanga Akayahudi batamanga penia, bandu bambone kwa Nnoongo, ababokelinge kila kilambo kumbengu."},{"book":"Itendwa","chapter":"2","verse":"6","text":"Apabilijoanga lilobe lyene, nkengeni nkolongwa gwa bandu nguukongana pamwe. Boa ngabaomongwa muno magambu kila mundu penia ngabajoa akaumini benia bakalongela kilonge chakwe mwene ojwajoa."},{"book":"Itendwa","chapter":"2","verse":"7","text":"Ngabajitukanga nu kuomongwa bakalenga, “Bo, bamba boa abatajoanga bakalongela yene, bandu buku Galilayaje?"},{"book":"Itendwa","chapter":"2","verse":"8","text":"Iteibo twe tuboa, tajoa balonge kilonge chito tubene?"},{"book":"Itendwa","chapter":"2","verse":"9","text":"Twe tuboke kukilambo cha Kupatia na bange kukilambo cha Kumedia bange kukilambo cha Kuelamia, bange kukilambo cha Masopotamia na kukilambo cha ku Yudea na kukilambo cha Kapadokia na kukilambo cha Ponto na kukilambo cha Asia,"},{"book":"Itendwa","chapter":"2","verse":"10","text":"Kuboka kukilambo cha Fulugia na kuboke kukilambo cha Pamfilia na kuboke kukilambo cha Misili na kuboke kukilambo cha Kulibia papipi na Kulene. Bange bandu pamba akageni kuboke kukilambo cha Loma,"},{"book":"Itendwa","chapter":"2","verse":"11","text":"Akayahudi na bandu bange banga akayahudi abajingi dini ja Kiyaudi, bange kuboke kukilambo cha Kulete na bange kubeke kukilambo cha Alabia. Tuboa twenga tujoa bakalongela kukilonge chito tabene kuminhalo mikolongwa ejatei Nnoongo!”"},{"book":"Itendwa","chapter":"2","verse":"12","text":"Boa ngabaomongwa nukube na mbwele kongo bakakonyananga, “Genia gabi na mana nii?”"},{"book":"Itendwa","chapter":"2","verse":"13","text":"Nambu bandu bange ngabatukananga bakalenga, “Bandu benia bate kulobela!”"},{"book":"Itendwa","chapter":"2","verse":"14","text":"Nambu Petulo ngajema pamwe na bange bala komi na jumwe ngatumbula kalengelanga bandu kulilobe lya kanonoya, “Makalongo Makayahudi na mmoa mantamanga pamba pa Yelusalemu, mpenekiange maha ganga gambakunnengela mana gakwe ganga."},{"book":"Itendwa","chapter":"2","verse":"15","text":"Bandu bamba balobalingeje, anda apa nhwachanga, ngoe saa tatu tango kindabi tu."},{"book":"Itendwa","chapter":"2","verse":"16","text":"Chenje kilebe chikipitile ngaechalenga Yoeli, nnondoli jwa Nnoongo."},{"book":"Itendwa","chapter":"2","verse":"17","text":"‘Nnoongo alengite chenje nga echimbakamula mumachoba ga kupela,"},{"book":"Itendwa","chapter":"2","verse":"18","text":"Uyo, ata akapakachi bango, akinalome na akikege,"},{"book":"Itendwa","chapter":"2","verse":"19","text":"Manaya gukuomongwa kunani kamaunde"},{"book":"Itendwa","chapter":"2","verse":"20","text":"lichoba libakujeligwa lubendu,"},{"book":"Itendwa","chapter":"2","verse":"21","text":"Penia, mundu jwajoa ojwapakujopa kujangatigwa kwa liina lya Angwana makomboligwa.’"},{"book":"Itendwa","chapter":"2","verse":"22","text":"“Mabandu ba Kuisilaeli, mpenakiange malobe ganga! Yesu jwa ku Nazaleti akiba mundu jwenio amuli jakwe jiki Nnoongo ejibonekana kwinu kundela ji ikobo nu gukuomongwa ni iingi, eyakamula Nnoongo kupete jwombe. Mangweto mmene magamanyi ganga, gambu gapitila pamba kati jinu."},{"book":"Itendwa","chapter":"2","verse":"23","text":"Kuboka pitumbulaga mwene Nnoongo ngabeka kube Yesu abekigwe mumaboko ginu, na mangweto ngamankoma kwa kalekelanga bandu akabaja bammambe panchalaba."},{"book":"Itendwa","chapter":"2","verse":"24","text":"Nambu Nnoongo nganhyoya kuboka kwa abawile, ngammeka agabwa kuboke mumakakala ga kiu, magambu kabi iwechakineje kiu kintabe."},{"book":"Itendwa","chapter":"2","verse":"25","text":"Gambu Daudi akalenga minhalo ja jwenio Yesu kulenga,"},{"book":"Itendwa","chapter":"2","verse":"26","text":"Na kuyene mwojo gwango ngualalila,"},{"book":"Itendwa","chapter":"2","verse":"27","text":"magambu mulekaje mwojo gwango kumambi,"},{"book":"Itendwa","chapter":"2","verse":"28","text":"Unaite ndela ja bwomi,"},{"book":"Itendwa","chapter":"2","verse":"29","text":"“Makalongo bango, nanengalanga kipola nhwalo gwa Nngwana Daudi anhokabito. Bombe ngabawe na ngabachikwa, kabe ndunda yabe ibi pamba upamba pito mpaka lele."},{"book":"Itendwa","chapter":"2","verse":"30","text":"Kwa nyenie akiba Nnondoli, na ngamanya goa Nnoongo atekunnapila, kutenda apakumpambu jumwe kati ji kibelei chakwe nu kummeka pikitebu chakwe chutawala."},{"book":"Itendwa","chapter":"2","verse":"31","text":"Daudi ngajibona minhalo ejapakamu Nnoongo nnongi, ku yene ngalenga nhwalo gwa kuyoka kwa Kilisto kingobu echalenga,"},{"book":"Itendwa","chapter":"2","verse":"32","text":"Nnoongo ngannyoya Yesu kuboka kumambi na twe tuboa takachaili ba kunhwalo gwenio."},{"book":"Itendwa","chapter":"2","verse":"33","text":"Yesu ngajinuligwa kunani nu kummeka kingonu chakalelo ja Nnoongo Awamundu, ngapokela Uhuke jwa Chwapi kuboka ka Awamundu anda apabalagila. Penia ngatujela Uhuke jwenio ngachenie echimikibona nu kukijoa ngoe."},{"book":"Itendwa","chapter":"2","verse":"34","text":"Mana Daudi ajabwije mpaka kumbengu, nambu jwombe ngalenga,"},{"book":"Itendwa","chapter":"2","verse":"35","text":"mpaka nabekange akangondwa binu pae ja makongono ginu.’"},{"book":"Itendwa","chapter":"2","verse":"36","text":"“Bandu boa ba Isilaeli, bapaligwa, kumanya kweli kube Yesu, jwenio ojwa mammambangite, nga jwenio Nnoongo ammekite abe Nngwana na Kilisto Nkomboi ojwapambuligwe na Nnoongo!”"},{"book":"Itendwa","chapter":"2","verse":"37","text":"Bandu apabajoanga genia, ngajabinia myojo ngabankonya Petulo na achandundame ajakwe bala, “Akalonga bito, tutenda bole?”"},{"book":"Itendwa","chapter":"2","verse":"38","text":"Petulo ngajanga, “Kila mundu kati jinu alape mabaja gakwe na abatichigwe kuliina lya Yesu Kilisto, na Nnoongo mannekekea mabaja ginu, na mangweto mampokele lilagano lya Nnoongo lya Uhuke jwa Chwapi."},{"book":"Itendwa","chapter":"2","verse":"39","text":"Gambu lilagano lyale lyakiba magambu jinu na ingota inu nu kuboa abatamanga kutaali na magambu ga kila mundu ojwa apaukemigwa na Angwana ana Nnoongo bito.”"},{"book":"Itendwa","chapter":"2","verse":"40","text":"Petulo ngabakwajilila kulenga gange ndu, akalenga, “Mikikombolange kuboka muhukumu ejiika mulungolo londo lubaja.”"},{"book":"Itendwa","chapter":"2","verse":"41","text":"Bandu ajingi abajoininge nhwalo gwakwe ngabajeketela ngababatichigwa, na bandu elufu tatu ngabajonjekeka munkenga gwenio lichoba lyene."},{"book":"Itendwa","chapter":"2","verse":"42","text":"Bamba boa ngabajendekea kukibola kuboka kwa achandundame, kutama pamwe kiulongo, kulye pamwe na kugongalela pamwe."},{"book":"Itendwa","chapter":"2","verse":"43","text":"Iingi yi ikobo nu gukuomongwa majingi ngagakamuligwa kukupetela achandundame penia kila mundu ngabe na mbwele."},{"book":"Itendwa","chapter":"2","verse":"44","text":"Abunhwamine boa ngabajendekea kutama pamwe na ilebe yabe ngababagana na ilebe yabe."},{"book":"Itendwa","chapter":"2","verse":"45","text":"Bakiba bakaucha ilebe yabe na uloi gwabe, nukubagana uloi kuboa, tela na kila mundu apapala."},{"book":"Itendwa","chapter":"2","verse":"46","text":"Ngabajendekea ukongana pamwe machoba goa Munyumba ja Nnoongo, na kingobu cha kulye chakulya ngabalyeganga pamwe mumajumba gabe, ngabalyeganga kukuala mojo,"},{"book":"Itendwa","chapter":"2","verse":"47","text":"Ngabannumba Nnoongo, ngabapaligwa na bandu boa. Kila machoba Angwana ngabajonjake bandu mukikuta chabe abakomboligwe."}]}