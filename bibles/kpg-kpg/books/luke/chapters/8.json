{"data":[{"book":"Luke","chapter":"8","verse":"1","text":"Nomuli, gei Jesus gaa hana laa lodo nia waahale llauehe mo lligi, e agoago di Longo Humalia o Teenua King o God. Nia dama agoago a Maa gu madalia a Mee,"},{"book":"Luke","chapter":"8","verse":"2","text":"mo nia ahina ala ne haga hili nadau magi mo nia hagataalunga huaidu go Mee: Mary (e haga ingoo bolo Mary mai Magdala) dela ne hagabagi ono hagataalunga huaidu e hidu,8.2 Matthew 27.55-56; Mark 15.40-41; Luke 23.49"},{"book":"Luke","chapter":"8","verse":"3","text":"Joanna dono lodo go Chuza, tangada oobidi o Herod, mo Susanna, mo nia ahina dogologo i golo ala nogo hagamaamaa a Jesus mo ana dama agoago gi nadau maluagina."},{"book":"Luke","chapter":"8","verse":"4","text":"Nia daangada mai nia waahale e dagadagabuli gi baahi o Jesus, ga dogologo mai, gei Mee ga hagi anga dana ala kai deenei:"},{"book":"Luke","chapter":"8","verse":"5","text":"“Taane ne hana ne haga nonnono ana lii. Dono haga nonnono hua ana lii gi lodo di gowaa dogi mee, hunu lii ne monnono gi taalinga di ala, di gowaa dela e dagadagahi go nia daangada, ge e gai go manu."},{"book":"Luke","chapter":"8","verse":"6","text":"Hunu lii ne monnono gi hongo di gowaa haduhadu, gei nia lii la ga matili aga, ga maangoo, idimaa, nia gelegele la hagalee tiu."},{"book":"Luke","chapter":"8","verse":"7","text":"Hunu lii ne monnono gi lodo nia geinga duduia ala e tomo aga dalia nia lii, gei nia maa gaa mmade, idimaa, nia geinga duduia la gu hagadeaadee nia maa."},{"book":"Luke","chapter":"8","verse":"8","text":"Hunu lii ne monnono gi hongo di gelegele humalia. Nia laagau gu tomo aga guu huwa dagi llau.”"},{"book":"Luke","chapter":"8","verse":"9","text":"Nia dama agoago a Jesus ga heeu, “Dehee tadinga di ala kai deenei?”"},{"book":"Luke","chapter":"8","verse":"10","text":"Gei Mee ga helekai, “Ma gu dumaalia adu gi goodou gi iloo nia mee ngala huogodoo o Teenua King o God, gei Au e agoago gi digau ala i golo i nia ala kai, gei digaula ga halahala nia maa gei e de gidee, ga hagalongo gei e de iloo.8.10 Isaiah 6.9-10"},{"book":"Luke","chapter":"8","verse":"11","text":"“Deenei tadinga o di ala kai deenei: Nia lii la go nnelekai a God."},{"book":"Luke","chapter":"8","verse":"12","text":"Nia lii ala ne monnono gi taalinga di ala, la go digau ala ne longono nia helekai a God, gei Setan ga hanimoi gaa daa nia helekai aalaa gi daha mo nadau manawa, gi de hagadonu digaula ga mouli."},{"book":"Luke","chapter":"8","verse":"13","text":"Nia lii ala ne monnono gi hongo di gowaa haduhadu, la go digau ala ne longono ginaadou nia helekai, gaa kae nia maa i di tenetene, gei nia maa digi mau i nadau lodo. Digaula e hagadonu hua i tama madagoaa bodobodo, gaa dau gi di hagamada, gei digaula gaa too."},{"book":"Luke","chapter":"8","verse":"14","text":"Gei nia lii ala ne monnono gi lodo nia geinga duduia, la go digau ala ne longono nia helekai, gei nia maanadu e logo, nia maluagina, nia haga tenetene o di mouli deenei la guu honu i nadau lodo, gu beehi nnelekai aalaa, gaa hidi ai nia huwa o nia maa gu deemee di mmaadua."},{"book":"Luke","chapter":"8","verse":"15","text":"Nia lii ala ne monnono gi hongo di gelegele humalia, la go digau ala ne longono nia helekai, ga daahi nia maa i lodo nadau manawa humalia ge e hagalongo, gaa noho maaloo, gaa dae loo gi ginaadou ma gaa huwa."},{"book":"Luke","chapter":"8","verse":"16","text":"“Tangada e dudu dana malama, ga haga holi gi lala di boolo, be e dugu gi lala di hada ai, ma belee dugu gi hongo di mee dugu malama, gii mmada ginai nia daangada i di nadau ulu mai.8.16 Matthew 5.15; Luke 11.33"},{"book":"Luke","chapter":"8","verse":"17","text":"“Nia mee hagammuni la ga haga kila aga, gei nia mee ala e de gidee, la ga gidee, be e gaamai gi di gowaa maalama.8.17 Matthew 10.26; Luke 12.2"},{"book":"Luke","chapter":"8","verse":"18","text":"“Goodou hagalongo gii donu, idimaa, tangada dela ana mee i dono baahi, le e wanga gi mada logo. Gei tangada dela ana mee ai, le e daa gi daha mo mee, ma e aha maa mee e hagamaanadu bolo ia ana mee dulii i dono baahi.”8.18 Matthew 25.29; Luke 19.26"},{"book":"Luke","chapter":"8","verse":"19","text":"Tinana mo nia duaahina daane o Jesus ga lloomoi gi Jesus, gei digaula gu deemee di heetugi gi Mee idimaa nia daangada gu dogologowaahee."},{"book":"Luke","chapter":"8","verse":"20","text":"Tangada ga helekai gi Jesus, “Do dinana mo o duaahina daane e tuu i malaelae, e hiihai e heetugi adu.”"},{"book":"Luke","chapter":"8","verse":"21","text":"Jesus ga helekai gi digaula, “Dogu dinana mo ogu duaahina daane la go digau ala e hagalongo ge e haga gila aga nia helekai a God.”"},{"book":"Luke","chapter":"8","verse":"22","text":"Di laangi nomuli, Jesus mo ana dama agoago gaa kaga gi di boodi, gei Mee ga helekai gi digaula, “Gidaadou gaa hula gi di baahi i golo o tai.” Malaa, digaula ga hagatanga, gaa hula."},{"book":"Luke","chapter":"8","verse":"23","text":"Digaula ga dele adu, gei Jesus guu kii. Digi duai di madangi gaa gono ia i hongo di monowai, gei di boodi gu daamada gu hahaawa, digaula gu i lodo di haingadaa damana."},{"book":"Luke","chapter":"8","verse":"24","text":"Nia dama agoago a Maa ga hangahanga a Jesus, ga helekai, “Meenei Tagi, gidaadou gaa mmade hua!”"},{"book":"Luke","chapter":"8","verse":"25","text":"Gei Mee ga helekai gi ana dama agoago, “Godou hagadonu la i hee?”"},{"book":"Luke","chapter":"8","verse":"26","text":"Jesus mo ana dama agoago ga dele adu gi tenua go Gerasa, deelaa i di baahi i golo Tai o Galilee."},{"book":"Luke","chapter":"8","verse":"27","text":"Di madagoaa Jesus ne doo aga i tongotai, Ia ga heetugi gi taane iai nia hagataalunga huaidu i ono lodo mai di waahale deelaa. Gu waalooloo taane deenei dono heehee ono goloo ai, hagalee noho i dono hale, gei e nohonoho hua i di gowaa waa daalunga."},{"book":"Luke","chapter":"8","verse":"28","text":"Mee ne gidee ia a Jesus ga haga hinga ia gi baahi nia wae o Maa, gaa wolo gi nua, “Jesus, Tama a God Aamua Huoloo, Goe e hiihai gi di aha i dogu baahi? Au e dangi adu, bolo Goe gi hudee hagaduadua ina au!”"},{"book":"Luke","chapter":"8","verse":"29","text":"Mee ne helekai beenei, idimaa, Jesus la ne helekai gi di hagataalunga huaidu bolo gii hana gi daha mo mee. Nia holongo e logo gei di hagataalunga huaidu e ulu gi lodo o mee, ma e aha maa mee e lawalawa, ge e nnoo ono lima mo ono wae gi nia daula baalanga, gei mee e haga mmodummodu hua nia maa, gei di hagataalunga huaidu e lahi a mee gi lodo di anggowaa."},{"book":"Luke","chapter":"8","verse":"30","text":"Jesus ga heeu gi mee, “Do ingoo la koai?”"},{"book":"Luke","chapter":"8","verse":"31","text":"Nia hagataalunga huaidu ga dangidangi gi Jesus bolo gi hudee hagau ina ginaadou gi lodo di luwa dono dua ai."},{"book":"Luke","chapter":"8","verse":"32","text":"Di hagabuulinga biigi e hoohoo mai, e miami i taalinga di gonduu, gei nia hagataalunga huaidu ga tangi anga gi Jesus, bolo gi dumaalia ang gi ginaadou gii hula gi lodo nia biigi, gei Jesus gu dumaalia gi digaula."},{"book":"Luke","chapter":"8","verse":"33","text":"Gei digaula ga ulu gi daha mo taane, ga ulu gi lodo nia biigi. Gei di hagabuulinga biigi deelaa gu llele ia gi lala i di laungudu mololo gi lodo di monowai, gu mmaalemu."},{"book":"Luke","chapter":"8","verse":"34","text":"Nia daane ala nogo benebene nadau biigi ga gidee di mee dela ne hai, digaula gaa llele, ga hagadele di longo deenei gi lodo di waahale mo nia gowaa dogi mee."},{"book":"Luke","chapter":"8","verse":"35","text":"Nia daangada gaa hula belee mmada gi di mee dela ne hai. Di madagoaa digaula ne lloomoi gi Jesus, ga gidee tangada dela ne hagabagi ono hagataalunga huaidu e noho i baahi o Jesus, ono goloo humalia, gei mee guu hai tangada humalia, huogodoo gu mmaadagu."},{"book":"Luke","chapter":"8","verse":"36","text":"Digau ala ne gidee ginaadou nia mee aanei, ga hagi anga gi digau o di waahale deelaa di hai o taane dela ne haga hili dono magi."},{"book":"Luke","chapter":"8","verse":"37","text":"Gei digau huogodoo o di guongo deelaa ga tangi anga gi Jesus gii hana, idimaa, digaula gu mmaadagu i Mee. Gei Jesus gaa gaga gi di boodi, ga hagatanga."},{"book":"Luke","chapter":"8","verse":"38","text":"Taane dela ne ulu mai gi daha ono hagataalunga huaidu, gaa dangi gi Jesus, “Dumaalia mai au e hana i oo muli.”"},{"book":"Luke","chapter":"8","verse":"39","text":"“Hana gi doo hale, hagia anga ina di mee a God ne hai adu gi di goe.”"},{"book":"Luke","chapter":"8","verse":"40","text":"Di madagoaa Jesus ne hanimoi labelaa gi di baahi i golo o tai, nia daangada gu benebene a Mee, idimaa, huogodoo nogo talitali a Mee."},{"book":"Luke","chapter":"8","verse":"41","text":"Taane dono ingoo go Jairus, tagi di oobidi synagogee, gaa dau i baahi o Mee, ga dogoduli iha gi baahi nia wae o Jesus, gaa dangi gi Mee bolo ginaua e hula gi dono hale,"},{"book":"Luke","chapter":"8","verse":"42","text":"idimaa, dana dama ahina hua e dahi e madangaholu maa lua ono ngadau, gu hoohoo gaa made."},{"book":"Luke","chapter":"8","verse":"43","text":"I lodo digau aanei la di ahina nogo halihali ono dodo i nia ngadau e madangaholu maa lua, gei mee gu hagawodi ana teenedi huogodoo gi nia dogidaa, gei tangada ne mee di hagahili dono magi ai."},{"book":"Luke","chapter":"8","verse":"44","text":"Di ahina deelaa ga hanimoi laa tua Jesus, gaa bili gi taalinga di gahu o Maa, gei di magi o maa guu hili."},{"book":"Luke","chapter":"8","verse":"45","text":"Jesus ga heeu, “Ma koai dela ne bili mai gi di Au?”"},{"book":"Luke","chapter":"8","verse":"46","text":"Gei Jesus ga helekai, “Tangada gu bili mai, idimaa, Au gu hagalongono eia i di Au bolo ogu mahi la guu daa.”"},{"book":"Luke","chapter":"8","verse":"47","text":"Di ahina gu modongoohia bolo ia guu gida, geia ga hanimoi mo dono bolebole, ga hagahinga adu gi nia wae o Jesus. I mua digau dogologo, mee ga hagi anga gi Jesus tadinga dela ne bili eia gi Mee, mo di hili limalima dono magi."},{"book":"Luke","chapter":"8","verse":"48","text":"Jesus ga helekai gi mee, “Dagu dama ahina, do hagadonu ne hai goe gii hili. Hana i di aumaalia.”"},{"book":"Luke","chapter":"8","verse":"49","text":"Di madagoaa Jesus nogo helekai ai, gei tangada kae hegau ga hanimoi i di hale o Jairus, ga helekai gi Jairus, “Dau dama ahina la guu made, goe hudee haga deaadee ina Tangada Agoago.”"},{"book":"Luke","chapter":"8","verse":"50","text":"Jesus ga longono Ia, ga helekai gi Jairus, “Goe hudee madagu, hagadonu, gei dau dama ahina ga humalia.”"},{"book":"Luke","chapter":"8","verse":"51","text":"Di madagoaa mee ne dau i di hale, Mee hagalee dumaalia gi tangada gi ulu i ono muli gi lodo di hale, ala hua go Peter, John, James, tamana mo tinana o tama ahina."},{"book":"Luke","chapter":"8","verse":"52","text":"Digau huogodoo ala i golo e tangitangi lodo huaidu i di tama, gei Jesus ga helekai, “Hudee tangitangi, di tama la digi made. Mee e kii hua!”"},{"book":"Luke","chapter":"8","verse":"53","text":"Digaula huogodoo ga gadagada, ga haga balumee a Mee, i digaula gu iloo bolo di tama la guu made."},{"book":"Luke","chapter":"8","verse":"54","text":"Gei Jesus gaa kumi di lima o maa, gaa wolo, “Dagu dama, nnoi nua!”"},{"book":"Luke","chapter":"8","verse":"55","text":"Gei tama ahina gu mouli, gu nnoi nua, gei Jesus ga helekai gi haangai ina a mee."},{"book":"Luke","chapter":"8","verse":"56","text":"Nia maadua o maa gu homouli, gei Jesus ga helekai gi meemaa gi hudee hagi anga gi dahi dangada di mee dela ne hai."}]}