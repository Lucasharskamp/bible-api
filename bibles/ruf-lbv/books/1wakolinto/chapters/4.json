{"data":[{"book":"1 Wakolinto","chapter":"4","verse":"1","text":"Iwanu watwone twetwe ka twawatumighwa wa Kiristu, yatwing'ighwe ing'onde ye kuwapetela iwanu tsimbuli itsipfisike tse Imulungu."},{"book":"1 Wakolinto","chapter":"4","verse":"2","text":"Lelo ichibamighwa awala iweng'ighwe isang'ano wawe iwanu iwotogholighwa."},{"book":"1 Wakolinto","chapter":"4","verse":"3","text":"Kuna nene si chinu bae ning'ahighighwa na mwemwe au ne imunu wowose. Wala nene sihigha nimwenyegho bae."},{"book":"1 Wakolinto","chapter":"4","verse":"4","text":"Mmoyo mwangu sihighighwa bae ne chinu chochose bae, lekeni chinu acho ng'achilangusa ka nahela totso. Imulungu iyo yonihigha nene."},{"book":"1 Wakolinto","chapter":"4","verse":"5","text":"Apfo mleke kuhigha mbuli yoyose ng'ana chipindi chake chipfike, mbetetse mbaka Imtwatsa hayatsakutsa. Katsoghubula aghala ighapfisighwe mchisi na katsogheka mwatsi aghala ighali mmoyo mwe iwanu. Baho chila imunu katsobokela sifa yake kulawa kwe Imulungu."},{"book":"1 Wakolinto","chapter":"4","verse":"6","text":"Ndughu tsangu, nimtumila Apolo na nene mwenyegho ili kubitila twetwe mwilangulitse mbuli ino, “Mghakinde ighandikighwe mne Ghamaandiko.” Mleke kwighodela munu yuno na kumbetsa yungi."},{"book":"1 Wakolinto","chapter":"4","verse":"7","text":"Yuhi iyakutendile mkulu kubita munu yungi? Apfi Imulungu ng'akwing'ile bae pfose pfawinapfo? Ka kwing'ighwa, lelo ule wighoda ka ng'wing'ighwe bae?"},{"book":"1 Wakolinto","chapter":"4","verse":"8","text":"Haya, ma mghapata ghose! Lelo ma muwa matajiri! Muwa wandewa bila ya twetwe! Nobama mng'awile iwandewa ili tuwe wandewa hamwe na mwemwe!"},{"book":"1 Wakolinto","chapter":"4","verse":"9","text":"Kwaapfila nene pfanikona Imulungu katundenda twetwe iwatumighwa tuwe iwanu wa kuchisogho ghendo, ka iwanu iwahighighwe kukomighwa hambele he wamalaika ne iwanu."},{"book":"1 Wakolinto","chapter":"4","verse":"10","text":"Twetwe twawabotsi kwaajili ya kumtumikila Kiristu, lekeni mwemwe mna nzewele kwa kwilunga na Kiristu! Twetwe twahela ngupfu, lekeni mwemwe mna ngupfu, mwemwe ng'ambetsighwa bae, lekeni twetwe twobetsighwa."},{"book":"1 Wakolinto","chapter":"4","verse":"11","text":"Mbaka sambi tuna nzala na ng'ilu, twahela chokupfala, twotohighwa sideke, twahela hanu ho ukukala."},{"book":"1 Wakolinto","chapter":"4","verse":"12","text":"Kuya twoghaya kusang'ana kwa ghamoko ghetu wenyegho. Hatulighitwa, twetwe twobaliki, hatudunuzighwa, twetwe todudumila,"},{"book":"1 Wakolinto","chapter":"4","verse":"13","text":"hatulighighwa, twetwe twakwidika ghoya. Mbaka sambi twetwe twakoneka ka mibangu ye isi, na kwa chila imunu twakoneka wabewebewe!"},{"book":"1 Wakolinto","chapter":"4","verse":"14","text":"Si kwandika bae agha ghose ili niwaghume chinyala, lekeni nowafunda ka wanangu iwonoghela."},{"book":"1 Wakolinto","chapter":"4","verse":"15","text":"Hata mng'awa ne iwemilitsi wengi kwa kwilunga ne Kiristu, lekeni aba wenu yumwe yaliheka, kwaapfila kwa kwilunga na Yesu Kiristu nene niwa aba wenu kwa kuwaghalila Imbuli Inoghile."},{"book":"1 Wakolinto","chapter":"4","verse":"16","text":"Apfo nowalomba mtende ka pfanitenda nene."},{"book":"1 Wakolinto","chapter":"4","verse":"17","text":"Apfo nomghalilani Timoteo, imwanangu mna ukwilunga na Kiristu iyonoghela na iyotogholighwa. Ayo katsomkumbusani inzila yaniiwinza nene iili mghati mwa Yesu Kiristu. Inzila iyanilangulitsa chila hanu mne makanisa ghose"},{"book":"1 Wakolinto","chapter":"4","verse":"18","text":"Iwanu wamwenga kulawa mna mwemwe wandusa kwighoda, kulonga ka sikutsa bae kuna mwemwe."},{"book":"1 Wakolinto","chapter":"4","verse":"19","text":"Lekeni Imtwatsa ang'abama, nitsakutsa kuna mwemwe sambi, baho nitsakona mwenyegho, si ghawolonga ghaliheka, ila ne ingupfu iwali nayo iwanu awo iweghoda."},{"book":"1 Wakolinto","chapter":"4","verse":"20","text":"Kwaapfila undewa we Imulungu si wa kulongalonga bae, ila wa ingupfu."},{"book":"1 Wakolinto","chapter":"4","verse":"21","text":"Choni ichiwanoghela? Nitse na fimbo, au nitse ne unoghelo na ghumoyo ghuholile?"}]}