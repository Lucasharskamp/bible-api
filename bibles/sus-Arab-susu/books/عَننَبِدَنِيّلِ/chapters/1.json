{"data":[{"book":"عَننَبِ دَنِيّلِ","chapter":"1","verse":"1","text":"يُدَيَ مَنفّ يٍهٌيَكِمِ شَ مَنفّيَ حّ سَشَن ندٍ رَ، بَبِلْن مَنفّ نٍبُكَدَنسَرِ نَشَ سِفَ دَرِ سَلَمُ فٍرٍدٍ، عَ شَ سْورِيٍ قَ مّننِ رَبِلِن فٍرٍ كِ مَ."},{"book":"عَننَبِ دَنِيّلِ","chapter":"1","verse":"2","text":"مَرِفِ نَشَ يُدَيَ مَنفّ يٍهٌيَكِمِ سَ عٍ بّلّشّ، عَ نُن عَلَ شَ هْرْ مْبَنشِ يِرَبَسٍ سّنِيّنشِ ندٍيٍ. مَنفّ نٍبُكَدَنسَرِ نَشَ نٍيٍ شَنِن بَبِلْن بْشِ مَ عَ شَ عَلَ شَ بَنشِ كُي، نَاقُلِ رَفَتَمَ دّننَشّ."},{"book":"عَننَبِ دَنِيّلِ","chapter":"1","verse":"3","text":"مَنفّ نَشَ عَ قَلَ عَسِثٍنَسِ بّ، عَ شَ وَلِكّيٍ شَ مَنفّ، عَ شَ عِسِرَيِلَ قٌنِكٍ ندٍيٍ سُفَندِ مَنفّ شَبِلّ يَ مَ، شَ نَ مُ كُنتِفِ دٍنبَيَيٍ يَ مَ."},{"book":"عَننَبِ دَنِيّلِ","chapter":"1","verse":"4","text":"عَ شَ شَشِلِمَ شَرَنشِيٍ سُفَندِ نَشٍيٍ قَتٍ يَلَنشِ، نَشٍيٍ تٌقَن، عَلَكٌ عٍ شَ نْ وَلِدٍ مَنفّ شَ بَنشِ كُي، عٍ مَن شَ بَبِلْن شُي نُن عَ سّبّلِ شْرِ شَرَن."},{"book":"عَننَبِ دَنِيّلِ","chapter":"1","verse":"5","text":"مَنفّ نَشَ دٌنسٍ نُن وّنِ عِتَشُن عٍ مَ، عٍ بَلٌمَ نَشَن نَ حّ سَشَن بُن مَ. نَ دَنفِ شَنبِ، عٍ شَ سٌ وَلِقٍ مَنفّ بّ."},{"book":"عَننَبِ دَنِيّلِ","chapter":"1","verse":"6","text":"يُدَيَكَ نَشٍيٍ نُ نَ عٍ يَ مَ، نٍيٍ نَن يَ؛ دَنِيّلِ، شَنَنِيَ، مِكَيٍلِ، نُن عَسَرَيَ."},{"book":"عَننَبِ دَنِيّلِ","chapter":"1","verse":"7","text":"مَنفّ شَ وَلِكّيٍ شُنيِ نَشَ شِلِ نّينّ سَ عٍ شُن مَ. عَ نَشَ دَنِيّلِ شِلِ سَ «بٍلٍتٍسَسَرِ.» عَ نَشَ شَنَنِيَ شِلِ سَ «سَدِرَكِ.» عَ نَشَ مِكَيٍلِ شِلِ سَ «مٍسَكِ.» عَ نَشَ عَسَرَيَ شِلِ سَ «عَبٍدِنٍفٌ.»"},{"book":"عَننَبِ دَنِيّلِ","chapter":"1","verse":"8","text":"دَنِيّلِ نَشَ نَتّ تٌنفٌ عَ شَ عَ يّتّ رَتَنفَ مَنفّ شَ دٌنسٍ رَهَرَ مُشِيٍ نُن عَ شَ وّنِ مَ. عَ نَشَ وَلِكّيٍ شَ مَنفّ مَيَندِ عَ شَ تِن نَ رَ."},{"book":"عَننَبِ دَنِيّلِ","chapter":"1","verse":"9","text":"عَلَ تٌ نُ بَرَ عَ رَفِرِ دَنِيّلِ شَ رَقَن عَ مَ، وَلِكّيٍ شَ مَنفّ نَشَ دِحّ عَ مَ."},{"book":"عَننَبِ دَنِيّلِ","chapter":"1","verse":"10","text":"عَ نَشَ عَ قَلَ عَ بّ، «ﭑ بَرَ فَاشُ ﭑ مَ مَنفّ يَ رَ، نَشَن بَرَ دٌنسٍ نُن مِنسٍ عِتَشُن وٌ مَ. شَ عَ سَ وٌ تٌ، وٌ قَتٍ بَشِ وٌ مَ، وٌ قَتٍ مُ قَن عَلْ بٌورٍيٍ، مَنفّ قَمَ نّ ﭑ شُنيِ بَدٍ ﭑ دّ عِ.»"},{"book":"عَننَبِ دَنِيّلِ","chapter":"1","verse":"11","text":"دَنِيّلِ نَشَ عَ كَنتَمَ يَابِ، وَلِكّيٍ شَ مَنفّ نُ بَرَ نَشَن تِ دَنِيّلِ، شَنَنِيَ، مِكَيٍلِ، نُن عَسَرَيَ شُن مَ،"},{"book":"عَننَبِ دَنِيّلِ","chapter":"1","verse":"12","text":"«عِ شَ مُشُ مَتٌ شِ قُ بُن مَ. سَنسِ بٌفِيٍ نُن يٍ فبَنسَن سٌ مُشُ يِ رَ."},{"book":"عَننَبِ دَنِيّلِ","chapter":"1","verse":"13","text":"نَ دَنفِ شَنبِ، عِ شَ مُشُ لَهَلّ نُن بٌورٍيٍ لَهَلّ مَتٌ، نَشٍيٍ مَنفّ شَ دٌنسٍ دٌنمَ. نَ تّمُي، عِ شَ نَتّ تٌنفٌ عِ رَبَقٍ مَ.»"},{"book":"عَننَبِ دَنِيّلِ","chapter":"1","verse":"14","text":"عٍ كَنتَمَ نَشَ تِن نَ رَ، عَ شَ عٍ مَتٌ شِ قُ بُن مَ."},{"book":"عَننَبِ دَنِيّلِ","chapter":"1","verse":"15","text":"شِ قُ تٌ دَنفِ، عٍ لَهَلّ نُ قَن دَنفِ بٌورٍيٍ رَ، نَشٍيٍ نُ مَنفّ شَ دٌنسٍ دٌنمَ."},{"book":"عَننَبِ دَنِيّلِ","chapter":"1","verse":"16","text":"نَ نَن عَ تٌشِ، عٍ كَنتَمَ نَشَ سَنسِ بٌفِيٍ سٌ عٍ يِ رَ مَنفّ شَ دٌنسٍ نُن وّنِ حْشْي رَ."},{"book":"عَننَبِ دَنِيّلِ","chapter":"1","verse":"17","text":"عَلَ نَشَ قٍ كٌلٌنيِ، لْننِ، نُن قَهَامُي قِ يِ قٌنِكٍ نَانِ مَ. دَنِيّلِ نَشَ نْ لَامَتُنيِيٍ نُن شِيٍيٍ قَسَرِدٍ."},{"book":"عَننَبِ دَنِيّلِ","chapter":"1","verse":"18","text":"وَشَتِ تٌ حْن، مَنفّ نُ بَرَ نَشَن قَلَ، وَلِكّيٍ شَ مَنفّ نَشَ عٍ مَتِ نٍبُكَدَنسَرِ يِرٍ."},{"book":"عَننَبِ دَنِيّلِ","chapter":"1","verse":"19","text":"مَنفّ شُنفبٍ تٌ فّ وْيّندٍ عٍ رَ، عَ نَشَ عَ كٌلٌن عٍ مَنِيّ مُ نُ نَ بٌورٍ قٌنِكٍيٍ يَ مَ. مِشِ يٌ مُ عَ كّنّن عَلْ دَنِيّلِ، شَنَنِيَ، مِكَيٍلِ، نُن عَسَرَيَ. نَ كُي، عٍ نَشَ سٌ وَلِقٍ مَنفّ بّ."},{"book":"عَننَبِ دَنِيّلِ","chapter":"1","verse":"20","text":"مَنفّ تٌ عٍ مَشْرِن قٍ كٌلٌنيِ، لْننِ، نُن قَهَامُي مَ، عَ نَشَ عَ كٌلٌن عٍ شَ يَابِيٍ قَن بَبِلْن كَرَ مْشْييٍ نُن سٍمَتٌي فبٍ بّ دْشْ قُ."},{"book":"عَننَبِ دَنِيّلِ","chapter":"1","verse":"21","text":"دَنِيّلِ نَشَ لُ نَ وَلِ كُي هَن سِرُ سِ شَ مَنفّيَ حّ سِنفٍ رَ."}]}