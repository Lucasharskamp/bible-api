{"data":[{"book":"Johannes","chapter":"5","verse":"1","text":"Daarna was er een feest der Joden, en Jesus ging naar Jerusalem op."},{"book":"Johannes","chapter":"5","verse":"2","text":"Nu is er te Jerusalem, bij de Schaapspoort, een badinrichting met vijf zuilengangen, in het hebreeuws Bezata geheten."},{"book":"Johannes","chapter":"5","verse":"3","text":"Daarin lag een grote menigte zieken, blinden, kreupelen, lammen, op de beweging van het water te wachten."},{"book":"Johannes","chapter":"5","verse":"4","text":"Want een engel des Heren daalde van tijd tot tijd naar de vijver af, en bracht het water in beroering; wie dan het eerst na de beweging van het water daarin afdaalde, werd gezond, aan wat kwaal hij ook leed."},{"book":"Johannes","chapter":"5","verse":"5","text":"Daar was nu een man, die acht en dertig jaar ziek was."},{"book":"Johannes","chapter":"5","verse":"6","text":"Toen Jesus hem zag liggen, en vernam, dat hij reeds lange tijd lijdende was, sprak Hij tot hem: Wilt ge gezond worden?"},{"book":"Johannes","chapter":"5","verse":"7","text":"De zieke antwoordde Hem: Heer, ik heb niemand om mij in de vijver te helpen, als het water in beweging komt; en terwijl ik mij er heen sleep, gaat een ander er vóór mij in."},{"book":"Johannes","chapter":"5","verse":"8","text":"Jesus sprak tot hem: Sta op, neem uw bed op, en ga."},{"book":"Johannes","chapter":"5","verse":"9","text":"En aanstonds werd de man gezond; hij nam zijn rustbed op, en liep. Maar het was sabbat die dag."},{"book":"Johannes","chapter":"5","verse":"10","text":"De Joden zeiden dus tot den genezene: Het is sabbat; ge moogt uw rustbed niet dragen."},{"book":"Johannes","chapter":"5","verse":"11","text":"Hij antwoordde hun: Die mij gezond heeft gemaakt, heeft me gezegd: Neem uw bed op, en ga."},{"book":"Johannes","chapter":"5","verse":"12","text":"Ze vroegen hem: Wie is de man, die u zeide: Neem uw bed op, en ga?"},{"book":"Johannes","chapter":"5","verse":"13","text":"Maar de genezene wist niet, wie het was; want Jesus had Zich onder de menigte teruggetrokken, die zich daar ter plaatse bevond."},{"book":"Johannes","chapter":"5","verse":"14","text":"Later trof Jesus hem in de tempel, en sprak tot hem: Zie, ge zijt gezond geworden: zondig niet meer, opdat u niets ergers overkomt."},{"book":"Johannes","chapter":"5","verse":"15","text":"De man ging nu aan de Joden berichten, dat het Jesus was, die hem had genezen."},{"book":"Johannes","chapter":"5","verse":"16","text":"Daarom werd Jesus door de Joden vervolgd, omdat Hij zo iets op de sabbat deed."},{"book":"Johannes","chapter":"5","verse":"17","text":"Maar Jesus antwoordde hun: Mijn Vader werkt tot heden toe; zo doe Ik het ook."},{"book":"Johannes","chapter":"5","verse":"18","text":"Nu zochten de Joden nog meer Hem te doden; want Hij brak niet enkel de sabbat, maar noemde ook God zijn eigen Vader, en stelde Zich dus met God gelijk. Jesus nam dus het woord, en sprak:"},{"book":"Johannes","chapter":"5","verse":"19","text":"Voorwaar, voorwaar, Ik zeg u: Niets kan de Zoon doen uit Zichzelf, maar alleen wat Hij den Vader ziet doen; want al wat Deze doet, dat doet de Zoon eveneens."},{"book":"Johannes","chapter":"5","verse":"20","text":"Want de Vader heeft den Zoon lief, en laat Hem alles zien wat Hij doet. —En nog groter werken zal Hij Hem tonen, zodat gij verwonderd zult staan."},{"book":"Johannes","chapter":"5","verse":"21","text":"Want zoals de Vader de doden opwekt en levend maakt, zo maakt ook de Zoon levend al wie Hij wil."},{"book":"Johannes","chapter":"5","verse":"22","text":"Ja, de Vader oordeelt niemand, maar heeft het oordeel geheel aan den Zoon gegeven,"},{"book":"Johannes","chapter":"5","verse":"23","text":"opdat allen den Zoon zouden eren, zoals ze den Vader eren. Wie den Zoon niet eert, eert ook den Vader niet, die Hem gezonden heeft."},{"book":"Johannes","chapter":"5","verse":"24","text":"Voorwaar, voorwaar, Ik zeg u: Wie luistert naar mijn woord, en in Hem gelooft, die Mij heeft gezonden, hij heeft het eeuwige leven, en in het gericht komt hij niet; maar hij is overgegaan van de dood tot het leven. —"},{"book":"Johannes","chapter":"5","verse":"25","text":"Voorwaar, voorwaar, Ik zeg u: Er komt een uur, en het is er reeds, waarin de doden de stem van Gods Zoon zullen horen; en die er naar luisteren, zullen herleven."},{"book":"Johannes","chapter":"5","verse":"26","text":"Want zoals de Vader in Zichzelf het leven heeft, zo gaf Hij ook aan den Zoon, het leven in Zichzelf te hebben."},{"book":"Johannes","chapter":"5","verse":"27","text":"Ook gaf Hij Hem macht, om oordeel te vellen, omdat Hij de Mensenzoon is."},{"book":"Johannes","chapter":"5","verse":"28","text":"Verwondert u hierover niet. Want het uur komt, dat allen, die in de grafsteden zijn, zijn stem zullen horen;"},{"book":"Johannes","chapter":"5","verse":"29","text":"en zij die het goede hebben gedaan, zullen er uitgaan tot opstanding ten leven, maar zij die het kwade hebben verricht, tot opstanding ten oordeel."},{"book":"Johannes","chapter":"5","verse":"30","text":"Ik kan niets doen uit Mijzelf; maar Ik oordeel naar wat Ik hoor; en mijn oordeel is rechtvaardig, omdat Ik mijn eigen wil niet zoek, maar de wil van Hem die Mij heeft gezonden."},{"book":"Johannes","chapter":"5","verse":"31","text":"Indien Ik over Mijzelf getuig, dan is mijn getuigenis niet betrouwbaar."},{"book":"Johannes","chapter":"5","verse":"32","text":"Er is een ander, die over Mij getuigt; en Ik weet, dat het getuigenis, dat Hij over Mij aflegt, betrouwbaar is. —"},{"book":"Johannes","chapter":"5","verse":"33","text":"Gij hebt een gezantschap naar Johannes gezonden; en hij heeft voor de waarheid getuigd."},{"book":"Johannes","chapter":"5","verse":"34","text":"Zeker, Ik aanvaard geen getuigenis van een mens; maar Ik zeg dit, opdat gij gered moogt worden."},{"book":"Johannes","chapter":"5","verse":"35","text":"Hij was de brandende en hel schijnende lamp; gij hebt u zelfs een ogenblik in zijn licht willen verheugen. —"},{"book":"Johannes","chapter":"5","verse":"36","text":"Maar Ik heb een getuigenis groter dan dat van Johannes: want de werken, die de Vader Mij te volbrengen gaf, de werken juist die Ik doe, zij getuigen van Mij, dat de Vader Mij gezonden heeft. —"},{"book":"Johannes","chapter":"5","verse":"37","text":"Ook heeft de Vader, die Mij zond, zelf over Mij getuigd. Nooit hebt gij zijn stem gehoord, en nooit zijn wezen gezien;"},{"book":"Johannes","chapter":"5","verse":"38","text":"zelfs zijn woord hebt gij niet eens blijvend in u, omdat gij Hem niet gelooft, dien Hij gezonden heeft."},{"book":"Johannes","chapter":"5","verse":"39","text":"Gij onderzoekt de Schriften, want gij meent, daarin het eeuwige leven te hebben; welnu, zij zijn het, die van Mij getuigen."},{"book":"Johannes","chapter":"5","verse":"40","text":"Maar gij wilt niet tot Mij komen, om het leven te hebben."},{"book":"Johannes","chapter":"5","verse":"41","text":"Eer van mensen aanvaard Ik niet."},{"book":"Johannes","chapter":"5","verse":"42","text":"Maar Ik ken u: gij hebt de liefde Gods niet in u."},{"book":"Johannes","chapter":"5","verse":"43","text":"Ik ben gekomen in de naam van mijn Vader, maar gij neemt Mij niet aan; zo een ander komt in zijn eigen naam, dan neemt gij hem aan."},{"book":"Johannes","chapter":"5","verse":"44","text":"Hoe zoudt gij kunnen geloven, gij die u door elkander laat eren, maar de eer niet zoekt, die komt van den enigen God?"},{"book":"Johannes","chapter":"5","verse":"45","text":"Denkt niet, dat Ik u aanklagen zal bij den Vader; uw aanklager is Moses, op wien gij uw hoop hebt gesteld."},{"book":"Johannes","chapter":"5","verse":"46","text":"Want zo gij Moses hadt geloofd, dan zoudt gij ook in Mij geloven; want over Mij heeft hij geschreven."},{"book":"Johannes","chapter":"5","verse":"47","text":"Maar zo gij zijn Schriften niet gelooft, hoe zoudt gij dan mijn woorden geloven?"}]}