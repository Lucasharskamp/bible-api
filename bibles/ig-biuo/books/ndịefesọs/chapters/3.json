{"data":[{"book":"Ndị Efesọs","chapter":"3","verse":"1","text":"Ọ bụ nʼihi nke a ka mụ onwe m bụ Pọl bụ onye mkpọrọ nke Jisọs Kraịst maka unu ndị mba ọzọ."},{"book":"Ndị Efesọs","chapter":"3","verse":"2","text":"Nʼihi nʼezie, unu anụla banyere nlekọta nke amara Chineke ahụ nke e nyere m maka ọdịmma unu."},{"book":"Ndị Efesọs","chapter":"3","verse":"3","text":"Otu e si kpughee nzube nzuzo ya niile nye m, dị ka m gwara unu ihe banyere ya nʼokwu dị nta nʼakwụkwọ ozi ahụ m detara unu."},{"book":"Ndị Efesọs","chapter":"3","verse":"4","text":"Ọ bụrụkwa na unu agụọ akwụkwọ ahụ m deere, unu ga-aghọta ihe m maara banyere ihe omimi Kraịst."},{"book":"Ndị Efesọs","chapter":"3","verse":"5","text":"Nke a e meghị ka ụmụ mmadụ mara nʼọgbọ gara aga dị ka Mmụọ Nsọ siri kpugheere ya ndị ozi na ndị amụma ya dị nsọ ugbu a."},{"book":"Ndị Efesọs","chapter":"3","verse":"6","text":"Otu a ka ndị mba ọzọ si soro bụrụ ndị nketa, ndị ga-abụ otu anụ ahụ na ndị ga-eketa nkwa ahụ nʼime Jisọs Kraịst site nʼoziọma."},{"book":"Ndị Efesọs","chapter":"3","verse":"7","text":"E mere m ka m bụrụ onyeozi nke oziọma a, dịka onyinye amara nke Chineke si dị, bụ nke e nyere m site nʼịrụ ọrụ nke ike ya."},{"book":"Ndị Efesọs","chapter":"3","verse":"8","text":"Ọ bụ ezie na mụ bụ onye dịkarịsịrị nta nʼetiti ndị nsọ niile, e nyere m amara nke a, ikwusara ndị mba ọzọ oziọma banyere akụ nke enweghị atụ nke juru nʼime Kraịst,"},{"book":"Ndị Efesọs","chapter":"3","verse":"9","text":"meekwa ka mmadụ niile hụ ihe bụ atụmatụ nke ihe omimi e zoro nʼime Chineke onye kere ihe niile, ọtụtụ afọ."},{"book":"Ndị Efesọs","chapter":"3","verse":"10","text":"Ka ọ ga-abụ site na chọọchị, a ga-eme ka amamihe Chineke nʼụdị dị iche iche bụrụ ihe ọchịchị na ikike niile dị nʼeluigwe ga-amata."},{"book":"Ndị Efesọs","chapter":"3","verse":"11","text":"Nke a bụ nʼusoro nke atụmatụ ya dị ebighị ebi, nke e mezuru nʼime Jisọs Kraịst Onyenwe anyị,"},{"book":"Ndị Efesọs","chapter":"3","verse":"12","text":"bụ onye anyị nwere ntụkwasị obi na obi siri ike ịbịakwute site nʼokwukwe anyị nwere na ya."},{"book":"Ndị Efesọs","chapter":"3","verse":"13","text":"Nʼihi nke a, arịọ m ka unu ghara ịda mba maka mkpagbu m nʼihi unu, ha bụ otuto nye unu."},{"book":"Ndị Efesọs","chapter":"3","verse":"14","text":"Ọ bụ nʼihi nke a ka m na-egbu ikpere m nʼala nʼihu Nna anyị,"},{"book":"Ndị Efesọs","chapter":"3","verse":"15","text":"onye ezinaụlọ niile dị nʼụwa a na nke dị nʼeluigwe na-esite nʼaka ya enwe aha."},{"book":"Ndị Efesọs","chapter":"3","verse":"16","text":"Ekpere m bụ ka o site nʼịba ụba nke otuto ya, nye unu ike na-esite na Mmụọ ya, mee ka unu dị ike nʼime mmụọ unu;"},{"book":"Ndị Efesọs","chapter":"3","verse":"17","text":"ka Kraịst nwee ike biri nʼobi unu site nʼokwukwe, ka unu ndị gbanyere mgbọrọgwụ guzosiekwa ike nʼịhụnanya."},{"book":"Ndị Efesọs","chapter":"3","verse":"18","text":"Ana m arịọkwa, ka unu na ndị nsọ niile nwee ike ịghọta ihe bụ obosara, ogologo, ịdị elu na ịdị omimi,"},{"book":"Ndị Efesọs","chapter":"3","verse":"19","text":"na ịmatakwa ịhụnanya nke Kraịst nke karịrị amamihe, ka unu jupụtakwa nʼizuoke niile nke Chineke."},{"book":"Ndị Efesọs","chapter":"3","verse":"20","text":"Ugbu a, nye onye ahụ pụrụ imebiga ihe nʼoke karịa ihe niile nke anyị rịọrọ, maọbụ karịa ka anyị pụrụ ichepụta nʼuche anyị, site nʼike ya nke na-arụ ọrụ nʼime anyị,"},{"book":"Ndị Efesọs","chapter":"3","verse":"21","text":"ọ bụ ya ka otuto dịrị nʼime chọọchị na nʼime Kraịst Jisọs ruo ọgbọ niile nke mgbe niile, ebighị ebi ruo ebighị ebi. Amen."}]}