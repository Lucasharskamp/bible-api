{"data":[{"book":"Daniel (Hebrew)","chapter":"10","verse":"1","text":"Perise mangɛ Sirusi xa mangɛya ɲɛ saxan nde ra, Ala naxa masenyi nde so Daniyɛli yi ra, naxan xili Beletesasari. Masenyi hagigɛ nan nu na ra, a gere belebele nan ma fe masenma. Daniyɛli naxa na mɛ, a na xiye fahaamu."},{"book":"Daniel (Hebrew)","chapter":"10","verse":"2","text":"Na tɛmui, n tan Daniyɛli, n naxa lɔxɔxun saxan naba sunnunyi kui."},{"book":"Daniel (Hebrew)","chapter":"10","verse":"3","text":"N mu donse fanyi yo don, n mu sube don, n mu wɛni min, n mu ture xiri ɲɔxunmɛ yo maso n ma, han na lɔxɔxun saxan kamali tɛmui naxɛ."},{"book":"Daniel (Hebrew)","chapter":"10","verse":"4","text":"Kike singe xi mɔxɔɲɛn nun naani nde ra, n nu na Tigiri xure dɛ ra."},{"book":"Daniel (Hebrew)","chapter":"10","verse":"5","text":"N to n ya rakeli, n naxa mixi nde to, dugi fiixɛ fanyi ragoroxi a ma, a tagi ixirixi bɛlɛti xɛɛma daaxi ra naxan keli Ufasi."},{"book":"Daniel (Hebrew)","chapter":"10","verse":"6","text":"A fate nu yanbama alɔ diyaman gɛmɛ, a yatagi alɔ seyamakɔnyi, a yae alɔ tɛ, a bɛlɛxɛe nun a sanyie alɔ yɔxui fanyi. A xui nu luxi nɛ alɔ galanyi."},{"book":"Daniel (Hebrew)","chapter":"10","verse":"7","text":"N tan, Daniyɛli, n keren nan na laamatunyi toxi. Mixi naxee nu na n sɛɛti ma, e mu laamatunyi to, kɔnɔ gaaxui naxa e suxu, e naxa e gi, e sa e nɔxun."},{"book":"Daniel (Hebrew)","chapter":"10","verse":"8","text":"N naxa lu naa n keren. N to na laamatunyi fanyi to, n naxa matu a ra, n yatagi fan naxa masara."},{"book":"Daniel (Hebrew)","chapter":"10","verse":"9","text":"N to na mixi wɔyɛn xui mɛ, n naxa n felen bɔxi ma, n dɛ naxa ixara."},{"book":"Daniel (Hebrew)","chapter":"10","verse":"10","text":"Bɛlɛxɛ nde to din n na, n naxa n felen, n xinbi nun n bɛlɛxɛe xun na, kɔnɔ n fate birin nu sɛrɛnfe n ma."},{"book":"Daniel (Hebrew)","chapter":"10","verse":"11","text":"A naxa a masen n bɛ, «Daniyɛli, mixi xanuxi, i xa n ma masenyi fahaamu. Keli, i ti, barima n xɛɛxi i tan nan ma.» A to na fala n bɛ, n naxa keli n sɛrɛnfe ra."},{"book":"Daniel (Hebrew)","chapter":"10","verse":"12","text":"A naxa a masen n bɛ, «Daniyɛli i naxa gaaxu, barima i to wa fahaamui fenfe yɛtɛ magoroe kui Ala ya i, Ala bara i xa maxandi suxu. N faxi be na nan ma."},{"book":"Daniel (Hebrew)","chapter":"10","verse":"13","text":"Kɔnɔ Sentanɛ xa malekɛ naxan na Perise bɔxi ma, a naxa ti n ya ra xi mɔxɔɲɛn nun keren, han Mikayeli, Ala xa malekɛe xa mangɛ xungbe nde, naxa fa n malide. Na kui n bara bu Perise mangɛe yire,"},{"book":"Daniel (Hebrew)","chapter":"10","verse":"14","text":"kɔnɔ yakɔsi n bara fa i rakolonde fe ma naxan fama rabade i xa ɲama ra tɛmui naxan sa fama, barima laamatunyi keren luxi na waxati xa fe ra.»"},{"book":"Daniel (Hebrew)","chapter":"10","verse":"15","text":"A to nu na wɔyɛnfe n bɛ, n naxa n yatagi rafelen bɔxi ma, n dundu yen."},{"book":"Daniel (Hebrew)","chapter":"10","verse":"16","text":"Na xanbi, adamadi maniyɛ nde naxa fa, a a bɛlɛxɛ din n dɛ kiri ra. N naxa n dɛ rabi, n fa a fala na bɛ, «N marigi, na laamatunyi bara n yatagi masara, a n matu a ra."},{"book":"Daniel (Hebrew)","chapter":"10","verse":"17","text":"N tan i xa konyi di wɔyɛnma n marigi ra di? N sɛnbɛ birin bara ɲɔn, ɲɛngife yati bara xɔrɔxɔ n bɛ.»"},{"book":"Daniel (Hebrew)","chapter":"10","verse":"18","text":"Na tɛmui na adamadi maniyɛ naxa a bɛlɛxɛ din n na a firin nde ra, n fa sɛnbɛ sɔtɔ."},{"book":"Daniel (Hebrew)","chapter":"10","verse":"19","text":"A naxa a masen n bɛ, «Ala Xanuntenyi, i naxa gaaxu, i bɔɲɛ xa sa. Limaniya gben, i i sɛnbɛ so.» A to na fala n bɛ, n naxa sɛnbɛ sɔtɔ keren na. N naxa a fala a bɛ, «N marigi, i xa i xa masenyi ti n bɛ, barima n bara sɛnbɛ sɔtɔ i saabui ra.»"},{"book":"Daniel (Hebrew)","chapter":"10","verse":"20","text":"A naxa a masen n bɛ, «N faxi i yire fe naxan ma i a kolon? Yakɔsi n xa gbilen, n xa sa Perise mangɛ gere. N na siga, Girɛki mangɛ fama nɛ."},{"book":"Daniel (Hebrew)","chapter":"10","verse":"21","text":"Wo xa mangɛ Mikayeli gbansan na n malife na gere kui. Kɔnɔ beenu n xa siga, n xa nɔndi buki masenyi masen i bɛ.»"}]}