{"data":[{"book":"Markus","chapter":"1","verse":"1","text":"Detta är begynnelsen [utgångspunkten för min redogörelse] av evangeliet (det glada budskapet, segerbudskapet) om Jesus den Smorde (Messias, Kristus), Guds Son."},{"book":"Markus","chapter":"1","verse":"2","text":"Så står det skrivet hos profeten Jesaja [om Johannes Döparen, se vers 4]:"},{"book":"Markus","chapter":"1","verse":"3","text":"En röst ropar i öknen:"},{"book":"Markus","chapter":"1","verse":"4","text":"Johannes kom (trädde fram), han [var den budbärare som profeterna talat om] som döpte i öknen och predikade omvändelsens dop [som var ett yttre reningsdop i vatten som ett tecken på hjärtats omvändelse] till syndernas förlåtelse."},{"book":"Markus","chapter":"1","verse":"5","text":"Hela Judéen och alla i Jerusalem kom dit ut till honom (i en ständig ström), och de bekände sina synder och döptes av honom i Jordan."},{"book":"Markus","chapter":"1","verse":"6","text":"Johannes var klädd i kamelhår och hade ett läderbälte om livet [vilket ger associationer till tidigare profeter som t.ex. Elia, se 2 Kung 1:8]. Han levde av gräshoppor och vildhonung. [Johannes livsstil stod i stark kontrast till många av de religiösa ledarna som levde i lyx. Gräshoppor och vildhonung var vanlig mat i ökenmarken.]"},{"book":"Markus","chapter":"1","verse":"7","text":"Han predikade: ”Efter mig kommer den som är starkare än jag, och jag är inte värdig att böja mig ner och knyta upp hans sandalremmar [som var en slavs syssla]."},{"book":"Markus","chapter":"1","verse":"8","text":"Jag har döpt er med vatten, han ska döpa er med helig Ande.”"},{"book":"Markus","chapter":"1","verse":"9","text":"Nu vid den tiden kom Jesus från Nasaret i Galileen och blev döpt i Jordan[-floden] av Johannes."},{"book":"Markus","chapter":"1","verse":"10","text":"På en gång, medan Jesus steg upp ur vattnet, såg Johannes himlen dela (öppna) sig och Anden i form av en duva komma ner över honom [och uppfylla honom]."},{"book":"Markus","chapter":"1","verse":"11","text":"Då kom en röst från himlen: ”Du är min älskade son, jag har min glädje i dig (du är den utvalde, ende).” [Jes 42:1]"},{"book":"Markus","chapter":"1","verse":"12","text":"På en gång förde (drev) Anden honom ut i öknen (obebodda trakter)."},{"book":"Markus","chapter":"1","verse":"13","text":"Han var i öknen under fyrtio dagar och prövades (frestades, testades, utvärderades ständigt, gång på gång) av Satan (motståndaren). Han levde bland de vilda djuren [schakaler, vargar, hyenor, leoparder], och änglarna betjänade honom (ständigt, gång på gång)."},{"book":"Markus","chapter":"1","verse":"14","text":"Nu, efter det att Johannes hade blivit fängslad [i fästningen Machaerus på östra sidan av Döda havet av den romerske ståthållaren Herodes Antipas som ansvarade för Galileen och Pereen], kom Jesus till Galileen och predikade evangeliet (de glada nyheterna) om Guds rike"},{"book":"Markus","chapter":"1","verse":"15","text":"och sade:"},{"book":"Markus","chapter":"1","verse":"16","text":"När han gick utmed Galileiska sjön fick han se Simon [som senare kallas Petrus, se Mark 3:16] och hans bror Andreas stå vid sjön och kasta ut sina kastnät, för de var fiskare."},{"book":"Markus","chapter":"1","verse":"17","text":"Jesus sade till dem: ”Kom och följ mig. Jag ska göra er till [lära er att bli] människofiskare!”"},{"book":"Markus","chapter":"1","verse":"18","text":"Genast lämnade de sina nät och följde honom."},{"book":"Markus","chapter":"1","verse":"19","text":"Lite längre fram fick han se Jakob, Sebedeus son, och hans bror Johannes, som höll på att göra i ordning näten i sin båt."},{"book":"Markus","chapter":"1","verse":"20","text":"Han kallade på dem, och de lämnade sin far Sebedeus och hans anställda fiskare i båten och följde efter honom."},{"book":"Markus","chapter":"1","verse":"21","text":"De gick in till Kapernaum, och så fort (ordagrant ”genast när”) det blev sabbat gick Jesus till synagogan och började undervisa."},{"book":"Markus","chapter":"1","verse":"22","text":"De häpnade (blev helt överväldigade, förvånade) över hans undervisning, för han undervisade med auktoritet (makt) och inte som de skriftlärda [som mestadels bara citerade andra tidigare rabbiner]."},{"book":"Markus","chapter":"1","verse":"23","text":"Just då i synagogan fanns en man som var besatt av en oren ande, och på en gång började han skrika:"},{"book":"Markus","chapter":"1","verse":"24","text":"”Vad har du med oss att göra, Jesus från Nasaret? Har du kommit för att förgöra oss? Jag vet vem du är – Guds helige!”"},{"book":"Markus","chapter":"1","verse":"25","text":"Men Jesus förbjöd honom (gav en sträng tillsägelse): ”Var tyst! Kom ut ur honom!”"},{"book":"Markus","chapter":"1","verse":"26","text":"Efter att den orena anden våldsamt slitit och ryckt i mannen, for den ut ur honom under ett högt rop."},{"book":"Markus","chapter":"1","verse":"27","text":"De blev alla förfärade (på gränsen till skräckslagna) och började fråga varandra (begära svar av varandra): ”Vad är detta? En ny undervisning, med makt bakom orden! Till och med de orena andarna befaller han, och de lyder honom.”"},{"book":"Markus","chapter":"1","verse":"28","text":"Ryktet om honom spred sig genast över hela Galileen."},{"book":"Markus","chapter":"1","verse":"29","text":"På en gång lämnade Jesus synagogan och gick till Simon och Andreas hus, tillsammans med [bröderna] Jakob och Johannes. [Enligt judisk sed intogs huvudmålet på sabbaten mitt på dagen, direkt efter gudstjänsten.]"},{"book":"Markus","chapter":"1","verse":"30","text":"Simons svärmor hade insjuknat och låg ned i feber [troligtvis malaria, se Luk 4:38], och på en gång berättade de det för Jesus."},{"book":"Markus","chapter":"1","verse":"31","text":"Han gick fram till henne, tog hennes hand och reste henne upp. Genast lämnade febern henne, och hon började att betjäna dem [servera sabbatsmåltiden som var förberedd sedan dagen innan]."},{"book":"Markus","chapter":"1","verse":"32","text":"På kvällen, efter solnedgången, kom man till honom (i en stadig ström) med alla sjuka och besatta,"},{"book":"Markus","chapter":"1","verse":"33","text":"tills hela staden [Kapernaum] hade samlats utanför dörren."},{"book":"Markus","chapter":"1","verse":"34","text":"Jesus botade många som led av olika sjukdomar och drev ut många demoner, och han förbjöd demonerna att tala, eftersom de visste vem han var. [Lukas beskriver hur Jesus lägger händerna på var och en av dem, se Luk 4:40.]"},{"book":"Markus","chapter":"1","verse":"35","text":"Tidigt nästa morgon (under den sista nattväkten – mellan klockan tre och sex på söndagsmorgonen), långt innan det blev ljust, steg han [Jesus] upp och gick bort till en enslig plats. Där bad han. [Detta är den första av tre gånger som Markus uppmärksammar hur Jesus drar sig undan för att be tidigt på morgonen, se Mark 6:46; 14:32-41.]"},{"book":"Markus","chapter":"1","verse":"36","text":"Simon och de som var med honom [vaknade senare och] letade efter honom (jagade honom som ett villebråd),"},{"book":"Markus","chapter":"1","verse":"37","text":"och när de hade funnit honom sade de till honom: ”Alla söker efter dig.”"},{"book":"Markus","chapter":"1","verse":"38","text":"Han svarade: ”Låt oss gå åt ett annat håll, till byarna här omkring [på västra sidan av Galileiska sjön], så att jag kan predika där också. Det är därför jag har gått ut.”"},{"book":"Markus","chapter":"1","verse":"39","text":"Han gick och predikade i deras synagogor i hela Galileen och drev ut demonerna."},{"book":"Markus","chapter":"1","verse":"40","text":"En spetälsk kom till honom och föll på knä och bad: ”Om du vill, så kan du göra mig ren.”"},{"book":"Markus","chapter":"1","verse":"41","text":"Djupt rörd av medömkan, sträckte Jesus ut handen och rörde vid honom [vilket gjorde Jesus ceremoniellt oren] och sade: ”Jag vill. Bli ren!”"},{"book":"Markus","chapter":"1","verse":"42","text":"På en gång försvann spetälskan, och han blev ren."},{"book":"Markus","chapter":"1","verse":"43","text":"Jesus förmanade honom, och skickade bort honom på en gång,"},{"book":"Markus","chapter":"1","verse":"44","text":"och sade: ”Säg ingenting till någon, men gå och visa upp dig för prästen [i Jerusalem] och ge det offer för din rening som Mose har bestämt. Det blir ett vittnesbörd för dem.” [3 Mos 14:1-32]"},{"book":"Markus","chapter":"1","verse":"45","text":"Men mannen gick därifrån och började tala vitt och brett om saken, så att Jesus inte längre kunde visa sig i någon stad utan stannade ute i ödemarken. Det fortsatte att komma folk till honom från alla håll."}]}