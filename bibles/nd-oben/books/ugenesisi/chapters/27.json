{"data":[{"book":"UGenesisi","chapter":"27","verse":"1","text":"Kwathi u-Isaka eseluphele, amehlo akhe esethundubele okokuthi wayengasaboni, wabiza u-Esawu indodana yakhe endala wathi kuye, “Ndodana yami.”"},{"book":"UGenesisi","chapter":"27","verse":"2","text":"U-Isaka wathi, “Manje sengilixhegu, njalo kangilazi ilanga lami lokufa."},{"book":"UGenesisi","chapter":"27","verse":"3","text":"Thatha izikhali zakho, isikhwama semitshoko yakho ledandili lakho ungene iganga uyengizingelela inyamazana."},{"book":"UGenesisi","chapter":"27","verse":"4","text":"Ungilungisele ukudla okumnandi engikuthandayo ukulethe kimi lapha ngidle, ukuze ngikuphe isibusiso sami ngingakafi.”"},{"book":"UGenesisi","chapter":"27","verse":"5","text":"URabheka wayelalele u-Isaka ekhuluma lendodana yakhe u-Esawu. Kwathi u-Esawu esephumile waya egangeni ukuyazingela inyamazana ukuze ayilethe,"},{"book":"UGenesisi","chapter":"27","verse":"6","text":"uRabheka wathi endodaneni yakhe uJakhobe, “Khangela, ngizwe uyihlo esithi kumnewenu u-Esawu"},{"book":"UGenesisi","chapter":"27","verse":"7","text":"‘Ngilethela inyamazana ungilungisele ukudla okumnandi ngidle, ukuze ngikuphe isibusiso sami phambi kukaThixo ngingakafi.’"},{"book":"UGenesisi","chapter":"27","verse":"8","text":"Manje-ke lalela kuhle, ndodana yami, wenze lokho engikutshela khona:"},{"book":"UGenesisi","chapter":"27","verse":"9","text":"Yana emhlambini ulethe lapha kimi amazinyane embuzi amabili anonileyo, ukuze ngilungisele uyihlo ukudla okumnandi ngendlela akuthanda ngayo."},{"book":"UGenesisi","chapter":"27","verse":"10","text":"Wena ubusukusa kuyihlo adle, abesekunika isibusiso sakhe engakafi.”"},{"book":"UGenesisi","chapter":"27","verse":"11","text":"UJakhobe wathi kuRabheka unina, “Kodwa umnewethu u-Esawu lihwanqa, mina ngilejwabu elitshelelayo."},{"book":"UGenesisi","chapter":"27","verse":"12","text":"Pho ubaba angangibamba ke? Kuzabonakala ukuthi ngiyamqila ngibe sengizehlisele isiqalekiso phezu kwami esikhundleni sesibusiso.”"},{"book":"UGenesisi","chapter":"27","verse":"13","text":"Unina wathi kuye, “Ndodana yami, lesosiqalekiso kasehlele kimi. Wena yenza lokho engikutshela khona kuphela; hamba uyengithathela wona.”"},{"book":"UGenesisi","chapter":"27","verse":"14","text":"Ngakho wahamba wayawathatha wawaletha kunina, yena walungisa ukudla okumnandi, ngaleyondlela eyayithandwa nguyise."},{"book":"UGenesisi","chapter":"27","verse":"15","text":"URabheka wasethatha izigqoko ezithandekayo zika-Esawu indodana yakhe endala, ezazikhona endlini, wazigqokisa indodana yakhe encane, uJakhobe."},{"book":"UGenesisi","chapter":"27","verse":"16","text":"Wabuya wamgoqela izandla zakhe lentamo lapho okwakubutshelezi khona ngesikhumba sembuzi."},{"book":"UGenesisi","chapter":"27","verse":"17","text":"Waseqhubela indodana yakhe uJakhobe ukudla lokho okumnandi kanye lesinkwa ayesenzile."},{"book":"UGenesisi","chapter":"27","verse":"18","text":"Waya kuyise wafika wathi, “Baba.”"},{"book":"UGenesisi","chapter":"27","verse":"19","text":"UJakhobe wathi kuyise, “Ngingu-Esawu izibulo lakho. Sengenzile njengokungilayela kwakho. Vuka uhlale udle inyama yami yenyamazana ukuze ungiphe isibusiso sakho.”"},{"book":"UGenesisi","chapter":"27","verse":"20","text":"U-Isaka wayibuza indodana yakhe wathi, “Uyizuze njani masinyane kangaka, ndodana yami?”"},{"book":"UGenesisi","chapter":"27","verse":"21","text":"U-Isaka wasesithi kuJakhobe, “Sondela eduze ngikuthinte, ndodana yami, ukuze ngazi ngempela ukuthi uyiyo indodana yami u-Esawu noma hatshi.”"},{"book":"UGenesisi","chapter":"27","verse":"22","text":"UJakhobe wasondela kuyise u-Isaka wamthinta wathi, “Ilizwi ngelikaJakhobe, kodwa izandla yizandla zika-Esawu.”"},{"book":"UGenesisi","chapter":"27","verse":"23","text":"Kazange amazi ngoba izandla zakhe zaziloboya njengezikamnewabo u-Esawu; ngakho wambusisa."},{"book":"UGenesisi","chapter":"27","verse":"24","text":"Wabuza wathi, “Kambe unguye na u-Esawu indodana yami?”"},{"book":"UGenesisi","chapter":"27","verse":"25","text":"Wasesithi, “Ndodana yami, ngipha inyama yakho yenyamazana ngidle, ukuze ngikuphe isibusiso sami.”"},{"book":"UGenesisi","chapter":"27","verse":"26","text":"Uyise u-Isaka wathi kuye, “Woza lapha, ndodana yami, ungange.”"},{"book":"UGenesisi","chapter":"27","verse":"27","text":"Wasesiya kuye wamanga. Kwathi u-Isaka esewuzwile umnuko wezigqoko zakhe, wambusisa wathi,"},{"book":"UGenesisi","chapter":"27","verse":"28","text":"Sengathi uNkulunkulu angakupha amazolo asezulwini"},{"book":"UGenesisi","chapter":"27","verse":"29","text":"Sengathi izizwe zingakukhonza"},{"book":"UGenesisi","chapter":"27","verse":"30","text":"U-Isaka eseqedile ukumbusisa njalo uJakhobe esathi uyasuka kuyise, umnewabo u-Esawu wabengena evela zingela."},{"book":"UGenesisi","chapter":"27","verse":"31","text":"Laye njalo walungisa ukudla okumnandi wakuletha kuyise. Wasesithi kuye, “Baba, vuka udle inyama yami yenyamazana, ukuze ungiphe isibusiso sakho.”"},{"book":"UGenesisi","chapter":"27","verse":"32","text":"Uyise u-Isaka wambuza wathi, “Ungubani wena?”"},{"book":"UGenesisi","chapter":"27","verse":"33","text":"U-Isaka wathuthumela kakhulu wathi, “Kanti ubengubani ozingele inyamazana wayiletha kimi? Ngiyidlile khathesi nje usuzafika, ngambusisa njalo ngempela uzakubusiswa!”"},{"book":"UGenesisi","chapter":"27","verse":"34","text":"Kwathi u-Esawu ewezwa amazwi kayise, wakhala kakhulu okuzwisa ubuhlungu wathi kuyise, “Ngibusisa lami njalo, baba!”"},{"book":"UGenesisi","chapter":"27","verse":"35","text":"Kodwa wathi, “Umfowenu uze ngobuqili wathatha isibusiso sakho.”"},{"book":"UGenesisi","chapter":"27","verse":"36","text":"U-Esawu wathi, “Kakumfanelanga na ukuthiwa nguJakhobe? Lokhu sokungokwesibili engiqila: Wathatha ubuzibulo bami, manje usethethe isibusiso sami?” Wasebuza wathi, “Kawungigcinelanga yini mina esinye isibusiso”?"},{"book":"UGenesisi","chapter":"27","verse":"37","text":"U-Isaka wamphendula u-Esawu wathi, “Sengimenze waba yinkosi phezu kwakho, ngenza zonke izihlobo zakhe zaba yizisebenzi zakhe, njalo ngamsekela ngenala yamabele langewayini elitsha. Kambe ngingabe ngisakwenzelani, ndodana yami?”"},{"book":"UGenesisi","chapter":"27","verse":"38","text":"U-Esawu wathi kuyise, “Kanti ulesibusiso esisodwa kuphela na baba? Ngibusisa lami, baba!” U-Esawu wasekhala kakhulu ephumisela."},{"book":"UGenesisi","chapter":"27","verse":"39","text":"Uyise u-Isaka wamphendula wathi,"},{"book":"UGenesisi","chapter":"27","verse":"40","text":"Uzaphila ngokusebenzisa inkemba"},{"book":"UGenesisi","chapter":"27","verse":"41","text":"U-Esawu wabambela uJakhobe isikhwili ngenxa yesibusiso uyise ayemuphe sona. Wazitshela wathi, “Insuku zokulilela ubaba seziseduze; lapho-ke ngizambulala umfowethu uJakhobe.”"},{"book":"UGenesisi","chapter":"27","verse":"42","text":"Kwathi uRabheka esezwile okwakutshiwo yindodana yakhe endala u-Esawu, wabiza indodana yakhe encinyane uJakhobe wathi kuye, “Umnewenu u-Esawu uziduduza ngomcabango wokuthi akubulale."},{"book":"UGenesisi","chapter":"27","verse":"43","text":"Ngakho-ke wena ndodana yami, yenza lokho engikutshela khona: Baleka masinyane uye kumfowethu uLabhani eHarani."},{"book":"UGenesisi","chapter":"27","verse":"44","text":"Uhlale khonale ulaka lomfowenu luze ludede."},{"book":"UGenesisi","chapter":"27","verse":"45","text":"Kuzakuthi nxa umnewenu engasakuzondelanga esekhohliwe ukuthi kuyini owakwenza kuye, ngizathumela ilizwi ukuthi ubuye usuka khonale. Kambe kungaba yini ukuthi ngilahlekelwe yini lobabili ngasuku lunye na?”"},{"book":"UGenesisi","chapter":"27","verse":"46","text":"URabheka wasesithi ku-Isaka, “Ukuphila sokunginenga ngenxa yabafazi bamaHithi laba. Nxa uJakhobe engathatha umfazi ebafazini balelilizwe, abafazi bamaHithi abanje, ukuphila kwami kuyabe kungasasizi.”"}]}