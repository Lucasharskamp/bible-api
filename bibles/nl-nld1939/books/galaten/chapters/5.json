{"data":[{"book":"Galaten","chapter":"5","verse":"1","text":"Christus heeft ons vrij gemaakt, om in de vrijheid te blijven; staat dus vast, en kromt u niet opnieuw onder het slavenjuk."},{"book":"Galaten","chapter":"5","verse":"2","text":"Zie, ik Paulus zeg het u: Als gij u besnijden laat, zal Christus u niets baten."},{"book":"Galaten","chapter":"5","verse":"3","text":"En nog eens verklaar ik aan iedereen, die zich besnijden laat, dat hij dan verplicht is de hele Wet te onderhouden;"},{"book":"Galaten","chapter":"5","verse":"4","text":"en aan ieder van u, die gerechtvaardigd wil worden door de Wet, dat gij u losmaakt van Christus, en vervallen zijt van de genade."},{"book":"Galaten","chapter":"5","verse":"5","text":"Door den Geest immers verwachten we de gehoopte gerechtigheid uit kracht van het geloof;"},{"book":"Galaten","chapter":"5","verse":"6","text":"want in Christus Jesus is besnijdenis noch onbesnedenheid van waarde, maar wel het geloof, dat werkt door de liefde."},{"book":"Galaten","chapter":"5","verse":"7","text":"Gij waart zo goed aan het lopen; wie heeft u gestuit in het volgen der waarheid?"},{"book":"Galaten","chapter":"5","verse":"8","text":"Dat was zeker geen ingeving van Hem, die u roept;"},{"book":"Galaten","chapter":"5","verse":"9","text":"een weinig zuurdeeg verzuurt al het deeg!"},{"book":"Galaten","chapter":"5","verse":"10","text":"Ik vertrouw op u in den Heer, dat gij er niet anders over zult denken; maar wie verwarring onder u zaait, zal zijn straf ondergaan; wie het ook is."},{"book":"Galaten","chapter":"5","verse":"11","text":"Broeders, wanneer ikzelf nog steeds de besnijdenis zou preken, waarom blijft men mij dan nog vervolgen; dan was toch de ergernis van het kruis wel verdwenen."},{"book":"Galaten","chapter":"5","verse":"12","text":"Laten zij, die u opstoken, zich maar verder verminken!"},{"book":"Galaten","chapter":"5","verse":"13","text":"Zeker broeders, gij zijt tot vrijheid geroepen; maar tot geen vrijheid, die een voorwendsel is voor het vlees. Integendeel, dient elkander uit liefde;"},{"book":"Galaten","chapter":"5","verse":"14","text":"want de ganse Wet wordt vervuld in één enkel gebod: “Ge zult uw naaste liefhebben als uzelf.”"},{"book":"Galaten","chapter":"5","verse":"15","text":"Maar zo gij elkander bijt en verslindt, ziet dan toe, dat gij niet door elkaar wordt verteerd."},{"book":"Galaten","chapter":"5","verse":"16","text":"Ook zeg ik u: leeft naar de geest, dan zult gij niet de begeerten inwilligen van het vlees."},{"book":"Galaten","chapter":"5","verse":"17","text":"Want het vlees begeert tegen de geest, en de geest tegen het vlees; ze staan vijandig tegenover elkaar, zodat gij niet doet, wat gij zoudt willen."},{"book":"Galaten","chapter":"5","verse":"18","text":"Indien gij u door de geest laat leiden, dan valt gij niet onder de Wet."},{"book":"Galaten","chapter":"5","verse":"19","text":"Welnu, de werken van het vlees zijn bekend: ontucht, onreinheid en losbandigheid;"},{"book":"Galaten","chapter":"5","verse":"20","text":"afgoderij en toverij; vijandschap, twist, afgunst, gramschap, partijzucht, verdeeldheid, scheuring,"},{"book":"Galaten","chapter":"5","verse":"21","text":"en nijd; dronkenschap, brasserij en dergelijke; en ik waarschuw u, zoals ik het ook vroeger deed: wie zo iets doet, zal het koninkrijk Gods niet beërven."},{"book":"Galaten","chapter":"5","verse":"22","text":"Maar de vrucht van de geest is: liefde, blijdschap en vrede; lankmoedigheid, welwillendheid en goedhartigheid; betrouwbaarheid,"},{"book":"Galaten","chapter":"5","verse":"23","text":"zachtmoedigheid en gematigdheid. En tegen dit alles is de Wet niet gericht."},{"book":"Galaten","chapter":"5","verse":"24","text":"Welnu, zij die Christus toebehoren, hebben het vlees gekruisigd met zijn driften en begeerten."},{"book":"Galaten","chapter":"5","verse":"25","text":"Zo we leven door de geest, laat ons dan ook handelen naar de geest;"},{"book":"Galaten","chapter":"5","verse":"26","text":"niet begerig naar ijdele glorie, elkander niet tartend, elkaar niet benijdend."}]}