{"data":[{"book":"Yohani","chapter":"13","verse":"1","text":"Iweriti lishaka lya pamberi pa msambu gwa Pasaka. Yesu kavimaniti handa saa yakuwi isoka ya kuwuka pasipanu na kugenda kwa Tati. Shipindi shoseri yomberi kawafiriti nentu wantu wa pasipanu yawaweriti wakuwi, na kawafiriti mpaka lupeleru!"},{"book":"Yohani","chapter":"13","verse":"2","text":"Yesu pamuhera na wantumini wakuwi waweriti walivaga kuliya shiboga sha pamihi. Shetani kingiriti kala mumoyu mwa Yuda, mwana gwa Simoni Isikariyoti, maholu ga kumgalambuka Yesu."},{"book":"Yohani","chapter":"13","verse":"3","text":"Yesu kavimaniti handa Tati kaweriti kamupa makakala, kavimaniti kuwera kalawa kwa Mlungu na kaweriti kankugenda kwa Mlungu."},{"book":"Yohani","chapter":"13","verse":"4","text":"Su, kawukiti pameza, kayikusa nguwu yakuwi, katola shitambala na kulitawa mushyunu mwakuwi."},{"book":"Yohani","chapter":"13","verse":"5","text":"Shakapanu katula mashi mubakuli, kanja kuwagulula magulu wafundwa wakuwi kugapukuta kwa shitambala shilii shakashitawiti mushinu mwakuwi."},{"book":"Yohani","chapter":"13","verse":"6","text":"Pakiziti kwa Simoni Peteru, nayomberi katakula, “Mtuwa, hashi gwenga gwiza kugagulula magulu ganeni?”"},{"book":"Yohani","chapter":"13","verse":"7","text":"Yesu kamwankula, “Gwenga hapeni gwerewi vinu shantenda ashi, kumbiti hagwelewi shakapanu.”"},{"book":"Yohani","chapter":"13","verse":"8","text":"Peteru kamgambira, “Gwenga hapeni gungululi magulu gangu nakamu!” Yesu kamwankula,"},{"book":"Yohani","chapter":"13","verse":"9","text":"Simoni Peteru kamwankula, “Mtuwa, nagungululi magulu hera! Gugagululi mawoku gangu na mtuwi viraa.”"},{"book":"Yohani","chapter":"13","verse":"10","text":"Yesu kamgambira, “Yawakoga kala wawera waherepa na wafiruwa ndiri kunawa ira magulu gawu. Mwenga muherepa, kumbiti mwawoseri ndiri.”"},{"book":"Yohani","chapter":"13","verse":"11","text":"Yesu kamumaniti kala ulii yakagenda kumgalambuka, ndo mana kalongiti, “Mwenga muherepa, kumbiti yumu kaherepa ndiri.”"},{"book":"Yohani","chapter":"13","verse":"12","text":"Pakamaliriti kuwagulula magulu gawu, kavulumula nguwu yakuwi, na kalivagiti pahala pakuwi pakwegera na meza, su yomberi kawakosiya, “Hashi, mwerewa shanuwatenderani mwenga?”"},{"book":"Yohani","chapter":"13","verse":"13","text":"“Mwenga munshema mfunda na Mtuwa, mwenga mtakula weri toziya ndo neni."},{"book":"Yohani","chapter":"13","verse":"14","text":"Paiwera neni Mtuwa gwenu na mfunda gwenu, nuwanaviya magulu mwenga, mwenga viraa mfiruwa kulinawiviyana magulu."},{"book":"Yohani","chapter":"13","verse":"15","text":"Nukupanani kala mfanu, su mwenga mtendi viraa ntambu yanuwatenderani."},{"book":"Yohani","chapter":"13","verse":"16","text":"Nuwagambirani nakaka, wantumintumi wakulu ndiri kuliku mtuwa gwawu na ntumintumi hapeni kaweri mkulu kuliku ulii yakantumiti."},{"book":"Yohani","chapter":"13","verse":"17","text":"Vinu muumana unakaka awu, hamuweri na sekuseku pamgatenda."},{"book":"Yohani","chapter":"13","verse":"18","text":"“Aga gantakula gawawusu ndiri mwenga mawoseri. Neni nuwamana walii yanuwasyaguliti. Kumbiti mpaka gatimii Malembu Mananagala gaweri nakaka ntambu yagalembwa, ‘Muntu yakaliyiti pamuhera naneni shiboga shangu hakang'alambuki’."},{"book":"Yohani","chapter":"13","verse":"19","text":"Neni nuwagambireni vitwatira avi vinu pamberi kulawira. Su pagalawila mpati kujimira kuwera ‘Neni ndo Mweni’."},{"book":"Yohani","chapter":"13","verse":"20","text":"Nuwagambireni nakaka, yakamshemera yoseri ulii yanumtumiti, kanshemera neni viraa na yakanshemera neni ndo kamshemera ulii yakantumiti.”"},{"book":"Yohani","chapter":"13","verse":"21","text":"Yesu pakatakuliti kala aga, kahinginikiti nentu mumoyu, katakula pota kufifa, “Nakaka nuwagambireni, yumu gwenu hakamgalambuki!”"},{"book":"Yohani","chapter":"13","verse":"22","text":"Wafundwa walilola weni, su waweriti wavimana ndiri handa gaa hakamgalambuki."},{"book":"Yohani","chapter":"13","verse":"23","text":"Yumu gwa wafundwa, mweni Yesu ndo yakamfiriti nentu, kaweriti kalivaga pakwegera na Yesu."},{"book":"Yohani","chapter":"13","verse":"24","text":"Simoni Peteru kamlanguziya kwa mawoku, kamgambira “Gumkosiyi katakula kuusu gaa.”"},{"book":"Yohani","chapter":"13","verse":"25","text":"Su ntumintumi ulii kasegelera nentu uwega wa Yesu, kamkosiya, “Mtuwa, ndo gaa?”"},{"book":"Yohani","chapter":"13","verse":"26","text":"Yesu kamwankula, “Ulii yanumupa shipandi sha libumunda shantotiti musahani, ndo mweni.” Su, kashitola shipandi sha libumunda, kashitota musahani, kamupa Yuda, mwana gwa Simoni Isikariyoti."},{"book":"Yohani","chapter":"13","verse":"27","text":"Yuda pakayankiti kala shipandi sha libumunda, Shetani kamwingiriti yomberi. Su, Yesu kamgambiriti Yuda, “Gutendi kanongola shilii shagufira kutenda!”"},{"book":"Yohani","chapter":"13","verse":"28","text":"Woseri yawalivagiti kuliya shiboga wavimaniti ndiri kwantambu gaa Yesu katakuriti aga kwa yomberi."},{"book":"Yohani","chapter":"13","verse":"29","text":"Yuda kaweriti mkola mpiya pakati pawu, wavimaniti kuwera Yesu kamgambiriti hakahemeri vilii vyawafiruwa mumsambu, ama kamgambiriti kakalaviyi shoseri kwa wahushu."},{"book":"Yohani","chapter":"13","verse":"30","text":"Su Yuda pakayankiti kala shipandi shilii sha libumunda, palaa paliya kalawa kunja. Na iweriti Pashiru."},{"book":"Yohani","chapter":"13","verse":"31","text":"Yuda pakawukiti kala, Yesu kalonga, “Vinu ukwisa wa Mwana gwa Muntu ugubutulwa, vinu ukwisa wa Mlungu ugubutulwa kupitira yomberi."},{"book":"Yohani","chapter":"13","verse":"32","text":"Handa ukwisa wa Mlungu paugubutulwa kupitira yomberi, su Mlungu hakaulanguziyi ukwisa wa Mwana gwa Muntu mngati mwakuwi, kamukamu hakatendi hangu."},{"book":"Yohani","chapter":"13","verse":"33","text":"Wana wangu, nankali na mwenga katepu hera. Hamunsakuli, kumbiti vinu nukugambirani galii ganuwagambiriti kala wakulu wa Wayawudi, ‘Pang'endaku, mwenga hapeni mgendi.’"},{"book":"Yohani","chapter":"13","verse":"34","text":"Vinu nukupanani lilagaliru lya syayi, mulifiri weni. Handa yanukufirani mwenga, viraa vilii mulifiri weni."},{"book":"Yohani","chapter":"13","verse":"35","text":"Handa pamulifira weni, wantu woseri hawavimani kuwera mwenga ndo wafundwa waneni”."},{"book":"Yohani","chapter":"13","verse":"36","text":"Simoni Peteru kamkosiya Yesu, “Mtuwa gwankugenda koshi?” Yesu kamwankula,"},{"book":"Yohani","chapter":"13","verse":"37","text":"Peteru kamkosiya, “Mtuwa, kwantambu gaa nsindi kukufata vinu? Nakali kuhowa kwajili ya gwenga!”"},{"book":"Yohani","chapter":"13","verse":"38","text":"Yesu kamwankula, “Hashi, ndo wakala nakaka kuhowa kwajili ya neni? Nukugambira nakaka, pamberi njogolu keniwiki, hagunemi mala tatu kuwera gumana ndiri neni.”"}]}