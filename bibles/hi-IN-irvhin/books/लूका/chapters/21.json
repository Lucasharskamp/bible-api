{"data":[{"book":"लूका","chapter":"21","verse":"1","text":"फिर उसने आँख उठाकर धनवानों को अपना-अपना दान भण्डार में डालते हुए देखा।"},{"book":"लूका","chapter":"21","verse":"2","text":"और उसने एक कंगाल विधवा को भी उसमें दो दमड़ियाँ डालते हुए देखा।"},{"book":"लूका","chapter":"21","verse":"3","text":"तब उसने कहा, “मैं तुम से सच कहता हूँ कि इस कंगाल विधवा ने सबसे बढ़कर डाला है।"},{"book":"लूका","chapter":"21","verse":"4","text":"क्योंकि उन सब ने अपनी-अपनी बढ़ती में से दान में कुछ डाला है, परन्तु इसने अपनी घटी में से अपनी सारी जीविका डाल दी है।”"},{"book":"लूका","chapter":"21","verse":"5","text":"जब कितने लोग मन्दिर के विषय में कह रहे थे, कि वह कैसे सुन्दर पत्थरों और भेंट21:5 भेंट: इस शब्द का ठीक अर्थ परमेश्वर के लिए कुछ भी समर्पित या अर्पित की वस्तुओं से संवारा गया है, तो उसने कहा,"},{"book":"लूका","chapter":"21","verse":"6","text":"“वे दिन आएँगे, जिनमें यह सब जो तुम देखते हो, उनमें से यहाँ किसी पत्थर पर पत्थर भी न छूटेगा, जो ढाया न जाएगा।”"},{"book":"लूका","chapter":"21","verse":"7","text":"उन्होंने उससे पूछा, “हे गुरु, यह सब कब होगा? और ये बातें जब पूरी होने पर होंगी, तो उस समय का क्या चिन्ह होगा?”"},{"book":"लूका","chapter":"21","verse":"8","text":"उसने कहा, “सावधान रहो, कि भरमाए न जाओ, क्योंकि बहुत से मेरे नाम से आकर कहेंगे, कि मैं वही हूँ; और यह भी कि समय निकट आ पहुँचा है: तुम उनके पीछे न चले जाना। (1 यूह. 4:1, मर. 13:21,23)"},{"book":"लूका","chapter":"21","verse":"9","text":"और जब तुम लड़ाइयों और बलवों की चर्चा सुनो, तो घबरा न जाना; क्योंकि इनका पहले होना अवश्य है; परन्तु उस समय तुरन्त अन्त न होगा।”"},{"book":"लूका","chapter":"21","verse":"10","text":"तब उसने उनसे कहा, “जाति पर जाति और राज्य पर राज्य चढ़ाई करेगा। (2 इति. 15:5,6, यशा. 19:2)"},{"book":"लूका","chapter":"21","verse":"11","text":"और बड़े-बड़े भूकम्प होंगे, और जगह-जगह अकाल और महामारियाँ पड़ेंगी, और आकाश में भयंकर बातें और बड़े-बड़े चिन्ह प्रगट होंगे।"},{"book":"लूका","chapter":"21","verse":"12","text":"परन्तु इन सब बातों से पहले वे मेरे नाम के कारण तुम्हें पकड़ेंगे, और सताएँगे, और आराधनालयों में सौंपेंगे, और बन्दीगृह में डलवाएँगे, और राजाओं और राज्यपालों के सामने ले जाएँगे।"},{"book":"लूका","chapter":"21","verse":"13","text":"पर यह तुम्हारे लिये गवाही देने का अवसर हो जाएगा।"},{"book":"लूका","chapter":"21","verse":"14","text":"इसलिए अपने-अपने मन में ठान रखो कि हम पहले से उत्तर देने की चिन्ता न करेंगे।"},{"book":"लूका","chapter":"21","verse":"15","text":"क्योंकि मैं तुम्हें ऐसा बोल और बुद्धि दूँगा, कि तुम्हारे सब विरोधी सामना या खण्डन न कर सकेंगे।"},{"book":"लूका","chapter":"21","verse":"16","text":"और तुम्हारे माता-पिता और भाई और कुटुम्ब, और मित्र भी तुम्हें पकड़वाएँगे; यहाँ तक कि तुम में से कितनों को मरवा डालेंगे।"},{"book":"लूका","chapter":"21","verse":"17","text":"और मेरे नाम के कारण सब लोग तुम से बैर करेंगे।"},{"book":"लूका","chapter":"21","verse":"18","text":"परन्तु तुम्हारे सिर का एक बाल भी बाँका न होगा21:18 तुम्हारे सिर का एक बाल भी बाँका न होगा: मतलब यह है कि वे किसी भी चोट से ग्रस्त नहीं होंगे, परमेश्वर अपने लोगों की रक्षा करेगा।।  (मत्ती 10:30, लूका 12:7)"},{"book":"लूका","chapter":"21","verse":"19","text":"अपने धीरज से तुम अपने प्राणों को बचाए रखोगे।"},{"book":"लूका","chapter":"21","verse":"20","text":"“जब तुम यरूशलेम को सेनाओं से घिरा हुआ देखो, तो जान लेना कि उसका उजड़ जाना निकट है।"},{"book":"लूका","chapter":"21","verse":"21","text":"तब जो यहूदिया में हों वह पहाड़ों पर भाग जाएँ, और जो यरूशलेम के भीतर हों वे बाहर निकल जाएँ; और जो गाँवों में हो वे उसमें न जाएँ।"},{"book":"लूका","chapter":"21","verse":"22","text":"क्योंकि यह पलटा लेने के ऐसे दिन होंगे, जिनमें लिखी हुई सब बातें पूरी हो जाएँगी। (व्यव. 32:35, यिर्म. 46:10)"},{"book":"लूका","chapter":"21","verse":"23","text":"उन दिनों में जो गर्भवती और दूध पिलाती होंगी, उनके लिये हाय, हाय! क्योंकि देश में बड़ा क्लेश और इन लोगों पर बड़ी आपत्ति होगी।"},{"book":"लूका","chapter":"21","verse":"24","text":"वे तलवार के कौर हो जाएँगे, और सब देशों के लोगों में बन्धुए होकर पहुँचाए जाएँगे, और जब तक अन्यजातियों का समय पूरा न हो, तब तक यरूशलेम अन्यजातियों से रौंदा जाएगा। (एज्रा 9:7, भज. 79:1, यशा. 63:18, यिर्म. 21:7, दानि. 9:26)"},{"book":"लूका","chapter":"21","verse":"25","text":"“और सूरज और चाँद और तारों में चिन्ह दिखाई देंगे, और पृथ्वी पर, देश-देश के लोगों को संकट होगा; क्योंकि वे समुद्र के गरजने और लहरों के कोलाहल से घबरा जाएँगे। (भज. 46:2,3, भज. 65:7, यशा. 13:10, यशा. 24:19, यहे. 32:7, योए. 2:30)"},{"book":"लूका","chapter":"21","verse":"26","text":"और भय के कारण और संसार पर आनेवाली घटनाओं की बाँट देखते-देखते लोगों के जी में जी न रहेगा21:26 लोगों के जी में जी न रहेगा: यह भयंकर दहशत को दर्शाती एक अभिव्यक्ति है। क्योंकि आकाश की शक्तियाँ हिलाई जाएँगी। (लैव्य. 26:36, हाग्गै 2:6, हाग्गै 2:21)"},{"book":"लूका","chapter":"21","verse":"27","text":"तब वे मनुष्य के पुत्र को सामर्थ्य और बड़ी महिमा के साथ बादल पर आते देखेंगे। (प्रका. 1:7, दानि. 7:13)"},{"book":"लूका","chapter":"21","verse":"28","text":"जब ये बातें होने लगें, तो सीधे होकर अपने सिर ऊपर उठाना; क्योंकि तुम्हारा छुटकारा निकट होगा।”"},{"book":"लूका","chapter":"21","verse":"29","text":"उसने उनसे एक दृष्टान्त भी कहा, “अंजीर के पेड़ और सब पेड़ों को देखो।"},{"book":"लूका","chapter":"21","verse":"30","text":"ज्यों ही उनकी कोंपलें निकलती हैं, तो तुम देखकर आप ही जान लेते हो, कि ग्रीष्मकाल निकट है।"},{"book":"लूका","chapter":"21","verse":"31","text":"इसी रीति से जब तुम ये बातें होते देखो, तब जान लो कि परमेश्वर का राज्य निकट है।"},{"book":"लूका","chapter":"21","verse":"32","text":"मैं तुम से सच कहता हूँ, कि जब तक ये सब बातें न हो लें, तब तक इस पीढ़ी का कदापि अन्त न होगा।"},{"book":"लूका","chapter":"21","verse":"33","text":"आकाश और पृथ्वी टल जाएँगे, परन्तु मेरी बातें कभी न टलेंगी।"},{"book":"लूका","chapter":"21","verse":"34","text":"“इसलिए सावधान रहो, ऐसा न हो कि तुम्हारे मन खुमार और मतवालेपन, और इस जीवन की चिन्ताओं से सुस्त हो जाएँ, और वह दिन तुम पर फंदे के समान अचानक आ पड़े।"},{"book":"लूका","chapter":"21","verse":"35","text":"क्योंकि वह सारी पृथ्वी के सब रहनेवालों पर इसी प्रकार आ पड़ेगा। (प्रका. 3:3, लूका 12:40)"},{"book":"लूका","chapter":"21","verse":"36","text":"इसलिए जागते रहो और हर समय प्रार्थना करते रहो कि तुम इन सब आनेवाली घटनाओं से बचने, और मनुष्य के पुत्र के सामने खड़े21:36 मनुष्य के पुत्र के सामने खड़े: नजदीक आती विपत्ति न्याय करने के लिए “मनुष्य का पुत्र आ रहा हैं” को दर्शाता हैं। होने के योग्य बनो।”"},{"book":"लूका","chapter":"21","verse":"37","text":"और वह दिन को मन्दिर में उपदेश करता था; और रात को बाहर जाकर जैतून नाम पहाड़ पर रहा करता था।"},{"book":"लूका","chapter":"21","verse":"38","text":"और भोर को तड़के सब लोग उसकी सुनने के लिये मन्दिर में उसके पास आया करते थे।"}]}