{"data":[{"book":"Matendu","chapter":"2","verse":"1","text":"Lishaka lya Pentekosti palisokiti, woseri waweriti wajojinikiti pahala pamuhera."},{"book":"Matendu","chapter":"2","verse":"2","text":"Vumu liziwu gambira lyega lipikinika kulawa kuliyera na limemiziyiti numba yoseri yawalikaliti."},{"book":"Matendu","chapter":"2","verse":"3","text":"Womberi wawoniti vintu gambira mimbamba ya motu yaibagulikiti na kamkangalira kila muntu."},{"book":"Matendu","chapter":"2","verse":"4","text":"Woseri wamemiziyitwi Rohu Mnanagala na wanjiti kutakula kwa luga zya makabira gamonga, Rohu ntambu yakawatenditi watakuli."},{"book":"Matendu","chapter":"2","verse":"5","text":"Vinu palii Yerusalemu kuweriti na Wayawudi, wantu yawamguwira Mlungu, wantu yawalawiti kila isi pasi pa mpindi."},{"book":"Matendu","chapter":"2","verse":"6","text":"Womberi pawapikaniriti liziwu ali, lipinga likulu lya wantu lijojinikiti pamuhera walikangasha, toziya kila yumu gwawu kawapikaniriti womberi wankutakula kwa luga ya likabila lyakuwi mweni."},{"book":"Matendu","chapter":"2","verse":"7","text":"Womberi wasintuka na kulikangasha pawalikosiya, “Hashi, wantu awa ntambu yawatakula Wagalilaya ndiri?"},{"book":"Matendu","chapter":"2","verse":"8","text":"Iwera hashi, kila yumu gwetu kankuwapikinira pawatakula kwa luga yakuwi mweni?"},{"book":"Matendu","chapter":"2","verse":"9","text":"Wamu wetu ndo Wapariti na Wamediya na Waelami, wamonga walawa Misopotamiya na Yudeya na Kapadokiya na Pontu na Asiya,"},{"book":"Matendu","chapter":"2","verse":"10","text":"na Firigiya na Pamfiliya na Misri na kumikowa ya Libya pakwegera na Kureni. Wamonga wahenga kulawa Rumi,"},{"book":"Matendu","chapter":"2","verse":"11","text":"Wayawudi na wantu wawagalambukiriti dini ya Shiyawudi na wamonga walawa Kureti na Arabiya. Twawoseri twenga tupikanira pawatakula kwa luga zya makabila getu twaweni kuusu vitwatira vikulu Mlungu vyakatenditi!”"},{"book":"Matendu","chapter":"2","verse":"12","text":"Walikangasha na kuhinginika, wankulikosiyana weni gweka, “Mana yakuwi shii?”"},{"book":"Matendu","chapter":"2","verse":"13","text":"Kumbiti wamonga watenda lidufiya pawalonga, “Wantu awa walowera ujimbi!”"},{"book":"Matendu","chapter":"2","verse":"14","text":"Shakapanu Peteru kagolokiti pamuhera na wantumintumi walii lilongu na yumu, kanja kulibwelera lipinga lilii lya wantu, “Walongu Wayawudi na woseri mwenga yamulikala Yerusalemu, mpikaniri weri shilii shanonga."},{"book":"Matendu","chapter":"2","verse":"15","text":"Wantu awa walowera ndiri ujimbi ntambu yamulihola, toziya ayi ndo saa tatu hera mandawira!"},{"book":"Matendu","chapter":"2","verse":"16","text":"Unakaka ndo awu shitwatira ashi ndo shirii shakatakuliti mbuyi gwa Mlungu Yoweli,"},{"book":"Matendu","chapter":"2","verse":"17","text":"‘Hantendi mumashaka ga kupelera, Mlungu kalonga,"},{"book":"Matendu","chapter":"2","verse":"18","text":"Yina, ata wantumintumi wangu, wapalu na wadala,"},{"book":"Matendu","chapter":"2","verse":"19","text":"Handendi mauzauza kumpindi kuliyera,"},{"book":"Matendu","chapter":"2","verse":"20","text":"Mshenji gutulwa nditi,"},{"book":"Matendu","chapter":"2","verse":"21","text":"Panu, yoseri yakafira kuluwa kwa litawu lya Mtuwa, hakalopoziwi’"},{"book":"Matendu","chapter":"2","verse":"22","text":"“Wana isi wa Israeli, mpikaniri shisoweru ashi! Yesu gwa Nazareti kaweriti muntu na ukulu wakuwi wa Umlungu ulanguziwa kwa mwenga kwa mauzauza, makangashu na langaliru Mlungu lyakatenditi pakati penu kwa njira yakuwi, handa ntambu yamumana."},{"book":"Matendu","chapter":"2","verse":"23","text":"Kugenderana na mpangu gwakuwi mweni Mlungu kaamuwiti kala handa Yesu mewamubati, mwenga mumlaga kwa kuwalekera wantu wadoda wampingiki."},{"book":"Matendu","chapter":"2","verse":"24","text":"Kumbiti Mlungu kamzyukisiya kulawa kwawahowiti, kamlopoziya mukutama kwa kuhowa kwa mana iwezekana ndiri nakamu kuhowa kumtatiri"},{"book":"Matendu","chapter":"2","verse":"25","text":"Mana Dawudi katakuliti kuusu yomberi hangu, Numwoniti Mtuwa kuulongolu kwa neni mashaka goseri, ka pamu na neni uwega wangu wa kumliwu, ata hapeni ndikinyiki."},{"book":"Matendu","chapter":"2","verse":"26","text":"Hangu, moyu gwangu gwasekuseku, kayi ntenditi lusheka lya nemeleru. Nshimba ya neni hayilikali mlitumbiru,"},{"book":"Matendu","chapter":"2","verse":"27","text":"Toziya hapeni guyileki rohu yaneni kulirindi lyalihera upeleru, pota kumleka mnanagala gwaku kawoli."},{"book":"Matendu","chapter":"2","verse":"28","text":"Gunanguziyi njira za ukomu, kuweri kwakuwi gumemiziya sekuseku!"},{"book":"Matendu","chapter":"2","verse":"29","text":"“Mwalongu wangu, nfira kuwagambirani shinagaubaga kuusu vitwatira vyavimpatiti Dawudi, mbuyi gwetu. Yomberi kahowiti, wamsira, kayi lipumba lyakuwi lyapalapanu pa twenga mpaka lelu."},{"book":"Matendu","chapter":"2","verse":"30","text":"Kumbiti yomberi kaweriti mbuyi gwa Mlungu na kavimaniti kuwera Mlungu kamlagiliti kwa shirapu kuwera hakampanani yumu gwa mwiwuku gwakuwi ukolamlima ntambu yakaweriti Dawudi."},{"book":"Matendu","chapter":"2","verse":"31","text":"Dawudi kaviwoniti pamberi vitwatira Mlungu vyakagenda kuvitenda, su yomberi kayoweriti kuusu uzyukisiya wa Kristu pakatakuliti, ‘Kalekitwi ndiri mulirindi lyalihera upeleru, ama nshimba yakuwi iwoliti ndiri.’"},{"book":"Matendu","chapter":"2","verse":"32","text":"Su, Mlungu kamzyukisiyiti Yesu ayu na twawoseri twenga ndo wakapitawu wa lilawiru ali."},{"book":"Matendu","chapter":"2","verse":"33","text":"Yesu wamnyasuliti kumpindi mpaka uwega wa kumliwu wa Mlungu, yomberi kawanka lagilu lya Rohu Mnanagala kulawa kwa Tati na kashimiminira shilii shamushiwona vinu na kushipikinira."},{"book":"Matendu","chapter":"2","verse":"34","text":"Mana Dawudi mweni, kakwena haa mpaka kumpindi, ila yomberi kalongiti, Mtuwa kamgambiriti Mtuwa gwangu, Gulikali uwega wangu wa kumliwu,"},{"book":"Matendu","chapter":"2","verse":"35","text":"Mpaka nuwatendi wankondu waku waweri shiti sha magulu gaku."},{"book":"Matendu","chapter":"2","verse":"36","text":"Wantu woseri wa Israeli wafiruwa kuvimana kwa nakaka handa Yesu ayu yampingikiti, ndomweni Mlungu kamtenda kuwera mtuwa na Kristu.”"},{"book":"Matendu","chapter":"2","verse":"37","text":"Su, wantu pawapikaniriti aga, walunguziwitwi moyu, wawakosiyiti Peteru na wantumintumi wayaguwi, “Walongu wetu, tutendi shishi?”"},{"book":"Matendu","chapter":"2","verse":"38","text":"Peteru kankula, “Mtubu na kila yumu gwenu kabatizwi kwa litawu lya Yesu Kristu su mpati kuwusiya vidoda vyenu na kwanga kwayidi kwa Rohu Mnanagala."},{"book":"Matendu","chapter":"2","verse":"39","text":"“Toziya lagilu alii ndo kwajili ya mwenga na wana wenu na kwa wantu woseri yawawera kutali, kwa ntambu ya woseri yawalikala patali, na kwa wantu woseri Mtuwa Mlungu gwetu hakawashemi kwakuwi.”"},{"book":"Matendu","chapter":"2","verse":"40","text":"Kwa shisoweru shingi kayi shitangala, Peteru kasisitiziti na kuwahimiziya wantu pakalonga, “Mlilopoziyi mushiyiwuku ashi shikondola.”"},{"book":"Matendu","chapter":"2","verse":"41","text":"Wavuwa wavijimiriti visoweru vyakuwi, wabatizwa. Wantu elufu tatu wongerekiti mushipinga shili lishaka ali."},{"book":"Matendu","chapter":"2","verse":"42","text":"Woseri awa wendereyiti kulifunda kulawa kwa wantumintumi, kulikala pamuhera shilongu, kumega libumunda na kumluwa Mlungu."},{"book":"Matendu","chapter":"2","verse":"43","text":"Mauzauza na makangashu gavuwa gatendikiti kupitira wantumintumi ata kila muntu kawera na lyoga."},{"book":"Matendu","chapter":"2","verse":"44","text":"Woseri yawajimira wendereyiti weri shintu shimu na lunda zawu wagawaniti pamuhera."},{"book":"Matendu","chapter":"2","verse":"45","text":"Waweriti wankuwuza lunda na vintu vyawu shakapanu wagawana mpiya shiyasi ya nfiru ya kila yumu."},{"book":"Matendu","chapter":"2","verse":"46","text":"Wendereyiti kuliwona pamuhera kila lishaka Munumba nkulu ya Mlungu. Kumbiti shipindi sha kumega libumunda, waliwoniti mnumba zyawu na waliya pamuhela shiboga ashi kwa sekuseku na moyu guherepa."},{"book":"Matendu","chapter":"2","verse":"47","text":"Wamkwisiti Mlungu, wafiruwa na wantu woseri. Kila lishaka Mtuwa kawayongeleriti walanga ya wantu yawaweriti wankulopoziwa."}]}