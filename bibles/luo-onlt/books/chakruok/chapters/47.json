{"data":[{"book":"Chakruok","chapter":"47","verse":"1","text":"Josef nodhi monyiso Farao niya, “Wuora kod owetene osebiro koa e piny Kanaan kod kwethgi kod dhogi kod gik moko duto ma gin-go kendo koro gidak e piny Goshen.”"},{"book":"Chakruok","chapter":"47","verse":"2","text":"Josef nokawo owetene abich kendo okelo e nyim Farao."},{"book":"Chakruok","chapter":"47","verse":"3","text":"Farao nopenjo owete Josef-go niya, “Utiyo angʼo?”"},{"book":"Chakruok","chapter":"47","verse":"4","text":"Negimedo wachone niya, “Wasebiro mondo wadag e pinyni matin, nikech kech ger e piny Kanaan maonge kata mana lum ma jamb jotichni dikwae. Kuom mano, koro yie jotichgi odag e gwengʼ Goshen.”"},{"book":"Chakruok","chapter":"47","verse":"5","text":"Farao nowacho ne Josef niya, “Wuonu kod oweteni osebiro iri,"},{"book":"Chakruok","chapter":"47","verse":"6","text":"kendo piny Misri ni e lweti, ket wuonu kod oweteni odag kama berie moloyo. We gidag Goshen kendo ka ingʼeyo moko kuomgi man kod mich mar kwath ketgi mondo gibed jorit jamba.”"},{"book":"Chakruok","chapter":"47","verse":"7","text":"Eka Josef nokelo Jakobo wuon mare kendo okete e nyim Farao. Ka Jakobo nosegwedho Farao,"},{"book":"Chakruok","chapter":"47","verse":"8","text":"Farao nopenje niya, “In ja-higni adi?”"},{"book":"Chakruok","chapter":"47","verse":"9","text":"Kendo Jakobo nodwoko Farao niya, “Higni ma asewuothogo e piny gin higni mia achiel kod piero adek. Gisebedo manok kendo matek kendo ok ginyal romo gi higni mane wuora odak godo e piny.”"},{"book":"Chakruok","chapter":"47","verse":"10","text":"Eka Jakobo nogwedho Farao kendo owuok modhi."},{"book":"Chakruok","chapter":"47","verse":"11","text":"Kuom mano Josef nomiyo wuon-gi kod owetene kuonde mabeyo e piny Misri e gwengʼ mar Rameses mana kaka Farao nochike."},{"book":"Chakruok","chapter":"47","verse":"12","text":"Bende Josef nomiyo wuon-gi kod owetene kod jood wuon-gi duto gi chiemo kaluwore gi kar romb nyithindgi."},{"book":"Chakruok","chapter":"47","verse":"13","text":"Kata kamano, ne onge chiemo e piny duto nikech kech ne ger; piny Misri kaachiel gi piny Kanaan nobedo gi dhier malich."},{"book":"Chakruok","chapter":"47","verse":"14","text":"Josef nochoko pesa duto mane yudore e piny Misri kod piny Kanaan kuom cham mane gingʼiewo kuome kendo noterogi e od keno mar Farao."},{"book":"Chakruok","chapter":"47","verse":"15","text":"Kane pesa jo-Misri kod jo-Kanaan orumo, jo-Misri duto nobiro ir Josef kendo owachone niya, “Miwa chiemo, dangʼ watho e nyimi nangʼo to pesawa orumo?”"},{"book":"Chakruok","chapter":"47","verse":"16","text":"Eka Josef nowachonegi niya, “Nikech pesau oserumo, keluru jambu mondo uwilgo cham mabiro miyou.”"},{"book":"Chakruok","chapter":"47","verse":"17","text":"Kuom mano negikelo jambgi ne Josef kendo nomiyogi chiemo kar farese, gi rombe gi diek gi dhok kod punde. Kendo e higano, nopidhogi gi chiemo kar jambgi duto."},{"book":"Chakruok","chapter":"47","verse":"18","text":"Kane higano orumo, negidok ire e higa moluwo mano mi giwachone niya, “Ruoth ok wanyal wuondoreni nikech pesawa oserumo kendo jambwa bende osedoko magi, koro onge gima wanyalo miyi makmana ringrewa kod lopewa."},{"book":"Chakruok","chapter":"47","verse":"19","text":"Angʼo momiyo diwatho kendo lopewa bende kethore to ineno? Ngʼiewa-wa wabed wasumbinini kaachiel gi puothewa kuom chiemo mondo mi wan kaachiel gi puothewa wabed mag Farao. Miwa kodhi mipidho mondo kik watho kendo puothewa kik kethre.”"},{"book":"Chakruok","chapter":"47","verse":"20","text":"Kuom mano Josef nongʼiewo lope duto mag Misri ne Farao. Jo-Misri noloko puothegi duto pesa nikech kech ne duongʼ ahinya. Piny Misri duto nobedo mar Farao,"},{"book":"Chakruok","chapter":"47","verse":"21","text":"kendo Josef nodaro jo-Misri e miechgi koa koni nyaka komachielo."},{"book":"Chakruok","chapter":"47","verse":"22","text":"To kata kamano ne ok ongʼiewo puothe jodolo nikech negiyudo pokgi mapile pile koa kuom Farao kendo ne gin gi chiemo moromogi kuom pok mane Farao miyogi. Mano ema omiyo jodolo ne ok ouso puothegi."},{"book":"Chakruok","chapter":"47","verse":"23","text":"Josef nowacho ne jo-Misri-go niya, “Koro kaka asengʼiewou kawuononi ne Farao kaachiel gi puotheu, kodhi eri dhi ukom."},{"book":"Chakruok","chapter":"47","verse":"24","text":"To e ndalo mag keyo, nyaka umi Farao achiel kuom abich. To angʼwen ewi abich modongʼ unyalo kano kaka kodhi kendo kaka chiembu gi nyithindu kod joodu duto.”"},{"book":"Chakruok","chapter":"47","verse":"25","text":"Negiwachone Josef niya, “Ruoth isekonyo ngimawa, omiyo ka ineno ni mano ber to wabiro bedo wasumb Farao.”"},{"book":"Chakruok","chapter":"47","verse":"26","text":"Kuom mano Josef nokete kaka chik e piny Misri nyaka chil kawuono, ni achiel kuom abich mar cham nyaka bed mar Farao. Puothe jodolo kende ema ne ok Farao okawo."},{"book":"Chakruok","chapter":"47","verse":"27","text":"Jo-Israel nodak Misri e gwengʼ Goshen. Negiyudo mwandu mangʼeny kuno kendo ne ginyaa mi kwan-gi omedore ahinya."},{"book":"Chakruok","chapter":"47","verse":"28","text":"Jakobo nodak Misri kuom higni apar gabiriyo kendo ndalo hike duto noromo higni mia achiel gi piero angʼwen gabiriyo."},{"book":"Chakruok","chapter":"47","verse":"29","text":"Kane kinde mar tho Israel ochopo machiegni, noluongo Josef wuode kendo owachone niya, “Ka itimona ngʼwono, to yie iket lweti e kind ema kendo ikwongʼrina ni nikecha kendo ibedna ja-adiera. Kik iika e piny Misri"},{"book":"Chakruok","chapter":"47","verse":"30","text":"to ka anindo maluwo kwerena, to gola Misri kendo idhi iyika kuma oikie kwerena.”"},{"book":"Chakruok","chapter":"47","verse":"31","text":"Nowacho ne Josef niya, “Kwongʼrina.” Eka Josef nokwongʼorene, kendo Israel nolemo koyiengore e ludhe mar wuoth."}]}