{"data":[{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"1","text":"Διαμαρτύρομαι οὖν ἐγὼ ἐνώπιον τοῦ Θεοῦ καὶ τοῦ Κυρίου Ἰησοῦ Χριστοῦ, τοῦ μέλλοντος κρίνειν ζῶντας καὶ νεκροὺς κατὰ τὴν ἐπιφάνειαν αὐτοῦ καὶ τὴν βασιλείαν αὐτοῦ,"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"2","text":"κήρυξον τὸν λόγον, ἐπίστηθι εὐκαίρως ἀκαίρως, ἔλεγξον, ἐπιτίμησον, παρακάλεσον, ἐν πάσῃ μακροθυμίᾳ καὶ διδαχῇ."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"3","text":"ἔσται γὰρ καιρὸς ὅτε τῆς ὑγιαινούσης διδασκαλίας οὐκ ἀνέξονται, ἀλλὰ κατὰ τὰς ἐπιθυμίας τὰς ἰδίας ἑαυτοῖς ἐπισωρεύσουσι διδασκάλους κνηθόμενοι τὴν ἀκοήν,"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"4","text":"καὶ ἀπὸ μὲν τῆς ἀληθείας τὴν ἀκοὴν ἀποστρέψουσιν, ἐπὶ δὲ τοὺς μύθους ἐκτραπήσονται."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"5","text":"σὺ δὲ νῆφε ἐν πᾶσι, κακοπάθησον, ἔργον ποίησον εὐαγγελιστοῦ, τὴν διακονίαν σου πληροφόρησον."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"6","text":"ἐγὼ γὰρ ἤδη σπένδομαι, καὶ ὁ καιρὸς τῆς ἐμῆς ἀναλύσεως ἐφέστηκε."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"7","text":"τὸν ἀγῶνα τὸν καλὸν ἠγώνισμαι, τὸν δρόμον τετέλεκα, τὴν πίστιν τετήρηκα·"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"8","text":"λοιπὸν ἀπόκειταί μοι ὁ τῆς δικαιοσύνης στέφανος, ὃν ἀποδώσει μοι ὁ Κύριος ἐν ἐκείνῃ τῇ ἡμέρᾳ, ὁ δίκαιος κριτής, οὐ μόνον δὲ ἐμοί, ἀλλὰ καὶ πᾶσι τοῖς ἠγαπηκόσι τὴν ἐπιφάνειαν αὐτοῦ."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"9","text":"Σπούδασον ἐλθεῖν πρός με ταχέως·"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"10","text":"Δημᾶς γάρ με ἐγκατέλιπεν ἀγαπήσας τὸν νῦν αἰῶνα, καὶ ἐπορεύθη εἰς Θεσσαλονίκην, Κρήσκης εἰς Γαλατίαν, Τίτος εἰς Δαλματίαν·"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"11","text":"Λουκᾶς ἐστι μόνος μετ᾽ ἐμοῦ. Μᾶρκον ἀναλαβὼν ἄγε μετὰ σεαυτοῦ· ἔστι γάρ μοι εὔχρηστος εἰς διακονίαν."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"12","text":"Τυχικὸν δὲ ἀπέστειλα εἰς Ἔφεσον."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"13","text":"τὸν φαιλόνην, ὃν ἀπέλιπον ἐν Τρῳάδι παρὰ Κάρπῳ, ἐρχόμενος φέρε, καὶ τὰ βιβλία, μάλιστα τὰς μεμβράνας."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"14","text":"Ἀλέξανδρος ὁ χαλκεὺς πολλά μοι κακὰ ἐνεδείξατο· ἀποδῴη αὐτῷ ὁ Κύριος κατὰ τὰ ἔργα αὐτοῦ·"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"15","text":"ὃν καὶ σὺ φυλάσσου· λίαν γὰρ ἀνθέστηκε τοῖς ἡμετέροις λόγοις."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"16","text":"Ἐν τῇ πρώτῃ μου ἀπολογίᾳ οὐδείς μοι συμπαρεγένετο, ἀλλὰ πάντες με ἐγκατέλιπον· μὴ αὐτοῖς λογισθείη·"},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"17","text":"ὁ δὲ Κύριός μοι παρέστη καὶ ἐνεδυνάμωσέ με, ἵνα δι᾽ ἐμοῦ τὸ κήρυγμα πληροφορηθῇ καὶ ἀκούσῃ πάντα τὰ ἔθνη· καὶ ἐρρύσθην ἐκ στόματος λέοντος."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"18","text":"καὶ ῥύσεταί με ὁ Κύριος ἀπὸ παντὸς ἔργου πονηροῦ καὶ σώσει εἰς τὴν βασιλείαν αὐτοῦ τὴν ἐπουράνιον· ᾧ ἡ δόξα εἰς τοὺς αἰῶνας τῶν αἰώνων· ἀμήν."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"19","text":"Ἄσπασαι Πρίσκαν καὶ Ἀκύλαν καὶ τὸν Ὀνησιφόρου οἶκον."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"20","text":"Ἔραστος ἔμεινεν ἐν Κορίνθῳ, Τρόφιμον δὲ ἀπέλιπον ἐν Μιλήτῳ ἀσθενοῦντα."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"21","text":"σπούδασον πρὸ χειμῶνος ἐλθεῖν."},{"book":"Β΄ ΠΡΟΣ ΤΙΜΟΘΕΟΝ","chapter":"4","verse":"22","text":"Ὁ Κύριος Ἰησοῦς Χριστὸς μετὰ τοῦ πνεύματός σου. Ἡ χάρις μεθ᾽ ὑμῶν· ἀμήν."}]}