{"data":[{"book":"Marg","chapter":"6","verse":"1","text":"Ji è rek marui ne Isu ne ji pha ithua thoh srane awai samoythek shii noh ne awai thiig pha hò hà dun marui."},{"book":"Marg","chapter":"6","verse":"2","text":"Jewthek Thung pha Inai shii, ai è Hamangkhung-aphuii ro Jewthek misiahò hà wuii srane jao ne yua. Ai miyao nuii pho thek de bajo um, ithek ji pha miyao yoi mage ne, zab wiengphleg dun. Ithek è awaithek chung sai rai, “Ai ne buangthek ne khi-è ìd ne yao dun phlei? Aishii ne khi-èrek pha khani zen ne ruii phlei?” “Ai ne hìthek wieng pha blia ne khi re-è mua phlei?"},{"book":"Marg","chapter":"6","verse":"3","text":"Hì pha bufuii ne Mery pha dufuii chiih-è Jems, Joseph, Judas chiih-è Simon thek pha khuiino, zao rab ne rai pha ji asi bey? Ai bumuii ne ichiih shii rai pha ji asi bey?” Ji è yao srane thiichiih pho thek è aishii snai mua phro."},{"book":"Marg","chapter":"6","verse":"4","text":"Isu è ithek shii yao, “chaig pho shii ne awai hò, awai thiig, awai bran, awai haliing pho thek è wie anow phro, jishii gai thek ne aishii wie now ruii phro.”"},{"book":"Marg","chapter":"6","verse":"5","text":"Ji-è ai ne thiichiih shii nyie bliathek de arek mua phi, wad riie ne rad pho shii kho ne gang phi bie marui."},{"book":"Marg","chapter":"6","verse":"6","text":"Ai ne bajo buangthek arek mua, nyieliieshii, ithek è aishii migi arek phi ro."},{"book":"Marg","chapter":"6","verse":"7","text":"Ai è awai samoy snanyi thek shii ho srane nyi nyi rek ne thiig jithek hà thoh ge phro. Ai è ithek shii ibuii ragung thek shii khia pha riichai phi srane thoh ge."},{"book":"Marg","chapter":"6","verse":"8","text":"6:8-11: Lug 10:4-11Chiih-è ithek shii yao, “Nathek rog shii thagin yi bie ne nyie de ayie chiid rabo, iweb, bang chab pha shukhug biia, chiih-è, michie pheg ne chie pha bang thek de ayie chiid pha lua bo."},{"book":"Marg","chapter":"6","verse":"9","text":"Lakhia ne khia bo, jishii, lai ne guii pha phadiigthek ne ahan chid rabo.”"},{"book":"Marg","chapter":"6","verse":"10","text":"Ai è dinne ithek shii yao, “Hanyie è, ithek shii wie ho ne hò hà rai yi arone, nathek ne ji pha thiig athoh sapho shii ne ji pha hò shii rai bo."},{"book":"Marg","chapter":"6","verse":"11","text":"6:11: Blk 13:51 Chiih-è nathek ne khi pha thiig shii wuii thog shii, ji pha thiigpho è nathek miyao nuii ne ithek shii ho ne arai yi arone, ithek ne ji pha thiig thoh ne dun juang shii, nawai thek lakhia pha nyiakphlab thiichiih kham ne fen srane dun marui bo. Ji rek phane ithek shii diig thog yi pha phriie marui phro.”"},{"book":"Marg","chapter":"6","verse":"12","text":"Ji è yung ched ne ai samoythek è thiigthek hà miyao ji yua ne ithek layog rek pha ji è thadoh dun yi pha wuii dun."},{"book":"Marg","chapter":"6","verse":"13","text":"6:13: Jms 5:14 Ithek è ibuii ragung jiang pho thek shii khia phi, chiih-è, rad pho thek shii de thiiliie è shun srane gang phi phro."},{"book":"Marg","chapter":"6","verse":"14","text":"Ji è rek ched mage shii Herod Saja 6:14: Saja Herod: Herod Anthiphas, Galili shii bohkhoh. è jithek rek pha zab yoi dun, nyieliieshii, Isu pha beng ne bajo boh re dun. Chiih-è giak è shii yao shii, “Ai ne khowo phi pha Jon ji idoh hòi ne dun thog din ara! Ji-è aishii ne buangthek rek pha blu de um ro.”"},{"book":"Marg","chapter":"6","verse":"15","text":"Giak è yao, “Ai ne Elija ro.”"},{"book":"Marg","chapter":"6","verse":"16","text":"Herod Saja è ji pha miyao nuii srane yao, “Ai ne khowo phi pha Jon ji bey! Ai khrug shii ne tham jong muii bidey ne, dinne ai ne hòi dinne bey!”"},{"book":"Marg","chapter":"6","verse":"17","text":"6:17,18: Lug 3:19,20 Herod awai è yung ne Jon shii zum ne, shiirnai rek ne phang ne phatheg iliing hà chab muii phro. Ji è rek phane Herodias muyung ne rek yi ro, ai ne ikhuii Philiph pha yiy shii Herod awai yi din dun."},{"book":"Marg","chapter":"6","verse":"18","text":"Jon è Herod Saja shii athodang pha yao ne rai, “Na ne nawai khuii pha yiy ji yi phane Iphey shii zen oi ro.”"},{"book":"Marg","chapter":"6","verse":"19","text":"Ji è yao pha idoh è Herodia Sajamuii (Herod pha yiy) ne bajo lijieg srane Jon shii ua yang pha now, jishii, thaluii shii ne a-ua mua phi, nyieliieshii Herod Saja um niing ro."},{"book":"Marg","chapter":"6","verse":"20","text":"Herod Saja ne Jon shii bajo rum, nyieliieshii, Herod Saja è Jon ne bajo wie chiih-è bajo gang bran rone thieg dun. Ji-è ai ne Jon shii wie gayiig ne ruii, ai ne Jon miyaothek è lubu shii liijiing oi magunde, ji pha miyaothek ne bajo wie now ne nuii ne rai dun."},{"book":"Marg","chapter":"6","verse":"21","text":"Ji è rek magunde, Herodia Sajamuii è inai jia shii zo mua ne, ji pha inai ne Herod Saja giak pha inai ro, Herod Saja è dumuii boh pho, shii è arming pha boh thek chiih-è Galili thiig pha wegthek shii ho ne michie phi ramuii shii,"},{"book":"Marg","chapter":"6","verse":"22","text":"Herodia6:22: Herodias ro dimi; giak jigi shii ne umHerodias ro dimi. dimi è iliing hà wuii ne gasiu siu srane Herod Saja chiih-è ai biwenthek shii bajo lubo rek phi, ji-è, Herod Saja è awai dimi shii sai, “Na ne nyie chiid pha now lei? Chiih-è nane gu shii nyie lia magunde, gu ne nyaphi ruii phro.”"},{"book":"Marg","chapter":"6","verse":"23","text":"Ai è surua thok srane yao, “Na è nyie lia magunde, gu, na shii ji phi ruii phro, guro Sajathua ji khuyo lia na de nyaphi ruii phro.”"},{"book":"Marg","chapter":"6","verse":"24","text":"Dimi ji è fuang hà wuii srane ai amuii Herodia shii sai, “Gu ne nyie lia chiid phlei?”"},{"book":"Marg","chapter":"6","verse":"25","text":"Ji-è ai dimi ne khthiie iliing wuii din srane Herod Saja shii lia, “Gu ne na shii Jon khrug lia phro, Jon khowo phi pha khrug tham ne phandua shii giong ne thuh shii phi-dang mage bo.”"},{"book":"Marg","chapter":"6","verse":"26","text":"Jipha miyao è Herod Saja ne bajo zo dun, jishii ai dimi shii agak mua, nyieliieshii, ai è biwenthek moe shii surua thak jong muii ro."},{"book":"Marg","chapter":"6","verse":"27","text":"Ji-è ai ne Jon khrug tham pha awai sandrithek shii thoh ge phro. Ji è yung mage ne ji pha sandri thek ne phatheg duchoi hà wuii srane Jon ro khrug tham mey phro."},{"book":"Marg","chapter":"6","verse":"28","text":"Chiih-è ji pha Jon khrug ne phandua lakhung shii giong srane awai dimi shii phi ro, ai dimi ji è choi srane ai amuii shii yi ne phi din phro."},{"book":"Marg","chapter":"6","verse":"29","text":"Jon pha samoy pho è ji pha mua yoi mage ne wuii srane iy pha siu ji yi ne wieng mua phro."},{"book":"Marg","chapter":"6","verse":"30","text":"Ji phado samoythek ne Isu shii dun thog srane ithek è nyie thek rek ne yua marui pha jithek yao phi."},{"book":"Marg","chapter":"6","verse":"31","text":"Thiichiih shii de ithek è Isu chiih-è ai samoythek shii chie pha de uhug oi dang pha wuii ruii mage. Ji-è Isu ne awai samoythek shii yao, “Cho! Gethek ne liijiing pha ithua hà dun sharai haro, chiihphado gethek de ìujia ne thung pha mua ruii phro.”"},{"book":"Marg","chapter":"6","verse":"32","text":"Ji-è ithek ne liijiing um pha ithua hà thog yi pha run shii in ne wuii dun."},{"book":"Marg","chapter":"6","verse":"33","text":"Ji è rek magunde, Isu chiih-è samoythek ne ithek moe è yo pha rek muii rone ibi than dun, chiih-è, Isu ne hanyie ga ji thieg muii pha ji è, ithek ne gai thiig è dong ne lua pha lumuii è ran srane Isu chiih-è ai samoythek wuii thog pha ibi hà rai iang phro."},{"book":"Marg","chapter":"6","verse":"34","text":"6:34: Ssb 27:17; 1Saj 22:17; 2Phal 18:16; Ezkh 34:5; Mth 9:36 Isu run è fuang lung mage shii, thiichiih shii bajo ibrog um iang mage ne ai lubu ne iy dang pha bushun now dun phro, nyieliieshii, ithek ne brogpho oi pha shiishai duiine um iang, jiè ai ne, ithek shii bajo miyao jao ne yua."},{"book":"Marg","chapter":"6","verse":"35","text":"Ji è rek ne rai shii, bajo chia dun pha ji è habjuang re sha pha rek mage ne, ai samoythek è ai moe shii wuii srane yao, “Gethek ne bajo chia jong dun ro, ichiih shii ne thiigthek de inui oi pha ithua ro."},{"book":"Marg","chapter":"6","verse":"36","text":"Ithek shii thoh sha mage bo, chiihphado, awaithek è thiigthek chiih-è raighò sow srane awai thek chie niing pha nya pheg mua phro.”"},{"book":"Marg","chapter":"6","verse":"37","text":"Isu è yao, “Nathek ne ithek shii chie pha phi mage bo.”"},{"book":"Marg","chapter":"6","verse":"38","text":"Ji-è Isu ne ithek shii sai, “Nathek shii khama iweb um lei ne riig mage bo.” Samoythek è ithek shii sai nathek shii iweb khama um lei, ithek è yao gathek shii ne iweb guii chiih-è ù nyi um bie ro. Ji-è ithek è Isu shii yao, “Iweb guii chiih-è ù nyi um ro.”"},{"book":"Marg","chapter":"6","verse":"39","text":"Ji è yao mage ne Isu è awai samoythek shii yung, “zab thek shii ibrog yo rek ne saing lakhung shii dug yi bo.”"},{"book":"Marg","chapter":"6","verse":"40","text":"Ji-è ithek ne ibrog yo rek srane dug iang yi, giak ibrog shii ne wieng jia, chiih-è giak ibrog shii ne saguii rek srane dug dun ro."},{"book":"Marg","chapter":"6","verse":"41","text":"Chiih-è, Isu è iweb guii chiih-è ù nyi ji yi srane hamangkhung hà mau ne Hamangkhung-aphuii shii laso phi. Chiih-è, iweb ji chiing ne phed srane awai samoythek shii phi ne ithek shii thang yi. Chiih-è, ù shii de thang yi."},{"book":"Marg","chapter":"6","verse":"42","text":"Ji-è ithek ne lumuii dang pha chie dun."},{"book":"Marg","chapter":"6","verse":"43","text":"Chiihphado samoythek ne led pha iweb chiih-è ùthek sirid snanyi ley dang pha khrab gieng phro."},{"book":"Marg","chapter":"6","verse":"44","text":"Thiichiih chie noh pho ne itham guii ro."},{"book":"Marg","chapter":"6","verse":"45","text":"Luangjia shii, Isu è thiichiih wuii pha ibrogthek dun ge yi shii, awai samoythek shii de run shii in ne Bethsaida pha khabang thrang hà wuii iang pha thoh ge."},{"book":"Marg","chapter":"6","verse":"46","text":"Ithek shii wie dun bo ne yao ched shii Isu awai de phiing hà sia pha wuii dun."},{"book":"Marg","chapter":"6","verse":"47","text":"Jipha habjuang re mage shii, run ne khabang pha duchoi hà thog ne um dun, Isu ne awai ji khabang thrang hà rai ramuii shii,"},{"book":"Marg","chapter":"6","verse":"48","text":"Isu è awai samoythek shii run iliing hà bajo diigchiao rek ramuii pha doh ruii, nyieliieshii, Hasamkhanoi khed ramuii pha ji è ithek run ne shao thiwie pha rek dun. Ji-è Isu ne hamiang riang shii kho lakhung è lua ne samoythek moe hà wuii ruii,"},{"book":"Marg","chapter":"6","verse":"49","text":"Isu ithek moe thog pha re ramuii shii Isu è kho lakhung shii lua mage ne ithek ne zab rum ne ziak ne yao, “Ai ne ibuii ro!”"},{"book":"Marg","chapter":"6","verse":"50","text":"Ithek è aishii doh mage ne zab rum dun phro."},{"book":"Marg","chapter":"6","verse":"51","text":"Ji è yao srane awai de samoythek rog run shii in mage shii Hasam de awai lum ne them dun. Ji è rek mage ne samoythek ne zab wiengphleg ne wieng dun."},{"book":"Marg","chapter":"6","verse":"52","text":"Nyieliieshii ithek ne Isu è itham guii bran shii iweb chiih-è ù phi ne chie yi pha miyao siu ne agao mua pha diig ne rai dun."},{"book":"Marg","chapter":"6","verse":"53","text":"Ithek ne khabang ji hiìa ne Genesareth beng pha soh shii wuii thog, thiichiih shii ithek è run ne phang ne ruii marui srane lung dun."},{"book":"Marg","chapter":"6","verse":"54","text":"Ithek ne run è nyalung dang shii, ithek è Isu shii ibi thieg dun."},{"book":"Marg","chapter":"6","verse":"55","text":"Ji è ithek ne thiig hà ran srane zab shii yao iang, chiih-è, khama rad pho um phane Isu khi shii um pha ji shii noh ne wuii thog srane biang shii thieng yi."},{"book":"Marg","chapter":"6","verse":"56","text":"Isu è khama pha thiig raig chiih-è bajarai hà wuii thog nede, ithek è khama rad pho um pha chiih-è chongjai rek pha ithua shii noh srane ai yung shii ìujia magunde khoh yi pha ithek shii khung ne lia phro. Hanyie è ai yung khoh mua pho ne zab gang dun phro."}]}