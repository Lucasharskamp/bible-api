{"data":[{"book":"Yohanes","chapter":"21","verse":"1","text":"Emegbe la, Yesu gaɖe eɖokui fia eƒe nusrɔ̃lawo le Tiberias Ƒu la to."},{"book":"Yohanes","chapter":"21","verse":"2","text":"Eva dzɔ be, Simɔn Petro, Toma (si wogayɔna be Didymus), Nataniel si tso Kana le Galilea kple Zebedeo ƒe viwo hekpe ɖe nusrɔ̃la eve bubu ŋu wonɔ ƒuta."},{"book":"Yohanes","chapter":"21","verse":"3","text":"Simɔn Petro gblɔ be, “Meyina tɔƒo.” Wogblɔ be, “Míayi kpli wò.” Ale woyi ɖage ɖe tɔdziʋu la me, gake womeɖe lã aɖeke le zã ma me o."},{"book":"Yohanes","chapter":"21","verse":"4","text":"Le ŋdi me la, Yesu nɔ tsitre ɖe ƒua ta, gake nusrɔ̃lawo menya be Yesue nye ema o."},{"book":"Yohanes","chapter":"21","verse":"5","text":"Yesu yɔ wo be, “Xɔ̃nyewo, mieɖe lã aɖeke oa?”"},{"book":"Yohanes","chapter":"21","verse":"6","text":"Egblɔ na wo be, “Mida miaƒe ɖɔ la ɖe ʋua ƒe nuɖusime lɔƒo, eye miaɖe lã.” Esi woda ɖɔa la, woɖe lã fũu ale gbegbe be womete ŋu he ɖɔ la o."},{"book":"Yohanes","chapter":"21","verse":"7","text":"Ale nusrɔ̃la si Yesu lɔ̃na vevie la gblɔ na Simɔn Petro be, “Kpɔ ɖa, Aƒetɔ lae!” Esi Petro se nya sia teti ko la, etsɔ eƒe awu do kaba (elabena eɖee), eye wòti kpo dze tɔ la me."},{"book":"Yohanes","chapter":"21","verse":"8","text":"Nusrɔ̃la mamlɛawo nɔ ʋu la me dze eyome, eye wohe ɖɔ si yɔ fũu kple lã la, elabena gota medidi tso wo gbɔ o; anɔ abe mita alafa ɖeka ko ene."},{"book":"Yohanes","chapter":"21","verse":"9","text":"Esi woɖi go la, wokpɔ be wodo dzo ɖe afi ma, nɔ lã aɖewo mem, eye abolo hã kpe ɖe eŋu."},{"book":"Yohanes","chapter":"21","verse":"10","text":"Yesu gblɔ na wo be, “Mitsɔ lã si mieɖe fifia la ƒe ɖe vɛ.”"},{"book":"Yohanes","chapter":"21","verse":"11","text":"Simɔn Petro ge ɖe ʋu la me, eye wòkpe ɖe wo ŋu wohe ɖɔ la va gota. Lã gãwo yɔ ɖɔ la fũu eye esi woxlẽ wo la, wonɔ alafa ɖeka blaatɔ̃-vɔ-etɔ̃ (153) gake ɖɔ la mevuvu o."},{"book":"Yohanes","chapter":"21","verse":"12","text":"Yesu gblɔ na wo be, “Miva ɖu nu.” Ke wo dometɔ aɖeke mete ŋu biae be, “Ame ka nènye” o. Wonya be Aƒetɔ lae."},{"book":"Yohanes","chapter":"21","verse":"13","text":"Yesu va tsɔ abolo la kple lã la na wo."},{"book":"Yohanes","chapter":"21","verse":"14","text":"Esia nye zi etɔ̃lia Yesu ɖe eɖokui fia nusrɔ̃lawo esi wòfɔ tso ame kukuwo dome."},{"book":"Yohanes","chapter":"21","verse":"15","text":"Esi woɖu nua vɔ la, Yesu bia Simɔn Petro be, “Simɔn, Yohanes ƒe vi, èlɔ̃m wu ame siawoa?”"},{"book":"Yohanes","chapter":"21","verse":"16","text":"Yesu gabiae be, “Simɔn, Yohanes ƒe vi, elɔ̃m vavã?”"},{"book":"Yohanes","chapter":"21","verse":"17","text":"Yesu gabiae zi etɔ̃lia be, “Simɔn, Yohanes ƒe vi, èlɔ̃m mahã?”"},{"book":"Yohanes","chapter":"21","verse":"18","text":"Mele egblɔm na wò le nyateƒe me be, esi nènye ɖekakpui la, wò ŋutɔ èdoa awu hedoa go yia afi si nèlɔ̃ la, gake ne èku amegã la, àkɔ wò abɔwo dzi, eye ame bubu nado awu na wò, eye wòakplɔ wò ayi afi si mèdi be yeayi o la.”"},{"book":"Yohanes","chapter":"21","verse":"19","text":"Yesu gblɔ nya sia nɛ be wòatsɔ afia ku si ƒomevi ku ge wòala atsɔ aɖe Mawu ƒe ŋutikɔkɔe afia. Emegbe la, Yesu gblɔ nɛ be, “Dze yonyeme.”"},{"book":"Yohanes","chapter":"21","verse":"20","text":"Esi Petro trɔ la, ekpɔ nusrɔ̃la si Yesu lɔ̃na la wòkplɔ wo ɖo. (Nusrɔ̃la siae ziɔ ɖe Yesu ŋu le nuɖuƒe la hebiae be, “Aƒetɔ, mía dometɔ kae ade wò asi?”)"},{"book":"Yohanes","chapter":"21","verse":"21","text":"Esi Petro kpɔe la, ebia be, “Aƒetɔ, ekema ame sia ya ɖe?”"},{"book":"Yohanes","chapter":"21","verse":"22","text":"Yesu ɖo eŋu nɛ be, “Ne medi be wòanɔ agbe va se ɖe esime matrɔ ava la, wò nyaea? Wò la dze yonyeme.”"},{"book":"Yohanes","chapter":"21","verse":"23","text":"Ke nya sia kaka ɖe nɔvia nusrɔ̃la bubuwo dome be nusrɔ̃la sia mele kuku ge o. Ke Yesu megblɔ be mele kuku ge o; ɖeko wògblɔ be, “Ne medi be wòanɔ agbe va se ɖe esime matrɔ ava la, wò nyaea?”"},{"book":"Yohanes","chapter":"21","verse":"24","text":"Nusrɔ̃la siae ɖi ɖase tso nu siawo ŋuti. Ekpɔ nu siawo katã teƒe tsitotsito, eye wòŋlɔ wo da ɖi. Eye mí katã míenya be eƒe ɖaseɖiɖi nye nyateƒe."},{"book":"Yohanes","chapter":"21","verse":"25","text":"Yesu wɔ nu bubu geɖewo hã. Ne woaŋlɔ wo dometɔ ɖe sia ɖe da ɖi la, mesusu be xexea me katã gɔ̃ hã melolo agbalẽ siawo nanɔ o."}]}