{"data":[{"book":"MALUKO","chapter":"16","verse":"1","text":"Vidibitile Zua da Mhumulo, Maliamu wa kiwambo cha Magidala, Salome, na Maliamu mamaake Yakobo wagula mavuta ga kunung'hila giladi wakalubake lukuli lwa Yesu."},{"book":"MALUKO","chapter":"16","verse":"2","text":"Ndamuka ya zua da mwanduso wa wiki,16:2 Zua da mwanduso wa wiki nhegulo yake jumapili. zua vudisongile kusimbuka, wachola kudipanga."},{"book":"MALUKO","chapter":"16","verse":"3","text":"Wakala wokiilongela wenyego kwa wenyego, “Yalihi yondayatubimbilisile idibwe hana umulomo wa idipanga?”"},{"book":"MALUKO","chapter":"16","verse":"4","text":"Ila viwalolile uchana, wajona dija idibwe dikalile kulu ng'hani dibimbilisigwa kumgwazo."},{"book":"MALUKO","chapter":"16","verse":"5","text":"Viwakalile wokwingila mdipanga, wamona mmhale imwe yavalile ng'hanzu nzelu yakalile kumkono wa ukulume wa idipanga, wasinhuka."},{"book":"MALUKO","chapter":"16","verse":"6","text":"Ila kawalongela, “Sambimsinhuke, novimanya kamba momzahila Yesu wa Nazaleti, yawambwigwe mumsalaba. Kahaduhu hano, kazuka! Loleni, hanhu hawamtambalike."},{"book":"MALUKO","chapter":"16","verse":"7","text":"Ila gendeni mkawalongele wanahina zake na Petulo, ‘Kowalongola kuchola Galilaya, ako momona kamba viyawalongele.’ ”"},{"book":"MALUKO","chapter":"16","verse":"8","text":"Wahalawa na kukimbila kulawa mdipanga, kwavija wagogigwa na bwembwe na mkanganyo, na hawamulongele munhu yoyose, kwavija wona bwembwe.16:8 Nyandiko ziyagwe za umwaka zabule mnhongo wa 9-20."},{"book":"MALUKO","chapter":"16","verse":"9","text":"Yesu viyazukile kulawa mkudanganhika mdizua da mwanduso wa wiki, kasonga kumulawilila Maliamu wa kiwambo cha Magidala ayo yakalile na vinyamkela saba wawingigwe."},{"book":"MALUKO","chapter":"16","verse":"10","text":"Maliamu kachola kuwalongela waja wakalile hamoja na heyo, viwakalile wokiiyalala na kulila."},{"book":"MALUKO","chapter":"16","verse":"11","text":"Ila viwahulike kamba Yesu mgima na heyo mwenyego kamona, hawatogole."},{"book":"MALUKO","chapter":"16","verse":"12","text":"Vuzibitile mbuli zino, Yesu koneka mwa wanhu wabili wakalile wamtogole kuno yagaluke ikihanga, wakalile mnzila wolawa mkiwambo wochola kumigunda."},{"book":"MALUKO","chapter":"16","verse":"13","text":"Wabwela na kuwalongela wayao, ila hawawatogole."},{"book":"MALUKO","chapter":"16","verse":"14","text":"Hakimambukizo, Yesu kawalawilila wanahina longo dimwe na imwe viwakalile woja. Kawakomhokela, kwavija viwakalile bule nhamanila na vija viwakalile wadala mmioyo yao, kwavija hawawatogole waja wamonile kipigiti viyazukile kulawa mkudanganhika."},{"book":"MALUKO","chapter":"16","verse":"15","text":"Kawalongela, “Gendeni muulumwengu wose mkaupete Usenga Unogile ha wanhu wose."},{"book":"MALUKO","chapter":"16","verse":"16","text":"Munhu yoyose yondayatogole na kubatizigwa kokomboligwa, ila munhu yoyose yoleka kutogola kotagusigwa."},{"book":"MALUKO","chapter":"16","verse":"17","text":"Na vilaguso vino vokwandakana na awo wondawatogole. Mtwaga jangu wowinga vinyamkela, na wolonga ulonzi wa mkanganyo."},{"book":"MALUKO","chapter":"16","verse":"18","text":"Wogoga nyoka na makono gao, na kamba wahang'wa kinhu chochose cha kukoma, hakiwagaza. Wokwika makono gao mwa watamu, na wohona.”"},{"book":"MALUKO","chapter":"16","verse":"19","text":"Viyeshile kulonga nao, Mndewa Yesu kasoligwa uchana kuulanga kakala kumkono wa ukulume wa Mulungu."},{"book":"MALUKO","chapter":"16","verse":"20","text":"Wanahina wachola kuupeta Usenga Unogile kila hanhu, na Mndewa kasang'hanika nao na kuzigangamiza mbuli zake na vilaguso vandakane nazo."}]}