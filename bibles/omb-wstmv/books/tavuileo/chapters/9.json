{"data":[{"book":"Tavui Leo","chapter":"9","verse":"1","text":"Huqe Mauri mo vai tabetabegi Noa mei renetune, me nge mo veve lawera move, “Nein bamba na maresu vin sao huri nein horo lolo ureure."},{"book":"Tavui Leo","chapter":"9","verse":"2","text":"A gangarue doluegi ram dige garu gaivesi mena lalangai manu ram olo, ngere ram taga lo tano me ige rain matagugi gimiu. Gineu ngere ngaha doluegi ram toga lo qaqai lime miu."},{"book":"Tavui Leo","chapter":"9","verse":"3","text":"Neu nam bete na gangarue lawe gimiu, gineu mwasogi vin voragi hinaga lawe gimiu mwere na gogotoa mena ririvue ngere nau betera lawe gimiu tomue."},{"book":"Tavui Leo","chapter":"9","verse":"4","text":"Hate huri nge tareve tarabehi mena nona mwasoana mena daine mo eno tau nein mese gani na gangarue hi."},{"book":"Tavui Leo","chapter":"9","verse":"5","text":"Hate huri nge tareve a gangarue vin wehi na tangaloi, vin mate neu nain wehe vin mate. Siu tareve a tangaloi mo wehi tuana neu nain wehe vin mate vage."},{"book":"Tavui Leo","chapter":"9","verse":"6","text":"Tareve hine mo vai na dain tangaloi mo hale mo mate, a tangaloi dolue vin ve na daine vin hale mo mate; huri lo nunui Huqe Mauri nge u vei na Tangaloi."},{"book":"Tavui Leo","chapter":"9","verse":"7","text":"Me niko, ko mwasigi na sao huri goin lumuhi na ureure me goin lulu lune.”"},{"book":"Tavui Leo","chapter":"9","verse":"8","text":"Siu Huqe Mauri mo veve lawe Noa mei renetune ram ti meie."},{"book":"Tavui Leo","chapter":"9","verse":"9","text":"“Neu hingaha nam rarai ven nain teu na noku waratau siaga mei ko me mei renetumu lo tagumu vage."},{"book":"Tavui Leo","chapter":"9","verse":"10","text":"Me vatavataha na gineu mwaso ngere hilogo ram ti mei go, a gineu doluegi ram olo, a gangarue mwaomwao me lalangai gangarue turu, ngere rau mwelue dena akai toavaravara mei go, me vage a lalangai gangarue lolo ure."},{"book":"Tavui Leo","chapter":"9","verse":"11","text":"Me neu nain membu na noku waratau gogona siaga mei gimiu. Me mwasoana doluegi nain hi wehire tea gen wai taligu. Me a waga vin he ngahigi na ureure te taligu.”"},{"book":"Tavui Leo","chapter":"9","verse":"12","text":"Me i Huqe Mauri mo veve, “A gigilegi hingaha mena waratau siaga nain teue lo livugegu mei gimiu me mena vatavataha na gineu mwaso ngere ram ti mei gimiu me, lawe ra duvi miu ram vomai teu mosigei lolo taro mo vomai teu."},{"book":"Tavui Leo","chapter":"9","verse":"13","text":"Nau teu na noku hinmwehinmwe nain vei raraie lolo tainlengi ven na vuragi na gigilegi waratau siaga mena ureure."},{"book":"Tavui Leo","chapter":"9","verse":"14","text":"Tavohe nam lai na tainlengi sulo ului ureure me a hinmwehinmwe mo kalo lolo tainlengi,"},{"book":"Tavui Leo","chapter":"9","verse":"15","text":"neu nain landobimbi na noku waratau siaga mo eno lo livugegu mei gimiu mena gineu mwaso doluegi huri ve vin hatie taligu a wai vin vuragi waga mo hale huri ve vin vei hasisigi na mwasoana doluegi."},{"book":"Tavui Leo","chapter":"9","verse":"16","text":"Vataha tarogi a hinmwehinmwe mo mwalue lolo tainlengi neu nain lehe me nain landobimbi na waratau siaga ngehi vin tuei hate duvigi mei eu siu mena gineu mwaso doluegi.”"},{"book":"Tavui Leo","chapter":"9","verse":"17","text":"Siu I Huqe Mauri mo veve lawe Noa, move “Nge ngaha a gigilegi waratau siaga nau teue lo livuge miu me vatavataha na gineu mwaso lolo ureure.”"},{"book":"Tavui Leo","chapter":"9","verse":"18","text":"Renetui Noa ngere rau mwelue dena aka, i Sem, i Ham me i Savet. Siu i Ham nge i tamai Kenan."},{"book":"Tavui Leo","chapter":"9","verse":"19","text":"I Noa renetune ngere gaitolu doluegi me mo mawahewahe lolo ureure."},{"book":"Tavui Leo","chapter":"9","verse":"20","text":"Siu Noa nge a tangaloi ririvue lolo tano mo maraga mo rivu na talui garoi inuinu."},{"book":"Tavui Leo","chapter":"9","verse":"21","text":"Me nge mo maraga mo inu na wai garohi me inuinu hi mo vaie qatune mo dadaligi me nge mo lai vohogi na luqana lo livugei nona siusiu."},{"book":"Tavui Leo","chapter":"9","verse":"22","text":"Siu Ham nge tamai Kenan mo leo hue na tarabehi tamana mo eno vurogi me nge mo vano mo vevea lawe retuana gairue rom ti varea."},{"book":"Tavui Leo","chapter":"9","verse":"23","text":"Siu Sem tona Savet rom lai na luqe me rom taue lo siqara ngere vunu me rom dige gena tagure rom gagavugi na tarabehi tamara nge mo eno vurogi. Me ngere nagora mo leo sivarea den tamara siu ngere rohe lehi na tarabehi tamara tea mo eno vurogi."},{"book":"Tavui Leo","chapter":"9","verse":"24","text":"Noa mo maraga dena mena inuinu me nge mo ilo tabetabegi na havagi netune tahigi u veie lawea."},{"book":"Tavui Leo","chapter":"9","verse":"25","text":"Me Noa move, “Arahiana vin huri Kenan me nge vin voragi na gaihora noi retuana.”"},{"book":"Tavui Leo","chapter":"9","verse":"26","text":"Me ngeie mo veve, “Tabeana lawe na Huqe Gogona noi Sem. Siu Kenan vin vuragi na nona gaihora."},{"book":"Tavui Leo","chapter":"9","verse":"27","text":"Siu i Huqe Mauri vin tagaragi na tanoi Savet vin lawua me vin siregi nie vin toga lolo siusiu noi Sem. Siu vin toga lolo siusiu noi Sem me Kenan vin voragi nona gaihora.”"},{"book":"Tavui Leo","chapter":"9","verse":"28","text":"Noa toga lo tagui waga higao vudolue vaga tolu avigi ngavulu gailime."},{"book":"Tavui Leo","chapter":"9","verse":"29","text":"Noa u toga higao vudolue vagasiwo avigi ngavulu gailime vunu mobei mate."}]}