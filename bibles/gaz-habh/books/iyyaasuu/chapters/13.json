{"data":[{"book":"Iyyaasuu","chapter":"13","verse":"1","text":"Waaqayyos yeroo Iyyaasuun bara dheeraa jiraatee dulloometti akkana jedheen; “Ati amma akka malee dulloomteerta; garuu amma iyyuu lafti dhaalamuu qabu baayʼeetu jira."},{"book":"Iyyaasuu","chapter":"13","verse":"2","text":"“Lafti hafe sunis kanaa dha:"},{"book":"Iyyaasuu","chapter":"13","verse":"3","text":"karaa baʼa Gibxiitiin laga Shihoorii hamma kaaba daarii Ashqaloonitti jiru hundi akka biyya Kanaʼaanotaatti hedama. Kunis biyya Awootaa kan kutaa biyyoota bulchitoota Filisxeemotaa shanan jechuunis"},{"book":"Iyyaasuu","chapter":"13","verse":"4","text":"karaa kibbaatiin immoo guutummaa"},{"book":"Iyyaasuu","chapter":"13","verse":"5","text":"kan biyya Gebaalotaa ti;"},{"book":"Iyyaasuu","chapter":"13","verse":"6","text":"“Ani mataan koo jiraattota biyya gaaraa kanneen Libaanoonii hamma Misrefooti Maayimiitti jiraatan jechuunis Siidoonota hunda fuula Israaʼelootaa duraa ariʼee nan baasa. Ati akkuma ani si ajajetti biyya kana akka dhaalaatti Israaʼelootaaf hiri;"},{"book":"Iyyaasuu","chapter":"13","verse":"7","text":"kanas gosoota sagallanii fi walakkaa gosa Minaaseetiif dhaala godhii hiri.”"},{"book":"Iyyaasuu","chapter":"13","verse":"8","text":"Walakkaan gosa Minaasee kaan, gosti Ruubeenii fi gosti Gaad biyya Yordaanosiin gama baʼaa kan Museen garbichi Waaqayyoo isaaniif kennee ture sana akkuma inni isaaniif qoodetti fudhatan."},{"book":"Iyyaasuu","chapter":"13","verse":"9","text":"Biyyi sunis Aroʼeer kan qarqara Sulula Arnooniitti, argamtuu fi magaalaa walakkaa sulula sanaa keessaatii jalqabee dirree Meedebaan dabalatee hamma Diibooniitti diriira;"},{"book":"Iyyaasuu","chapter":"13","verse":"10","text":"akkasumas magaalaawwan Sihoon mootii Amoorotaa kan Heshboon bulchaa ture sanaa hunda dabalatee hamma daarii Amoonotaatti diriira ture."},{"book":"Iyyaasuu","chapter":"13","verse":"11","text":"Kana malees Giliʼaad, biyya Geshuurotaatii fi Maʼakaatotaa, guutummaa Tulluu Hermoonii fi guutummaa Baashaan hamma Salkaatti"},{"book":"Iyyaasuu","chapter":"13","verse":"12","text":"jechuunis guutummaa mootummaa Oogi kan Baashaan keessaa isa Ashtaarotii fi Edreyii bulchaa ture kan sanyii Refaayimootaa keessaa isa dhumaa taʼe sanaatti diriira. Museenis isaan moʼatee biyya isaanii fudhate."},{"book":"Iyyaasuu","chapter":"13","verse":"13","text":"Garuu sababii Israaʼeloonni ariʼanii isaan hin baasiniif Geshuuronnii fi Maʼakaatonni hamma ammaatti Israaʼeloota gidduu jiraatu."},{"book":"Iyyaasuu","chapter":"13","verse":"14","text":"Gosa Lewwiitiif garuu inni dhaala tokko illee hin kennine; akkuma inni waadaa isaaniif gale sanatti aarsaan ibiddaan Waaqayyo Waaqa Israaʼeliif dhiʼeeffamu dhaala isaaniitii."},{"book":"Iyyaasuu","chapter":"13","verse":"15","text":"Wanni Museen gosa Ruubeeniif, balbala balbalaan kenne kanaa dha:"},{"book":"Iyyaasuu","chapter":"13","verse":"16","text":"Biyya Aroʼeer kan qarqara Sulula Arnoon, magaalattii walakkaa sululaatii jalqabee dirree Meedebaa bira jiru hunda"},{"book":"Iyyaasuu","chapter":"13","verse":"17","text":"hamma Heshboonii fi magaalaawwan ishee kanneen dirree irra jiran hunda jechuunis Diiboon, Baamooti Baʼaal, Beet Baʼaal Meʼoon,"},{"book":"Iyyaasuu","chapter":"13","verse":"18","text":"Yaahizaa, Qidemoot, Meefiʼaat,"},{"book":"Iyyaasuu","chapter":"13","verse":"19","text":"Kiriyaataayim, Sibimaa, Zeret Shahari ishee gaara sululaa irratti argamtu,"},{"book":"Iyyaasuu","chapter":"13","verse":"20","text":"Beet Pheʼoor, tabba Phisgaatii fi Beet Yashiimoot"},{"book":"Iyyaasuu","chapter":"13","verse":"21","text":"jechuunis magaalaawwan dirree irraa hundumaa fi guutummaa mootummaa Sihoon mooticha Amoorotaa kan Heshboon keessa jiraatee bulchaa ture hundaa ti. Museenis Sihoonii fi bulchitoota Midiyaanotaa kanneen Eewii, Reqem, Zuuri, Huurii fi Rebaa moʼate; isaanis Sihooniin walii galanii biyya sana keessa jiraachaa turan."},{"book":"Iyyaasuu","chapter":"13","verse":"22","text":"Israaʼeloonni warra lola keessatti ajjeefaman irratti dabalanii Balaʼaam ilma Beʼoor falfalticha sanas goraadeedhaan ajjeesan."},{"book":"Iyyaasuu","chapter":"13","verse":"23","text":"Daangaan Ruubeenotaa qarqara laga Yordaanos ture. Magaalaawwan kanneenii fi gandoonni isaanii akkuma balbala balbala isaaniitti dhaala gosa Ruubeen."},{"book":"Iyyaasuu","chapter":"13","verse":"24","text":"Wanni Museen gosa Gaadiitiif balbala balbalaan kenne kanaa dha:"},{"book":"Iyyaasuu","chapter":"13","verse":"25","text":"Daangaan isaaniis Yaʼizeer, magaalaawwan Giliʼaad hundumaa fi walakkaa biyya Amoonotaa kan hamma Aroʼeeritti diriiree gara baʼa Rabbaatti argamuu dha;"},{"book":"Iyyaasuu","chapter":"13","verse":"26","text":"akkasuma Heshboonii jalqabee hamma Raamaatitti Miisphaa fi Betooniimitti, Mahanayiimii jalqabee hamma daangaa Debiiritti diriiruu dha;"},{"book":"Iyyaasuu","chapter":"13","verse":"27","text":"amma illee sulula keessa, Beet Haaraam, Beet Niimraa, Sukooti, Zaafoonii fi biyya Sihoon mootichi Heshboon bulchu kan gara baʼa Yordaanos kan hamma dhuma Galaana Kinereetitti diriiree jiru sanaa dha."},{"book":"Iyyaasuu","chapter":"13","verse":"28","text":"Magaalaawwan kunneenii fi gandoonni isaanii akkuma balbala balbala isaaniitti dhaala gosa Gaad."},{"book":"Iyyaasuu","chapter":"13","verse":"29","text":"Wanni Museen walakkaa gosa Minaaseetiif jechuunis walakkaa maatii sanyii Minaaseetiif balbala balbalaan kenne kanaa dha:"},{"book":"Iyyaasuu","chapter":"13","verse":"30","text":"Daangaa biyya Mahanayiimiitii jalqabee biyya Baashaan guutuu dabalatee naannoo bulchiinsa Oogi mooticha Baashaan jechuunis qubata Yaaʼiir kan Baashaan keessaa magaalaa jaatama,"},{"book":"Iyyaasuu","chapter":"13","verse":"31","text":"walakkaa biyya Giliʼaad, Ashtaarotii fi Edreyii, magaalaa Oogi mootichi Baashaan jiraatuutti diriira."},{"book":"Iyyaasuu","chapter":"13","verse":"32","text":"Kun dhaala Museen yeroo Yordaanos gama jechuunis gama baʼa Yerikoo dirree Moʼaab keessa ture sanatti qoodee dha."},{"book":"Iyyaasuu","chapter":"13","verse":"33","text":"Gosa Lewwiitiif garuu Museen waan tokko illee hin kennine; akkuma inni waadaa isaaniif gale sanatti Waaqayyo Waaqni Israaʼel dhaala isaanii ti."}]}