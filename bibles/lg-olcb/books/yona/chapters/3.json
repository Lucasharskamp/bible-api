{"data":[{"book":"Yona","chapter":"3","verse":"1","text":"Awo ekigambo kya Mukama ne kijjira Yona omulundi ogwokubiri, n’amugamba nti,"},{"book":"Yona","chapter":"3","verse":"2","text":"“Genda mu kibuga ekinene Nineeve obalabule n’obubaka buno bwe nkuwa.”"},{"book":"Yona","chapter":"3","verse":"3","text":"Awo Yona n’agondera Mukama n’agenda e Nineeve. Nineeve kyali kibuga kya kitiibwa nnyo era nga kitwala ennaku ssatu okukibuna kyonna."},{"book":"Yona","chapter":"3","verse":"4","text":"Ku lunaku olwasooka Yona yatambula olunaku lwonna ng’agenda alangirira nti, “Bwe waliyitawo ennaku amakumi ana, Nineeve kirizikirira.”"},{"book":"Yona","chapter":"3","verse":"5","text":"Abantu b’omu Nineeve ne bakkiriza Katonda, ne balangirira okusiiba ne beesiba ebibukutu, bonna okuva ku asinga ekitiibwa okutuuka ku asembayo okuba owa wansi."},{"book":"Yona","chapter":"3","verse":"6","text":"Amawulire gano bwe gaatuuka ku kabaka w’e Nineeve, n’ayimuka ku ntebe ye ey’obwakabaka, ne yeeyambulamu ekyambalo kye, ne yeesiba ekibukutu, n’atuula mu nfuufu."},{"book":"Yona","chapter":"3","verse":"7","text":"Kabaka teyakoma awo, wabula n’ayisa n’etteeka n’alibunya Nineeve yonna nga ligamba nti,"},{"book":"Yona","chapter":"3","verse":"8","text":"naye buli muntu n’ekisibo bibikkibwe n’ebibukutu, era bikaabirire nnyo Katonda, era birekeraawo okwonoona n’okukola eby’obukambwe."},{"book":"Yona","chapter":"3","verse":"9","text":"Ani amanyi? Oboolyawo Katonda anaakyusa ku kibonerezo kye, kye yatusalira n’akkakkanya obusungu bwe n’atatuzikiriza.”"},{"book":"Yona","chapter":"3","verse":"10","text":"Awo Katonda bwe yalaba kye bakoze, ne baleka n’ebibi byabwe, n’abasonyiwa n’atabatuusaako kibonerezo, kye yali agambye okubatuusaako."}]}