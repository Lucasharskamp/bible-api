{"data":[{"book":"যিহোশূয়","chapter":"16","verse":"1","text":"যোষেফের জন্য বরাদ্দ অংশ জর্ডনে, যিরীহোর জলাশয়ের পূর্বে শুরু হল, এবং সেখান থেকে মরুভূমি হয়ে বেথেলের পার্বত্য অঞ্চলে উঠে গেল।"},{"book":"যিহোশূয়","chapter":"16","verse":"2","text":"তা বেথেল (অর্থাৎ, লূস) থেকে16:2 অথবা, বেথেল থেকে লূসের দিকে এগিয়ে গিয়ে অটারোতে অর্কীয়দের এলাকায় পৌঁছাল।"},{"book":"যিহোশূয়","chapter":"16","verse":"3","text":"সেখান থেকে পশ্চিমদিকে নেমে গিয়ে তা নিম্নতর বেথ-হোরোণের এলাকা ও গেষর হয়ে যফ্‌লেটীয়দের এলাকায় পৌঁছে, ভূমধ্যসাগরে গিয়ে শেষ হল।"},{"book":"যিহোশূয়","chapter":"16","verse":"4","text":"অতএব যোষেফের বংশধর, মনঃশি ও ইফ্রয়িম, তাদের উত্তরাধিকার লাভ করল।"},{"book":"যিহোশূয়","chapter":"16","verse":"5","text":"গোষ্ঠী অনুসারে এই হল ইফ্রয়িমের এলাকা:"},{"book":"যিহোশূয়","chapter":"16","verse":"6","text":"এবং তা ভূমধ্যসাগর পর্যন্ত বিস্তৃত হল। উত্তরে মিক্‌মথৎ থেকে পূর্বদিকে বাঁক নিয়ে তা তানৎ-শীলো পর্যন্ত গিয়ে, তা অতিক্রম করে পূর্বদিকে যানোহ পর্যন্ত গেল।"},{"book":"যিহোশূয়","chapter":"16","verse":"7","text":"পরে যানোহ থেকে নেমে তা অটারোৎ ও নারার দিকে গেল, ও যিরীহো স্পর্শ করে তা জর্ডনে বেরিয়ে এল।"},{"book":"যিহোশূয়","chapter":"16","verse":"8","text":"তপূহ থেকে সেই সীমানা পশ্চিমে কান্না গিরিখাতের দিকে গেল ও ভূমধ্যসাগরে গিয়ে শেষ হল। গোষ্ঠী অনুসারে, এই হল ইফ্রয়িম বংশের উত্তরাধিকার।"},{"book":"যিহোশূয়","chapter":"16","verse":"9","text":"এতে মনঃশি সন্তানদের উত্তরাধিকারের মধ্যে পড়া সেইসব নগর ও সেগুলির সন্নিহিত গ্রামগুলিও যুক্ত হল, যেগুলি ইফ্রয়িম সন্তানদের জন্য পৃথক করা হল।"},{"book":"যিহোশূয়","chapter":"16","verse":"10","text":"গেষরে বসবাসকারী কনানীয়দের তারা অধিকারচ্যুত করেনি; আজও পর্যন্ত সেই কনানীয়েরা ইফ্রয়িমের লোকদের সঙ্গে বসবাস করছে, কিন্তু বেগার শ্রমিকের কাজ করতে তাদের বাধ্য করা হয়েছে।"}]}