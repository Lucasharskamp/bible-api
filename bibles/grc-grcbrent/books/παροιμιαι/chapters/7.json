{"data":[{"book":"ΠΑΡΟΙΜΙΑΙ","chapter":"7","verse":"1","text":"Υἱὲ φύλασσε ἐμοὺς λόγους, τὰς δὲ ἐμὰς ἐντολὰς κρύψον παρὰ σεαυτῷ·"},{"book":"ΠΑΡΟΙΜΙΑΙ","chapter":"7","verse":"1a","text":"Υἱὲ τίμα τὸν Κύριον καὶ ἰσχύσεις, πλὴν δὲ αὐτοῦ μὴ φοβοῦ ἄλλον·"},{"book":"ΠΑΡΟΙΜΙΑΙ","chapter":"7","verse":"2","text":"φύλαξον ἐμὰς ἐντολὰς καὶ βιώσεις, τοὺς δὲ ἐμοὺς λόγους ὥσπερ κόρας ὀμμάτων."},{"book":"ΠΑΡΟΙΜΙΑΙ","chapter":"7","verse":"3","text":"Περίθου δὲ αὐτοὺς σοῖς δακτύλοις, ἐπίγραψον δὲ ἐπὶ τὸ πλάτος τῆς καρδίας σου."},{"book":"ΠΑΡΟΙΜΙΑΙ","chapter":"7","verse":"4","text":"Εἰπὸν τὴν σοφίαν σὴν ἀδελφὴν εἶναι, τὴν δὲ φρόνησιν γνώριμον περιποίησαι σεαυτῷ."},{"book":"ΠΑΡΟΙΜΙΑΙ","chapter":"7","verse":"5","text":"Ἵνα σε τηρήσῃ ἀπὸ γυναικὸς ἀλλοτρίας καὶ πονηρᾶς, ἐάν σε λόγοις τοῖς πρὸς χάριν ἐμβάληται."},{"book":"ΠΑΡΟΙΜΙΑΙ","chapter":"7","verse":"6","text":"Ἀπὸ γὰρ θυρίδος ἐκ τοῦ οἴκου αὐτῆς εἰς τὰς πλατείας παρακύπτουσα,"},{"book":"ΠΑΡΟΙΜΙΑΙ","chapter":"7","verse":"7","text":"ὃν ἂν ἴδῃ τῶν ἀφρόνων τέκνων νεανίαν ἐνδεῆ φρενῶν,"},{"book":"ΠΑΡΟΙΜΙΑΙ","chapter":"7","verse":"8","text":"παραπορευόμενον παρὰ γωνίαν ἐν διόδοις οἴκων αὐτῆς, καὶ λαλοῦντα"},{"book":"ΠΑΡΟΙΜΙΑΙ","chapter":"7","verse":"9","text":"ἐν σκότει ἑσπερινῷ, ἡνίκα ἂν ἡσυχία νυκτερινὴ καὶ γνοφώδης,"},{"book":"ΠΑΡΟΙΜΙΑΙ","chapter":"7","verse":"10","text":"ἡ δὲ γυνὴ συναντᾷ αὐτῷ, εἶδος ἔχουσα πορνικὸν, ἣ ποιεῖ νέων ἐξίπτασθαι καρδίας."},{"book":"ΠΑΡΟΙΜΙΑΙ","chapter":"7","verse":"11","text":"Ἀνεπτερωμένη δέ ἐστι καὶ ἄσωτος, ἐν οἴκῳ δὲ οὐχ ἡσυχάζουσιν οἱ πόδες αὐτῆς."},{"book":"ΠΑΡΟΙΜΙΑΙ","chapter":"7","verse":"12","text":"Χρόνον γάρ τινα ἔξω ῥέμβεται, χρόνον δὲ ἐν πλατείαις παρὰ πᾶσαν γωνίαν ἐνεδρεύει."},{"book":"ΠΑΡΟΙΜΙΑΙ","chapter":"7","verse":"13","text":"Εἶτα ἐπιλαβομένη ἐφίλησεν αὐτὸν, ἀναιδεῖ δὲ προσώπῳ προσεῖπεν αὐτῷ,"},{"book":"ΠΑΡΟΙΜΙΑΙ","chapter":"7","verse":"14","text":"θυσία εἰρηνική μοι ἐστὶ, σήμερον ἀποδίδωμι τὰς εὐχάς μου."},{"book":"ΠΑΡΟΙΜΙΑΙ","chapter":"7","verse":"15","text":"Ἕνεκα τούτου ἐξῆλθον εἰς συνάντησίν σοι, ποθοῦσα τὸ σὸν πρόσωπον, εὕρηκά σε."},{"book":"ΠΑΡΟΙΜΙΑΙ","chapter":"7","verse":"16","text":"κειρίαις τέτακα τὴν κλίνην μου, ἀμφιτάποις δὲ ἔστρωκα τοῖς ἀπʼ Αἰγύπτου."},{"book":"ΠΑΡΟΙΜΙΑΙ","chapter":"7","verse":"17","text":"Διέῤῥαγκα τὴν κοίτην μου κροκίνῳ, τὸν δὲ οἶκόν μου κινναμώμῳ·"},{"book":"ΠΑΡΟΙΜΙΑΙ","chapter":"7","verse":"18","text":"Ἐλθὲ καὶ ἀπολαύσωμεν φιλίας ἕως ὄρθρου, δεῦρο καὶ ἐλκυλισθῶμεν ἔρωτι."},{"book":"ΠΑΡΟΙΜΙΑΙ","chapter":"7","verse":"19","text":"Οὐ γὰρ πάρεστιν ὁ ἀνήρ μου ἐν οἴκω, πεπόρευται δὲ ὁδὸν μακράν,"},{"book":"ΠΑΡΟΙΜΙΑΙ","chapter":"7","verse":"20","text":"ἔνδεσμον ἀργυρίου λαβὼν ἐν χειρὶ αὐτοῦ, διʼ ἡμερῶν πολλῶν ἐπανήξει εἰς τὸν οἶκον αὐτοῦ."},{"book":"ΠΑΡΟΙΜΙΑΙ","chapter":"7","verse":"21","text":"Ἀπεπλάνησε δὲ αὐτὸν πολλῇ ὁμιλίᾳ, βρόχοις τε τοῖς ἀπὸ χειλέων ἐξώκειλεν αὐτόν."},{"book":"ΠΑΡΟΙΜΙΑΙ","chapter":"7","verse":"22","text":"Ὁ δὲ ἐπηκολούθησεν αὐτῇ κεπφωθείς· ὥσπερ δὲ βοῦς ἐπὶ σφαγὴν ἄγεται, καὶ ὥσπερ κύων ἐπὶ δεσμοὺς,"},{"book":"ΠΑΡΟΙΜΙΑΙ","chapter":"7","verse":"23","text":"ἢ ὡς ἔλαφος τοξεύματι πεπληγὼς εἰς τὸ ἧπαρ· σπεύδει δὲ ὥσπερ ὄρνεον εἰς παγίδα, οὐκ εἰδὼς ὅτι περὶ ψυχῆς τρέχει."},{"book":"ΠΑΡΟΙΜΙΑΙ","chapter":"7","verse":"24","text":"Νῦν οὖν υἱὲ ἄκουέ μου, καὶ πρόσεχε ῥήμασι στόματός μου."},{"book":"ΠΑΡΟΙΜΙΑΙ","chapter":"7","verse":"25","text":"Μὴ ἐκκλινάτω εἰς τὰς ὁδοὺς αὐτῆς ἡ καρδία σου,"},{"book":"ΠΑΡΟΙΜΙΑΙ","chapter":"7","verse":"26","text":"πολλοὺς γὰρ τρώσασα καταβέβληκε, καὶ ἀναρίθμητοί εἰσιν οὓς πεφόνευκεν."},{"book":"ΠΑΡΟΙΜΙΑΙ","chapter":"7","verse":"27","text":"Ὁδοὶ ᾅδου ὁ οἶκος αὐτῆς, κατάγουσαι εἰς τὰ ταμιεῖα τοῦ θανάτου."}]}