{"data":[{"book":"Ndari","chapter":"1","verse":"1","text":"Na rĩrĩ, Jehova akĩarĩria Musa arĩ Hema-inĩ ya Gũtũnganwo kũu Werũ-inĩ wa Sinai mũthenya wa mbere wa mweri wa keerĩ, mwaka-inĩ wa keerĩ kuuma andũ a Isiraeli moima bũrũri wa Misiri. Akĩmwĩra atĩrĩ:"},{"book":"Ndari","chapter":"1","verse":"2","text":"“Tara kĩrĩndĩ gĩothe kĩa andũ a Isiraeli, ũmatare na mbarĩ ciao, na nyũmba ciao ũrĩa itariĩ, mũndũ mũrũme o mũndũ mũrũme andĩkwo rĩĩtwa rĩake."},{"book":"Ndari","chapter":"1","verse":"3","text":"Wee mũrĩ na Harũni mũtare ikundi cia arũme othe arĩa marĩ Isiraeli, arĩa makinyĩtie mĩaka mĩrongo ĩĩrĩ na makĩria, arĩa mangĩhota gũthiĩ ita-inĩ."},{"book":"Ndari","chapter":"1","verse":"4","text":"Mũndũ ũmwe kuuma o mũhĩrĩga, na akorwo arĩ mũtongoria wa nyũmba yao, nĩo mekũmũteithia."},{"book":"Ndari","chapter":"1","verse":"5","text":"Maya nĩmo marĩĩtwa ma andũ arĩa marĩmũteithagĩrĩria:"},{"book":"Ndari","chapter":"1","verse":"6","text":"kuuma mũhĩrĩga wa Simeoni, nĩ Shelumieli mũrũ wa Zurishadai;"},{"book":"Ndari","chapter":"1","verse":"7","text":"kuuma mũhĩrĩga wa Juda, nĩ Nahashoni mũrũ wa Aminadabu;"},{"book":"Ndari","chapter":"1","verse":"8","text":"kuuma mũhĩrĩga wa Isakaru, nĩ Nethaneli mũrũ wa Zuaru;"},{"book":"Ndari","chapter":"1","verse":"9","text":"kuuma mũhĩrĩga wa Zebuluni, nĩ Eliabu mũrũ wa Heloni;"},{"book":"Ndari","chapter":"1","verse":"10","text":"kuuma ariũ a Jusufu:"},{"book":"Ndari","chapter":"1","verse":"11","text":"kuuma mũhĩrĩga wa Benjamini, nĩ Abidani mũrũ wa Gideoni;"},{"book":"Ndari","chapter":"1","verse":"12","text":"kuuma mũhĩrĩga wa Dani, nĩ Ahiezeri mũrũ wa Amishadai;"},{"book":"Ndari","chapter":"1","verse":"13","text":"kuuma mũhĩrĩga wa Asheri, nĩ Pagieli mũrũ wa Okirani;"},{"book":"Ndari","chapter":"1","verse":"14","text":"kuuma mũhĩrĩga wa Gadi, nĩ Eliasafu mũrũ wa Deueli;"},{"book":"Ndari","chapter":"1","verse":"15","text":"kuuma mũhĩrĩga wa Nafitali, nĩ Ahira mũrũ wa Enani.”"},{"book":"Ndari","chapter":"1","verse":"16","text":"Acio nĩo andũ arĩa maathuurirwo kuuma kũrĩ kĩrĩndĩ gĩa Isiraeli, marĩ atongoria a mĩhĩrĩga ya maithe mao ma tene. Nĩo maarĩ atongoria a mĩhĩrĩga ya Isiraeli."},{"book":"Ndari","chapter":"1","verse":"17","text":"Musa na Harũni makĩoya andũ acio maaheetwo marĩĩtwa mao."},{"book":"Ndari","chapter":"1","verse":"18","text":"Magĩcooka magĩĩta kĩrĩndĩ gĩothe hamwe mũthenya wa mbere wa mweri wa keerĩ. Andũ makĩonania rũruka rwao kũringana na mbarĩ na nyũmba ciao, nao arũme arĩa maakinyĩtie mĩaka mĩrongo ĩĩrĩ na makĩria makĩandĩkwo, o mũndũ o mũndũ na rĩĩtwa rĩake,"},{"book":"Ndari","chapter":"1","verse":"19","text":"o ta ũrĩa Jehova aathĩte Musa. Nĩ ũndũ ũcio akĩmatara marĩ kũu Werũ-inĩ wa Sinai:"},{"book":"Ndari","chapter":"1","verse":"20","text":"Kuuma njiaro-inĩ cia Rubeni, mũriũ wa irigithathi wa Isiraeli:"},{"book":"Ndari","chapter":"1","verse":"21","text":"Kuuma mũhĩrĩga wa Rubeni maarĩ andũ 46,500."},{"book":"Ndari","chapter":"1","verse":"22","text":"Kuuma njiaro-inĩ cia Simeoni:"},{"book":"Ndari","chapter":"1","verse":"23","text":"Kuuma mũhĩrĩga wa Simeoni maarĩ andũ 59,300."},{"book":"Ndari","chapter":"1","verse":"24","text":"Kuuma njiaro-inĩ cia Gadi:"},{"book":"Ndari","chapter":"1","verse":"25","text":"Kuuma mũhĩrĩga wa Gadi maarĩ andũ 45,650."},{"book":"Ndari","chapter":"1","verse":"26","text":"Kuuma njiaro-inĩ cia Juda:"},{"book":"Ndari","chapter":"1","verse":"27","text":"Kuuma mũhĩrĩga wa Juda maarĩ andũ 74,600."},{"book":"Ndari","chapter":"1","verse":"28","text":"Kuuma njiaro-inĩ cia Isakaru:"},{"book":"Ndari","chapter":"1","verse":"29","text":"Kuuma mũhĩrĩga wa Isakaru maarĩ andũ 54,400."},{"book":"Ndari","chapter":"1","verse":"30","text":"Kuuma njiaro-inĩ cia Zebuluni:"},{"book":"Ndari","chapter":"1","verse":"31","text":"Kuuma mũhĩrĩga wa Zebuluni maarĩ andũ 57,400."},{"book":"Ndari","chapter":"1","verse":"32","text":"Kuuma kũrĩ ariũ a Jusufu:"},{"book":"Ndari","chapter":"1","verse":"33","text":"Kuuma mũhĩrĩga wa Efiraimu maarĩ andũ 40,500."},{"book":"Ndari","chapter":"1","verse":"34","text":"Kuuma njiaro-inĩ cia Manase:"},{"book":"Ndari","chapter":"1","verse":"35","text":"Kuuma mũhĩrĩga-inĩ wa Manase maarĩ andũ 32,200."},{"book":"Ndari","chapter":"1","verse":"36","text":"Kuuma njiaro-inĩ cia Benjamini:"},{"book":"Ndari","chapter":"1","verse":"37","text":"Kuuma mũhĩrĩga wa Benjamini maarĩ andũ 35,400."},{"book":"Ndari","chapter":"1","verse":"38","text":"Kuuma njiaro-nĩ cia Dani:"},{"book":"Ndari","chapter":"1","verse":"39","text":"Kuuma mũhĩrĩga wa Dani maarĩ andũ 62,700."},{"book":"Ndari","chapter":"1","verse":"40","text":"Kuuma njiaro-inĩ cia Asheri:"},{"book":"Ndari","chapter":"1","verse":"41","text":"Kuuma mũhĩrĩga wa Asheri maarĩ andũ 41,500."},{"book":"Ndari","chapter":"1","verse":"42","text":"Kuuma njiaro-inĩ cia Nafitali:"},{"book":"Ndari","chapter":"1","verse":"43","text":"Kuuma mũhĩrĩga wa Nafitali maarĩ andũ 53,400."},{"book":"Ndari","chapter":"1","verse":"44","text":"Acio nĩo andũ arĩa maatarirwo nĩ Musa na Harũni na atongoria arĩa ikũmi na eerĩ a Isiraeli, o ũmwe wao arũgamĩrĩire nyũmba yake."},{"book":"Ndari","chapter":"1","verse":"45","text":"Andũ othe a Isiraeli arĩa maakinyĩtie mĩaka mĩrongo ĩĩrĩ kana makĩria, arĩa mangĩahotire gũthiĩ ita-inĩ, magĩtarwo kũringana na nyũmba ciao."},{"book":"Ndari","chapter":"1","verse":"46","text":"Andũ acio othe marĩ hamwe maarĩ 603,550."},{"book":"Ndari","chapter":"1","verse":"47","text":"No rĩrĩ, andũ a nyũmba ya mũhĩrĩga wa Lawi matiataranĩirio hamwe na andũ arĩa angĩ a Isiraeli."},{"book":"Ndari","chapter":"1","verse":"48","text":"Jehova nĩeerĩte Musa atĩrĩ,"},{"book":"Ndari","chapter":"1","verse":"49","text":"“Mũtigatare andũ a mũhĩrĩga wa Lawi kana mũmataranĩrie na andũ arĩa angĩ a Isiraeli."},{"book":"Ndari","chapter":"1","verse":"50","text":"Handũ ha ũguo-rĩ, amũrai Alawii matuĩke arori a hema ya Ũira, mamenyagĩrĩre indo ciothe ciayo, na kĩndũ o gĩothe kĩa hema ĩyo. Nĩo marĩkuuaga hema ĩyo o na indo ciothe ciayo; na mamĩmenyagĩrĩre na mamĩthiũrũrũkagĩrie na hema ciao."},{"book":"Ndari","chapter":"1","verse":"51","text":"Rĩrĩa rĩothe hema ĩyo ĩgũthaamio, Alawii acio nĩo marĩmĩambũraga, na rĩrĩa rĩothe hema ĩyo ĩĩkwambwo-rĩ, Alawii acio nĩo marĩmĩambaga. Mũndũ ũngĩ o na ũrĩkũ angĩkamĩkuhĩrĩria nĩakooragwo."},{"book":"Ndari","chapter":"1","verse":"52","text":"Andũ a Isiraeli marĩambaga hema ciao kũringana na ikundi ciao, o mũndũ kambĩ-inĩ yake harĩa bendera yake ĩrĩ."},{"book":"Ndari","chapter":"1","verse":"53","text":"No rĩrĩ, Alawii marĩambaga hema ciao mathiũrũrũkĩirie hema ya Ũira nĩgeetha kĩrĩndĩ kĩu kĩa Isiraeli gĩtigakorererwo nĩ mangʼũrĩ ma Ngai. Alawii nĩo marĩĩhokagĩrwo ũmenyereri wa hema ĩyo ya Ũira.”"},{"book":"Ndari","chapter":"1","verse":"54","text":"Nao andũ a Isiraeli magĩĩka maũndũ macio o ta ũrĩa Jehova aathĩte Musa."}]}