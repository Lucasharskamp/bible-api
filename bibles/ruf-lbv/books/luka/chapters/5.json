{"data":[{"book":"Luka","chapter":"5","verse":"1","text":"Litsuwa limwe Yesu tsakema mmbalimbali mwa tsiwa Genesareti, baho iwanu wammemela na kumkunughitsa kunughitsa, wategheletsa Imbuli ye Imulungu."},{"book":"Luka","chapter":"5","verse":"2","text":"Kayona minumbwi mili mmbalimbali mwe tsimbu, ilekighwe na iwalowa somba iwang'ali wohopfugha nyapfu tsao."},{"book":"Luka","chapter":"5","verse":"3","text":"Yesu kengila mne mnumbwi ghumwe ghwa Simoni, kamlongela aghusoghetse mnumbwi chidogho kulawa mmbalimbali mwe tsimbu mbaka mne ghamatsi. Kuya kakala hasi na kalangulitsa mtingano ghwe iwanu aku kamne mnumbwi."},{"book":"Luka","chapter":"5","verse":"4","text":"Hayamalitse kulonga, kamlongela Simoni, “Usoghetse mnumbwi ghupfike haghatighati, kuya utsase nyapfu tsako mne ghamatsi upfule iwasomba.”"},{"book":"Luka","chapter":"5","verse":"5","text":"Simoni kamwidika, “Imtwatsa! Tusang'ana ichilo chose ng'atupatile ichinu bae. Lekeni kwaapfila kulonga apfo, notsasa!”"},{"book":"Luka","chapter":"5","verse":"6","text":"Watsasa nyapfu tsao na wapfula iwasomba wengi ng'ani mbaka nyapfu tsao tsandusa kudegheka."},{"book":"Luka","chapter":"5","verse":"7","text":"Apfo wawabengutsa wayawo iwakalile mne mnumbwi ghungi watse wawapfile. Wapfika, waweka iwasomba mne minumbwi yose mili mbaka ibama kutsama."},{"book":"Luka","chapter":"5","verse":"8","text":"Simoni Petiri hayonile achila ichilawile, kamtowela Yesu maghoti kalonga, “Ughende Imtwatsa! Nene ne imunu yane nzambi!”"},{"book":"Luka","chapter":"5","verse":"9","text":"Simoni na weyaghe wakangawala kwe iwasomba wengi wawalowile."},{"book":"Luka","chapter":"5","verse":"10","text":"Pfipfila weyaghe Simoni, Jakobu na Yohane, iwanaghe Sebedayo nawo wakangawala. Yesu kamlongela Simoni, “Uleke kupfuka, kulawa sambi na kughendelela kutsowapfula iwanu.”"},{"book":"Luka","chapter":"5","verse":"11","text":"Waikwegha minumbwi yawo mbaka mmbalimbali mwe tsimbu, waleka chila ichinu, wamuwinza Yesu."},{"book":"Luka","chapter":"5","verse":"12","text":"Yesu hang'ali mne ghumji ghumwe, tsakatsa imunu yane ukoma lukuli lwose. Imtamu ayo hamwonile Yesu, keghwisa hasi, kalomba “Imtwatsa, ka kwobama, kwodaha kunitenda nihone!”"},{"book":"Luka","chapter":"5","verse":"13","text":"Yesu kagholosa ghumoko, kamkinda, kalonga, “Nobama; Uhone!” Bahala ukoma umlawa."},{"book":"Luka","chapter":"5","verse":"14","text":"Yesu kamlongela, “Uleke kumlongela imunu wowose. Lekeni ughende, wilanguse kwe imbala we inambiko ne ulapfe inambiko ka Musa pfawalongele, iwanu wose wamanye ka ghweghwe kuhona.”"},{"book":"Luka","chapter":"5","verse":"15","text":"Lekeni mbuli tsa Yesu tsongetseka kwenela mne isi yose, na iwanu wengi wapfika kumtegheletsa na wambama awahonetse utamu wawo."},{"book":"Luka","chapter":"5","verse":"16","text":"Lekeni Yesu tsakaghenda hanu halihela imunu, ako kalomba."},{"book":"Luka","chapter":"5","verse":"17","text":"Litsuwa limwe Yesu yang'ali yolangulitsa. Mafarisayo wangi na iwolangulitsa Ghamalaghitso iwalawile mne imiji ya Galilaya, Yudeya na Yerusalemu tsawakala bahala. Ngupfu ye Imtwatsa tsaikala naye kwa kuwahonetsa iwatamu."},{"book":"Luka","chapter":"5","verse":"18","text":"Iwanu wangi wapfika, wamduta machela mne lutsatsi imunu yaholole, wabama wamghale mng'anda, hambele ha Yesu."},{"book":"Luka","chapter":"5","verse":"19","text":"Lekeni ng'awadahile bae, kwaapfila tsahana iwanu wengi sideke. Apfo wamghala, wamwika mchiswili, wafumla kuya wahulumsa machela mbaka haghatighati he iwanu awo, hayali Yesu."},{"book":"Luka","chapter":"5","verse":"20","text":"Yesu honile ukutoghola kwawo, kamlongela imunu yaholole, “Sale yangu, nzambi tsako tsileghusighwa.”"},{"book":"Luka","chapter":"5","verse":"21","text":"Iwolangulitsa Ghamalaghitso na Mafarisayo wandusa kwighutsa, “Ayuno imunu wachi iyomligha Imulungu? Yuhi iyodaha kuleghusa nzambi? Angu si Imulungu yaliyeka iyodaha kuleghusa nzambi!”"},{"book":"Luka","chapter":"5","verse":"22","text":"Yesu kamanya chawang'ali wakwalangula, kawaghutsa, “Mkwalangula choni mne imimoyo yenu?"},{"book":"Luka","chapter":"5","verse":"23","text":"Chihi chibewe; kulonga ‘Nzambi tsako tsileghusighwa’ au kulonga ‘Winuke ughende?’"},{"book":"Luka","chapter":"5","verse":"24","text":"Nobama mmanye, Imwana we Imunu kana uwetso wa kuleghusa nzambi mne iisi.” Apfo kamlongela imunu yaholole, “Nokulongela, winuke usole chilagho chako uye ukaye!”"},{"book":"Luka","chapter":"5","verse":"25","text":"Bahala imunu ayo kenuka hambele hawo, kasola chilagho chake. Koka ukaye yake aku komtunya Imulungu."},{"book":"Luka","chapter":"5","verse":"26","text":"Iwanu wose wakangawala ghendo! Wapfuka na wamtunya Imulungu, walonga, “Leloli tupfona ipfinu pfa kukangawatsa!”"},{"book":"Luka","chapter":"5","verse":"27","text":"Haghamalile agho, Yesu kalawa kunze kamwona imunu iyosola kodi yakemighwe Lawi kakala mne ing'anda ya kulihila kodi. Yesu kamlongela, “Uniwinze.”"},{"book":"Luka","chapter":"5","verse":"28","text":"Lawi kenuka, kaleka chila chinu kamuwinza."},{"book":"Luka","chapter":"5","verse":"29","text":"Kuya Lawi kamtendela Yesu chihungo chikulu mne ing'anda yake, na kingili kulu lye iwanu iwasola kodi ne iwanu wangi tsawabahala."},{"book":"Luka","chapter":"5","verse":"30","text":"Lekeni Mafarisayo wangi na iwolangulitsa Ghamalaghitso wangi iwalawile mne kingili lyawo wawanung'unikila iwanang'ina wa Yesu, “Ebali mwakuja na kunwa hamwe ne iwanu iwasola kodi na wane nzambi?”"},{"book":"Luka","chapter":"5","verse":"31","text":"Yesu kawedika, “Iwanu iwaghima ng'awombama bae imghanga, ila awala iwatamu iwo iwombama imghanga."},{"book":"Luka","chapter":"5","verse":"32","text":"Sitsile bae kuwakema iwanu iwanoghile, ila wane nzambi wadahe kutsileka.”"},{"book":"Luka","chapter":"5","verse":"33","text":"Iwanu wangi wamlongela Yesu, “Iwanang'ina wa Yohane wafungagha ukuja na kulomba, na iwatumighwa wa Mafarisayo wotenda pfipfo. Lekeni iwanang'ina wako wakuja na kunwa!”"},{"book":"Luka","chapter":"5","verse":"34","text":"Yesu kedika, “Apfi mwodaha kuwaghoma iwanu iwakemighwe kune chihungo cha kukwela waleke ukuja ahala imunu yokwela ang'ali nawo?"},{"book":"Luka","chapter":"5","verse":"35","text":"Lekeni litsuwa lyakutsa imunu yokwela hatsosolighwa kulawa mna wawo, na baho watsofunga ukuja.”"},{"book":"Luka","chapter":"5","verse":"36","text":"Kuya Yesu kawalongela imbuli ino, “Kuduhu imunu iyodegha ichiraka kulawa mne lighwanda lya sambi na kuchika mne lighwanda lya ghumwande. Ka kotenda apfo, katsolidegha lighwanda lya sambi, na ichiraka kulawa mne lighwanda lya sambi ng'achitsolingana bae na lighwanda lya ghumwande."},{"book":"Luka","chapter":"5","verse":"37","text":"Na kuduhu imunu iyoghuma dipfai ya sambi mne imikoba ye ingotsi ya ghumwande. Kwaapfila ka kotenda apfo, dipfai ya sambi itsoitula imikoba hayo, dipfai itsakwitika na imikoba itsohinyika."},{"book":"Luka","chapter":"5","verse":"38","text":"Lekeni dipfai ya sambi yobamighwa ighumighwe mne imikoba ya sambi!"},{"book":"Luka","chapter":"5","verse":"39","text":"Kuduhu imunu iyakunwa dipfai ya ghumwande na kuya abame dipfai ya sambi, kwaapfila kolonga, ‘Ya ghumwande inogha.’ ”"}]}