{"data":[{"book":"Lakkoobsa","chapter":"23","verse":"1","text":"Balaʼaamis Baalaaqiin, “Iddoo aarsaa torba asitti naaf ijaari; amma illee korommii loonii torbaa fi korbeeyyii hoolaa torba naa qopheessi” jedhe."},{"book":"Lakkoobsa","chapter":"23","verse":"2","text":"Baalaaqis akkuma Balaʼaam jedhe sana godhe; isaan lamaan tokkoo tokkoo iddoo aarsaa irratti korma looniitii fi korbeessa hoolaa tokko tokko aarsaa dhiʼeessan."},{"book":"Lakkoobsa","chapter":"23","verse":"3","text":"Ergasii Balaʼaam Baalaaqiin akkana jedhe; “Ani xinnoo achi sirraa nan siqa; ati immoo asuma aarsaa kee bira turi. Tarii Waaqayyo anaa wajjin wal arguuf ni dhufa taʼa. Waan inni natti mulʼisu kam iyyuu ani sittin hima.” Innis gara gaara tokkoo dhaqe."},{"book":"Lakkoobsa","chapter":"23","verse":"4","text":"Waaqayyo isaan wal arginaan Balaʼaam, “Ani iddoo aarsaa torba qopheessee tokkoo tokkoo isaa irratti korma loonii tokkoo fi korbeessa hoolaa tokko qopheesseera” jedhe."},{"book":"Lakkoobsa","chapter":"23","verse":"5","text":"Waaqayyo ergaa tokko afaan Balaʼaam keessa kaaʼee, “Baalaaqitti deebiʼiitii ergaa kana itti himi” jedheen."},{"book":"Lakkoobsa","chapter":"23","verse":"6","text":"Balaʼaam Baalaaqitti deebiʼee isaa qondaaltota Moʼaab wajjin aarsaa isaa bira dhaabatu arge."},{"book":"Lakkoobsa","chapter":"23","verse":"7","text":"Balaʼaam ergaa isaa akkana jedhee dubbate:"},{"book":"Lakkoobsa","chapter":"23","verse":"8","text":"Ani akkamittan warra Waaqni hin abaarin"},{"book":"Lakkoobsa","chapter":"23","verse":"9","text":"Fiixee gaarranii irraa ani isa nan arga;"},{"book":"Lakkoobsa","chapter":"23","verse":"10","text":"Eenyutu awwaara Yaaqoob lakkaaʼuu dandaʼa?"},{"book":"Lakkoobsa","chapter":"23","verse":"11","text":"Baalaaqis Balaʼaamiin, “Wanni ati na goote kun maali? Ani akka ati diina koo naa abaartuufin si fide; ati kunoo isaan eebbifte malee waan tokko iyyuu isaan hin goone!” jedhe."},{"book":"Lakkoobsa","chapter":"23","verse":"12","text":"Innis, “Ani waan Waaqayyo afaan koo keessa kaaʼu hin dubbadhuu?” jedhee deebii kenneef."},{"book":"Lakkoobsa","chapter":"23","verse":"13","text":"Baalaaq, “Mee gara lafa itti isaan arguu dandeessu biraa na wajjin kottu; ati gara tokko qofa malee hunduma isaanii arguu hin dandeessu. Achiis isaan naa abaari” jedheen."},{"book":"Lakkoobsa","chapter":"23","verse":"14","text":"Inni gara dirree Xoofiim kan fiixee Phisgaa irratti argamuutti isa geesse; achittis iddoo aarsaa torba ijaaree tokkoo tokkoo iddoo aarsaa sanaa irratti korma loonii tokkoo fi korbeessa hoolaa tokko aarsaa dhiʼeesse."},{"book":"Lakkoobsa","chapter":"23","verse":"15","text":"Balaʼaamis Baalaaqiin, “Ati hamma ani achi siqee Waaqa wajjin wal argutti asuma aarsaa kee bira turi” jedhe."},{"book":"Lakkoobsa","chapter":"23","verse":"16","text":"Waaqayyo Balaʼaam wajjin wal argee ergaa tokko afaan isaa keessa kaaʼee, “Baalaaqitti deebiʼiitii ergaa kana itti himi” jedheen."},{"book":"Lakkoobsa","chapter":"23","verse":"17","text":"Balaʼaam Baalaaq bira dhaqee isaa qondaaltota Moʼaab wajjin aarsaa isaa bira dhaabatu arge. Baalaaqis, “Waaqayyo maal jedhe?” jedhee Balaʼaamiin gaafate."},{"book":"Lakkoobsa","chapter":"23","verse":"18","text":"Balaʼaam akkana jedhee ergaa isaa dubbate:"},{"book":"Lakkoobsa","chapter":"23","verse":"19","text":"Waaqni nama miti; inni hin sobu;"},{"book":"Lakkoobsa","chapter":"23","verse":"20","text":"Kunoo ani eebbisuudhaaf ajaja argadheera;"},{"book":"Lakkoobsa","chapter":"23","verse":"21","text":"“Inni Yaaqoob keessatti daba hin argine;"},{"book":"Lakkoobsa","chapter":"23","verse":"22","text":"Waaqayyo biyya Gibxiitii isaan baase;"},{"book":"Lakkoobsa","chapter":"23","verse":"23","text":"Yaaqoob irratti falfalli tokko iyyuu hin hojjetu;"},{"book":"Lakkoobsa","chapter":"23","verse":"24","text":"Kunoo sabni sun akka leenca dhalaatti kaʼa;"},{"book":"Lakkoobsa","chapter":"23","verse":"25","text":"Baalaaq Balaʼaamiin, “Ati gonkumaa isaan hin abaarin yookaan isaan hin eebbisin” jedhe."},{"book":"Lakkoobsa","chapter":"23","verse":"26","text":"Balaʼaamis, “Ani akka waan Waaqayyo jedhu kam iyyuu hojjedhu sitti hin himnee?” jedhee Baalaaqiif deebise."},{"book":"Lakkoobsa","chapter":"23","verse":"27","text":"Ergasii Baalaaq Balaʼaamiin, “Mee kottu amma illee ani iddoo biraa sin geessaa. Tarii achii jara naaf abaaruun kee Waaqa gammachiisa taʼaatii” jedhe."},{"book":"Lakkoobsa","chapter":"23","verse":"28","text":"Baalaaqis Balaʼaamin fiixee tulluu Pheʼoor kan irra dhaabatanii gammoojjii sana gad ilaalanitti ol baase."},{"book":"Lakkoobsa","chapter":"23","verse":"29","text":"Balaʼaamis Baalaaqiin, “Iddoo aarsaa torba asitti naaf ijaari; ammas korommii loonii torbaa fi korbeeyyii hoolaa torba naaf qopheessi” jedhe."},{"book":"Lakkoobsa","chapter":"23","verse":"30","text":"Baalaaqis akkuma Balaʼaam jedheen sana godhe; tokkoo tokkoo iddoo aarsaa irrattis korma loonii tokkoo fi korbeessa hoolaa tokko aarsaa dhiʼeesse."}]}