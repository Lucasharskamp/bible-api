{"data":[{"book":"Matayo","chapter":"7","verse":"1","text":"“Msekuwasengela weenyu, sema nanywe mna sengelwe,"},{"book":"Matayo","chapter":"7","verse":"2","text":"enga viya mkuwasengela weenyu nanywe nomsengelwe iivo, ne kihimo kiya mkuwahimila weenyu, nicho nomhimilwe nanywe."},{"book":"Matayo","chapter":"7","verse":"3","text":"Mna nii wakaulisa kabasi ke kwe diziso dya nduguyo, haheina kukaula kasoso kekwe diziso dyako we mwenye?"},{"book":"Matayo","chapter":"7","verse":"4","text":"Vivihi umgambe nduguyo ‘Hake goja hulave kabasi ke mwe diziso dyako,’ mna we mwenye ziso ditungwa ni soso?"},{"book":"Matayo","chapter":"7","verse":"5","text":"Weye mtondwe, hake yanda kulava kasoso ke mwediziso dyako, niho unaone vedi akabasi kemwe diziso dya nduguyo."},{"book":"Matayo","chapter":"7","verse":"6","text":"“Msekwink'ha makuli kint'hu kikukile, naho mse kuduula vint'hu va ugoli hana nguluwe, kwaviya, sema zinavijatangize no kuwahitukilani niyo zawasabant'hulani."},{"book":"Matayo","chapter":"7","verse":"7","text":"“Lombezeni nomwink'higwe, zunguleni no mbunk'hule, toweni hodi mkomwoelwe."},{"book":"Matayo","chapter":"7","verse":"8","text":"Kwaviya, akulombeza, neenk'higwe, naho akuzungula, naabunk'hule, na wose nawatowe hodi nawakomoelwe."},{"book":"Matayo","chapter":"7","verse":"9","text":"Hegu eyuko mwa nyuwe watate, akuunga amwink'he palamba mwanawe hant'hu hakumwink'ha nk'hade iyo alombeze?"},{"book":"Matayo","chapter":"7","verse":"10","text":"Hegu wadaha kumwink'ha nyoka hant'hu ha kumwink'ha samaki iyo alombeze?"},{"book":"Matayo","chapter":"7","verse":"11","text":"Uneva nyuwe want'hu mwihile, mwadaha kwink'ha wana wenyu vint'hu vedi, Tati yenyu e kulanga, haasump'hule kuwenk'ha vint'hu vedi wose wakulombeza kwakwe?"},{"book":"Matayo","chapter":"7","verse":"12","text":"“Wadamanyileni want'hu viya nyuwe mkuunga kudamanyilwa kwaviya ino niyo miko ya Musa, hamwenga na mahinizo ya walotezi."},{"book":"Matayo","chapter":"7","verse":"13","text":"“Yombokeleni mwo lwivi lufinyu, kwaviya lwivi luzangalamuka, sila nayo ikuita kwo kubanika izangalamu naho mp'hufu, wakombokela isila iyo wengi."},{"book":"Matayo","chapter":"7","verse":"14","text":"Mna sila ikuita kwo ugima finyu naho ifint'wa, naho wakuiona wageke."},{"book":"Matayo","chapter":"7","verse":"15","text":"“Indeni na wengele mwa walotezi wo udant'hi, want'hu wakuunga waweziileni wakanda enga ngoto, mna kundani ni mauzi yaihile."},{"book":"Matayo","chapter":"7","verse":"16","text":"Nomuwabunk'huile mwe zimbuli zawe wakudamanya. Zabibu hazikwahigwa mwe miwambangoma. Naho matunduja hayahigwe mwe zimbigili."},{"book":"Matayo","chapter":"7","verse":"17","text":"Ziti dyodyose dyedi, dyeleka matunda yedi, diihile nadyo dyeleka matunda yaihile."},{"book":"Matayo","chapter":"7","verse":"18","text":"Ziti dyedi hedidahe kweleka matunda yaihile. Ziti diihile nadyo hedyeleke matunda yedi."},{"book":"Matayo","chapter":"7","verse":"19","text":"Ziti dyodyose, hediikweleka matunda yedi, idyo dya sengwa no kugeligwa moto."},{"book":"Matayo","chapter":"7","verse":"20","text":"Elo nomuwamanye mwe zimbuli zawe ziya wakudamanya."},{"book":"Matayo","chapter":"7","verse":"21","text":"“Hiwo wose wakunitanga, Zumbe, wakuunga wengile mwo Useuta wa kwe mbingu, mna niwadya du wakuunga wadamanye yadya yakumwelela Tate ywa kwe mbingu."},{"book":"Matayo","chapter":"7","verse":"22","text":"Want'hu wengi mwe dizuwa dyo usengelo nawanigambe, ‘Zumbe, suwe hachadamanye ulotezi kwa zina dyako, naho kwe dizina dyako chalavaga mp'hepo, no kudamanya vihungi!’"},{"book":"Matayo","chapter":"7","verse":"23","text":"Niho neni wagambe, ‘Hiwamanyizeni. Halaweni aha hangu, nyuwe mkudamanya uwavu!’"},{"book":"Matayo","chapter":"7","verse":"24","text":"“Elo mnt'hu yeyose akuunga anitegeleze mbuli zangu, niyo adamanya enga ivo, uyo aliganyizwa no mnt'hu azengile nyumba yakwe mnanga mwo luwe."},{"book":"Matayo","chapter":"7","verse":"25","text":"Fula ize inye, mazi niyo yamema, nk'hung'unto niyo yaikungudisa inyumba, mna haiyukile hasi, kwaviya neizengelwa mwo luwe."},{"book":"Matayo","chapter":"7","verse":"26","text":"“Naho mnt'hu yeyose akuunga anayeve aya hulonga, niyo ase kutenda enga ivo, naaliganywe na mnt'hu mhezi, azengile nyumba yakwe mwo msanga."},{"book":"Matayo","chapter":"7","verse":"27","text":"Fula niyo yanya mito niyo yamema na kumwaguka, nk'hung'unto niyo yaitowa inyumba niyo yagwa, naho cheleka chakwe ni kikulu!”"},{"book":"Matayo","chapter":"7","verse":"28","text":"Aho Yesu eze abinde milosi iyo, want'hu nawehelwa vidala mwaivo naakahiniza."},{"book":"Matayo","chapter":"7","verse":"29","text":"Ahinizaga enga viya mnt'hu mta udahi naho hiyo enga wahinizi we Miko."}]}