{"data":[{"book":"1 করিন্থীয়","chapter":"6","verse":"1","text":"তোমাদের মধ্যে কারও যদি অন্যজনের সঙ্গে বিবাদ থাকে, সে কি তা বিচারের জন্য পবিত্রগণের6:1 গ্রিক শব্দটির বাংলায় নিকটতম অর্থ, সাধু বা সন্ত। শব্দটি দ্বারা যে কোনো বিশ্বাসীকে সাধু বা সন্ত বোঝানো হয়েছে, বিশেষ কোনও শ্রেণীর মানুষকে নয়। কাছে না নিয়ে গিয়ে অবিশ্বাসীদের কাছে নিয়ে যাওয়ার সাহস দেখায়?"},{"book":"1 করিন্থীয়","chapter":"6","verse":"2","text":"তোমরা কি জানো না যে, পবিত্রগণেরা জগতের বিচার করবেন? আর যদি তোমরা জগতের বিচার করতে যাচ্ছ, তাহলে তোমরা কি এই সামান্য বিষয়গুলিও বিচার করার যোগ্য নও?"},{"book":"1 করিন্থীয়","chapter":"6","verse":"3","text":"তোমরা কি জানো না যে, আমরা স্বর্গদূতদেরও বিচার করব? তাহলে, এই জীবন সংক্রান্ত বিষয়ের বিচার আরও কতই না বেশি করব!"},{"book":"1 করিন্থীয়","chapter":"6","verse":"4","text":"অতএব, এই সমস্ত বিষয়ে যদি তোমাদের মধ্যে বিবাদ থাকে, তাহলে মণ্ডলীতে যারা কিছুরই মধ্যে গণ্য নয়, তাদেরই কি বিচারকের আসনে বসিয়ে থাকো?6:4 অথবা, মণ্ডলীতে যাদের অবদান যৎসামান্য, তোমরা কি তাদেরই বিচারকের আসনে বসিয়ে থাকো?"},{"book":"1 করিন্থীয়","chapter":"6","verse":"5","text":"তোমাদের লজ্জা দেওয়ার উদ্দেশে আমি একথা বলছি। বিশ্বাসীদের মধ্যে বিরোধ দেখা দিলে নিষ্পত্তি করার মতো যথেষ্ট বিচক্ষণ ব্যক্তি তোমাদের মধ্যে কেউ নেই, এও কি সম্ভব?"},{"book":"1 করিন্থীয়","chapter":"6","verse":"6","text":"কিন্তু এর পরিবর্তে, এক ভাই অপর এক ভাইয়ের বিরুদ্ধে আইনের দ্বারস্থ হচ্ছে—তাও আবার অবিশ্বাসীদের সামনেই!"},{"book":"1 করিন্থীয়","chapter":"6","verse":"7","text":"তোমাদের মধ্যে মামলা-মোকদ্দমা থাকার অর্থ, তোমরা ইতিমধ্যে সম্পূর্ণ পরাস্ত হয়েছ। এর চেয়ে বরং অন্যায় সহ্য করো বা প্রতারিত হও।"},{"book":"1 করিন্থীয়","chapter":"6","verse":"8","text":"কিন্তু তার পরিবর্তে, তোমরা নিজেরাই প্রতারণা ও অন্যায় করছ, আবার এসব তোমাদের সহ-বিশ্বাসীদের6:8 গ্রিক: ভাইদের বিরুদ্ধেই করছ।"},{"book":"1 করিন্থীয়","chapter":"6","verse":"9","text":"তোমরা কি জানো না, যে যারা অধার্মিক,6:9 বা দুষ্ট প্রকৃতির মানুষ। তারা ঈশ্বরের রাজ্যের অধিকার লাভ করবে না? তোমরা বিভ্রান্ত হোয়ো না। কারণ যারা বিবাহ-বহির্ভূত সংসর্গকারী, বা প্রতিমাপূজক, বা ব্যভিচারী,6:9 বা পারদারিক। বা সমকামী"},{"book":"1 করিন্থীয়","chapter":"6","verse":"10","text":"বা চোর বা লোভী বা মদ্যপ বা কুৎসা-রটনাকারী6:10 বা পরনিন্দুক। বা পরধনগ্রাহী, তারা কেউই ঈশ্বরের রাজ্যে অধিকার লাভ করবে না।"},{"book":"1 করিন্থীয়","chapter":"6","verse":"11","text":"আর তোমরাও কেউ কেউ সেইরকমই ছিলে, কিন্তু তোমরা প্রভু যীশু খ্রীষ্টের নামে ও আমাদের ঈশ্বরের আত্মার দ্বারা ধৌত হয়েছ, শুচিশুদ্ধ হয়েছ ও নির্দোষ প্রতিপন্ন হয়েছ।"},{"book":"1 করিন্থীয়","chapter":"6","verse":"12","text":"“সবকিছু করা আমার পক্ষে নিয়মসংগত,” কিন্তু সবকিছুই আমার জন্য উপকারী নয়। “সবকিছু করা আমার পক্ষে নিয়মসংগত,” কিন্তু কোনো কিছুই আমার উপরে কর্তৃত্ব করবে না।"},{"book":"1 করিন্থীয়","chapter":"6","verse":"13","text":"“পেটের জন্য খাদ্য এবং খাদ্যের জন্য পেট,” কিন্তু ঈশ্বর এই উভয়কেই ধ্বংস করবেন। দেহ অবৈধ সংসর্গের জন্য নয়, কিন্তু প্রভুর জন্য এবং প্রভু দেহের জন্য।"},{"book":"1 করিন্থীয়","chapter":"6","verse":"14","text":"ঈশ্বর তাঁর পরাক্রমের দ্বারা প্রভুকে মৃত্যু থেকে উত্থাপিত করেছেন এবং তিনি আমাদেরও উত্থাপিত করবেন।"},{"book":"1 করিন্থীয়","chapter":"6","verse":"15","text":"তোমরা কি জানো না যে, তোমাদের দেহ স্বয়ং খ্রীষ্টেরই অঙ্গ? তাহলে আমি কি খ্রীষ্টের অঙ্গগুলিকে নিয়ে কোনো বেশ্যার সঙ্গে সংযুক্ত করব? কখনোই নয়!"},{"book":"1 করিন্থীয়","chapter":"6","verse":"16","text":"তোমরা কি জানো না, যে নিজেকে বেশ্যার সঙ্গে সংযুক্ত করে, সে তার সঙ্গে এক দেহ হয়? কারণ এরকম বলা হয়েছে, “সেই দুজন একাঙ্গ হবে।”6:16 আদি পুস্তক 2:24"},{"book":"1 করিন্থীয়","chapter":"6","verse":"17","text":"কিন্তু যে নিজেকে প্রভুর সঙ্গে সংযুক্ত করে, সে তাঁর সঙ্গে একাত্ম হয়।"},{"book":"1 করিন্থীয়","chapter":"6","verse":"18","text":"তোমরা অবৈধ সংসর্গ থেকে পালিয়ে যাও। কোনো মানুষ অন্য যেসব পাপাচারে লিপ্ত হয়, তার সঙ্গে দেহের কোনো সম্পর্ক নেই, কিন্তু যে যৌন-পাপ করে, সে তার নিজের দেহের বিরুদ্ধেই পাপ করে।"},{"book":"1 করিন্থীয়","chapter":"6","verse":"19","text":"তোমরা কি জানো না যে, তোমাদের দেহ পবিত্র আত্মার মন্দির, যিনি তোমাদের অন্তরে বাস করেন, যাঁকে তোমরা ঈশ্বরের কাছ থেকে পেয়েছ?"},{"book":"1 করিন্থীয়","chapter":"6","verse":"20","text":"তোমরা আর তোমাদের নিজের নও, তোমাদের মূল্য দিয়ে কিনে নেওয়া হয়েছে। অতএব, তোমাদের দেহ দিয়ে তোমরা ঈশ্বরের গৌরব করো।"}]}