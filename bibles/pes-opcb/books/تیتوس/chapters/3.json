{"data":[{"book":"تیتوس","chapter":"3","verse":"1","text":"به ایمانداران یادآوری کن که فرمانروایان و مقامات حکومتی را اطاعت و احترام نمایند، و همواره آمادهٔ انجام کار نیک باشند."},{"book":"تیتوس","chapter":"3","verse":"2","text":"به ایشان بگو که دربارهٔ هیچ‌کس بدگویی نکنند، و از دعوا دوری کنند و فروتنی واقعی را به همه نشان دهند."},{"book":"تیتوس","chapter":"3","verse":"3","text":"ما نیز زمانی نادان و یاغی و گمراه و اسیر شهوتها و لذتهای ناپاک بودیم. زندگی ما پر بود از کینه و حسادت؛ همه از ما نفرت داشتند، ما نیز از همه متنفر بودیم."},{"book":"تیتوس","chapter":"3","verse":"4","text":"اما زمانی رسید که مهربانی و لطف نجات‌دهندهٔ ما خدا آشکار شد،"},{"book":"تیتوس","chapter":"3","verse":"5","text":"و ما را نجات داد، اما نه به خاطر کارهای نیکویی که انجام داده بودیم، بلکه فقط در اثر رحمتی که نسبت به ما داشت. او با شستن گناهانمان، تولدی نو و زندگی‌ای تازه که از روح‌القدس است، بخشید.3‏:5 نسخۀ یونانی: «او به غسل تولد تازه و نوشدنی که از روح‌القدس است ما را نجات داد.»"},{"book":"تیتوس","chapter":"3","verse":"6","text":"در اثر کاری که نجات‌دهندهٔ ما عیسی مسیح انجام داد، خدا روح‌القدس را به فراوانی به ما عطا فرمود،"},{"book":"تیتوس","chapter":"3","verse":"7","text":"تا به فیض او، بی‌گناه به شمار بیاییم، و اطمینان داشته باشیم که زندگی ابدی را به ارث خواهیم برد."},{"book":"تیتوس","chapter":"3","verse":"8","text":"این مطالب همه درست و صحیح می‌باشند. از این رو، می‌خواهم آنها را با تأکید به ایمانداران یادآوری کنی، تا ایشان همواره به انجام اعمال نیکو بپردازند، زیرا این امور برای همهٔ انسانها خوب و مفید است."},{"book":"تیتوس","chapter":"3","verse":"9","text":"خود را درگیر مناقشات احمقانه و نسب‌نامه‌ها و جرّ و بحث بر سر شریعت مساز، زیرا بی‌فایده هستند و دردی را نیز دوا نمی‌کنند."},{"book":"تیتوس","chapter":"3","verse":"10","text":"اگر کسی باعث ایجاد تفرقه و جدایی شود، یکی دو بار به او هشدار بده. پس از آن دیگر کاری با او نداشته باش،"},{"book":"تیتوس","chapter":"3","verse":"11","text":"زیرا می‌دانی که چنین شخصی گمراه است و غوطه‌ور در گناه، و گناهان خودش او را محکوم می‌سازد."},{"book":"تیتوس","chapter":"3","verse":"12","text":"در نظر دارم آرتیماس یا تیخیکوس را نزد تو بفرستم. هرگاه یکی از این دو به آنجا رسید، هر چه زودتر به نیکوپولیس نزد من بیا، زیرا تصمیم دارم زمستان را در آنجا بگذرانم."},{"book":"تیتوس","chapter":"3","verse":"13","text":"تا حد امکان به زیناس و اپلس کمک کن تا به سفر خود ادامه دهند، و هر چه احتیاج دارند برای ایشان تدارک ببین؛"},{"book":"تیتوس","chapter":"3","verse":"14","text":"تا به این ترتیب اعضای کلیساهای ما یاد بگیرند که در رفع نیازهای ضروری و انجام کارهای نیک کوشا باشند و زندگی خود را بی‌ثمر سپری نکنند."},{"book":"تیتوس","chapter":"3","verse":"15","text":"همهٔ کسانی که نزد من هستند به تو سلام می‌رسانند."}]}