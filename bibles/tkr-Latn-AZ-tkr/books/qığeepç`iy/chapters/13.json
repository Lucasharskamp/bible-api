{"data":[{"book":"Qığeepç`iy","chapter":"13","verse":"1","text":"Rəbbe Mısayk'le eyhen:"},{"book":"Qığeepç`iy","chapter":"13","verse":"2","text":"– İzrailee yedarşe ts'eppa vuxuyne dixbışde hək'ee: ts'eppiyn dixbıyiy həyvanaşin ts'ettiyn balabı Yizde doyil qe'e."},{"book":"Qığeepç`iy","chapter":"13","verse":"3","text":"Mısee milletık'le eyhen:"},{"book":"Qığeepç`iy","chapter":"13","verse":"4","text":"G'iyniyn, şu inçe qığeepç'ı əlyhəən yiğ Aviv eyhene vuzan vod."},{"book":"Qığeepç`iy","chapter":"13","verse":"5","text":"Rəbbee vuşde dekkaaşis k'ınniy g'assır, Kana'anbışin, Q'etbışin, Emorbışin, Q'ivbışin, Yevusbışin nyakiy itv gyodatstsen cigabı şos helesva. Rəbbee şu maqa qabıyng'a, mane vuza man ədat he'e:"},{"book":"Qığeepç`iy","chapter":"13","verse":"6","text":"yighılle yiğna ilydyadıyn, acıxamır deşin gıney oxhne. Yighıd'esde yiğılid Rəbbis bayram alğehe."},{"book":"Qığeepç`iy","chapter":"13","verse":"7","text":"Mane yighne yiğee ilydyadıyn, acıxamır deşin gıney oxhne. Şu vooxhenemeene cigabışee, acıxamırıb, acıxamırıke hı'iyn karıd ixhes ıkkan deş."},{"book":"Qığeepç`iy","chapter":"13","verse":"8","text":"Mane yiğıl şu vuşde dixbışik'le eyhe: «Şi in ha'an, Rəbbee şi Misirğançe qığa'ang'a hav'una yugvalla yik'el avqu»."},{"book":"Qığeepç`iy","chapter":"13","verse":"9","text":"Rəbbee Cuna xəbvalla haagu, şu Misirğançe qığav'uva, havaasre Rəbbina q'aanun vuşde ghalele g'u'moxhacen. Mançil-allad hasre man ədat vuşde xıleyliniy ligaylin k'ats' xhinne vuşde yik'bışee axvecen."},{"book":"Qığeepç`iy","chapter":"13","verse":"10","text":"Senbı atk'ıniylette şu man yiğ yik'el aqqı alğehe."},{"book":"Qığeepç`iy","chapter":"13","verse":"11","text":"Rəbbee şosiy vuşde dekkaaşis k'ın g'assır helesva uvhuyne Kana'anaaşine ölkeeqa qabı hipxhırne yiğıle,"},{"book":"Qığeepç`iy","chapter":"13","verse":"12","text":"ts'eppiyn dixbı Rəbbine doyul qee'e. Həyvanaaşinıd ts'ettiyn vughulyun balabı Rəbbine doyul qe'e."},{"book":"Qığeepç`iy","chapter":"13","verse":"13","text":"Ts'eppiyne əməleyne balayl-alla urg qevle. Çil-alla vuççud qidelexheene, mançina gardan havaq'ar hee'e. Gırgıne ts'eppa vuxhayne dixbışil-alla nuk'ra qele."},{"book":"Qığeepç`iy","chapter":"13","verse":"14","text":"Mısamecad duxee vake man hucooneva qiyghınene, eyhe: «Rəbb şal oğa it'umra ıxha, şi Misirğançe qığav'u, nukariyvalike g'attivxhan hav'u."},{"book":"Qığeepç`iy","chapter":"13","verse":"15","text":"Fironus şi g'avkvas devkanang'a, mana hı't'ilqa sark'ılyne gahıl, Rəbbee Misirbışin gırgın ts'eppiyn dixbı gyabat'anbı. Həyvanaaşinıd ts'ettiyn balabı gyaat'anbı. Mançil-allad zı ts'ettiyn vughulyun həyvanaaşin balabı Rəbbis q'urbanna allya'a, ts'eppiyne yizde dixbışil-allad nuk'ra qele»."},{"book":"Qığeepç`iy","chapter":"13","verse":"16","text":"Rəbb şal oğa it'umra ıxhay, şi Misirğançe qığav'uy, vuşdemee xıleyliniy ligaylin k'ats' xhinne ixhecen."},{"book":"Qığeepç`iy","chapter":"13","verse":"17","text":"Fironee millet g'ayqiyng'a, Allahee manbı Filiştinaaşine cigabışile k'ena yəq cit'aba vuxheyib quvqekka deş. Allahee eyhen:"},{"book":"Qığeepç`iy","chapter":"13","verse":"18","text":"Allahee millet alik'ar hı'ı sahrayle k'ena Ç'ərane deryahısqa qıkkeka. İzrailybı Misireençe dəv'əysınbı xhinnen silahbı alyaat'u avayk'an."},{"book":"Qığeepç`iy","chapter":"13","verse":"19","text":"Mısee mançe əlyhəəng'ə, Yusufun bark'vbıd cokasana sı'ı qıkkekanbı. Yusuf qek'ang'a İzrailybışisqa k'ın g'assaras alikkı uvhuynniy:"},{"book":"Qığeepç`iy","chapter":"13","verse":"20","text":"İzrailybı Sukkotğançe qığeepç'ı, sahrayne k'anek sa Etam eyhene cigee çadırbı giyxə."},{"book":"Qığeepç`iy","chapter":"13","verse":"21","text":"Rəbb Vuc manbışde hirniy əlyhəə. Mang'vee yiğniyığın manbışis yəq buludne dirakıqa, xəmdeb ts'ayine dirakıqaniy işix hele haagva. Mang'vee məxüd manbışisse yiğniyığınıb, xəmdeb əlyhəəs vəxəcenvaniy ha'a."},{"book":"Qığeepç`iy","chapter":"13","verse":"22","text":"Sık'ınne gahıs xheyib buludna dirak yiğniyığın, ts'ayina dirakıb xəmde manbı g'alyav'u avayk'an deş."}]}