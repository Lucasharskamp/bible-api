{"data":[{"book":"Genesis","chapter":"24","verse":"1","text":"Tsopano Abrahamu anali atakalamba kwambiri, ndipo Yehova anamudalitsa mu zonse anachita."},{"book":"Genesis","chapter":"24","verse":"2","text":"Tsiku lina Abrahamu anawuza wantchito wake wamkulu amene ankayangʼanira zonse anali nazo, kuti “Ika dzanja lako pansi pa ntchafu yanga."},{"book":"Genesis","chapter":"24","verse":"3","text":"Ndikufuna kuti ulumbire pamaso pa Yehova, Mulungu wakumwamba ndi dziko lapansi, kuti sudzamupezera mwana wanga mkazi pakati pa atsikana Achikanaani a kuno kumene ndikukhala,"},{"book":"Genesis","chapter":"24","verse":"4","text":"koma kuti udzapita ku dziko la kwathu ndi kukamupezera mkazi mwana wanga Isake pakati pa abale anga.”"},{"book":"Genesis","chapter":"24","verse":"5","text":"Wantchito uja anafunsa kuti, “Nanga atakhala kuti mkaziyo sakufuna kubwera nane kuno? Kodi ine ndingadzatenge mwana wanu ndi kubwerera naye ku dziko kumene munachokera?”"},{"book":"Genesis","chapter":"24","verse":"6","text":"Abrahamu anati, “Uwonetsetse kuti usadzabwerere naye mwana wanga kumeneko."},{"book":"Genesis","chapter":"24","verse":"7","text":"Yehova Mulungu wakumwamba amene ananditenga kwa makolo anga nanditulutsa mʼdziko lobadwira, ameneyo anayankhula nane molumbira kuti, ‘Kwa zidzukulu zako ndidzapereka dziko ili.’ Iyeyu adzatumiza mngelo wake kuti akutsogolere kumeneko kukapezera mwana wanga mkazi."},{"book":"Genesis","chapter":"24","verse":"8","text":"Ngati mkaziyo adzakana kubwerera nawe ndiye kuti udzakhala womasuka ku lumbiro langa. Koma usadzamutenge mwana wanga ndi kubwerera naye kumeneko.”"},{"book":"Genesis","chapter":"24","verse":"9","text":"Choncho wantchitoyo anayika dzanja lake pansi pa ntchafu ya mbuye wake Abrahamu nalumbira kwa iye kuti adzachitadi monga mwa mawu a Abrahamu."},{"book":"Genesis","chapter":"24","verse":"10","text":"Tsono wantchito uja anatengapo ngamira khumi mwa ngamira za mbuye wake pamodzi ndi zinthu zabwino za mitundumitundu. Ndipo ananyamuka kupita ku mzinda wa Nahori, mʼdziko la Mesopotamiya."},{"book":"Genesis","chapter":"24","verse":"11","text":"Atafika, anagwaditsa pansi ngamira zija pafupi ndi chitsime chimene chinali kunja kwa mzinda uja. Awa anali madzulo ndithu, nthawi imene amayi amapita kukatunga madzi."},{"book":"Genesis","chapter":"24","verse":"12","text":"Ndipo wantchito uja anapemphera nati, “Haa, Yehova, Mulungu wa mbuye wanga Abrahamu, mulole kuti zinthu zindiyendere ine lero, ndipo muonetseni mbuye wanga Abrahamu kukoma mtima kwanu kosasinthika."},{"book":"Genesis","chapter":"24","verse":"13","text":"Taonani ndayima pambali pa chitsimechi, ndipo atsikana a mu mzindawu akubwera kudzatunga madzi."},{"book":"Genesis","chapter":"24","verse":"14","text":"Ine ndipempha mtsikana wina kuti, ‘Chonde tula mtsuko wako kuti ndimweko madzi.’ Tsono iye akayankha kuti ‘Imwani,’ ndipo ndidzapatsanso ngamira zanu madziwo, ameneyo akhale mkazi amene mwasankhira mtumiki wanu Isake.” Zimenezi zikachitika, ndidzadziwa kuti mwaonetsadi kukoma mtima kwanu kosasinthika kwa mbuye wanga."},{"book":"Genesis","chapter":"24","verse":"15","text":"Asanatsirize kupemphera, anangoona Rebeka watulukira atasenza mtsuko wake pa phewa. Iyeyu anali mwana wa Betueli mwana wa Milika, mkazi wa Nahori mʼbale wake wa Abrahamu."},{"book":"Genesis","chapter":"24","verse":"16","text":"Mtsikanayo anali wokongola kwambiri, namwali amene sanadziwe mwamuna. Iye anatsikira ku chitsime nadzaza mtsuko nakweranso ku mtunda."},{"book":"Genesis","chapter":"24","verse":"17","text":"Wantchito uja anathamanga kukakumana naye nati, “Chonde patseko madzi pangʼono a mu mtsuko wakowo kuti ndimwe.”"},{"book":"Genesis","chapter":"24","verse":"18","text":"Mtsikanayo anati, “Imwani mbuye wanga.” Ndipo mofulumira anatsitsa mtsuko uja nawuyika mʼmanja ndi kumupatsa kuti amwe."},{"book":"Genesis","chapter":"24","verse":"19","text":"Atatha kupereka madzi akumwa kwa mlendo uja, mtsikanayo anati, “Ndikatungiranso ngamira madzi kuti zimwe mpaka zitakwana.”"},{"book":"Genesis","chapter":"24","verse":"20","text":"Choncho anafulumira kukhuthula madzi a mu mtsuko aja momwera ziweto, nathamanga kubwerera ku chitsime kukatunga madzi ena, ndipo anatunga okwanira ngamira zake zonse."},{"book":"Genesis","chapter":"24","verse":"21","text":"Modekha, munthu uja anayangʼanitsitsa kwambiri mtsikana uja kuti adziwedi ngati Yehova anamutsogolera pa ulendo wake uja kapena ayi."},{"book":"Genesis","chapter":"24","verse":"22","text":"Ngamira zija zitatha kumwa, mlendo uja anatulutsa chipini chagolide cholemera theka la sekeli ndi zibangiri zagolide ziwiri zolemera masekeli 100."},{"book":"Genesis","chapter":"24","verse":"23","text":"Kenaka anafunsa namwaliyo kuti, “Chonde tandiwuza, kodi ndiwe mwana wa yani? Ndipo kodi malo alipo kwanu woti ife nʼkugona?”"},{"book":"Genesis","chapter":"24","verse":"24","text":"Anamuyankha kuti, “Ine ndine mwana wa Betueli, mwana amene Milika anaberekera Nahori.”"},{"book":"Genesis","chapter":"24","verse":"25","text":"Ndipo anapitiriza kunena kuti, “Chakudya chodyetsa nyamazi chilipo kwathu ndipo malo woti mugone aliponso.”"},{"book":"Genesis","chapter":"24","verse":"26","text":"Kenaka munthuyo anawerama pansi napembedza Yehova,"},{"book":"Genesis","chapter":"24","verse":"27","text":"nati, “Alemekezeke Yehova, Mulungu wa mbuye wanga Abrahamu, amene waonetsa kukoma mtima kwake kosasintha ndi kukhulupirika kwake kwa mbuye wanga. Yehova wanditsogolera pa ulendo wanga mpaka ndafika ku nyumba kwa abale ake a mbuye wanga.”"},{"book":"Genesis","chapter":"24","verse":"28","text":"Mtsikana uja anathamanga nakafotokozera zimenezi anthu a kwa amayi ake."},{"book":"Genesis","chapter":"24","verse":"29","text":"Tsono Rebeka anali ndi mlongo wake dzina lake Labani."},{"book":"Genesis","chapter":"24","verse":"30","text":"Iyeyu atangoona chipini pa mphuno ndi zibangiri pa mikono ya mlongo wake komanso kumva zimene mlendo uja ananena kwa Rebekayo, anathamangira kwa mlendo uja, ndipo anamupeza atangoyima ndi ngamira zake pafupi ndi chitsime."},{"book":"Genesis","chapter":"24","verse":"31","text":"Iye anati, “Tiyeni kwathu, ndinu munthu amene Yehova wamudalitsa. Bwanji mwangoyimirira panja pano? Ine ndakukonzerani malo ogona inu ndi ngamira zanu.”"},{"book":"Genesis","chapter":"24","verse":"32","text":"Choncho munthu uja analowa mʼnyumba. Labani anatsitsa katundu anali pa ngamira uja. Kenaka anazipatsa ngamira zija chakudya, ndiponso anapereka madzi wosamba mapazi kwa mlendo uja ndi anthu ena onse."},{"book":"Genesis","chapter":"24","verse":"33","text":"Chakudya chitabwera mlendo uja anati, “Sindidya mpaka nditakuwuzani zimene ndadzera kuno.”"},{"book":"Genesis","chapter":"24","verse":"34","text":"Motero iye anati, “Ine ndine wantchito wa Abrahamu."},{"book":"Genesis","chapter":"24","verse":"35","text":"Yehova wadalitsa mbuye wanga kwambiri, ndiponso walemera. Wamupatsa nkhosa ndi ngʼombe, siliva ndi golide, antchito aamuna ndi antchito aakazi, komanso ngamira ndi abulu."},{"book":"Genesis","chapter":"24","verse":"36","text":"Sara, mkazi wa mbuye wanga anamubalira iye mwana wamwamuna ngakhale kuti Sarayo anali wokalamba. Tsono mbuye wanga wamupatsa mwanayo chuma chonse."},{"book":"Genesis","chapter":"24","verse":"37","text":"Tsono mbuye wanga anandilumbiritsa kuti ndisunge mawu ake akuti, ‘Usadzamupezere mwana wanga mkazi kuchokera mwa atsikana a dziko lino la Kanaani,"},{"book":"Genesis","chapter":"24","verse":"38","text":"koma upite ku banja la abambo anga ndi kwa abale anga kuti ukamupezere mkazi mwana wanga.’ ”"},{"book":"Genesis","chapter":"24","verse":"39","text":"“Ndipo ine ndinati kwa mbuye wanga, ‘Nanga mkaziyo akakapanda kubwera nane pamodzi?’"},{"book":"Genesis","chapter":"24","verse":"40","text":"“Iye anayankha, ‘Yehova amene ndakhala ndikumumvera nthawi zonse, adzatumiza mngelo wake kuti akuperekeze ndipo adzakuthandiza mpaka ukamupezere mwana wanga mkazi kuchokera ku mtundu wanga, wa fuko langa."},{"book":"Genesis","chapter":"24","verse":"41","text":"Ukadzachita zimenezi udzakhala mfulu wosamangidwa ndi lumbiro langali. Koma tsono ukadzafika kwa fuko langa, ndipo ngati sadzalola kukupatsa mbeta ya mwana wanga, aponso udzamasuka ku lumbiro langali.’ ”"},{"book":"Genesis","chapter":"24","verse":"42","text":"“Tsono lero lino pamene ndafika pa chitsime, ndinapempha kuti, ‘Yehova, Mulungu wa mbuye wanga, Abrahamu, ngati Inu mwandidalitsadi pa ulendowu,"},{"book":"Genesis","chapter":"24","verse":"43","text":"taonani ndayima pambali pa chitsime ichi; ndipo ndidzati kwa namwali amene atabwere kudzatunga kuti, chonde nditamwako madzi a mu mtsuko wakowu,’"},{"book":"Genesis","chapter":"24","verse":"44","text":"ndipo ngati adzandiyankha kuti, ‘Imwani ndipo ndizimwetsanso madzi ngamira zanuzi,’ ameneyo akhale yemwe Yehova wamusankhira mwana wa mbuye wanga.”"},{"book":"Genesis","chapter":"24","verse":"45","text":"“Ndisanatsirize kupemphera, ndinangoona Rebeka akutulukira mtsuko wake uli pa phewa. Anatsetserekera ku chitsime kukatunga madzi ndipo ndinati kwa iye, ‘Chonde patseko madzi akumwa.’"},{"book":"Genesis","chapter":"24","verse":"46","text":"“Mofulumira, anatsitsa mtsuko wake pa phewa pake nati, ‘Imwani ndiponso ndizimwetsa madzi ngamira zanuzi.’ Kotero ine ndinamwa ndipo anamwetsanso ngamirazo."},{"book":"Genesis","chapter":"24","verse":"47","text":"“Ndinamufunsa kuti, ‘Ndiwe mwana wa yani?’"},{"book":"Genesis","chapter":"24","verse":"48","text":"kenaka ndinawerama pansi ndi kupembedza Yehova. Ndipo ndinatamanda Yehova, Mulungu wa mbuye wanga Abrahamu, amene anandilondolera mokhulupirika njira yanga. Iye wandifikitsa kwa mʼbale wake kumene ndapezera mbeta mwana wa mbuye wanga."},{"book":"Genesis","chapter":"24","verse":"49","text":"Tsono ngati mukufuna kuonetsa kukoma mtima kwanu kwa mbuye wanga, ndikuonetsa kukhulupirika kwanu, ndiwuzeni; ndipo ngati si choncho ndiwuzeninso kuti ndidziwe chochita.”"},{"book":"Genesis","chapter":"24","verse":"50","text":"Labani ndi Betueli anayankha nati, “Izi ndi zochokera kwa Yehova, ndipo ife sitinganenepo kanthu."},{"book":"Genesis","chapter":"24","verse":"51","text":"Nayu Rebeka, mutengeni muzipita naye kuti akakhale mkazi wa mwana wa mbuye wanu, monga Yehova wanenera.”"},{"book":"Genesis","chapter":"24","verse":"52","text":"Wantchito wa Abrahamu uja atamva zimene anawerama pansi pamaso pa Yehova."},{"book":"Genesis","chapter":"24","verse":"53","text":"Kenaka wantchitoyo anatulutsa ziwiya zagolide ndi zasiliva ndi zovala nazipereka kwa Rebeka. Anaperekanso mphatso zina za mtengowapatali kwa mlongo wake ndi amayi ake a Rebeka."},{"book":"Genesis","chapter":"24","verse":"54","text":"Tsono wantchito uja ndi anthu amene anali naye anadya, kumwa nagona komweko."},{"book":"Genesis","chapter":"24","verse":"55","text":"Koma mlongo wake ndi amayi ake a Rebeka anayankha kuti, “Muloleni mtsikanayu abakhala nafe masiku khumi kapena kupyolerapo, kenaka mukhoza kupita.”"},{"book":"Genesis","chapter":"24","verse":"56","text":"Koma iye anawawuza kuti, “Chonde musandichedwetse. Yehova wandithandiza kale pa ulendo wanga. Mundilole ndibwerere kwa mbuye wanga.”"},{"book":"Genesis","chapter":"24","verse":"57","text":"Koma iwo anati, “Bwanji timuyitane mtsikanayo ndipo timufunse ngati afuna kupita nanu panopa.”"},{"book":"Genesis","chapter":"24","verse":"58","text":"Choncho iwo anamuyitana Rebeka uja namufunsa kuti, “Kodi ukufuna kupita ndi munthuyu panopa?”"},{"book":"Genesis","chapter":"24","verse":"59","text":"Kotero anamulola Rebeka pamodzi ndi mlezi wake kuti apite ndi wantchito wa Abrahamu pamodzi ndi anthu amene anali naye."},{"book":"Genesis","chapter":"24","verse":"60","text":"Ndipo iwo anadalitsa Rebeka ndi kumuwuza kuti,"},{"book":"Genesis","chapter":"24","verse":"61","text":"Kenaka Rebeka ndi antchito ake ananyamuka kukakwera ngamira zawo ndipo anapita naye pamodzi munthu uja. Choncho wantchito uja anatenga Rebeka nʼkumapita."},{"book":"Genesis","chapter":"24","verse":"62","text":"Pa nthawiyi nʼkuti Isake atafika kuchokera ku chitsime cha Wamoyo Wondipenya (Beeri-lahai-roi), popeza tsopano ankakhala ku Negevi."},{"book":"Genesis","chapter":"24","verse":"63","text":"Tsiku lina chakumadzulo, Isake anatuluka kukayendayenda ku munda, ndipo atakweza maso anaona ngamira zikubwera."},{"book":"Genesis","chapter":"24","verse":"64","text":"Rebeka nayenso anatukula maso naona Isake. Ndipo anatsika pa ngamira yake"},{"book":"Genesis","chapter":"24","verse":"65","text":"nafunsa wantchito uja kuti, “Kodi munthu uyo ndi ndani akuyenda mʼmundamo kubwera kudzakumana nafe?”"},{"book":"Genesis","chapter":"24","verse":"66","text":"Tsono wantchito uja anawuza Isake zonse zimene anazichita."},{"book":"Genesis","chapter":"24","verse":"67","text":"Isake analowa naye Rebeka mu tenti ya amayi ake Sara, ndipo anakhala mkazi wake. Isake anamukonda kwambiri Rebeka mkazi wake motero kuti zimenezi zinamutonthoza imfa ya amayi ake."}]}