{"data":[{"book":"Ghamatendo","chapter":"26","verse":"1","text":"Kuya Agiripa kamlongela Pauli, “Sambi kodaha kwiyamila.” Baho Pauli kenula ghumoko, kandusa kwiyamila."},{"book":"Ghamatendo","chapter":"26","verse":"2","text":"“Mndewa Agiripa, leloli nebona nina ndondokela ukwima hambele hako kwiyamila ghamaghomba ghose gha Wayahudi.”"},{"book":"Ghamatendo","chapter":"26","verse":"3","text":"Kwaapfila ghweghwe komanya pfihendo pfose pfa Wayahudi na aghala ghose ghawehisanyila. Apfo nolomba ufunye ghumoyo unitegheletse."},{"book":"Ghamatendo","chapter":"26","verse":"4","text":"“Wayahudi wose womanya pfanikalile kulawa udodo wangu, pfanikalile muisi mwangu kulawa mwanduso, na pfipfila ako Yerusalemu."},{"book":"Ghamatendo","chapter":"26","verse":"5","text":"Wanimanya kulawa ghumwande, nawo ka wobama wodaha kukulongela ka tsanikala mne kingili lya Mafarisayo iwamtamanila ng'ani Imulungu kubita wanu wangi."},{"book":"Ghamatendo","chapter":"26","verse":"6","text":"Lelo nyima hano nyihighighwe kwaapfila notoghola laghano lyekile Imulungu ne iwabala wetu."},{"book":"Ghamatendo","chapter":"26","verse":"7","text":"Ghamakabila ghetu kumi na meli ghobetetsa laghano alyo litimile, ka pfaghomtumikila ghoya Imulungu ichilo ne imisi. Lelo kwaajili ayo, ghwe Mndewa, Wayahudi wanighala mwigheletsa."},{"book":"Ghamatendo","chapter":"26","verse":"8","text":"Ebali mwakona ng'aidahika bae Imulungu kuwatsilihula iwanu iwafile?"},{"book":"Ghamatendo","chapter":"26","verse":"9","text":"Nene imwenyegho tsambona nobamighwa nende ghose ighodahika ili kupinga taghwa lya Yesu wa Natsareti."},{"book":"Ghamatendo","chapter":"26","verse":"10","text":"Tsanenda apfo ako Yerusalemu, kwa ghamalaghitso ghe iwatambika wakulu tsaniwaghela mwigheletsa wahenzeluka wengi, na hawang'ali wokomighwa na nene tsaning'ali notoghola wakomighwe."},{"book":"Ghamatendo","chapter":"26","verse":"11","text":"Ghamatsuwa mengi tsaning'ali nighendagha mne tsing'anda tse ukulombela na kuwatowa, kuya tsaniwananaitsa waleke kumtoghola Imulungu. Tsaning'ali niwehila ghendo, mbaka tsang'enda imiji ya kutali kuwadununza."},{"book":"Ghamatendo","chapter":"26","verse":"12","text":"“Litsuwa limwe tsaning'ali nighenda Damasko aku ning'ighwa uwetso na malaghitso ghe iwatambika wakulu."},{"book":"Ghamatendo","chapter":"26","verse":"13","text":"Mndewa wangu, nemisi haning'ali mnzila, mbona lumwesa kulawa kulanga lwong'ala kubita litsua, lunimwemwesela nene na wayangu chila ubali."},{"book":"Ghamatendo","chapter":"26","verse":"14","text":"Wose tsatughwa hasi, nene nihulika litsi lyonongela kwa Chihebraniya, ‘Sauli, Sauli! Ebali konidununza? Kwelagha hela ka ng'ombe yoitowa teke ng'weku ye imtwatsa wake.’"},{"book":"Ghamatendo","chapter":"26","verse":"15","text":"Kuya nimghutsa, ‘Mtwatsa, ghweghwe nani?’ Mtwatsa kanyidika, ‘Nene na Yesu yumdununza."},{"book":"Ghamatendo","chapter":"26","verse":"16","text":"Sambi winuke wime. Nikulawila kwaapfila nikusaghula uwe imtumighwa na imkalangama wa agha ghaughonile, na ghanitsokulangusa."},{"book":"Ghamatendo","chapter":"26","verse":"17","text":"Nitsokukombola mne iwanu wako na iwanu iwali si Wayahudi ako kwanikutuma,"},{"book":"Ghamatendo","chapter":"26","verse":"18","text":"uwafumbule nenge tsawo na kuwalapfa mchisi wengile hatselu, walawe mne ingupfu ya Setani, wamghalukile Imulungu, kwa kunitoghola nene, waleghusighwe nzambi na wahale hamwe na wose iwasaghulighwe ne Imulungu.’"},{"book":"Ghamatendo","chapter":"26","verse":"19","text":"“Apfo Mndewa Agiripa, sighalemile bae maono agho gha kulanga."},{"book":"Ghamatendo","chapter":"26","verse":"20","text":"Ila nyandusa kwa iwanu wa Damasko, kuya kwa awala iwali Yerusalemu na Yudeya yose, na kwa iwanu si Wayahudi bae. Niwapetela watsileke nzambi tsawo wamuyile Imulungu na walanguse kwa ghamatendo ghawo ka watsileka nzambi."},{"book":"Ghamatendo","chapter":"26","verse":"21","text":"Kwaapfila nenda apfi, Wayahudi wanighogha mne Ing'anda ye Imulungu, na tsawabama wang'ome."},{"book":"Ghamatendo","chapter":"26","verse":"22","text":"Lekeni Imulungu kanyapfila, mbaka leloli nene nakwima hano kulapfa ukalangama kwe iwadodo ne iwabala. Silonga ichinu chingi bae, ila nowalongela aghala ghawalongile manabii we Imulungu na Musa ka ghang'alawile."},{"book":"Ghamatendo","chapter":"26","verse":"23","text":"Ka Kiristu Mkombotsi tsakabamighwa yadununzike na ang'awile wa mwanduso kutsilihuka, apfo ang'adahile kughala ghumwanga kwa Wayahudi na kwa Iwanu si Wayahudi bae.”"},{"book":"Ghamatendo","chapter":"26","verse":"24","text":"Pauli hang'ali keyamila apfo, Festo kakemelela, “Pauli! Kuna lukwale! Kusoma ng'ani kwausomile kukughela lukwale.”"},{"book":"Ghamatendo","chapter":"26","verse":"25","text":"Pauli kedika, “Mkulu Festo, nene si mkalukwale bae, nolonga mbuli itsilongesa na tsa ihekima."},{"book":"Ghamatendo","chapter":"26","verse":"26","text":"Mndewa Agiripa komanya ipfinu pfino pfose, na nene nodaha kulonga nae bila kupfuka kwaapfila nomanya kuduhu ichinu ichitendeke chinyelenyele."},{"book":"Ghamatendo","chapter":"26","verse":"27","text":"Mndewa Agiripa, apfi kowatoghola manabii we Imulungu? Nomanya kowatoghola.”"},{"book":"Ghamatendo","chapter":"26","verse":"28","text":"Kuya Agiripa kamghutsa Pauli, “Apfi kopfikitsa kodaha kunenda niwe mkiristu kwa ichipindi chino chidodo?”"},{"book":"Ghamatendo","chapter":"26","verse":"29","text":"Pauli kamwidika, “Nomlomba Imulungu mne ichipindi chidodo au chikulu, si ghweghwe uliyeka bae, ila wose yamnitegheletsa leloli, mdahe kuwa ka pfanili nene, lekeni bila iminyororo ino.”"},{"book":"Ghamatendo","chapter":"26","verse":"30","text":"Kuya imndewa, imkulu we ghumkowa na Benike, hamwe na awala iwakalile nawo wose tsawenuka."},{"book":"Ghamatendo","chapter":"26","verse":"31","text":"Na hawang'ali wakuka welongela, “Imunu yuno ng'atendile ichinu ichimtenda yakomighwe wala ukwikighwa mwigheletsa.”"},{"book":"Ghamatendo","chapter":"26","verse":"32","text":"Agiripa kamlongela Festo, “Imunu yuno ang'alekelelighwe ka ng'abamile bae kuhighighwa na imndewa wa Roma.”"}]}