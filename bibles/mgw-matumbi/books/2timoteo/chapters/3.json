{"data":[{"book":"2 Timoteo","chapter":"3","verse":"1","text":"Nambi'yambi' utange panga, masu'ba ga kuundi'la kwalu'a baa na nsimu wa tabu."},{"book":"2 Timoteo","chapter":"3","verse":"2","text":"Kwa mwanjaa bandu baalu'a kwipenda bene, baapenda mbanje, baalu'a kwilumba, babaa bene umbu'ku'su', balu'a baa atukani, bangali kwayu'wa abelei babe, bangali sukulu, bangali kumwisimu Nnu'ngu',"},{"book":"2 Timoteo","chapter":"3","verse":"3","text":"bangali kwapenda ayabe, bangali penda awana, abai, bangali li'ngi'lya, akali', babakana manogau,"},{"book":"2 Timoteo","chapter":"3","verse":"4","text":"asongi, kingayu'wa, babaipuna, babapenda muno maminyikio ga dunia kulikoni kumpenda Nnu'ngu'."},{"book":"2 Timoteo","chapter":"3","verse":"5","text":"Babonekana kati bandu bababi'ngi'ya gapala Nnu'ngu', lakini bagakana makakala gake. Kwa nyo utame kuutalu na bandu kati bo."},{"book":"2 Timoteo","chapter":"3","verse":"6","text":"Nkati yabe babile babayingya mumayumba ga bandu na kwakonga alwawa alalo babatopilwe na masambi kabautilwa na maminyikio ga kila sampuli."},{"book":"2 Timoteo","chapter":"3","verse":"7","text":"Alwawa bo bapala kwiyi'gana kila lisu'ba, lakini bakombwali kuutanga ukakape."},{"book":"2 Timoteo","chapter":"3","verse":"8","text":"Bandu ba bautaukya ukakape kati mwabantauki Musa ki Yane na Yambre. Bandu bo malango gabe gatitindigana na imani yabe ipwaikali."},{"book":"2 Timoteo","chapter":"3","verse":"9","text":"Lakini baayendelyali muno, kwa mwanjaa ulogeloge wabe waabonekana kwa bandu mpu'la, kati mwaubonekine ulogeloge wa balu' analu'me abi'li'."},{"book":"2 Timoteo","chapter":"3","verse":"10","text":"Ila wenga ukoleyite mayi'gano gangu', nnyendo wangu', binia kwangu', imani yangu', ukomeyi wangu', upendo wangu', na uli'ndi wangu'."},{"book":"2 Timoteo","chapter":"3","verse":"11","text":"Utangite bandu mwabaniawiye na siki yaniipatike panaabile muilambo ya Antiokia, Ikonio na Lustila. Naatikomea goti, na Bwana Yesu nganikosopolya mu ago goti."},{"book":"2 Timoteo","chapter":"3","verse":"12","text":"Kakape, boti babamwu'bi'lya Kilisitu Yesu no pala panga maisa gapala Nnu'ngu' baalu'a ku'su'mbu'lwa."},{"book":"2 Timoteo","chapter":"3","verse":"13","text":"Lakini bandu alau na akongi baayendelya muno panga ulau, baalu'a kwakonga no kongelwa."},{"book":"2 Timoteo","chapter":"3","verse":"14","text":"Lakini wenga uyendeli tama mu'lu' muukakape wauyi'ganilwe na kuuyi'ki'tya, kwa mwanjaa utangite wiyi'ganiye go bu'ka kwa nyai."},{"book":"2 Timoteo","chapter":"3","verse":"15","text":"Bu'ka kuunangu'ta, ugatangite Maandiko Mapeleteu. Ago gakupanga utange panga ukosopoli upatikana kwa kumwu'bi'lya Kilisitu Yesu."},{"book":"2 Timoteo","chapter":"3","verse":"16","text":"Maandiko Mapeleteu goti gaandikilwe kwa ulongosi wa Nnu'ngu' na gapwaika kwo yi'gana ukakape, kwi'li'ka no goloya mayi'gano, no longoya bandu batame mumaisa ga aki."},{"book":"2 Timoteo","chapter":"3","verse":"17","text":"Maandiko gano gaapanga bandu ba Nnu'ngu' baibi'ke wiso no timya kwo panga manogau goti."}]}