{"data":[{"book":"Sakaria","chapter":"7","verse":"1","text":"Ɔhene Dario adedi mfe anan so no, Awurade asɛm baa Sakaria nkyɛn ɔsram a ɛto so akron a wɔfrɛ no Kislev no da ɛto so anan no mu."},{"book":"Sakaria","chapter":"7","verse":"2","text":"Na Bet-Elfo asoma Sareser ne Regem-Melek ne wɔn mmarima sɛ wɔnkɔsrɛ Awurade."},{"book":"Sakaria","chapter":"7","verse":"3","text":"Wɔmfa asɔfo a wɔwɔ Asafo Awurade fi ne adiyifo so mmisa se, “Menkɔ so ntwa adwo, nni mmuada wɔ ɔsram a ɛto so anum no mu, sɛnea mayɛ no mfe bebree a atwa mu no ana?”"},{"book":"Sakaria","chapter":"7","verse":"4","text":"Afei Asafo Awurade asɛm baa me nkyɛn se,"},{"book":"Sakaria","chapter":"7","verse":"5","text":"“Bisa asase no so nnipa nyinaa ne asɔfo no se, ‘Mfe aduɔson a atwam no, sɛ mudii mmuada na mutwaa adwo wɔ asram anum ne ason so no, na ɛyɛ ampa sɛ me nti na mudi mmuada no ana?"},{"book":"Sakaria","chapter":"7","verse":"6","text":"Bere a mudidi na monom no, na ɛnyɛ mo ara na moyɛ de gye mo ani ana?"},{"book":"Sakaria","chapter":"7","verse":"7","text":"Ɛnyɛ saa nsɛm yi ara na Awurade faa kan adiyifo so paee mu kae, wɔ bere a Yerusalem ne nkurow a atwa ne ho ahyia no wɔ asomdwoe ne nkɔso no, bere a na nnipa akɔtena Negeb ne atɔe fam nkoko no so ana?’ ”"},{"book":"Sakaria","chapter":"7","verse":"8","text":"Na Awurade asɛm baa Sakaria nkyɛn bio:"},{"book":"Sakaria","chapter":"7","verse":"9","text":"“Sɛɛ na Asafo Awurade se, ‘Mummu atɛn a ɛyɛ nokware na munnya ahummɔbɔ ne ayamhyehye mma mo ho mo ho."},{"book":"Sakaria","chapter":"7","verse":"10","text":"Monnhyɛ akunafo, ayisaa, ahɔho ne ahiafo so. Monnnwene bɔne mo koma mu mma mo ho mo ho.’"},{"book":"Sakaria","chapter":"7","verse":"11","text":"“Nanso wɔantie; wɔde asoɔden dan wɔn akyi na wosisiw wɔn aso."},{"book":"Sakaria","chapter":"7","verse":"12","text":"Wɔyɛɛ wɔn koma den sɛ ɔtwɛrebo, na wɔantie mmara anaa nsɛm a Asafo Awurade nam ne Honhom so de somaa kan adiyifo no. Ɛno nti, Asafo Awurade bo fuw yiye."},{"book":"Sakaria","chapter":"7","verse":"13","text":"“ ‘Mefrɛe no, wɔannye me so, enti wɔfrɛ a merennye wɔn so,’ sɛnea Asafo Awurade se ni."},{"book":"Sakaria","chapter":"7","verse":"14","text":"‘Mede mfɛtɛ bɔɔ wɔn petee aman nyinaa so ma wɔkɔyɛɛ ahɔho wɔ hɔ. Asase a wogyaw no daa mpan a obiara ntwa mu wɔ hɔ. Sɛɛ na wɔyɛ maa asase fɛfɛɛfɛ no sɛee.’ ”"}]}