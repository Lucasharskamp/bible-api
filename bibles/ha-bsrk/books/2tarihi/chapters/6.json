{"data":[{"book":"2 Tarihi","chapter":"6","verse":"1","text":"Sa’an nan Solomon ya ce, “Ubangiji ya faɗa cewa zai zauna cikin duhun girgije;"},{"book":"2 Tarihi","chapter":"6","verse":"2","text":"na gina ƙasaitaccen haikali dominka, wuri domin ka zauna har abada.”"},{"book":"2 Tarihi","chapter":"6","verse":"3","text":"Yayinda dukan taron Isra’ila suke tsaye a can, sai sarki ya juya ya albarkace su."},{"book":"2 Tarihi","chapter":"6","verse":"4","text":"Sa’an nan ya ce,"},{"book":"2 Tarihi","chapter":"6","verse":"5","text":"‘Tun ranar na da fitar da mutanena daga Masar, ban zaɓi wani birni a wata kabilar Isra’ila don a gina haikali domin Sunana ya kasance a can ba, ba kuwa zaɓi wani yă zama shugaba a bisa jama’ata Isra’ila ba."},{"book":"2 Tarihi","chapter":"6","verse":"6","text":"Amma yanzu na zaɓi Urushalima domin Sunana yă kasance a can, na kuma zaɓi Dawuda yă yi mulkin mutanena Isra’ila.’"},{"book":"2 Tarihi","chapter":"6","verse":"7","text":"“Mahaifina Dawuda ya yi niyya a zuciyarsa yă gina haikali domin Sunan Ubangiji, Allah na Isra’ila."},{"book":"2 Tarihi","chapter":"6","verse":"8","text":"Amma Ubangiji ya ce wa mahaifina Dawuda, ‘Domin yana a zuciyarka ka gina haikali domin Sunana, ka yi daidai da ka kasance da wannan a zuciyarka."},{"book":"2 Tarihi","chapter":"6","verse":"9","text":"Duk da haka, ba kai ba ne za ka gina haikalin, amma ɗanka wanda yake namanka da jininka, shi ne wanda zai gina haikali domin Sunana.’"},{"book":"2 Tarihi","chapter":"6","verse":"10","text":"“Ubangiji ya kiyaye alkawarin da ya yi. Na gāje Dawuda mahaifina yanzu kuwa na zauna a kan kujerar sarautar Isra’ila, kamar dai yadda Ubangiji ya alkawarta, na kuma gina haikali domin Sunan Ubangiji, Allah na Isra’ila."},{"book":"2 Tarihi","chapter":"6","verse":"11","text":"A can na ajiye akwatin alkawari, inda alkawarin Ubangiji da ya yi da mutanen Isra’ila yake.”"},{"book":"2 Tarihi","chapter":"6","verse":"12","text":"Sa’an nan Solomon ya tsaya a gaban bagaden Ubangiji a gaban dukan taron Isra’ila ya ɗaga hannuwansa sama."},{"book":"2 Tarihi","chapter":"6","verse":"13","text":"Dā ma ya riga ya gina dakalin tagulla, mai tsawo kamu biyar, fāɗi kamu biyar da kuma tsayi kamu uku, ya kuma sa shi a tsakiyar filin waje. Ya tsaya a kan dakalin ya kuma durƙusa a gaban dukan taron Isra’ila ya buɗe hannuwansa sama."},{"book":"2 Tarihi","chapter":"6","verse":"14","text":"Ya ce,"},{"book":"2 Tarihi","chapter":"6","verse":"15","text":"Ka kiyaye alkawarinka ga bawanka Dawuda mahaifina; da bakinka ka yi alkawari kuma da hannunka ka cika shi, yadda yake a yau."},{"book":"2 Tarihi","chapter":"6","verse":"16","text":"“Yanzu fa Ubangiji, Allah na Isra’ila, ka kiyaye wa bawanka Dawuda mahaifina alkawuran da ka yi masa sa’ad da ka ce, ‘Ba za ka kāsa kasance da mutumin da zai zauna a gabana a kan kujerar sarautar Isra’ila ba, in kawai ’ya’yanka maza za su kula cikin dukan abin da suke yi su yi tafiya a gabana bisa ga dokata, kamar yadda ka yi.’"},{"book":"2 Tarihi","chapter":"6","verse":"17","text":"Yanzu kuwa, ya Ubangiji, Allah na Isra’ila, bari maganarka da ka yi alkawarta wa bawanka Dawuda yă cika."},{"book":"2 Tarihi","chapter":"6","verse":"18","text":"“Amma tabbatacce Allah zai zauna a duniya tare da mutane? Sammai, har ma da saman sammai, ba za su iya riƙe ka ba. Balle wannan haikalin da na gina!"},{"book":"2 Tarihi","chapter":"6","verse":"19","text":"Duk da haka ka mai da hankali ga addu’ar bawanka da kuma roƙo don jinƙai, ya Ubangiji, Allahna. Ka ji kuka da addu’ar da bawanka yake yi a gabanka."},{"book":"2 Tarihi","chapter":"6","verse":"20","text":"Bari idanunka su buɗu ta wajen wannan haikali dare da rana, wannan wurin da ka ce za ka sa Sunanka a can. Bari ka ji addu’ar da bawanka ke yi ta wajen wannan wuri."},{"book":"2 Tarihi","chapter":"6","verse":"21","text":"Ka ji roƙe-roƙen bawanka da na mutanenka Isra’ila sa’ad da suka yi addu’a suna duban wajen wannan wuri. Ka ji daga sama, mazauninka; kuma sa’ad da ka ji, ka gafarta."},{"book":"2 Tarihi","chapter":"6","verse":"22","text":"“Sa’ad da mutum ya yi wa maƙwabcinsa laifi aka kuma bukaci ya yi rantsuwa, ya kuma zo ya rantse a gaban bagadenka a cikin wannan haikali,"},{"book":"2 Tarihi","chapter":"6","verse":"23","text":"sai ka ji daga sama ka kuma yi wani abu. Ka shari’anta tsakanin bayinka, kana sāka wa mai laifi ta wurin kawo a kansa hakkin abin da ya yi. Ka nuna cewa marar laifi ba shi da laifi, ta haka a fiffita rashin laifinsa."},{"book":"2 Tarihi","chapter":"6","verse":"24","text":"“Sa’ad da an ci mutanenka Isra’ila a yaƙi ta wurin abokin gāba domin sun yi maka zunubi kuma sa’ad da suka juya suka furta sunanka, suna addu’a suka kuma yin roƙe-roƙe a gabanka a wannan haikali,"},{"book":"2 Tarihi","chapter":"6","verse":"25","text":"sai ka ji daga sama ka kuma gafarta zunubin mutanenka Isra’ila ka kuma dawo da su zuwa ƙasar da ka ba su da kuma kakanninsu."},{"book":"2 Tarihi","chapter":"6","verse":"26","text":"“Sa’ad da sammai suka rufu ba kuwa ruwan sama saboda mutanenka sun yi maka zunubi, sa’ad da kuwa suka yi addu’a suna duban waje wannan wuri suka kuma furta sunanka suka juye daga zunubinsu domin ka azabta su,"},{"book":"2 Tarihi","chapter":"6","verse":"27","text":"sai ka ji daga sama ka kuma gafarta zunubin bayinka, mutanenka Isra’ila. Ka koya musu hanyar da ta dace da za su yi zama, ka kuma aika ruwan sama a ƙasar da ka ba mutanenka gādo."},{"book":"2 Tarihi","chapter":"6","verse":"28","text":"“Sa’ad da yunwa ko annoba ta fāɗo a ƙasar, ko wahala ko fumfuna, ko fāra ko fāra ɗango, ko sa’ad da abokan gāba sun yi musu ƙawanya a kowane daga biranensu, dukan wata masifa ko cutar da za tă zo,"},{"book":"2 Tarihi","chapter":"6","verse":"29","text":"sa’ad da kuwa wani cikin mutanenka Isra’ila ya yi wata addu’a ko roƙo, kowa yana sane a azabarsa da kuma zafinsa, yana buɗe hannuwansa yana duban wajen wannan haikali,"},{"book":"2 Tarihi","chapter":"6","verse":"30","text":"sai ka ji daga sama, mazauninka. Ka gafarta, ka kuma yi da kowane mutum gwargwadon duk abin da yake yi, da yake ka san zuciyarsa (gama kai kaɗai ka san zukatan mutane),"},{"book":"2 Tarihi","chapter":"6","verse":"31","text":"don su ji tsoronka su kuma yi tafiya a hanyoyinka a kowane lokacin da suke zama a ƙasar da ka ba wa kakanninsu."},{"book":"2 Tarihi","chapter":"6","verse":"32","text":"“Game da baƙo wanda shi ba na mutanenka Isra’ila ba kuwa amma ya zo daga ƙasa mai nisa saboda sunanka mai girma da kuma hannunka mai iko da hannunka mai ƙarfi, sa’ad da ya zo ya yi addu’a yana duban wannan haikali,"},{"book":"2 Tarihi","chapter":"6","verse":"33","text":"sai ka ji daga sama, mazauninka, ka kuma yi duk abin da baƙon ya nemi ka yi, saboda dukan mutanen duniya su san sunanka su kuma ji tsoronka, kamar yadda mutanenka Isra’ila suke yi, su kuma san cewa wannan gidan da na gina na Sunanka ne."},{"book":"2 Tarihi","chapter":"6","verse":"34","text":"“Sa’ad da mutanenka suka je yaƙi da abokan gābansu, ko’ina ka kai su, kuma sa’ad da suka yi addu’a gare ka suna duban wannan birnin da ka zaɓa da haikalin nan da na gina domin Sunanka,"},{"book":"2 Tarihi","chapter":"6","verse":"35","text":"sai ka ji addu’arsu da kuma roƙonsu daga sama, ka kuma biya musu bukatarsu."},{"book":"2 Tarihi","chapter":"6","verse":"36","text":"“Sa’ad da suka yi maka zunubi, gama babu wani wanda ba ya zunubi, ka kuwa yi fushi da su ka miƙa su ga abokin gāba, wanda ya kai su zaman bauta a ƙasa mai nisa ko kuwa kusa;"},{"book":"2 Tarihi","chapter":"6","verse":"37","text":"Kuma in suka canja zuciya a cikin ƙasar da suke zaman bauta, suka tuba suka roƙe ka a ƙasar zaman bautarsu suka kuma ce, ‘Mun yi zunubi, mu yi abin da ba daidai ba, mu kuwa yi mugunta’;"},{"book":"2 Tarihi","chapter":"6","verse":"38","text":"in kuma sun juye gare ka da dukan zuciyarsu da ransu a ƙasar zaman bautarsu inda aka kai su, suka kuma dubi wajen ƙasar da ka ba wa kakanninsu, wajen birnin da ka zaɓa da kuma wajen haikalin da na gina domin Sunanka;"},{"book":"2 Tarihi","chapter":"6","verse":"39","text":"to, daga sama, mazauninka, sai ka ji addu’arsu da kuma roƙe-roƙensu, ka kuwa biya musu bukatunsu. Ka gafarta wa mutanenka, waɗanda suka yi maka zunubi."},{"book":"2 Tarihi","chapter":"6","verse":"40","text":"“Yanzu, Allahna, bari idanunka su buɗu kunnuwanka kuma su saurara ga addu’o’in da ake miƙa a wannan wuri."},{"book":"2 Tarihi","chapter":"6","verse":"41","text":"“Yanzu ka tashi, ya Ubangiji Allah, ka zo wurin hutunka,"},{"book":"2 Tarihi","chapter":"6","verse":"42","text":"Ya Ubangiji Allah, kada ka ƙyale shafaffenka."}]}