{"data":[{"book":"Dommarboken","chapter":"6","verse":"1","text":"Och Israels söner gjorde det som var ont i Herrens (Jahves) ögon, och Herren (Jahve) gav dem i midjaniternas händer i sju år."},{"book":"Dommarboken","chapter":"6","verse":"2","text":"Och midjaniternas hand segrade mot Israel och på grund av midjaniterna gjorde sig Israels söner hålor i bergen och grottorna och bergfästningarna [naturliga bergfästen och klippor – hebr. masad; samma ord som den kända antika fästningen Masada i Negevöknen]."},{"book":"Dommarboken","chapter":"6","verse":"3","text":"Varje gång israeliterna hade sått [sin säd på hösten], kom [år efter år i sju års tid] midjaniterna och amalekiterna och österns söner upp mot dem,"},{"book":"Dommarboken","chapter":"6","verse":"4","text":"och de slog läger mitt emot dem och förstörde (fördärvade) markens gröda, ända till Gaza [i väst], och lämnade inget ätbart i Israel, varken får, oxar eller åsnor."},{"book":"Dommarboken","chapter":"6","verse":"5","text":"För de kom in med sin boskap och sina tält och de kom som gräshoppor i stora skaror – både de och deras kameler var omöjliga att räkna – och de kom in i landet för att förstöra det."},{"book":"Dommarboken","chapter":"6","verse":"6","text":"Och Israel blev mycket små (utarmade, fattiga, betryckta – Israel var mycket lågt) på grund av Midjan, och Israels söner ropade till Herren (Jahve)."},{"book":"Dommarboken","chapter":"6","verse":"7","text":"Och det hände när Israels söner ropade till Herren (Jahve) på grund av midjaniterna [som tog deras spannmål]"},{"book":"Dommarboken","chapter":"6","verse":"8","text":"att Herren (Jahve) sände en man, en profet, till dem. [Han nämns inte vid namn, men är den första profeten efter Mose, efter honom kommer Samuel.]"},{"book":"Dommarboken","chapter":"6","verse":"9","text":"Jag räddade er från Egyptens hand,"},{"book":"Dommarboken","chapter":"6","verse":"10","text":"Jag sade till er: Jag är Herren, er Gud (Jahve Elohim),"},{"book":"Dommarboken","chapter":"6","verse":"11","text":"Herrens ängel kom till Ofra [på Jisreelslätten] och satte sig under terebinten som tillhörde aviesriten Joash. Gideon, hans son, höll just på att tröska vete i vinpressen för att gömma det från midjaniternas ansikte (så att de inte skulle se eller komma åt det)."},{"book":"Dommarboken","chapter":"6","verse":"12","text":"Herrens ängel visade sig för honom och sade: ”Herren är med dig, du tappre krigare!”"},{"book":"Dommarboken","chapter":"6","verse":"13","text":"Gideon svarade honom: ”Men, Herre (Adonaj), om Herren (Jahve) är med oss, varför har då allt detta drabbat oss? Var är alla de under som våra fäder talade om när de berättade hur Herren (Jahve) förde oss ut ur Egypten? Nu har Herren (Jahve) svikit oss och gett oss i midjaniternas hand.”"},{"book":"Dommarboken","chapter":"6","verse":"14","text":"Herren (Jahve) vände sig till Gideon och sade: ”Gå, och använd den styrka (hebr. koash) du har och du ska rädda Israel ur midjaniternas händer. Är det inte jag som sänder dig?”"},{"book":"Dommarboken","chapter":"6","verse":"15","text":"Gideon svarade: ”Men, Herre (Adonaj), hur skulle jag kunna rädda Israel? Min ätt är den ringaste i Manasse, och själv är jag den yngste i min familj.”"},{"book":"Dommarboken","chapter":"6","verse":"16","text":"Herren (Jahve) sade till honom: ”Jag ska vara med dig. Du kommer att slå midjaniterna [hela deras armé] som om de vore en enda man.”"},{"book":"Dommarboken","chapter":"6","verse":"17","text":"Och han sade till honom: ”Om jag har funnit nåd (oförtjänt kärlek – hebr. chen) i dina ögon, visa mig då ett tecken att det är du som har talat till mig."},{"book":"Dommarboken","chapter":"6","verse":"18","text":"Lämna inte härifrån, jag ber dig, förrän jag kommer till dig och för fram min gåva och lägger den framför dig.”"},{"book":"Dommarboken","chapter":"6","verse":"19","text":"Och Gideon gick in och gjorde i ordning en killing och osyrade brödkakor av en efa mjöl, och köttet lade han i en korg och buljongen i en skål, och bar ut det till honom under terebinten och ställde fram det."},{"book":"Dommarboken","chapter":"6","verse":"20","text":"Och Guds (Elohims) ängel sade till honom: ”Ta köttet och de osyrade brödkakorna och lägg dem på klippan och häll ut buljongen.” Och han gjorde så. [Gideon har en grundmurad tro på Gud, vet att han finns osv. men här behöver han veta att det verkligen är Gud som talar och säger detta för Gideon personliga/nya.]"},{"book":"Dommarboken","chapter":"6","verse":"21","text":"Och Herrens (Jahves) ängel sträckte fram spetsen på sin stav som han hade i sin hand och vidrörde köttet och de osyrade brödkakorna, och det slog ut eld från klippan och förtärde köttet och det osyrade brödet. Och Herrens (Jahves) ängel försvann från hans ögon."},{"book":"Dommarboken","chapter":"6","verse":"22","text":"Och Gideon såg att han var Herrens (Jahves) ängel, och Gideon sade: ”Ack (åh nej), Herrarnas Herre (Adonaj Jahve) eftersom jag har sett Herrens (Jahves) ängel ansikte mot ansikte.”"},{"book":"Dommarboken","chapter":"6","verse":"23","text":"Och Herren (Jahve) sade till honom: ”Frid (shalom) vare med dig, var inte rädd, du ska inte dö.”"},{"book":"Dommarboken","chapter":"6","verse":"24","text":"Och Gideon byggde ett altare där till Herren (Jahve) och gav det namnet Jahve-Shalom (Herren är frid, fred, hälsa, välgång och allt gott). Till denna dag står det fortfarande i Ofra, fädernas Ezri."},{"book":"Dommarboken","chapter":"6","verse":"25","text":"Och det skedde samma natt att Herren (Jahve) sade till honom: ”Ta din fars oxe och den andra oxen som är sju år, och bryt ner baalsaltaret som din far har och hugg ner aseran vid den,"},{"book":"Dommarboken","chapter":"6","verse":"26","text":"och bygg ett altare till Herren din Gud (Jahve Elohim) ovanpå detta fäste (avgudaaltaret), på stridsplatsen, och ta den andra oxen och offra ett brännoffer med aseran, som du ska hugga ner, som ved.”"},{"book":"Dommarboken","chapter":"6","verse":"27","text":"Och Gideon tog tio män av sina tjänare och gjorde det som Herren (Jahve) hade talat till honom, och det skedde att han på grund av fruktan för sin fars hus och stadens män, inte kunde göra det på dagen utan gjorde det på natten."},{"book":"Dommarboken","chapter":"6","verse":"28","text":"Och när stadens män steg upp tidigt på morgonen, se då var baalsaltaret nedbrutet och aseran som stått vid det var nerhuggen och den andra oxen var offrad ovanpå altaret som var byggt."},{"book":"Dommarboken","chapter":"6","verse":"29","text":"Och de sade till varandra: ”Vem har gjort detta?” Och när de undersökte och frågade, sade de: ”Gideon, Joashs son har gjort detta.”"},{"book":"Dommarboken","chapter":"6","verse":"30","text":"Och männen i staden sade till Joash: ”För ut din son så att han kan dö, eftersom han har brutit sönder baalsaltaret och eftersom han har huggit ner aseran som var bredvid det.”"},{"book":"Dommarboken","chapter":"6","verse":"31","text":"Och Joash sade till alla som stod över (flockades runt, trängde sig på) honom: ”Ska ni ta strid för (försvara med ord) Baal? Eller ska ni rädda honom? Den som vill strida för honom ska dödas före morgonen, om han är en gud, låt honom strida för (försvara) sig själv, eftersom hans altare är nedbrutet.”"},{"book":"Dommarboken","chapter":"6","verse":"32","text":"Och den dagen blev han kallad Jerubaal och han sade: ”Låt Baal strida (försvara sig) själv mot honom eftersom han har brutit ner hans altare.”"},{"book":"Dommarboken","chapter":"6","verse":"33","text":"Och alla midjaniterna och amalekiterna och österns söner samlades tillsammans och de gick över och slog läger i Jizreels dal."},{"book":"Dommarboken","chapter":"6","verse":"34","text":"Men Herrens (Jahves) Ande klädde Gideon och han blåste en shofar, och Aviezer samlades efter (bakom) honom."},{"book":"Dommarboken","chapter":"6","verse":"35","text":"Och han sände budbärare över hela Manasse och även de samlades efter (bakom) honom, och han sände budbärare till Asher och till Zevolun och till Naftali och de kom upp och mötte honom."},{"book":"Dommarboken","chapter":"6","verse":"36","text":"Och Gideon sade till Gud (Elohim): ”Om du vill rädda Israel med min hand som du har talat,"},{"book":"Dommarboken","chapter":"6","verse":"37","text":"se, jag ska lägga en ulltuss på tröskplatsen, om det är dagg bara på ullen och det är torrt på hela marken, då ska jag veta att du vill rädda Israel med min hand som du har talat.”"},{"book":"Dommarboken","chapter":"6","verse":"38","text":"Och det blev så, för han steg upp tidigt på morgonen och kramade ur ulltussen och det rann ut dagg ur den, en hel skål full med vatten."},{"book":"Dommarboken","chapter":"6","verse":"39","text":"Och Gideon sade till Gud (Elohim): ”Låt inte din vrede upptändas mot mig, och jag ska tala bara en gång till, låt mig pröva, jag ber dig, men denna gång med ulltussen, låt det vara torrt på ulltussen och fullt med dagg på marken.”"},{"book":"Dommarboken","chapter":"6","verse":"40","text":"Och Gud (Elohim) gjorde så den natten, för det var torrt bara på ulltussen och det var dagg på marken."}]}