{"data":[{"book":"2 Koryntian","chapter":"4","verse":"1","text":"Bóg, w swojej miłości, powierzył nam zadanie. Dlatego nie ulegamy złu"},{"book":"2 Koryntian","chapter":"4","verse":"2","text":"i odrzucamy wszelkie przewrotne ludzkie metody. Nie manipulujemy nikim, a jednocześnie nie pozwalamy, aby ktokolwiek fałszował słowo Boże. Otwarcie przedstawiamy prawdę i—stojąc przed obliczem Boga—poddajemy się ocenie tych, którzy jej słuchają."},{"book":"2 Koryntian","chapter":"4","verse":"3","text":"A jeśli dobra nowina, którą głosimy, jest niezrozumiała, to tylko dla tych, którzy idą na potępienie."},{"book":"2 Koryntian","chapter":"4","verse":"4","text":"Ich umysły oślepił bowiem szatan, który jest bogiem ludzi tego świata. On pragnie, aby nie dostrzegli światła dobrej nowiny i wspaniałości Chrystusa, który jest obrazem samego Boga."},{"book":"2 Koryntian","chapter":"4","verse":"5","text":"Głosząc dobrą nowinę, nie mówimy bowiem o sobie, ale o Jezusie Chrystusie, naszym Panu. Siebie zaś przedstawiamy jako tych, którzy Mu służą."},{"book":"2 Koryntian","chapter":"4","verse":"6","text":"Bóg, który kiedyś rzekł: „Niech w ciemności zabłyśnie światło”, zajaśniał w naszych sercach i—dzięki Chrystusowi—dał nam zobaczyć blask swojej chwały."},{"book":"2 Koryntian","chapter":"4","verse":"7","text":"Ten wielki skarb został umieszczony w nas, kruchych naczyniach, aby nie było wątpliwości co do tego, że ta potężna moc pochodzi nie od nas, ale od Boga."},{"book":"2 Koryntian","chapter":"4","verse":"8","text":"Wszędzie napotykamy przeciwności, ale im nie ulegamy. Czujemy się bezradni, ale nie jesteśmy zrozpaczeni."},{"book":"2 Koryntian","chapter":"4","verse":"9","text":"Polują na nas, ale nie jesteśmy zdani tylko na własne siły. Powalają na ziemię, ale nie kładą na łopatki."},{"book":"2 Koryntian","chapter":"4","verse":"10-11","text":"Bez przerwy doznajemy tych samych cierpień, które spotykały Jezusa, i z powodu naszej przynależności do Niego ciągle narażamy się na śmierć. W ten sposób Jego życie staje się naszym życiem."},{"book":"2 Koryntian","chapter":"4","verse":"12","text":"Głosząc dobrą nowinę, stajemy w obliczu śmierci, ale wam, którzy dzięki tej służbie uwierzyliście Chrystusowi, przyniosła ona życie wieczne."},{"book":"2 Koryntian","chapter":"4","verse":"13","text":"Psalmista napisał: „Uwierzyłem, dlatego przemówiłem”. My mamy tę samą postawę—wierzymy i właśnie dlatego mówimy!"},{"book":"2 Koryntian","chapter":"4","verse":"14","text":"Wiemy też, że Bóg, który ożywił Jezusa, w podobny sposób przywróci do życia także nas i że razem z wami staniemy przed Jego obliczem."},{"book":"2 Koryntian","chapter":"4","verse":"15","text":"A wszystko to dzieje się ze względu na was, aby coraz więcej ludzi doświadczało Jego łaski i dziękowało Bogu, przynosząc Mu chwałę."},{"book":"2 Koryntian","chapter":"4","verse":"16","text":"Dlatego nie zniechęcamy się przeciwnościami. I chociaż nasze ciało słabnie i niszczeje, to nasz duch jest coraz silniejszy."},{"book":"2 Koryntian","chapter":"4","verse":"17","text":"Nasze kłopoty są bowiem niczym w porównaniu z wieczną chwałą, jaka nas czeka."},{"book":"2 Koryntian","chapter":"4","verse":"18","text":"To, co widzialne, przemija, a to, co niewidzialne, trwa wiecznie! Nie poświęcajcie więc uwagi tylko sprawom świata, który widzimy, ale skupiajcie się na tym, czego nie widać!"}]}