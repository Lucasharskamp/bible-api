{"data":[{"book":"Spreuken","chapter":"15","verse":"1","text":"Een vriendelijk antwoord ontwapent de toorn, Een krenkend gezegde jaagt de woede op."},{"book":"Spreuken","chapter":"15","verse":"2","text":"De tong der wijzen druipt van wijsheid, De mond der dommen stort dwaasheid uit."},{"book":"Spreuken","chapter":"15","verse":"3","text":"Jahwehâ€™s ogen waren overal rond, Nauwkeurig lettend op slechten en goeden."},{"book":"Spreuken","chapter":"15","verse":"4","text":"Rustige taal is een boom des levens, Heftige woorden wonden de ziel."},{"book":"Spreuken","chapter":"15","verse":"5","text":"Een dwaas slaat het vermaan van zijn vader in de wind; Verstandig hij, die op een waarschuwing let."},{"book":"Spreuken","chapter":"15","verse":"6","text":"In het huis van den rechtvaardige heerst grote welvaart, Maar het gewin der zondaars gaat teloor."},{"book":"Spreuken","chapter":"15","verse":"7","text":"De lippen der wijzen verspreiden de kennis, Het hart der dwazen doet het niet."},{"book":"Spreuken","chapter":"15","verse":"8","text":"Jahweh heeft een afschuw van het offer der bozen, Maar welbehagen in het gebed der rechtvaardigen."},{"book":"Spreuken","chapter":"15","verse":"9","text":"Jahweh verafschuwt de weg van een boosdoener; Hij houdt van hem, die naar rechtvaardigheid streeft."},{"book":"Spreuken","chapter":"15","verse":"10","text":"Strenge straf wacht hem, die het rechte pad verlaat; Wie niets van bestraffing wil weten, zal sterven."},{"book":"Spreuken","chapter":"15","verse":"11","text":"Onderwereld en dodenrijk liggen open voor Jahweh, Hoeveel te meer de harten van de kinderen der mensen!"},{"book":"Spreuken","chapter":"15","verse":"12","text":"De spotter houdt er niet van, dat men hem vermaant; Daarom gaat hij niet met wijzen om."},{"book":"Spreuken","chapter":"15","verse":"13","text":"Een vrolijk hart maakt een blij gezicht, Verdriet in het hart slaat de geest terneer."},{"book":"Spreuken","chapter":"15","verse":"14","text":"Een verstandig hart streeft naar kennis, De mond der dommen vermeit zich in dwaasheid."},{"book":"Spreuken","chapter":"15","verse":"15","text":"Een neerslachtig mens heeft steeds kwade dagen, Voor een blijmoedig karakter is het altijd feest."},{"book":"Spreuken","chapter":"15","verse":"16","text":"Beter weinig te bezitten en Jahweh te vrezen, Dan vele schatten met wroeging erbij."},{"book":"Spreuken","chapter":"15","verse":"17","text":"Beter een schoteltje groente, waar liefde heerst, Dan een gemeste stier met haat erbij."},{"book":"Spreuken","chapter":"15","verse":"18","text":"Een driftkop stookt ruzie, Een lankmoedig mens bedaart de twist."},{"book":"Spreuken","chapter":"15","verse":"19","text":"De weg van een luiaard is als een doornheg, Het pad der vlijtigen is gebaand."},{"book":"Spreuken","chapter":"15","verse":"20","text":"Een verstandig kind is een vreugde voor zijn vader, Een dwaas mens minacht zijn moeder."},{"book":"Spreuken","chapter":"15","verse":"21","text":"In dwaasheid vindt een onverstandig mens zijn genoegen, Een man van inzicht houdt de rechte weg."},{"book":"Spreuken","chapter":"15","verse":"22","text":"Bij gebrek aan overleg mislukken de plannen, Na rijp beraad komen ze tot stand."},{"book":"Spreuken","chapter":"15","verse":"23","text":"Men kan plezier hebben in zijn eigen antwoord; Maar hoe treffend is een woord, dat van pas komt!"},{"book":"Spreuken","chapter":"15","verse":"24","text":"De wijze gaat de weg des levens omhoog, Hij wil het dodenrijk beneden ontwijken."},{"book":"Spreuken","chapter":"15","verse":"25","text":"Jahweh haalt het huis der hoogmoedigen neer, Maar zet de grenspaal van een weduwe vast."},{"book":"Spreuken","chapter":"15","verse":"26","text":"Jahweh heeft een afschuw van snode plannen, Maar vriendelijke woorden zijn Hem rein."},{"book":"Spreuken","chapter":"15","verse":"27","text":"Wie oneerlijke winst maakt, schaadt zijn eigen huis; Maar wie van omkoperij niets moet hebben, blijft leven."},{"book":"Spreuken","chapter":"15","verse":"28","text":"Een rechtvaardig mens overweegt wat hij zegt, De mond der bozen stort onheil uit."},{"book":"Spreuken","chapter":"15","verse":"29","text":"Jahweh is verre van de zondaars, Maar Hij hoort het gebed der rechtvaardigen."},{"book":"Spreuken","chapter":"15","verse":"30","text":"Stralende ogen verblijden het hart, Een goede tijding verkwikt het gebeente."},{"book":"Spreuken","chapter":"15","verse":"31","text":"Wie naar heilzame vermaning luistert, Woont in de kring der wijzen."},{"book":"Spreuken","chapter":"15","verse":"32","text":"Wie de tucht niet telt, telt zich zelven niet; Wie naar vermaning luistert, krijgt inzicht."},{"book":"Spreuken","chapter":"15","verse":"33","text":"Het ontzag voor Jahweh voedt op tot wijsheid, Aan de eer gaat ootmoed vooraf."}]}