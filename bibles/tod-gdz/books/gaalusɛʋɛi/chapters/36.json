{"data":[{"book":"Gaalu Sɛʋɛi","chapter":"36","verse":"1","text":"Pɛlɛyeɠe ɠundiɠiiti ti ɠulaai Galaade ná-bolodai zu, Makiil ná-doun zunui, Manasé ná-doun zunui, Zozɛfe ná-doun zunuiti ta-wolodamaiti saama, ti ʋaani Moize ʋɔ bɛ, ti ɓɔɛ pɔ, ta Izilayɛle nuiti ta-ʋɛlɛyeɠe ɠundiɠiiti,"},{"book":"Gaalu Sɛʋɛi","chapter":"36","verse":"2","text":"ti ɠɛ ti ma: «Ɠɔoɠɔ GALAGI devei veeni màliɠii ya, ga é zooi ɠaaɠwɛ Izilayɛle nuiti ba ga kpakutoomai. Naa ʋoluma, màliɠii devei zɔlɔɔni Ɠɔoɠɔ GALAGI ya, ga é gi-ɠɛɛloin Selofeɠade ná-poganii ve ná-doun anzanuiti zea."},{"book":"Gaalu Sɛʋɛi","chapter":"36","verse":"3","text":"Ni ta vuluna Izilayɛle nuiti ta-wolodamai taɠili ma, ta-ʋoganii ɠa zeɠe gi-mɛmɛwolani ta-ʋoganii ʋa, é ʋɛɛ bolodai naa, ná-poganii ʋa, nii ti ɠiliai ba, naa maaʋele ma, ta ɠa ɠulazu poganii la, nii gaaɠwɛai gi ʋa ga kpakutoomai."},{"book":"Gaalu Sɛʋɛi","chapter":"36","verse":"4","text":"Ɓɔɠɔyeema ɠonagi a zeelina Izilayɛle nuiti bɛ, ta-ʋoganii ɠa ʋɛɛ bolodai naa nɔnɔi ʋa, nii ti ɠilizu ba, toɠa zeɠe gá-wolodai nɔnɔ ma gelei ʋa.»"},{"book":"Gaalu Sɛʋɛi","chapter":"36","verse":"5","text":"Moize Ɠɔoɠɔ GALAGI ná-deveiti daazeelini Izilayɛle nuiti ma, é ɠɛ ti ma: «Zozɛfe mavofodaiti ta-wolodai ɠa gaamai wosu."},{"book":"Gaalu Sɛʋɛi","chapter":"36","verse":"6","text":"Pɛtɛ nii Ɠɔoɠɔ GALAGI deveai Selofeɠade ná-doun anzanuiti ma: Ta zei naama nuiti bɛ, niiti ta ɠɛ ti ʋɔ, ni nɔ ta zei ti-ɠɛɛni ta-wolodai zu."},{"book":"Gaalu Sɛʋɛi","chapter":"36","verse":"7","text":"Izilayɛle yooi zu, poganii tanɔpɛ ge la ɠulaa bolodai ta zu, é ʋa li bolodai zɔi zu, kɛlɛ Izilayɛle nui ɠilagilagi ɠa ɠili kɛɛɠɛni ta-wolodai ma ʋoganii ʋa."},{"book":"Gaalu Sɛʋɛi","chapter":"36","verse":"8","text":"Anzanu loin ɠilagilagi kpein poganii a ɠɛ zea, Izilayɛle nuiti ta-wolodaiti su, kɛni naa zei zini bɛ, kɛɛɠɛ ná-bolodai zu, naa ɠa a kɛ Izilayɛle nuiti gilagilagiti ti ti-mɛmɛwolani ta-ʋoganii zɔlɔɔ."},{"book":"Gaalu Sɛʋɛi","chapter":"36","verse":"9","text":"Poganii tanɔpɛ ge la ɠulaa bolodai ta ʋa, é ʋa li bolodai taɠili su, kɛlɛ Izilayɛle nuiti ta-wolodaiti ta ɠili ti ɠilagilagi ta-ʋoganii ʋa.»"},{"book":"Gaalu Sɛʋɛi","chapter":"36","verse":"10","text":"Selofeɠade ná-doun anzanuiti ti kɛɛni, eɠɛʋelei Ɠɔoɠɔ GALAGI ma levei veeni la Moize ya."},{"book":"Gaalu Sɛʋɛi","chapter":"36","verse":"11","text":"Selofeɠade ná-doun anzanuiti ti ga Maala, Tiilesa, Wogela, Milika ta Noa, ti zeini ti-ɠɛɛ kɛɛɠɛlointi ti-loun zunuiti bɛ,"},{"book":"Gaalu Sɛʋɛi","chapter":"36","verse":"12","text":"ti zeini Zozɛfe ná-doun zunui Manasé mavofodaiti bɛ, ta-ʋoganiiti ti yɛni ti-ɠɛɛni ta-wolodai zu."},{"book":"Gaalu Sɛʋɛi","chapter":"36","verse":"13","text":"Deveiti ta tɔgiti kana, niiti Ɠɔoɠɔ GALAGI feeni Izilayɛle nuiti zea, ga Moize maaʋele, Moaɓe nɛmɛi zu, Zuludɛn ɠobaʋɛ, Zeliko letemaʋɛ."}]}