{"data":[{"book":"YOHANA","chapter":"12","verse":"1","text":"Vigasigale mazua sita kuvikila Pasaka, Yesu kachola Betania hakae ya Lazalo, munhu ija yazusigwe kulawa mkudanganhika."},{"book":"YOHANA","chapter":"12","verse":"2","text":"Wamtelekela mandia ga ichungulo, Mata kakala yowataza kugomela. Lazalo kakala imwe wa wanhu wakalile hameza na Yesu."},{"book":"YOHANA","chapter":"12","verse":"3","text":"Abaho, Maliamu kasola nyhupa ya mavuta ga kunung'hila ga hela bwando gatendigwe na nado, kamwitila Yesu mmagulu, abaho, kamuhangusa na mvili zake. Mnung'ho unogile wa gamavuta gaja ga kunung'hila wenela mng'anda yose."},{"book":"YOHANA","chapter":"12","verse":"4","text":"Mwanahina imwe wa Yesu, yokemigwa Yuda Isikalioti ayo yamuhonzile Yesu, kalonga,"},{"book":"YOHANA","chapter":"12","verse":"5","text":"“Habali mavuta gano ga kunung'hila sambigaguzigwe zipatikane hela za kuliha kitumetume cha mulao umwe giladi wagweleligwe wakumbulu?”"},{"book":"YOHANA","chapter":"12","verse":"6","text":"Kalonga vino si kamba kowonela bazi wakumbulu, ila kwavija kakala m'bavi. Heyo iyo yakalile yopapa umkoba wa izihela na kakala yokwiba kulawa himo."},{"book":"YOHANA","chapter":"12","verse":"7","text":"Ila Yesu kalonga, “Mulekeni! Lekeni yageke mavuta higo mbaka zua da mazisi gangu."},{"book":"YOHANA","chapter":"12","verse":"8","text":"Wakumbulu munao mazua gose, ila nie sikala namwe mazua gose.”"},{"book":"YOHANA","chapter":"12","verse":"9","text":"Wayahudi bwando wahulika kamba Yesu kakala mkiwambo cha Betania, avo wachola kuja sio tu kumulola Yesu ila vivija kumulola Lazalo, ayo Yesu yamzusile kulawa mkudanganhika."},{"book":"YOHANA","chapter":"12","verse":"10","text":"Avo wakulu wa wakulu wa nhambiko weka zundo da kumkoma Lazalo vivija,"},{"book":"YOHANA","chapter":"12","verse":"11","text":"kwavija sama ya gaja gatendigwe kumwake, Wayahudi bwando wawalema hewo na kumtogola Yesu."},{"book":"YOHANA","chapter":"12","verse":"12","text":"Zua da ikabili, wanhu bwando wezile Kulusona lwa Pasaka wahulika kamba Yesu kokwiza Yelusalemu."},{"book":"YOHANA","chapter":"12","verse":"13","text":"Avo wasola mitambi ya mitende walawa wachola kum'bokela, kuno wenula dizwi, wolonga, “Yatogolwe Mulungu! Mulungu mmoteze ayo yokwiza mtwaga da Mndewa! Mulungu mmoteze Mndewa wa Islaeli!”"},{"book":"YOHANA","chapter":"12","verse":"14","text":"Yesu kam'vika mwana mhunda, na kukwela uchana yake, kamba Nyandiko Zing'alile vuzilonga,"},{"book":"YOHANA","chapter":"12","verse":"15","text":"“Sambiudumbe, gweye kiwambo cha Sayuni!"},{"book":"YOHANA","chapter":"12","verse":"16","text":"Wanahina zake hawagatangile gano kipigiti kija, ila Yesu viyayenzigwe, wakumbukila kamba Nyandiko Zing'alile zilonga gano na avo gatendigwa gano sama yake."},{"book":"YOHANA","chapter":"12","verse":"17","text":"Wanhu wakalile na Yesu kipigiti viyamkemile Lazalo kulawa mdipanga na kumzusa kulawa mkudanganhika wagendelela kugapeta gaja galawilile."},{"book":"YOHANA","chapter":"12","verse":"18","text":"Wanhu bwando wachola kum'bokela, kwavija wakala wahulike kamba katenda mzonza uno."},{"book":"YOHANA","chapter":"12","verse":"19","text":"Abaho, Mafalisayo wakiilongela, “M'vona, tuhumwa! Lola, ulumwengu wose womkweleleza heyo!”"},{"book":"YOHANA","chapter":"12","verse":"20","text":"Mmwanza wa wanhu waja wacholile Yelusalemu kutambika kipigiti cha Ulusona lwa Pasaka wakala Wagiliki."},{"book":"YOHANA","chapter":"12","verse":"21","text":"Wachola ha Filipo, yakalile mwenekae wa Betisaida ako Galilaya, wamulongela, “Mndewa, tolonda kumona Yesu.”"},{"book":"YOHANA","chapter":"12","verse":"22","text":"Filipo kachola kumulongela Endelea, na awo wabili wachola kumulongela Yesu."},{"book":"YOHANA","chapter":"12","verse":"23","text":"Yesu kawalongela, “Kipigiti cha nie, Mwana wa Munhu, kuyenzigwa kivika."},{"book":"YOHANA","chapter":"12","verse":"24","text":"Nowalongela ikweli, kamba nzele ya ngano hailagale hasi na kudanganhika, yosigala kuwa imwe. Ila ihadanganhika, yolela nzele bwando."},{"book":"YOHANA","chapter":"12","verse":"25","text":"Awo wounogela ugima wao wowagiza, na awo wowihila ugima wao muulumwengu uno wowika kuugima wa digunge."},{"book":"YOHANA","chapter":"12","verse":"26","text":"Munhu yoyose yolonda kunisang'hanikila kolondigwa yang'holeleze nie, kuja kunili na mtumigwa wangu vivija kowa hiko. Tataangu komuhishimila munhu yoyose yonisang'hanikila nie."},{"book":"YOHANA","chapter":"12","verse":"27","text":"“Moyo wangu una giogio, nongeze? Nilonge, ‘Tata, sambiuleke mbuli zino zinivikile?’ Bule, kwavija niza sama ya mbuli zino."},{"book":"YOHANA","chapter":"12","verse":"28","text":"Tata, udiyenzi twaga jako!”"},{"book":"YOHANA","chapter":"12","verse":"29","text":"Wanhu bwando wakalile haja wadihulika dizwi dija, na wanhu wayagwe walonga ukala mdumo. Wayagwe walonga, “Msenga wa Mulungu wa kuulanga kalonga nayo!”"},{"book":"YOHANA","chapter":"12","verse":"30","text":"Ila Yesu kawalongela, “Dizwi dino dihulikwe si sama yangu nie, ila sama yenu mweye."},{"book":"YOHANA","chapter":"12","verse":"31","text":"Kino hicho kipigiti cha kutaguswa kwa ulumwengu, na kipigiti kino mtawala wa ulumwengu uno kowingigwa."},{"book":"YOHANA","chapter":"12","verse":"32","text":"Nihenuligwa uchana kulawa muisi, nomkwega kila munhu kumwangu.”"},{"book":"YOHANA","chapter":"12","verse":"33","text":"Mkulonga gano kalagusa ifa ilihi yondayadanganhikile."},{"book":"YOHANA","chapter":"12","verse":"34","text":"Adija ididale da wanhu dimulongela, “Malagizo getu gotulongela kamba Kilisto kokala milongo yose. Avo gweye kolongaze kamba Mwana wa Munhu kolondigwa yenuligwe uchana? Mwana ino wa Munhu iyo yalihi?”"},{"book":"YOHANA","chapter":"12","verse":"35","text":"Yesu kawalongela, “Mulangaza wowa namwe mkipigiti kidodo. Gendeleleni kutembela mnzila imulinayo kipigiti mulangaza ung'hali namwe, giladi ziza sambidiwavike. Kwavija munhu yotembela mziza hakutanga koyochola."},{"book":"YOHANA","chapter":"12","verse":"36","text":"Utogoleni mulangaza kipigiti u hamoja namwe, giladi muwe wana wa mulangaza.”"},{"book":"YOHANA","chapter":"12","verse":"37","text":"Hamoja na kutenda mizonza ino yose hameso gao, hawamtogole,"},{"book":"YOHANA","chapter":"12","verse":"38","text":"avo gaja gayalongile Muhokozi Isaya galawilila kweli, yolonga,"},{"book":"YOHANA","chapter":"12","verse":"39","text":"Hawatogole, kwavija vivija Isaya kalonga,"},{"book":"YOHANA","chapter":"12","verse":"40","text":"“Mulungu kagagubika meso gao,"},{"book":"YOHANA","chapter":"12","verse":"41","text":"Isaya kagalonga gano kwavija kayona yenzi ya Yesu na kumulonga heyo."},{"book":"YOHANA","chapter":"12","verse":"42","text":"Avo wanhu bwando mmwanza wa wakulu wa Wayahudi wamtogola. Ila sama ya kuwadumba Mafalisayo hawamtogole hakimwagaia, kwavija wadumba sambiwawawinge kulawa mng'anda ya nhambiko."},{"book":"YOHANA","chapter":"12","verse":"43","text":"Wanogelwa na nhogolwa za wanhu kubanza nhogolwa za Mulungu."},{"book":"YOHANA","chapter":"12","verse":"44","text":"Yesu kenula dizwi kalonga, “Munhu yoyose yonitogola nie hanitogola nie niiyeka, ila vivija komtogola ayo yanhumile."},{"book":"YOHANA","chapter":"12","verse":"45","text":"Munhu yoyose yonyona nie vivija komona ayo yanhumile."},{"book":"YOHANA","chapter":"12","verse":"46","text":"Nie niza muulumwengu kamba mulangaza, avo munhu yoyose yonitogola sambiyasigale mdiziza."},{"book":"YOHANA","chapter":"12","verse":"47","text":"Kamba munhu yoyose yahahulika usenga wangu na kuuleka baho, simtagusa. Kwavija nie sizile kuutagusa ulumwengu ila kuukombola."},{"book":"YOHANA","chapter":"12","verse":"48","text":"Kwavija awo wonilema nie na kuulema usenga wangu, kabaho yondayawataguse. Mbuli zinilongile zowa mulamula hana idizua da ikimambukizo."},{"book":"YOHANA","chapter":"12","verse":"49","text":"Kwavija silongile kamba vinilondile nie mwenyego, ila Tata yanhumile iyo yandagize gaja ga kulonga na vija vondanigalonge."},{"book":"YOHANA","chapter":"12","verse":"50","text":"Na nivitanga kamba ndagizi zake zogala ugima wa digunge. Avo kinilonga nie kicho Tata chayanongele nilonge.”"}]}