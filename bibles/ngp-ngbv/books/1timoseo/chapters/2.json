{"data":[{"book":"1Timoseo","chapter":"2","verse":"1","text":"Bosi mwa yose mgambileni Mnungu yadya mkuunga, lombezeni kwa Mnungu na kuwalombezela want'hu watuhu, no kumtogola kwa mbuli ya want'hu wose,"},{"book":"1Timoseo","chapter":"2","verse":"2","text":"walombezeleni maseuta na wakulu wose, vileke kinde no utondowazi, na haheina vugo hamwenga na kumwogoha Mnungu no wikazi wedi."},{"book":"1Timoseo","chapter":"2","verse":"3","text":"Imbuli ino ni yedi naho yazumilwa hameso ha Mnungu Mlokozi ywetu,"},{"book":"1Timoseo","chapter":"2","verse":"4","text":"akuungisa wanth'u wose awayokole naho wakimanye ikindedi."},{"book":"1Timoseo","chapter":"2","verse":"5","text":"Kwaviya eyuko Mnungu yumwenga, naho eyuko yumwenga akuwalunganya want'hu hamwenga na Mnungu, uyo mnt'hu Yesu Kilisito,"},{"book":"1Timoseo","chapter":"2","verse":"6","text":"akelavile yehe mwenye awakombole want'hu wose. Uwo nuwo uwona kugamba ni lupisi lukuungwa, Mnungu aunga want'hu wose wayokolwe,"},{"book":"1Timoseo","chapter":"2","verse":"7","text":"Ivo nivo vilekile hisagulwa kunda mwigala ulosi na mbilikizi na mhinizi ywa want'hu hi Wayahudi, niuhinize ulosi wo mhuwi ne kindedi. Iki hulonga ni kindedi naho hikudant'ha."},{"book":"1Timoseo","chapter":"2","verse":"8","text":"Elo, kila hant'hu mkudugana mkamvika Mnungu, naunga wagosi wakwikala vedi hameso ha Mnungu, wenule mikono yawe wakamvika Mnungu haheina maya na mkulano."},{"book":"1Timoseo","chapter":"2","verse":"9","text":"Iviyaiviya, naunga wavele wande na ubala wavale suke zikuungwa, hiyo kwehamba kwa milukile yakweheela ya fili, hegu vint'hu va zahabu, hegu va lulu na suke za mayombe makulu,"},{"book":"1Timoseo","chapter":"2","verse":"10","text":"mna kwa kudamanya vedi enga viya viwagilwe wavele wakugamba wamwogoha Mnungu."},{"book":"1Timoseo","chapter":"2","verse":"11","text":"Mvele aungwa kunyamala no kwivisa umwo akakehiniza."},{"book":"1Timoseo","chapter":"2","verse":"12","text":"Hikumlekela mvele kuhiniza, hegu kumwikaila mgosi, mna aungwa kunyamala."},{"book":"1Timoseo","chapter":"2","verse":"13","text":"Kwaviya Adamu niye aumbagwa nk'hongo, niho aumbigwe Hawa."},{"book":"1Timoseo","chapter":"2","verse":"14","text":"Naho Adamu hiyo yehe adant'hilizagwa, mvele niye adant'hilizagwa niyo agweela mwo wavu."},{"book":"1Timoseo","chapter":"2","verse":"15","text":"Mna uyu mvele naayokolwe kwa kweleka wana uneva anagendeela mwo mhuwi na lukunde no kukuka no kwikala vedi na want'hu."}]}