{"data":[{"book":"Yeremiya","chapter":"16","verse":"1","text":"Kenaka Yehova anandiwuza kuti,"},{"book":"Yeremiya","chapter":"16","verse":"2","text":"“Usadzakwatire ndi kubereka ana aamuna kapena aakazi malo ano"},{"book":"Yeremiya","chapter":"16","verse":"3","text":"pakuti ana aamuna ndi ana aakazi obadwira mʼdziko muno, komanso amayi awo ndi abambo awo amene anabereka anawo mʼdziko muno,"},{"book":"Yeremiya","chapter":"16","verse":"4","text":"adzafa ndi nthenda zoopsa. Sadzawalira maliro kapena kuyikidwa mʼmanda koma adzakhala ngati ndowe zotayikira pansi. Ena adzaphedwa ku nkhondo ndipo ena adzafa ndi njala. Mitembo yawo idzakhala chakudya cha mbalame zamlengalenga ndi zirombo zakuthengo.”"},{"book":"Yeremiya","chapter":"16","verse":"5","text":"Yehova akuti, “Usalowe mʼnyumba ya maliro; usapite kukalira maliro kapena kukapepesa, chifukwa Ine ndawachotsera madalitso anga, chikondi changa ndi chifundo changa.”"},{"book":"Yeremiya","chapter":"16","verse":"6","text":"Akuluakulu ndi angʼonoangʼono omwe adzafa mʼdziko muno. Sadzayikidwa mʼmanda kapena kuliridwa, ndipo palibe amene adzaonetse chisoni podzichekacheka kapena kumeta tsitsi lake chifukwa cha iwo."},{"book":"Yeremiya","chapter":"16","verse":"7","text":"Palibe amene adzapereka chakudya kutonthoza amene akulira maliro, ngakhale kuti womwalirayo ndi abambo ake kapena amayi ake."},{"book":"Yeremiya","chapter":"16","verse":"8","text":"“Ndipo usalowe mʼnyumba mmene muli madyerero, nʼkukhala pansi ndi kudya ndi kumwa nawo."},{"book":"Yeremiya","chapter":"16","verse":"9","text":"Pakuti Yehova Wamphamvuzonse, Mulungu wa Israeli akunena kuti, ‘Pa nthawi yanu, inu mukuona ndidzathetsa mawu achimwemwe ndi achisangalalo ndiponso mawu a mkwati ndi mkwatibwi pa malo ano.’"},{"book":"Yeremiya","chapter":"16","verse":"10","text":"“Ukawawuza anthu awa zinthu zonsezi akakufunsa kuti, ‘Chifukwa chiyani Yehova wanena kuti tsoka lalikulu lotere lidzatigwere? Kodi talakwa chiyani? Kodi tamuchimwira tchimo lotani Yehova Mulungu wathu?’"},{"book":"Yeremiya","chapter":"16","verse":"11","text":"Pamenepo ukawawuze kuti, ‘Nʼchifukwa chakuti makolo anu anandisiya Ine,’ akutero Yehova, ‘ndi kutsatira milungu ina, kuyitumikira ndi kuyipembedza. Iwo anandisiya Ine ndipo sanasunge lamulo langa."},{"book":"Yeremiya","chapter":"16","verse":"12","text":"Komanso inu munachimwa kwambiri kupambana makolo anu. Aliyense wa inu akutsatira zoyipa ndi mtima wake wokanikawo mʼmalo mondimvera Ine."},{"book":"Yeremiya","chapter":"16","verse":"13","text":"Choncho Ine ndidzakubalalitsani mʼdziko muno ndi kukulowetsani mʼdziko limene inu ndi makolo anu simunalidziwe. Kumeneko mukatumikira milungu ina usana ndi usiku, ndipo sadzakuchitirani chifundo.’ ”"},{"book":"Yeremiya","chapter":"16","verse":"14","text":"Yehova akuti, “Komabe masiku akubwera pamene anthu polumbira sadzatinso, ‘Pali Yehova wamoyo, amene anatulutsa Aisraeli mʼdziko la Igupto,’"},{"book":"Yeremiya","chapter":"16","verse":"15","text":"koma adzanena kuti, ‘Pali Yehova wamoyo, amene anatulutsa Aisraeli ku dziko lakumpoto, ndi ku mayiko onse kumene anawabalalitsirako.’ Pakuti ndidzawabwezera ku dziko limene ndinalipereka kwa makolo awo.”"},{"book":"Yeremiya","chapter":"16","verse":"16","text":"Yehova akuti, “Koma tsopano ndidzayitana adani okhala ngati asodzi ambiri, ndipo adzawagwira ngati nsomba. Izi zitatha adani enanso okhala ngati alenje ambiri, adzawasaka pa phiri lililonse, pa chitunda chilichonse ndiponso mʼmapanga onse a mʼmatanthwe."},{"book":"Yeremiya","chapter":"16","verse":"17","text":"Maso anga akuona makhalidwe awo onse; sanabisike pamaso panga. Palibe tchimo limene sindikulidziwa."},{"book":"Yeremiya","chapter":"16","verse":"18","text":"Ndidzawalanga mowirikiza chifukwa cha kuyipa kwawo ndi tchimo lawo. Ndidzatero chifukwa ayipitsa dziko langa ndi mafano awo amene ali ngati mitembo, ndiponso adzaza cholowa changa ndi mafano awo onyansa.”"},{"book":"Yeremiya","chapter":"16","verse":"19","text":"Inu Yehova, ndinu mphamvu yanga ndi linga langa,"},{"book":"Yeremiya","chapter":"16","verse":"20","text":"Kodi anthu nʼkudzipangira milungu?"},{"book":"Yeremiya","chapter":"16","verse":"21","text":"“Choncho Ine ndidzawaphunzitsa,"}]}