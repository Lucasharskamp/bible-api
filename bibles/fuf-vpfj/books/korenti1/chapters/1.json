{"data":[{"book":"KORENTI 1","chapter":"1","verse":"1","text":"Immorde e an min Puulusa, mo Alla noddiri kodduruyee mun on fii wonugol *sahaabaajo Iisaa Almasiihu on, e oo musiɗɗo wi'eteeɗo Sosteene,"},{"book":"KORENTI 1","chapter":"1","verse":"2","text":"haa e ngal *moftal Alla wongal Korenti, suɓiraaɓe humondiral e Iisaa Almasiihu on, noddaaɓe wonugol yimɓe Alla, wondude e kala jantotooɓe innde Iisaa Almasiihu Joomi men on nokku kala ka ɓe woniri, ɗun ko on Joomi maɓɓe e Joomi men."},{"book":"KORENTI 1","chapter":"1","verse":"3","text":"Yo moƴƴere e ɓuttu wonan on, immorde e Alla Baaba men, e Iisaa Almasiihu Joomi on."},{"book":"KORENTI 1","chapter":"1","verse":"4","text":"Miɗo duumii e jarnugol Alla fii mon, fii moƴƴere nde Alla yeɗi on nden sabu Iisaa Almasiihu on,"},{"book":"KORENTI 1","chapter":"1","verse":"5","text":"ɗun ko e nder humondiral e makko alɗirɗon kala huunde e kala kongol e kala gandal."},{"book":"KORENTI 1","chapter":"1","verse":"6","text":"Ko fii seeditoore *Almasiihu on tabintinaama few e mon."},{"book":"KORENTI 1","chapter":"1","verse":"7","text":"Ko ɗun waɗi jooni, dokkal woo ŋakkanaa on e nder ndee habbannde nde wonɗon e mun fii feeɲoygol Iisaa Almasiihu Joomi men on."},{"book":"KORENTI 1","chapter":"1","verse":"8","text":"O tiiɗinay on kadi haa ka rawnoode, fii wota on laatoyo felniiɓe ɲande ardu Iisaa Almasiihu Joomi men on."},{"book":"KORENTI 1","chapter":"1","verse":"9","text":"Alla ko Sella-Findeejo, ɗun ko on Nodduɗo on fii yuɓɓondirgol e Ɓiɗɗo makko on, Iisaa Almasiihu Joomi men on."},{"book":"KORENTI 1","chapter":"1","verse":"10","text":"Mi wakkilinii on, yo musiɓɓe, e innde Iisaa Almasiihu Joomi men on, on fow jogee kongol gootol fii wota sendondiral wonu hakkunde mon, e maanaa fedde-fedde, kono wonee e nder nanondiral tiiɗungal e nder miijo wooto e hakkille goote."},{"book":"KORENTI 1","chapter":"1","verse":"11","text":"Ko fii, yo musiɓɓe an, ɓee yimɓe oo debbo wi'eteeɗo Kuluyee humpitii lan fii mon wonde, yeddondire no hakkunde mon."},{"book":"KORENTI 1","chapter":"1","verse":"12","text":"Mi nanii wonde mo kala e mon no wi'a «min, ko mo mi Puulusa», oya kadi wi'a «ko mo mi Apoloosi», goɗɗo on kadi wi'a «ko mo mi Petruusu», oya on wi'a «ko mo mi Almasiihu on!»"},{"book":"KORENTI 1","chapter":"1","verse":"13","text":"E hara Almasiihu on senditino? Kaa Puulusa fempano fii mon? Kaa ko e innde Puulusa *lootiraɗon maande kisiyee?"},{"book":"KORENTI 1","chapter":"1","verse":"14","text":"Awa mi weltanike Alla ko tawi kon mi lootaali hay gooto e mon maande kisiyee, si hinaa Kirispuusa e Gayuusi."},{"book":"KORENTI 1","chapter":"1","verse":"15","text":"Ko ɗun waɗi, hay gooto waawataa wi'ude ko e innde an lootiraɗon maande kisiyee."},{"book":"KORENTI 1","chapter":"1","verse":"16","text":"Mi lootii kadi ɓeynguure Astefaana nden, ko heddii kon, mi andaa si mi lootii goɗɗo goo."},{"book":"KORENTI 1","chapter":"1","verse":"17","text":"Ko fii Almasiihu on nulaali lan fii lootugol maande kisiyee, kono ko fii feɲɲingol Kibaaru Moƴƴo on. Ɗun non, hinaa immorde e konguɗi faamu neɗɗanke, fii wota *leggal altindiraangal Almasiihu on meerine."},{"book":"KORENTI 1","chapter":"1","verse":"18","text":"Ko fii kibaaru leggal altindiraangal ngal no wa'ani wonɓe mulude ɓen wa feetere. Kono enen, wonaaɓe dandeede ɓen, ko o bawgal Alla."},{"book":"KORENTI 1","chapter":"1","verse":"19","text":"Ko fii no windii:"},{"book":"KORENTI 1","chapter":"1","verse":"20","text":"Awa ko honto woni faamuɗo on, maa fensitoowo on, maa liddondirteeɗo e nguu jamaanu on woni? E hara Alla waylaali faamu aduna on, watti feetere?"},{"book":"KORENTI 1","chapter":"1","verse":"21","text":"Ko fii, ɓay aduna on e faamu mun ngun andaali Alla e nder faamu Alla ngun, tawi no wela Alla ka o dandira gomɗinɓe ɓen waaju men wa'ungu wa feetere ngun."},{"book":"KORENTI 1","chapter":"1","verse":"22","text":"Tawi *Yahuudiyankeeɓe ɓen no landoo fii maandeeji hawniiɗi, *Gereekiyankeeɓe ɓen kaɲun no ɗaɓɓa faamu ngun,"},{"book":"KORENTI 1","chapter":"1","verse":"23","text":"kono enen hiɗen waajaade fii Almasiihu fempaaɗo on. Ɗun no wonani Yahuudiyankeeɓe ɓen peggal, wa'ani ɓe wonaa Yahuudiyanke ɓen wa feetere,"},{"book":"KORENTI 1","chapter":"1","verse":"24","text":"kono noddaaɓe ɓen, woni ko Yahuudiyanke, woni ko Gereekiyanke, Almasiihu on ko bawgal Alla e faamu makko kanko Alla."},{"book":"KORENTI 1","chapter":"1","verse":"25","text":"Ko wa'i wa feetere iwrunde ka Alla nden no ɓuri faamu yimɓe ɓen. Awa kadi, ko wa'i wa lo'ere iwrunde ka Alla nden no ɓuri doole yimɓe ɓen."},{"book":"KORENTI 1","chapter":"1","verse":"26","text":"Miijitee, yo musiɓɓe, no wonirnoɗon fewndo noddaɗon. E yeeso neɗɗanke, tawi buy e hakkunde mon wonaa faamuɓe, maa marɓe doole, maa rimɓe."},{"book":"KORENTI 1","chapter":"1","verse":"27","text":"Kono Alla suɓike piiji wa'uɗi wa feetuɗi e nder oo aduna fii hersingol faamuɓe ɓen, Alla suɓii kadi piiji wa'uɗi wa lo'uɗi e nder oo aduna fii hersingol dolnuɗi ɗin."},{"book":"KORENTI 1","chapter":"1","verse":"28","text":"Alla suɓii kadi piiji kaanuɗi ɗin e oo aduna, ɗin aɲaaɗi, ɗin ɗi wonaano huunde, fii mehinɗingol woodaaɗi ɗin,"},{"book":"KORENTI 1","chapter":"1","verse":"29","text":"fii wota hay gooto mawnintino yeeso Alla."},{"book":"KORENTI 1","chapter":"1","verse":"30","text":"E hin-le, ko kanko humindiri on e Iisaa Almasiihu on, on mo tawata ko e immorde e Alla waɗiraa fii men faamu e peewal e *senaare e cottudi,"},{"book":"KORENTI 1","chapter":"1","verse":"31","text":"fii, wano windori non:"}]}