{"data":[{"book":"II CRONICHE","chapter":"9","verse":"1","text":"OR la regina di Seba, avendo intesa la fama di Salomone, venne in Gerusalemme, con grandissimo seguito, e con cammelli che portavano aromati, e gran quantità d'oro e di pietre preziose, per far prova di Salomone con enimmi; e venne a Salomone9.1 Salomone Mat. 12.42. Luc. 11.31., e parlò con lui di tutto quello che avea nel cuore."},{"book":"II CRONICHE","chapter":"9","verse":"2","text":"E Salomone le dichiarò tutte le cose ch'ella propose; e non vi fu cosa alcuna occulta a Salomone, ch'egli non le dichiarasse."},{"book":"II CRONICHE","chapter":"9","verse":"3","text":"Laonde la regina di Seba, veggendo la sapienza di Salomone, e la casa che egli avea edificata,"},{"book":"II CRONICHE","chapter":"9","verse":"4","text":"e le vivande della sua tavola, e le stanze de' suoi servitori, e l'ordine del servigio de' suoi ministri, e i lor vestimenti, e i suoi coppieri, e i lor vestimenti; e ciò ch'egli offeriva nella Casa del Signore, svenne tutta."},{"book":"II CRONICHE","chapter":"9","verse":"5","text":"E disse al re: Ciò che io avea inteso nel mio paese de' fatti tuoi e della tua sapienza, era ben la verità;"},{"book":"II CRONICHE","chapter":"9","verse":"6","text":"ma io non credeva ciò che se ne diceva, finchè non son venuta, e che gli occhi miei non l'hanno veduto. Or ecco, non mi era stata rapportata la metà della grandezza della tua sapienza; tu sopravanzi la fama che io ne avea intesa."},{"book":"II CRONICHE","chapter":"9","verse":"7","text":"Beati gli uomini tuoi e beati questi tuoi servitori che stanno del continuo davanti alla tua faccia, e odono la tua sapienza."},{"book":"II CRONICHE","chapter":"9","verse":"8","text":"Benedetto sia il Signore Iddio tuo, il quale ti ha gradito, per metterti sopra il suo trono, per esser re nel Nome del Signore; per l'amore che l'Iddio tuo porta ad Israele, per istabilirlo in perpetuo, egli ti ha costituito re sopra esso, per far ragione e giustizia."},{"book":"II CRONICHE","chapter":"9","verse":"9","text":"Ed ella diede al re centoventi talenti d'oro, e grandissima quantità di aromati e di pietre preziose; e mai più non si videro tali aromati, quali la regina di Seba donò al re Salomone."},{"book":"II CRONICHE","chapter":"9","verse":"10","text":"(Oltre a ciò, i servitori di Huram, e i servitori di Salomone che aveano portato di Ofir dell'oro9.10 oro 1 Cron. 8.18., portarono anche del legno di Algummim, e delle pietre preziose."},{"book":"II CRONICHE","chapter":"9","verse":"11","text":"E il re adoperò quel legno di Algummim negli anditi che conducevano alla Casa del Signore, ed alla casa reale; e in far cetere e salteri per li cantori. Cotal legno non era mai per addietro stato veduto nel paese di Giuda.)"},{"book":"II CRONICHE","chapter":"9","verse":"12","text":"Il re Salomone altresì diede alla regina di Seba tutto ciò ch'ella ebbe a grado, e che gli chiese, fuor delle cose ch'ella gli avea portate. Poi ella si rimise in cammino, e co' suoi servitori se ne andò al suo paese."},{"book":"II CRONICHE","chapter":"9","verse":"13","text":"ORA il peso dell'oro che veniva a Salomone ogni anno, era di seicensessantasei talenti d'oro,"},{"book":"II CRONICHE","chapter":"9","verse":"14","text":"oltre a quello che traeva da' gabellieri, e ciò che gli portavano i mercatanti. Tutti i re dell'Arabia, ed i signori del paese, portavano anch'essi oro ed argento a Salomone."},{"book":"II CRONICHE","chapter":"9","verse":"15","text":"E il re Salomone fece fare dugento pavesi d'oro battuto, in ciascuno dei quali impiegò seicento sicli d'oro battuto;"},{"book":"II CRONICHE","chapter":"9","verse":"16","text":"e trecento scudi d'oro battuto, in ciascuno de' quali impiegò trecento sicli d'oro. E li mise nella casa del bosco del Libano."},{"book":"II CRONICHE","chapter":"9","verse":"17","text":"Il re fece, oltre a ciò, un gran trono d'avorio, il quale egli coperse d'oro puro."},{"book":"II CRONICHE","chapter":"9","verse":"18","text":"E quel trono avea sei gradi, ed uno scannello, attaccati con oro al trono; e nel luogo del seggio vi erano degli appoggiatoi di qua e di là; e due leoni erano posti presso di quegli appoggiatoi."},{"book":"II CRONICHE","chapter":"9","verse":"19","text":"Vi erano eziandio dodici leoni, posti quivi sopra i sei gradi, di qua e di là. Niuno tale fu mai fatto in alcun regno."},{"book":"II CRONICHE","chapter":"9","verse":"20","text":"E tutti i vasellamenti della credenza del re Salomone erano d'oro; parimente tutti i vasellamenti della casa del bosco del Libano erano d'oro fino; nulla era d'argento; l'argento non era in alcuna stima al tempo di Salomone."},{"book":"II CRONICHE","chapter":"9","verse":"21","text":"Perciocchè il re avea delle navi, che facevano viaggi in Tarsis, co' servitori di Huram; in tre anni una volta quelle navi di Tarsis venivano; portando oro ed argento, ed avorio, e scimmie, e pappagalli."},{"book":"II CRONICHE","chapter":"9","verse":"22","text":"Così il re Salomone fu, in ricchezze ed in sapienza, il più grande d'ogni altro re della terra."},{"book":"II CRONICHE","chapter":"9","verse":"23","text":"E tutti i re della terra cercavano di veder Salomone, per intender la sapienza di esso, la quale Iddio gli avea messa nel cuore."},{"book":"II CRONICHE","chapter":"9","verse":"24","text":"E ciascun d'essi gli portava anno per anno il suo presente, vasellamenti d'argento, e vasellamenti d'oro, e vestimenti, armature, ed aromati, cavalli, e muli."},{"book":"II CRONICHE","chapter":"9","verse":"25","text":"Salomone avea eziandio quattromila stalle da tener cavalli e carri; e dodicimila cavalieri, i quali egli stanziò per le città ordinate per li carri, ed appresso di sè, in Gerusalemme9.25 Gerusalemme 2 Cron. 1.14 ecc.."},{"book":"II CRONICHE","chapter":"9","verse":"26","text":"Ed egli signoreggiava sopra tutti i re, dal Fiume fino al paese de' Filistei, e fino al confine di Egitto9.26 Egitto Gen. 15.18. Sal. 72.8.."},{"book":"II CRONICHE","chapter":"9","verse":"27","text":"E il re fece che l'argento era in moltitudine in Gerusalemme come le pietre, e i cedri come i sicomori che son per la campagna."},{"book":"II CRONICHE","chapter":"9","verse":"28","text":"E si traevano di Egitto, e d'ogni altro paese, cavalli per Salomone."},{"book":"II CRONICHE","chapter":"9","verse":"29","text":"QUANT 'è al rimanente de' fatti di Salomone, primi ed ultimi; queste cose non sono esse scritte nel libro del profeta Natan, e nella profezia di Ahia Silonita, e nella visione del veggente Iddo intorno a Geroboamo, figliuolo di Nebat?"},{"book":"II CRONICHE","chapter":"9","verse":"30","text":"Or Salomone regnò in Gerusalemme sopra tutto Israele quarant'anni."},{"book":"II CRONICHE","chapter":"9","verse":"31","text":"Poi giacque co' suoi padri, e fu seppellito nella Città di Davide, suo padre; e Roboamo, suo figliuolo, regnò in luogo suo."}]}