{"data":[{"book":"Johani","chapter":"3","verse":"1","text":"Zvino kwakanga kuno mumwe murume weboka ravaFarisi ainzi Nikodhimasi, nhengo yedare ravaJudha raitonga."},{"book":"Johani","chapter":"3","verse":"2","text":"Akauya kuna Jesu usiku akati, “Rabhi, tinoziva kuti muri mudzidzisi akabva kuna Mwari. Nokuti hakuna munhu angagona kuita zviratidzo zvamunoita kana Mwari asinaye.”"},{"book":"Johani","chapter":"3","verse":"3","text":"Jesu akapindura akati, “Ndinokuudza chokwadi, hakuna munhu angaona umambo hwaMwari kana asina kuberekwa patsva.”"},{"book":"Johani","chapter":"3","verse":"4","text":"Nikodhimasi akabvunza akati, “Munhu angaberekwa seiko iye ava mukuru? Zvirokwazvo haangagoni kupinda mudumbu ramai vake kechipiri kuti aberekwe patsva!”"},{"book":"Johani","chapter":"3","verse":"5","text":"Jesu akapindura akati, “Ndinokuudza chokwadi, hakuna munhu angapinda muumambo hwaMwari kana asina kuberekwa nemvura uye noMweya."},{"book":"Johani","chapter":"3","verse":"6","text":"Nyama inobereka nyama, asi Mweya anobereka Mweya."},{"book":"Johani","chapter":"3","verse":"7","text":"Haufaniri kushamiswa nezvandareva ndichiti, ‘Unofanira kuberekwa patsva.’"},{"book":"Johani","chapter":"3","verse":"8","text":"Mhepo inovhuvhuta ichienda kwainoda. Unonzwa inzwi rayo, asi haugoni kuziva kwainobva kana kwainoenda. Ndizvo zvakaitawo vose vakaberekwa noMweya.”"},{"book":"Johani","chapter":"3","verse":"9","text":"Nikodhimasi akati, “Zvingaitika seiko izvi?”"},{"book":"Johani","chapter":"3","verse":"10","text":"Jesu akati, “Iwe uri mudzidzisi wavaIsraeri, asi haunzwisisi zvinhu izvi?"},{"book":"Johani","chapter":"3","verse":"11","text":"Ndinokuudza chokwadi, tinotaura zvatinoziva, uye tinopupura zvatakaona, asi hazvo, imi vanhu hamutongogamuchiri uchapupu hwedu."},{"book":"Johani","chapter":"3","verse":"12","text":"Ndataura kwauri pamusoro pezvinhu zvapanyika uye hautendi; zvino ungatenda sei kana ndikataura pamusoro pezvinhu zvokudenga?"},{"book":"Johani","chapter":"3","verse":"13","text":"Hakuna munhu akamboenda kudenga kunze kwaiye akabva kudenga, iye Mwanakomana woMunhu."},{"book":"Johani","chapter":"3","verse":"14","text":"Mozisi sezvaakasimudza nyoka murenje, saizvozvo Mwanakomana woMunhu anofanira kusimudzwawo,"},{"book":"Johani","chapter":"3","verse":"15","text":"kuti ani naani anotenda kwaari ave noupenyu husingaperi."},{"book":"Johani","chapter":"3","verse":"16","text":"“Nokuti Mwari akada nyika nokudaro, kuti akapa Mwanakomana wake mumwe oga, kuti ani naani anotenda kwaari arege kufa asi ave noupenyu husingaperi."},{"book":"Johani","chapter":"3","verse":"17","text":"Nokuti Mwari haana kutuma Mwanakomana wake panyika kuti atonge nyika, asi kuti nyika iponeswe kubudikidza naye."},{"book":"Johani","chapter":"3","verse":"18","text":"Ani naani anotenda kwaari haatongwi, asi ani naani asingatendi atotongwa nokuti haana kutenda muzita roMwanakomana mumwe oga waMwari."},{"book":"Johani","chapter":"3","verse":"19","text":"Kutongwa ndokuku: Chiedza chakasvika munyika, asi vanhu vakada rima panzvimbo yechiedza nokuti mabasa avo akanga akaipa."},{"book":"Johani","chapter":"3","verse":"20","text":"Mumwe nomumwe anoita zvakaipa anovenga chiedza, uye haapindi muchiedza nokuti anotya kuti mabasa ake angaiswa pachena."},{"book":"Johani","chapter":"3","verse":"21","text":"Asi ani naani anorarama muchokwadi anouya muchiedza, kuitira kuti zvaakaita zvionekwe pachena kuti zvakaitwa kubudikidza naMwari.”"},{"book":"Johani","chapter":"3","verse":"22","text":"Shure kwaizvozvo, Jesu navadzidzi vake vakabuda vakaenda kunyika yeJudhea, uko kwaakandogara navo kwechinguva, uye akabhabhatidza."},{"book":"Johani","chapter":"3","verse":"23","text":"Zvino Johaniwo aibhabhatidza paAenoni pedyo neSarimu nokuti pakanga pane mvura zhinji, uye vanhu vakanga vachiramba vachiuya kuti vazobhabhatidzwa."},{"book":"Johani","chapter":"3","verse":"24","text":"(Panguva iyi, Johani akanga asati aiswa mutorongo.)"},{"book":"Johani","chapter":"3","verse":"25","text":"Nharo dzakamuka pakati pavamwe vadzidzi vaJohani nomumwe muJudha pamusoro penyaya dzokuzvinatsa nokushamba."},{"book":"Johani","chapter":"3","verse":"26","text":"Vakauya kuna Johani vakati kwaari, “Rabhi, uya murume wamakanga muinaye mhiri kwaJorodhani, iye wamakapupura nezvake, onai, ari kubhabhatidza, uye vanhu vose vari kuenda kwaari.”"},{"book":"Johani","chapter":"3","verse":"27","text":"Johani akapindura achiti, “Munhu anongogamuchira chete zvaanenge apiwa zvichibva kudenga."},{"book":"Johani","chapter":"3","verse":"28","text":"Imi pachenyu mungandipupurira kuti ndakati, ‘Ini handisini Kristu, asi ndakatumwa mberi kwake.’"},{"book":"Johani","chapter":"3","verse":"29","text":"Mwenga ndowechikomba. Shamwari inoshandira chikomba inomira ichimunzwa uye inozara nomufaro painonzwa inzwi rechikomba. Mufaro uyo ndowangu, uye iye zvino wakwana."},{"book":"Johani","chapter":"3","verse":"30","text":"Anofanira kuva mukuru; ini ndinofanira kudukupiswa."},{"book":"Johani","chapter":"3","verse":"31","text":"“Uyo anobva kumusoro ndiye ari pamusoro pavose; uyo anobva panyika ndowenyika, uye anotaura somunhu anobva panyika. Uyo anobva kudenga ndiye ari pamusoro pavose."},{"book":"Johani","chapter":"3","verse":"32","text":"Iye anopupura zvaakaona nezvaakanzwa, asi hakuna munhu anogamuchira uchapupu hwake."},{"book":"Johani","chapter":"3","verse":"33","text":"Munhu anohugamuchira, anopupura kuti Mwari ndowechokwadi."},{"book":"Johani","chapter":"3","verse":"34","text":"Nokuti uyo akatumwa naMwari anotaura mashoko aMwari, nokuti Mwari anopa Mweya asingayeri."},{"book":"Johani","chapter":"3","verse":"35","text":"Baba vanoda Mwanakomana uye vakaisa zvose mumaoko ake."},{"book":"Johani","chapter":"3","verse":"36","text":"Ani naani anotenda muMwanakomana ano upenyu husingaperi, asi ani naani anoramba Mwanakomana haangaoni upenyu, nokuti kutsamwa kwaMwari kunogara pamusoro pake.”"}]}