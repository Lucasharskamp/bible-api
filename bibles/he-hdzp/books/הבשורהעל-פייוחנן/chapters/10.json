{"data":[{"book":"הבשורה על-פי יוחנן","chapter":"10","verse":"1","text":"”אני אומר לכם באמת,“ המשיך ישוע, ”מי שמסרב להיכנס למכלאת הצאן דרך השער, ובוחר להיכנס בדרך הצדדית, הוא גנב או שודד."},{"book":"הבשורה על-פי יוחנן","chapter":"10","verse":"2","text":"האדם שנכנס דרך השער הוא רועה הצאן."},{"book":"הבשורה על-פי יוחנן","chapter":"10","verse":"3","text":"השומר יפתח לו את השער, עדר הצאן ישמע ויכיר את קולו, והרועה יוביל את הצאן החוצה כשהוא נוקב בשם כל כבשה."},{"book":"הבשורה על-פי יוחנן","chapter":"10","verse":"4","text":"הרועה הולך בראש והעדר נוהר אחריו, כי הוא מזהה את הרועה ומכיר את קולו."},{"book":"הבשורה על-פי יוחנן","chapter":"10","verse":"5","text":"הצאן לא תלכנה אחרי אדם זר, אלא תברחנה מפניו, כי קולו אינו מוכר להן.“"},{"book":"הבשורה על-פי יוחנן","chapter":"10","verse":"6","text":"אלה ששמעו משל זה מפי ישוע לא הבינו למה התכוון,"},{"book":"הבשורה על-פי יוחנן","chapter":"10","verse":"7","text":"ולכן ישוע הסביר להם: ”אמן אני אומר לכם: אני השער של מכלאת הצאן."},{"book":"הבשורה על-פי יוחנן","chapter":"10","verse":"8","text":"כל אלה שבאו לפני היו גנבים ושודדים, אולם הצאן לא שמעו בקולם."},{"book":"הבשורה על-פי יוחנן","chapter":"10","verse":"9","text":"כן, אנוכי השער. הנכנסים דרכי יוושעו וימצאו מרעה עשיר בבואם ובצאתם."},{"book":"הבשורה על-פי יוחנן","chapter":"10","verse":"10","text":"הגנב בא לגנוב, להרוג ולהשמיד, ואילו אני באתי להעניק חיים בשפע."},{"book":"הבשורה על-פי יוחנן","chapter":"10","verse":"11","text":"”אני הרועה הטוב, ורועה טוב מקריב את חייו למען צאנו."},{"book":"הבשורה על-פי יוחנן","chapter":"10","verse":"12","text":"כאשר רועה שכיר יראה זאב מתקרב, הוא יברח ויעזוב את הצאן לאנחות, כי העדר אינו שייך לו, והזאב יחטוף ויפזר את הצאן."},{"book":"הבשורה על-פי יוחנן","chapter":"10","verse":"13","text":"הרועה השכיר יברח, משום שאינו אלא שכיר ואין הוא דואג לצאן באמת."},{"book":"הבשורה על-פי יוחנן","chapter":"10","verse":"14","text":"”אני הרועה הטוב; אני מכיר את צאני והן מכירות אותי,"},{"book":"הבשורה על-פי יוחנן","chapter":"10","verse":"15","text":"כשם שאבי מכיר אותי ואני מכיר את אבי; ואני מקריב את חיי למען הצאן."},{"book":"הבשורה על-פי יוחנן","chapter":"10","verse":"16","text":"יש לי עדר נוסף שאינו מהמכלאה הזאת. עלי להנהיג גם אותו, והצאן שומעות בקולי; כך יהיה עדר אחד ורועה אחד."},{"book":"הבשורה על-פי יוחנן","chapter":"10","verse":"17","text":"”אבי אוהב אותי משום שאני מקריב את חיי כדי שאקבל אותם חזרה."},{"book":"הבשורה על-פי יוחנן","chapter":"10","verse":"18","text":"איש אינו יכול להרוג אותי ללא הסכמתי. אני מקריב את חיי מרצוני, מפני שיש לי זכות וכוח להקריב את חיי כשאני רוצה בכך, ואף זכות וכוח להשיבם לעצמי. אלוהים הוא המעניק לי זכות זאת.“"},{"book":"הבשורה על-פי יוחנן","chapter":"10","verse":"19","text":"דבריו אלה שוב גרמו למחלוקת בין מנהיגי היהודים."},{"book":"הבשורה על-פי יוחנן","chapter":"10","verse":"20","text":"חלקם אמר: ”או שהוא יצא מדעתו, או שנכנס בו שד! מדוע אתם מקשיבים לו?“"},{"book":"הבשורה על-פי יוחנן","chapter":"10","verse":"21","text":"אחרים אמרו: ”הוא אינו נשמע כמי שנכנס בו שד. האם שד יכול לפקוח עיני עיוורים?“"},{"book":"הבשורה על-פי יוחנן","chapter":"10","verse":"22","text":"בחג החנוכה, בחורף,"},{"book":"הבשורה על-פי יוחנן","chapter":"10","verse":"23","text":"התהלך ישוע בבית־המקדש באגף הנקרא ”אולם שלמה“."},{"book":"הבשורה על-פי יוחנן","chapter":"10","verse":"24","text":"היהודים הקיפוהו מכל עבר ושאלו: ”עד מתי בכוונתך לסקרן אותנו? אם אתה הוא המשיח, מדוע אינך אומר זאת בפירוש?“"},{"book":"הבשורה על-פי יוחנן","chapter":"10","verse":"25","text":"”כבר אמרתי לכם, אבל לא האמנתם לי“, השיב ישוע. ”המעשים שאני עושה בשם אבי מאשרים זאת."},{"book":"הבשורה על-פי יוחנן","chapter":"10","verse":"26","text":"אולם אינכם מאמינים לי, כי אינכם שייכים לצאני."},{"book":"הבשורה על-פי יוחנן","chapter":"10","verse":"27","text":"אני מכיר את צאני, צאני מכירות את קולי והן הולכות אחרי."},{"book":"הבשורה על-פי יוחנן","chapter":"10","verse":"28","text":"אני מעניק להן חיי נצח והן לא תאבדנה. איש לא יחטוף אותן ממני,"},{"book":"הבשורה על-פי יוחנן","chapter":"10","verse":"29","text":"כי אבי נתן לי אותן, והוא חזק וגיבור מכולם. משום כך לא יוכל איש לחטוף אותן ממני."},{"book":"הבשורה על-פי יוחנן","chapter":"10","verse":"30","text":"אבי ואני אחד אנחנו!“"},{"book":"הבשורה על-פי יוחנן","chapter":"10","verse":"31","text":"שוב החלו מנהיגי היהודים להשליך עליו אבנים."},{"book":"הבשורה על-פי יוחנן","chapter":"10","verse":"32","text":"”הראיתי לכם הרבה מעשים טובים בשם אבי, איזה מהם גרם לכך שתשליכו עלי אבנים?“ שאל ישוע."},{"book":"הבשורה על-פי יוחנן","chapter":"10","verse":"33","text":"”איננו משליכים עליך אבנים בגלל המעשים הטובים שעשית, אלא בגלל שאתה מגדף את האלוהים; למרות שאתה אדם, אתה עושה את עצמך לאלוהים!“"},{"book":"הבשורה על-פי יוחנן","chapter":"10","verse":"34","text":"”אך הכתובים שלכם אומרים: ’אלוהים אתם‘,10‏.34 י 34 תהלים פב 6 והכוונה היא לבני־האדם“, השיב ישוע."},{"book":"הבשורה על-פי יוחנן","chapter":"10","verse":"35","text":"”אם האנשים שאליהם מדברים הכתובים מכונים ’אלוהים‘, והכתוב הוא דבר אמת,"},{"book":"הבשורה על-פי יוחנן","chapter":"10","verse":"36","text":"מדוע קוראים אתם ’מגדף‘ למי שקדשו האב ונשלח לעולם הזה על־ידו, ושטוען כי הוא בן האלוהים?"},{"book":"הבשורה על-פי יוחנן","chapter":"10","verse":"37","text":"אם איני עושה מעשים כפי שעושה אבי, אל תאמינו לי."},{"book":"הבשורה על-פי יוחנן","chapter":"10","verse":"38","text":"אולם אם אני אכן עושה את מעשי אבי, האמינו לפחות למעשים גם אם אינכם מאמינים לי, ואז תשוכנעו שאבי שוכן בי ואני בו.“"},{"book":"הבשורה על-פי יוחנן","chapter":"10","verse":"39","text":"הם שוב רצו לתפוס את ישוע, אולם הוא התחמק מידיהם."},{"book":"הבשורה על-פי יוחנן","chapter":"10","verse":"40","text":"ישוע חזר לעבר הירדן, למקום שבו הטביל יוחנן לראשונה. הוא נשאר שם זמן־מה,"},{"book":"הבשורה על-פי יוחנן","chapter":"10","verse":"41","text":"ואנשים רבים הלכו אחריו."},{"book":"הבשורה על-פי יוחנן","chapter":"10","verse":"42","text":"אנשים רבים במקום ההוא האמינו כי ישוע באמת המשיח."}]}