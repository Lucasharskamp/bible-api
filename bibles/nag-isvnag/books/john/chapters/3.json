{"data":[{"book":"John","chapter":"3","verse":"1","text":"Pharisee khan majote ekjon Yehudi cholawta thakise, jun laga naam Nicodemus asele."},{"book":"John","chapter":"3","verse":"2","text":"Tai rati te Jisu logote ahi Taike hudi kene koise, “Rabbi amikhan jane Apuni Isor pora aha ekjon hikhok ase, kelemane Isor Tai logote nathakile kunbi Apuni pora chihna dikhai diya khan koribo na paribo.”"},{"book":"John","chapter":"3","verse":"3","text":"Jisu taike jowab di koise, “Moi hosa pora tumikhan ke koi ase, jodi kun bhi notun jonom noloile, Tai Isor laga rajyo dikhi napabo.”"},{"book":"John","chapter":"3","verse":"4","text":"Nicodemus Taike koise, “Ekjon manu, bura huwa pichete aru kineka jonom lobo paribo? Tai kineka nijor ama pet te dusra bar ghusi kene jonom lobo?”"},{"book":"John","chapter":"3","verse":"5","text":"Jisu jowab dise, “Moi hosa pora tumikhan ke koi ase, jitia tak ekjon pani aru Atma pora jonom nolobo, tai Isor rajyote ghusi bona paribo."},{"book":"John","chapter":"3","verse":"6","text":"Jun mangso pora jonom hoise, etu mangso ase, aru jun Atma pora jonom hoise etu Atma ase."},{"book":"John","chapter":"3","verse":"7","text":"Moi ‘tumikhan notun jonom lobo lage’ kowa karone asurit nohobi."},{"book":"John","chapter":"3","verse":"8","text":"Hawa jun phale jabole mon ase, ta te jai thake, aru tumi etu awaj huni thake, kintu etu kot pora ahise aru kot phale jabole ase etu najane, etu karone jun Atma pora jonom hoise, tineka he ase.”"},{"book":"John","chapter":"3","verse":"9","text":"Nicodemus jowab dikena Taike koise, “Etu kineka hobo paribo?”"},{"book":"John","chapter":"3","verse":"10","text":"Jisu taike jowab dise, “Tumi Yehudi laga hikhok hoi kene bhi etu kotha bujhi bo napare?"},{"book":"John","chapter":"3","verse":"11","text":"Moi tumike hosa kobo, Amikhan ki jane etu he koi, aru ki dikhise etu gawahi diye, kintu tumikhan Ami laga gawahi lobo napare."},{"book":"John","chapter":"3","verse":"12","text":"Jitia Moi tumikhan ke duniya laga kotha koise, aru tumikhan biswas kora nai, jodi Moi sorgo laga kotha koile tumikhan biswas koribo?"},{"book":"John","chapter":"3","verse":"13","text":"Aru kun bhi sorgote juwa nai, ekla Jun he sorgo pora ahise- Manu laga Putro."},{"book":"John","chapter":"3","verse":"14","text":"Aru jineka Moses pora jongol te saph ke upor uthai dise, tineka Manu laga Putro ke bhi uporte uthabo lagibo3.14 Num. 21:9.."},{"book":"John","chapter":"3","verse":"15","text":"Etu nimite jun Taike biswas koribo, nost nohobo kintu anonto jibon pabo."},{"book":"John","chapter":"3","verse":"16","text":"Kelemane Isor duniya ke eneka morom korise, Tai nijor laga ekjon he thaka Putro ke di dise, tinehoile jun Taike biswas koribo, khotom nahobo, kintu anondo jibon pabo."},{"book":"John","chapter":"3","verse":"17","text":"Kelemane Isor duniya ke khotom kori bole nijor Putro ke patha nohoi, kintu etu karone ase, Tai karone he duniya bachibole."},{"book":"John","chapter":"3","verse":"18","text":"Jun Taike biswas koribo taike eku golti nadibo, kintu jun Taike biswas nakoribo, etu ke golti kori dibo, kelemane Tai Isor laga ekjon thaka Putro laga naam te biswas nakora hoise."},{"book":"John","chapter":"3","verse":"19","text":"Aru golti karone bisar to etu ase, puhor to duniya te ahise, kintu manu to puhor pora bhi andhera ke bisi morom kore, kelemane taikhan laga kaam biya ase."},{"book":"John","chapter":"3","verse":"20","text":"Jun biya kaam kore, tai puhor ke ghin kore, aru puhor usorte na ahe, tai ki kaam korise etu ke khuli dikhi najabo nimite."},{"book":"John","chapter":"3","verse":"21","text":"Kintu jun hosa te thake, taikhan to Isor laga itcha pora he kori ase koi kene dikhai dibo karone puhor usorte ahe.”"},{"book":"John","chapter":"3","verse":"22","text":"Etu pichete Jisu aru Tai chela aru Judea desh te jai jaise, aru Tai ta te taikhan logote thaki kene baptizma di thakise."},{"book":"John","chapter":"3","verse":"23","text":"Aru John bhi Salim usor Aenon te baptizma di thakise, kelemane ta te bisi pani thaka karone, aru taikhan ahi baptizma loi thakise."},{"book":"John","chapter":"3","verse":"24","text":"Aru etu somoi tak te John ke bondhi ghor te loi janai."},{"book":"John","chapter":"3","verse":"25","text":"Ta te John laga chela khan Yehudi manu ekjon logote Yehudi khan sapha kora niyom laga kotha nimite mon namili kene thakise."},{"book":"John","chapter":"3","verse":"26","text":"Aru taikhan John logote ahi taike koise, “Rabbi, jun Jordan nodi paar te apuni logote thakise, jun nimite apuni kotha koi dise, sabi, etu manu baptizma di thakise, aru sob Tai logote ahijai ase.”"},{"book":"John","chapter":"3","verse":"27","text":"John jowab dise aru koise, “Sorgo pora manu ke nadile, tai ekubi napabo."},{"book":"John","chapter":"3","verse":"28","text":"Apuni khan nijor ami laga gawahi dibo pare kele koile moi age te pora he koi dise, ‘Moi Khrista nohoi’ kintu ‘Tai laga age te pathai diya he ase.’"},{"book":"John","chapter":"3","verse":"29","text":"Jun logote shadi kora maiki ase tai he shadi kora mota ase. Aru shadi kora mota laga sathi khan pora tai usorte khara koribo aru tai laga awaj huni kene bisi khushi pabo, etu nisena ami laga khushi bhi etu pora pura hobo."},{"book":"John","chapter":"3","verse":"30","text":"Jisu he dangor hoi jabo lage, kintu moi komti hoi jabo lage."},{"book":"John","chapter":"3","verse":"31","text":"Jun upor pora ahise, etu he sob laga upor ase. Jun prithibi pora ahise etu prithibi laga ase, aru prithibi laga kotha koi thake. Jun sorgo pora ase, tai he sob laga upor ase."},{"book":"John","chapter":"3","verse":"32","text":"Aru Tai ki dikhise aru hunise etu laga gawahi dise, kintu kunbi Tai laga gawahi ke grohon kora nai."},{"book":"John","chapter":"3","verse":"33","text":"Jun Tai koi thaka grohon kori loi, etu manu to Isor hosa ase koi kene jani loise."},{"book":"John","chapter":"3","verse":"34","text":"Kelemane kunke Isor pathai, tai he Isor laga kotha khan koi diye. Kelemane Tai Atma ke napikena nadiye."},{"book":"John","chapter":"3","verse":"35","text":"Baba pora Putro ke morom kore, aru sob bostu Tai hathte di dise."},{"book":"John","chapter":"3","verse":"36","text":"Jun Putro ke biswas korise anondo jibon tai laga hoise, kintu jun Putro ke biswas nakore, tai to jibon nadikhibo, kintu Isor laga khong tai uporte thaki jabo.”"}]}