{"data":[{"book":"Baʼuu","chapter":"2","verse":"1","text":"Sanyii Lewwii keessaa namichi tokko intala Lewwii tokko fuudhe;"},{"book":"Baʼuu","chapter":"2","verse":"2","text":"isheenis ulfooftee ilma deesse. Yommuu akka inni bareedaa taʼe argitetti jiʼa sadii isa dhoksite."},{"book":"Baʼuu","chapter":"2","verse":"3","text":"Kana caalaa isa dhoksuu akka hin dandeenye yeroo beektetti garuu guuboo dhallaadduu irraa hojjetame tokko fuutee haphee fi leelee itti dhoobde; mucaa sana guuboo keessa ciibsitee qarqara laga Abbayyaa shambaqqoo keessa keesse."},{"book":"Baʼuu","chapter":"2","verse":"4","text":"Obboleettiin isaa immoo waan mucicha irra gaʼu ilaaluuf jettee fagoo dhaabachaa turte."},{"book":"Baʼuu","chapter":"2","verse":"5","text":"Yeroo sana intalli Faraʼoon dhagna dhiqachuuf gara laga Abbayyaatti gad buute; dubartoonni ishee tajaajilanis qarqara laga sanaa irra asii fi achi dedeemaa turan. Isheenis guuboo sana shambaqqoo keessatti argitee akka dhaqxee fidduuf garbittii ishee ergite."},{"book":"Baʼuu","chapter":"2","verse":"6","text":"Isheenis guuboo bantee mucaa sana argite; kunoo mucichis booʼaa ture. Isheenis garaa laafteefii, “Kun daaʼimman Ibrootaa keessaa tokkoo dha” jette."},{"book":"Baʼuu","chapter":"2","verse":"7","text":"Obboleettiin mucichaas intala Faraʼooniin, “Akka isheen hoosiftee siif guddiftuuf dhaqee dubartoota Ibrootaa keessaa guddiftuu tokko siif waamuu?” jette."},{"book":"Baʼuu","chapter":"2","verse":"8","text":"Isheenis, “Eeyyee, dhaqi” jetteen. Intalli sunis dhaqxee haadha mucaa sanaa waamte."},{"book":"Baʼuu","chapter":"2","verse":"9","text":"Intalli Faraʼoonis dubartittiidhaan, “Mucaa kana fuudhii naa hoosisi; ani mindaa kee siifin kennaa” jette. Dubartiin sunis daaʼima sana fuutee hoosifte."},{"book":"Baʼuu","chapter":"2","verse":"10","text":"Mucaan sun guddannaan isheen intala Faraʼoonitti fidde. Innis ilma ishee taʼe. Isheenis, “Ani bishaan keessaa isa nan baase” jechuudhaan maqaa isaa Musee jettee moggaafte."},{"book":"Baʼuu","chapter":"2","verse":"11","text":"Museen erga guddatee booddee gaafa tokko lafa sabni isaa ture dhaqee utuu isaan hojii dadhabsiisaa hojjetanuu arge; utuu namni Gibxi tokkos Ibroota saba isaa keessaa nama tokko rukutuu arge."},{"book":"Baʼuu","chapter":"2","verse":"12","text":"Innis asii fi achi ilaalee akka namni tokko iyyuu hin jirre mirkaneeffate; namicha Gibxi sana ajjeesee cirracha keessa dhokse."},{"book":"Baʼuu","chapter":"2","verse":"13","text":"Guyyaa itti aanutti immoo gad baʼee utuu Ibroonni lama wal lolanuu arge. Ibricha balleessaa qabuunis, “Ati maaliif Ibricha akka keetii rukutta?” jedhee gaafate."},{"book":"Baʼuu","chapter":"2","verse":"14","text":"Namichi sunis, “Eenyutu nurratti bulchaa fi abbaa murtii si godhe? Akkuma namicha Gibxi ajjeefte sana ana illee ajjeesuu barbaaddaa?” jedheen. Kana irratti Museen, “Dhugumaan wanni ani hojjedhe sun beekameera jechuu dha” jedhee sodaate."},{"book":"Baʼuu","chapter":"2","verse":"15","text":"Faraʼoon yommuu waan kana dhagaʼetti Musee ajjeesuu yaale; Museen garuu Faraʼoon jalaa gara Midiyaanitti baqate; yommuu achi gaʼettis boolla tokko bira taaʼe."},{"book":"Baʼuu","chapter":"2","verse":"16","text":"Lubni Midiyaan tokko intallan torba qaba ture; isaanis dhufanii bushaayee abbaa isaanii obaasuuf bishaan budduuqsanii bidiruutti guutaa turan."},{"book":"Baʼuu","chapter":"2","verse":"17","text":"Tiksoonnis dhufanii isaan ariʼan; Museen garuu kaʼee isaan gargaaree bushaayee isaanii obaaseef."},{"book":"Baʼuu","chapter":"2","verse":"18","text":"Yeroo dubarri sun gara abbaa isaanii Reʼuuʼeelitti deebiʼanitti, inni, “Isin harʼa akkamiin daftanii deebitan?” jedhee isaan gaafate."},{"book":"Baʼuu","chapter":"2","verse":"19","text":"Isaanis, “Namicha Gibxi tokkotu tiksoota jalaa nu baase; inni bishaan iyyuu nuu budduuqsee bushaayee nuuf obaase” jedhanii deebisan."},{"book":"Baʼuu","chapter":"2","verse":"20","text":"Inni immoo intallan isaatiin, “Inni eessa jira? Isin maaliif isa dhiiftanii dhuftan? Akka inni waa nyaatuufis dhaqaatii waamaa” jedhe."},{"book":"Baʼuu","chapter":"2","verse":"21","text":"Museenis namicha bira jiraachuu jaallate; namichis intala isaa Ziphooraa Museetti heerumsiise."},{"book":"Baʼuu","chapter":"2","verse":"22","text":"Siipaaraan ilma deesse; Museenis, “Ani alagaa taʼee biyya ormaa jiraadheera” jechuudhaan maqaa isaa Geershoom jedhee moggaase."},{"book":"Baʼuu","chapter":"2","verse":"23","text":"Bara dheeraa sana keessa mootiin Gibxi ni duʼe. Namoonni Israaʼelis sababii garbummaa keessa turaniif ni aadan; ni iyyanis; iyyi isaan sababii garbummaa jala turaniif gargaarsa argachuuf iyyanis Waaqa bira gaʼe."},{"book":"Baʼuu","chapter":"2","verse":"24","text":"Waaqnis aaduu isaanii dhagaʼee kakuu isaa kan Abrahaam, Yisihaaqii fi Yaaqoob wajjin gale sana yaadate."},{"book":"Baʼuu","chapter":"2","verse":"25","text":"Waaqnis saba Israaʼel ilaale; Waaqni akka isaan itti jiran beeke."}]}