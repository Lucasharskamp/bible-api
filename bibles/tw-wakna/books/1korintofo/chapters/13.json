{"data":[{"book":"1 Korintofo","chapter":"13","verse":"1","text":"Sɛ meka nnipa ne abɔfo kasa foforo na minni ɔdɔ a, na mete sɛ ayowa a egyigye anaa akasae a ɛwosow kɛkɛ."},{"book":"1 Korintofo","chapter":"13","verse":"2","text":"Sɛ mewɔ akyɛde a mitumi ka asɛmpa no ma ɛka nnipa koma; na mewɔ osuahu ne ntease ma mete ahintasɛm nyinaa ase; na mewɔ gyidi a ɛma mitumi tutu mmepɔw, nanso minni ɔdɔ a, menka hwee."},{"book":"1 Korintofo","chapter":"13","verse":"3","text":"Sɛ mede nea mewɔ nyinaa akyɛ na mpo mitu me nipadua si hɔ sɛ wɔnhyew, nanso sɛ minni ɔdɔ a, minnya hwee."},{"book":"1 Korintofo","chapter":"13","verse":"4","text":"Ɔdɔ wɔ boasetɔ na ne tirim yɛ mmerɛw; ɔdɔ nyɛ ahoɔyaw anaa ɛnkyerɛ ne ho anaa onni ahomaso su."},{"book":"1 Korintofo","chapter":"13","verse":"5","text":"Ɔdɔ mmu ɔbra bɔne; ɔnyɛ pɛsɛmenkominya; ne bo nhaw no; ɔmfa bɔne nhyɛ ne mu."},{"book":"1 Korintofo","chapter":"13","verse":"6","text":"Ɔdɔ mpɛ bɔne, na mmom, ɔpɛ nokware."},{"book":"1 Korintofo","chapter":"13","verse":"7","text":"Ɔdɔ mpa abaw; ne gyidi, nʼanidaso ne ne boasetɔ nni nhuammɔ."},{"book":"1 Korintofo","chapter":"13","verse":"8","text":"Ɔdɔ wɔ hɔ daa. Nkɔmhyɛ wɔ hɔ, nanso ɛnte hɔ daa; akyɛde a ɛma wɔka kasa foforo wɔ hɔ, nanso ɛwɔ nʼawiei; osuahu wɔ hɔ, nanso ebetwa mu."},{"book":"1 Korintofo","chapter":"13","verse":"9","text":"Nea yenim ne nkɔm a yɛhyɛ no yɛ fa ne fa bi;"},{"book":"1 Korintofo","chapter":"13","verse":"10","text":"nanso nea ɛyɛ pɛ no nya ba a, nea ɛyɛ fa ne fa no begu."},{"book":"1 Korintofo","chapter":"13","verse":"11","text":"Meyɛ abofra no, mekasaa sɛ abofra, medwenee sɛ abofra, misusuwii sɛ abofra, na meyɛɛ ɔpanyin yi, magu mmofrasɛm no."},{"book":"1 Korintofo","chapter":"13","verse":"12","text":"Nea yehu no mprempren no te sɛ su bi a ɛyɛ kusuu wɔ ahwehwɛ mu. Ɛno akyi na, yebehu no kann. Nea minim mprempren no yɛ ɛho fa bi; akyiri no, ebedi mu te sɛ Onyankopɔn nimdeɛ a ɔwɔ wɔ me ho no."},{"book":"1 Korintofo","chapter":"13","verse":"13","text":"Na afei nneɛma abiɛsa yi na ɛwɔ hɔ: gyidi, anidaso, ɔdɔ; na ɔdɔ ne mu kɛse."}]}