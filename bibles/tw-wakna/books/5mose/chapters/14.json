{"data":[{"book":"5 Mose","chapter":"14","verse":"1","text":"Moyɛ Awurade, mo Nyankopɔn no, mma. Ɛno nti monnsesa mo ho anaa monntworɔtworɔw mo moma so mma awufo,"},{"book":"5 Mose","chapter":"14","verse":"2","text":"efisɛ, moyɛ nnipa kronkron ma Awurade, mo Nyankopɔn no. Nnipa a wɔwɔ asase so nyinaa, mo na Awurade ayi mo sɛ nʼagyapade a ɛsom bo."},{"book":"5 Mose","chapter":"14","verse":"3","text":"Munnni akyiwade biara."},{"book":"5 Mose","chapter":"14","verse":"4","text":"Eyinom ne mmoa a ɛsɛ sɛ mowe: nantwi, oguan, abirekyi"},{"book":"5 Mose","chapter":"14","verse":"5","text":"ɔforote, adowa, ɔwansan, ewi, ɔtwe, ne ɛko."},{"book":"5 Mose","chapter":"14","verse":"6","text":"Na munni tɔteboa biara a ne tɔte mu apae abien na opuw wosaw."},{"book":"5 Mose","chapter":"14","verse":"7","text":"Nanso ntɔteboa a wopuw wosaw anaa wɔn tɔte mu apae abien no mu no, monnwe yoma, adanko ne atwaboa, efisɛ, wopuw wosaw de, nanso wɔn tɔte mu mpae; wɔn ho ntew mma mo."},{"book":"5 Mose","chapter":"14","verse":"8","text":"Prako nso ho ntew. Ɛwɔ mu sɛ ne tɔte mu apae de, nanso ompuw nwosaw. Ɛnsɛ sɛ mowe ne nam anaa mode mo nsa so ne funu mu koraa."},{"book":"5 Mose","chapter":"14","verse":"9","text":"Nsumnam a wɔwɔ ntɛtɛ ne abon nyinaa mutumi we."},{"book":"5 Mose","chapter":"14","verse":"10","text":"Nanso nsumnam a wonni ntɛtɛ ne abon de, monnwe. Wɔn ho ntew mma mo."},{"book":"5 Mose","chapter":"14","verse":"11","text":"Anomaa biara a ne ho tew no, monwe."},{"book":"5 Mose","chapter":"14","verse":"12","text":"Nnomaa a ɛnsɛ sɛ mowe ni: ɔkɔre, opete, asu so kɔre,"},{"book":"5 Mose","chapter":"14","verse":"13","text":"ɔkompete, nkorɔma ahorow nyinaa"},{"book":"5 Mose","chapter":"14","verse":"14","text":"kwaakwaadabi ahorow nyinaa,"},{"book":"5 Mose","chapter":"14","verse":"15","text":"sohori, anadwo akoroma, ɛpo so asomfena ne akoroma ahorow nyinaa,"},{"book":"5 Mose","chapter":"14","verse":"16","text":"patu, ɔpatukɛse, bakanoma"},{"book":"5 Mose","chapter":"14","verse":"17","text":"nantwinoma, opete ne ɛpo so kwaakwaadabi,"},{"book":"5 Mose","chapter":"14","verse":"18","text":"ne asukɔnkɔn ahorow nyinaa, asuɔkwaa ne ampan."},{"book":"5 Mose","chapter":"14","verse":"19","text":"Ntummoa a wɔwea nyinaa ho ntew mma mo; monnwe."},{"book":"5 Mose","chapter":"14","verse":"20","text":"Nanso aboa a ɔwɔ ntaban a ne ho tew biara no motumi we."},{"book":"5 Mose","chapter":"14","verse":"21","text":"Monnwe aboa biara a mubehu sɛ wawu. Momfa mma ɔhɔho a ɔne mo te, anaasɛ montɔn ma ɔnanani. Na mo ankasa de, monnwe, efisɛ wɔayi mo asi nkyɛn sɛ ɔman kronkron ama Awurade, mo Nyankopɔn no."},{"book":"5 Mose","chapter":"14","verse":"22","text":"Afe biara monhwɛ na munyi mo mfuw mu nnɔbae nkyɛmu du mu baako."},{"book":"5 Mose","chapter":"14","verse":"23","text":"Munni mo atoko, nsa, ne ngo, ne mo anantwi ne nguan abakan wɔ Awurade, mo Nyankopɔn no, anim wɔ faako a ɔbɛpaw sɛ ɛyɛ atenae wɔ ne din mu na ama moasua sɛnea wosi di Awurade, mo Nyankopɔn no ni daa."},{"book":"5 Mose","chapter":"14","verse":"24","text":"Sɛ beae a Awurade, mo Nyankopɔn no, bɛkyerɛ mo sɛ monkamfo ne din no ne nea mote no ntam kwan ware a,"},{"book":"5 Mose","chapter":"14","verse":"25","text":"ɛno de, momfa mo ntotoso du du no nsesa dwetɛ na momfa dwetɛ no nkɔ beae a Awurade, mo Nyankopɔn no, bɛpaw no."},{"book":"5 Mose","chapter":"14","verse":"26","text":"Sɛ mudu hɔ a, momfa sika no ntɔ biribiara a mo kɔn dɔ, sɛ ebia, nantwi, oguan, bobesa, anaa nsa biara a ɛyɛ den ne ade biara a mo kra pɛ na mo ne mo fifo nni wɔ Awurade, mo Nyankopɔn no, anim na mo ani nnye."},{"book":"5 Mose","chapter":"14","verse":"27","text":"Na mummu mo ani ngu Lewifo a wɔfra mo mu no so, efisɛ wonni wɔn ankasa wɔn agyapade biara."},{"book":"5 Mose","chapter":"14","verse":"28","text":"Mfe abiɛsa biara awiei no, momfa mo nnɔbae so ntotoso du du no mmra mmɛkora wɔ mo nkurow mu,"},{"book":"5 Mose","chapter":"14","verse":"29","text":"sɛnea ɛbɛyɛ a Lewifo a wonni agyapade mu kyɛfa wɔ mo mu no ne ananafo a wɔwɔ mo nkurow so ne nyisaa ne akunafo a wɔwɔ mo nkurow so no betumi adidi amee; na ama Awurade, mo Nyankopɔn no, ahyira mo nsa ano nnwuma nyinaa so."}]}