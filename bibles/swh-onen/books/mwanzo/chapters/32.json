{"data":[{"book":"Mwanzo","chapter":"32","verse":"1","text":"Yakobo pia akaondoka akaenda zake, nao malaika wa Mungu wakakutana naye."},{"book":"Mwanzo","chapter":"32","verse":"2","text":"Yakobo alipowaona, akasema, “Hii ni kambi ya Mungu!” Kwa hiyo akapaita mahali pale Mahanaimu.32:2 Mahanaimu maana yake Kambi mbili."},{"book":"Mwanzo","chapter":"32","verse":"3","text":"Yakobo akatuma wajumbe kumtangulia kwa Esau ndugu yake huko Seiri, katika nchi ya Edomu."},{"book":"Mwanzo","chapter":"32","verse":"4","text":"Akawaagiza akisema: “Hili ndilo mtakalomwambia bwana wangu Esau: ‘Mtumishi wako Yakobo anasema, nimekuwa nikiishi pamoja na Labani na nimekuwako huko mpaka sasa."},{"book":"Mwanzo","chapter":"32","verse":"5","text":"Ninao ngʼombe na punda, kondoo na mbuzi, watumishi wa kiume na wa kike. Sasa ninatuma ujumbe huu kwa bwana wangu, ili nipate kibali machoni pako.’ ”"},{"book":"Mwanzo","chapter":"32","verse":"6","text":"Wajumbe waliporudi kwa Yakobo, wakamwambia, “Tulikwenda kuonana na ndugu yako Esau, naye sasa anakuja kukulaki akifuatana na wanaume 400.”"},{"book":"Mwanzo","chapter":"32","verse":"7","text":"Kwa hofu kuu na huzuni, Yakobo akagawanya watu aliokuwa nao katika makundi mawili, pia akagawanya makundi ya kondoo na mbuzi, na vilevile ngʼombe na ngamia."},{"book":"Mwanzo","chapter":"32","verse":"8","text":"Yakobo alifikiri, “Kama Esau akija na kushambulia kundi moja, kundi lililobaki litaweza likanusurika.”"},{"book":"Mwanzo","chapter":"32","verse":"9","text":"Ndipo Yakobo akaomba, “Ee Mungu wa baba yangu Abrahamu, Mungu wa baba yangu Isaki, Ee Bwana, ambaye uliniambia, ‘Rudi katika nchi yako na jamaa yako, nami nitakufanya ustawi,’"},{"book":"Mwanzo","chapter":"32","verse":"10","text":"mimi sistahili fadhili na uaminifu wako wote ulionitendea mimi mtumishi wako. Nilikuwa na fimbo tu mkononi mwangu nilipovuka mto huu wa Yordani, lakini sasa ninayo makundi mawili."},{"book":"Mwanzo","chapter":"32","verse":"11","text":"Nakuomba, uniokoe na mkono wa ndugu yangu Esau, kwa maana ninaogopa kuwa atakuja kunishambulia, pia mama pamoja na watoto wao."},{"book":"Mwanzo","chapter":"32","verse":"12","text":"Lakini umeshasema, ‘Hakika nitakufanya ustawi na kuufanya uzao wako kuwa mwingi kama mchanga wa baharini ambao hauwezi kuhesabika!’ ”"},{"book":"Mwanzo","chapter":"32","verse":"13","text":"Akalala pale usiku ule, miongoni mwa vitu alivyokuwa navyo, akachagua zawadi kwa ajili ya Esau ndugu yake:"},{"book":"Mwanzo","chapter":"32","verse":"14","text":"Mbuzi waume ishirini na mbuzi wake 200, kondoo dume ishirini na kondoo wake 200."},{"book":"Mwanzo","chapter":"32","verse":"15","text":"Ngamia wake thelathini pamoja na ndama zao, ngʼombe wake arobaini na mafahali kumi, punda wake ishirini na punda waume kumi."},{"book":"Mwanzo","chapter":"32","verse":"16","text":"Akaviweka chini ya uangalizi wa watumishi wake, kila kundi peke yake na kuwaambia, “Nitangulieni na kuacha nafasi kati ya makundi.”"},{"book":"Mwanzo","chapter":"32","verse":"17","text":"Akamwagiza yule aliyetangulia kuwa, “Ndugu yangu Esau atakapokutana nawe na kukuuliza, ‘Wewe ni wa nani? Unakwenda wapi? Wanyama hawa wote mbele yako ni mali ya nani?’"},{"book":"Mwanzo","chapter":"32","verse":"18","text":"Ndipo utakaposema, ‘Ni mali ya mtumishi wako Yakobo. Ni zawadi ambazo zimetumwa kwa bwana wangu Esau, naye anakuja nyuma yetu.’ ”"},{"book":"Mwanzo","chapter":"32","verse":"19","text":"Akamwagiza pia yule mtumishi wa kundi la pili, la tatu na yale mengine yote yaliyofuata akiwaambia, “Mtamwambia Esau maneno hayo hayo mtakapokutana naye."},{"book":"Mwanzo","chapter":"32","verse":"20","text":"Hakikisheni mmesema, ‘Mtumishi wako Yakobo anakuja nyuma yetu.’ ” Kwa kuwa alifikiri, “Nitaweza kumtuliza kwa zawadi hizi ninazotanguliza, hatimaye, nitakapomwona, huenda atanikubali.”"},{"book":"Mwanzo","chapter":"32","verse":"21","text":"Kwa hiyo zawadi za Yakobo zilitangulia mbele yake, lakini yeye mwenyewe alilala kambini usiku ule."},{"book":"Mwanzo","chapter":"32","verse":"22","text":"Usiku ule Yakobo akaamka akawachukua wake zake wawili, watumishi wake wawili wa kike na wanawe kumi na mmoja na akavuka kivuko cha Yaboki."},{"book":"Mwanzo","chapter":"32","verse":"23","text":"Baada ya kuwavusha ngʼambo ya kijito, alivusha pia mali zake zote."},{"book":"Mwanzo","chapter":"32","verse":"24","text":"Kwa hiyo Yakobo akaachwa peke yake na mtu mmoja akashikana naye mweleka mpaka mapambazuko."},{"book":"Mwanzo","chapter":"32","verse":"25","text":"Yule mtu alipoona kuwa hawezi kumshinda, aligusa kiungio cha nyonga ya Yakobo kwa hiyo nyonga yake ikateguka wakati alipokuwa akishikana mweleka na yule mtu."},{"book":"Mwanzo","chapter":"32","verse":"26","text":"Ndipo yule mtu akasema, “Niache niende, kwa kuwa ni mapambazuko.”"},{"book":"Mwanzo","chapter":"32","verse":"27","text":"Yule mtu akamuuliza, “Jina lako nani?”"},{"book":"Mwanzo","chapter":"32","verse":"28","text":"Ndipo yule mtu akasema, “Jina lako halitakuwa tena Yakobo, bali Israeli,32:28 Israeli maana yake Yeye ashindanaye na Mungu. kwa sababu umeshindana na Mungu na watu pia, nawe umeshinda.”"},{"book":"Mwanzo","chapter":"32","verse":"29","text":"Yakobo akasema, “Tafadhali niambie jina lako.”"},{"book":"Mwanzo","chapter":"32","verse":"30","text":"Kwa hiyo Yakobo akapaita mahali pale Penieli,32:30 Penieli maana yake Uso wa Mungu, ambalo ni sawa na Penueli kwa Kiebrania. akasema, “Ni kwa sababu nimemwona Mungu uso kwa uso na bado maisha yangu yameokoka.”"},{"book":"Mwanzo","chapter":"32","verse":"31","text":"Jua lilikuwa linachomoza Yakobo alipoondoka Penueli, naye alikuwa akichechemea kwa sababu ya nyonga yake."},{"book":"Mwanzo","chapter":"32","verse":"32","text":"Kwa hiyo mpaka leo Waisraeli hawali mshipa ulioungana na kiungio cha nyonga, kwa sababu kiungio cha nyonga ya Yakobo kiliteguliwa karibu na mshipa huo."}]}