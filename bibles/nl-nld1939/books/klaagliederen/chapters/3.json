{"data":[{"book":"Klaagliederen","chapter":"3","verse":"1","text":"Ik ben de man, die ellende aanschouwde Door de roede van zijn verbolgenheid;"},{"book":"Klaagliederen","chapter":"3","verse":"2","text":"Hij heeft mij gedreven en opgejaagd De diepste duisternis in;"},{"book":"Klaagliederen","chapter":"3","verse":"3","text":"Telkens keerde Hij zijn hand tegen mij, Elke dag opnieuw."},{"book":"Klaagliederen","chapter":"3","verse":"4","text":"Hij heeft mijn vlees en huid doen verkwijnen, Mijn beenderen gebroken;"},{"book":"Klaagliederen","chapter":"3","verse":"5","text":"Overal rond mij opgestapeld Gal en kommer;"},{"book":"Klaagliederen","chapter":"3","verse":"6","text":"Mij in het donker doen zitten Als de doden uit aloude tijden."},{"book":"Klaagliederen","chapter":"3","verse":"7","text":"Hij metselde mij in, zodat ik niet kon ontsnappen, En verzwaarde mijn ketens;"},{"book":"Klaagliederen","chapter":"3","verse":"8","text":"Hoe ik ook klaagde en schreide, Hij bleef doof voor mijn smeken;"},{"book":"Klaagliederen","chapter":"3","verse":"9","text":"Hij versperde mijn wegen met stenen, Vernielde mijn paden."},{"book":"Klaagliederen","chapter":"3","verse":"10","text":"Hij loerde op mij als een beer, Als een leeuw, die in hinderlaag ligt;"},{"book":"Klaagliederen","chapter":"3","verse":"11","text":"Hij sleurde mij van mijn wegen, om mij te verscheuren, En stortte mij in het verderf;"},{"book":"Klaagliederen","chapter":"3","verse":"12","text":"Hij spande zijn boog, En maakte mij doel van de pijl."},{"book":"Klaagliederen","chapter":"3","verse":"13","text":"Hij schoot door mijn nieren De pijlen van zijn koker."},{"book":"Klaagliederen","chapter":"3","verse":"14","text":"Voor alle volken werd ik een hoon, Een spotlied altijd herhaald."},{"book":"Klaagliederen","chapter":"3","verse":"15","text":"Hij heeft met bitterheid mij verzadigd, Met alsem gedrenkt."},{"book":"Klaagliederen","chapter":"3","verse":"16","text":"Op kiezel heeft Hij mijn tanden doen bijten, Met as mij gespijsd;"},{"book":"Klaagliederen","chapter":"3","verse":"17","text":"De vrede werd mijn ziel ontroofd, Wat geluk is, ken ik niet meer."},{"book":"Klaagliederen","chapter":"3","verse":"18","text":"Ik zeide: Weg is mijn roemen, Mijn hopen op Jahweh!"},{"book":"Klaagliederen","chapter":"3","verse":"19","text":"Gedenk toch mijn nood en mijn angst, Mijn alsem en gal!"},{"book":"Klaagliederen","chapter":"3","verse":"20","text":"Ja, Gij zult zeker gedenken, Hoe mijn ziel gaat gebukt:"},{"book":"Klaagliederen","chapter":"3","verse":"21","text":"Dit blijf ik altijd bepeinzen, Hierop altijd vertrouwen!"},{"book":"Klaagliederen","chapter":"3","verse":"22","text":"Neen, Jahwehâ€™s genaden nemen geen einde, Nooit houdt zijn barmhartigheid op:"},{"book":"Klaagliederen","chapter":"3","verse":"23","text":"Iedere morgen zijn ze nieuw, En groot is uw trouw."},{"book":"Klaagliederen","chapter":"3","verse":"24","text":"Mijn deel is Jahweh! zegt mijn ziel, En daarom vertrouw ik op Hem!"},{"book":"Klaagliederen","chapter":"3","verse":"25","text":"Goed is Jahweh voor die op Hem hopen, Voor iedereen, die Hem zoekt;"},{"book":"Klaagliederen","chapter":"3","verse":"26","text":"Goed is het, gelaten te wachten Op redding van Jahweh;"},{"book":"Klaagliederen","chapter":"3","verse":"27","text":"Goed is het den mens, zijn juk te dragen Van de prilste jeugd af!"},{"book":"Klaagliederen","chapter":"3","verse":"28","text":"Hij moet in de eenzaamheid zwijgen, Wanneer Hij het hem oplegt;"},{"book":"Klaagliederen","chapter":"3","verse":"29","text":"Zijn mond in het stof blijven drukken. Misschien is er hoop;"},{"book":"Klaagliederen","chapter":"3","verse":"30","text":"Zijn wangen bieden aan hem, die hem slaat, Verzadigd worden met smaad."},{"book":"Klaagliederen","chapter":"3","verse":"31","text":"Neen, de Heer verlaat niet voor immer De kinderen der mensen!"},{"book":"Klaagliederen","chapter":"3","verse":"32","text":"Neen, na de kastijding erbarmt Hij zich weer, Naar zijn grote ontferming:"},{"book":"Klaagliederen","chapter":"3","verse":"33","text":"Want niet van harte plaagt en bedroeft Hij De kinderen der mensen!"},{"book":"Klaagliederen","chapter":"3","verse":"34","text":"Dat men onder de voeten treedt, Allen, die in het land zijn gevangen:"},{"book":"Klaagliederen","chapter":"3","verse":"35","text":"Dat men het recht van een ander verkracht Voor het aanschijn van den Allerhoogste:"},{"book":"Klaagliederen","chapter":"3","verse":"36","text":"Dat men den naaste geen recht laat geschieden: Zou de Heer dat niet zien?"},{"book":"Klaagliederen","chapter":"3","verse":"37","text":"Neen, op wiens bevel het ook is geschied, Heeft de Heer het niet geboden?"},{"book":"Klaagliederen","chapter":"3","verse":"38","text":"Komt niet uit de mond van den Allerhoogste Het kwaad en het goed?"},{"book":"Klaagliederen","chapter":"3","verse":"39","text":"Wat klaagt dan de mens bij zijn leven: Laat iedereen klagen over zijn zonde!"},{"book":"Klaagliederen","chapter":"3","verse":"40","text":"Laten wij ons gedrag onderzoeken en toetsen, En ons tot Jahweh bekeren;"},{"book":"Klaagliederen","chapter":"3","verse":"41","text":"Heffen wij ons hart op de handen omhoog Tot God in de hemel!"},{"book":"Klaagliederen","chapter":"3","verse":"42","text":"Wij bleven zondigen, en waren opstandig: Gij kondt geen vergiffenis schenken!"},{"book":"Klaagliederen","chapter":"3","verse":"43","text":"Toen hebt Gij in toorn u gepantserd en ons achtervolgd, Meedogenloos ons gedood;"},{"book":"Klaagliederen","chapter":"3","verse":"44","text":"U gehuld in een wolk, Waar geen bidden doorheen kon;"},{"book":"Klaagliederen","chapter":"3","verse":"45","text":"Tot vuil en uitschot ons gemaakt Te midden der volken."},{"book":"Klaagliederen","chapter":"3","verse":"46","text":"Nu sperren allen de mond tegen ons op, Die onze vijanden zijn;"},{"book":"Klaagliederen","chapter":"3","verse":"47","text":"Nu liggen wij in schrik en strik, Verwoesting, vernieling;"},{"book":"Klaagliederen","chapter":"3","verse":"48","text":"Nu storten onze ogen beken van tranen Om de ondergang van de dochter van mijn volk."},{"book":"Klaagliederen","chapter":"3","verse":"49","text":"Rusteloos stromen mijn ogen En zonder verpozing,"},{"book":"Klaagliederen","chapter":"3","verse":"50","text":"Totdat Jahweh neerblikt, Uit de hemel toeziet."},{"book":"Klaagliederen","chapter":"3","verse":"51","text":"Mijn oog doet mij wee Van al het schreien over mijn stad."},{"book":"Klaagliederen","chapter":"3","verse":"52","text":"Als een vogel maakten ze jacht op mij, Die zonder reden mijn vijanden zijn;"},{"book":"Klaagliederen","chapter":"3","verse":"53","text":"Zij smoorden mij levend in een put, En wierpen mij nog stenen na;"},{"book":"Klaagliederen","chapter":"3","verse":"54","text":"Het water stroomde over mijn hoofd, Ik dacht: Nu ben ik verloren!"},{"book":"Klaagliederen","chapter":"3","verse":"55","text":"Toen riep ik uw Naam aan, o Jahweh, Uit het diepst van de put!"},{"book":"Klaagliederen","chapter":"3","verse":"56","text":"Gij hebt mijn smeken gehoord, uw oor niet gesloten Voor mijn zuchten en schreien;"},{"book":"Klaagliederen","chapter":"3","verse":"57","text":"Gij zijt gekomen, toen ik U riep, En hebt gesproken: Wees niet bang!"},{"book":"Klaagliederen","chapter":"3","verse":"58","text":"Heer, Gij naamt het voor mij op, En hebt mijn leven gered!"},{"book":"Klaagliederen","chapter":"3","verse":"59","text":"Jahweh, Gij hebt mijn verdrukking gezien, Mij recht verschaft;"},{"book":"Klaagliederen","chapter":"3","verse":"60","text":"Gij hebt hun wraakzucht aanschouwd, Al hun plannen tegen mij."},{"book":"Klaagliederen","chapter":"3","verse":"61","text":"Jahweh, Gij hebt hun spotten gehoord, Al hun plannen tegen mij."},{"book":"Klaagliederen","chapter":"3","verse":"62","text":"Mijn vijand heeft lippen zowel als gedachten Altijd tegen mij gericht."},{"book":"Klaagliederen","chapter":"3","verse":"63","text":"Zie toe; want of ze zitten of staan, Een spotlied ben ik voor hen!"},{"book":"Klaagliederen","chapter":"3","verse":"64","text":"Jahweh, vergeld ze hun daden, Het werk hunner handen!"},{"book":"Klaagliederen","chapter":"3","verse":"65","text":"Sla hun hart met verblinding, Henzelf met uw vloek;"},{"book":"Klaagliederen","chapter":"3","verse":"66","text":"Vervolg en verniel ze in gramschap Onder uw hemel, o Jahweh!"}]}