{"data":[{"book":"Daniyel","chapter":"1","verse":"1","text":"A Shekara ta uku ta mulki Yehohiyakim sarkin Yahuda, Nebukadnezzar sarkin Babilon ya zo Urushalima ya kuma yi mata ƙawanya."},{"book":"Daniyel","chapter":"1","verse":"2","text":"Sai Ubangiji ya bashe Yehohiyakim sarkin Yahuda a hannunsa, tare da waɗansu kayayyakin haikalin Allah. Ya ɗauki waɗannan kayan zuwa cikin haikalin allahnsa a Babilon1.2 Shinar na Ibraniyanci cikin ma’ajin gidan allahnsa."},{"book":"Daniyel","chapter":"1","verse":"3","text":"Sa’an nan sarkin ya umarci Ashfenaz, shugaban fadarsa yă kawo waɗansu daga cikin Isra’ilawan da suka fito daga gidan sarauta da kuma na fitattun mutane."},{"book":"Daniyel","chapter":"1","verse":"4","text":"Matasa maza waɗanda ba su da wata naƙasa kuma kyawawa, hazikai ta kowace hanyar koyo, sanannu, masu saurin fahimtar abu, da kuma waɗanda suka cancanci su yi aiki a fadar sarki. Zai koya musu harshen Babiloniyawa da kuma littattafansu.1.4 Ko kuwa Kaldiyawa"},{"book":"Daniyel","chapter":"1","verse":"5","text":"Sarki kuma ya sa a ba su abinci da ruwan inabi kowace rana daga cikin abincin sarki. Za a koyar da su har shekaru uku, bayan haka kuma su shiga yin wa sarki hidima."},{"book":"Daniyel","chapter":"1","verse":"6","text":"Daga cikin waɗannan da aka zaɓa akwai waɗansu daga Yahuda, Daniyel, Hananiya, Mishayel da kuma Azariya."},{"book":"Daniyel","chapter":"1","verse":"7","text":"Sai sarkin fada ya raɗa musu sababbin sunaye, ga Daniyel ya raɗa masa Belteshazar; ga Hananiya ya raɗa masa Shadrak; ga Mishayel ya raɗa masa Meshak; ga Azariya kuma ya raɗa masa Abednego."},{"book":"Daniyel","chapter":"1","verse":"8","text":"Amma Daniyel ya ƙudura a zuciyarsa ba zai ƙazantar da kansa da abinci da ruwan inabin sarki ba, sai ya tambayi sarkin fada don a ba shi izinin kada yă ƙazantar da kansa ta wannan hanya."},{"book":"Daniyel","chapter":"1","verse":"9","text":"Sai Allah ya sa sarkin fada ya nuna masa tagomashi ya kuma ƙaunaci Daniyel,"},{"book":"Daniyel","chapter":"1","verse":"10","text":"amma sai sarkin fada ya ce wa Daniyel, “Ina jin tsoron ranka yă daɗe, sarkina wanda ya sa a ba ku abinci da ruwan inabi. Me zai sa yă ga kuna ramewa fiye da sauran samari, tsaranku? Sarki zai sa a fille mini kai saboda ku.”"},{"book":"Daniyel","chapter":"1","verse":"11","text":"Sai Daniyel ya ce wa mai gadi wanda sarkin fada ya sa yă kula da Daniyel, Hananiya, Mishayel da Azariya,"},{"book":"Daniyel","chapter":"1","verse":"12","text":"“Ina roƙonka ka gwada bayinka kwana goma. Kada ka ba mu kome sai kayan lambu mu ci da kuma baƙin ruwa mu sha."},{"book":"Daniyel","chapter":"1","verse":"13","text":"Sa’an nan sai ka dubi fuskokinmu da na sauran samarin da suke ci daga abincin sarki; sa’an nan ka yi da bayinka bisa ga abin da ka gani.”"},{"book":"Daniyel","chapter":"1","verse":"14","text":"Sai ya amince da haka ya kuma gwada su har kwana goma."},{"book":"Daniyel","chapter":"1","verse":"15","text":"A ƙarshen kwana goma sai aka ga fuskokinsu suna sheƙi, sun kuma yi ƙiba fiye da samarin da suke cin abinci irin na sarki."},{"book":"Daniyel","chapter":"1","verse":"16","text":"Sai mai gadinsu ya janye abinci da ruwan inabi irin na sarki, ya ci gaba da ba su kayan lambu."},{"book":"Daniyel","chapter":"1","verse":"17","text":"Ga samarin nan guda huɗu Allah ya ba su sani da ganewar dukan irin littattafai da kuma koyarwa. Daniyel kuma ya iya gane wahayi da kowane irin mafarki."},{"book":"Daniyel","chapter":"1","verse":"18","text":"A ƙarshen lokacin da sarki ya sa da za a kawo su ciki, sai sarkin fada ya gabatar da su ga Nebukadnezzar."},{"book":"Daniyel","chapter":"1","verse":"19","text":"Sarki kuwa ya yi magana da su, sai ya gano cewa babu wani kamar Daniyel, Hananiya, Mishayel da kuma Azariya; don haka sai suka shiga yi wa sarki hidima."},{"book":"Daniyel","chapter":"1","verse":"20","text":"A dukan al’amuran hikima da na fahimta wanda sarki ya tambaye su, ya tarar sun fi dukan masu sihiri da bokaye waɗanda suke cikin mulkinsa sau goma."},{"book":"Daniyel","chapter":"1","verse":"21","text":"Daniyel kuwa ya kasance a nan har shekara ta farko ta mulkin sarki Sairus."}]}