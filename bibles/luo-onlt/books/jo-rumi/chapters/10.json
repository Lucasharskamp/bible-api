{"data":[{"book":"Jo-Rumi","chapter":"10","verse":"1","text":"Jowetena, gima chunya dwaro kendo alamoe Nyasaye ne jo-Israel, en ni mondo giyud warruok."},{"book":"Jo-Rumi","chapter":"10","verse":"2","text":"Nimar anyalo timo nendgi ni giramo mar tiyo ni Nyasaye, to kata kamano gionge gi ngʼeyo."},{"book":"Jo-Rumi","chapter":"10","verse":"3","text":"Nikech ne gikia ngima makare ma aa kuom Nyasaye, gisetemo keto margi giwegi, ka gidagi rwako yor Nyasaye moketogo ji kare."},{"book":"Jo-Rumi","chapter":"10","verse":"4","text":"Kristo e giko mar Chik kendo en ema okelo ngima makare ni ji duto moyie."},{"book":"Jo-Rumi","chapter":"10","verse":"5","text":"Musa lero kuom ngima makare maa kuom Chik kama: “Ngʼat moluwo chikegi nobed mangima kuomgi.”10:5 Lawi 18:5"},{"book":"Jo-Rumi","chapter":"10","verse":"6","text":"To ngima makare maa kuom yie to wacho niya, “Kik iwach e chunyi ni, ‘Ere ngʼama didhinwa e polo malo?’ ”10:6 Rap 30:12 (tiende ni, mondo olor Kristo piny),"},{"book":"Jo-Rumi","chapter":"10","verse":"7","text":"“kata ni, ‘En ngʼa mabiro lor ei bur?’ ”10:7 Rap 30:13 (tiende ni, mondo ogol Kristo oa kuom joma otho)."},{"book":"Jo-Rumi","chapter":"10","verse":"8","text":"To owacho nangʼo? “Wach ni machiegni kodu, en mana e dhou kendo e chunyu,”10:8 Rap 30:14 mano e wach yie mwalando."},{"book":"Jo-Rumi","chapter":"10","verse":"9","text":"Ka ihulo gi dhogi ni “Yesu en Ruoth,” kendo iyie ei chunyi ni Nyasaye nochiere oa kuom joma otho, to iniyud warruok."},{"book":"Jo-Rumi","chapter":"10","verse":"10","text":"Nimar chunyi ema iyiego mi keti kare kendo dhogi ema ihulogo mi iyud warruok."},{"book":"Jo-Rumi","chapter":"10","verse":"11","text":"Mana kaka Muma wacho niya, “Ngʼato angʼata moyie kuome ok none wichkuot.”10:11 Isa 28:16"},{"book":"Jo-Rumi","chapter":"10","verse":"12","text":"Nimar onge pogruok e kind jo-Yahudi gi joma ok jo-Yahudi; Ruoth Yesu en Ruoth machalre ni ji duto, kendo en gi mwandu mogundho mopogo ni ji duto maluongo nyinge,"},{"book":"Jo-Rumi","chapter":"10","verse":"13","text":"nimar, “Ngʼato ka ngʼato maluongo nying Jehova Nyasaye noresi.”10:13 Joe 2:32"},{"book":"Jo-Rumi","chapter":"10","verse":"14","text":"To ere kaka digiluong ngʼat mapok giyie kuome? Koso digiyie nadi kuom Ngʼat mapok giwinjo kuome? To giniwinj kuome nadi kaonge ngʼama oyalonigi?"},{"book":"Jo-Rumi","chapter":"10","verse":"15","text":"To ere kaka digiyal wach kuome ka ok oorgi? Mana kaka ondiki niya, “Mano kaka en gima ber neno tiend joote makelo wach maber!”10:15 Isa 52:7"},{"book":"Jo-Rumi","chapter":"10","verse":"16","text":"To jo-Israel duto ok oserwako Injilini. Nimar Isaya nowacho niya, “Ruoth, en ngʼa moseyie wach mwalando?”10:16 Isa 53:1"},{"book":"Jo-Rumi","chapter":"10","verse":"17","text":"Kuom mano, yie aa kuom wach miwinjo, kendo wach miwinjono en wach Kristo."},{"book":"Jo-Rumi","chapter":"10","verse":"18","text":"To apenjo kama: Donge gisewinjo wach? Chutho, gisewinjo, nikech,"},{"book":"Jo-Rumi","chapter":"10","verse":"19","text":"Kendo apenjo kama: Bende debed ni Israel ne ok owinjo tiend wach? Mokwongo, Musa wacho niya,"},{"book":"Jo-Rumi","chapter":"10","verse":"20","text":"Isaya to wuoyo gi chir niya,"},{"book":"Jo-Rumi","chapter":"10","verse":"21","text":"To kuom Israel to owacho niya,"}]}