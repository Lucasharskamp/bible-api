{"data":[{"book":"१ थिस्सलुनीकि","chapter":"1","verse":"1","text":"पौलुस अदिक सिलवानुस अदिक तीमुथियुस उन दी टु थिस्सलुनीकेगोळ मंडली नव हेसुर जो परमेश्वर आप्प अदिक प्रभु यीशु मसीह अन लॉकुर आर अनुग्रह अदिक शांती नीमी सिकतेला ईरूल."},{"book":"१ थिस्सलुनीकि","chapter":"1","verse":"2","text":"नाव तान प्रार्थनागोळ दा नीमी हमेशा याद माळतेव अदिक हमेशा नीम सप्पा अन बारा दा परमेश्वर उन धन्यवाद माळतेव."},{"book":"१ थिस्सलुनीकि","chapter":"1","verse":"3","text":"अदिक तान परमेश्वर अदिक आप्प उन मुंद नीमव विश्वास इन क्याल्सा अदिक प्यार इन मेहनत अदिक नाम प्रभु यीशु मसीह दा धीरज देल हुळकु आशा अक लगातार याद माळतेव."},{"book":"१ थिस्सलुनीकि","chapter":"1","verse":"4","text":"नामोर वार्टुरा अदिक आकतींगेरा, नाव जान्सतेव कि परमेश्वर नीम से प्यार माळतान आव नीमी नीवळुस्यान."},{"book":"१ थिस्सलुनीकि","chapter":"1","verse":"5","text":"यतिकी नाव नीम हात्‍ती नाम्द खुशखबरी सिर्फ शब्दगोळ देल अच ईला लेकीन सामर्थ्य देल, अदिक पवित्र आत्मा अन्द पुरा सच्चाई इन निश्चिता देल तंदान; ह्यांग नीव जान्सतीर कि नाव नीम सांगुळ ईरेव, रा नाव ह्यांग ईत्‍तेव ईद नीम भलाई इन साटी ईरोद."},{"book":"१ थिस्सलुनीकि","chapter":"1","verse":"6","text":"१:६ प्रेरितगोळ १७:५-९नीव धोळ्द क्लेशगोळ बावजुद. पवित्र आत्मा देल सिक्द खुशी इन सांगुळ, वचन इक ग्रहण माळदुर अदिक नाम्द अदिक प्रभु उन अनुकरण माळली हतदुर."},{"book":"१ थिस्सलुनीकि","chapter":"1","verse":"7","text":"इदुरसाटी हिंग माळदुर देल मकिदुनिया अदिक अखाया द्याश इन सप्पा विश्वासीगोळ साटी नीव आदर्श बन्सेदिर."},{"book":"१ थिस्सलुनीकि","chapter":"1","verse":"8","text":"यतिकी नीम हात्‍ती टु प्रभु उन वचन सिर्फ मकिदुनिया अदिक अखाया दा अच केळ्सकु आत हिंग अच ईला, लेकीन नीम विश्वास इन जो परमेश्वर मा आद, हर जागा दा अदुर चर्चा फैलुसेत कि ईदुर बारा दा नामी येनु अनोद जरवत अच हैलेच."},{"book":"१ थिस्सलुनीकि","chapter":"1","verse":"9","text":"यतिकी आ लॉकुर नाम बारा दा हेळतार कि नीम्द हात्‍ती नाम्द स्वागत ह्यांग आत; अदिक नीव ह्यांग मूर्तीगोळ देल परमेश्वर उन दी तिर्गदिर ताकी जित्‍ता अदिक खरा परमेश्वर उन स्यावा माळी,"},{"book":"१ थिस्सलुनीकि","chapter":"1","verse":"10","text":"अदिक आऊन पार उन स्वर्ग मा टु बरोद हादी कायतेला ईरी यारी आव सोत्‍तुर दा टु जित्‍ता माळ्यान, अर्थात यीशु उन, जो नामी परमेश्वर उन बरोद आद प्रकोप देल उळस्तान."}]}