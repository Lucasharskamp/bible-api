{"data":[{"book":"Wafilipi","chapter":"2","verse":"1","text":"Ujima wenyu mwa Kulisito wawatogezani naho kunga kwakwe Kulisito kwawahozani. Mna ndala hamwenga na Muye Ukukile naho mna moyo wedi naho wa mbazi kwa chila yumwenga."},{"book":"Wafilipi","chapter":"2","verse":"2","text":"Elo, dumizani kubweda kwangu mkatenda na fanyanyi za chalumwe kunga kuligane na umwenga."},{"book":"Wafilipi","chapter":"2","verse":"3","text":"Msekudamanya chochose kwa finju hegu kwa kwefenya vya bule Mna chila mntu amtunye mnyawe amwone mtuhu kugamba ni mtana kwejinka mwenye."},{"book":"Wafilipi","chapter":"2","verse":"4","text":"Chila mntu asekusinya mbuli zakwe mwenye du mna asinye mbuli za watuhu."},{"book":"Wafilipi","chapter":"2","verse":"5","text":"Mtende na fanyanyi idya yendaga mwa Kulisito Yesu"},{"book":"Wafilipi","chapter":"2","verse":"6","text":"Uyo, kukongela chikale endaga kekala saviya Chohile"},{"book":"Wafilipi","chapter":"2","verse":"7","text":"Kadula vyose niyo eliganya na mtumwa"},{"book":"Wafilipi","chapter":"2","verse":"8","text":"Kanyanyahala na kwiva kubula kubanika,"},{"book":"Wafilipi","chapter":"2","verse":"9","text":"Ivyo Chohile kamkwezesa kulanga, niyo amwinka zina dikujinka mazina yose."},{"book":"Wafilipi","chapter":"2","verse":"10","text":"Chani kwa ntunyo ya zina dya Yesu,"},{"book":"Wafilipi","chapter":"2","verse":"11","text":"na chila mlomo na uzumile kugamba Yesu Kulisito ni Zumbe,"},{"book":"Wafilipi","chapter":"2","verse":"12","text":"Weyangu hunga, hadya nendaga na nyuwe na mniva mazuwa yose, kubula haluse hatenda hale na nyuwe mkaniva. Jendelezani kudamanya kwa kogoha na kuzingiza ya kulagisa kugamba mwambulwa."},{"book":"Wafilipi","chapter":"2","verse":"13","text":"Kwaviya Chohile nuyo akudamanya ndima mazuwa yose mwenye, na kuwenkani udahi wa kunga na kuchintiza mzungu wakwe mwenye."},{"book":"Wafilipi","chapter":"2","verse":"14","text":"Damanyani chila chintu hehena kufuzuma naho msekuhigana."},{"book":"Wafilipi","chapter":"2","verse":"15","text":"Chani mtende wantu wedi, hewena katitu, saviya wana wa Chohile wachumile wakwikala mwe wantu wavu naho wagile we isi ino. Mwaungwa mlangaze mgati mwa wantu wano saviya ntondo zikulangaza mo ulanga,"},{"book":"Wafilipi","chapter":"2","verse":"16","text":"mkatozesa mbuli ikwigala ujima. Nitende na cha kweduvila mwe dizuwa dya kuwiya Kulisito, kugamba naitende ni chilagiso cha kubunkula kugamba kuhikiliza kwangu nendimangu havyagile bule."},{"book":"Wafilipi","chapter":"2","verse":"17","text":"Hata hajidwa ujima wangu utende majeleko hamwenga na uzumizi wenyu ukutenda ntambiko kulongozi kwa Chohile, nabweda kwehanga hamwenga na nyuwe nyose."},{"book":"Wafilipi","chapter":"2","verse":"18","text":"Iviya nanywi bwedani na kwehanga hamwenga na miye mo kubweda kwenyu."},{"book":"Wafilipi","chapter":"2","verse":"19","text":"Mo kulungana na Zumbe Yesu nina msuhi kugamba nanidahe kumsigila Timoseo kwenyu chani nijelwe moyo ni mbuli hunga ninkwe kulaila kwenyu."},{"book":"Wafilipi","chapter":"2","verse":"20","text":"Nuyo du fanyanyi zakwe zikuligana nezangu, akunga asankanile mbuli zenyu chindedindedi."},{"book":"Wafilipi","chapter":"2","verse":"21","text":"Watuhu wose wasankanila mbuli zawo wenye waleka kusankanila mbuli za Yesu Kulisito."},{"book":"Wafilipi","chapter":"2","verse":"22","text":"Nyuwe wenye mmanya viya Timoseo elajise kugamba awagila, uyo na miye, enga mwana na ise, chidamanya ndima ya Mbuli Yedi ya Kulisito hamwenga."},{"book":"Wafilipi","chapter":"2","verse":"23","text":"Ivyo nina msuhi wa kusunguza kumsigila kwenyu aho nanimanye mbuli nazi nijendele."},{"book":"Wafilipi","chapter":"2","verse":"24","text":"Naho, nina msuhi mwa Zumbe akaunga nanisunguze kwiza kwenyu."},{"book":"Wafilipi","chapter":"2","verse":"25","text":"Sifanyanya ni vyedi nimsigile mlukolo ywetu Epafolodito, Uyo ni mndima mnyangu mwe ndima na mwe kuigombela Mbuli yedi ya Kulisito ni mntu ywenyu anambize mwe yadya nahaunga."},{"book":"Wafilipi","chapter":"2","verse":"26","text":"Ana nkwina zilozize za kuwawonani nyose, naho ana chinyulu kwaviya namwiva kugamba nimnyonje."},{"book":"Wafilipi","chapter":"2","verse":"27","text":"Nani mnyonje gajagaja, mna Chohile kanifila mbazi, mna hechedu nachi hamwenga na miye chani nisekutenda na usungu utendese."},{"book":"Wafilipi","chapter":"2","verse":"28","text":"Mna, naunga vino haluse nimsigile kwenyu, chani mnamwona mwelelwe vituhu, ivyo usungu wangu unihunguke."},{"book":"Wafilipi","chapter":"2","verse":"29","text":"Mhokeleni naho, kwa kubweda kose saviya walukolo mwa Zumbe. Watunyeni wantu wakwinga sawo."},{"book":"Wafilipi","chapter":"2","verse":"30","text":"Uyo nehaguhi na kubanika kwa chausa cha ndima ya Kulisito, kahosa ujima wakwe chani anambize wambizi udya nyuwe hemninkile."}]}