{"data":[{"book":"ВЫСЛОЎІ","chapter":"21","verse":"1","text":"Сэрца цара ў руках у Госпада, як патокі водаў: куды захоча, Ён кіруе яго."},{"book":"ВЫСЛОЎІ","chapter":"21","verse":"2","text":"Усякі шлях чалавека просты ў вачах ягоных; а Гасподзь узважвае сэрцы."},{"book":"ВЫСЛОЎІ","chapter":"21","verse":"3","text":"Справядлівасьць і праўду чыніць - больш даспадобы Госпаду, чым ахвяра."},{"book":"ВЫСЛОЎІ","chapter":"21","verse":"4","text":"Гонар вачэй і пыха сэрца, сьветачы бязбожнікаў - грэх."},{"book":"ВЫСЛОЎІ","chapter":"21","verse":"5","text":"Задумы руплівага вядуць да дастатку, а кожны сквапны церпіць нястачу."},{"book":"ВЫСЛОЎІ","chapter":"21","verse":"6","text":"Набываньне скарбу ілжывым языком - мімалётная марнасьць тых, што шукаюць сьмерці."},{"book":"ВЫСЛОЎІ","chapter":"21","verse":"7","text":"Гвалт бязбожных абернецца супроць іх, бо яны выракліся праўды."},{"book":"ВЫСЛОЎІ","chapter":"21","verse":"8","text":"Крывая дарога ў чалавека разбэшчанага; а хто чысты, у таго ўчынкі пабожныя."},{"book":"ВЫСЛОЎІ","chapter":"21","verse":"9","text":"Лепей жыць у закутку на даху, чым са сварліваю жонкай у прасторным доме."},{"book":"ВЫСЛОЎІ","chapter":"21","verse":"10","text":"Душа бязбожніка прагне ліхаты: ня знойдзе літасьці ў вачах яго і сябар ягоны."},{"book":"ВЫСЛОЎІ","chapter":"21","verse":"11","text":"Калі караюць блюзьнера, просты робіцца мудрым; і калі настаўляецца на розум мудры, дык ён набывае веды."},{"book":"ВЫСЛОЎІ","chapter":"21","verse":"12","text":"Праведнік назірае за домам бязбожніка: як упадаюць бязбожныя ў няшчасьце."},{"book":"ВЫСЛОЎІ","chapter":"21","verse":"13","text":"Хто затуляе вуха сваё ад ляманту беднага, той і сам будзе лямантаваць - і ня будзе пачуты."},{"book":"ВЫСЛОЎІ","chapter":"21","verse":"14","text":"Дарунак таемны тушыць гнеў, а дарунак запазуху - моцную лютасьць."},{"book":"ВЫСЛОЎІ","chapter":"21","verse":"15","text":"Чыніць правасудзьдзе - радасьць праведніку і страх тым, хто нясе зло."},{"book":"ВЫСЛОЎІ","chapter":"21","verse":"16","text":"Чалавек, які зьбіўся з дарогі розуму, спачне ў зборні мёртвых."},{"book":"ВЫСЛОЎІ","chapter":"21","verse":"17","text":"Хто любіць весялосьць - зьбедніцца; і хто любіць віно і масьці - не разбагацее."},{"book":"ВЫСЛОЎІ","chapter":"21","verse":"18","text":"Выкупам будзе за праведнага бязбожны, і за пабожнага - хітры."},{"book":"ВЫСЛОЎІ","chapter":"21","verse":"19","text":"Лепей жыць у зямлі пустэльнай, чым з жонкаю сварліваю і сярдзітаю."},{"book":"ВЫСЛОЎІ","chapter":"21","verse":"20","text":"Жаданы скарб і масьць - у доме ў мудрага; а неразумны чалавек распускае іх."},{"book":"ВЫСЛОЎІ","chapter":"21","verse":"21","text":"Хто трымаецца праўды і ласкі, знойдзе жыцьцё, праўду і славу."},{"book":"ВЫСЛОЎІ","chapter":"21","verse":"22","text":"Мудры ўваходзіць у горад моцных і руйнуе цьвярдыню іхняй надзеі."},{"book":"ВЫСЛОЎІ","chapter":"21","verse":"23","text":"Хто беражэ вусны свае і язык свой, той асланяе ад бяды душу сваю."},{"book":"ВЫСЛОЎІ","chapter":"21","verse":"24","text":"Пыхлівы злодзей - блюзьнер імя яму - дзее ў запале пыхі."},{"book":"ВЫСЛОЎІ","chapter":"21","verse":"25","text":"Прагнасьць гультая заб'е яго, бо рукі ў яго адмаўляюцца працаваць;"},{"book":"ВЫСЛОЎІ","chapter":"21","verse":"26","text":"кожны дзень ён моцна прагне, а праведнік дае і не шкадуе."},{"book":"ВЫСЛОЎІ","chapter":"21","verse":"27","text":"Ахвяра бязбожных - агіднасьць, асабліва калі з хітрасьцю прыносяць яе."},{"book":"ВЫСЛОЎІ","chapter":"21","verse":"28","text":"Ілжывы сьведка загіне, а чалавек, які кажа, што ведае, будзе гаварыць заўсёды."},{"book":"ВЫСЛОЎІ","chapter":"21","verse":"29","text":"Чалавек бязбожны дзёрзкі тварам сваім, а праведны трымае проста шлях свой."},{"book":"ВЫСЛОЎІ","chapter":"21","verse":"30","text":"Няма мудрасьці і няма розуму і няма вады - насуперак Госпаду."},{"book":"ВЫСЛОЎІ","chapter":"21","verse":"31","text":"Каня рыхтуюць на дзень бітвы, але перамога - ад Госпада."}]}