{"data":[{"book":"Psalmen","chapter":"112","verse":"1","text":"Halleluja! Heil den man, die Jahweh vreest, En zijn geboden van harte bemint:"},{"book":"Psalmen","chapter":"112","verse":"2","text":"Zijn kroost zal machtig op aarde zijn, Het geslacht der vromen zal worden gezegend."},{"book":"Psalmen","chapter":"112","verse":"3","text":"Welvaart en rijkdom bewonen zijn huis, En zijn gerechtigheid houdt in eeuwigheid stand;"},{"book":"Psalmen","chapter":"112","verse":"4","text":"De vromen gaat een licht in de duisternis op, Hem, die genadig, barmhartig en rechtvaardig zal zijn."},{"book":"Psalmen","chapter":"112","verse":"5","text":"Heil den man, die weggeeft en leent, En zijn zaken beheert volgens recht;"},{"book":"Psalmen","chapter":"112","verse":"6","text":"Want in eeuwigheid zal de rechtvaardige niet wankelen, En hij blijft in de herinnering voor eeuwig."},{"book":"Psalmen","chapter":"112","verse":"7","text":"Voor kwade geruchten is hij niet bang; Zijn hart blijft rotsvast op Jahweh vertrouwen,"},{"book":"Psalmen","chapter":"112","verse":"8","text":"Onverstoorbaar, onbevreesd, Totdat hij op zijn vijanden neerziet."},{"book":"Psalmen","chapter":"112","verse":"9","text":"Milddadig deelt hij aan de armen uit: Zijn gerechtigheid houdt in eeuwigheid stand, En zijn hoorn verheft zich in ere."},{"book":"Psalmen","chapter":"112","verse":"10","text":"De boze ziet het vol afgunst, En knarsetandend gaat hij te gronde: Nooit wordt de wens der bozen vervuld!"}]}