{"data":[{"book":"Samuweli II","chapter":"1","verse":"1","text":"Sɔlu faxa xanbi, Dawuda naxa gbilen Sikilaga kelife Amalɛkikae bɔnbɔde. A naxa lu naa xi firin."},{"book":"Samuweli II","chapter":"1","verse":"2","text":"A xi saxan nde, xɛmɛ nde naxa fa keli Sɔlu yire. A nu bara a xa donma ibɔɔ a ma, a bɛndɛ so a xunyi ma sunnun fe ma. A to so Dawuda yire, a naxa a xinbi sin a bun ma binyɛ kui."},{"book":"Samuweli II","chapter":"1","verse":"3","text":"Dawuda naxa a maxɔrin, «I kelixi minden?» A naxa a yaabi, «N nan n gixi Isirayila xa gali nan ya ma.»"},{"book":"Samuweli II","chapter":"1","verse":"4","text":"Dawuda naxa a fala a bɛ, «Munse dangixi naa? Na tagi raba n bɛ.» A naxa a yaabi, «Isirayilakae bara e gi gere ma. Mixi gbegbe bara faxa e ya ma. Hali Sɔlu nun a xa di xɛmɛ Yonatan bara laaxira.»"},{"book":"Samuweli II","chapter":"1","verse":"5","text":"Dawuda naxa a fala xɛmɛ bɛ, naxan nu dɛntɛgɛ safe a bɛ, a naxɛ, «I tan a kolonxi di, a Sɔlu nun a xa di xɛmɛ Yonatan bara laaxira?»"},{"book":"Samuweli II","chapter":"1","verse":"6","text":"A naxa a yaabi, «N Sɔlu li Gilibowa geya nan fari a maxɔnɔxi a ɲaaxi ra. A nu wama a yɛtɛ faxafe tanbɛ ra, barima Filisita sɔɔri soe ragie nu bara a raxɛtɛn."},{"book":"Samuweli II","chapter":"1","verse":"7","text":"A to n to, a naxa n xili. N naxa a ratin."},{"book":"Samuweli II","chapter":"1","verse":"8","text":"A naxɛ, ‹Nde na i tan na?› N naxa a yaabi, ‹Amalɛkika nde nan n na.›"},{"book":"Samuweli II","chapter":"1","verse":"9","text":"A naxa a fala n bɛ, ‹N mu gɛxi faxade, i xa n mali n xa faxa.›"},{"book":"Samuweli II","chapter":"1","verse":"10","text":"Na kui n naxa a faxa, barima n na kolon, a mu kisima feo. N naxa fa a xa mangɛ tɔnxuma nun a xa bɛlɛxɛ rasoe ra i tan n marigi xɔn ma.»"},{"book":"Samuweli II","chapter":"1","verse":"11","text":"Dawuda nun a xa mixie naxa e xa donmae ibɔɔ sunnunyi kui na dɛntɛgɛ xa fe ra."},{"book":"Samuweli II","chapter":"1","verse":"12","text":"E naxa Sɔlu, a xa di xɛmɛ Yonatan, nun Alatala xa ɲama Isirayila bɔnsɔɛ xa ɲɔnfe raba, naxee faxaxi gere kui. E naxa wa, e naxa sun han nunmare nee xa fe ra."},{"book":"Samuweli II","chapter":"1","verse":"13","text":"Dawuda naxa na xɛmɛ maxɔrin, naxan fa dɛntɛgɛ sa a bɛ, «I keli minden?» A naxa a yaabi, «Xɔɲɛ Amalɛkika xa di nan n na.»"},{"book":"Samuweli II","chapter":"1","verse":"14","text":"Dawuda naxa a maxɔrin, «I tan mu gaaxu Ala xa Mixi Sugandixi faxade?»"},{"book":"Samuweli II","chapter":"1","verse":"15","text":"Dawuda naxa a xa sɔɔri nde xili, a a yamari, «Yi xɛmɛ faxa!» A naxa na raba."},{"book":"Samuweli II","chapter":"1","verse":"16","text":"Dawuda naxa a fala na Amalɛkika bɛ, «I to a fala a i bara Ala xa Mixi Sugandixi faxa, i bara i yɛtɛ xun nakana. A lanma i xa faxa.»"},{"book":"Samuweli II","chapter":"1","verse":"17","text":"Dawuda naxa yi suuki sɛbɛ Sɔlu nun a xa di xɛmɛ Yonatan xa fe ra,"},{"book":"Samuweli II","chapter":"1","verse":"18","text":"a fa yamari fi Yudayakae xa a xaran. A xili nɛ «Xali xa suuki.» A sɛbɛxi Yasari xa buki kui."},{"book":"Samuweli II","chapter":"1","verse":"19","text":"«Isirayila, wo xa mangɛ xungbe bara laaxira geya fari,"},{"book":"Samuweli II","chapter":"1","verse":"20","text":"Wo naxa na fala Gati taa kui,"},{"book":"Samuweli II","chapter":"1","verse":"21","text":"Gilibowa geyae, tunɛ nun xini naxa bira wo ma,"},{"book":"Samuweli II","chapter":"1","verse":"22","text":"«Yonatan xa xali bara sɔɔri xungbee faxa,"},{"book":"Samuweli II","chapter":"1","verse":"23","text":"Sɔlu nun Yonatan naxee nu rafanxi mixie ma e xa simaya kui,"},{"book":"Samuweli II","chapter":"1","verse":"24","text":"Isirayila di ginɛe, wo xa wa Sɔlu xa fe ra,"},{"book":"Samuweli II","chapter":"1","verse":"25","text":"«Korogbae bara faxa gere kui."},{"book":"Samuweli II","chapter":"1","verse":"26","text":"Yonatan ngaxakerenyi, n sunnunxi i xa fe ra."},{"book":"Samuweli II","chapter":"1","verse":"27","text":"Korogbae bara faxa gere kui."}]}