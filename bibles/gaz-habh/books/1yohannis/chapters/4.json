{"data":[{"book":"1 Yohannis","chapter":"4","verse":"1","text":"Yaa michoota, hafuuronni kan Waaqaa taʼuu fi taʼuu baachuu isaanii ilaaluuf qoradhaa malee hafuurota hunda hin amaninaa; raajonni sobduun hedduun addunyaa seenaniiru."},{"book":"1 Yohannis","chapter":"4","verse":"2","text":"Haalli isin ittiin Hafuura Waaqaa beektanis kanuma: Hafuurri akka Yesuus Kiristoos fooniin dhufe dhugaa baʼu hundi kan Waaqaa ti;"},{"book":"1 Yohannis","chapter":"4","verse":"3","text":"hafuurri akka Yesuus Kiristoos fooniin dhufe dhugaa hin baane hundi kan Waaqaa miti. Inni hafuura farra Kiristoos, kan isin akka inni dhufu dhageessan sanaa ti; innis ammuma iyyuu addunyaa keessa jira."},{"book":"1 Yohannis","chapter":"4","verse":"4","text":"Yaa ijoolle, isin kan Waaqaa ti; jaras moʼattaniirtu; inni isin keessa jiru kan addunyaa keessa jiru sana caalaa guddaadhaatii."},{"book":"1 Yohannis","chapter":"4","verse":"5","text":"Isaan kan addunyaa ti; kanaaf wanni isaan dubbatanis kanuma addunyaa ti; addunyaanis isaan dhaggeeffata."},{"book":"1 Yohannis","chapter":"4","verse":"6","text":"Nu kan Waaqaa ti; namni Waaqa beeku hundinuus nu dhaggeeffata; namni kan Waaqaa hin taʼin garuu nu hin dhaggeeffatu. Kanaanis Hafuura dhugaatii fi hafuura sobaa addaan baafnee ni beekna."},{"book":"1 Yohannis","chapter":"4","verse":"7","text":"Yaa michoota, jaalalli kan Waaqaa waan taʼeef kottaa wal jaallannaa. Namni jaallatu hundi Waaqa irraa dhalate; Waaqas ni beeka."},{"book":"1 Yohannis","chapter":"4","verse":"8","text":"Sababii Waaqni jaalala taʼeef, namni hin jaallanne hundi Waaqa hin beeku."},{"book":"1 Yohannis","chapter":"4","verse":"9","text":"Waaqni akka nu karaa isaatiin jireenya argannuuf jedhee Ilma isaa tokkicha sana gara addunyaatti erge. Kanaanis jaalalli Waaqaa nu gidduutti mulʼateera."},{"book":"1 Yohannis","chapter":"4","verse":"10","text":"Jaalalli isa kana: Kunis nu Waaqa jaallannee miti; garuu Waaqatu nu jaallatee akka inni aarsaa cubbuu keenyaaf araara buusu taʼuuf Ilma isaa erge."},{"book":"1 Yohannis","chapter":"4","verse":"11","text":"Yaa michoota, erga Waaqni akkana nu jaallatee nus wal jaallachuu qabna."},{"book":"1 Yohannis","chapter":"4","verse":"12","text":"Namni tokko iyyuu takkumaa Waaqa hin argine; yoo wal jaallanne garuu Waaqni nu keessa jiraata; jaalalli isaas nu keessatti guutuu taʼa."},{"book":"1 Yohannis","chapter":"4","verse":"13","text":"Inni waan Hafuura isaa irraa nuu kenneef nu akka isa keessa jiraannuu fi akka innis nu keessa jiraatu kanaan ni beekna."},{"book":"1 Yohannis","chapter":"4","verse":"14","text":"Akka inni Fayyisaa addunyaa taʼuuf jedhee Abbaan Ilma isaa akka erge argineerra; dhugaa baanas."},{"book":"1 Yohannis","chapter":"4","verse":"15","text":"Yoo namni kam iyyuu Yesuus Ilma Waaqaa akka taʼe dhugaa baʼe, Waaqni isa keessa jiraata; innis Waaqa keessa jiraata."},{"book":"1 Yohannis","chapter":"4","verse":"16","text":"Kanaafuu jaalala Waaqni nuuf qabu beekneerra; amanneerras."},{"book":"1 Yohannis","chapter":"4","verse":"17","text":"Nus akka guyyaa murtiitti ija jabina qabaannuuf karaa kanaan jaalalli nu gidduutti guutuu taʼeera; nu addunyaa kana irratti Yesuusin fakkaannaatii."},{"book":"1 Yohannis","chapter":"4","verse":"18","text":"Jaalala keessa sodaan hin jiru. Sodaan waan adabbii wajjin wal qabatee jiruuf jaalalli mudaa hin qabne sodaa of keessaa baasee gata. Namni sodaatu tokko jaalalli isaa guutuu miti."},{"book":"1 Yohannis","chapter":"4","verse":"19","text":"Nu sababii inni duraan dursee nu jaallateef isa jaallanna."},{"book":"1 Yohannis","chapter":"4","verse":"20","text":"Namni, “Ani Waaqa nan jaalladha” jechaa obboleessa isaa immoo jibbu kam iyyuu sobduu dha. Namni obboleessa isaa kan arge sana hin jaallanne kam iyyuu Waaqa hin argin sana jaallachuu hin dandaʼu."},{"book":"1 Yohannis","chapter":"4","verse":"21","text":"Inni ajaja kana nuu kenneera: Namni Waaqa jaallatu kam iyyuu obboleessa ofii isaa jaallachuu qaba."}]}