{"data":[{"book":"KORENTI 1","chapter":"6","verse":"1","text":"Si goɗɗo e mon lurridii e goɗɗo, e hara o suusay wullitaade e ɓe feewaa ɓen, o acca yimɓe Alla ɓen?"},{"book":"KORENTI 1","chapter":"6","verse":"2","text":"E on andaa yimɓe Alla ɓen ɲaawoyay oo aduna? Si tawii ko onon haani ɲaawude aduna on, hara on waawataa ɲaawugol haajuuji ɗi hittaa ɗin?"},{"book":"KORENTI 1","chapter":"6","verse":"3","text":"E on andaa en ɲaawoyay malaa'ikaaɓe ɓen? E ko honɗun non haɗata ɲaawen haajuuji oo aduna?"},{"book":"KORENTI 1","chapter":"6","verse":"4","text":"Awa si tawii hiɗon mari lurral hakkunde mon fii haajuuji aduna ɗin, hara ko yimɓe ɓe *moftal ngal hayfini ɓen waɗoton ɲaawooɓe?"},{"book":"KORENTI 1","chapter":"6","verse":"5","text":"Ko fii hersingol on mi wowliri ɗun. Taw si hay gooto faamuɗo, waawuɗo ɲaawude hakkunde musiɓɓe mun alaa hakkunde mon?"},{"book":"KORENTI 1","chapter":"6","verse":"6","text":"E hin-le goɗɗo no wullitaade e hoore musiɗɗo mun yeeso ɓe gomɗinaa ɓen!"},{"book":"KORENTI 1","chapter":"6","verse":"7","text":"Onon non, ko ko waɗi haa ɲaawindirɗon kon holli wonde on foolaama few. Sitta nde waɗaɗon bone, maa hippaɗon."},{"book":"KORENTI 1","chapter":"6","verse":"8","text":"Kono ko onon woni waɗude angal peewal ngal, jatta ɓeya, e hin-le ko musiɓɓe mon."},{"book":"KORENTI 1","chapter":"6","verse":"9","text":"Wota on ɗaynito! E on andaa ɓoyliiɓe ɓen maraa geɓal ka *laamu Alla? Hinaa jiiɓiiɓe ɓen, hinaa kadi rewooɓe sanamu ɓen e jeenooɓe ɓen e worɓe waɗitiiɓe rewɓe ɓen e worɓe jinooɓe worɓe ɓen"},{"book":"KORENTI 1","chapter":"6","verse":"10","text":"e wuyɓe ɓen e himmuɓe ɓen e mandilooɓe ɓen e hoynooɓe ɓen e jattooɓe ɓen, woni ko mari geɓal ka laamu Alla."},{"book":"KORENTI 1","chapter":"6","verse":"11","text":"Awa ko ɗun woɓɓe e mon wonnoo. Kono Ruuhu Alla men on lootii on, *laɓɓinii on, o jogorii on feewuɓe e innde Iisaa Almasiihu Joomi on."},{"book":"KORENTI 1","chapter":"6","verse":"12","text":"Miɗo newnanaa fow, kono hinaa fow nafata. Miɗo newnanaa fow, kono mi accataa ko woni woo waawammi."},{"book":"KORENTI 1","chapter":"6","verse":"13","text":"Neemaaji ɗin ko fii reedu, reedu ndun kadi fii neemaaji ɗin, Alla kadi mulay ɗi fow. Awa kadi ɓandu ndun hinaa fii jinaa, kono ko ndu fii Joomiraaɗo on, Joomiraaɗo on kadi fii ɓandu ndun."},{"book":"KORENTI 1","chapter":"6","verse":"14","text":"Awa kadi Alla, on Immintinɗo Joomi on, immintiniray en bawgal makko ngal."},{"book":"KORENTI 1","chapter":"6","verse":"15","text":"E hara on andaa wonde ko ɓalli mon ɗin woni tere *Almasiihu on? E hara mi ƴettay tere Almasiihu on, mi yuɓɓindira e cagaajo? Pellet oo'o!"},{"book":"KORENTI 1","chapter":"6","verse":"16","text":"E on andaa kadi, mo yuɓɓindiri hoore mun e cagaajo, haray kanko e makko ko ɓe ɓandu wooturu? Ɓay no windii: «Kamɓe ɗiɗo ɓe wonay gooto.»"},{"book":"KORENTI 1","chapter":"6","verse":"17","text":"Kono, on humondirɗo e Joomiraaɗo on, haray kanko e makko ko ɓe ruuhu gooto."},{"book":"KORENTI 1","chapter":"6","verse":"18","text":"Woɗɗitee jinaa on! E junuubu goo mo neɗɗo waɗata, hara on junuubu hinaa tabitoowo ka ɓandu. Kono on jokkuɗo jinaa, haray ko ɓandu makko ndun tigi o woni waɗande junuubu."},{"book":"KORENTI 1","chapter":"6","verse":"19","text":"E hari on andaa ɗunɗoo? Ko ɓandu mon ndun woni suudu *Ruuhu Seniiɗo wonɗo e mon on, on mo Alla okki on. Hinaa onon jeyi hoore mon,"},{"book":"KORENTI 1","chapter":"6","verse":"20","text":"ko fii on sooditaama coggu sattungu. Awa teddiniree Alla ɓalli mon ɗin."}]}