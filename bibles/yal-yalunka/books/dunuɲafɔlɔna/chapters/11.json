{"data":[{"book":"Dunuɲa Fɔlɔna","chapter":"11","verse":"1","text":"Na waxatini, dunuɲa birin yi xui keden nan falama."},{"book":"Dunuɲa Fɔlɔna","chapter":"11","verse":"2","text":"Muxuna ndee to siga sogeteden binni, e yi dɔxɔ Sinari lanbanni."},{"book":"Dunuɲa Fɔlɔna","chapter":"11","verse":"3","text":"E yi a fala e bode xa, e naxa, “En siga, en xa bitikidin bɔnbɔ, en xa a gan.” E yi bitikidine dɔxɔ gɛmɛne ɲɔxɔni. E yi dolen findi bitikidi11.3 Bitikidin mɔn falama yirena nde yi fa fala “Birikidina.” dɔxɔ seen na."},{"book":"Dunuɲa Fɔlɔna","chapter":"11","verse":"4","text":"Na xanbi ra, e yi a fala, e naxa, “En siga, en xa taan ti en yɛtɛ xa, e nun sanganso gbeen naxan tema han kore, alogo en xinla xa gbo ayi. Nanara, en nama xuya ayi dunuɲa xun xɔn.”"},{"book":"Dunuɲa Fɔlɔna","chapter":"11","verse":"5","text":"Koni Alatala yi godo na taan nun sanganso gbeen matodeni muxune naxan ti."},{"book":"Dunuɲa Fɔlɔna","chapter":"11","verse":"6","text":"Alatala yi a fala, a naxa, “Muxuni itoe, naxanye siya keden, xui keden a ra, xa ne bata wanli ito fɔlɔ, wanla birin e waxi naxan kɛ feni sɔnɔn, e na ligama nɛn."},{"book":"Dunuɲa Fɔlɔna","chapter":"11","verse":"7","text":"En siga, en godo e xuiin basandeni alogo e nama e bode xuiin mɛ.”"},{"book":"Dunuɲa Fɔlɔna","chapter":"11","verse":"8","text":"Alatala yi e raxuya ayi. Na taan ti feen yi dan."},{"book":"Dunuɲa Fɔlɔna","chapter":"11","verse":"9","text":"Na yiren yi xili Babeli,11.9 Babeli maso xuina nde ra Heburu xuini naxan bunna nɛɛn fa fala “Mayibasanna.” bayo Alatala bata dunuɲa xuine basan e bode ra na yi. Fɔlɔ mɛnni, Alatala yi e raxuya ayi dunuɲa birin ma."},{"book":"Dunuɲa Fɔlɔna","chapter":"11","verse":"10","text":"Semi bɔnsɔnna taruxun ni i ra."},{"book":"Dunuɲa Fɔlɔna","chapter":"11","verse":"11","text":"Arapaxadi bari xanbini, Semi mɔn yi ɲɛɛ kɛmɛ suulun sɔtɔ. A yi dii xɛmɛne nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"12","text":"Arapaxadi to ɲɛɛ tonge suulun nun suulun sɔtɔ, a yi Selaxa bari."},{"book":"Dunuɲa Fɔlɔna","chapter":"11","verse":"13","text":"A to Selaxa sɔtɔ, Arapaxadi yi bu ɲɛɛ kɛmɛ naanin ɲɛɛ saxan. A yi dii xɛmɛne nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"14","text":"Selaxa to ɲɛɛ tonge saxan sɔtɔ, a yi Eberi bari."},{"book":"Dunuɲa Fɔlɔna","chapter":"11","verse":"15","text":"A to Eberi sɔtɔ, Selaxa yi bu ɲɛɛ kɛmɛ naanin ɲɛɛ saxan. A yi dii xɛmɛn nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"16","text":"Eberi to ɲɛɛ tonge saxan e nun naanin sɔtɔ, a yi Pɛlɛgi bari."},{"book":"Dunuɲa Fɔlɔna","chapter":"11","verse":"17","text":"A to Pɛlɛgi sɔtɔ, Eberi yi bu ɲɛɛ kɛmɛ naanin ɲɛɛ tonge saxan. A yi dii xɛmɛn nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"18","text":"Pɛlɛgi to ɲɛɛ tonge saxan sɔtɔ, a yi Rewu bari."},{"book":"Dunuɲa Fɔlɔna","chapter":"11","verse":"19","text":"A to Rewu sɔtɔ, Pɛlɛgi yi bu ɲɛɛ kɛmɛ firin ɲɛɛ solomanaanin. A yi dii xɛmɛn nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"20","text":"Rewu to ɲɛɛ tonge saxan nun firin sɔtɔ, a yi Serugu bari."},{"book":"Dunuɲa Fɔlɔna","chapter":"11","verse":"21","text":"A to Serugu sɔtɔ, Rewu yi bu ɲɛɛ kɛmɛ firin ɲɛɛ solofere. A yi dii xɛmɛn nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"22","text":"Serugu to ɲɛɛ tonge saxan sɔtɔ, a yi Nahori bari."},{"book":"Dunuɲa Fɔlɔna","chapter":"11","verse":"23","text":"A to Nahori sɔtɔ, Serugu yi bu ɲɛɛ kɛmɛ firin. A yi dii xɛmɛn nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"24","text":"Nahori to ɲɛɛ mɔxɔɲɛn nun solomanaanin sɔtɔ, a yi Tera bari."},{"book":"Dunuɲa Fɔlɔna","chapter":"11","verse":"25","text":"A to Tera sɔtɔ, Nahori yi bu ɲɛɛ kɛmɛ ɲɛɛ fu nun solomanaanin. A yi dii xɛmɛn nun dii tɛmɛ gbɛtɛne sɔtɔ."},{"book":"Dunuɲa Fɔlɔna","chapter":"11","verse":"26","text":"Tera to ɲɛɛ tonge solofere sɔtɔ, a yi Iburama nun Nahori nun Haran bari."},{"book":"Dunuɲa Fɔlɔna","chapter":"11","verse":"27","text":"Tera bɔnsɔnna taruxun ni i ra."},{"book":"Dunuɲa Fɔlɔna","chapter":"11","verse":"28","text":"Benun Tera xa faxa, a diin Haran yi faxa Yuru taani Babilɔn bɔxɔni, a barixi dɛnaxan yi."},{"book":"Dunuɲa Fɔlɔna","chapter":"11","verse":"29","text":"Iburama nun Nahori yi ɲaxanle futu. Iburama ɲaxanla yi xili Sarayi. Nahori a ɲaxanla xili Milika. Milika baba nan yi Haran na. Haran dii firin nan sɔtɔ, Milika nun Isika."},{"book":"Dunuɲa Fɔlɔna","chapter":"11","verse":"30","text":"Gbantan nan yi Sarayi ra. Dii yo mi yi a yii."},{"book":"Dunuɲa Fɔlɔna","chapter":"11","verse":"31","text":"Tera yi a denbayaan xali, a dii Iburama, e nun a mamandenna Loti, Haran ma diina, e nun a mamandenna Sarayi, Iburamaa ɲaxanla. E birin yi keli Yuru taani Babilɔn bɔxɔni alogo e xa siga Kanan bɔxɔni. Koni e to Xarani taan li, e yi dɔxɔ mɛnni."},{"book":"Dunuɲa Fɔlɔna","chapter":"11","verse":"32","text":"Tera yi bu ɲɛɛ kɛmɛ firin ɲɛɛ suulun. A yi faxa Xarani yi."}]}