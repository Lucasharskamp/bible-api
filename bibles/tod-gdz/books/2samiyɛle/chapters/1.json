{"data":[{"book":"2 Samiyɛle","chapter":"1","verse":"1","text":"Sayile ɠɛnina zaani, siɛgi zu Davide ɠaleni ma la, é ʋa, é zei Sikilage, kpegai ma ga vɔni Amalɛke nuiti ma. É folo felegɔ ɠɛɛni Sikilage."},{"book":"2 Samiyɛle","chapter":"1","verse":"2","text":"Foloi zaʋasiɛi, zunui ta ɠulani Sayile ná-kɔɔlaaɠai zu, é ʋa, kɔba zeɠeiti baliʋaliai ga, fufiligi ʋuuni nɔungi ma kidaaʋiligi maaʋele ma. Seeliai ma Davide ɠoba, é looni zooi ma, é la Davide ɠɔɠɔwu."},{"book":"2 Samiyɛle","chapter":"1","verse":"3","text":"Davide gaazaɠani, é ɠɛ ma: «Mini ɠa è zeɠezu ná?» É gooɠaaʋoteni, é ɠɛ ma: «Pèlaʋɛ, gè zeɠe Izilayɛle ná-kɔɔlaaɠai zu.»"},{"book":"2 Samiyɛle","chapter":"1","verse":"4","text":"Davide ɠɛni ma: «Lee ɠa kɛai? Nà è maanɛɛnɛzu, bo dɛɛ mà.» Naa ɠɛni ma: «Izilayɛle ɠɔɔʋɛbɛi ɓizaa kɔɔi ʋa, ti zunu mɔinmɔin paa ti zaama. Sayile ɓɔɠɔi ta Zonatan ti zaa.»"},{"book":"2 Samiyɛle","chapter":"1","verse":"5","text":"Davide zunu loungoi naa ɠaazaɠani, nii é ɠɛni poluvaawogi wosu, é ɠɛ ma: «È kwɛɛgɛ ɠale ga Sayile ta ná-doun zunui Zonatan ti zaa?»"},{"book":"2 Samiyɛle","chapter":"1","verse":"6","text":"Zunu loungoi gooɠaaʋoteni, é ɠɛ ma: «Soloogɛ nɔ kpein ga gè ɠɛa Gileɓoa gizei ma, gè Sayile ɠa, é ɗa zɛlɛ ga ná-kpɛɛin ma ungi, kɔɔɠɔ wotoloiti ta soo ɓizɛ zalaʋusuiti ti ɗa maaɓuɠa ba."},{"book":"2 Samiyɛle","chapter":"1","verse":"7","text":"É wɛlɛni ʋolu, é kà, é tòli, gè ɠɛ ma: ‹Yoo, masagi.›"},{"book":"2 Samiyɛle","chapter":"1","verse":"8","text":"É gàazaɠani, é ɠɛ mà: ‹Ɓɛ ɠa ga ɗe?› Gè ɠɛ ma: ‹Nà ga Amalɛke nu.›"},{"book":"2 Samiyɛle","chapter":"1","verse":"9","text":"É ɠɛni mà: ‹Maaɓuɠa bà, è pàa. Mazɔlɔɔ gaazulatigi sòga, anɛɛ ni zɛnvui ɠa dɛ sù.›"},{"book":"2 Samiyɛle","chapter":"1","verse":"10","text":"Gè maaɓuɠani ba, gè paa, mazɔlɔɔ gè kaani ga é la mɔ yɛnvua ná-tooi ʋoluma. Naa ʋoluma gè masa bɔɔlɔgi ɠula unma, gè balai ɠula zeei ʋa. Tiya ɠaa, pàaʋɛ ga tiye màliɠii ʋɔ.»"},{"book":"2 Samiyɛle","chapter":"1","verse":"11","text":"Davide ɠɔba zeɠeiti soni, é ti ʋaliʋali ga, ga kidaaʋiligi maaʋele. Koba nuiti pɛ ti ta-zeɠeiti baliʋalini ga ga kɛʋele."},{"book":"2 Samiyɛle","chapter":"1","verse":"12","text":"Ti saa wɔlɔi woni, ti ɓɔɠɔ maawɔin, ti zugi zo eyɛsu kpɔkɔ, Sayile ta Zonatan ta-vaa zu, naa ʋɛɛ Ɠɔoɠɔ GALAGI ná-kɔɔʋɛbɛi ʋa, ta Izilayɛle nuiti pɛ ta-vaa zu, niiti ti zaani kɔɔi zu."},{"book":"2 Samiyɛle","chapter":"1","verse":"13","text":"Davide zunu loungoi ɠaazaɠani ʋolu, nii é poluvaawogi woni ma, é ɠɛ ma: «Mini nu ɠa ga ɗe?» Naa gooɠaaʋoteni, é ɠɛ ma: «Kɛ̀ɛ ɠa ga Amalɛke zunui ta, nii paai seikɔɠɔmai ma zooi nii zu.»"},{"book":"2 Samiyɛle","chapter":"1","verse":"14","text":"Davide ɠɛni ma ʋolu: «Lee vaa zu è la luani, è yeemaalega, è naama nui ʋaa, nii Ɠɔoɠɔ GALAGI yiimazeɠeai la, é gulɔi ziaai ma?»"},{"book":"2 Samiyɛle","chapter":"1","verse":"15","text":"Davide ná-kɔɔɠɔ nui gila tolini, é ɠɛ ma: «Ʋa, è paa.» Kɔɔɠɔ nui Amalɛke nui naa ʋaani."},{"book":"2 Samiyɛle","chapter":"1","verse":"16","text":"Davide ɠɛni ma: «È zaa vai ma ungi ɠa ga ɗa ɓɔɠɔi, mazɔlɔɔ ɗa ɓɔɠɔ ɠa è ɓɔɠɔ maalɔa, siɛgi zu è ɠɛa la ma: ‹Nà ɠa gè naama nui ʋaa, nii Ɠɔoɠɔ GALAGI yiimazeɠeai la, é gulɔi ziaai ma.› »"},{"book":"2 Samiyɛle","chapter":"1","verse":"17","text":"Davide saa wɔlɔ wuyei nii ɓɛtɛni, é too Sayile ta Zonatan ma."},{"book":"2 Samiyɛle","chapter":"1","verse":"18","text":"É devei veeni ga ti Zuda mavofodaiti pɛ kala ga ma guyei. Guyei ʋe daa ga «Mɛɛin». Sɛʋɛʋɛ «Telebo nui ná-sɛʋɛi» zu."},{"book":"2 Samiyɛle","chapter":"1","verse":"19","text":"Izilayɛle, ɗa-ɠɔɔɠɔ nu wolaiti ti zaa, ɗa-ɠizeiti ma!"},{"book":"2 Samiyɛle","chapter":"1","verse":"20","text":"À mina ma wooi laazeeli Gate,"},{"book":"2 Samiyɛle","chapter":"1","verse":"21","text":"Ee, Gileɓoa gizeiti, duɓu mina mɔ ʋu wo ma, ta tona,"},{"book":"2 Samiyɛle","chapter":"1","verse":"22","text":"Zonatan ná-mɛɛin la ɠɛa ɠulazu ʋolu, aisa é ʋa sili nuiti paa,"},{"book":"2 Samiyɛle","chapter":"1","verse":"23","text":"Sayile ta Zonatan ti ɠɛa nɛɛni nuiti bɛ, ti-zii ma voloi pɛ su,"},{"book":"2 Samiyɛle","chapter":"1","verse":"24","text":"Izilayɛle anzanu loungoiti, à wɔlɔ Sayile ná-faa zu,"},{"book":"2 Samiyɛle","chapter":"1","verse":"25","text":"Toɠa ɠale kɔɔɠuluɓa wolaiti toai kɔɔi zaama?"},{"book":"2 Samiyɛle","chapter":"1","verse":"26","text":"Zìi ɠa ɓɔlɔzu kòozu ɗa-vaa zu, Zonatan,"},{"book":"2 Samiyɛle","chapter":"1","verse":"27","text":"Toɠa ɠale kɔɔɠuluɓa wolaiti toai?"}]}