{"data":[{"book":"ДРУГІ ЗАКОН","chapter":"10","verse":"1","text":"У той час сказаў мне Гасподзь: вычашы сабе дзьве скрыжалі каменныя, падобныя да першых, і падыміся да Мяне на гару, і зрабі сабе драўняны каўчэг;"},{"book":"ДРУГІ ЗАКОН","chapter":"10","verse":"2","text":"і Я напішу на скрыжалях тыя словы, якія былі на ранейшых скрыжалях, якія ты разьбіў; і пакладзі іх у каўчэг."},{"book":"ДРУГІ ЗАКОН","chapter":"10","verse":"3","text":"І зрабіў я каўчэг з дрэва сітым, і выцясаў дзьве каменныя скрыжалі, як ранейшыя, і пайшоў на гару; і дзьве гэтыя скрыжалі былі ў руках маіх."},{"book":"ДРУГІ ЗАКОН","chapter":"10","verse":"4","text":"І напісаў Ён на скрыжалях, як напісана было раней, тыя дзесяць слоў, якія сказаў вам Гасподзь на гары зь сярэдзіны агню ў дзень сходу, і аддаў іх Гасподзь мне."},{"book":"ДРУГІ ЗАКОН","chapter":"10","verse":"5","text":"І павярнуўся я, і сышоў з гары, і паклаў скрыжалі ў каўчэг, каб яны там былі, як загадаў мне Гасподзь."},{"book":"ДРУГІ ЗАКОН","chapter":"10","verse":"6","text":"І сыны Ізраілевыя выправіліся з Бээрот-Бэнэ-Яакана ў Мозэр; там памёр Аарон і пахаваны там, і стаў сьвятаром замест яго сын ягоны Элеазар."},{"book":"ДРУГІ ЗАКОН","chapter":"10","verse":"7","text":"Адтуль выправіліся ў Гудгод, з Гудгода ў Ётвату, у зямлю, дзе патокі водаў."},{"book":"ДРУГІ ЗАКОН","chapter":"10","verse":"8","text":"У той час аддзяліў Гасподзь племя Лявіінае, каб насіла каўчэг запавета Гасподняга, каб стаяла прад Госпадам, служыла Яму і дабраслаўляла імем Ягоным, да сёньня;"},{"book":"ДРУГІ ЗАКОН","chapter":"10","verse":"9","text":"таму няма лявіту долі й дзялянкі з братамі ягонымі: Сам Гасподзь ёсьць дзялянка ягоная, як казаў яму Гасподзь, Бог твой."},{"book":"ДРУГІ ЗАКОН","chapter":"10","verse":"10","text":"І прабыў я на гары, як і ў ранейшы час, сорак дзён і сорак ночаў; і ўважыў мне Гасподзь і гэтым разам, не захацеў Гасподзь загубіць цябе;"},{"book":"ДРУГІ ЗАКОН","chapter":"10","verse":"11","text":"і сказаў мне Гасподзь: устань, ідзі ў дарогу перад народам; няхай яны пойдуць і авалодаюць зямлёю, якую Я запрысягнуўся даць бацькам іхнім."},{"book":"ДРУГІ ЗАКОН","chapter":"10","verse":"12","text":"Дык вось, Ізраіле, чаго патрабуе ад цябе Гасподзь, Бог твой? Таго толькі, каб ты баяўся Госпада, Бога твайго, хадзіў усімі шляхамі Ягонымі і любіў Яго, і служыў Госпаду, Богу твайму, ад усяго сэрца твайго і ад усёй душы тваёй,"},{"book":"ДРУГІ ЗАКОН","chapter":"10","verse":"13","text":"каб трымаўся запаведзяў Госпада і пастановаў Ягоных, якія сёньня наказваю табе, каб табе было добра."},{"book":"ДРУГІ ЗАКОН","chapter":"10","verse":"14","text":"Вось у Госпада, Бога твайго, неба і нябёсы нябёсаў, зямля і ўсё, што на ёй;"},{"book":"ДРУГІ ЗАКОН","chapter":"10","verse":"15","text":"але толькі бацькоў тваіх прыняў Гасподзь і палюбіў іх, і выбраў вас, насеньне іхняе пасьля іх, з усіх народаў, як сёньня бачыш."},{"book":"ДРУГІ ЗАКОН","chapter":"10","verse":"16","text":"Дык вось, абрэжце крайнюю плоць сэрца вашага і ня будзьце болей цьвёрдахрыбетныя;"},{"book":"ДРУГІ ЗАКОН","chapter":"10","verse":"17","text":"бо Гасподзь, Бог ваш, ёсьць Бог над багамі і Валадар над валадарамі, Бог вялікі, моцны і страшны, які не зважае на абліччы і не бярэ дарункаў,"},{"book":"ДРУГІ ЗАКОН","chapter":"10","verse":"18","text":"Які дае суд сіраце і ўдаве, і любіць прыхадня, і дае яму хлеб і вопратку."},{"book":"ДРУГІ ЗАКОН","chapter":"10","verse":"19","text":"Любеце і вы прыхадня, бо самыя былі прыхаднямі ў зямлі Егіпецкай."},{"book":"ДРУГІ ЗАКОН","chapter":"10","verse":"20","text":"Госпада, Бога твайго, бойся, Яму служы, і да Яго прыхініся і Ягоным імем прысягай:"},{"book":"ДРУГІ ЗАКОН","chapter":"10","verse":"21","text":"Ён хвала твая і Ён Бог твой, Які зрабіў з табою тыя вялікія і страшныя дзеі, якія бачылі вочы твае;"},{"book":"ДРУГІ ЗАКОН","chapter":"10","verse":"22","text":"у сямідзесяці душах прыйшлі бацькі твае ў Егіпет, а сёньня Гасподзь, Бог твой, зрабіў цябе шматлікім, як зоркі нябесныя."}]}