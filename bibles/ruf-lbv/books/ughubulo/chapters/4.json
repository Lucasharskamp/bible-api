{"data":[{"book":"Ughubulo","chapter":"4","verse":"1","text":"Hanimalitse kulola agho, mbona libani lipfughulighwa kulanga. Na litsi lila lyanongole kuhulika ilikalile ka litsi lya malati, linongela, “Ugheluke utse hano, na nene nitsokulangusa aghala ighobamighwa kulawila.”"},{"book":"Ughubulo","chapter":"4","verse":"2","text":"Baho Ghumuhe tsakanongotsa, ulole, kulanga tsahana yumwe iyakalile chighoda che undewa."},{"book":"Ughubulo","chapter":"4","verse":"3","text":"Na yumwe yakalile baho tsakoneka ka madini ighanoghile ighokemighwa yasipi na yakiki. Uminde we mvula ung'ali wong'ala ka libwe ilinoghile lya chijani na tsautsunguluka chighoda che undewa."},{"book":"Ughubulo","chapter":"4","verse":"4","text":"Pfighoda ishirini na pfine pfa undewa tsapfitsunguluka chighoda che undewa, na pfighoda apfo pfikalighwa ne iwabala ishirini na wane, iwapfalile maghwanda matselu na fiya tsa nzahabu mwitwi mwawo."},{"book":"Ughubulo","chapter":"4","verse":"5","text":"Hane chighoda acho che undewa tsakulawila lumwesa, litsi na midumo. Na miwenge saba ing'ali ikwaka hambele he chighoda acho che undewa. Miwenge ayo iyo muhe saba tse Imulungu."},{"book":"Ughubulo","chapter":"4","verse":"6","text":"Hambele he chighoda acho che undewa mbona chinu ichoneke ka ibahali ye chiyoo, yoneka ka libwe iling'ala."},{"book":"Ughubulo","chapter":"4","verse":"7","text":"Chilumbe cha mwanduso tsachoneka ka simba, cha keli choneka ka ng'ombe, na cha kadatu choneka ka chihanga che imunu, na cha kane choneka ka chitema iyoghuluka."},{"book":"Ughubulo","chapter":"4","verse":"8","text":"Pfilumbe wose wanne, chila yumwe tsakana pfipamanilo sita, pfipamanilo apfo pfimema tsinenge kunze na mghati. Chilo ne imisi ng'awalekile bae kulonga,"},{"book":"Ughubulo","chapter":"4","verse":"9","text":"Na pfilumbe awo wane hawamtunyile na kumtoghola na kumlongela mighede ayula iyokala mne chighoda che undewa iyane ughima ghamatsuwa ghose na ghamatsuwa ghose,"},{"book":"Ughubulo","chapter":"4","verse":"10","text":"iwabala awo ishirini na wane, wamghwila mmaghulu mwake ayo iyakalile mna chighoda che undewa, nawo womtamanila yeye iyokala ghamatsuwa ghose na ghamatsuwa ghose. Nawo tsawasa tsifiya tsawo hambele he chighoda acho che undewa, wolonga,"},{"book":"Ughubulo","chapter":"4","verse":"11","text":"“Imtwatsa wetu na Imulungu wetu! Kunogha kutogholighwa,"}]}