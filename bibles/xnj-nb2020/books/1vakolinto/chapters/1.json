{"data":[{"book":"1 Vakolinto","chapter":"1","verse":"1","text":"Nene Pauli nikemeliwi kuvya mtumi wa Kilisitu Yesu, kwa maganu ga Chapanga, na mlongo Sostene."},{"book":"1 Vakolinto","chapter":"1","verse":"2","text":"Tikuvayandikila nyenye msambi wa vandu vevakumsadika Kilisitu mwemuvi Kolinto. Nyenye mukemeliwi kuvya vandu va Chapanga kwa kuwungana na Yesu Kilisitu, pamonga na vandu voha popoha pevakumuyupa BAMBU witu Yesu Kilisitu mweavi BAMBU witu na wavi mewawa."},{"book":"1 Vakolinto","chapter":"1","verse":"3","text":"Nikuvaganila uteke na ubwina wa Chapanga kuhuma kwa Chapanga Dadi witu na BAMBU witu Yesu Kilisitu."},{"book":"1 Vakolinto","chapter":"1","verse":"4","text":"Nikumsengusa Chapanga wangu magono goha ndava yinu, ndava ya mota ya Chapanga yaavapelili kwa njila ya Yesu Kilisitu."},{"book":"1 Vakolinto","chapter":"1","verse":"5","text":"Muni kwa kuwungana na Kilisitu mmemiswi muvindu vyoha. Mpewi luhala lwa kukokosa na kumanya."},{"book":"1 Vakolinto","chapter":"1","verse":"6","text":"Ujumbi wa Kilisitu uyimi chakukangamala mugati yinu,"},{"book":"1 Vakolinto","chapter":"1","verse":"7","text":"hati nakupungukiwa na chipanji chochoa kuhuma kwa Mpungu Msopi pemwilindila kugubukuliwa kwa BAMBU witu Yesu Kilisitu."},{"book":"1 Vakolinto","chapter":"1","verse":"8","text":"Mwene yati akuvakangamalisa mbaka pamwishu mulolekanayi mwangali kuhoka ligono leiwuya BAMBU witu Yesu Kilisitu."},{"book":"1 Vakolinto","chapter":"1","verse":"9","text":"Chapanga ndi msadikika, avakemili muvyai pamonga na mwana waki Yesu Kilisitu BAMBU witu."},{"book":"1 Vakolinto","chapter":"1","verse":"10","text":"Valongo vangu, nikuvayupa neju kwa liina la BAMBU witu Yesu Kilisitu, mvya pamonga mukila lijambu lemwijova, mkoto kukomana pagati yinu mvya liholo limonga na lijambu limonga."},{"book":"1 Vakolinto","chapter":"1","verse":"11","text":"Valongo vangu, mambu genigayuwini kuhuma kwa vandu va Kuloe, kuvya mwihutana pagati yinu."},{"book":"1 Vakolinto","chapter":"1","verse":"12","text":"Nigana kujova cheniyuwini kuhuma kwinu, mmonga ijova, “Nene nikumlanda Pauli,” Yungi, “Nene nikumlanda Apolo,” Yungi, “Nene nikumlanda Kefa,” Na yungi ijova, “Nene nikumlanda Kilisitu.”"},{"book":"1 Vakolinto","chapter":"1","verse":"13","text":"Wu, Kilisitu agavanyiki? Wu, Pauli ndi mweavambiwi pamsalaba ndava yinu? Amala mwabatiziwi kwa liina la Pauli?"},{"book":"1 Vakolinto","chapter":"1","verse":"14","text":"Nikumsengusa Chapanga nabatizi lepi mundu hati mmonga winu ndi nga Kilisipo na Gayo."},{"book":"1 Vakolinto","chapter":"1","verse":"15","text":"Hinu kawaka mweihotola kujova abatiziwi kwa liina langu."},{"book":"1 Vakolinto","chapter":"1","verse":"16","text":"Chakaka nabatizi kavili vandu pa lukolo lwa Stefani, nambu kawaka nimanyili lepi ngati nabatizi mundu yungi."},{"book":"1 Vakolinto","chapter":"1","verse":"17","text":"Kilisitu anitumi lepi kubatiza vandu, nambu anitumili kukokosa Lilovi la Bwina. Anitumili kukokosa changali kuhuvalila maholo ga vandu vangi, muni makakala ga lifwa cha Kilisitu pamsalaba chikoto kubadilishwa."},{"book":"1 Vakolinto","chapter":"1","verse":"18","text":"Kwa vala vevayagili ujumbi wa chifwa cha Kilisitu pamsalaba uyimu, nambu tete mwetivii munjila ya usangula, ujumbi wenuwo ndi makakala ga Chapanga."},{"book":"1 Vakolinto","chapter":"1","verse":"19","text":"Muni Mayandiku Gamsopi gijova,"},{"book":"1 Vakolinto","chapter":"1","verse":"20","text":"Avi koki mweavi na luhala? Avi koki mweasomili? Avi koki mweamanyili kudandaula mambu ga mulima? Wu, Chapanga ahengili lepi luhala lwa mulima uwu kuvya ndi uyimu?"},{"book":"1 Vakolinto","chapter":"1","verse":"21","text":"Chapanga igana kuvasangula vala vevakumsadiki kwa njila ya makokoselu gegilolekana kuvya mambu ga uyimu. Akitili chenichi ndava muni vandu vihotola lepi kummanya Chapanga kwa luhala lwavi vene."},{"book":"1 Vakolinto","chapter":"1","verse":"22","text":"Vayawudi vigana chinamtiti na Vagiliki vilonda luhala."},{"book":"1 Vakolinto","chapter":"1","verse":"23","text":"Nambu tete tikumkokosa Kilisitu mweavambiwi pamsalaba. Kwa Vayawudi lijambu lenili ndi unonopa, na kwa vandu vangali kuvya Vayawudi ndi uyimu,"},{"book":"1 Vakolinto","chapter":"1","verse":"24","text":"nambu kwa vala na Chapanga, Vayawudi na vandu vanga Vayawudi, Kilisitu ndi Makakala ga Chapanga na luhala lwa Chapanga."},{"book":"1 Vakolinto","chapter":"1","verse":"25","text":"Muni chechilolekana kuvya uyimu wa Chapanga ndi luhala kuliku luhala lwa vandu, na chechilolekana kuvya ungolongondi wa Chapanga, ndi chivii na makakala kuliku makakala ga vandu."},{"book":"1 Vakolinto","chapter":"1","verse":"26","text":"Hinu valongo vangu muholalela chamwakemiliwi na Chapanga, lepi voha pagati yinu vevana luhala kulandana na maholo ga vandu, vamahele lepi pagati yinu vevivya na makakala, amala ukulu."},{"book":"1 Vakolinto","chapter":"1","verse":"27","text":"Chapanga ahagwili gala mulima ukugawona ga uyimu, muni avapela soni vana luhala, na agahagwili gala mulima ukugawona kuvya ndi ungolongondi muni avapelayi soni vana makakala."},{"book":"1 Vakolinto","chapter":"1","verse":"28","text":"Chapanga ahagwili vindu pahi viviveveswa na mulima uwu, na vindu vingali kuvya muni agahalabisa mambu gevikemela kuvya ga chakaka."},{"book":"1 Vakolinto","chapter":"1","verse":"29","text":"Chapanga akitili chenichi kawaka mundu wa kumeka palongolo yaki."},{"book":"1 Vakolinto","chapter":"1","verse":"30","text":"Chapanga ndi mweavawunganisi na Kilisitu Yesu. Chapanga amkitili Kilisitu kuvya luhala witu, kwa njila yaki titepulaniswi na Chapanga, tivya tavandu vetibaguliwi ndava ya Chapanga na kugombolewa."},{"book":"1 Vakolinto","chapter":"1","verse":"31","text":"Hinu ngati Mayandiku Gamsopi chegijova, “Mweigana kumeka, ndi, amekelayi ndava ya lihengu la BAMBU.”"}]}