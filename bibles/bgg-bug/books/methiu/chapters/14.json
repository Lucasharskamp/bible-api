{"data":[{"book":"Methiu","chapter":"14","verse":"1","text":"Herod è Galili shii khohthek ne rai pha ishak shii, Isu chiang shii yoi,"},{"book":"Methiu","chapter":"14","verse":"2","text":"“Ai ne izai Jon khowo, hanyie ne chai idoh thog dinne bey,” Ai è awai dumuiithek shii yao. “Ji-è ai ne ji pha blu um ne buangthek rek ara ro.”"},{"book":"Methiu","chapter":"14","verse":"3","text":"Herod è Jon shii zum pha yungjong. Chiih-è Ai è shiirnai phang srane phatheg chab muii ro. Ai jithek rek pha ji ne ai ikhuii ro Philiph pha yiy Herodias pha chiang ro."},{"book":"Methiu","chapter":"14","verse":"4","text":"14:4: Lew 18:16; 20:21 Nyieliieshii, Jon è Herod shii yao, “Herodias shii yiy rek pha ji è adunmey phro!”"},{"book":"Methiu","chapter":"14","verse":"5","text":"Herod è Jon shii ua muii pha now, jinagunde ai Jewishthek bran è rum nyieliieshii, Jewish thek è Jon ne chaig rone yao dun."},{"book":"Methiu","chapter":"14","verse":"6","text":"Herod giak pha inai shii Herodias pha dimi è zab pha ibrog moe shii gasiu siu phi. Herod ne sang dun."},{"book":"Methiu","chapter":"14","verse":"7","text":"Ji-è, ai è dimi shii sbang rek, “ai è surua thak Na è nyie lia pha ji phi ruii phro!”"},{"book":"Methiu","chapter":"14","verse":"8","text":"Ai amuii pha miyao nuii ne ai è aishii lia, “Gu shii Jon khrug ne ichiih shiikhiia shii giong ne phi mage bo!”"},{"book":"Methiu","chapter":"14","verse":"9","text":"Saja ne zo dun, jimagunde nyieliieshii ai è awai è biwenthek moe shii sbang rek pha ji è ai è bimi è lia pha ji rek phi."},{"book":"Methiu","chapter":"14","verse":"10","text":"Ji-è, Jon khrug ne phatheg bucho hà tham yi."},{"book":"Methiu","chapter":"14","verse":"11","text":"Khrug ji ne shiikhiia shii giong srane bimi shii phi muii, ai è amuii shii yie ne phi muii."},{"book":"Methiu","chapter":"14","verse":"12","text":"Jon pha samoythek wuii thog, ai siu shii han dun, chiih-è wieng muii; chiihphado ithek ne wuii srane Isu shii yao phi."},{"book":"Methiu","chapter":"14","verse":"13","text":"Isu è Jon chiang muathek yoi mage shii, ai run shii in srane awailum liijiing ithua hà wuii dun. Branthek de ji pha chiang yoi, jiè ithek awaithek thawunthek thoh srane ai idoh lai è luagieng."},{"book":"Methiu","chapter":"14","verse":"14","text":"Isu run è fuang lung ne, ai boh ibrog riig mage shii, ai lubu ne nathek shii bushun now dun, chiih-è hanyie radpho shii ai è gang phi."},{"book":"Methiu","chapter":"14","verse":"15","text":"Jipha habjuang airo samoythek wuii thog srane yao, “Gethek ne bajo chia sha dun ro, chiih-è ichiih pha ithua ne liijiing ro. Branthek shii thiigthek hà thoh ne awai chie pha pheg yi haro!”"},{"book":"Methiu","chapter":"14","verse":"16","text":"Ithek shii athoh ge rabo, Isu è chang, “ithek shii nawaithek è chie pha phi mage bo!”"},{"book":"Methiu","chapter":"14","verse":"17","text":"“Ichiih gethek shii ne iweb guii nane ù nyi um bie ro, ithek è chang.”"},{"book":"Methiu","chapter":"14","verse":"18","text":"Isu è ithek shii yao din, “Jithek ne ichiih gu moe shii yie mage bo.”"},{"book":"Methiu","chapter":"14","verse":"19","text":"Ai è branthek shii saing lakhung shii dug pha yung; chiiphado ai è iweb guii nane ù nyi ji yie srane hamangkhung hà hù ne riig ne, Hamangkhung-aphuii shii laso phi. Ai è iweb ji phed srane samoythek shii phi. Chiih-è samoythek è branthek shii phi."},{"book":"Methiu","chapter":"14","verse":"20","text":"Zab branthek è lumuiidang pha chie. Chiihphado nyie khe pha ji yi siridthek snanyi ley chiing."},{"book":"Methiu","chapter":"14","verse":"21","text":"Hanyie chie pho ne hò-aphuii ne itham guii ro chiih-è hò-amuii nane aniphiing shii ne atham ro."},{"book":"Methiu","chapter":"14","verse":"22","text":"Chiihphado Isu è samoythek shii run shii in yi srane ibi khabang thrang pha ithua wuii yi."},{"book":"Methiu","chapter":"14","verse":"23","text":"Branthek dun ge pha idoh, ai awailum ne phiingduii hà sia pha wuii dun. Habjuang rey mage shii, Isu ne thiisa ji rey dun."},{"book":"Methiu","chapter":"14","verse":"24","text":"Jipha ishak shii ne run ne khabang è ruang rey dun. Khasua è laluadun, nyieliieshii hasam ibi è sam ruii."},{"book":"Methiu","chapter":"14","verse":"25","text":"Hamiang riang uom nane riig rey pha ishak shii Isu è kho lakhung è lua ne samoythek moe shii wuii thog."},{"book":"Methiu","chapter":"14","verse":"26","text":"Ithek è aishii kho lakhung shii lua pha doh mage shii, ithek ne rum dun, “Hì ne ibuii ro.” Ithek è yao, chiih-è rum ne ziak."},{"book":"Methiu","chapter":"14","verse":"27","text":"Isu è ithek shii jog yao mage, “Lububo rek bo!” Ai è yao, “Hì ne gu ro, nathek ne arum rabo!”"},{"book":"Methiu","chapter":"14","verse":"28","text":"Chiihphado Phithar è de yao, Ithong wo! Ji ne izai na chak arone, gu shii de kho lakhung shii lua ne na hà wuii yi bo."},{"book":"Methiu","chapter":"14","verse":"29","text":"“Thawuii bo!” Isu è chang, ji-è, Phithar de run è fuang lung srane jao ne kho lakhung shii lua ne Isu shii wuii."},{"book":"Methiu","chapter":"14","verse":"30","text":"Jishii ai hasam gang ji riig ne ai ne rum chiih-è kho shii zem pha rekdun."},{"book":"Methiu","chapter":"14","verse":"31","text":"Isu è jog aishii wuii srane aishii kho ne yao, “Nashii ne migi ìujia um ara? Na ne nyie rek pha than phlei?”"},{"book":"Methiu","chapter":"14","verse":"32","text":"Isa nyi manyie run bucho shii in ne chiih-è hasam de them dun."},{"book":"Methiu","chapter":"14","verse":"33","text":"Chiiphado run shii um pha samoythek è Isu shii misiasia, “Na ne izai Hamangkhung-aphuii pha dufuii chak ro!” ithek è ziak."},{"book":"Methiu","chapter":"14","verse":"34","text":"Ithek ne khabang ji hiìa ne Genesareth pha soh hà wuii thog,"},{"book":"Methiu","chapter":"14","verse":"35","text":"Thiichiih pha branthek è Isu shii thieg. Ji-è ithek è zab soh pha radpho thoh ge srane ithek shii Isu hà noh thog ruii."},{"book":"Methiu","chapter":"14","verse":"36","text":"Ithek è aishii khung ne yao, “Hanyie radpho ne naro rugud ijiu shii khoh yi bo,” zab hanyie è khoh pho ne gang dun ro."}]}