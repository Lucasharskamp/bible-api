{"data":[{"book":"1 Koningen","chapter":"14","verse":"1","text":"Eens werd Abi-ja, de zoon van Jeroboam, ziek."},{"book":"1 Koningen","chapter":"14","verse":"2","text":"Daarom zei Jeroboam tot zijn vrouw: Ga u verkleden, zodat niemand kan merken, dat gij de vrouw van Jeroboam zijt, en ga dan naar Sjilo; want daar woont de profeet Achi-ja, die mij voorspeld heeft, dat ik koning over dit volk zou worden."},{"book":"1 Koningen","chapter":"14","verse":"3","text":"Neem tien broden mee, een paar koeken en een kruik honing, en ga naar hem toe. Hij zal u zeggen, wat er met den jongen gebeuren zal."},{"book":"1 Koningen","chapter":"14","verse":"4","text":"Jeroboams vrouw deed het; zij stond op, ging naar Sjilo en trad het huis van Achi-ja binnen. Achi-jáhoe nu kon niet meer zien; want zijn ogen stonden star van ouderdom."},{"book":"1 Koningen","chapter":"14","verse":"5","text":"Maar Jahweh sprak tot hem: Daar is de vrouw van Jeroboam. Zij komt u een godsspraak vragen over haar zoon; want die is ziek. Zo en zo moet ge tot haar spreken. Toen zij nu, als een onbekende vermomd, binnenkwam,"},{"book":"1 Koningen","chapter":"14","verse":"6","text":"en Achi-jáhoe het geluid harer voetstappen in de deur hoorde, zeide hij: Kom binnen, vrouw van Jeroboam; waarom doet gij u als een onbekende voor? Ik heb opdracht u een harde boodschap over te brengen."},{"book":"1 Koningen","chapter":"14","verse":"7","text":"Ga en zeg aan Jeroboam:. Zo spreekt Jahweh, Israëls God! Om u boven het gewone volk te verheffen en u tot koning aan te stellen over Israël, mijn volk,"},{"book":"1 Koningen","chapter":"14","verse":"8","text":"heb Ik het koninkrijk aan het huis van David ontnomen en het aan u gegeven. Maar gij zijt niet geweest als mijn dienaar David, die mijn geboden onderhield, Mij van ganser harte diende, en enkel deed wat goed was in mijn ogen."},{"book":"1 Koningen","chapter":"14","verse":"9","text":"Neen, ge hebt groter kwaad bedreven dan allen, die u vooraf zijn gegaan; om Mij te tergen hebt ge andere goden en gegoten beelden gemaakt, en Mij vol verachting verworpen."},{"book":"1 Koningen","chapter":"14","verse":"10","text":"Daarom zal Ik onheil over het huis van Jeroboam brengen. Al wat man is in Jeroboams huis, slaaf of vrij, zal Ik uit Israël verdelgen; want Ik wil het huis van Jeroboam wegvagen, zoals men vuilnis wegwerpt, totdat er niets meer van overblijft."},{"book":"1 Koningen","chapter":"14","verse":"11","text":"Sterft iemand van Jeroboam in de stad, dan zullen de honden hem verslinden; en sterft iemand van hem op het land, dan zullen de vogels uit de lucht het doen; want Jahweh heeft het gezegd!"},{"book":"1 Koningen","chapter":"14","verse":"12","text":"Wat u betreft, sta op en ga naar huis. Op het ogenblik, dat uw voeten de stad betreden, zal de jongen sterven."},{"book":"1 Koningen","chapter":"14","verse":"13","text":"Heel Israël zal hem bij zijn begrafenis bewenen; want hij is de enige van het geslacht van Jeroboam, die in een graf zal worden gelegd, omdat hij de enige is in Jeroboams huis, in wien iets goeds werd gevonden voor het aanschijn van Jahweh, Israëls God."},{"book":"1 Koningen","chapter":"14","verse":"14","text":"En de man, die het huis van Israël zal uitroeien, zal door Jahweh tot koning over Israël worden verheven."},{"book":"1 Koningen","chapter":"14","verse":"15","text":"Dit geldt het heden, maar er is nog meer! Want Jahweh zal ook Israël slaan, zoals men een riet in het water zwiept. Hij zal de kinderen van Israël uitroeien uit het heerlijke land, dat Hij aan hun vaderen gaf, en ze verstrooien aan de andere zijde van de Rivier, omdat zij heilige palen hebben gemaakt, om Hem te tergen."},{"book":"1 Koningen","chapter":"14","verse":"16","text":"Dan zal Hij Israël prijsgeven om de zonden, die Jeroboam zelf heeft bedreven, en die hij Israël deed bedrijven."},{"book":"1 Koningen","chapter":"14","verse":"17","text":"Toen stond de vrouw van Jeroboam op, en vertrok. Maar toen zij, in Tirsa aangekomen, de drempel van het huis betrad, stierf de knaap."},{"book":"1 Koningen","chapter":"14","verse":"18","text":"Heel Israël treurde bij zijn begrafenis, zoals Jahweh door zijn dienaar, den profeet Achi-jáhoe, voorspeld had."},{"book":"1 Koningen","chapter":"14","verse":"19","text":"De verdere geschiedenis van Jeroboam, met zijn oorlogen en zijn regering, is beschreven in het boek der kronieken van de koningen van Israël."},{"book":"1 Koningen","chapter":"14","verse":"20","text":"Jeroboam regeerde twee en twintig jaar; toen ging hij bij zijn vaderen te ruste. Zijn zoon Nadab volgde hem op."},{"book":"1 Koningen","chapter":"14","verse":"21","text":"Roboam, de zoon van Salomon, werd koning over Juda. Hij was een en veertig jaar oud, toen hij koning werd, en regeerde zeventien jaar te Jerusalem, de stad, die Jahweh uit al de stammen van Israël had uitverkoren, om er zijn Naam te doen wonen. Zijn moeder heette Naäma, en was een ammonietische."},{"book":"1 Koningen","chapter":"14","verse":"22","text":"Juda deed wat kwaad was in de ogen van Jahweh; meer dan hun vaderen prikkelden zij zijn ijverzucht door de zonden, die zij bedreven;"},{"book":"1 Koningen","chapter":"14","verse":"23","text":"want op iedere hoge heuvel en onder iedere groene boom richtten zij offerhoogten, heilige zuilen en heilige palen op."},{"book":"1 Koningen","chapter":"14","verse":"24","text":"Zelfs waren er verminkten in het land. Zo volgden zij al de gruwelen na van de volkeren, die Jahweh voor de kinderen van Israël verdreven had."},{"book":"1 Koningen","chapter":"14","verse":"25","text":"In het vijfde jaar der regering van Roboam trok Sjisjak, de koning van Egypte, tegen Jerusalem op."},{"book":"1 Koningen","chapter":"14","verse":"26","text":"Hij roofde de kostbaarheden van de tempel van Jahweh en van het koninklijk paleis. Alles nam hij mee, ook al de gouden schilden, die Salomon had laten vervaardigen."},{"book":"1 Koningen","chapter":"14","verse":"27","text":"In de plaats daarvan liet koning Roboam bronzen schilden maken, welke hij toevertrouwde aan de oversten der soldaten, die de wacht hielden aan de ingang van het koninklijk paleis."},{"book":"1 Koningen","chapter":"14","verse":"28","text":"De soldaten droegen ze, telkens als de koning naar de tempel van Jahweh ging; daarna brachten zij ze terug naar het soldatenverblijf."},{"book":"1 Koningen","chapter":"14","verse":"29","text":"De verdere geschiedenis van Roboam, met al wat hij deed, is beschreven in het boek der kronieken van de koningen van Juda."},{"book":"1 Koningen","chapter":"14","verse":"30","text":"Er was voortdurend oorlog tussen Roboam en Jeroboam."},{"book":"1 Koningen","chapter":"14","verse":"31","text":"Roboam ging bij zijn vaderen te ruste, en werd in de Davidstad begraven. Zijn zoon Abias volgde hem op."}]}