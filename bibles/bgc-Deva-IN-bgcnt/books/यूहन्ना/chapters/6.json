{"data":[{"book":"यूहन्ना","chapter":"6","verse":"1","text":"इन बात्तां कै पाच्छै यीशु गलील समुन्दर यानिके तिबिरियास की झील कै धोरै गया।"},{"book":"यूहन्ना","chapter":"6","verse":"2","text":"अर एक बड्डी भीड़ उसकै गेल्या हो ली क्यूँके जो अचम्भे के काम वो बिमारां पै दिखावै था वे उननै देख्या करै थे।"},{"book":"यूहन्ना","chapter":"6","verse":"3","text":"फेर यीशु पहाड़ पै चढ़कै अपणे चेल्यां कै गेल्या बैठग्या।"},{"book":"यूहन्ना","chapter":"6","verse":"4","text":"यहूदियाँ कै फसह का त्यौहार लोवै था।"},{"book":"यूहन्ना","chapter":"6","verse":"5","text":"जिब यीशु नै अपणी आँख ठाकै एक बड्डी भीड़ ताहीं अपणे कान्ही आन्दे देख्या, फेर फिलिप्पुस ताहीं कह्या, “हम इनकै खाणे कै खात्तर कड़ै तै रोट्टी मोल ल्यावां?”"},{"book":"यूहन्ना","chapter":"6","verse":"6","text":"उसनै या बात उस ताहीं आजमाण ताहीं बोल्ली, क्यूँके वो खुदे जाणै था के वो के करैगा।"},{"book":"यूहन्ना","chapter":"6","verse":"7","text":"फिलिप्पुस नै उस ताहीं जवाब दिया, “दो सौ दीनार (200 दिन की मजदूरी) की रोट्टी भी उन खात्तर पूरी कोनी पड़ै के उन म्ह तै हरेक नै माड़ी-माड़ी मिल जा।”"},{"book":"यूहन्ना","chapter":"6","verse":"8","text":"उसके चेल्यां म्ह तै शमौन पतरस का भाई अन्द्रियास नै उस ताहीं कह्या,"},{"book":"यूहन्ना","chapter":"6","verse":"9","text":"“याड़ै एक छोरा सै जिसकै धोरै जौ की पाँच रोट्टी अर दो मच्छी सै, पर इतने माणसां खात्तर वे के सै?”"},{"book":"यूहन्ना","chapter":"6","verse":"10","text":"यीशु बोल्या, “माणसां नै बिठा द्यो।” उस जगहां घणी घास थी: फेर माणस जिन म्ह आदमियाँ की गिणती करीबन पाँच हजार की थी, बैठगे।"},{"book":"यूहन्ना","chapter":"6","verse":"11","text":"फेर यीशु नै रोट्टी ली अर परमेसवर का धन्यवाद करकै बैठण आळा ताहीं बांड दीः अर उस्से ढाळ मच्छियाँ म्ह तै जितनी वे चाहवै थे, बांड दी।"},{"book":"यूहन्ना","chapter":"6","verse":"12","text":"जिब वे खाकै छिकगे फेर वो चेल्यां तै बोल्या, “बचे होड़ टुकड़े कठ्ठे कर ल्यो के किमे बगायां न्ही जावै।”"},{"book":"यूहन्ना","chapter":"6","verse":"13","text":"आखर म्ह उननै कठ्ठा करया, अर जौ की पाँच रोटियाँ के टुकड्या तै जो खाण आळा तै बची होड़ थी, बारहा टोकरी भरी।"},{"book":"यूहन्ना","chapter":"6","verse":"14","text":"फेर जो अचम्भे के काम उसनै कर दिखाये उसनै वे माणस देखकै कहण लाग्गे, “वो नबी जो दुनिया म्ह आण आळा था, पक्का योए सै।”"},{"book":"यूहन्ना","chapter":"6","verse":"15","text":"यीशु न्यू जाणकै के वे मन्नै राजा बणाण खात्तर पकड़णा चाहवै सै, फेर पहाड़ पै एक्ला चल्या गया।"},{"book":"यूहन्ना","chapter":"6","verse":"16","text":"जिब साँझ होई, तो उसके चेल्लें झील कै किनारे गए,"},{"book":"यूहन्ना","chapter":"6","verse":"17","text":"अर किस्ती पै चढ़कै झील कै परली ओड़ कफरनहूम नगर म्ह जाण लाग्गे। उस बखत अन्धेरा होग्या था, अर यीशु इब ताहीं उनकै धोरै कोनी आया था।"},{"book":"यूहन्ना","chapter":"6","verse":"18","text":"अर आँधी कै कारण समुन्दर म्ह झांल उठ्ठण लाग्गी।"},{"book":"यूहन्ना","chapter":"6","verse":"19","text":"जिब वे खेते-खेते तीन-चार कोस कै करीबन लिकड़गे, फेर उननै यीशु ताहीं समुन्दर पै चाल्दे अर किस्ती कै धोरै आन्दे देख्या, अर डरगे।"},{"book":"यूहन्ना","chapter":"6","verse":"20","text":"पर उसनै उनतै कह्या, “मै सूं, डरो मतना।”"},{"book":"यूहन्ना","chapter":"6","verse":"21","text":"आखर म्ह वे उसनै किस्ती पै चढ़ाण नै राज्जी होए अर जिब्बे वा किस्ती उस जगहां पै जा पोहची जड़ै वे जाण लागरे थे।"},{"book":"यूहन्ना","chapter":"6","verse":"22","text":"जो लोग गलील समुन्दर के उस पार रहगे थे, उननै दुसरे दिन देख्या के याड़ै सिर्फ एक ए किस्ती थी, अर यीशु अपणे चेल्यां गेल्या उस किस्ती पै कोनी चढ़या था, पर सिर्फ उसके चेल्लें एक्ले ए चले गए थे।"},{"book":"यूहन्ना","chapter":"6","verse":"23","text":"तिबिरियास नगर की कुछ किस्ती उस जगहां कै धोरै आकै रुकी, जड़ै प्रभु नै परमेसवर का धन्यवाद करकै भीड़ ताहीं रोट्टी खुआई थी।"},{"book":"यूहन्ना","chapter":"6","verse":"24","text":"जिब भीड़ नै देख्या के याड़ै ना यीशु सै अर ना उसके चेल्लें, फेर वे भी छोट्टी-छोट्टी किस्तियाँ पै चढ़कै यीशु नै टोन्दे होए कफरनहूम नगर पोहचे।"},{"book":"यूहन्ना","chapter":"6","verse":"25","text":"गलील समुन्दर कै परली ओड़ जिब वे उसतै मिले तो बोल्ले, “हे गुरु, तू याड़ै कद आया?”"},{"book":"यूहन्ना","chapter":"6","verse":"26","text":"यीशु नै उन ताहीं जवाब दिया, “मै थारैताहीं साच्ची-साच कहूँ सूं, थम मन्नै ज्यांतै कोनी टोव्हो सो के थमनै अचम्भे के काम देक्खे, पर ज्यांतै के थमनै पेट भरकै रोट्टी खाई थी।”"},{"book":"यूहन्ना","chapter":"6","verse":"27","text":"उस खाणे खात्तर मेहनत ना करो जो सड़ जावै सै, पर उस खाणे खात्तर जतन करो जो कदे खराब न्ही होंदा अर अनन्त जीवन देवै सै, मै माणस का बेट्टा यो खाणा थारे ताहीं देऊँगा, क्यूँके पिता परमेसवर नै मेरे ताहीं इसा करण का हक दिया सै।"},{"book":"यूहन्ना","chapter":"6","verse":"28","text":"वे उसतै बोल्ले, “परमेसवर के काम करण खात्तर हम के करा?”"},{"book":"यूहन्ना","chapter":"6","verse":"29","text":"यीशु नै उन ताहीं जवाब दिया, “परमेसवर चाहवै सै, के थम उसपै बिश्वास करो, जिस ताहीं उसनै भेज्या सै।”"},{"book":"यूहन्ना","chapter":"6","verse":"30","text":"फेर वे उसतै बोल्ले, “फेर तू कौण सा निशान दिखावै सै के हम उसनै देखकै तेरा बिश्वास करा? तू कौण सा काम दिखावै सै?"},{"book":"यूहन्ना","chapter":"6","verse":"31","text":"म्हारै पूर्वजां नै जंगल-बियाबान म्ह मन्ना खाया, जिसा पवित्र शास्त्र म्ह लिख्या सै, ‘परमेसवर नै उन ताहीं खाण खात्तर सुर्ग तै रोट्टी देई।’”"},{"book":"यूहन्ना","chapter":"6","verse":"32","text":"यीशु नै उनतै कह्या, “मै थारे ताहीं साच्ची-साच कहूँ सूं, के मूसा नबी नै थारे ताहीं वा रोट्टी सुर्ग तै कोनी दी, पर मेरा पिता थमनै सुर्ग तै असली रोट्टी देवै सै।"},{"book":"यूहन्ना","chapter":"6","verse":"33","text":"क्यूँके परमेसवर की रोट्टी वाए सै, जो सुर्ग तै उतरकै दुनिया के माणसां ताहीं जिन्दगी देवै सै।”"},{"book":"यूहन्ना","chapter":"6","verse":"34","text":"फेर यो सुणकै यीशु तै बिनती करी, “के हे प्रभु, वा रोट्टी हमनै सदा दिया कर।”"},{"book":"यूहन्ना","chapter":"6","verse":"35","text":"यीशु नै उनतै कह्या, “जीवन की रोट्टी मै सूं: जो मेरै धोरै आवैगा, वो कदे भूक्खा कोनी रहवैगा, अर जो कोए मेरै पै बिश्वास करैगा, वो कदे तिसाया कोनी होवैगा।"},{"book":"यूहन्ना","chapter":"6","verse":"36","text":"पर मन्नै थारे ताहीं पैहले तै कह्या था, के थमनै मेरैताहीं देख भी लिया सै, फेर भी बिश्वास कोनी करदे।"},{"book":"यूहन्ना","chapter":"6","verse":"37","text":"वे सारे जो पिता नै मेरे ताहीं दिये सै, वे मेरै धोरै आवैगें, अर हर एक जो कोए मेरै धोरै आवैगा उसनै मै कदे भी कोनी छोड्डूंगा।"},{"book":"यूहन्ना","chapter":"6","verse":"38","text":"पर मै अपणी मर्जी कोनी पर अपणे भेजण आळे पिता की मर्जी पूरी करण खात्तर सुर्ग तै उतरया सूं।"},{"book":"यूहन्ना","chapter":"6","verse":"39","text":"अर मेरै भेजण आळे की मर्जी या सै के जो किमे उसनै मेरै ताहीं दिया सै, उस म्ह तै मै किसे नै ना खोऊँ, पर उसनै आखर के दिनां म्ह दुबारै जिन्दा कर द्यूँ।"},{"book":"यूहन्ना","chapter":"6","verse":"40","text":"क्यूँके मेरै पिता की मर्जी या सै के जो कोए बेट्टै नै अपणा कै उसपै बिश्वास करै, वो अनन्त जीवन पावै, अर मै उसनै आखरी के दिनां म्ह दुबारै जिन्दा करुँगा।”"},{"book":"यूहन्ना","chapter":"6","verse":"41","text":"इसपै यहूदी उसपै बिरड़ाण लागगे, क्यूँके उसनै कह्या था, “जो रोट्टी सुर्ग तै उतरी, वा मै सूं।”"},{"book":"यूहन्ना","chapter":"6","verse":"42","text":"अर वे बोल्ले, “के यो यीशु सै, यूसुफ का बेट्टा, जिसकै माँ-बाप नै हम जाणां सां? फेर वो किस ढाळ कह सकै सै के मै सुर्ग तै उतरया सूं?”"},{"book":"यूहन्ना","chapter":"6","verse":"43","text":"यीशु नै उन ताहीं जवाब दिया, “आप्पस म्ह मतना बिरड़ाओ।”"},{"book":"यूहन्ना","chapter":"6","verse":"44","text":"कोए मेरै धोरै कोनी आ सकदा जिब ताहीं पिता, जिसनै मेरैताहीं भेज्या सै, उसनै खींच न्ही लेवै, अर मै उसनै आखर के दिनां म्ह फेर जिन्दा करुँगा।"},{"book":"यूहन्ना","chapter":"6","verse":"45","text":"नबियाँ के लेखां म्ह यो लिख्या सै: “वे सारे परमेसवर की ओड़ तै सिखाए होए होवैगें।” जिस किसे नै पिता तै सुण्या अर सिख्या सै, वो मेरै धोरै आवै सै।"},{"book":"यूहन्ना","chapter":"6","verse":"46","text":"किसे नै पिता ताहीं कोनी देख्या, सिवाए उसके, जो परमेसवर की ओड़ै तै सै, सिर्फ उस्से नै पिता ताहीं देख्या सै।"},{"book":"यूहन्ना","chapter":"6","verse":"47","text":"मै थारैताहीं साच्ची-साच कहूँ सूं, के जो कोए बिश्वास करै सै, अनन्त जीवन उस्से का सै।"},{"book":"यूहन्ना","chapter":"6","verse":"48","text":"जीवन की रोट्टी मै सूं।"},{"book":"यूहन्ना","chapter":"6","verse":"49","text":"थारे पूर्वजां नै जंगल-बियाबान म्ह मन्ना खाया अर मरगे।"},{"book":"यूहन्ना","chapter":"6","verse":"50","text":"या वा रोट्टी सै जो सुर्ग तै उतरी सै, ताके माणस उस म्ह तै खावै अर ना मरै।"},{"book":"यूहन्ना","chapter":"6","verse":"51","text":"जीवन की रोट्टी जो सुर्ग तै उतरी सै, मै सूं। जै कोए इस रोट्टी म्ह तै खावै, तो सारी हाण जिन्दा रहवैगा, अर जो रोट्टी मै दुनिया कै जीवन खात्तर दियुँगा, वो मेरा माँस सै।"},{"book":"यूहन्ना","chapter":"6","verse":"52","text":"इसपै यहूदी न्यू कहकै आप्पस म्ह बहस करण लागगे, “यो माणस किस ढाळ हमनै अपणा माँस खाण नै दे सकै सै?”"},{"book":"यूहन्ना","chapter":"6","verse":"53","text":"यीशु नै उन ताहीं कह्या, “मै थारैताहीं साच्ची-साच कहूँ सूं, के जिब ताहीं थम मुझ माणस कै बेट्टे का माँस ना खाओ, अर मेरा लहू ना पियो, थारे म्ह जीवन कोनी।"},{"book":"यूहन्ना","chapter":"6","verse":"54","text":"जो मेरा माँस खावै अर मेरा लहू पीवै सै, अनन्त जीवन उस्से का सै, अर आखरी के दिनां म्ह मै उसनै दुबारै जिन्दा कर दियुँगा।"},{"book":"यूहन्ना","chapter":"6","verse":"55","text":"क्यूँके मेरा माँस सच म्ह खाण की चीज सै, अर मेरा लहू सच म्ह पीण की चीज सै।"},{"book":"यूहन्ना","chapter":"6","verse":"56","text":"जो मेरा माँस खावै अर मेरा लहू पीवै सै वो मेरै म्ह डटया रहवै सै, अर मै उस म्ह।"},{"book":"यूहन्ना","chapter":"6","verse":"57","text":"जिसा जिन्दे पिता नै मेरैताहीं भेज्या सै, अर मै पिता कै कारण जिन्दा सूं, उस्से ढाळ वो भी जो मन्नै खावैगा मेरै कारण जिन्दा रहवैगा।"},{"book":"यूहन्ना","chapter":"6","verse":"58","text":"जो रोट्टी सुर्ग तै उतरी सै याए सै, उस रोट्टी बरगी कोनी जो पूर्वजां नै खाई अर मरगे, जो कोए या रोट्टी खावैगा, वो सदा ताहीं जिन्दा रहवैगा।”"},{"book":"यूहन्ना","chapter":"6","verse":"59","text":"ये बात उसनै कफरनहूम नगर कै एक आराधनालय म्ह उपदेश देन्दे बखत कही।"},{"book":"यूहन्ना","chapter":"6","verse":"60","text":"उसके चेल्यां म्ह तै घणखरा नै या सुणकै कह्या, “या सख्त शिक्षा सै, इसनै कौण सुण सकै सै?”"},{"book":"यूहन्ना","chapter":"6","verse":"61","text":"यीशु नै अपणे मन म्ह न्यू जाणकै के मेरे चेल्लें आप्पस म्ह इस बात पै बिरड़ावै सै, उन ताहीं बुझ्झया, “के इस बात तै थारे ताहीं ठेस लाग्गै सै?”"},{"book":"यूहन्ना","chapter":"6","verse":"62","text":"जै थम मुझ माणस कै बेट्टै नै जड़ै मै पैहल्या था, ओड़ैए उप्पर जान्दे देक्खोगे, तो के होगा?"},{"book":"यूहन्ना","chapter":"6","verse":"63","text":"आत्मा ए सै जो देह नै जीवन देवै सै, देह का कोए महत्व कोनी, जो वचन मन्नै थारैतै कह्ये सै, वे आत्मा सै, अर जीवन भी।"},{"book":"यूहन्ना","chapter":"6","verse":"64","text":"पर थारे म्ह तै किमे इसे सै जो बिश्वास कोनी करदे। क्यूँके यीशु पैहल्या तै ए जाणै था के जो बिश्वास न्ही करदे, वे कौण सै, अर कौण मेरै ताहीं पकड़वावैगा।"},{"book":"यूहन्ना","chapter":"6","verse":"65","text":"अर वो बोल्या, “ज्यांतै मन्नै थारे ताहीं कह्या था के जिब ताहीं किसे नै पिता की ओड़ तै यो वरदान ना मिलै तब ताहीं वो मेरै धोरै कोनी आ सकदा।”"},{"book":"यूहन्ना","chapter":"6","verse":"66","text":"इसपै उसकै चेल्यां म्ह तै घणखरे उल्टे हटगे अर उसकै बाद उसकै गेल्या कोनी चाल्ले।"},{"book":"यूहन्ना","chapter":"6","verse":"67","text":"फेर यीशु नै उन बारहां चेल्यां तै कह्या, “के थम भी चले जाणां चाहो सो?”"},{"book":"यूहन्ना","chapter":"6","verse":"68","text":"शमौन पतरस नै उस ताहीं जवाब दिया, “हे प्रभु, हम किसकै धोरै जावां? अनन्त जीवन की बात तो तेरैए धोरै सै,"},{"book":"यूहन्ना","chapter":"6","verse":"69","text":"अर हमनै बिश्वास करया अर जाणगे सै के परमेसवर का पवित्र जन तूए सै।”"},{"book":"यूहन्ना","chapter":"6","verse":"70","text":"यीशु नै उन ताहीं जवाब दिया, “के मन्नै थम बारहां चेल्यां ताहीं कोन्या छाट्या? फेरभी थारे म्ह तै एक जन शैतान सै।”"},{"book":"यूहन्ना","chapter":"6","verse":"71","text":"यो उसनै शमौन इस्करियोती के बेट्टै यहूदा कै बारै म्ह कह्या था, क्यूँके वोए जो बारहां चेल्यां म्ह तै एक था, उस ताहीं पकड़वाण म्ह था।"}]}