{"data":[{"book":"Zekaria","chapter":"11","verse":"1","text":"Wee, Lebanoni-rĩ, hingũra mĩrango yaku,"},{"book":"Zekaria","chapter":"11","verse":"2","text":"Rĩra, wee mũthithinda, nĩgũkorwo mũtarakwa nĩũgwĩte;"},{"book":"Zekaria","chapter":"11","verse":"3","text":"Ta thikĩrĩriai ũrĩa arĩithi maraarĩra, makĩgirĩkaga:"},{"book":"Zekaria","chapter":"11","verse":"4","text":"Jehova Ngai wakwa ekuuga ũũ: “Rĩithia rũũru rũrĩa rũtuĩrĩirwo gũthĩnjwo."},{"book":"Zekaria","chapter":"11","verse":"5","text":"Arĩa macigũraga nĩo macithĩnjaga na matione wa kũmaherithia. Arĩa maciendagia moigaga atĩrĩ, ‘Jehova arogoocwo, niĩ ndĩ mũtongu!’ Arĩithi ene cio maticiiguagĩra tha."},{"book":"Zekaria","chapter":"11","verse":"6","text":"Nĩgũkorwo ndikaiguĩra andũ a bũrũri ũcio tha rĩngĩ,” ũguo nĩguo Jehova ekuuga. “Nĩnganeana mũndũ o kũrĩ mũndũ wa itũũra rĩake na kũrĩ mũthamaki wake. Nĩmakahinyĩrĩria bũrũri ũcio, na ndikamahonokia kuuma moko-inĩ mao.”"},{"book":"Zekaria","chapter":"11","verse":"7","text":"Nĩ ũndũ ũcio ngĩrĩithia rũũru rũu rwatuĩrĩirwo gũthĩnjwo, na makĩria iria ciahinyĩrĩirio cia rũũru rũu. Ngĩcooka ngĩoya thanju igĩrĩ, rũmwe ngĩrwĩta Ũtugi na rũrĩa rũngĩ ngĩrwĩta Ũiguano, na niĩ ngĩrĩithia rũũru rũu."},{"book":"Zekaria","chapter":"11","verse":"8","text":"Ihinda rĩa mweri ũmwe nĩndeheririe arĩithi acio atatũ."},{"book":"Zekaria","chapter":"11","verse":"9","text":"ngiuga atĩrĩ, “Ndigũcooka gũtuĩka mũrĩithi wanyu. Iria cia gũkua nĩikue, na iria cia gũthira nĩithire. Iria igũtigara-rĩ, nĩirĩane cio nyene.”"},{"book":"Zekaria","chapter":"11","verse":"10","text":"Ningĩ ngĩoya rũthanju rwakwa rũrĩa rwetagwo Ũtugi, ngĩruunania icunjĩ igĩrĩ, ngĩtharia kĩrĩkanĩro kĩrĩa ndarĩkanĩire na ndũrĩrĩ ciothe."},{"book":"Zekaria","chapter":"11","verse":"11","text":"Gĩatharirio o ro mũthenya ũcio, na nĩ ũndũ ũcio arĩa maahinyĩrĩirio a rũũru rũu, arĩa maanjũũthĩrĩirie, makĩmenya atĩ ĩyo yarĩ ndũmĩrĩri ya Jehova."},{"book":"Zekaria","chapter":"11","verse":"12","text":"Ngĩcooka ngĩmeera atĩrĩ, “Mũngĩona nĩ kwagĩrĩire, Heei mũcaara wakwa, na aakorwo ti ũguo-rĩ, ikarai naguo.” Nĩ ũndũ ũcio makĩndĩha mũcaara wa icunjĩ mĩrongo ĩtatũ cia betha."},{"book":"Zekaria","chapter":"11","verse":"13","text":"Hĩndĩ ĩyo Jehova akĩnjĩĩra atĩrĩ, “Ikĩria mũũmbi wa nyũngũ mbeeca icio”: ĩ thogora ũcio mwega moonire nĩũnjiganĩte! Nĩ ũndũ ũcio ngĩoya icunjĩ icio mĩrongo ĩtatũ cia betha, ngĩciikĩria mũũmbi kũu nyũmba-inĩ ya Jehova."},{"book":"Zekaria","chapter":"11","verse":"14","text":"Ningĩ ngiunania rũthanju rwakwa rwa keerĩ rũrĩa rwetagwo Ũiguano, ngĩthũkia ũrũmwe gatagatĩ ka Juda na Isiraeli."},{"book":"Zekaria","chapter":"11","verse":"15","text":"Ningĩ Jehova akĩnjĩĩra atĩrĩ, “Oya o rĩngĩ indo cia mũrĩithi mũkĩĩgu."},{"book":"Zekaria","chapter":"11","verse":"16","text":"Nĩgũkorwo nĩngwarahũra mũrĩithi bũrũri-inĩ ũyũ, ũrĩa ũtakarũmbũiya ngʼondu iria ciũrĩte, kana acarie tũgondu, kana ohe iria ndiihie, o na kana arĩithie iria ngʼima, we no kũrĩa arĩrĩĩaga nyama cia ngʼondu iria noru, agĩcikũũraga mahũngũ."},{"book":"Zekaria","chapter":"11","verse":"17","text":"“Kaĩ mũrĩithi ũcio wa tũhũ,"}]}