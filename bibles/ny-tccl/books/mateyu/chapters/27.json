{"data":[{"book":"Mateyu","chapter":"27","verse":"1","text":"Mmamawa, akulu a ansembe onse ndi akuluakulu anavomerezana kuti aphe Yesu."},{"book":"Mateyu","chapter":"27","verse":"2","text":"Anamumanga, napita naye kukamupereka kwa bwanamkubwa Pilato."},{"book":"Mateyu","chapter":"27","verse":"3","text":"Yudasi, amene anamupereka Iye, ataona kuti Yesu waweruzidwa kuti akaphedwe, anatsutsika mu mtima mwake nakabweza ndalama zamasiliva makumi atatu zija kwa akulu a ansembe ndi kwa akuluakulu."},{"book":"Mateyu","chapter":"27","verse":"4","text":"Iye anati, “Ndachimwa pakuti ndapereka munthu wosalakwa.”"},{"book":"Mateyu","chapter":"27","verse":"5","text":"Pamenepo Yudasi anaponya ndalamazo mʼNyumba ya Mulungu nachoka. Kenaka anapita nakadzimangirira."},{"book":"Mateyu","chapter":"27","verse":"6","text":"Akulu a ansembe anatola ndalamazo nati, “Sikololedwa ndi lamulo kuti ndalamazi tiziyike mosungira chuma cha Mulungu, popeza ndi ndalama za magazi.”"},{"book":"Mateyu","chapter":"27","verse":"7","text":"Choncho anagwirizana kuti ndalamazo azigwiritse ntchito pogulira munda wa wowumba mbiya kuti ukhale manda alendo."},{"book":"Mateyu","chapter":"27","verse":"8","text":"Ndi chifukwa chake umatchedwa munda wamagazi mpaka lero lino."},{"book":"Mateyu","chapter":"27","verse":"9","text":"Pamenepo zimene anayankhula mneneri Yeremiya zinakwaniritsidwa kuti, “Anatenga ndalama zamasiliva makumi atatu mtengo umene anamuyikira Iye anthu a Israeli."},{"book":"Mateyu","chapter":"27","verse":"10","text":"Ndipo anazigwiritsa ntchito kugula munda wa wowumba mbiya monga mmene Ambuye anandilamulira ine.”"},{"book":"Mateyu","chapter":"27","verse":"11","text":"Pa nthawi yomweyo Yesu anayimirira pamaso pa bwanamkubwa ndipo bwanamkubwayo anamufunsa Iye kuti, “Kodi ndiwe Mfumu ya Ayuda?”"},{"book":"Mateyu","chapter":"27","verse":"12","text":"Pamene akulu a ansembe ndi akuluakulu ankamuneneza, sanayankhe kanthu."},{"book":"Mateyu","chapter":"27","verse":"13","text":"Kenaka Pilato anamufunsa Iye kuti, “Kodi sukumva zinthu zimene akukunenerazi?”"},{"book":"Mateyu","chapter":"27","verse":"14","text":"Koma Yesu sanayankhe ngakhale mawu amodzi mpaka bwanamkubwa anadabwa kwambiri."},{"book":"Mateyu","chapter":"27","verse":"15","text":"Pa nthawiyi chinali chizolowezi cha bwanamkubwa kuti pachikondwerero cha Paska amamasula wamʼndende wosankhidwa ndi anthu."},{"book":"Mateyu","chapter":"27","verse":"16","text":"Pa nthawiyo anali ndi wamʼndende woyipa kwambiri dzina lake Baraba."},{"book":"Mateyu","chapter":"27","verse":"17","text":"Gulu la anthu litasonkhana, Pilato anawafunsa kuti, “Ndi ndani amene mufuna kuti ndikumasulireni; Baraba kapena Yesu wotchedwa Khristu?”"},{"book":"Mateyu","chapter":"27","verse":"18","text":"Pakuti anadziwa kuti anamupereka Yesu chifukwa cha kaduka."},{"book":"Mateyu","chapter":"27","verse":"19","text":"Pamene Pilato anakhala pa mpando woweruza, mkazi wake anamutumizira uthenga uwu, “Musachite kanthu ndi munthuyo, ndi wosalakwa pakuti ndavutika kwambiri lero mʼmaloto chifukwa cha munthuyo.”"},{"book":"Mateyu","chapter":"27","verse":"20","text":"Koma akulu a ansembe ndi akuluakulu ananyengerera gulu la anthu kuti apemphe Baraba ndi kuti Yesu aphedwe."},{"book":"Mateyu","chapter":"27","verse":"21","text":"Bwanamkubwayo anafunsa kuti, “Ndi ndani mwa awiriwa amene mufuna ine ndikumasulireni?”"},{"book":"Mateyu","chapter":"27","verse":"22","text":"Pilato anafunsa kuti, “Nanga ndichite chiyani ndi Yesu wotchedwa Khristu?”"},{"book":"Mateyu","chapter":"27","verse":"23","text":"Pilato anafunsa kuti, “Chifukwa chiyani? Wachita choyipa chotani?”"},{"book":"Mateyu","chapter":"27","verse":"24","text":"Pilato ataona kuti samaphulapo kanthu, koma mʼmalo mwake chiwawa chimayambika, anatenga madzi nasamba mʼmanja mwake pamaso pa gulu la anthu. Iye anati “Ine ndilibe chifukwa ndi magazi a munthu uyu, ndipo uwu ndi udindo wanu!”"},{"book":"Mateyu","chapter":"27","verse":"25","text":"Anthu onse anayankha nati, “Magazi ake akhale pa ife ndi pa ana athu!”"},{"book":"Mateyu","chapter":"27","verse":"26","text":"Pamenepo anawamasulira Baraba koma analamula kuti Yesu akakwapulidwe, ndipo anamupereka kuti akapachikidwe."},{"book":"Mateyu","chapter":"27","verse":"27","text":"Pamenepo asilikali abwanamkubwayo anamutenga nalowa naye ku bwalo la milandu ndipo anasonkhanitsa gulu lonse la asilikali namuzungulira Iye."},{"book":"Mateyu","chapter":"27","verse":"28","text":"Anamuvula malaya ake namuveka Iye malaya ofiira aufumu."},{"book":"Mateyu","chapter":"27","verse":"29","text":"Ndipo kenaka analuka chipewa chaminga nachiyika pa mutu pake. Anamugwiritsa ndodo mʼdzanja lake lamanja nagwada pamaso pake namuchitira chipongwe nati, “Tikulonjereni Mfumu ya Ayuda.”"},{"book":"Mateyu","chapter":"27","verse":"30","text":"Anamuthira malovu ndipo anatenga ndodo namumenya nayo pa mutu mobwerezabwereza."},{"book":"Mateyu","chapter":"27","verse":"31","text":"Atamaliza kumuchitira chipongwe, anamuvula malaya aja namuveka malaya ake aja napita naye kokamupachika."},{"book":"Mateyu","chapter":"27","verse":"32","text":"Pamene gululi linkatuluka ndi Yesu, anakumana ndi munthu wochokera ku Kurene dzina lake Simoni ndipo anamuwumiriza kunyamula mtanda."},{"book":"Mateyu","chapter":"27","verse":"33","text":"Anafika ku malo wotchedwa Gologota amene atanthauza kuti malo a bade la mutu."},{"book":"Mateyu","chapter":"27","verse":"34","text":"Pamenepo anamupatsa vinyo wosakaniza ndi ndulu kuti amwe; koma atalawa anakana kumwa."},{"book":"Mateyu","chapter":"27","verse":"35","text":"Atamupachika Iye, anagawana zovala zake pochita maere."},{"book":"Mateyu","chapter":"27","verse":"36","text":"Ndipo anakhala pansi namulonda Iye."},{"book":"Mateyu","chapter":"27","verse":"37","text":"Pamwamba pa mutu wake analembapo mawu osonyeza mlandu wake akuti, “uyu ndi yesu, mfumu ya ayuda.”"},{"book":"Mateyu","chapter":"27","verse":"38","text":"Achifwamba awiri anapachikidwa pamodzi ndi Iye, mmodzi kudzanja lamanja wina kudzanja lamanzere."},{"book":"Mateyu","chapter":"27","verse":"39","text":"Ndipo amene amadutsa anamunenera mawu a chipongwe, akupukusa mitu yawo."},{"book":"Mateyu","chapter":"27","verse":"40","text":"Ndipo anati, “Iwe amene ungapasule Nyumba ya Mulungu ndi kuyimanga masiku atatu, dzipulumutse wekha! Tsika pa mtandapo ngati ndiwe Mwana wa Mulungu!”"},{"book":"Mateyu","chapter":"27","verse":"41","text":"Chimodzimodzinso akulu a ansembe, aphunzitsi amalamulo ndi akuluakulu anamuchitira chipongwe."},{"book":"Mateyu","chapter":"27","verse":"42","text":"Iwo anati, “Anapulumutsa ena koma sangathe kudzipulumutsa yekha! Ndi mfumu ya Israeli! Mulekeni atsike pa mtanda ndipo tidzamukhulupirira Iye."},{"book":"Mateyu","chapter":"27","verse":"43","text":"Amadalira Mulungu, mulekeni Mulunguyo amupulumutse tsopano ngati akumufuna pakuti anati, ‘Ndine Mwana wa Mulungu.’ ”"},{"book":"Mateyu","chapter":"27","verse":"44","text":"Momwemonso mbala zimene zinapachikidwa naye pamodzi zinamuneneranso zachipongwe."},{"book":"Mateyu","chapter":"27","verse":"45","text":"Kuyambira 12 koloko masana mpaka 3 koloko, kunachita mdima pa dziko lonse."},{"book":"Mateyu","chapter":"27","verse":"46","text":"Ndipo nthawi ili ngati 3 koloko, Yesu analira mofuwula nati, “Eloi, Eloi, lama sabakitani!” Kutanthauza kuti, “Mulungu Wanga, Mulungu Wanga, mwandisiyiranji Ine?”"},{"book":"Mateyu","chapter":"27","verse":"47","text":"Ena a oyimirira pamalopo atamva izi anati, “Akuyitana Eliya.”"},{"book":"Mateyu","chapter":"27","verse":"48","text":"Mmodzi wa iwo anathamanga natenga chinkhupule. Anachidzaza ndi vinyo wosasa, nachizika ku mtengo namupatsa Yesu kuti amwe."},{"book":"Mateyu","chapter":"27","verse":"49","text":"Koma ena onse anati, “Mulekeni tiyeni tione ngati Eliyayo abwere kudzamupulutsa.”"},{"book":"Mateyu","chapter":"27","verse":"50","text":"Ndipo pamene Yesu analiranso mofuwula, anapereka mzimu wake."},{"book":"Mateyu","chapter":"27","verse":"51","text":"Pa nthawi imeneyo chinsalu chotchinga cha mʼNyumba ya Mulungu chinangʼambika pakati kuyambira pamwamba mpaka pansi. Dziko linagwedezeka ndipo miyala inangʼambika."},{"book":"Mateyu","chapter":"27","verse":"52","text":"Manda anatsekuka ndipo mitembo yambiri ya anthu oyera mtima amene anafa inaukitsidwa."},{"book":"Mateyu","chapter":"27","verse":"53","text":"Anatuluka mʼmanda mwawo, ndipo chitachitika chiukitso cha Yesu, anapita mu mzinda woyera naonekera kwa anthu ambiri."},{"book":"Mateyu","chapter":"27","verse":"54","text":"Mkulu wa asilikali ndi amene ankalondera Yesu ataona chivomerezi ndi zonse zinachitika, anachita mantha, ndipo anati, “Zoonadi, uyu anali Mwana wa Mulungu!”"},{"book":"Mateyu","chapter":"27","verse":"55","text":"Amayi ambirimbiri amene ankasamalira Yesu ankaonerera ali patali. Iwo anamutsatira Yesu kuchokera ku Galileya."},{"book":"Mateyu","chapter":"27","verse":"56","text":"Pakati pawo panali Mariya wa ku Magadala, Mariya amayi ake Yakobo ndi Yosefe ndi amayi a ana a Zebedayo."},{"book":"Mateyu","chapter":"27","verse":"57","text":"Pamene kumada, kunabwera munthu wolemera wa ku Arimateyu dzina lake Yosefe amene anali wophunzira wa Yesu."},{"book":"Mateyu","chapter":"27","verse":"58","text":"Anapita kwa Pilato kukapempha mtembo wa Yesu, ndipo Pilato analamula kuti uperekedwe kwa iye."},{"book":"Mateyu","chapter":"27","verse":"59","text":"Yosefe anatenga mtembowo, nawukulunga nsalu yabafuta."},{"book":"Mateyu","chapter":"27","verse":"60","text":"Ndipo anawuyika mʼmanda ake atsopano amene anasema mu thanthwe, natsekapo ndi mwala waukulu pa khomo la mandawo nachokapo."},{"book":"Mateyu","chapter":"27","verse":"61","text":"Mariya wa Magadala ndi Mariya wina anakhala pansi moyangʼanizana ndi mandawo."},{"book":"Mateyu","chapter":"27","verse":"62","text":"Litapita tsiku lokonzekera Sabata, mmawa mwake, akulu a ansembe ndi Afarisi anapita kwa Pilato."},{"book":"Mateyu","chapter":"27","verse":"63","text":"Iwo anati, “Bwana takumbukira kuti munthu wonyenga uja akanali ndi moyo anati, ‘Pakatha masiku atatu ndidzauka.’"},{"book":"Mateyu","chapter":"27","verse":"64","text":"Choncho lamulirani kuti manda ake atetezedwe mpaka pa tsiku lachitatu. Chifukwa tikapanda kutero, ophunzira ake angabwere kudzaba mtembo wake ndipo angawuze anthu kuti waukitsidwa kwa akufa. Ndipo chinyengo chomalizachi chidzakhala choyipa kwambiri kusiyana ndi choyamba chija.”"},{"book":"Mateyu","chapter":"27","verse":"65","text":"Pilato anayankha kuti, “Tengani mlonda kalondereni monga mudziwira.”"},{"book":"Mateyu","chapter":"27","verse":"66","text":"Tsono anapita nakatseka manda kolimba ndi kuyikapo chizindikiro ndipo anayikapo mlonda."}]}