{"data":[{"book":"عَننَبِ يٍرٍ مِ","chapter":"26","verse":"1","text":"يٌسِيَ شَ دِ يٍهٌيَكِمِ شَ مَنفّيَ قْلّ يُدَيَ كُي، عَلَتَلَ نَشَ يِ مَسٍنيِ تِ عَننَبِ يٍرٍ مِ بّ، عَ نَشّ،"},{"book":"عَننَبِ يٍرٍ مِ","chapter":"26","verse":"2","text":"«عِ شَ تِ ﭑ مَ هْرْ مْبَنشِ تّتّ كُي، عِ سَ وْيّن حَمَ بّ نَشَن كٍلِشِ يُدَيَ تَايٍ كُي قَقٍ رَ عَلَتَلَ بَتُدٍ عَ شَ هْرْ مْبَنشِ كُي. عِ شَ قٍ بِرِن مَسٍن عٍ بّ ﭑ نَشَن قَلَمَ عِ بّ. عِ نَشَ سٍسٍ لُ."},{"book":"عَننَبِ يٍرٍ مِ","chapter":"26","verse":"3","text":"تّمُندٍ عٍ عٍ تُلِ مَتِمَ نّ نَ رَ، عٍ فبِلٍن عٍ شَ وَلِ كٌبِيٍ قْشْ رَ. نَ تّمُي ﭑ قَن فبِلٍن ﭑ مَ نَتّ قْشْ رَ عٍ شَ قٍ حَاشِ شَ قٍ رَ."},{"book":"عَننَبِ يٍرٍ مِ","chapter":"26","verse":"4","text":"عِ شَ عَ قَلَ عٍ بّ، ‹عَلَتَلَ بَرَ عَ مَسٍن، شَ وٌ مُ وٌ تُلِ مَتِ ﭑ مَ سّرِيّ رَ ﭑ وٌ يَمَرِشِ نَشَن نَ،"},{"book":"عَننَبِ يٍرٍ مِ","chapter":"26","verse":"5","text":"شَ وٌ مُ وٌ تُلِ مَتِ ﭑ مَ كٌنيِ نَمِحْنمّيٍ رَ، ﭑ نَشٍيٍ شّيشِ وٌ مَ، وٌ تٌندِشِ نَشٍيٍ شَ مَسٍنيِ رَ،"},{"book":"عَننَبِ يٍرٍ مِ","chapter":"26","verse":"6","text":"نَ تّمُي ﭑ قٍ رَبَمَ نّ وٌ رَ عَلْ ﭑ نَشَن نَبَشِ سِلٌ رَ. يِ تَا قِندِ مَ نّ تَا دَنكَشِ رَ دُنِحَ سِ بِرِن تَفِ.›»"},{"book":"عَننَبِ يٍرٍ مِ","chapter":"26","verse":"7","text":"سّرّشّدُبّيٍ، نَمِحْنمّيٍ، نُن حَمَ بِرِن نَشَ عَننَبِ يٍرٍ مِ شَ مَسٍنيِ مّ عَلَتَلَ شَ بَنشِ كُي."},{"book":"عَننَبِ يٍرٍ مِ","chapter":"26","verse":"8","text":"عَننَبِ يٍرٍ مِ تٌ فّ عَلَتَلَ شَ مَسٍنيِ تِدٍ حَمَ بّ، سّرّشّدُبّيٍ، نَمِحْنمّيٍ، نُن حَمَ بِرِن نَشَ عَ سُشُ، عٍ قَ عَ قَلَ، «وٌن شَ عَ قَشَ، وٌن شَ عَ قَشَ!»"},{"book":"عَننَبِ يٍرٍ مِ","chapter":"26","verse":"9","text":"عٍ نَشَ عَ مَشْرِن، «مُنقٍ رَ عِ عَ مَسٍنشِ عَلَتَلَ شِلِ رَ عَ قَلَقٍ، يِ بَنشِ قَمَ نّ لُدٍ عَلْ بَنشِ نَشَن نَ سِلٌ، يِ تَا قَن قَ كَنَ، مِشِ يٌ مُ لُ عَ كُي؟» فَلِ بِرِن نُ بَرَ عَننَبِ يٍرٍ مِ رَبِلِن عَلَتَلَ شَ بَنشِ كُي."},{"book":"عَننَبِ يٍرٍ مِ","chapter":"26","verse":"10","text":"يُدَيَ كُنتِفِيٍ تٌ نَ قٍ مّ، عٍ نَشَ كٍلِ مَنفّ شْنيِ، عٍ سِفَ عَلَتَلَ شَ بَنشِ، عٍ سَ دْشْ نَادّ نّينّ سّيتِ مَ مَرِفِ شَ بَنشِ سٌدٍ دّ رَ."},{"book":"عَننَبِ يٍرٍ مِ","chapter":"26","verse":"11","text":"سّرّشّدُبّيٍ نُن نَمِحْنمّيٍ نَشَ عَ قَلَ كُنتِفِيٍ نُن حَمَ بّ، «عَ لَنمَ يِ شّمّ شَ قَشَ، بَرِ مَ عَ بَرَ يِ تَا شَ قٍ حَاشِ قَلَ. وٌ بَرَ نَ مّ وٌ يّتّ رَ.»"},{"book":"عَننَبِ يٍرٍ مِ","chapter":"26","verse":"12","text":"عَننَبِ يٍرٍ مِ نَشَ عَ قَلَ كُنتِفِيٍ نُن حَمَ بّ، «عَلَتَلَ نَن ﭑ شّيشِ يِ مَسٍنيِ تِدٍ يِ بَنشِ نُن يِ تَا شَ قٍ رَ."},{"book":"عَننَبِ يٍرٍ مِ","chapter":"26","verse":"13","text":"يَكْسِ وٌ تَن شَ وٌ حّرّ كِ مَسَرَ، وٌ شَ وٌ تُلِ مَتِ وٌ مَرِفِ عَلَتَلَ شُي رَ، عَلَكٌ عَ شَ فبِلٍن عَ شَ نَتّ قْشْ رَ وٌ شَ قٍ رَ."},{"book":"عَننَبِ يٍرٍ مِ","chapter":"26","verse":"14","text":"ﭑ نَ وٌ سَفٌي. وٌ شَ وٌ وَشْنقٍ رَبَ ﭑ نَ."},{"book":"عَننَبِ يٍرٍ مِ","chapter":"26","verse":"15","text":"كْنْ وٌ شَ عَ كٌلٌن، شَ وٌ ﭑ قَشَ، وٌ تَن نُن دَرِ سَلَمُكَيٍ بَرَ يُنُبِ سْتْ ﭑ مَ قَشّ شَ قٍ رَ، بَرِ مَ ﭑ تَن مُ قٍ حَاشِ يٌ رَبَشِ. عَلَتَلَ نَن ﭑ شّيشِ يِ مَسٍنيِ قَلَدٍ وٌ بّ.»"},{"book":"عَننَبِ يٍرٍ مِ","chapter":"26","verse":"16","text":"كُنتِفِيٍ نُن حَمَ نَشَ عَ قَلَ سّرّشّدُبّيٍ نُن شّيرَيٍ بّ، «وٌ مُ نْمَ يِ شّمّ قَشَدٍ، بَرِ مَ عَ وْيّنشِ وٌن بّ عَلَتَلَ نَن شِلِ رَ.»"},{"book":"عَننَبِ يٍرٍ مِ","chapter":"26","verse":"17","text":"قٌرِ ندٍيٍ نَشَ كٍلِ، عٍ قَ عَ قَلَ حَمَ بّ،"},{"book":"عَننَبِ يٍرٍ مِ","chapter":"26","verse":"18","text":"«مِكَ مٌرٍ سٍتِكَ قَن نُ نَمِحْنمّ مَسٍنيِ تِمَ نّ يُدَيَ مَنفّ شٍسٍكِيَ شَ وَشَتِ. عَ نُ بَرَ عَ قَلَ،"},{"book":"عَننَبِ يٍرٍ مِ","chapter":"26","verse":"19","text":"«يُدَيَ مَنفّ شٍسٍكِيَ بَرَ قَشَ؟ عَ مُ عَلَتَلَ مَشَندِشِ شّ؟ نَ تّمُي عَلَتَلَ نَشَ فبِلٍن عَ شَ نَتّ قْشْ رَ. يَكْسِ، وٌن نَشَ وٌن يّتّ يٌ تْورْ.»"},{"book":"عَننَبِ يٍرٍ مِ","chapter":"26","verse":"20","text":"مِشِ فبّتّ قَن نُ نَ، نَشَن نُ بَرَ يِ مَسٍنيِ مْولِ تِ عَلَتَلَ شِلِ رَ دَرِ سَلَمُ نُن يُدَيَ شِلِ مَ، عَلْ عَننَبِ يٍرٍ مِ عَ رَبَشِ كِ نَشّ. عَ نُ شِلِ عُرِيَ سٍمَيَ شَ دِ كِرِيَتِ يٍيَرِ مِ."},{"book":"عَننَبِ يٍرٍ مِ","chapter":"26","verse":"21","text":"مَنفّ يٍهٌيَكِمِ نُن عَ شَ كُنتِفِيٍ نُن عَ شَ سْورِيٍ تٌ نَ مَسٍنيِ مّ، عٍ نَشَ كَتَ عَ قَشَدٍ، كْنْ عُرِيَ تٌ عَ مّ، عَ نَشَ فَاشُ، عَ فِ سِفَقٍ رَ مِسِرَ بْشِ مَ."},{"book":"عَننَبِ يٍرٍ مِ","chapter":"26","verse":"22","text":"مَنفّ يٍهٌيَكِمِ نَشَ عَكِبٌرِ شَ دِ عٍلِنَتَن نُن مِشِ ندٍيٍ شّي عَ قْشْ رَ مِسِرَ."},{"book":"عَننَبِ يٍرٍ مِ","chapter":"26","verse":"23","text":"عٍ نَشَ قَ عُرِيَ رَ كٍلِقٍ مِسِرَ، عٍ عَ شَنِن مَنفّ يٍهٌيَكِمِ يِرٍ. يٍهٌيَكِمِ نَشَ عَ قَشَ سَنتِدّفّمَ رَ، عَ قَ عَ رَفَتَ سٍتَرٍيٍ شَ فَبُرِ يِرٍ."},{"book":"عَننَبِ يٍرٍ مِ","chapter":"26","verse":"24","text":"نَ كُي سَقَن شَ دِ عَشِكَمَ نَشَ عَننَبِ يٍرٍ مِ مَلِ، عَلَكٌ حَمَ نَشَ عَ قَشَ."}]}