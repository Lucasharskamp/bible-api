{"data":[{"book":"Yeremia","chapter":"7","verse":"1","text":"Eyi ne asɛm a efi Awurade hɔ baa Yeremia nkyɛn:"},{"book":"Yeremia","chapter":"7","verse":"2","text":"“Gyina Awurade asɔredan no pon ano, na ka saa asɛm yi:"},{"book":"Yeremia","chapter":"7","verse":"3","text":"Sɛɛ na Asafo Awurade, Israel Nyankopɔn no se: Monsakra mo akwan ne mo nneyɛe, na mɛma mo atena ha."},{"book":"Yeremia","chapter":"7","verse":"4","text":"Mommfa mo ho nto nnaadaasɛm so na monnka se, “Eyi ne Awurade asɔredan, Awurade asɔredan, Awurade asɔredan!”"},{"book":"Yeremia","chapter":"7","verse":"5","text":"Sɛ mosakra mo akwan ne mo nneyɛe nokware mu, na mo ne mo ho mo ho di no trenee mu,"},{"book":"Yeremia","chapter":"7","verse":"6","text":"sɛ moanhyɛ ɔhɔho, ayisaa anaa okunafo so, na moanhwie mogya a edi bem angu wɔ ha, na moanni anyame foforo akyi ankɔ mo ara ɔsɛe mu a,"},{"book":"Yeremia","chapter":"7","verse":"7","text":"ɛno de, mɛma mo atena ha, asase a mede maa mo agyanom afebɔɔ no so."},{"book":"Yeremia","chapter":"7","verse":"8","text":"Nanso monhwɛ, mode mo ho ato nnaadaa nsɛm a so nni mfaso so."},{"book":"Yeremia","chapter":"7","verse":"9","text":"“ ‘Mobɛbɔ korɔn na moadi awu, mobɛbɔ aguaman na moadi adansekurum, mobɛhyew nnuhuam ama Baal na moadi anyame afoforo a munnim wɔn akyi,"},{"book":"Yeremia","chapter":"7","verse":"10","text":"na afei, moaba abegyina mʼanim wɔ ofi a me din da so na moaka se, “Yenni ɔhaw,” sɛ moyɛ akyiwade yi nyinaa a na munni ɔhaw ana?"},{"book":"Yeremia","chapter":"7","verse":"11","text":"Na ofi a me din da so yi, abɛyɛ adwowtwafo tu ama mo ana? Nanso migu so rehwɛ! Awurade na ose."},{"book":"Yeremia","chapter":"7","verse":"12","text":"“ ‘Na afei monkɔ Silo, faako a midii kan bɔɔ atenae de me Din too so, na monhwɛ nea meyɛɛ no esiane me nkurɔfo Israelfo amumɔyɛ nti."},{"book":"Yeremia","chapter":"7","verse":"13","text":"Bere a moreyɛ eyinom nyinaa, Awurade na ose, mekasa kyerɛɛ mo mpɛn bebree, nanso moantie; mefrɛɛ mo, nanso moannye so."},{"book":"Yeremia","chapter":"7","verse":"14","text":"Ɛno nti, sɛnea meyɛɛ Silo no, mede bɛyɛ ofi a me Din da so no, asɔredan a mode mo ho to so, baabi a mede maa mo ne mo agyanom no."},{"book":"Yeremia","chapter":"7","verse":"15","text":"Mɛpam mo afi mʼanim sɛnea meyɛɛ mo nuanom Efraimfo no.’"},{"book":"Yeremia","chapter":"7","verse":"16","text":"“Enti mommmɔ mpae mma saa nnipa yi, monnsrɛ na munni mma wɔn nso; monnsrɛ me, efisɛ merentie mo."},{"book":"Yeremia","chapter":"7","verse":"17","text":"Munnhu nea wɔreyɛ wɔ Yuda nkurow no mu ne Yerusalem mmɔnten so no ana?"},{"book":"Yeremia","chapter":"7","verse":"18","text":"Mmofra boaboa nnyina ano, na agyanom sɔ ogya no ano, mmea fɔtɔw asikresiam de to brodo ma Ɔsoro Hemmea. Na wogu nsa ma anyame afoforo de hyɛ me abufuw."},{"book":"Yeremia","chapter":"7","verse":"19","text":"Na ɛyɛ me na wɔrehyɛ me abufuw ana? Awurade na ose. Na ɛnyɛ wɔn mmom na wɔrehaw wɔn ho, hyɛ wɔn ho aniwu ana?"},{"book":"Yeremia","chapter":"7","verse":"20","text":"“ ‘Ɛno nti, nea Otumfo Awurade se ni: Wobehwie mʼabufuw ne mʼabufuwhyew agu beae yi so, agu nnipa ne mmoa, mfuw so nnua ne asase no so aba so, na ɛbɛdɛw a ɛrennum.’"},{"book":"Yeremia","chapter":"7","verse":"21","text":"“ ‘Sɛɛ na Asafo Awurade, Israel Nyankopɔn, se: Monkɔ so, momfa mo ɔhyew afɔrebɔ nka mo afɔrebɔ a aka no ho, na mo ankasa monwe nam no!"},{"book":"Yeremia","chapter":"7","verse":"22","text":"Na bere a miyii mo agyanom fii Misraim na mekasa kyerɛɛ wɔn no, manhyɛ wɔn mmara a ɛfa ɔhyew afɔrebɔ ne afɔrebɔ ho nko ara,"},{"book":"Yeremia","chapter":"7","verse":"23","text":"mmom mede saa mmara yi kaa ho: Monyɛ osetie mma me, na mɛyɛ mo Nyankopɔn, na moayɛ me nkurɔfo. Monnantew akwan nyinaa a mɛhyɛ mo no so, na asi mo yiye."},{"book":"Yeremia","chapter":"7","verse":"24","text":"Nanso wɔantie na wɔanyɛ aso; mmom, wofi wɔn koma bɔne mu yɛɛ asoɔden. Wɔsan wɔn akyi na wɔankɔ wɔn anim."},{"book":"Yeremia","chapter":"7","verse":"25","text":"Efi bere a mo agyanom fii Misraim de besi nnɛ yi, da biara ne bere biara mesomaa me nkoa adiyifo baa mo nkyɛn."},{"book":"Yeremia","chapter":"7","verse":"26","text":"Nanso wɔantie me na wɔanyɛ aso. Wɔde asoɔden yɛɛ bɔne boroo wɔn agyanom de so.’"},{"book":"Yeremia","chapter":"7","verse":"27","text":"“Sɛ moka eyinom nyinaa kyerɛ wɔn a, wɔrentie mo; sɛ mofrɛ wɔn a wɔrennye so."},{"book":"Yeremia","chapter":"7","verse":"28","text":"Ɛno nti monka nkyerɛ wɔn se, ‘Eyi ne ɔman a ɔnyɛɛ osetie mmaa Awurade, ne Nyankopɔn, na ɔmfaa nteɛso no. Nokware asa, na afi wɔn ano."},{"book":"Yeremia","chapter":"7","verse":"29","text":"Munyi mo tinwi na montow ngu, muntwa agyaadwo wɔ nkoko no so, efisɛ Awurade apo, na wagyaa saa awo ntoatoaso yi a wɔwɔ nʼabufuwhyew no ase akyidi.’ ”"},{"book":"Yeremia","chapter":"7","verse":"30","text":"“ ‘Yudafo ayɛ bɔne wɔ mʼani so, sɛnea Awurade se ni. Wɔde ahoni a, ɛyɛ akyiwade asisi ofi a me Din da so mu de agu ho fi."},{"book":"Yeremia","chapter":"7","verse":"31","text":"Wɔasisi Tofet sorɔnsorɔmmea wɔ Ben Hinom bon mu; ɛhɔ na wɔhyew wɔn mmabarima ne wɔn mmabea. Ade a manhyɛ wɔn na amma mʼadwene mu nso."},{"book":"Yeremia","chapter":"7","verse":"32","text":"Ɛno nti, monhwɛ yiye na nna no reba, Awurade na ose, a wɔremfrɛ hɔ Tofet anaa Hinom Bon bio, na mmom, wɔbɛfrɛ no Okum Bon, efisɛ wobesie awufo wɔ Tofet kosi sɛ hɔ bɛyɛ ma."},{"book":"Yeremia","chapter":"7","verse":"33","text":"Na afei saa nnipa yi afunu bɛyɛ aduan ama wim nnomaa ne asase so mmoa, na ɛrenka obiara wɔ hɔ a ɔbɛpam wɔn."},{"book":"Yeremia","chapter":"7","verse":"34","text":"Mede ahosɛpɛw ne anigye nnyigyei, ayeforo ne ayeforokunu nne a ɛwɔ Yuda nkurow ne Yerusalem mmɔnten so no bɛba awiei, efisɛ asase no bɛda mpan.’ ”"}]}