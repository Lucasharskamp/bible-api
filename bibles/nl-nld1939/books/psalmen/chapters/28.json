{"data":[{"book":"Psalmen","chapter":"28","verse":"1","text":"Van David. Tot U roep ik, Jahweh, mijn Rots! Ach, houd U voor mij niet doof: Opdat ik, als Gij blijft zwijgen, Niet gelijk word aan hen, die in het graf zijn gedaald."},{"book":"Psalmen","chapter":"28","verse":"2","text":"Hoor, Jahweh, mijn zuchten, Nu ik tot U smeek, En mijn handen hef Naar uw heilige woning."},{"book":"Psalmen","chapter":"28","verse":"3","text":"Werp mij niet weg met de bozen, Niet weg met de zondaars, Die lief doen tegen hun naaste, Maar met venijn in het hart."},{"book":"Psalmen","chapter":"28","verse":"4","text":"Zet ze hun werken betaald, En hun schandelijk gedrag; Vergeld ze het werk hunner handen, En geef hun wat ze verdienen."},{"book":"Psalmen","chapter":"28","verse":"5","text":"Want ze begrijpen niets van Jahwehâ€™s daden, Niets van wat door zijn hand werd verricht; Daarom breekt Hij ze af, En bouwt ze niet op!"},{"book":"Psalmen","chapter":"28","verse":"6","text":"Geprezen zij Jahweh! Want Hij heeft mijn smeken gehoord;"},{"book":"Psalmen","chapter":"28","verse":"7","text":"Jahweh is mijn schuts en mijn schild. Als mijn hart op Hem hoopt, word ik zeker geholpen; Daarom jubelt mijn hart, en zegen ik Hem met mijn lied!"},{"book":"Psalmen","chapter":"28","verse":"8","text":"Jahweh is een schuts voor zijn volk, En voor zijn Gezalfde een machtige hulp."},{"book":"Psalmen","chapter":"28","verse":"9","text":"Red dus uw volk en zegen uw erfdeel; Weid hen en leid hen voor eeuwig!"}]}