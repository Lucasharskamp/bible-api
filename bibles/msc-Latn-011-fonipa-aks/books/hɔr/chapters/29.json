{"data":[{"book":"HƆR","chapter":"29","verse":"1","text":"Allabatala ka a fɔ Musa yɛ ko: «I ka kan ka Haruna ni a dencɛilu bila a dan na ɲa mɛn ma n na sarakalasela baara kɛ kanma, ale le ɲin. I ye tora bulan kelen mira, a ni saaji fila, fɛɛ tɛ mɛnilu la."},{"book":"HƆR","chapter":"29","verse":"2","text":"I ye farinin muun ɲuma ta, ka buru labɛn a la a ni katɔ ni dɛba, lɛbɛn ti mɛn na, ka tulu mun a ma."},{"book":"HƆR","chapter":"29","verse":"3","text":"I ye woilu bɛɛ bila see kelen kɔndɔ. I wa na tora ni saaji fila ri ii kannatɛɛ diya, i ye na see wo fanan di."},{"book":"HƆR","chapter":"29","verse":"4","text":"«I ye Haruna ni a dencɛilu lana n na faaninbon da la, ka ii ko ji la."},{"book":"HƆR","chapter":"29","verse":"5","text":"Wo wa kɛ, i ye duruki kɔrɔbila ni durukiba bila Haruna kan na, a ni kɔkanbila durukini ni sisirɔ bɔrɔni, ka ban ka kɔkanbila durukini sidi a ma tɛsidilan na, jesedanna kusan ka mɛn nadan."},{"book":"HƆR","chapter":"29","verse":"6","text":"I ye bitiran kɛ Haruna kun na, ka kuntiiya tɔɔmasere sɛniman sidi bitiran kan."},{"book":"HƆR","chapter":"29","verse":"7","text":"I ye suwandili tulu mun a kun na ka a bila a dan na n na baara kanma."},{"book":"HƆR","chapter":"29","verse":"8","text":"Wo wa kɛ, i ri Haruna dencɛilu lana ka duruki kɔrɔbila bila ii kan na."},{"book":"HƆR","chapter":"29","verse":"9","text":"I ye ii tɛsidi tɛsidilanilu la, ka ban ka bitiran kɛ ii kun na. N na sarakalasela baara ri kɛ Haruna ni a bɔnsɔnilu ta ri kadawu. Sariya rabilabali le wo ri. Wo wa kɛ, i ri Haruna ni a dencɛilu bila a dan na baara wo kanma."},{"book":"HƆR","chapter":"29","verse":"10","text":"«I ye tora lana n na faaninbon da la. Haruna ni a dencɛilu ye ii boloilu la a kun kan."},{"book":"HƆR","chapter":"29","verse":"11","text":"I ye tora kannatɛɛ nde Allabatala ɲakɔrɔ n na faaninbon da la ye."},{"book":"HƆR","chapter":"29","verse":"12","text":"I ye i bolo koyini su tora jeli rɔ ka a mun saraka janin diya tonkon kereilu la, ka a jeli tɔilu bɛɛ labɔn saraka janin diya ju fɛ."},{"book":"HƆR","chapter":"29","verse":"13","text":"Wo wa kɛ, ken mɛn ye tora kɔnɔ rɔ, i ye wo bɛɛ ta, a ni biɲɛ fan ɲuma ni kɔrɔkudu fila ni woilu kenilu bɛɛ. I ye wo bɛɛ la saraka janin diya kan ka ii janin ka kɛ buuri ri."},{"book":"HƆR","chapter":"29","verse":"14","text":"Kɔni i ye tora sobo ni a gbolo ni a noo bɛɛ janin ta rɔ jama daa makɛ diya kɔfɛ. Wo le ri kɛ saraka ri, mɛn di n sarakalaselailu la julumunilu labe."},{"book":"HƆR","chapter":"29","verse":"15","text":"«I ye saaji fila wo kelen mira. Haruna ni a dencɛilu ye ii bolo la wo kun kan."},{"book":"HƆR","chapter":"29","verse":"16","text":"I ye saaji kannatɛɛ ka a jeli ta ka a sadisadi saraka janin diya fan bɛɛ kan."},{"book":"HƆR","chapter":"29","verse":"17","text":"I ye saaji boso ka a tɛɛtɛɛ. I ye a kɔnɔrɔfenilu ni a senilu rako, ka woilu bila sobo kurunkurun ni kunkolo kan."},{"book":"HƆR","chapter":"29","verse":"18","text":"I ye saaji bu bɛɛ janin saraka janin diya kan saraka janinta la. Saraka janinta le a ri, mɛn di bɔ nde Allabatala yɛ ka a janin ta la. Wo suma duman n yɛ."},{"book":"HƆR","chapter":"29","verse":"19","text":"«Wo wa kɛ, i ye saaji filana ta. Haruna ni a dencɛilu ye ii boloilu la a kun na."},{"book":"HƆR","chapter":"29","verse":"20","text":"I ye a kannatɛɛ ka a jeli do ta ka wo mun Haruna ni a dencɛilu bolokinin tolo nun na, ka do fanan mun ii bolokinin bolo kunkuruba kan, a ni ii bolokinin sen kunkuruba. I ye jeli tɔ sadisadi saraka janin diya fan bɛɛ kan."},{"book":"HƆR","chapter":"29","verse":"21","text":"Jeli mɛn sadisadini saraka janin diya kan, i ye wo do ta, ka suwandili tulu do fanan ta ka woilu sadisadi Haruna ni a dencɛilu kan, a ni ii la faaninilu bɛɛ kan. Wo le rɔ, Haruna ni a dencɛilu ni ii la faaninilu ri bila a dan na ka kɛ fen sɛniman di."},{"book":"HƆR","chapter":"29","verse":"22","text":"«Saaji filana wo ye saraka ri, mɛn ye bɔla ka Haruna ni a dencɛilu bila ii dan na n na baara kanma. Wo rɔ, i ye saaji ken ta, a ni a kɔ ni a jusu fan ɲuma ni a kɔrɔkudu fila bɛɛ ni ken mɛn ye woilu lamininna ni ken mɛn ye kɔnɔrɔ nooilu laminin bɛɛ rɔ. I ye bolokininma woro fanan ta."},{"book":"HƆR","chapter":"29","verse":"23","text":"I ye buru fununbali kelen ni buru kelen mɛn dabɛnni tulu la ni burunin kelen ta see kɔndɔ, mɛn bilani nde Allabatala ɲakɔrɔ."},{"book":"HƆR","chapter":"29","verse":"24","text":"I ye fen woilu bɛɛ don Haruna ni a dencɛilu bolo, ko ii ye woilu layɛlɛ nde Allabatala ɲakɔrɔ ka a yiraka ko ii ye a bɛɛ dila n ma."},{"book":"HƆR","chapter":"29","verse":"25","text":"Wo wa kɛ, i ye fen woilu bɔ ii bolo ka woilu bila saraka janin diya kan ka ii janin. Sarakailu le ii ri, mɛnilu ri bɔ nde Allabatala yɛ ka janin ta la. Wo suma duman n yɛ."},{"book":"HƆR","chapter":"29","verse":"26","text":"«I ye Haruna lasii saaji sisi layɛlɛ Allabatala ɲakɔrɔ, ka a yiraka ko i ye a bɛɛ dila nde Allabatala ma. Sisi wo ye ile niiyɔrɔ le ri."},{"book":"HƆR","chapter":"29","verse":"27","text":"N sarakalasela lasii saaji sisi ni a woro mɛnilu kɔrɔtara n ɲakɔrɔ, ko woilu bilani a dan na ka kɛ n ta ri. Ko Haruna ni a dencɛilu niiyɔrɔ le woilu ri."},{"book":"HƆR","chapter":"29","verse":"28","text":"Isirayɛlikailu wa jususuma saraka bɔ tuma tuma, ii ye niimafen wo sisi ni a woro di nde Allabatala ma. Woilu ri kɛ Haruna ni a bɔnsɔnilu niiyɔrɔ ri."},{"book":"HƆR","chapter":"29","verse":"29","text":"«Haruna la faanin sɛniman di kɛ a bɔnsɔnilu ta ri a sani kɔ rɔ. Suwandili tulu muntɔ kɛla a nɔrɔbila kan lon mɛn ka wo bila a dan na n na baara kɛ kanma, a nɔrɔbila wo ri Haruna la faanin wo bila a kan na."},{"book":"HƆR","chapter":"29","verse":"30","text":"Haruna dencɛ mɛn wa bila a nɔ rɔ n na sarakalasela baara la, wo wa don n na faaninbon na ka n na sarakalasela baara damira yɔrɔ sɛniman kɔndɔ, a ri faanin woilu bila a kan na tele wɔrɔnwula kɔrɔ."},{"book":"HƆR","chapter":"29","verse":"31","text":"«Nba, saaji mɛn kɛra saraka ri ka Haruna ni a dencɛilu sii n na sarakalasela baara la, i ye wo sobo ta ka a tibi yɔrɔ sɛniman do rɔ."},{"book":"HƆR","chapter":"29","verse":"32","text":"Haruna ni a dencɛilu ri sobo wo dɔɔn, a ni buru mɛnilu ye see kɔndɔ. Ii ye woilu dɔɔn n na faaninbon da la."},{"book":"HƆR","chapter":"29","verse":"33","text":"Saraka woilu bɔra ka ii la julumunilu labe ka ii bila ii dan na ii lasii tuma n na sarakalasela baara la. Ii ye woilu dɔɔn. Kɔni mɔɔ gbɛrɛ si kana fen woilu dɔɔn, baa fen woilu sɛniman."},{"book":"HƆR","chapter":"29","verse":"34","text":"Ni sobo wo tɔ siira haan sɔɔma da la, wala buru tɔ, wo ye janin ka kɛ buuri ri. A kana a dɔɔn, baa a sɛniman."},{"book":"HƆR","chapter":"29","verse":"35","text":"«N ye mɛnilu fɔla i yɛ, i ye woilu bɛɛ kɛ Haruna ni a dencɛilu yɛ ka ii bila n na sarakalasela baara rɔ. I ye wo bɛɛ kɛ lon lon tele wɔrɔnwula kɔrɔ."},{"book":"HƆR","chapter":"29","verse":"36","text":"I ye tora kelen bɔ lon lon ka kɛ sɔlɔnali saraka ri. I ri saraka janin diya sɛninya wo ɲa. Wo wa kɛ, i ri tulu mun a kan ka a bila a dan na ka a kɛ n ta ri."},{"book":"HƆR","chapter":"29","verse":"37","text":"I ye wo bɛɛ kɛ ten lon lon tele wɔrɔnwula kɔrɔ. Wo bolo ma, saraka janin diya wo ri kɛ fen sɛniman ba ri. Fen fen wa a maa a la, wo fanan di kɛ fen sɛniman di.»"},{"book":"HƆR","chapter":"29","verse":"38","text":"«Ai ye san kelen saa bulan fila bɔ saraka janin diya kan lon lon kadawu."},{"book":"HƆR","chapter":"29","verse":"39","text":"Ai ye saa bulan kelen bɔ sɔɔma, ka kelen bɔ wura fɛ."},{"book":"HƆR","chapter":"29","verse":"40","text":"Ai ye farinin ɲuma kilo sawa ni olibiye susunin tulu litiri kelen ta ka woilu ɲaamin i ɲɔɔn na, ka wo bɔ saa bulan fɛ sɔɔma. Ai ye rɛsɛnji litiri kelen ni tala labɔn, ka wo fanan kɛ saraka ri."},{"book":"HƆR","chapter":"29","verse":"41","text":"Ai ye saa bulan filana bɔ wura fɛ, ka farinin ni olibiye tulu ni rɛsɛnji la a kan ikomin sɔɔma ta. Saraka janinta le a ri, mɛn di bɔ nde Allabatala yɛ ka janin ta la ka kɛ buuri ri. Wo suma duman n yɛ."},{"book":"HƆR","chapter":"29","verse":"42","text":"Ai ni ai bɔnsɔnilu ye saraka janinta woilu bɔ tuma bɛɛ. Ai ye ii bɔ nde Allabatala ɲakɔrɔ kunbɛn faaninbon da la. N kɛtɔ n na jama kunbɛnna ye le ka kuma i yɛ."},{"book":"HƆR","chapter":"29","verse":"43","text":"N di Isirayɛlikailu kunbɛn ye le. N nɔɔrɔ ri yɔrɔ wo bila a dan na ka a kɛ n ta ri."},{"book":"HƆR","chapter":"29","verse":"44","text":"N di n na faaninbon ni saraka janin diya bila a dan na ka ii kɛ n ta ri. N di Haruna ni a dencɛilu fanan bila ii dan na n na baara kanma, sa ii ri n na sarakalasela baara kɛ."},{"book":"HƆR","chapter":"29","verse":"45","text":"N di n makɛ Isirayɛlikailu tɛma ka kɛ ii Maari ri."},{"book":"HƆR","chapter":"29","verse":"46","text":"Ii ri a lɔn ko nde le ii Maari Allabatala ri, mɛn ka ii labɔ Misiran jamana rɔ sa n di n makɛ ii tɛma. N ye ii Maari Allabatala le ri.»"}]}