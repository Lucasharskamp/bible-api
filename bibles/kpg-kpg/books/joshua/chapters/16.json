{"data":[{"book":"Joshua","chapter":"16","verse":"1","text":"Tagageinga i bahi i ngaaga di gowaa ne wanga gi nia hagadili o Joseph e daamada i Jordan hoohoo gi Jericho, i bahi i dua nia monowai uwa aga ala i Jericho, gaa hana laa lodo di anggowaa. Mai i Jericho, tagageinga gaa hana gi nua gi lodo tenua gonduu gi Bethel."},{"book":"Joshua","chapter":"16","verse":"2","text":"Mai i Bethel, tagageinga gaa hana gi Luz, ga hanadu gi Ataroth Addar, di gowaa dela nogo noho ai digau Arkite."},{"book":"Joshua","chapter":"16","verse":"3","text":"Gaa hana gi dai gi di gowaa dela nogo noho ai digau Japhletite, gaa hana loo gi di gowaa o Beth Horon Bahi lala. Gaa hana gi Gezer, ga odi i di Tai go Mediterranean."},{"book":"Joshua","chapter":"16","verse":"4","text":"Nia hagadili o Joseph, go nia madawaawa Ephraim mo Manasseh Bahi i Dai, la ne wanga ginai nia henua aanei e hai mee ginai digaula."},{"book":"Joshua","chapter":"16","verse":"5","text":"Deenei di gowaa o nia madahaanau o di madawaawa Ephraim: Tagageinga digaula e daamada i Ataroth Addar gaa hana gi dua gi Beth Horon Bahi nua,"},{"book":"Joshua","chapter":"16","verse":"6","text":"gaa hana gi di Tai go Mediterranean. Di waahale Michmethath la i bahi i ngeia digaula. I bahi i dua di gowaa deelaa, tagageinga gaa hana gaa tugi i Taanath Shiloh gaa hana ga diiagi gi muli i bahi i dua gi Janoah,"},{"book":"Joshua","chapter":"16","verse":"7","text":"Mai i Janoah, gei tagageinga gaa hana gi lala gi Ataroth mo Naarah, gaa tugi i Jericho, ga odi i Jordan."},{"book":"Joshua","chapter":"16","verse":"8","text":"Tagageinga e hana i bahi i dai Tappuah gaa hana gaa tugi di monowai Kanah ga odi i di Tai go Mediterranean. Deenei di gowaa ne wanga gi nia madahaanau o di madawaawa Ephraim belee hai mee ginai,"},{"book":"Joshua","chapter":"16","verse":"9","text":"mo nia waahale ala i lodo tagageinga o Manasseh, ala hua guu wanga gi di madawaawa Ephraim."},{"book":"Joshua","chapter":"16","verse":"10","text":"Gei digaula digi hagabagia gi daha digau Canaan ala nogo noho i Gezer, malaa, digau Canaan e noho hua igolo i baahi digau Ephraim gaa dae mai gi dangi nei, malaa digaula noho hai hege i golo.16.10 Gabunga 1.29"}]}