{"data":[{"book":"ІСАІ","chapter":"5","verse":"1","text":"Засьпяваю Майму Любаснаму песьню Любаснага Майго пра вінаграднік Ягоны. У Любаснага Майго быў вінаграднік на вяршыні плоднай гары."},{"book":"ІСАІ","chapter":"5","verse":"2","text":"І Ён абкапаў яго, і ачысьціў яго ад каменьня, і пасадзіў у ім адборныя вінаградныя лозы, і паставіў вежу пасярод яго, і выкапаў у ім чавільню, і чакаў, што ён уродзіць добрыя гронкі, а ён урадзіў дзікія ягады."},{"book":"ІСАІ","chapter":"5","verse":"3","text":"І цяпер жыхары Ерусаліма і мужчыны Юдэйскія, рассудзеце Мяне зь вінаграднікам Маім."},{"book":"ІСАІ","chapter":"5","verse":"4","text":"Што яшчэ трэба было б зрабіць вінаградніку Майму, чаго Я не зрабіў яму? Чаму, калі Я спадзяваўся, што ён уродзіць добрыя гронкі, ён урадзіў дзікія ягады?"},{"book":"ІСАІ","chapter":"5","verse":"5","text":"Дык вось Я скажу вам, што зраблю зь вінаграднікам Маім: здыму зь яго агароджу, і будзе ён спусташацца; разбуру сьцены яго, і будуць яго таптаць."},{"book":"ІСАІ","chapter":"5","verse":"6","text":"І пакіну яго ў запусьценьні; ня будуць ні абразаць, ні капаць яго; і зарасьце ён цернем і ваўчкамі, і загадаю хмарам не паліваць яго дажджом."},{"book":"ІСАІ","chapter":"5","verse":"7","text":"Вінаграднік Госпада Саваофа ёсьць дом Ізраілеў, і мужчыны Юды - любыя саджанцы Яго. І чакаў Ён правасудзьдзя, але вось - праліцьцё крыві; чакаў праўды, і вось - лямант."},{"book":"ІСАІ","chapter":"5","verse":"8","text":"Гора вам, хто дадае дом да дома, далучае поле да поля, так што іншым не застаецца месца, нібыта вы адны паселены на зямлі."},{"book":"ІСАІ","chapter":"5","verse":"9","text":"У вушы мае сказаў Гасподзь Саваоф: шматлікія дамы гэтыя будуць пустыя, вялікія і прыгожыя - зьбязьлюдзеюць;"},{"book":"ІСАІ","chapter":"5","verse":"10","text":"дзесяць дзялянак у вінаградніку дадуць адзін бат, і хомэр пасеянага зерня ўродзіць заледзьве эфу."},{"book":"ІСАІ","chapter":"5","verse":"11","text":"Гора таму, хто з раньняй раніцы шукае сікеру і да позьняга вечара разагравае сябе віном;"},{"book":"ІСАІ","chapter":"5","verse":"12","text":"і цытра і лютня, тымпан і жалейка, і віно на банкетах іхніх; а на дзеі Госпада не зважаюць яны, і пра чыны рук Ягоных ня думаюць."},{"book":"ІСАІ","chapter":"5","verse":"13","text":"За тое народ мой пойдзе ў палон непрадбачана, і заможнікі яго загаладаюць, і багацеі ягоныя спрагнуцца смагаю."},{"book":"ІСАІ","chapter":"5","verse":"14","text":"За тое пашырылася апраметная, і над меру разьзявіла пашчу сваю; і сыдзе туды слава іхняя, і багацьце іхняе, і шум іхні, і ўсё, што разьвесяляе іх."},{"book":"ІСАІ","chapter":"5","verse":"15","text":"І схіліцца чалавек, і ўпакорыцца мужчына, і вочы гардзеяў панікнуць;"},{"book":"ІСАІ","chapter":"5","verse":"16","text":"А Гасподзь Саваоф узьнясецца высока ў судзе, і Бог Сьвяты выявіць сьвятасьць Сваю ў праўдзе."},{"book":"ІСАІ","chapter":"5","verse":"17","text":"І будуць пасьвіцца авечкі па сваёй волі, і чужыя будуць карміцца пакінутымі тлустымі пашамі багацеяў."},{"book":"ІСАІ","chapter":"5","verse":"18","text":"Гора тым, якія цягнуць на сябе беззаконьне вяроўкамі марнасьці і грэх - як бы ляйчынамі калясьнічнымі;"},{"book":"ІСАІ","chapter":"5","verse":"19","text":"якія кажуць: «Няхай Ён пасьпяшаецца і паскорыць дзею Сваю, каб мы бачылі, і хай наблізіцца і выканаецца парада Сьвятога Ізраілевага, каб мы даведаліся!»"},{"book":"ІСАІ","chapter":"5","verse":"20","text":"Гора тым, якія зло называюць дабром, і дабро - злом, цемру лічаць сьвятлом, і сьвятло - цемраю, горкае лічаць салодкім, і салодкае - горкім!"},{"book":"ІСАІ","chapter":"5","verse":"21","text":"Гора тым, якія мудрыя ў вачах сваіх і разумныя перад самімі сабою!"},{"book":"ІСАІ","chapter":"5","verse":"22","text":"Гора тым, якія багатыры піць віно і моцныя гатаваць моцны напой,"},{"book":"ІСАІ","chapter":"5","verse":"23","text":"якія за хабар апраўдваюць вінаватага і праведных пазбаўляюць законнага!"},{"book":"ІСАІ","chapter":"5","verse":"24","text":"Як агонь пажырае салому, і полымя зьнішчае сена, так спарахнее корань іхні і цьвет іх разьвеецца пылам; бо заняхаілі яны закон Госпада Саваофа і заняхаілі слова Сьвятога Ізраілевага."},{"book":"ІСАІ","chapter":"5","verse":"25","text":"За тое загарыцца гнеў Госпада на народ Ягоны, і працягне Ён руку Сваю на яго і ўразіць яго, аж здрыгануцца горы, і трупы іх будуць, як памёт на вуліцах. І пры ўсім гэтым гнеў Яго не адступіцца, і рука Яго яшчэ будзе працягнутая."},{"book":"ІСАІ","chapter":"5","verse":"26","text":"І падыме сьцяг народам далёкім і дасьць знак таму, хто жыве на краі зямлі, - і вось, ён лёгка і скора прыйдзе;"},{"book":"ІСАІ","chapter":"5","verse":"27","text":"і ня будзе ў яго ні стомленага, ні зьнямоглага; ніводзін не задрэмле і не засьне, і ня здымецца пояс са сьцёгнаў ягоных, і не парвецца рэмень на абутку ягоным;"},{"book":"ІСАІ","chapter":"5","verse":"28","text":"стрэлы ў яго навостраныя, і ўсе лукі ў яго напятыя; капыты коней ягоных падобныя да крэменю, і колы яго, як віхура;"},{"book":"ІСАІ","chapter":"5","verse":"29","text":"рык ягоны, як рык ільвіцы; ён рыкае як ільвяня, і зарыкае і схопіць здабычу, і панясе, і ніхто не адбярэ."},{"book":"ІСАІ","chapter":"5","verse":"30","text":"І зарыкае на яго ў той дзень быццам рыкам разьятранага мора; і гляне ён на зямлю, і вось - цемра, гора, і сьвятло патухла ў аблоках."}]}