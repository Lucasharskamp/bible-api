{"data":[{"book":"1 Watesaloniki","chapter":"4","verse":"1","text":"Vinu, waumini wayetu, mulifundi kulawa kwa twenga ntambu yamfiruwa kulikala su mmufiriziyi Mlungu, nakaka muwera mwankulikala ntambu ayi, vinu twankuwagambira kupitira mulitawu lya Mtuwa Yesu mwendereyi kutenda hangu nentu na nentu."},{"book":"1 Watesaloniki","chapter":"4","verse":"2","text":"Mwenga mugamana malagaliru gatuwapananiti mwenga kwa uwezu wa Mtuwa Yesu."},{"book":"1 Watesaloniki","chapter":"4","verse":"3","text":"Mlungu kafira mwenga muweri wananagala na mulituli gweka na makaliru ga uhumba."},{"book":"1 Watesaloniki","chapter":"4","verse":"4","text":"Kila mpalu katosheki na mdala gwakuwi kwa unanagala na ligoya,"},{"book":"1 Watesaloniki","chapter":"4","verse":"5","text":"na namulikala kwa matamata gadoda gambira wantu yawammana ndiri Mlungu."},{"book":"1 Watesaloniki","chapter":"4","verse":"6","text":"Su muntu yoseri nakamtendera vidoda ama kumpunja myaguwi mushitwatira ashi, ntambu yatuwagambiriti na kuwaberiziya, Mtuwa hakawazibu woseri yawatenda vitwatira avi."},{"book":"1 Watesaloniki","chapter":"4","verse":"7","text":"Mlungu katushema ndiri tulikali makaliru ga uhumba, kumbiti tulikali muunanagala."},{"book":"1 Watesaloniki","chapter":"4","verse":"8","text":"Su muntu yoseri yakagalema mafundu aga kamlema ndiri muntu kumbiti kamlema Mlungu yakawapanana Rohu gwakuwi Mnanagala."},{"book":"1 Watesaloniki","chapter":"4","verse":"9","text":"Vinu kwa visoweru vya kuwafira waumini wayenu, twenga tufira ndiri kuwalembera mwenga, maweni mwenga mfunditwi na Mlungu ntambu yamfiruwa kulifira."},{"book":"1 Watesaloniki","chapter":"4","verse":"10","text":"Nakaka mwenga muweriti mwankuwatendera hangu waumini wayenu kila pahala Mumakedoniya. Tuwaluwani waumini wayetu su mtendi nentu na nentu."},{"book":"1 Watesaloniki","chapter":"4","verse":"11","text":"Muweri na nfiru ya kulikala makaliru gakutenda ndiri umatu, kila yumu katendi shitwatira shakuwi mweni na katendi lihengu kwa mawoku gakuwi mweni ntambu yawatuwalagaliriti pamberi."},{"book":"1 Watesaloniki","chapter":"4","verse":"12","text":"Kwa ntambu ayi, hamliyupi zyumi iyerepa kulawa kwa walii yawawera ndiri Wakristu, hamuweri ndiri na toziya kuwatumbira wamonga kwa mafiliru genu."},{"book":"1 Watesaloniki","chapter":"4","verse":"13","text":"Walongu wayetu, twenga tufira muvimani unakaka kuusu walii yawahowiti, su namuhinginika mumoyu gambira wantu yawahera litumbiru."},{"book":"1 Watesaloniki","chapter":"4","verse":"14","text":"Twenga tujimira kuwera Yesu kahowiti na kazyukiti, su tujimira kuwera Mlungu hakawawuziyi pamuhera na Yesu, woseri walii yawahowiti pawamjimira yomberi."},{"book":"1 Watesaloniki","chapter":"4","verse":"15","text":"Shilii shatuwafundani ndo lifundu lya Mtuwa kuwera twenga yatulikala, patusigala mpaka kwiza kayi kwa Mtuwa, nakaka hapeni tuwalongoleri walii yawahowiti."},{"book":"1 Watesaloniki","chapter":"4","verse":"16","text":"Toziya Mtuwa mweni hakizi kulawa kumpindi kwa Mlungu pamuhera na amuli na liziwu lya ntumintumi gwa kumpindi mkulu gwa Mlungu na mliwu gwa mbalapi lya Mlungu. Su walii yawahowiti pawamwamini Kristu hawazyukisiwi huti."},{"book":"1 Watesaloniki","chapter":"4","verse":"17","text":"Shakapanu twenga yatulikala, mushipindi ashi hatujojinirwi pamuhera na womberi mumawundi kuliwona na Mtuwa kulyera, su hatuweri mashaka goseri pamuhera na Mtuwa."},{"book":"1 Watesaloniki","chapter":"4","verse":"18","text":"Su mulitangi kuwera na moyu maweni mwenga kupitira visoweru avi."}]}