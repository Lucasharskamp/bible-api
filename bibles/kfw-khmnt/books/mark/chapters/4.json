{"data":[{"book":"Mark","chapter":"4","verse":"1","text":"Inlet-ah Jisu'n Galilee tuidiil khamma minchuna aleiphut. Ama koolla hong-inchun mipui ngaikha inleitam, khawa jarra ama'n rakuong inkhat suungnga aluut-ah alei in-ong. Rakuong kha tuikhamma aleiom, khale inruoiya mipui ngai-um tuikham khan inleingir. Luk 5:1-3"},{"book":"Mark","chapter":"4","verse":"2","text":"Ama'n chongminkhi katamtak aneimanna inmani ngaikha aleiminchu, halli inmani diang aleiti:"},{"book":"Mark","chapter":"4","verse":"3","text":"“Rangairu! miring inkhat in muchiru kaworsik aheisuokjei."},{"book":"Mark","chapter":"4","verse":"4","text":"Ama'n leiya muchiru kha aheiwor pha, lekkhat in lamkoolla achul, halli wa ngai'n inheiwa-ah inruut."},{"book":"Mark","chapter":"4","verse":"5","text":"Muchiru lekkhat in neipil toomna lungbil khan inchul. Muchiru kha innot-ah ahongmoong, ajarchu neipil kha lei-inthuukmak."},{"book":"Mark","chapter":"4","verse":"6","text":"Halli kani ahongsuok pha, akadoong muchichiak ngaikha injuo charjei; ajarchu inrajung kha inthuuk-ah leisi matormak, muchichiak ngaikha innot-ah inleichar."},{"book":"Mark","chapter":"4","verse":"7","text":"Muchiru lekkhat in raling karra inchul, inhongmoong takkha raling in aleidiip, halli inmani leikaramu."},{"book":"Mark","chapter":"4","verse":"8","text":"Takkha muchiru lekkhatchu neipil hoina-ah inleichul, khat-um achiakngai khan inhongkek, inhong-insoon, khat-um inhongkara: lekkhat in soomthum, soomruk halli lekkhat in rajakhat inhongkara.”"},{"book":"Mark","chapter":"4","verse":"9","text":"Halli Jisu'n ahekna-ah aleiti, “Akuor indou rakip in hiwahi rangairu!”"},{"book":"Mark","chapter":"4","verse":"10","text":"Jisu'n atheinuoa aompha, ama siamruoi soomleini ngaile inruoiya ama jarra kajet ngai'n akoolla inheiwa halli chongminkhi ngaikha incheenna rilcheen nasik amadiang inleirakel."},{"book":"Mark","chapter":"4","verse":"11","text":"“Nangni diangchu Pathian Rengram jarra inthup rakip jetnasik kha anapejei,” tia Jisu'n aleimasang. “Takkha tu ka-ang tuolla kaom lekkhat ngaisikchu, chongminkhi hinna hiwa rakip ngaihi injetsik eii,"},{"book":"Mark","chapter":"4","verse":"12","text":"Khawa jarra,"},{"book":"Mark","chapter":"4","verse":"13","text":"Halli Jisu'n inmani diang aleirakel, “Nangni'n hiwa chongminkhi hi jetmakchube? Kha e-inle, nangni'n chongminkhi rakip ngaihi angtho tholi ningjet sikme?"},{"book":"Mark","chapter":"4","verse":"14","text":"Muchi kaworpa khan Pathian chongkha awor."},{"book":"Mark","chapter":"4","verse":"15","text":"Miring lekkhat khachu lamsirra kachul muchi ngaikhale in-ang; inmani'n khawa chongkha injetli injetmak, Seitan khan aheiwali achoideljei."},{"book":"Mark","chapter":"4","verse":"16","text":"Miring lekkhat ngai'n lungkarra akata muchi khale in-ang. Inmani'n khawa chongkha injetli injetmak, karok tak-ah inleikeiluut."},{"book":"Mark","chapter":"4","verse":"17","text":"Takkha inmani inrajung inthuuk-ah leisimu, khat-um inmani soot leideimatormu. Khawa chongkhan ajar-eya, poongraalna aheiwapha khanchu, inmani'n innot-ah mangna innei."},{"book":"Mark","chapter":"4","verse":"18","text":"Miring lekkhat ngaikhan raling karra kachul muchi khale in-ang. Inmani ngaihi chong kajetjei ngaikha in-eii,"},{"book":"Mark","chapter":"4","verse":"19","text":"Takkha hiwa ringkhuo poongna ngai, inchong kamanuom, khat-um aleiilaak manuomna rakip ngaikhan, khawa chongkha inminmang, khawa jarra inmani karamu."},{"book":"Mark","chapter":"4","verse":"20","text":"Takkha miring lekkhat khachu neipil hoina munna inwor muchi khale in-ang. Inmani'n chongkha inrangai, inkeiluut, lekkhat in soomthum, soomruk, halli lekkhat in rajakhat inkara.”"},{"book":"Mark","chapter":"4","verse":"21","text":"Jisu'n aminchudel nook-ah, “Tu inkhat innum meiser heichoiya halli kok nuoiya emakli zaalmun nuoiya inda ngaiyabe? meiser kechungnga inda-ngai emak abe?"},{"book":"Mark","chapter":"4","verse":"22","text":"Lei inthup ngaikha lahong inlarsik eii, halli lei inkhu rakip ngaikha ala inlongsik eii."},{"book":"Mark","chapter":"4","verse":"23","text":"Akuor indou rakip in hiwahi rangairu!”"},{"book":"Mark","chapter":"4","verse":"24","text":"Ama'n inmani diang aleiti, “Nangni'n ningjet ngaikhan insingtheiru. Nangni'n mi ngai chungnga chong ningtan angnga nangni diang-um Pathian in atansik eii, kheella atansik eii. Matt 7:2; Luk 6:38"},{"book":"Mark","chapter":"4","verse":"25","text":"Ajarchu akanei amadiang kheella apesik eii, han kaneimak amadiang ama inei lekteii kha-um aleidelsik eii.” Matt 13:12; 25:29; Luk 19:26"},{"book":"Mark","chapter":"4","verse":"26","text":"Jisu'n aleiril, “Pathian Rengram khachu, miring inkhat in aleiya muchiru iwor khale in-ang."},{"book":"Mark","chapter":"4","verse":"27","text":"Ama'n zaanna azaal, suun eli inthei, halli khawa rathil muchiru ngaikhan inhongkek-ah inhongmoong. Hiwahi angtho tholi kasuokme iti ama'n leijetmak."},{"book":"Mark","chapter":"4","verse":"28","text":"Neipil khan muchi chiak ngaikha minmoong halli inhongkara; mansakhet-ah inziik inhongsuok, halli inbor, ahekna-ah sawuui katha kha inkara."},{"book":"Mark","chapter":"4","verse":"29","text":"Sawuui kha aminpha, mipa khan kooiteiiya saang karakhool aleiphut, ajarchu leirakhool phakha aheitungjei. Jo 3:13"},{"book":"Mark","chapter":"4","verse":"30","text":"“Pathian Rengram hi angleme in-ang nitisik?” Jisu'n aleirakel. “Angkachang chongminkhi nineimanli nirilcheen sikme?"},{"book":"Mark","chapter":"4","verse":"31","text":"Khawa khachu, miring inkhat in manmasituolla, akasinkhet anchamru achoiya, neipilla iwor khale in-ang."},{"book":"Mark","chapter":"4","verse":"32","text":"Apha lekkhat eli ahongmoong khat-um thingkuung ngai karra akalokkhet ahong eii. Khat-um abaak kalok ngai ahongsuok ah khawa ralikhan wa ngai'n inrabu inleiphan.”"},{"book":"Mark","chapter":"4","verse":"33","text":"Jisu'n ama chongkha mi ngaidiang aleiril, hiwa ka-ang chongminkhi katamtak ngaihi aneimanna; ama'n inmani diang injetmatorseng aleirilpi."},{"book":"Mark","chapter":"4","verse":"34","text":"Ama'n chongminkhi inchellekleiya inmani diang iteii inkhat-um leirilpimak, takkha ama asiamruoi ngaile inom phakhan, ama'n incheenna angrakip ngaikha inmani diang aleirilpi."},{"book":"Mark","chapter":"4","verse":"35","text":"Khawa nitak kholeitiang khan Jisu'n asiamruoi ngaidiang aleiti, “Eini tuidiil raalkhattiang khan rakaan inlang sirui.”"},{"book":"Mark","chapter":"4","verse":"36","text":"Khawa jarra inmani'n mipui ngaikha inda-ah; asiamruoi ngai'n Jisu alei in-ongna rakuong khan inluut-ah, inmani'n ama kha inleiruoi. Rakuong lekkhat-um khawa munkhan inleiom."},{"book":"Mark","chapter":"4","verse":"37","text":"Jetlei theileiya thipui kangar inkhat ahongraangnga, tuiphuksaan khan rakuong pangkha hongzeemma tuikaluut aleiphut, rakuong kha tui'n hongsipsik aleitho. Thipui ka-ngar khat-um tuiphuksaan khan rakuong pangkha ihongzeem"},{"book":"Mark","chapter":"4","verse":"38","text":"Jisu'n rakuong nuktiang khan, luthun aneiya aleizaal. Asiamruoi ngai'n ama inkeitheiya inleiti, “Karu, keini kathisik kin-ejei, keini sik-ah nang ngaidon makchebe?”"},{"book":"Mark","chapter":"4","verse":"39","text":"Jisu'n angirra thipui diangkhan chong aleipeii, “Omchianro!” halli ama'n tuiphuksaan diangkhan aleiti, “Daitaro!” Thipui kha ajuodai, halli khawakhan thipuikha ajuodaijei."},{"book":"Mark","chapter":"4","verse":"40","text":"Halli Jisu'n asiamruoi ngaidiang aleiti, “Angsik-ah nangni'n ningchime? Tuunkatung nangni ngamna laneimak chube?”"},{"book":"Mark","chapter":"4","verse":"41","text":"Takkha kachi khan inmani diang asip-ah inkhatli inkhat diang inlei-inti, “Hiwa miring hi tume? thipui khat-um tuiphuksaan innum achong injuihi!”"}]}