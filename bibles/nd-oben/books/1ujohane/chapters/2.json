{"data":[{"book":"1 UJohane","chapter":"2","verse":"1","text":"Bantwabami abathandekayo, ngililobela incwadi le ukuze lingenzi izono. Kodwa nxa umuntu enze isono, silaye osimelayo kuBaba esivikela yena uJesu Khristu oLungileyo."},{"book":"1 UJohane","chapter":"2","verse":"2","text":"Ungumhlatshelo wenhlawulo yezono zethu, kungasizono zethu kuphela kodwa lezono zomhlaba wonke."},{"book":"1 UJohane","chapter":"2","verse":"3","text":"Siba leqiniso ukuthi siyamazi nxa silalela imilayo yakhe."},{"book":"1 UJohane","chapter":"2","verse":"4","text":"Umuntu othi, “Ngiyamazi,” kodwa angagcini imilayo yakhe uqamba amanga, leqiniso kalalo."},{"book":"1 UJohane","chapter":"2","verse":"5","text":"Kodwa nxa umuntu elalela ilizwi lakhe, uthando lukaNkulunkulu luyapheleliswa sibili kuye. Yikho esikwazi ngakho ukuthi sikuye:"},{"book":"1 UJohane","chapter":"2","verse":"6","text":"Lowo othi uhlala kuye kumele aphile njengokwenziwa nguJesu."},{"book":"1 UJohane","chapter":"2","verse":"7","text":"Bangane abathandekayo, kangililobeli umlayo omutsha, kodwa omdala, elalilawo kusukela ekuqaleni. Umlayo lo omdala uyilizwi elalizwayo."},{"book":"1 UJohane","chapter":"2","verse":"8","text":"Ikanti ngililobela umlayo omutsha; iqiniso lawo libonakala kuye lakini, ngoba ubumnyama buyedlula lokukhanya kweqiniso sekukhanya."},{"book":"1 UJohane","chapter":"2","verse":"9","text":"Lowo othi usekukhanyeni kodwa ezonda umzalwane wakhe ulokhu esebumnyameni."},{"book":"1 UJohane","chapter":"2","verse":"10","text":"Othanda umzalwane wakhe uhlala ekukhanyeni njalo akulalutho kuye olungamenza akhubeke."},{"book":"1 UJohane","chapter":"2","verse":"11","text":"Kodwa lowo ozonda umzalwane wakhe usebumnyameni njalo uyazula ebumnyameni. Kakwazi lapho aya khona ngoba ubumnyama sebumenze waba yisiphofu."},{"book":"1 UJohane","chapter":"2","verse":"12","text":"Ngiyalilobela bantwana abathandekayo,"},{"book":"1 UJohane","chapter":"2","verse":"13","text":"Ngiyalilobela bobaba,"},{"book":"1 UJohane","chapter":"2","verse":"14","text":"Ngiyalilobela, bantwana abathandekayo,"},{"book":"1 UJohane","chapter":"2","verse":"15","text":"Lingawuthandi umhlaba loba olunye ulutho olusemhlabeni. Nxa umuntu ethanda umhlaba, uthando lukaBaba kalukho kuye."},{"book":"1 UJohane","chapter":"2","verse":"16","text":"Ngoba izinto zonke ezisemhlabeni, izinkanuko zabantu abalezono, ukulangazela kwamehlo abo kanye lokuzigqaja ngempahla akuveli kuBaba, kodwa emhlabeni."},{"book":"1 UJohane","chapter":"2","verse":"17","text":"Umhlaba lezinkanuko zawo kuyadlula, kodwa umuntu owenza intando kaNkulunkulu uphila kuze kube nininini."},{"book":"1 UJohane","chapter":"2","verse":"18","text":"Bantwana abathandekayo, lesi yisikhathi sokucina; njalo njengoba lizwile ukuthi umphikuKhristu uyeza, lakhathesi abanengi abaphika uKhristu sebekhona. Yikho esikwazi ngakho ukuthi lesi yisikhathi sokucina."},{"book":"1 UJohane","chapter":"2","verse":"19","text":"Baphuma besuka kithi, kodwa impela babengasibo bakithi. Ngoba aluba babengabakithi, babezahlala lathi; kodwa ukusuka kwabo kwatshengisa ukuthi kakho kubo owayengowakithi."},{"book":"1 UJohane","chapter":"2","verse":"20","text":"Kodwa lina ligcotshwe ngoNgcwele, njalo lonke liyalazi iqiniso.2.20 Eminye imibhalo ithi njalo liyazazi zonke izinto"},{"book":"1 UJohane","chapter":"2","verse":"21","text":"Kangililobeli ngoba iqiniso kalilazi, kodwa ngoba liyalazi langenxa yokuthi akulamanga aphuma eqinisweni."},{"book":"1 UJohane","chapter":"2","verse":"22","text":"Umqambi wamanga ngubani? Ngumuntu ophikayo ukuthi uJesu unguKhristu. Umuntu onjalo ngumphikuKhristu, uphika uYise leNdodana."},{"book":"1 UJohane","chapter":"2","verse":"23","text":"Kakho ophika iNdodana oloYise; lowo owamukela iNdodana uloYise futhi."},{"book":"1 UJohane","chapter":"2","verse":"24","text":"Bonani ukuthi lokho elakuzwayo kusukela ekuqaleni kuyahlala kini. Nxa kuhlala, lani lizahlala likhona eNdodaneni lakuYise."},{"book":"1 UJohane","chapter":"2","verse":"25","text":"Njalo nanku asithembisa khona, ukuphila okulaphakade."},{"book":"1 UJohane","chapter":"2","verse":"26","text":"Ngililobela ngalezizinto mayelana lalabo abazama ukulidukisa."},{"book":"1 UJohane","chapter":"2","verse":"27","text":"Ukugcotshwa kwenu elakwamukela kuye, kuhlezi kukini, njalo kalisweli muntu wokulifundisa. Kodwa njengoba ukugcoba kwakhe kulifundisa izinto zonke njalo njengoba ukugcoba lokho kuqotho, akusinkohliso njengoba kulifundisile, hlalani likuye."},{"book":"1 UJohane","chapter":"2","verse":"28","text":"Ngakho-ke, bantwana abathandekayo, qhubekani likuye ukuze kuthi lapho esebonakala sibe lesibindi njalo singabi lenhloni phambi kwakhe ekufikeni kwakhe."},{"book":"1 UJohane","chapter":"2","verse":"29","text":"Nxa likwazi ukuthi ulungile, liyakwazi ukuthi umuntu wonke oyenza okulungileyo uzelwe ngaye."}]}