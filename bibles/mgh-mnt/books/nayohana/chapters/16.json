{"data":[{"book":"Nayohana","chapter":"16","verse":"1","text":"Yesu nkeerelha tho “Kihouhimeriani yayo wiira nhihiye nrima nrina inyu."},{"book":"Nayohana","chapter":"16","verse":"2","text":"Attu anowoomolhani mwaattiva mmanupani mwaya mwo unlhapelha Nlhuku. Eiyo tho, mahuku anoowa, kila ntu nothanana uwiivani mwaattiva naanyihereke wiira nonkaviha Nlhuku."},{"book":"Nayohana","chapter":"16","verse":"3","text":"Attu anowa uupangelhani yoyo mwaha uyo ukhalhawaya khaachuwenlhe Athithi, mena khakichuwenlhe mii."},{"book":"Nayohana","chapter":"16","verse":"4","text":"Paahi etu, kihoohimeriani yayo ikatema yo upangia waya yaphiyaka, mmwe mwoopuwelha wiira kahowaamukani."},{"book":"Nayohana","chapter":"16","verse":"5","text":"Nansho vano kinokelha wa ayo akirumme ayo, nansho khaawo inakhalhaka mmoka inyu nokikoha wiira nnokelha vayi."},{"book":"Nayohana","chapter":"16","verse":"6","text":"Ukhalhawaya vano kihouhimeriani yoyo mwaha uyo, ihuzuni ihoucharani mu nrimani mwinyu."},{"book":"Nayohana","chapter":"16","verse":"7","text":"Kinouhimeriani ikeekhene wiira, ihorera nambaya miyaano kirwee, ukhalhawaya kaahirweeke, Okaviha uyo khanowa uwaninyu. Paahi etu, karwaakaru, kinonruma uwaninyu."},{"book":"Nayohana","chapter":"16","verse":"8","text":"Ni uyo vanottuna awe uwa, nowoopusha attu o velhaponi wiira irusho chaya chihowonya, ahottekelha ikekhia ni ihukumu ya Nlhuku."},{"book":"Nayohana","chapter":"16","verse":"9","text":"Ahowonya wo nlhatu wo hikirumelhelha."},{"book":"Nayohana","chapter":"16","verse":"10","text":"Ahohiya mwaha wo uvara ikekhia, ni ukhalhawaya vano kinokelha wa Athithi, khannokoona tho."},{"book":"Nayohana","chapter":"16","verse":"11","text":"Ahotteka mwaha wo ihukumu ya Nlhuku, ukhalhawaya nholhelhi o velhaponi va, Nakare homalha uhukumulhiya."},{"book":"Nayohana","chapter":"16","verse":"12","text":"“Kihanaa malhove menchi o uhimeriani, nansho vano, khannooria uvilhelha."},{"book":"Nayohana","chapter":"16","verse":"13","text":"Vanohalha aya uwa Iphumu ya upatakulha ikeekhene ya Nlhuku, nouchuwelhihani ikeekhene yonkhaye. Khanowa ahimiachaka wo ikuru awe mwanene, nansho noolhumacheke inohalha awe wiiwa ni uchuwelhihani chittu chinowa."},{"book":"Nayohana","chapter":"16","verse":"14","text":"Yoyo naakithimicheke mii, ukhalhawaya nowa uuchuwelhihani chinohalha awe wiiwa uwannyaka."},{"book":"Nayohana","chapter":"16","verse":"15","text":"Chittu chonkhaye chirina aya Athithi phi chawaka, phi nlhatu no uhimia wiira Iphumu ya Nlhuku nouchuwelhihani chinohalha aka ummaha ovaheni."},{"book":"Nayohana","chapter":"16","verse":"16","text":"“Ihohalha ikatema vakani mwaatti khannokona, ni ikatema vakani inowa nnookona.”"},{"book":"Nayohana","chapter":"16","verse":"17","text":"Owiittucha awe akina nkayakohana ashineneru, “Ana nohimiani vanoniirelha awe, ‘Wo ikatema vakani khannokoona, ni ikatema vakani inowa nnookona?’ Tho neera, ‘Ukhalhawaya kinokelha wa Athithi!’"},{"book":"Nayohana","chapter":"16","verse":"18","text":"Rina maana ani vaneera awe, ‘Wo ikatema vakani?’ Khanichuwenlhe inoolhumacha awe.”"},{"book":"Nayohana","chapter":"16","verse":"19","text":"Yesu ahochuwelha wiira yaathanana unkoha, paahi etu nkeerelha, “Chani, woonaka nnookohana mwaashineneru mwaha kuulhumanche aka wiira, ‘Wo ikatema vakani khannokoona, ni ikatema vakani inowa nnookona tho?’"},{"book":"Nayohana","chapter":"16","verse":"20","text":"Kinouhimeriani ikekhiaye, mwaattiva nnowunlha ni uwereiya munrimani, nansho ilhapo inootelhiya, nnookhalha ni ihuzuni nansho ihuzuni inyu inoorukunuwa ukhalha uteelhiya nrima."},{"book":"Nayohana","chapter":"16","verse":"21","text":"Ikatema opani ari munkurini vaneethaphulha aya anowoona uweria aya ukhalhawaya ikatema yo uweria ihophiya, nansho amalhaka wiithaphulha khaanoopuwelha tho uweria uwo nlhatu no uteelhiya wiira mwaana mwankani hoyaria velhaponi."},{"book":"Nayohana","chapter":"16","verse":"22","text":"Chiichammo phi ri aya uwaninyu mwaatti, vano nri mu wuunlhani, nansho kinowa koowoonani tho, ni mirima chinyu chinowa uteelhiya, uteelhiya uhinooria uthamihiya ni ntu."},{"book":"Nayohana","chapter":"16","verse":"23","text":"“Nenno nihuku nno nawaaka, khannowa mwaakilhepelha ittu iriyoothe. Ikekheene kinouhimeriani, iriyoothe inottuna inyu waalhepelha Athithi wo nchina naka, anouvahani."},{"book":"Nayohana","chapter":"16","verse":"24","text":"Mpaka nna khannavekelha ittu iriyoothe wo nchina naka. Nvekelheke nnoovahiya, ikhalhe wiira uteelhiya winyu utimire."},{"book":"Nayohana","chapter":"16","verse":"25","text":"“Kihoohimeriani yayo wo malhikaaniho. Nansho ikatema inoowa vahinowa aka wulhumacha wo malhikaaniho, nansho kinowa wulhumacha mwaari wo uhivitha mwaha unaacha Athithi."},{"book":"Nayohana","chapter":"16","verse":"26","text":"Nenno nihuku nno nawaaka, nnowa mwaalhapelha Athithi wo nchina naka, kuuhimeriakani wiira akinowa kaalhepelha wo ulhepelhelhani mwaattiva,"},{"book":"Nayohana","chapter":"16","verse":"27","text":"ukhalhawaya Athithi anene anouttunani mwaattiva. Anouttunani ukhalhawaya mwaattiva nhokittuna mii ni urumelhelha wiira kikhumme wa Nlhuku."},{"book":"Nayohana","chapter":"16","verse":"28","text":"Miyaano kaakhumme wa Athithi, nkakaawa velhaponi, uno vano kinoohiya ilhapo ni uhokolhia wa Athithi.”"},{"book":"Nayohana","chapter":"16","verse":"29","text":"Paahi owiittucha awe nkayaamwiirelha, “Eiyo, vano nnoolhumacha wo uhivitha, nhuulhumachaka wo malhikaaniho."},{"book":"Nayohana","chapter":"16","verse":"30","text":"Vano nihochuwelha wiira inyuva nnoochuwelha kila ittu, ihooriaka uukohani tho ittu iriyoothe. Yeyo phi nonirumelhelhilha wiira nkhumme wa Nlhuku.”"},{"book":"Nayohana","chapter":"16","verse":"31","text":"Yesu nkaakhulhacha, “Chani, nnoorumelhelha vano?"},{"book":"Nayohana","chapter":"16","verse":"32","text":"Ikatema inoowa, ni iyo ihomalha uphiya, mwaattiva onkhaye vanottuna inyu umwariaa kila ntu uwannyawe, ni mii kinoohiiya yeekha aka. Nansho miyaano khakirii yekhaaka, ukhalhawaya Athithi arii vamoka ni mii."},{"book":"Nayohana","chapter":"16","verse":"33","text":"Kihoohimeriani ulha mwaha ulha wiira nkhalheke ni mpuha wo ulhutaana ni mii. Nnoowa mwaahuvihiya velhaponi, nansho mpisheke nrima! Miyaano kihokottolha ilhapo!”"}]}