{"data":[{"book":"ЯКАВА","chapter":"5","verse":"1","text":"Паслухайце вы, багатыя: плачце і галасеце над вашымі злыбедамі, якія на вас."},{"book":"ЯКАВА","chapter":"5","verse":"2","text":"Багацьце ваша спрахла, і вопратку вашу патачыла моль."},{"book":"ЯКАВА","chapter":"5","verse":"3","text":"Золата ваша і срэбра паржавела, і ржа іхняя засьведчыць супраць вас і зьесьць плоць вашу, як вагонь: вы назапасілі сабе скарб на астатнія дні."},{"book":"ЯКАВА","chapter":"5","verse":"4","text":"Вось плата, якую вы затрымалі ў працаўнікоў, што жалі палеткі вашыя, лямантуе, і лямант жняцоў дайшоў да вуха Госпада Саваофа."},{"book":"ЯКАВА","chapter":"5","verse":"5","text":"Вы раскашавалі на зямлі і асалодамі цешыліся; упасьвілі вашыя сэрцы, як бы на дзень заколу."},{"book":"ЯКАВА","chapter":"5","verse":"6","text":"Вы засудзілі, забілі Праведніка: Ён не супрацівіўся вам."},{"book":"ЯКАВА","chapter":"5","verse":"7","text":"Дык вось, браты, будзьце доўгацярплівыя, да прышэсьця Гасподняга. Вось, араты чакае каштоўнага плоду зямлі і дзеля яго церпіць доўга, пакуль атрымае дождж раньні і позьні."},{"book":"ЯКАВА","chapter":"5","verse":"8","text":"Доўгацярпеце і вы, умацуйце сэрцы вашыя, бо прышэсьце Гасподняе блізіцца."},{"book":"ЯКАВА","chapter":"5","verse":"9","text":"Не наракайце, браты, адзін на аднаго, каб не асудзілі вас: вось, Судзьдзя стаіць каля дзьвярэй."},{"book":"ЯКАВА","chapter":"5","verse":"10","text":"Вазьмеце, браты мае, за прыклад ліхія пакуты і доўгацярпеньні продкаў, што прамаўлялі імем Гасподнім."},{"book":"ЯКАВА","chapter":"5","verse":"11","text":"Вось, мы дагаджаем тым, што цярпелі. Вы чулі пра цярпеньні Ёва і бачылі канец ягоны ад Госпада, бо Гасподзь вельмі міласэрны і спагадлівы."},{"book":"ЯКАВА","chapter":"5","verse":"12","text":"А найперш, браты мае, не прысягайце ні небам, ні зямлёю, ані якою іншаю кляцьбою; а хай будзе ў вас: так-так і не-не, каб вам не падупасьці асудзе."},{"book":"ЯКАВА","chapter":"5","verse":"13","text":"Ці ліха пакутуе каторы з вас? хай моліцца. Ці вясёлы хто? хай сьпявае псальмы."},{"book":"ЯКАВА","chapter":"5","verse":"14","text":"Ці занядужаў хто з вас? хай пакліча прасьвітэраў царквы, і хай памоляцца над ім, памазаўшы яго алеем у імя Гасподняе,"},{"book":"ЯКАВА","chapter":"5","verse":"15","text":"і малітва веры ацаленьне дасьць хвораму, і падыме яго Гасподзь; і калі ён учыніў грахі, даруюцца яму."},{"book":"ЯКАВА","chapter":"5","verse":"16","text":"Прызнавайцеся адзін аднаму ў правінах і малецеся адзін за аднаго, каб ачуняць: на многае здольная шчырая малітва праведніка."},{"book":"ЯКАВА","chapter":"5","verse":"17","text":"Ільля быў чалавек падобны на вас, і малітваю памаліўся, каб ня было дажджу: і ня падаў дождж на зямлю тры гады і шэсьць месяцаў;"},{"book":"ЯКАВА","chapter":"5","verse":"18","text":"і зноў памаліўся: і неба дало дождж, і зямля ўрадзіла плод свой."},{"book":"ЯКАВА","chapter":"5","verse":"19","text":"Браты! калі хто з вас ухіліцца ад праўды, і наверне хто яго,"},{"book":"ЯКАВА","chapter":"5","verse":"20","text":"хай той ведае, што, хто грэшніка навярнуў з аблуднай дарогі ягонай, той уратуе душу ад сьмерці і пакрые мноства грахоў."}]}