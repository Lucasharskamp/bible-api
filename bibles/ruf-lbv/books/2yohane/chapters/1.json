{"data":[{"book":"2 Yohane","chapter":"1","verse":"1","text":"Nene nili imbala, nokwandikila ghweghwe mai yusaghulighwe ne Imulungu, hamwe ne iwanagho awala iyaniwanoghela mna ukweli. Lekeni si nene niliyeka bae yaniwanoghela, ila na awala wose iwaumanyile ukweli,"},{"book":"2 Yohane","chapter":"1","verse":"2","text":"kwaapfila ukweli awo wokala mghati mwetu na utsokala na twetwe ghamatsuwa ghose."},{"book":"2 Yohane","chapter":"1","verse":"3","text":"Aba Imulungu na Yesu Kiristu, Imwanaghe, watutendele uluso na libatsi na watwike tseghamba mne ukweli na unoghelo."},{"book":"2 Yohane","chapter":"1","verse":"4","text":"Tsanideng'elela ghendo kuwona iwanagho wamwenga woghenda mne ukweli, ka Aba pfayatulaghitse."},{"book":"2 Yohane","chapter":"1","verse":"5","text":"Lelo, mai wangu sikwandikila bae laghitso lya sambi ila laghitso lilila lyatwinalo kulawa mwanduso. Nokulomba twinoghele."},{"book":"2 Yohane","chapter":"1","verse":"6","text":"Na uno iwo unoghelo, kukala kwa kughakinda ghamalaghitso ghake. Ka pfamuhulike kulawa mwanduso, tsakalaghitsa tukale kwa unoghelo."},{"book":"2 Yohane","chapter":"1","verse":"7","text":"Mana waghutsu wengi watsa muisi, ing'awotoghola ka Yesu Kiristu tsakatsa, kuya kawa imunu. Imunu ka ayo kamghutsu na ka mwihile wa Kiristu."},{"book":"2 Yohane","chapter":"1","verse":"8","text":"Mwalangitse mleke kwaghitsa aghala ghamsang'anile, ila mbokele ghweko ilitimile."},{"book":"2 Yohane","chapter":"1","verse":"9","text":"Imunu wowose yang'okala mne ghamalangulitso gha mbuli tsa Kiristu, ila kakongetsa ghangi mne ghamalangulitso agho, ayo kahela Imulungu. Imunu wowose iyokala mne ghamalangulitso, ayo kenawo wose weli, Aba ne Imwana."},{"book":"2 Yohane","chapter":"1","verse":"10","text":"Imunu wowose ang'atsa kuna mwemwe na ng'omghalilani bae ghamalangulitso gha mbuli tsa Kiristu, mleke kumbokela mne kaye tsenu wala kumlamsa."},{"book":"2 Yohane","chapter":"1","verse":"11","text":"Imunu wowose iyomlamsa imunu ayo, kehangila naye mne sang'ano tsake tsihile."},{"book":"2 Yohane","chapter":"1","verse":"12","text":"Ninagho mengi gha kuwalongelani, lekeni sibama bae kutenda apfo kwa kumwandikilani, ila nobama kutsa kuna mwemwe nilonge namwe chihanga kwa chihanga, ili ndeng'elo yetu itimile."},{"book":"2 Yohane","chapter":"1","verse":"13","text":"Iwana wa dada yako iyasaghulighwe ne Imulungu, wokulamsa."}]}