{"data":[{"book":"پیدایش","chapter":"12","verse":"1","text":"خداوند به ابرام فرمود: «ولایت، خانه پدری و خویشاوندان خود را رها کن و به سرزمینی که من تو را بدانجا هدایت خواهم نمود برو."},{"book":"پیدایش","chapter":"12","verse":"2","text":"من تو را پدر امت بزرگی می‌گردانم. تو را برکت می‌دهم و نامت را بزرگ می‌سازم و تو مایه برکت خواهی بود."},{"book":"پیدایش","chapter":"12","verse":"3","text":"آنانی را که تو را برکت دهند، برکت خواهم داد، و آنانی را که تو را لعنت کنند، لعنت خواهم کرد. همه مردم دنیا از تو برکت خواهند یافت.»"},{"book":"پیدایش","chapter":"12","verse":"4","text":"پس ابرام طبق دستور خداوند، روانه شد و لوط نیز همراه او رفت. ابرام هفتاد و پنج ساله بود که حران را ترک گفت."},{"book":"پیدایش","chapter":"12","verse":"5","text":"او همسرش سارای و برادرزاده‌اش لوط، غلامان و تمامی دارایی خود را که در حران به دست آورده بود، برداشت و به کنعان کوچ کرد."},{"book":"پیدایش","chapter":"12","verse":"6","text":"وقتی به کنعان رسیدند، در کنار بلوطِ موره واقع در شکیم خیمه زدند. در آن زمان کنعانی‌ها در آن سرزمین ساکن بودند،"},{"book":"پیدایش","chapter":"12","verse":"7","text":"آنگاه خداوند بر ابرام ظاهر شده، فرمود: «من این سرزمین را به نسل تو خواهم بخشید.» پس ابرام در آنجا مذبحی برای خداوند که بر او ظاهر شده بود، بنا کرد."},{"book":"پیدایش","chapter":"12","verse":"8","text":"سپس از آنجا کوچ کرده، به سرزمین کوهستانی که از طرف غرب به بیت‌ئیل و از طرف شرق به عای ختم می‌شد، رفت. ابرام در آن محل خیمه زد و مذبحی برای خداوند بنا کرده، او را پرستش نمود."},{"book":"پیدایش","chapter":"12","verse":"9","text":"بدین ترتیب ابرام با توقفهای پی‌درپی به سمت نِگب12‏:9 جنوب کنعان. کوچ کرد."},{"book":"پیدایش","chapter":"12","verse":"10","text":"ولی در آن سرزمین قحطی شد، پس ابرام به مصر رفت تا در آنجا زندگی کند."},{"book":"پیدایش","chapter":"12","verse":"11","text":"وقتی به مرز سرزمین مصر نزدیک شدند، ابرام به همسرش گفت: «تو زن زیبایی هستی."},{"book":"پیدایش","chapter":"12","verse":"12","text":"وقتی مصری‌ها تو را ببینند، خواهند گفت: ”این زن اوست. او را بکشیم و زنش را تصاحب کنیم!“"},{"book":"پیدایش","chapter":"12","verse":"13","text":"پس به آنها بگو تو خواهر منی، تا به خاطر تو مرا نکشند و با من به مهربانی رفتار کنند.»"},{"book":"پیدایش","chapter":"12","verse":"14","text":"وقتی وارد مصر شدند، مردم آنجا دیدند که سارای زن زیبایی است."},{"book":"پیدایش","chapter":"12","verse":"15","text":"عده‌ای از درباریانِ فرعون، سارای را دیدند و در حضور فرعون از زیبایی او بسیار تعریف کردند. فرعون دستور داد تا او را به قصرش ببرند."},{"book":"پیدایش","chapter":"12","verse":"16","text":"آنگاه فرعون به خاطر سارای، هدایای فراوانی از قبیل گوسفند و گاو و شتر و الاغ و غلامان و کنیزان به ابرام بخشید."},{"book":"پیدایش","chapter":"12","verse":"17","text":"اما خداوند، فرعون و تمام افراد قصر او را به بلای سختی مبتلا کرد، زیرا سارای، زن ابرام را به قصر خود برده بود."},{"book":"پیدایش","chapter":"12","verse":"18","text":"فرعونْ ابرام را به نزد خود فرا خواند و به او گفت: «این چه کاری بود که با من کردی؟ چرا به من نگفتی که سارای زن توست؟"},{"book":"پیدایش","chapter":"12","verse":"19","text":"چرا او را خواهر خود معرفی کردی تا او را به زنی بگیرم؟ حال او را بردار و از اینجا برو.»"},{"book":"پیدایش","chapter":"12","verse":"20","text":"آنگاه فرعون به مأموران خود دستور داد تا ابرام و همسرش را با نوکران و کنیزان و هر آنچه داشتند روانه کنند."}]}