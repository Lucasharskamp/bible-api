{"data":[{"book":"Дила","chapter":"24","verse":"1","text":"Пандж дес пал отхэ о баро попази о Анания сарсавэ барэ манушэнца тай юристеса э Тертуллоса ало андэ Кесария, тэ сикавэн э сагбуски-пракураторески э дош мамуй ко Павел."},{"book":"Дила","chapter":"24","verse":"2-3","text":"Кана э Павлэс андэ, о Тертулл сикавдяс э дош мамуй лэстэ:"},{"book":"Дила","chapter":"24","verse":"4","text":"Ай тут тэ на кхинярав, мэ мангав тут лачимаса тэ шунэс амаро харно мангипэ."},{"book":"Дила","chapter":"24","verse":"5","text":"Амэ гинас, кай адава мануш — сар джюнгали дукх. Ов ваздэл чингар машкарэ ко иудея опэр алаи ки пху тай си о баро э назаретейски джемэятеско."},{"book":"Дила","chapter":"24","verse":"6-7","text":"Ов мангелас джи тэ гарамладиел о храми, ай амэ лэс линдярдям24.6-7 Андэ сарсавэ гречески лилэндэ аякха жэ си адала зборэс: «Тай мангенас тэ керас цындос, сар камэл андэ Тхэдипэ. Ай э бинеско баро о Лисий зораса лиляс лэс андар амарэ вастэндэ тай пхэнляс одолэнги, савэ керэн лэс дошалэс, тэ джян тутэ».."},{"book":"Дила","chapter":"24","verse":"8","text":"Кана ту кан пхучес лэс, ту сам кан галёс, соски амэ керас лэс дошалэс."},{"book":"Дила","chapter":"24","verse":"9","text":"О иудея сас лэски ригатэ, пхэнлэ, кай алаи си чячипэ."},{"book":"Дила","chapter":"24","verse":"10","text":"О сагбус-пракуратори сикавдяс э Павлэски, тай одова лиляс тэ пхэнэл:"},{"book":"Дила","chapter":"24","verse":"11","text":"Туки на пхаро кан овэл тэ галёс одова, кай на бут дэшудо десендар палэ мэ алём тэ бангяв э Дэвлэски андэ Иерусалими."},{"book":"Дила","chapter":"24","verse":"12","text":"Одола, савэ керэн ман дошалэс, на дикхлэ, кай мэ ирищияв каса-то андэ храми я тэ ваздав э дюняс андэ синагога я андэ савэ-то аврэ тханэстэ андэ диз."},{"book":"Дила","chapter":"24","verse":"13","text":"Он нащи сикавэн э дош, сави пхэнэн мамуй мандэ."},{"book":"Дила","chapter":"24","verse":"14","text":"Ай мэ пхэнав туки: он пхэнэн э Дэвлэско Дром хохавно, ай мэ бэшав, сар пхэнэл адава сиклярипэ, тай аякха бангяв э Дэвлэски амарэ дадэнгерэски. Мэ пакяв алаески, со си яздимэ андэ Тхэдипэ тай ко Прарокя."},{"book":"Дила","chapter":"24","verse":"15","text":"Ли мандэ асавко ишандима э Дэвлэски, сар адалэ манушэндэ, — о ишандима одолэски, кай кан овэл о дживиндипэ сар э чяченги, аякха ли э начяченги."},{"book":"Дила","chapter":"24","verse":"16","text":"Оничин мэ керав алаи, тэ овэл мо ило шужо ангал Дэл тай ангал мануша."},{"book":"Дила","chapter":"24","verse":"17","text":"Пал бут брэш мэ алём андэ Иерусалими, тэ дав мэ дюняс ловэ тай шэя э чёрэнги тай тэ анав курбаня."},{"book":"Дила","chapter":"24","verse":"18","text":"Ман дикхлэ андэ храми, кана мэ шужаравас ман. Ай отхэ на сас бут дюняс тай нисаво ирищима,"},{"book":"Дила","chapter":"24","verse":"19","text":"бискай на алэ иудея андар правинцыя Азия, савэнги камэлас би тэ пхэнэн атхэ, андар состэ ман керэн дошалэс."},{"book":"Дила","chapter":"24","verse":"20","text":"Я кон си атхэ, мэ пхэнэн, со дош аракхлэ пал мандэ, кана ман пхучелас о Синедриони."},{"book":"Дила","chapter":"24","verse":"21","text":"Файма, мэ дошало андар одолэстэ, кай динём бэбэря отхэ: «Манги керэн цындос авдес ангал тумэндэ андар ишандима, кай кан дживиндён о мулэ»?"},{"book":"Дила","chapter":"24","verse":"22","text":"О Феликс, саво лачес джянэлас о Дром, тэрдярдяс о шунлипэ."},{"book":"Дила","chapter":"24","verse":"23","text":"Ов пхэнляс э шэлэнги барэски тэ дикхен пал Павел, ай тэ дэн лэс залаг локипэ тай тэ мукен лэски амалэн тэ керэн лэски иргатлыки."},{"book":"Дила","chapter":"24","verse":"24","text":"Андар набут дес о Феликс ало пэ ромняса, э иудейкаса, кай бучёлас Друзилла, тай бичялдяс пал Павел, тэ шунэс лэски пакямастар андэ Исус Христос."},{"book":"Дила","chapter":"24","verse":"25","text":"О Павел пхэнэлас катар шужо бэшыпэ, одолэстар, кай камэл тэ дикхес пал тутэ, тай катар цындос, кай кан овэл. Э Феликсес адава трашавдяс, тай ов пхэнляс:"},{"book":"Дила","chapter":"24","verse":"26","text":"Ов аякха жэ ишандиелас, кай о Павел кан дэл лэс ловэ, оничин сальтя мангелас тэ анэн лэс тай зборизэлас лэса."},{"book":"Дила","chapter":"24","verse":"27","text":"Накхло дуй брэш, тай э Феликсес паровдяс о Порцый Фест. О Феликс мангелас тэ керэл лачипэ э иудеенги, оничин ачявдяс э Павлэс андэ пханли."}]}