{"data":[{"book":"ज़बूर","chapter":"39","verse":"1","text":"दाऊद का ज़बूर। यदूतून के लिए। मौसीक़ी के राहनुमा के लिए।"},{"book":"ज़बूर","chapter":"39","verse":"2","text":"मैं चुप-चाप हो गया और अच्छी चीज़ों से दूर रहकर ख़ामोश रहा। तब मेरी अज़ियत बढ़ गई।"},{"book":"ज़बूर","chapter":"39","verse":"3","text":"मेरा दिल परेशानी से तपने लगा, मेरे कराहते कराहते मेरे अंदर बेचैनी की आग-सी भड़क उठी। तब बात ज़बान पर आ गई,"},{"book":"ज़बूर","chapter":"39","verse":"4","text":"“ऐ रब, मुझे मेरा अंजाम और मेरी उम्र की हद दिखा ताकि मैं जान लूँ कि कितना फ़ानी हूँ।"},{"book":"ज़बूर","chapter":"39","verse":"5","text":"देख, मेरी ज़िंदगी का दौरानिया तेरे सामने लमहा-भर का है। मेरी पूरी उम्र तेरे नज़दीक कुछ भी नहीं है। हर इनसान दम-भर का ही है, ख़ाह वह कितनी ही मज़बूती से खड़ा क्यों न हो। (सिलाह)"},{"book":"ज़बूर","chapter":"39","verse":"6","text":"जब वह इधर उधर घूमे फिरे तो साया ही है। उसका शोर-शराबा बातिल है, और गो वह दौलत जमा करने में मसरूफ़ रहे तो भी उसे मालूम नहीं कि बाद में किसके क़ब्ज़े में आएगी।”"},{"book":"ज़बूर","chapter":"39","verse":"7","text":"चुनाँचे ऐ रब, मैं किसके इंतज़ार में रहूँ? तू ही मेरी वाहिद उम्मीद है!"},{"book":"ज़बूर","chapter":"39","verse":"8","text":"मेरे तमाम गुनाहों से मुझे छुटकारा दे। अहमक़ को मेरी रुसवाई करने न दे।"},{"book":"ज़बूर","chapter":"39","verse":"9","text":"मैं ख़ामोश हो गया हूँ और कभी अपना मुँह नहीं खोलता, क्योंकि यह सब कुछ तेरे ही हाथ से हुआ है।"},{"book":"ज़बूर","chapter":"39","verse":"10","text":"अपना अज़ाब मुझसे दूर कर! तेरे हाथ की ज़रबों से मैं हलाक हो रहा हूँ।"},{"book":"ज़बूर","chapter":"39","verse":"11","text":"जब तू इनसान को उसके क़ुसूर की मुनासिब सज़ा देकर उसको तंबीह करता है तो उस की ख़ूबसूरती कीड़ा लगे कपड़े की तरह जाती रहती है। हर इनसान दम-भर का ही है। (सिलाह)"},{"book":"ज़बूर","chapter":"39","verse":"12","text":"ऐ रब, मेरी दुआ सुन और मदद के लिए मेरी आहों पर तवज्जुह दे। मेरे आँसुओं को देखकर ख़ामोश न रह। क्योंकि मैं तेरे हुज़ूर रहनेवाला परदेसी, अपने तमाम बापदादा की तरह तेरे हुज़ूर बसनेवाला ग़ैरशहरी हूँ।"},{"book":"ज़बूर","chapter":"39","verse":"13","text":"मुझसे बाज़ आ ताकि मैं कूच करके नेस्त हो जाने से पहले एक बार फिर हश्शाश-बश्शाश हो जाऊँ।"}]}