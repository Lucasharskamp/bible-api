{"data":[{"book":"Matiyu","chapter":"2","verse":"1","text":"Yesu to sɔtɔ Bɛtɛlɛmi taani Yudaya yamanani Manga Herode waxatini, fekolonne yi fa sa keli sogeteden binni, fa Yerusalɛn taani."},{"book":"Matiyu","chapter":"2","verse":"2","text":"E muxune maxɔdin, e naxa, “Diidin naxan barixi Yahudiyane mangan na, na minɛn yi? Nxu bata a taxamaseri saren to nxu yi sogeteden binni waxatin naxan yi. Nanara, nxu bata fa nxu xa fa a batu.”"},{"book":"Matiyu","chapter":"2","verse":"3","text":"Manga Herode na mɛ waxatin naxan yi, a kuisan, e nun Yerusalɛn kaane birin."},{"book":"Matiyu","chapter":"2","verse":"4","text":"A yi yamaan saraxarali kuntigine nun sariya karamɔxɔne xili, a yi e maxɔdin, a naxa, “Alaa Muxu Sugandixin yi lan a xa bari minɛn yi?”2.4 A na maxɔdinna tixi nɛn bayo muxune yi Alaa Muxu Sugandixin faan mamɛma bayo nabi fonne waliyiya falane bata yi a fe yita xabu ɲɛɛ kɛmɛ wuyaxi."},{"book":"Matiyu","chapter":"2","verse":"5","text":"E yi a yabi, e naxa, “A barima Bɛtɛlɛmi taan nin Yudaya yamanani. Nabini ito nan sɛbɛxi, a naxa,"},{"book":"Matiyu","chapter":"2","verse":"6","text":"‘I tan, Bɛtɛlɛmi taan Yuda yamanani,"},{"book":"Matiyu","chapter":"2","verse":"7","text":"Awa, Manga Herode yi fekolonne xili wundoni, a yi e maxɔdin na saren mini waxatin yɛtɛɛn ma."},{"book":"Matiyu","chapter":"2","verse":"8","text":"A yi ɲungun sa e ma siga Bɛtɛlɛmi taani, a naxa, “Ɛ sa diidina fe yɛɛ fen han! Ɛ na a to waxatin naxan yi, ɛ yi n nakolon alogo n fan xa sa a batu.”"},{"book":"Matiyu","chapter":"2","verse":"9","text":"E to mangana falan namɛ, e yi siga. E saren naxan to sogeteden binni a fɔlɔni, e mɔn yi na to, a yi lu e yɛɛ ra han a sa ti diidin yiren xun ma."},{"book":"Matiyu","chapter":"2","verse":"10","text":"E to na saren to, e yi sɛwa han!"},{"book":"Matiyu","chapter":"2","verse":"11","text":"E to so banxini, e yi diidin nun a nga Mariyama to. E yi e xinbi sin a xa, e yi a batu. Na xanbi ra, e yi e sanba seene ramini, e yi xɛmaan nun wusulanna nun mirihi latikɔnɔnna fi a ma."},{"book":"Matiyu","chapter":"2","verse":"12","text":"Ala yi fekolonne rakolon xiyeni, a e nama fa xɛtɛ Manga Herode fɛma. E yi xɛtɛ kira gbɛtɛ xɔn ma e konni."},{"book":"Matiyu","chapter":"2","verse":"13","text":"Fekolonne kelixin na yi, Marigina malekan yi mini Yusufu xa xiyeni, a yi a fala a xa, a naxa, “Keli, i diidin nun a nga tongo, ɛ yi ɛ gi, ɛ siga Misiran yamanani. Ɛ sa lu na han n na falan ti ɛ xa waxatin naxan yi. Amasɔtɔ Herode diidin fenma a faxa xinla nan ma.”"},{"book":"Matiyu","chapter":"2","verse":"14","text":"Nayi, Yusufu yi keli, a diidin nun a nga tongo kɔɛɛn na, e siga Misiran yamanani."},{"book":"Matiyu","chapter":"2","verse":"15","text":"A lu na han Herode yi faxa. Marigin naxan fala nabiin xɔn ma, na yi kamali, a naxa,"},{"book":"Matiyu","chapter":"2","verse":"16","text":"Herode to a kolon a fekolonne bata a mayenden, a bɔɲɛn yi te kati! A yi yamarin fi, a dii xɛmɛn naxanye Bɛtɛlɛmi taan nun a rabilinna birin yi, naxanye barin munma ɲɛɛ firin sɔtɔ, a ne birin xa faxa. A na waxatin nagidi fekolonne gbee falan nan xɔn."},{"book":"Matiyu","chapter":"2","verse":"17","text":"Nayi, Nabi Yeremi a falan yi kamali, a naxa,"},{"book":"Matiyu","chapter":"2","verse":"18","text":"“Gbelegbele xuiin nun wuga xui gbeen tema Rama taani,"},{"book":"Matiyu","chapter":"2","verse":"19","text":"Herode faxa waxatin naxan yi, Marigina malekan yi mini Yusufu xa xiyeni Misiran yamanani,"},{"book":"Matiyu","chapter":"2","verse":"20","text":"a yi a fala, a naxa, “Keli, i diidin nun a nga tongo, i xɛtɛ Isirayila yamanani amasɔtɔ naxanye diidin fenma a faxa feen na, ne bata faxa.”"},{"book":"Matiyu","chapter":"2","verse":"21","text":"Nanara, Yusufu yi keli, a diidin nun a nga tongo, a xɛtɛ Isirayila yamanani."},{"book":"Matiyu","chapter":"2","verse":"22","text":"Koni a mɛ waxatin naxan yi, a Herode a dii xɛmɛn Arikelayusi dɔxi a fafe ɲɔxɔni mangan na Yudaya yamanan xun na, Yusufu yi gaxu na yidɔxɔ feen na. Ala mɔn yi a rakolon xiyeni, a yi siga Galile yamanani."},{"book":"Matiyu","chapter":"2","verse":"23","text":"A yi sa dɔxɔ taana nde yi naxan xili Nasarɛti. Nabine falane yi rakamali, fa fala, “A xili bama nɛn ‘Nasarɛti kaana.’ ”"}]}