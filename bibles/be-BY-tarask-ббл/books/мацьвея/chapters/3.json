{"data":[{"book":"МАЦЬВЕЯ","chapter":"3","verse":"1","text":"У тыя дні прыходзіць Ян Хрысьціцель і прапаведуе ў пустыні Юдэйскай"},{"book":"МАЦЬВЕЯ","chapter":"3","verse":"2","text":"і кажа: пакайцеся, бо наблізілася Царства Нябеснае."},{"book":"МАЦЬВЕЯ","chapter":"3","verse":"3","text":"Бо Ён Той, пра Каго сказаў прарок Ісая: «голас таго, хто кліча ў пустыні, падрыхтуйце шлях Госпаду, простымі зрабеце сьцежкі Яму»."},{"book":"МАЦЬВЕЯ","chapter":"3","verse":"4","text":"А ў самога Яна была вопратка зь вярблюджага воласу і скураны пояс на паясьніцы ягонай; а ежай яму былі акрыды і дзікі мёд."},{"book":"МАЦЬВЕЯ","chapter":"3","verse":"5","text":"Тады выходзілі да яго Ерусалім і ўся Юдэя, і ўсё навакольле Ярданскае"},{"book":"МАЦЬВЕЯ","chapter":"3","verse":"6","text":"і хрысьціліся ў Ярдане ў яго, спавядаючыся ў грахах сваіх."},{"book":"МАЦЬВЕЯ","chapter":"3","verse":"7","text":"Убачыўшы многіх фарысэяў і садукеяў, што ішлі да яго хрысьціцца, Ян сказаў ім: выродзьдзе яхідніна! хто вас намовіў уцякаць ад будучага гневу?"},{"book":"МАЦЬВЕЯ","chapter":"3","verse":"8","text":"Прынясеце ж годны плод пакаяньня;"},{"book":"МАЦЬВЕЯ","chapter":"3","verse":"9","text":"і ня думайце гаварыць самі сабе: «бацька ў нас Абрагам»; бо кажу вам, што Бог можа з камянёў гэтых узьвесьці дзяцей Абрагаму;"},{"book":"МАЦЬВЕЯ","chapter":"3","verse":"10","text":"ужо і сякера пры корані дрэваў ляжыць: бо ўсякае дрэва, якое ня родзіць добрага плоду, сьсякаюць і кідаюць у вагонь;"},{"book":"МАЦЬВЕЯ","chapter":"3","verse":"11","text":"я хрышчу вас вадою на пакаяньне; але Той, Хто ідзе за мною, мацнейшы за мяне; я ня варты панесьці абутак Ягоны; Ён будзе хрысьціць вас Духам Сьвятым і вагнём;"},{"book":"МАЦЬВЕЯ","chapter":"3","verse":"12","text":"лапата Ягоная ў руцэ ў Яго, і Ён ачысьціць гумно Сваё, і зьбярэ пшаніцу Сваю ў засекі, а салому спаліць вагнём непагасным."},{"book":"МАЦЬВЕЯ","chapter":"3","verse":"13","text":"Тады прыходзіць Ісус з Галілеі на Ярдан да Яна хрысьціцца ў яго."},{"book":"МАЦЬВЕЯ","chapter":"3","verse":"14","text":"Ян жа стрымліваў Яго, кажучы: мне трэба ў Цябе хрысьціцца, а Ты прыходзіш да мяне?"},{"book":"МАЦЬВЕЯ","chapter":"3","verse":"15","text":"Але Ісус сказаў у адказ яму: дапусьці цяпер, бо так належыць нам зьдзейсьніць ўсякую праведнасьць. Тады Ян дапускае Яго."},{"book":"МАЦЬВЕЯ","chapter":"3","verse":"16","text":"І ахрысьціўшыся, Ісус выйшаў адразу з вады; - і вось, адчыніліся Яму нябёсы, і ўбачыў Ян Духа Божага, Які сыходзіў, як голуб, і апускаўся на Яго."},{"book":"МАЦЬВЕЯ","chapter":"3","verse":"17","text":"І вось, голас зь нябёсаў прамовіў: Гэты ёсьць Сын Мой Любасны, Якога Я ўпадабаў."}]}