{"data":[{"book":"ЭКЛЕЗІЯСТА","chapter":"1","verse":"1","text":"Слова Эклезіяста, сына Давідавага, цара ў Ерусаліме."},{"book":"ЭКЛЕЗІЯСТА","chapter":"1","verse":"2","text":"Пустая марнасьць сказаў Эклезіяст, пустая марнасьць, - усё марнасьць!"},{"book":"ЭКЛЕЗІЯСТА","chapter":"1","verse":"3","text":"Якая карысьць чалавеку ад усёй працы ягонай, якую ён робіць пад сонцам?"},{"book":"ЭКЛЕЗІЯСТА","chapter":"1","verse":"4","text":"Пакаленьне прыходзіць, і пакаленьне праходзіць, а зямля векавечна стаіць."},{"book":"ЭКЛЕЗІЯСТА","chapter":"1","verse":"5","text":"Сонца ўзыходзіць, і сонца заходзіць і сьпяшаецца ў месца сваё, дзе ўстае."},{"book":"ЭКЛЕЗІЯСТА","chapter":"1","verse":"6","text":"Вее вецер на поўдзень і на поўнач вяртаецца, віруе, віхурыцца веючы, і на шлях віраваньня вяртаецца вецер."},{"book":"ЭКЛЕЗІЯСТА","chapter":"1","verse":"7","text":"Рэкі ўсе ў мора плывуць, а мора не перапаўняецца; да месца таго, адкуль рэкі плывуць, вяртаюцца зноў, каб далей пацячы."},{"book":"ЭКЛЕЗІЯСТА","chapter":"1","verse":"8","text":"Усё існае - поўніцца працай; ня можа ўсяго чалавек пакласьці на словы: не насыціцца бачаньнем вока; не напоўніцца слуханьнем вуха."},{"book":"ЭКЛЕЗІЯСТА","chapter":"1","verse":"9","text":"Што было, тое і будзе; што рабілася, тое й рабіцьмецца, і нічога новага пад сонцам няма."},{"book":"ЭКЛЕЗІЯСТА","chapter":"1","verse":"10","text":"Бывае такое, пра што людзі кажуць: «Дзівіся, вось гэта новае»; але яно ўжо было спрадвеку, да нас."},{"book":"ЭКЛЕЗІЯСТА","chapter":"1","verse":"11","text":"Няма памяці пра былое; ды і пра тое, што будзе, не застанецца згадкі між тымі, што прыйдуць пасьля."},{"book":"ЭКЛЕЗІЯСТА","chapter":"1","verse":"12","text":"Я, Эклезіяст, быў царом над Ізраілем у Ерусаліме."},{"book":"ЭКЛЕЗІЯСТА","chapter":"1","verse":"13","text":"І паклаў я на сэрца помысел мой, каб шукаць і дасьледаваць мудрасьцю ўсё, што пад небам робіцца: гэты прыкры занятак даў Бог сынам чалавечым, каб кіраваліся ім."},{"book":"ЭКЛЕЗІЯСТА","chapter":"1","verse":"14","text":"Я ўсе дзеі пабачыў, якія пад сонцам чыняцца, і вось, усё - марнасьць і пагоня за ветрам!"},{"book":"ЭКЛЕЗІЯСТА","chapter":"1","verse":"15","text":"Крывое ня выпрастаецца, і чаго няма, таго нельга зьлічыць."},{"book":"ЭКЛЕЗІЯСТА","chapter":"1","verse":"16","text":"Гаварыў я з сэрцам маім і сказаў: вось, узьвялічыўся я і здабыў мудрасьці болей за ўсіх, што былі да мяне над Ерусалімам, і сэрца маё шмат нагледзела мудрасьці ўсякай і ведаў."},{"book":"ЭКЛЕЗІЯСТА","chapter":"1","verse":"17","text":"І паклаў я на сэрца помысел мой, каб мудрасьць уведаць, спасьцігнуць шаленства і неразумнасьць; спазнаў, што і гэта - пагоня за ветрам."},{"book":"ЭКЛЕЗІЯСТА","chapter":"1","verse":"18","text":"Бо пры многасьці мудрасьці множыцца й скруха; і хто памнажае спазнаньне, той памнажае і боль."}]}