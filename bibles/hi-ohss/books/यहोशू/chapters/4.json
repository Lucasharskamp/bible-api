{"data":[{"book":"यहोशू","chapter":"4","verse":"1","text":"जब सब इस्राएली वंशज यरदन के पार हो गए, तब याहवेह ने यहोशू से कहा,"},{"book":"यहोशू","chapter":"4","verse":"2","text":"“हर गोत्र से एक-एक व्यक्ति करके बारह व्यक्ति अलग करो,"},{"book":"यहोशू","chapter":"4","verse":"3","text":"और उनसे कहो, ‘यरदन से बारह पत्थर, उस स्थान से उठाओ जहां पुरोहित खड़े थे. इन पत्थरों को अपने साथ ले जाओ और उन्हें उस स्थान पर रख देना, जहां तुम आज रात ठहरोगे.’ ”"},{"book":"यहोशू","chapter":"4","verse":"4","text":"तब यहोशू ने इस्राएल के हर गोत्र से एक-एक व्यक्ति चुने और ऐसे बारह व्यक्तियों को अलग किया"},{"book":"यहोशू","chapter":"4","verse":"5","text":"और उनसे कहा, “तुम्हारे परमेश्वर याहवेह की वाचा के संदूक के आगे यरदन के बीच में जाकर इस्राएल के गोत्रों की गिनती के अनुसार एक-एक पत्थर अपने कंधे पर रखे."},{"book":"यहोशू","chapter":"4","verse":"6","text":"यह तुम्हारे लिए यादगार होगा. जब तुम्हारे बच्‍चे इन पत्थरों के बारे में पूछें,"},{"book":"यहोशू","chapter":"4","verse":"7","text":"तब तुम उन्हें बताना, ‘याहवेह की वाचा के संदूक के सामने यरदन का जल बहना रुक गया था; और जब इसे यरदन के पार ले जाया जा रहा था तब यरदन का जल दो भाग हो गया था.’ तो ये पत्थर हमेशा के लिए यादगार बन जाएंगे.”"},{"book":"यहोशू","chapter":"4","verse":"8","text":"इस्राएल वंशजों ने वही किया, जैसा यहोशू ने उनसे कहा था. उन्होंने यरदन के बीच से बारह पत्थर उठा लिए; इस्राएल के गोत्रों की गिनती के अनुसार. उन्होंने वे पत्थर ले जाकर तंबू में रख दिए."},{"book":"यहोशू","chapter":"4","verse":"9","text":"यहोशू ने भी बारह पत्थर यरदन के बीच उस जगह पर रखे, जहां पुरोहित वाचा का संदूक लिए खड़े थे, जो आज तक वहीं हैं."},{"book":"यहोशू","chapter":"4","verse":"10","text":"याहवेह द्वारा यहोशू को कहे अनुसार, संदूक लिए हुए पुरोहित यरदन के मध्य में तब तक खड़े रहे, जब तक सब लोगों ने नदी को पार न कर लिया. यह उस आदेश के अनुसार था, जो मोशेह द्वारा यहोशू को दिया गया था."},{"book":"यहोशू","chapter":"4","verse":"11","text":"जब सभी पार हो गए, तब याहवेह की वाचा के संदूक को लिए हुए पुरोहित सब लोगों के आगे चले."},{"book":"यहोशू","chapter":"4","verse":"12","text":"मोशेह के कहे अनुसार रियूबेन, गाद तथा मनश्शेह का आधा गोत्र युद्ध के लिए हथियार लेकर इस्राएल वंशजों के आगे चला."},{"book":"यहोशू","chapter":"4","verse":"13","text":"इनकी संख्या लगभग चालीस हजार थी, जो युद्ध के लिए पूरे तैयार थे. याहवेह की उपस्थिति में ये युद्ध के लिए आगे बढ़े और येरीख़ो के पास मैदान में पहुंचे."},{"book":"यहोशू","chapter":"4","verse":"14","text":"यह वह दिन था, जब याहवेह ने यहोशू को इस्राएलियों के बीच आदर के साथ ऊपर उठाया. जिस प्रकार अपने जीवनकाल में मोशेह आदर के योग्य थे."},{"book":"यहोशू","chapter":"4","verse":"15","text":"याहवेह ने यहोशू से कहा,"},{"book":"यहोशू","chapter":"4","verse":"16","text":"“वाचा का संदूक उठानेवाले पुरोहितों से कहो कि वे यरदन नदी से बाहर आ जाएं.”"},{"book":"यहोशू","chapter":"4","verse":"17","text":"तब यहोशू ने पुरोहितों से कहा, “यरदन से बाहर आ जायें.”"},{"book":"यहोशू","chapter":"4","verse":"18","text":"उस समय ऐसा हुआ, कि जैसे ही याहवेह की वाचा का संदूक लिए पुरोहित यरदन से बाहर आए तथा उनके पांव सूखी भूमि पर पड़े, यरदन नदी फिर से पहले जैसी बहने लगी."},{"book":"यहोशू","chapter":"4","verse":"19","text":"यह पहले महीने का दसवां दिन था, जब लोग यरदन नदी पार कर निकल आए, और गिलगाल में येरीख़ो के पूर्व में अपने पड़ाव डाल दिया."},{"book":"यहोशू","chapter":"4","verse":"20","text":"यरदन में से उठाए गए वे बारह पत्थर यहोशू ने गिलगाल में खड़े कर दिए."},{"book":"यहोशू","chapter":"4","verse":"21","text":"इस्राएल वंशजों से यहोशू ने कहा, “जब भविष्य में तुम्हारे बच्‍चे अपने पिता से यह पूछे, ‘क्या अर्थ है इन पत्थरों का?’"},{"book":"यहोशू","chapter":"4","verse":"22","text":"तब तुम अपने बच्‍चे को यह बताना, ‘इस्राएल ने यरदन नदी को सूखी भूमि पर चलते हुए पार किया था.’"},{"book":"यहोशू","chapter":"4","verse":"23","text":"क्योंकि याहवेह, तुम्हारे परमेश्वर ने नदी पार करने तक यरदन के जल को सुखाए रखा था; ठीक जिस प्रकार याहवेह तुम्हारे परमेश्वर ने लाल सागर को सूखा दिया था, जब तक हम पार न हो गए थे;"},{"book":"यहोशू","chapter":"4","verse":"24","text":"पृथ्वी के सभी मनुष्यों को यह मालूम हो जाए कि याहवेह का हाथ कितना महान है, ताकि याहवेह, तुम्हारे परमेश्वर के प्रति तुम्हारें मन में आदर और भय हो.”"}]}