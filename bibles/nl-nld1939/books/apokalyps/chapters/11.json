{"data":[{"book":"Apokalyps","chapter":"11","verse":"1","text":"Toen werd mij een maatstaf gegeven, een roede gelijk. En hij sprak: Sta op, meet Gods tempel en het altaar, met hen die er aanbidden."},{"book":"Apokalyps","chapter":"11","verse":"2","text":"Maar de buitenste voorhof van de tempel laat ge liggen; ge moet hem niet meten; want hij is overgeleverd aan de heidenen. Die zullen ook de heilige stad vertrappen, twee en veertig maanden lang."},{"book":"Apokalyps","chapter":"11","verse":"3","text":"Maar ik zal ook mijn twee Getuigen doen profeteren, in zakken gehuld, duizend twee honderd en zestig dagen."},{"book":"Apokalyps","chapter":"11","verse":"4","text":"Dit zijn de twee olijfbomen en de twee luchters, die voor den Heer der aarde staan."},{"book":"Apokalyps","chapter":"11","verse":"5","text":"Zo iemand hen wil schaden, komt er vuur uit hun mond en verteert hun vijanden; zo iemand hen wil schaden, moet hij dus zelf worden gedood."},{"book":"Apokalyps","chapter":"11","verse":"6","text":"Ze hebben de macht, om de hemel te sluiten, zodat er geen regen valt, zolang ze profeteren; macht hebben ze over de wateren, om die in bloed te veranderen; ook om de aarde te slaan met allerlei plagen, zo vaak ze het willen."},{"book":"Apokalyps","chapter":"11","verse":"7","text":"Maar wanneer ze hun getuigenis hebben voleind, dan zal het Beest, dat uit de afgrond omhoog stijgt, strijd met hen voeren, ze overwinnen en doden."},{"book":"Apokalyps","chapter":"11","verse":"8","text":"En hun lijk zal blijven liggen op de straat der grote stad, geestelijk “Sodoma en Egypte” geheten, waar ook hun Heer werd gekruisigd;"},{"book":"Apokalyps","chapter":"11","verse":"9","text":"uit volken en stammen, talen en naties zullen er hun lijk zien liggen drie en een halve dag lang; ze zullen niet toelaten, dat hun lijk in het graf wordt gelegd."},{"book":"Apokalyps","chapter":"11","verse":"10","text":"En de bewoners der aarde zullen zich over hen verheugen, elkander gelukwensen en elkander geschenken zenden; want deze beide profeten hadden de bewoners der aarde pijn gedaan."},{"book":"Apokalyps","chapter":"11","verse":"11","text":"Maar na drie en een halve dag voer in hen een levensgeest uit God, en ze stonden op hun voeten; grote schrik viel neer op allen, die hen zagen."},{"book":"Apokalyps","chapter":"11","verse":"12","text":"En ze hoorden een machtige stem uit de hemel, die tot hen riep: “Stijgt op hierheen!” Toen stegen ze in een wolk ten hemel op, en hun vijanden aanschouwden hen."},{"book":"Apokalyps","chapter":"11","verse":"13","text":"En op hetzelfde ogenblik barstte een geweldige aardbeving los; het tiende deel der stad viel ineen, zeven duizend mensen kwamen bij die aardbeving om. —Toen werden de overigen zeer bevreesd, en brachten eer aan den God des hemels."},{"book":"Apokalyps","chapter":"11","verse":"14","text":"Het tweede “Wee” is voorbij; zie het derde “Wee” komt ras."},{"book":"Apokalyps","chapter":"11","verse":"15","text":"Toen blies de zevende engel: In de hemel weerklonken machtige stemmen; ze riepen: Gekomen is het koningschap over de wereld Van onzen Heer en zijn Gezalfde. Hij zal heersen in de eeuwen der eeuwen!"},{"book":"Apokalyps","chapter":"11","verse":"16","text":"En de vier en twintig Oudsten, die op hun troon waren gezeten voor het aanschijn van God, wierpen zich op hun aangezicht neer, aanbaden God en riepen:"},{"book":"Apokalyps","chapter":"11","verse":"17","text":"Wij danken U, Heer, almachtige God, Die zijt en die waart; Want Gij hebt uw oppermacht aanvaard,"},{"book":"Apokalyps","chapter":"11","verse":"18","text":"En uw koningschap, hoe de heidenen ook toornen. Uw toorn is gekomen, De tijd van de heidenen, om te worden geoordeeld: Om te belonen de profeten, uw dienaars, De heiligen, die uw Naam vrezen, klein en groot; Om te verderven, Die de aarde verdierven!"},{"book":"Apokalyps","chapter":"11","verse":"19","text":"En de Tempel van God in de hemel ging open, en in zijn Tempel verscheen zijn Ark des Verbonds. Bliksemstralen braken los, geraas en donderslagen, aardbeving en geweldige hagel."}]}