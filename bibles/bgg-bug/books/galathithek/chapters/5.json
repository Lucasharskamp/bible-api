{"data":[{"book":"Galathithek","chapter":"5","verse":"1","text":"Ichad gethek shii nyie um pha ji ne—Masi è gethek shii ichad rek phi! Chiihphado ichad reyjong pha branthek duiine riu mage bo, chiih-è nawaithek shii dinne khiaothek arey yi rabo."},{"book":"Galathithek","chapter":"5","verse":"2","text":"Yoi bo! Gune Phaul nathek shii yao nathek è nawaithek è migiangkheg arone, hì pha miyaosiuthek è Isu ne nathek shii nyie blia oi rone rey dun ro."},{"book":"Galathithek","chapter":"5","verse":"3","text":"Dinne gu luangjia branthek hanyie è migiangkheg pho ne Iphey shii zab nuii chid phrone phriie ro."},{"book":"Galathithek","chapter":"5","verse":"4","text":"Hanyie è nawaithek shii Iphey nuii pha ji è Hamangkhung-aphuii rog shii rangsua ruii pha bidiang pho ne Isu Masi è yo rey dun ro. Chiih-è gethek ne Hamangkhung-aphuii ro bushun è yo rey dun ro."},{"book":"Galathithek","chapter":"5","verse":"5","text":"Chiih-è gethek ne, Hamangkhung-aphuii è ai rog shii rangsua ruii phrone gethek è luthong chid; chiih-è hìne nyieliieshii gethek ro migi è Hamangkhung-aphuii blu pha Ragung è blia rek ruii phrone khan ro."},{"book":"Galathithek","chapter":"5","verse":"6","text":"Chiih-è gethek yi Isu Masi rog shii ò rey mage shii, migiang-akheg magungde chiih-è migiangkheg magunde ji è nyie yo achun ro, miyaosiu ne miie è blia rek pha migi ji ro."},{"book":"Galathithek","chapter":"5","verse":"7","text":"Nathek ne bajo wie rek muii ro! Nathek izai shii anuii rabo ne hanyie mugak lei? Ai ne nyie khi-èrek ne nyiu phlei?"},{"book":"Galathithek","chapter":"5","verse":"8","text":"Hanyie è nashii ho pha ji ne, Hamangkhung-aphuii è rek pha asi ro."},{"book":"Galathithek","chapter":"5","verse":"9","text":"Yao pha duiine “Nog pha iweb men pha ji phiia ìujia chiid bie ro.”"},{"book":"Galathithek","chapter":"5","verse":"10","text":"Jimagungde thuh thok pha gune nathek shii luthong ba ro. Gathek chai Ithong rog shii ò pha ji è Ithong è gu shii ne nathek gai now pha ji shii ne arab phrone thieg yi, chiih-è bran hanyie è nathek shii diig phi pha ji ne hanyie magungde aishii ne Hamangkhung-aphuii è lago phi ruii phro."},{"book":"Galathithek","chapter":"5","verse":"11","text":"Gu khuiinothek wo! Jimagungde gu shii ne, gu migiangkheg pha ji ne mugak rone idang yua arone, nyie rek ne gu ne thuh de diigchio muii ne bey? Jine izai arone, chiihphado gu muyua pha Masi ro bai chiang ne nyie diig arey phro."},{"book":"Galathithek","chapter":"5","verse":"12","text":"Gu ne hì è yang ro hanyie nathek shii zo yi pho ne zab pha dun srane awaithek ro soh muii bo!"},{"book":"Galathithek","chapter":"5","verse":"13","text":"Gu ijakthek wo! Nathek shii ne ichad rey yi pha ho. Jimagungde hì pha ichad shii ne nawai siu è chiidthek pha ji è ihiìa aphrai yi rabo. Jiphachiang shii, miie ji è nathek shii nawaithek blia rek rai pha rey phi bo."},{"book":"Galathithek","chapter":"5","verse":"14","text":"Chiih-è zab pha Iphey ne ò jia pha muyung shii rey dun ro: “Nawai shii miie pha duiine, hadung-haluii pho shii de miie bo.”"},{"book":"Galathithek","chapter":"5","verse":"15","text":"Jimagungde nathek è jabiing pha muram duiine rek ne diig phi ne nawaithek chung buii rek rai arone, chiihphado riig bo, dinne nawaithek chung zab srobro rey dun phro."},{"book":"Galathithek","chapter":"5","verse":"16","text":"Gu è nyie yao pha ji ne hì ro: Ragung è naro siengthek lua yi bo, chiih-è nane bran ziig jihà chiid pha ji ne liingsed arey yi phro."},{"book":"Galathithek","chapter":"5","verse":"17","text":"Chiih-è gethek ro tharothamang ziig è chiid pha ji shii ne, Ragung è nyie chiid pha ji suang rek, chiih-è Ragung è nyie chiid pha ji shii ne tharothamang ziig è nyie chiid pha ji shii suang rek ro. Isa nyi ne suang ro, hì pha miyao è na nyie rek yang pha ji ne arek mua ruii phro."},{"book":"Galathithek","chapter":"5","verse":"18","text":"Nathek shii Ragung è lua noh arone nathek ne Iphey pha iliing oi ro."},{"book":"Galathithek","chapter":"5","verse":"19","text":"Tharothamang ziig è rek pha ji ne zab dong ruii phro. Hì ne nawaithek shii siulao, zia chiih-è awie pha blia;"},{"book":"Galathithek","chapter":"5","verse":"20","text":"Jangbang shii sia pha chiih-è bizaigmuii pha miyao ji doh yi. Branthek chung suang rey srane gui rai phro; ithek ne gidieg rek ne lijieg srane nyua rai ne, ibrog yoh yoh rey rai phro;"},{"book":"Galathithek","chapter":"5","verse":"21","text":"ithek chung giichak rai ne phuiithiig ne siulao rai ne, chiih-è hì duiine gai bliathek de rek phro. Gu nathek shii dohbi yao jong pha duiine gu nathek shii phriie phro, hanyie magungde hì è rek pha blia rek arone ai ne Hamangkhung-aphuii ro Sajathua shii akhud mua ruii phro."},{"book":"Galathithek","chapter":"5","verse":"22","text":"Jimagungde Ragung ne miie, lubo, liijiing, lubuphiang, bushun, wie, migi,"},{"book":"Galathithek","chapter":"5","verse":"23","text":"jum rek ne chiih-è awaishii zud ne doh yi ro. Jithek zab shii ne nyie Iphey è suang oi sha ro."},{"book":"Galathithek","chapter":"5","verse":"24","text":"Chiih-è hanyie yi Isu shii rey pho ne awai siu è ziig pha munow shii nane muchiid shii ne iy ba yi."},{"book":"Galathithek","chapter":"5","verse":"25","text":"Ragung è gethek shii ne chai phi; ai è gethek sieng muii pha ji shii de phrai chid."},{"book":"Galathithek","chapter":"5","verse":"26","text":"Gethek chung ne wiangwie chiih-è afak-afi chiih-è miegriie arek rai haro."}]}