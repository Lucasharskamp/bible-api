{"data":[{"book":"Misala ya Bantoma","chapter":"19","verse":"1","text":"Wana Apolosi azalaki na Kolinto, Polo alekelaki na mokili ya bangomba ya Azia, mpe akomaki na Efeso. Kuna, akutaki mwa ndambo ya bayekoli"},{"book":"Misala ya Bantoma","chapter":"19","verse":"2","text":"mpe atunaki bango :"},{"book":"Misala ya Bantoma","chapter":"19","verse":"3","text":"Polo atunaki bango lisusu :"},{"book":"Misala ya Bantoma","chapter":"19","verse":"4","text":"Polo alobaki na bango :"},{"book":"Misala ya Bantoma","chapter":"19","verse":"5","text":"Boye, bayokelaki ye mpe bazwaki libatisi na Kombo ya Nkolo Yesu."},{"book":"Misala ya Bantoma","chapter":"19","verse":"6","text":"Tango Polo atielaki bango maboko, Molimo Mosantu akitelaki bango, mpe bakomaki koloba na nkota ya sika mpe kosakola."},{"book":"Misala ya Bantoma","chapter":"19","verse":"7","text":"Bango nyonso bazalaki bato pene zomi na mibale."},{"book":"Misala ya Bantoma","chapter":"19","verse":"8","text":"Bongo, Polo akendeki na ndako ya mayangani epai wapi, na basanza misato, azalaki koloba na molende epai na bato ; azalaki koteya bango makambo oyo etali Bokonzi ya Nzambe mpe kondimisa bango yango."},{"book":"Misala ya Bantoma","chapter":"19","verse":"9","text":"Kasi bato mosusu kati na bango bazalaki mitema mabanga ; baboyaki kondima mpe batiolaki nzela ya Nkolo na miso ya bato ebele. Bongo Polo akabwanaki na bango. Amemaki bayekoli mpe, mokolo na mokolo, azalaki koteya bango na eteyelo ya Tiranisi."},{"book":"Misala ya Bantoma","chapter":"19","verse":"10","text":"Esalaki bongo mibu mibale ; boye Bayuda nyonso mpe bato nyonso ya Grese, oyo bazalaki kovanda na mokili ya Azia bayokaki Liloba na Nkolo."},{"book":"Misala ya Bantoma","chapter":"19","verse":"11","text":"Nzambe azalaki kosala bikamwa ya somo na nzela ya Polo."},{"book":"Misala ya Bantoma","chapter":"19","verse":"12","text":"Boye bato bakomaki kokamata miswale mpe bilamba oyo etuti nzoto ya Polo, mpo na kotia yango na banzoto ya babeli, bongo bokono ya bato yango ezalaki kosila, mpe milimo mabe ezalaki kobima kati na bango."},{"book":"Misala ya Bantoma","chapter":"19","verse":"13","text":"Ndambo ya Bayuda oyo bazalaki kotambola-tambola mpo na kobengana milimo mabe bamekaki kobelela Kombo ya Nkolo Yesu mpo na koluka kokangola bato oyo bazalaki na se ya bokonzi ya milimo mabe ; bazalaki koloba :"},{"book":"Misala ya Bantoma","chapter":"19","verse":"14","text":"Bana mibali sambo ya Moyuda Seva, moko kati na bakonzi ya Banganga-Nzambe, bazalaki kosala bongo."},{"book":"Misala ya Bantoma","chapter":"19","verse":"15","text":"Mokolo moko, molimo mabe ezongiselaki bango :"},{"book":"Misala ya Bantoma","chapter":"19","verse":"16","text":"Mpe moto oyo azalaki na molimo mabe apumbwelaki bango, akangaki bango mpe abetaki bango nyonso makasi penza kino babimaki na ndako bolumbu mpe batonda na bapota."},{"book":"Misala ya Bantoma","chapter":"19","verse":"17","text":"Tango likambo yango eyebanaki na Bayuda mpe na bato ya Grese oyo bavandaka na Efeso, somo ekangaki bango nyonso, mpe Kombo ya Nkolo Yesu ezwaki lokumu mingi."},{"book":"Misala ya Bantoma","chapter":"19","verse":"18","text":"Mingi kati na bato oyo bakomaki bandimi bazalaki koya kondima mpe kotubela polele misala na bango ya mabe."},{"book":"Misala ya Bantoma","chapter":"19","verse":"19","text":"Mpe bato mingi ya maji bamemaki babuku na bango mpe batumbaki yango na miso ya bato nyonso. Tango balukaki koyeba motuya ya babuku yango, emonanaki ete ezalaki na motuya ya mbongo ya bibende nkoto tuku mitano."},{"book":"Misala ya Bantoma","chapter":"19","verse":"20","text":"Ezali ndenge wana nde Liloba na Nkolo ezalaki kokoba kopanzana mpe komonana ete etonda na nguya ya Nzambe."},{"book":"Misala ya Bantoma","chapter":"19","verse":"21","text":"Sima na makambo oyo nyonso, Polo, na bokambami ya Molimo, azwaki mokano ya kolekela na Masedwane mpe na Akayi mpo na kokende na Yelusalemi. Alobaki :"},{"book":"Misala ya Bantoma","chapter":"19","verse":"22","text":"Atindaki na Masedwane, mibale kati na basungi na ye ya mosala, Timote mpe Erasite, wana ye moko atikalaki mwa mikolo na Azia."},{"book":"Misala ya Bantoma","chapter":"19","verse":"23","text":"Ezalaki na tango wana nde mobulu makasi esalemaki na Efeso na tina na Nzela ya Nkolo."},{"book":"Misala ya Bantoma","chapter":"19","verse":"24","text":"Demetriusi, mosali ya babiju, azalaki kosala na palata bililingi ya batempelo ya nzambe Artemisi. Na mosala yango, azalaki kofuta basali na ye mbongo mingi."},{"book":"Misala ya Bantoma","chapter":"19","verse":"25","text":"Asangisaki bango elongo na bato ya misala ya maboko, oyo basalaka mosala moko na ye, mpe alobaki na bango :"},{"book":"Misala ya Bantoma","chapter":"19","verse":"26","text":"Nzokande, bino moko bozali komona mpe koyoka ndenge nini Polo wana azali kosala nyonso mpo na kondimisa bato mpe kobenda sima na ye bato ebele awa kaka na Efeso te, kasi mpe na etuka mobimba ya Azia ; azali koloba ete banzambe oyo esalemi na maboko ya bato ezali banzambe te."},{"book":"Misala ya Bantoma","chapter":"19","verse":"27","text":"Makambo oyo Polo azali kosala ezali koluka kaka te kobebisa lokumu ya mosala na biso, kasi ezali mpe kosilisa lokumu ya tempelo ya Artemisi, nzambe monene ya mwasi ; ezali lisusu kosilisa nkembo ya Artemisi oyo Azia mobimba mpe mokili mobimba ezali kogumbamela."},{"book":"Misala ya Bantoma","chapter":"19","verse":"28","text":"Tango kaka bayokaki bongo, basilikaki makasi mpe bakomaki koganga :"},{"book":"Misala ya Bantoma","chapter":"19","verse":"29","text":"Mbala moko, mobulu ekotaki kati na engumba mobimba. Bakangaki Gayusi mpe Arisitarke, bato mibale ya Masedwane, oyo bazalaki kotambola elongo na Polo ; mpe bato nyonso bakendeki na lombangu na ndako ya masano."},{"book":"Misala ya Bantoma","chapter":"19","verse":"30","text":"Polo azalaki na posa ya kobima na miso ya bato, kasi bayekoli bapekisaki ye."},{"book":"Misala ya Bantoma","chapter":"19","verse":"31","text":"Ezala mpe baninga na ye, oyo bazalaki bakambi ya etuka, batindelaki ye maloba mpo na kosenga na ye ete ameka te kosala liseki ya kokende na ndako ya masano."},{"book":"Misala ya Bantoma","chapter":"19","verse":"32","text":"Mobulu makasi ekotaki kati na ebele ya bato : bamoko bazalaki koganga mpo na likambo moko, mpe bamosusu, mpo na likambo mosusu. Mingi kati na bango bazalaki koyeba te tina nini basangani wana."},{"book":"Misala ya Bantoma","chapter":"19","verse":"33","text":"Bayuda kati na ebele ya bato batindikaki Alekizandre na liboso, mpe batalisaki ye likambo yango ndenge ezali. Bongo Alekizandre atombolaki loboko mpo na kolakisa ete alingi kozwa maloba mpo na kotalisa na bato."},{"book":"Misala ya Bantoma","chapter":"19","verse":"34","text":"Kasi tango basosolaki ete azali Moyuda, bango nyonso basalaki pene bangonga mibale ya koganga lokola moto moko :"},{"book":"Misala ya Bantoma","chapter":"19","verse":"35","text":"Suka na suka, mokomi mikanda ya engumba alongaki kopekisa makelele ya bato ; alobaki :"},{"book":"Misala ya Bantoma","chapter":"19","verse":"36","text":"Yango wana, lokola moko te akoki kotia tembe na likambo oyo, bovanda kimia mpe bosala makambo ya bozoba te."},{"book":"Misala ya Bantoma","chapter":"19","verse":"37","text":"Bato oyo bomemi awa babebisi ndako ya nzambe na biso te mpe bafingi ye te."},{"book":"Misala ya Bantoma","chapter":"19","verse":"38","text":"Soki Demetriusi mpe basali na ye bazwi moto likambo, esambiselo ezali, basambisi mpe bazali. Ebongi malamu ete bakende kofunda."},{"book":"Misala ya Bantoma","chapter":"19","verse":"39","text":"Mpe soki bozali na likambo mosusu ya koloba, tokoyekola yango malamu kati na mayangani oyo mibeko epesa ndingisa."},{"book":"Misala ya Bantoma","chapter":"19","verse":"40","text":"Soki tokebi te, bakoki kofunda biso ete botombokisi bato, mpo na makambo oyo esalemi lelo. Na bongo, tokolonga te kolimbola tina oyo bato basangani awa."}]}