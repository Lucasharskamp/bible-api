{"data":[{"book":"ማቲዎሴ","chapter":"25","verse":"1","text":"ዬካፓ ዬሱሴ፦ «ዬኖ ዎዶ''ና ጫሪንጮ ካኣቱማ ጌሊፆ ጎይፃ' ዑኡታ ጎይሣ ዔካኒ ፖዒ ዔኪ፥ ኬስኪ ካፔ ታጶ ዉዱሮ ናይስኬንሢ ሓይሴጉዲ ማዓንዳኔ።"},{"book":"ማቲዎሴ","chapter":"25","verse":"2","text":"ዬንሢዳፓ ዶንጎ ዉዱሮ ናኣቶ''ንሢ ቦኦዛ፥ ዓቴ'' ዶንጎንሢ ጪንጫኬ፤"},{"book":"ማቲዎሴ","chapter":"25","verse":"3","text":"ቦኦዞንሢ ፖዖ ፖዒሶሢ ዔካዖ፥ ጋዓንቴ ጋፓዛ ዋሃኒ ኮይላ'' ላምባሢ ዔኪባኣሴ።"},{"book":"ማቲዎሴ","chapter":"25","verse":"4","text":"ጪንጮንሢ ጋዓንቴ ፖዖ ፖዒሶሢንታ ሃሣ ጋፓዛ ዋሆንዶ ላምባሢያ ኮይላ'' ዓርቄኔ።"},{"book":"ማቲዎሴ","chapter":"25","verse":"5","text":"ዑኡታሢ ኔጌም ቢያሢ ጊንዓ ባሼም ጊንዔኔ።"},{"book":"ማቲዎሴ","chapter":"25","verse":"6","text":"«ዬካፓ ሳዓ ጊዲሚሺ ማዓዛ ‹ዑኡታሢ ሙኬኔ፥ ዔካኒ ኬስኩዋቴ!› ጋዓ ዔኤሊ''ሢ ዋይዚንቴኔ።"},{"book":"ማቲዎሴ","chapter":"25","verse":"7","text":"ዬማና ዉዱሮ ናኣቶ''ንሢ ቢያ ዔቃዖ፥ ፖዒሶ ባኮ ጊኢጊሼኔ፤"},{"book":"ማቲዎሴ","chapter":"25","verse":"8","text":"ዒማ''ና ቦኦዞንሢ ጪንጮንሢ ኮራ ‹ኑ ፖዓ ሃይቃኒ ዎኦታሢሮ፥ ዒንሢኮ ላምባስካፓ ኑም ዒንጉዋቴራ!› ጋዓዛ፥"},{"book":"ማቲዎሴ","chapter":"25","verse":"9","text":"ጪንጮ ዉዱሮ ናኣቶ''ንሢ ማሃዖ ‹ኑኡኮ ዓኣ ላምባሢ ኑኡና ዒንሢናም ጊዲንዱዋኣሢሮ፥ ዴንዲ ሻንቻ ዓሶይዳፓ ዒንሢ ሻሻንቁዋቴ› ጌዔኔ።"},{"book":"ማቲዎሴ","chapter":"25","verse":"10","text":"ዬማና ዔያታ ላምባሢ ሻንቃኒ ዴንዳዛ ዑኡታሢ ሙኬም ጊኢጊ ዓኣ ዉዱሮ ናኣቶ''ንሢ ዔፖ ሙዖ ቤዞ ዒዛና ዎላ'' ጌላዛ ካራ'' ዎዺንቴኔ።"},{"book":"ማቲዎሴ","chapter":"25","verse":"11","text":"«ዓቴ'' ዉዱሮ ናኣቶ''ንሢ ሃሣ ዻካ'' ኔጊ ሙካዖ፥ ‹ጎዳሢዮ! ካሮ'' ኑም ቡሌ''› ጋዓዛ፥"},{"book":"ማቲዎሴ","chapter":"25","verse":"12","text":"ዒዚ ማሃዖ ‹ጎኔ ታ ዒንሢም ጋዓኔ፤ ታ ዒንሢ ዔሩዋሴ› ጌዔኔ» ጌኤኔ።"},{"book":"ማቲዎሴ","chapter":"25","verse":"13","text":"ዬካፓ ሃሣ ዬሱሴ፦ «ዬይ ማዓንዳ ዎዶ''ና ኬሎ''ና ዒንሢ ዔሩዋኣሢሮ ጊኢጊንቲ ካፑዋቴ» ጌዔኔ።"},{"book":"ማቲዎሴ","chapter":"25","verse":"14","text":"ሃሣ ዬሱሴ፦ «ፆኦሲ ካኣቱማ ማዻ ዓሶ ዔኤሊ''፥ ዓኣ ባኮ ‹ዛጉዋቴ› ጌይ ሜሌ'' ዓጪ ዓኣዼ ፔቴ'' ዓሲ ማላኔ፤"},{"book":"ማቲዎሴ","chapter":"25","verse":"15","text":"ዒዚ ዓኣዻኒ ዔቃዖ ፔቴ'' ፔቴ''ሢም ዳንዳዓሢጉዲ ፔቴ''ሢም ዶንጎ ሺያ ሹቺ ቢራ፤ ባጋሢም ላምዖ ሺያ ሹቺ ቢራ፤ ዓቴ''ሢም ሃሣ ፔቴ'' ሺያ ሹቺ ቢራ ዒንጊ ጎይፆ ዓኣዼኔ።"},{"book":"ማቲዎሴ","chapter":"25","verse":"16","text":"ዶንጎ ሺዮ ሹጮ ቢሮ'' ዔኬ ዓሢ ሚኢሾ ኮርሚ ጊዳ'' ዶንጎ ሺያ ሹቺ ቢራ ሾይዤኔ፤"},{"book":"ማቲዎሴ","chapter":"25","verse":"17","text":"ዬያጉዲ ሃሣ ላምዖ ሺዮ ዔኬ ዓሢያ ጊዳ'' ላምዖ ሺያ ሾይዤኔ፤"},{"book":"ማቲዎሴ","chapter":"25","verse":"18","text":"ዓቴ''፥ ፔቴ'' ሺዮ ሹጮ ቢሮ'' ዔኬሢ ጋዓንቴ ማኣሮ ዓዶኮ ሚኢሾ ዔካዖ ዔቴ ቦኦኪ ዱኡኬኔ።"},{"book":"ማቲዎሴ","chapter":"25","verse":"19","text":"«ሚርጌ ዎዴ ዴዓዖ፥ ዬንሢ ማዻ ዓሶንሢኮ ማኣሮ ዓዳሢ ሙኪ፥ ማዻዞንሢም ዒንጌ ባኮ ዛጊሢ ዓርቄኔ፤"},{"book":"ማቲዎሴ","chapter":"25","verse":"20","text":"ዶንጎ ሺዮ ሹጮ ቢሮ'' ዔኬሢ ጊዳ'' ዶንጎ ሺያ ሹቺ ቢራ ቃሲ'' ዔኪ ሙኪ ዒንጋዖ፥ ‹ጎዳሢዮ! ዶንጎ ሺያ ቢራ ታኣም ኔ ዓርቄ ጌዒ ዒንጌንቴ ሃኣዛጌ ሃሢ ዶንጎ ሺያ ሹቺ ቢራ ጊዳ'' ታ ሾይዤኔ› ጌዔኔ።"},{"book":"ማቲዎሴ","chapter":"25","verse":"21","text":"ማኣሮ ዓዴያ ‹ቃራ ኔ ማዼኔ፤ ኔኤኒ ኮዦ፥ ጉሙርቂንታ ማዻሢዮ! ዻካ'' ባኣዚ''ዳ ኔ ጉሙርቂንቴያ ማዔሢሮ ሚርጌ ባኣዚ'' ኔ ዎይሣንዳጉዲ ታ ኔና ማሃንዳኔ፤ ሃኒ ሙኪ ታኣና ዎዛዼ› ጌዔኔ።"},{"book":"ማቲዎሴ","chapter":"25","verse":"22","text":"«ዬያጉዲ ሃሣ ላምዖ ሺዮ ሹጮ ቢሮ'' ዔኬ ማዻሢ ሙካዖ፥ ‹ጎዳሢዮ! ላምዖ ሺያ ሹቺ ቢራ ኔ ታኣም ዒንጌያታንቴ፥ ሃሢ ሃኣዛጌ ጊዳ'' ታ ላምዖ ሺያ ሾይዤኔ› ጋዓዛ፥"},{"book":"ማቲዎሴ","chapter":"25","verse":"23","text":"ማኣሮ ዓዴያ ‹ቃራ ኔ ማዼኔ፤ ኔኤኒ ኮዦ፥ ጉሙርቂንታ ማዻሢዮ! ኔ ዻካ'' ባኣዚ''ና ጉሙርቂንቴያ ማዔሢሮ ሚርጌ ባኣዚ'' ኔ ዎይሣንዳጉዲ ታ ኔና ማሃንዳኔ፤ ሃኒ ሙኪ ታኣና ዎዛዼ› ጌዔኔ።"},{"book":"ማቲዎሴ","chapter":"25","verse":"24","text":"«ጋፒንፃ ፔቴ'' ሺዮ ሹጮ ቢሮ'' ዔኬ፥ ማዻሢ ሙካዖ ‹ጎዳሢዮ! ኔኤኒ ዜርቂባኣ ቤሲዳፓ ጮኦራያ ሃሣ ዜርቂባኣዖ ታይዛያ ሜታሳ ዓሲ ኔ ማዔሢ ታ ዔራኔ፤"},{"book":"ማቲዎሴ","chapter":"25","verse":"25","text":"ዬያሮ ታ ዒጊጪ ኔ ዒንጌ ሹጮ ቢሮ'' ዔኪ ዓኣዺ ሳዖይዳ ዱኡኪ ካፔሢሮ ሃሢ ሃኣዛጌ› ጌዔኔ።"},{"book":"ማቲዎሴ","chapter":"25","verse":"26","text":"«ማኣሮ ዓዳሢ ማሃዖ ‹ሃይ ኔ ፑርታ፥ ሃሣ ቤልፃ ማዔሢ ሃይ! ታ ዜርቂባኣዖ ጮኦራያና ሃሣ ዜርቂባኣዖ ታይዛሢ ኔ ዔራያ ማዔቶ፥"},{"book":"ማቲዎሴ","chapter":"25","verse":"27","text":"ሚኢሾ ታኣኮ ኮርሚ ሾይዣ ዓሶም ሄኤዶ ኔ ዒንጌም፥ ታ ሾይቺና ዔካንዳያታንቴኬ› ጋዓዖ፥"},{"book":"ማቲዎሴ","chapter":"25","verse":"28","text":"‹ዒዛይዳፓ ሚኢሾ ዔኪጋፓ ታጶ ሺዮ ዓንጎ ቢራ'' ዓኣሢም ዒንጉዋቴ።"},{"book":"ማቲዎሴ","chapter":"25","verse":"29","text":"ዓይጎሮ ጌዔቶ ዓኣ ዓሶም ጊዳ'' ቃሲ''ንቴም ሚርጋንዳኔ፤ ባኣሢዳፓ ጋዓንቴ ዻካ'' ዓኣማታዖ ዓቱዋ ዔውታንዳኔ።"},{"book":"ማቲዎሴ","chapter":"25","verse":"30","text":"ሃያ ፓሡዋ ማዻሢ ጋዓንቴ ዙላ'' ዹማ'' ኬሲ'' ኬኤሩዋቴ፤ ዒኢካ ዒ ዬኤኪ ሃሣ ሜታዺ ዓቺ ዻዓንዳኔ› » ጌዔኔ።"},{"book":"ማቲዎሴ","chapter":"25","verse":"31","text":"ዬካፓ ዬሱሴ፦ «ዓሲኮ ናዓሢ ፔኤኮ ኪኢታንቾ ቢያሢና ዎላ'' ቦንቺንቲ ሙኪ፥ ቦንቾ ካኣቱሞ ዖይቶይዳ ዴዓንዳኔ፤"},{"book":"ማቲዎሴ","chapter":"25","verse":"32","text":"ዴራ'' ቢያ ዬማና ዒዛ ቤርታ ቡኪንታንዳኔ፤ ዒዚያ ሄንቃ ዓሲ ማራቶ ዋኣሮይዳፓ ቁራሢጉዲ ዴሮ ቁሪ ዱማሳንዳኔ፤"},{"book":"ማቲዎሴ","chapter":"25","verse":"33","text":"ዬካፓ ማራቶ ሚዛቆ ዛላ''፥ ዋኣሮ ሻዉሎ'' ዛላ'' ዔቂሳንዳኔ።"},{"book":"ማቲዎሴ","chapter":"25","verse":"34","text":"ዬኖ ዎዶ''ና ካኣታ''ሢ ዒዛኮ ሚዛቆ ዛላ'' ዓኣዞንሢም፦ ‹ዒንሢ ታ ዓዴ ዓንጄ ዓሳ፥ ሃኒ ሙኩዋቴ፤ ሳዓ ማዢንቴሢዳፓ ዓርቃዖ ዒንሢም ጊኢጌ ካኣቱሞይዳ ጌሉዋቴ፤"},{"book":"ማቲዎሴ","chapter":"25","verse":"35","text":"ዓይጎሮ ጌዔቶ ታኣኒ ናይዼም ታና ዒንሢ ሙኡዜኔ፥ ዼኤቢንቴም ታና ዒንሢ ዑሼኔ፤ ሃሣ ሾኦቺንሢያ ታና ዒንሢ ዔኬኔ፤"},{"book":"ማቲዎሴ","chapter":"25","verse":"36","text":"ታ ካላ''ዼም ታና ዒንሢ ማይሴኔ፥ ሃርጊንቴም ታና ዒንሢ ማይሤኔ፥ ቱኡቴማኣ ታና ዒንሢ ዖኦጬኔ።›"},{"book":"ማቲዎሴ","chapter":"25","verse":"37","text":"«ጌኤዦንሢያ ማሃዖ ‹ጎዳሢዮ! ኔኤኒ ናይዺንቴም ኔና ኑ ዛጊ ዓይዴ ሙኡዜይ? ሃሣ ዼኤቢንቴም ዛጊ ዓይዴ ኔና ኑ ዑሼይ?"},{"book":"ማቲዎሴ","chapter":"25","verse":"38","text":"ጊንሣ ሾኦቹሞ ኔ ሙኬም ዓይዴ ዛጊ ኔና ኑ ሾኦቺንሤይ? ካላዼማኣ ዓይዴ ዛጊ ኔና ኑ ማይሴይ?"},{"book":"ማቲዎሴ","chapter":"25","verse":"39","text":"ዬያጉዲ ሃሣ ሃርጊያ ሃርጊንቲ፥ ቱኡቲያ ኔ ቱኡቴም ዓይዲ ኔና ኑ ዖኦጬይ?› ጌዔኔ።"},{"book":"ማቲዎሴ","chapter":"25","verse":"40","text":"ካኣታ''ሢ ማሃዖ፦ ‹ጎኔ ታ ዒንሢም ጋዓኔ፤ ሃንሢ፥ ታ ዓሶንሢዳፓ ፔቴ'' ላኣፓሢም ዒንሢ ማዼሢ ታኣም ዒንሢ ማዼሢጉዲኬ› ጋዓንዳኔ።"},{"book":"ማቲዎሴ","chapter":"25","verse":"41","text":"«ዬካፓ ዒዛኮ ሻዉሎ'' ዛሎ''ና ዓኣዞንሢም ሃሣ ‹ዒንሢ ጋዳንቂንቴዞንሢዮ! ፃላሄና ዒዛኮ ኪኢታንቾናም ጊኢጊንቴ፥ ናንጊና ባይቁዋ ታሞይዳ ታ ኮራፓ ዓኣዹዋቴ፤"},{"book":"ማቲዎሴ","chapter":"25","verse":"42","text":"ዓይጎሮ ጌዔቶ ናይዼም ታና ዒንሢ ሙኡዚባኣሴ፥ ዼኤቤም ታና ዒንሢ ዑሺባኣሴ፤"},{"book":"ማቲዎሴ","chapter":"25","verse":"43","text":"ሾኦቺንቂ ታ ሙኬም ዒንሢ ታና ሾኦቺንሢባኣሴ፤ ካላ''ዼማኣ ታና ዒንሢ ማይሲባኣሴ፤ ሃርጊያ ሃርጊ፥ ቱኡቲያ ታ ቱኡቴንቴ ታና ዒንሢ ዖኦጪባኣሴ› ጌዔኔ።"},{"book":"ማቲዎሴ","chapter":"25","verse":"44","text":"«ዔያታ ማሃዖ ‹ጎዳሢዮ! ናይዺንቲ ሃሣ ዼኤቢንቲ፥ ሾኦቺያ ማዒ፤ ጊንሣ ካላ''ዺ፥ ሃርጊያ ሃርጊ፥ ቱኡቲያ ኔ ቱኡቴም ዛጊ ዓይዴ ኔና ኑ ዖኦጩዋዖ ሃሼይ?› ጋዓንዳኔ።"},{"book":"ማቲዎሴ","chapter":"25","verse":"45","text":"ዒማ''ና ‹ጎኔ ታ ዒንሢም ጋዓኔ፤ ሃንሢ ታ ዓሶንሢዳፓ ፔቴ''ሢም ዒንሢ ማዺባኣሢ ታኣም ዒንሢ ማዺባኣያኬ› ጋዓንዳኔ።"},{"book":"ማቲዎሴ","chapter":"25","verse":"46","text":"ዬንሢ ሂዚ ጋዓዞንሢ ናንጊና ጋፑዋ ሜቶይዳ፤ ፂሎ''ንሢ ጋዓንቴ ናንጎና ናንጎይዳ ጌላንዳኔ።»"}]}