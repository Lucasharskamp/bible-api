{"data":[{"book":"Marek","chapter":"10","verse":"1","text":"Ježíš opustil Kafarnaum a prošel Zajordáním do Judska. I zde ho obklopilo množství lidí a on je začal učit jako obvykle."},{"book":"Marek","chapter":"10","verse":"2","text":"Přišli však za ním farizejové a pokoušeli se ho nachytat: zeptali se ho, zda je dovolen rozvod."},{"book":"Marek","chapter":"10","verse":"3","text":"Místo odpovědi jim dal otázku: „Co řekl o rozvodu Mojžíš?“"},{"book":"Marek","chapter":"10","verse":"4","text":"„K tomu, aby manželství bylo zrušeno, podle Mojžíše stačí, když muž napíše ženě rozlukový list.“"},{"book":"Marek","chapter":"10","verse":"5","text":"„To byl jen Mojžíšův ústupek tvrdosti lidského srdce,“ řekl na to Ježíš. „Bůh si to tak nikdy nepřál."},{"book":"Marek","chapter":"10","verse":"6","text":"Hned na počátku stvořil člověka jako nerozlučnou dvojici, muže a ženu."},{"book":"Marek","chapter":"10","verse":"7","text":"Proto muž opustí své rodiče a připojí se ke své manželce;"},{"book":"Marek","chapter":"10","verse":"8","text":"v tom spojení již nežijí jako dva jedinci, ale stávají se jednou bytostí."},{"book":"Marek","chapter":"10","verse":"9","text":"A proto člověk nemá právo rozdělit, co Bůh spojil.“"},{"book":"Marek","chapter":"10","verse":"10","text":"Později se učedníci znovu k té otázce vrátili."},{"book":"Marek","chapter":"10","verse":"11","text":"Vyložil jim to:"},{"book":"Marek","chapter":"10","verse":"12","text":"A právě tak rozvede-li se žena se svým mužem a vdá se za jiného, dopouští se cizoložství.“"},{"book":"Marek","chapter":"10","verse":"13","text":"Lidé nosili k Ježíšovi děti, aby jim žehnal. Učedníci jim domlouvali, aby ho neobtěžovali."},{"book":"Marek","chapter":"10","verse":"14","text":"Když to Ježíš slyšel, zlobil se: „Neodhánějte ty děti a nebraňte jim, když chtějí ke mně. I jim přece patří Boží království."},{"book":"Marek","chapter":"10","verse":"15","text":"A říkám vám, že kdo nepřijde k Bohu s dětskou prostotou, nestane se občanem toho království.“"},{"book":"Marek","chapter":"10","verse":"16","text":"Bral děti do náruče, hladil je a žehnal jim."},{"book":"Marek","chapter":"10","verse":"17","text":"Když se zase vydali na cestu, dohonil je nějaký muž a padl před Ježíšem na kolena: „Dobrý učiteli, co mám dělat, abych získal věčný život?“"},{"book":"Marek","chapter":"10","verse":"18","text":"„Proč mi říkáš dobrý? Vždyť dobrý je jen Bůh,“ odvětil Ježíš."},{"book":"Marek","chapter":"10","verse":"19","text":"„A k tvé otázce – přikázání přece znáš: nebudeš zabíjet, cizoložit, krást, lhát, podvádět, budeš si vážit svých rodičů.“"},{"book":"Marek","chapter":"10","verse":"20","text":"„Mistře, všechno jsem dodržoval od mládí.“"},{"book":"Marek","chapter":"10","verse":"21","text":"Ježíš ho objal pohledem: „A přece ti něco schází. Jdi a prodej všechno, co máš, peníze rozdej chudým a získáš tak poklad v nebi. Potom se vrať a staň se mým následovníkem.“"},{"book":"Marek","chapter":"10","verse":"22","text":"Když to ten člověk vyslechl, zesmutněl a odešel s těžkým srdcem. Byl totiž velmi bohatý."},{"book":"Marek","chapter":"10","verse":"23","text":"Ježíš ho mlčky sledoval očima a pak se otočil k učedníkům: „Jak těžké je pro boháče vejít do Božího království!“"},{"book":"Marek","chapter":"10","verse":"24","text":"To je zarazilo. Není snad majetek důkazem Boží přízně? „Přátelé, do Božího království se těžko dostanou ti, pro které jsou peníze a majetek smyslem života."},{"book":"Marek","chapter":"10","verse":"25","text":"Snáze projde velbloud tou uzoučkou brankou, které říkáte jehelné ucho, než bohatý vejde do Božího království.“"},{"book":"Marek","chapter":"10","verse":"26","text":"To jim dodalo. „Má vůbec někdo naději, že se tam dostane?“ říkali si mezi sebou."},{"book":"Marek","chapter":"10","verse":"27","text":"Podíval se na ně. „Člověk na to nestačí, ale Bůh je všemocný.“"},{"book":"Marek","chapter":"10","verse":"28","text":"Tu promluvil Petr: „Ale my jsme se všeho vzdali a šli za tebou.“"},{"book":"Marek","chapter":"10","verse":"29","text":"„Ujišťuji vás,“ odpověděl Ježíš, „že každému, kdo se z lásky ke mně a pro šíření evangelia něčeho vzdá – ať už domova, života se sourozenci, rodiči, manželkou a dětmi, nebo majetku,"},{"book":"Marek","chapter":"10","verse":"30","text":"se to vrátí stonásobně už zde na zemi (i když neujde pronásledování) a v budoucnosti ho čeká věčný život."},{"book":"Marek","chapter":"10","verse":"31","text":"Mnozí, kteří u lidí něco znamenají, budou poslední, a těm nejpohrdanějším se tam dostane čestných míst.“"},{"book":"Marek","chapter":"10","verse":"32","text":"Když potom byli na cestě do Jeruzaléma, Ježíš šel vpředu a ostatní se drželi za ním. Co jim Ježíš řekl, to je znepokojilo a naplnilo obavami."},{"book":"Marek","chapter":"10","verse":"33","text":"„Musíme do Jeruzaléma a tam Syn člověka padne do rukou velekněží a učitelů zákona a ti ho odsoudí a vydají pohanům."},{"book":"Marek","chapter":"10","verse":"34","text":"Budou se mu veřejně vysmívat, plivat na něj, zbičují a zabijí ho. Ale třetí den vstane z mrtvých.“"},{"book":"Marek","chapter":"10","verse":"35","text":"Přihlásili se Zebedeovi synové Jakub a Jan: „Mistře, chtěli bychom tě o něco poprosit.“"},{"book":"Marek","chapter":"10","verse":"36","text":"„Co si ode mne přejete?“ vzhlédl Ježíš."},{"book":"Marek","chapter":"10","verse":"37","text":"„Až usedneš na trůn, chtěli bychom ti sedět nejblíže se všech, každý z jedné strany vedle tebe.“"},{"book":"Marek","chapter":"10","verse":"38","text":"„Nevíte, oč prosíte. Můžete pít z kalicha hořkosti, ze kterého musím pít já, a projít křtem utrpení, který mě čeká?“"},{"book":"Marek","chapter":"10","verse":"39","text":"„Ale jistě,“ přisvědčili."},{"book":"Marek","chapter":"10","verse":"40","text":"Ale není mou věcí určovat vám pořadí v Božím království. To už je stanoveno.“"},{"book":"Marek","chapter":"10","verse":"41","text":"Ostatních deset se zlobilo na Jakuba a Jana."},{"book":"Marek","chapter":"10","verse":"42","text":"Ale Ježíš je svolal dohromady a řekl jim: „Víte, že vládcové mají moc nad národy, a kdo vládne, obvykle druhé utlačuje."},{"book":"Marek","chapter":"10","verse":"43","text":"Ale mezi vámi to tak být nemá. Naopak, kdo z vás chce být velký, ať všem pokorně slouží."},{"book":"Marek","chapter":"10","verse":"44","text":"A kdo z vás chce být na předním místě, ať je pomocníkem všech."},{"book":"Marek","chapter":"10","verse":"45","text":"Vždyť já – Syn člověka – jsem nepřišel na svět proto, aby mi ostatní sloužili, ale abych já sloužil jim a abych položil život pro záchranu mnoha lidí.“"},{"book":"Marek","chapter":"10","verse":"46","text":"Procházeli také Jerichem, kde se k nim přidal velký zástup. U cesty seděl slepý žebrák Bartimeus – Timeův syn."},{"book":"Marek","chapter":"10","verse":"47","text":"Když uslyšel, že to jde Ježíš Nazaretský, křičel: „Ježíši z rodu krále Davida, slituj se nade mnou!“"},{"book":"Marek","chapter":"10","verse":"48","text":"Lidé mu domlouvali, aby mlčel. Ale on volal tím hlasitěji: „Synu Davidův, slituj se nade mnou!“"},{"book":"Marek","chapter":"10","verse":"49","text":"Ježíš ho uslyšel, zastavil se a přikázal, aby slepce zavolali. Vrátili se tedy k Bartimeovi se vzkazem: „Máš štěstí, Ježíš tě volá – vstaň!“"},{"book":"Marek","chapter":"10","verse":"50","text":"Slepec odhodil svůj starý kabát, vyskočil a klopýtal k Ježíšovi."},{"book":"Marek","chapter":"10","verse":"51","text":"„Co pro tebe mohu udělat?“ dotkl se ho Ježíš."},{"book":"Marek","chapter":"10","verse":"52","text":"„Staň se, tvá víra tě zachránila.“"}]}