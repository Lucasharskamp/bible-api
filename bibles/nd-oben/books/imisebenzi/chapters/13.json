{"data":[{"book":"Imisebenzi","chapter":"13","verse":"1","text":"Ebandleni elalise-Antiyokhi kwakulabaphrofethi labafundisi: uBhanabhasi, loSimiyoni owayethiwa nguNigeri, loLusiya waseKhureni, loManayeni (owayekhuliswe loHerodi umbusi) kanye loSawuli."},{"book":"Imisebenzi","chapter":"13","verse":"2","text":"Kwathi beyikhonza iNkosi njalo bezilile uMoya oNgcwele wathi, “Ngahlukaniselani uBhanabhasi loSawuli baye emsebenzini engibabizele wona.”"},{"book":"Imisebenzi","chapter":"13","verse":"3","text":"Ngakho bathi sebezilile njalo sebekhulekile, bababeka izandla babakhupha."},{"book":"Imisebenzi","chapter":"13","verse":"4","text":"Bonke bobabili baholwa nguMoya oNgcwele, behlela eSelusiya lapho abawela khona ngomkhumbi baya eSiphrasi."},{"book":"Imisebenzi","chapter":"13","verse":"5","text":"Bathi sebefikile eSalami, balitshumayela ilizwi likaNkulunkulu emasinagogweni amaJuda. UJohane wayelabo engumsizi wabo."},{"book":"Imisebenzi","chapter":"13","verse":"6","text":"Basibhoda sonke isihlenge baze bafika ePhafosi. Khonapho bafumana umJuda oyisanuse, njalo engumphrofethi wamanga owayethiwa nguBha-Jesu,"},{"book":"Imisebenzi","chapter":"13","verse":"7","text":"wayeyinceku kasibalukhulu, uSegiyasi Phawuli. Usibalukhulu lowo, indoda ekhaliphileyo, yathumela ukuthi kubizwe uBhanabhasi loSawuli ngoba wayefuna ukuzwa ilizwi likaNkulunkulu."},{"book":"Imisebenzi","chapter":"13","verse":"8","text":"Kodwa u-Elima isanuse (phela yikho ibizo lakhe elikutshoyo) waphikisana labo wazama ukuphambula usibalukhulu ekukholweni."},{"book":"Imisebenzi","chapter":"13","verse":"9","text":"Kwasekusithi uSawuli, owayethiwa njalo nguPhawuli, egcwele uMoya oNgcwele, wamjolozela u-Elima wathi,"},{"book":"Imisebenzi","chapter":"13","verse":"10","text":"“Wena ungumntakaSathane lesitha sakho konke okulungileyo! Ugcwele zonke inhlobo zenkohliso lokudlelezela. Kawuyikufa wakhawula yini ukuhlinikeza izindlela eziqondileyo?"},{"book":"Imisebenzi","chapter":"13","verse":"11","text":"Khathesi-ke, isandla seNkosi sizakutshaya. Uzakuba yimpumputhe, awuzukubona ukukhanya kwelanga okwesikhathi esithile.”"},{"book":"Imisebenzi","chapter":"13","verse":"12","text":"Kwathi usibalukhulu esekubonile lokho okwakwenzakele wakholwa, ngoba wamangaliswa yimfundiso ngeNkosi."},{"book":"Imisebenzi","chapter":"13","verse":"13","text":"Besuka ePhafosi uPhawuli labaphelekezeli bakhe bawela ngomkhumbi baya ePhega esePhamfiliya lapho uJohane abatshiya khona esebuyela eJerusalema."},{"book":"Imisebenzi","chapter":"13","verse":"14","text":"Besuka ePhega baya e-Antiyokhi yasePhisidiya. NgeSabatha bangena esinagogweni bahlala phansi."},{"book":"Imisebenzi","chapter":"13","verse":"15","text":"Sekubaliwe eMthethweni labaPhrofethi, abaphathi besinagogu bedlulisela ilizwi kubo lisithi, “Bazalwane, nxa lilelizwi lokukhuthaza abantu, khulumani.”"},{"book":"Imisebenzi","chapter":"13","verse":"16","text":"UPhawuli wasukuma welekelela ngesandla wathi, “Madoda ako-Israyeli kanye lani abeZizwe elimesabayo uNkulunkulu, ngilalelani!"},{"book":"Imisebenzi","chapter":"13","verse":"17","text":"UNkulunkulu wabantu bako-Israyeli wakhetha okhokho bethu wenza abantu baphumelela ngesikhathi behlezi eGibhithe. Ngamandla amakhulu wabakhupha kulelolizwe"},{"book":"Imisebenzi","chapter":"13","verse":"18","text":"wababekezelela ekuhambeni kwabo okweminyaka engamatshumi amane besenkangala."},{"book":"Imisebenzi","chapter":"13","verse":"19","text":"Wachitha izizwe eziyisikhombisa eKhenani wanika ilizwe lazo abantu bakhe laba yilifa labo."},{"book":"Imisebenzi","chapter":"13","verse":"20","text":"Konke lokho kwathatha iminyaka engamakhulu amane lamatshumi amahlanu (450)."},{"book":"Imisebenzi","chapter":"13","verse":"21","text":"Abantu bacela inkosi, wabanika uSawuli indodana kaKhishi, owesizwana sikaBhenjamini, wabusa iminyaka engamatshumi amane."},{"book":"Imisebenzi","chapter":"13","verse":"22","text":"Ngemva kokuba esemsusile uSawuli, wabeka uDavida waba yinkosi. Wafakaza ngaye wathi, ‘Sengifumane uDavida indodana kaJese, indoda ethandwa yinhliziyo yami; uzakwenza konke engifuna ukuba akwenze.’"},{"book":"Imisebenzi","chapter":"13","verse":"23","text":"Esizukulwaneni salindoda uNkulunkulu uselethe ko-Israyeli uMsindisi uJesu njengokuthembisa kwakhe."},{"book":"Imisebenzi","chapter":"13","verse":"24","text":"Mandulo kokufika kukaJesu, uJohane watshumayela ukuphenduka lokubhaphathizwa kubo bonke abantu bako-Israyeli."},{"book":"Imisebenzi","chapter":"13","verse":"25","text":"UJohane esewuphetha umsebenzi wakhe wathi, ‘Licabanga ukuthi ngingubani na? Kangisuye lowo. Hatshi, kodwa uyeza ngemva kwami, omanyathela akhe akungilingananga ukuthi ngiwathukulule.’"},{"book":"Imisebenzi","chapter":"13","verse":"26","text":"Bazalwane, bantwana baka-Abhrahama lani beZizwe elimesabayo uNkulunkulu, lelilizwi lensindiso selithunyelwe kithi."},{"book":"Imisebenzi","chapter":"13","verse":"27","text":"Abantu baseJerusalema kanye lababusi babo kabamamukelanga uJesu, ikanti kwathi ngokumlahla bagcwalisa amazwi abaphrofethi afundwayo ngamaSabatha wonke."},{"book":"Imisebenzi","chapter":"13","verse":"28","text":"Lokuba bengazange bafumane ubufakazi obuqondileyo ukuthi agwetshelwe ukubulawa, bacela uPhilathu ukuthi abulawe."},{"book":"Imisebenzi","chapter":"13","verse":"29","text":"Bathi sebekwenzile konke lokho okwakulotshwe ngaye, bamethula esiphambanweni bamlalisa ethuneni."},{"book":"Imisebenzi","chapter":"13","verse":"30","text":"Kodwa uNkulunkulu wamvusa kwabafileyo,"},{"book":"Imisebenzi","chapter":"13","verse":"31","text":"Wabonwa okwensuku ezinengi yilabo abahamba laye besuka eGalile besiya eJerusalema. Manje yibo asebe ngofakazi ebantwini bakithi."},{"book":"Imisebenzi","chapter":"13","verse":"32","text":"Silitshela izindaba ezinhle ukuthi: Lokho uNkulunkulu akuthembisa okhokho bethu"},{"book":"Imisebenzi","chapter":"13","verse":"33","text":"usesigcwalisele khona, thina abantwababo, ngokumvusa uJesu kwabafileyo. Njengalokhu kulotshiwe eHubeni lesibili ukuthi:"},{"book":"Imisebenzi","chapter":"13","verse":"34","text":"Lokho ukuthi uNkulunkulu wamvusa kwabafileyo, engasoze abole lanini, kucacisiwe emazwini la:"},{"book":"Imisebenzi","chapter":"13","verse":"35","text":"Kanjalo kulotshiwe kwenye indawo ukuthi:"},{"book":"Imisebenzi","chapter":"13","verse":"36","text":"Ngoba kwathi uDavida eseyifezile injongo kaNkulunkulu ngalesosikhathi aphila kuso, walala; wangcwatshwa labokhokho bakhe, umzimba wakhe wabola."},{"book":"Imisebenzi","chapter":"13","verse":"37","text":"Kodwa lowo uNkulunkulu amvusayo kwabafileyo kazange akubone ukubola."},{"book":"Imisebenzi","chapter":"13","verse":"38","text":"Ngakho-ke, bazalwane bami, ngithanda ukuba lazi ukuthi ngoJesu ukuthethelelwa kwezono kuyatshunyayelwa kini."},{"book":"Imisebenzi","chapter":"13","verse":"39","text":"Ngaye bonke abakholwayo sebehlanjululwe ezonweni zonke abebengeke bahlanjululwe kuzo ngomthetho kaMosi."},{"book":"Imisebenzi","chapter":"13","verse":"40","text":"Qaphelani ukuthi lokho okwakhulunywa ngabaphrofethi kungenzakali kini, ukuthi:"},{"book":"Imisebenzi","chapter":"13","verse":"41","text":"‘Khangelani, lina bachothozi,"},{"book":"Imisebenzi","chapter":"13","verse":"42","text":"Kwathi uPhawuli loBhanabhasi sebesuka esinagogweni abantu babacela ukuthi babuye bazokhuluma njalo ngalezizinto ngeSabatha elilandelayo."},{"book":"Imisebenzi","chapter":"13","verse":"43","text":"Abantu sebechithekile amaJuda amanengi lamakholwa ayephendukele enkolweni yesiJuda balandela uPhawuli loBhanabhasi, bona bakhuluma labo bebakhuthaza ukuthi baqhubeke bebambelele emuseni kaNkulunkulu."},{"book":"Imisebenzi","chapter":"13","verse":"44","text":"NgeSabatha elilandelayo phose lonke idolobho labuthana ukuzakuzwa ilizwi leNkosi."},{"book":"Imisebenzi","chapter":"13","verse":"45","text":"Kwathi amaJuda ebona amaxuku abantu, aba lomona, akhuluma ehlambaza lokho okwakutshiwo nguPhawuli."},{"book":"Imisebenzi","chapter":"13","verse":"46","text":"UPhawuli loBhanabhasi basebewaphendula ngesibindi bathi, “Bekumele silikhulume kini ilizwi likaNkulunkulu kuqala. Kodwa njengoba lililahla ngoba lizibona lina lingakufanelanga ukuphila okungapheliyo, khathesi sesiphendukela kwabeZizwe."},{"book":"Imisebenzi","chapter":"13","verse":"47","text":"Phela nanku iNkosi esisiyale khona yathi:"},{"book":"Imisebenzi","chapter":"13","verse":"48","text":"Kwathi abeZizwe bekuzwa lokhu bathaba, balidumisa ilizwi leNkosi; kwathi bonke ababemiselwe ukuphila okungapheliyo bakholwa."},{"book":"Imisebenzi","chapter":"13","verse":"49","text":"Ilizwi leNkosi landa umango wonke."},{"book":"Imisebenzi","chapter":"13","verse":"50","text":"Kodwa amaJuda athela umoya omubi kwabesifazane abahlonitshwayo ababekholwa lamadoda ayengabakhokheli bedolobho. Akhwezela ukuhlukuluzwa kukaPhawuli loBhanabhasi, abaxotsha emangweni wakibo."},{"book":"Imisebenzi","chapter":"13","verse":"51","text":"Ngakho bathintitha uthuli ezinyaweni zabo njengesixwayiso, baqonda e-Ikhoniyamu."},{"book":"Imisebenzi","chapter":"13","verse":"52","text":"Abafundi bagcwala ngentokozo langoMoya oNgcwele."}]}