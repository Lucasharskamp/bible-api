{"data":[{"book":"Valoma","chapter":"13","verse":"1","text":"Kila mundu avapikanishi vakomi va mlima, kwanongwa uwesu wosi wukufuma kwa Chapanga na yivavelili vakomi Chapanga avashawulili."},{"book":"Valoma","chapter":"13","verse":"2","text":"Yalimba uwesu wa vakomi akulimba fyalayishili Chapanga na vala yivagola nahawu vakwiyeghela highilu vaveni."},{"book":"Valoma","chapter":"13","verse":"3","text":"Kwanongwa vatavala vakugola chipwembu ha kwa vandu vasangi, ila kwa vandu va wafu. Leki, ukudayila ukotoo kumtila mundu yaveli mkomi. Goli fya usangi dakujumi."},{"book":"Valoma","chapter":"13","verse":"4","text":"Nongwa veni vandumindumi va Chapanga yivagola fichuku fya nyanyi kwa fwayida ya umweni. Lakini pawugola wafu dawumtili kwanongwa nakaka kana uwesu wa kukugola chochosi. Mweni ndi ndumindumi wa Chapanga, akuvalangushila chifuki chaki vala yivagola findu fya wafu."},{"book":"Valoma","chapter":"13","verse":"5","text":"Ponopa, kuvayitikila vakomi va mlima, kwanongwa ya kutila chifuki cha Chapanga ila wuwowu kwanongwa natilu yikudayila nahawu."},{"book":"Valoma","chapter":"13","verse":"6","text":"Kwanongwa yiyi yumwi mukusumuliwa mbiya, nongwa vakomi va mlima ndi vandumindumi va Chapanga yavakimbanikila yumwi."},{"book":"Valoma","chapter":"13","verse":"7","text":"Mumupi kila mundu chayilatili, mundu yasumula mbiya na asumuli mbiya, yasumula asumuli yayilatili, kutundamiwa, atundamiwi."},{"book":"Valoma","chapter":"13","verse":"8","text":"Mukotoo kuva na nongwa kwa mundu, ila nongwa ya kuyitama yumwi kwa yumwi. Yamutama mjofi waki kakombikesha Malawu."},{"book":"Valoma","chapter":"13","verse":"9","text":"Malawu ndi ava:"},{"book":"Valoma","chapter":"13","verse":"10","text":"Yamutama mjofi waki akumgolela wafu ha. Topi, utami ndi kukwila kwa Malawu."},{"book":"Valoma","chapter":"13","verse":"11","text":"Nendu ya afi yumwi mumanya tuva chipindi liki, ponopa ndi chipindi cha kuyimuka mung'onju, ponopa ulowowu wetu wuva pabehi munu pitu chipindi chila patukandeyi kujumila."},{"book":"Valoma","chapter":"13","verse":"12","text":"Mandandu vakupela na pamusi samba kuva. Topi, tuyasili kutali milandu yosi ya chisi, tukayitoleli fidumu fya ngesha."},{"book":"Valoma","chapter":"13","verse":"13","text":"Na twikali kwa ndundamilu ngimu wuyidayiliwa chipindi cha pamusi na unjayila ha, wala wafu na uwoni, wala ndewu na weyi."},{"book":"Valoma","chapter":"13","verse":"14","text":"Bambu wetu Yesu Kilistu ghavi yingwa yenu na mukotoo kwikimbanisha kandi na dobukelu shenu sha mvili na kuyinowesha."}]}