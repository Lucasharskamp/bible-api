{"data":[{"book":"Efezským","chapter":"5","verse":"1","text":"Buďtež tedy následovníci Boží, jakožto synové milí."},{"book":"Efezským","chapter":"5","verse":"2","text":"A choďtež v lásce, jakož i Kristus miloval nás, a vydal sebe samého za nás, dar a obět Bohu u vůni rozkošnou."},{"book":"Efezským","chapter":"5","verse":"3","text":"Smilstvo pak a všeliká nečistota, neb lakomství, aniž jmenováno buď mezi vámi, jakož sluší na svaté,"},{"book":"Efezským","chapter":"5","verse":"4","text":"A tolikéž mrzkost, ani bláznové mluvení, ani šprýmování, kteréžto věci jsou nenáležité, ale raději ať jest díků činění."},{"book":"Efezským","chapter":"5","verse":"5","text":"Víte zajisté o tom, že žádný smilník aneb nečistý, ani lakomec, (jenž jest modloslužebník,) nemá dědictví v království Kristově a Božím."},{"book":"Efezským","chapter":"5","verse":"6","text":"Žádný vás nesvoď marnými řečmi; nebo pro takové věci přichází hněv Boží na syny nepoddané."},{"book":"Efezským","chapter":"5","verse":"7","text":"Nebývejtež tedy účastníci jejich."},{"book":"Efezským","chapter":"5","verse":"8","text":"Byli jste zajisté někdy temnosti, ale již nyní jste světlo v Pánu. Jakožto synové světla choďte,"},{"book":"Efezským","chapter":"5","verse":"9","text":"(Nebo ovoce Ducha záleží ve vší dobrotě, a spravedlnosti, a v pravdě,)"},{"book":"Efezským","chapter":"5","verse":"10","text":"O to stojíce, což by se dobře líbilo Pánu."},{"book":"Efezským","chapter":"5","verse":"11","text":"A neobcujte s skutky neužitečnými tmy, ale raději je trescete."},{"book":"Efezským","chapter":"5","verse":"12","text":"Nebo což se tajně děje od nich, mrzko jest o tom i mluviti."},{"book":"Efezským","chapter":"5","verse":"13","text":"Všecko pak, což bývá trestáno, od světla bývá zjeveno; nebo to, což všecko zjevuje, světlo jest."},{"book":"Efezským","chapter":"5","verse":"14","text":"Protož praví: Probuď se ty, jenž spíš, a vstaň z mrtvých, a zasvítíť se tobě Kristus."},{"book":"Efezským","chapter":"5","verse":"15","text":"Viztež tedy, kterak byste opatrně chodili, ne jako nemoudří, ale jako moudří,"},{"book":"Efezským","chapter":"5","verse":"16","text":"Vykupujíce čas; nebo dnové zlí jsou."},{"book":"Efezským","chapter":"5","verse":"17","text":"Protož nebývejte neopatrní, ale rozumějící, která by byla vůle Páně."},{"book":"Efezským","chapter":"5","verse":"18","text":"A neopíjejte se vínem, v němžto jest prostopášnost, ale naplněni buďte Duchem svatým,"},{"book":"Efezským","chapter":"5","verse":"19","text":"Mluvíce sobě vespolek v žalmích, a v chvalách, a v písničkách duchovních, zpívajíce a plésajíce v srdcích vašich Pánu,"},{"book":"Efezským","chapter":"5","verse":"20","text":"Díky činíce vždycky ze všeho ve jménu Pána našeho Jezukrista Bohu a Otci,"},{"book":"Efezským","chapter":"5","verse":"21","text":"Poddáni jsouce jedni druhým v bázni Boží."},{"book":"Efezským","chapter":"5","verse":"22","text":"Ženy mužům svým poddány buďte jako Pánu."},{"book":"Efezským","chapter":"5","verse":"23","text":"Nebo muž jest hlava ženy, jako i Kristus jest hlava církve, a onť jest Spasitel těla."},{"book":"Efezským","chapter":"5","verse":"24","text":"A tak jakož církev poddána jest Kristu, tak i ženy mužům svým ať jsou poddány ve všem."},{"book":"Efezským","chapter":"5","verse":"25","text":"Muži milujte ženy své, jako i Kristus miloval církev, a vydal sebe samého za ni,"},{"book":"Efezským","chapter":"5","verse":"26","text":"Aby ji posvětil, očistiv ji obmytím vody v slovu,"},{"book":"Efezským","chapter":"5","verse":"27","text":"Aby ji sobě postavil slavnou církev, nemající poskvrny, ani vrásky, neb cokoli takového, ale aby byla svatá a bez úhony."},{"book":"Efezským","chapter":"5","verse":"28","text":"Takť jsou povinni muži milovati ženy své jako svá vlastní těla. Kdo miluje ženu svou, sebeť samého miluje."},{"book":"Efezským","chapter":"5","verse":"29","text":"Žádný zajisté nikdy těla svého neměl v nenávisti, ale krmí a chová je, jakožto i Pán církev."},{"book":"Efezským","chapter":"5","verse":"30","text":"Neboť jsme údové těla jeho, z masa jeho a z kostí jeho."},{"book":"Efezským","chapter":"5","verse":"31","text":"A protoť opustí člověk otce i matku, a připojí se k manželce své, i budouť dva jedno tělo."},{"book":"Efezským","chapter":"5","verse":"32","text":"Tajemství toto veliké jest, ale já pravím o Kristu a o církvi."},{"book":"Efezským","chapter":"5","verse":"33","text":"Avšak i vy, jeden každý z vás, manželku svou tak jako sám sebe miluj. Žena pak ať se bojí muže svého."}]}