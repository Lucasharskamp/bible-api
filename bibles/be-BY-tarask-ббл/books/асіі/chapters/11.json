{"data":[{"book":"АСІІ","chapter":"11","verse":"1","text":"І на золку загіне цар Ізраілеў! Калі Ізраіль быў малады, Я любіў яго і зь Егіпта выклікаў сына Майго."},{"book":"АСІІ","chapter":"11","verse":"2","text":"Клікалі іх, а яны ішлі прэч ад аблічча іх; прыносілі ахвяру Ваалам і кадзілі ідалам."},{"book":"АСІІ","chapter":"11","verse":"3","text":"Я Сам прывучаў Яфрэма хадзіць, насіў яго на руках Сваіх, а яны не ўсьведамлялі, што я лекаваў іх."},{"book":"АСІІ","chapter":"11","verse":"4","text":"Путамі чалавечымі цягнуў Я іх, путамі любові, і быў ім як бы тым, хто падымае ярмо са сківіцаў іхніх, і ласкава падкладваў ежу ім."},{"book":"АСІІ","chapter":"11","verse":"5","text":"Ня вернецца ён у Егіпет; але Асур - ён будзе царом яго, бо яны не схацелі зьвярнуцца да Мяне."},{"book":"АСІІ","chapter":"11","verse":"6","text":"І ўпадзе меч на гарады яго - і зьнішчыць замкі ягоныя і зжарэ іх за намыслы іхнія."},{"book":"АСІІ","chapter":"11","verse":"7","text":"Народ Мой закасьцянеў у адпадзеньні ад Мяне, хоць і заклікаюць яго да вышэйшага, ён не ўзвышаецца аднадушна."},{"book":"АСІІ","chapter":"11","verse":"8","text":"Што зраблю з табою, Яфрэме? як здраджу табе, Ізраіле? Ці зраблю з табою, як з Адамам, ці зраблю табе, як Сэваіму? Павярнулася ўва Мне сэрца Маё, загарэлася шкадоба Мая!"},{"book":"АСІІ","chapter":"11","verse":"9","text":"Не зраблю паводле лютасьці гневу Майго, ня зьнішчу Яфрэма, бо Я - Бог, а не чалавек; сярод цябе - Сьвяты; Я не ўвайду ў горад."},{"book":"АСІІ","chapter":"11","verse":"10","text":"Сьледам за Госпадам пойдуць яны. Як леў, Ён дасьць голас Свой; дасьць голас Свой, - страпянуцца да Яго сыны з захаду,"},{"book":"АСІІ","chapter":"11","verse":"11","text":"страпянуцца зь Егіпта як птушкі, і зь зямлі Асірыйскай, як галубы; і ўсялю іх у дамы іхнія, кажа Гасподзь."},{"book":"АСІІ","chapter":"11","verse":"12","text":"Акружыць Мяне Яфрэм маною і дом Ізраілеў - хітрынаю; Юда трымаўся яшчэ Бога і верны быў са сьвятымі."}]}