{"data":[{"book":"Zjevení","chapter":"16","verse":"1","text":"Chrám se naplnil dýmem Boží velebnosti a moci. Nikdo teď nemohl vstoupit dovnitř, dokud andělé nevykonají soud na zemi. Ze svatyně jim přikázal hlas: „Jděte a vylijte těch sedm číší Božího hněvu na zemi!“"},{"book":"Zjevení","chapter":"16","verse":"2","text":"První z andělů šel a vylil na zem svou číši. Tu se na lidech, kteří nesli znak šelmy a klaněli se její soše, objevily zhoubné vředy."},{"book":"Zjevení","chapter":"16","verse":"3","text":"Druhý anděl vlil obsah své číše do moře. Všechno živé v moři uhynulo, takže se naplnilo hnilobou a rozkladem."},{"book":"Zjevení","chapter":"16","verse":"4","text":"Třetí anděl vylil svou číši nad řekami a prameny vod. Vody byly zkaženy."},{"book":"Zjevení","chapter":"16","verse":"5","text":"Slyšel jsem toho anděla, který měl moc nad vodami, jak říká:"},{"book":"Zjevení","chapter":"16","verse":"6","text":"Opíjeli se krví nevinných a proroků,"},{"book":"Zjevení","chapter":"16","verse":"7","text":"A mučedníci od oltáře se připojili:"},{"book":"Zjevení","chapter":"16","verse":"8-9","text":"Čtvrtý anděl vylil obsah své číše na slunce. Pálilo tak, že lidé padali těžkým úžehem. Místo aby činili pokání a aspoň teď vzdali Bohu čest, proklínali ho za tu pohromu."},{"book":"Zjevení","chapter":"16","verse":"10","text":"Pátý anděl vylil číši na trůn šelmy a v jejím království se setmělo. Lidé, trýzněni již vředy, se bolestí až kousali do rtů."},{"book":"Zjevení","chapter":"16","verse":"11","text":"A přece ještě zlořečili Bohu, místo aby se jejich ústa otevřela k pokání."},{"book":"Zjevení","chapter":"16","verse":"12","text":"Šestý anděl vlil obsah své číše do veliké řeky Eufratu. Její vody vyschly, a tak se otevřela cesta pro vladaře z východu."},{"book":"Zjevení","chapter":"16","verse":"13-16","text":"Tu jsem viděl, jak z tlamy draka, z huby šelmy a z úst lživého proroka vylezli tři nečistí duchové jako odporné ropuchy. Snažili se lidem imponovat různými divy. Obcházeli vládce světa, aby je získali za spojence k rozhodující bitvě proti všemohoucímu Bohu. Svolávali je na místo nazvané Harmagedon. Doba je vážná. Pán připomíná: „Přijdu nečekaně jako zloděj v noci. Dobře tomu, kdo bdí a je připraven.“"},{"book":"Zjevení","chapter":"16","verse":"17","text":"Sedmý anděl vylil svou číši do ovzduší a z chrámu zazněl mohutný hlas: „Je dokonáno!“"},{"book":"Zjevení","chapter":"16","verse":"18","text":"Strhla se bouře s blesky a hromy a celá země se otřásala; takové zemětřesení nezažil nikdo od počátku lidstva."},{"book":"Zjevení","chapter":"16","verse":"19","text":"Bůh nezapomněl na hříchy velikého bezbožného města, zvaného Babylón. Dal mu pít z poháru svého trestajícího hněvu. Roztrhlo se na tři kusy a i ostatní města se zhroutila."},{"book":"Zjevení","chapter":"16","verse":"20","text":"Všechny ostrovy zmizely a po horách nezůstalo ani památky."},{"book":"Zjevení","chapter":"16","verse":"21","text":"Lidi postihla nepředstavitelná zkáza – krupobití. A oni za tu strašnou pohromu proklínali Boha."}]}