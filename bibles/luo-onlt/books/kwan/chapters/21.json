{"data":[{"book":"Kwan","chapter":"21","verse":"1","text":"Kane ruodh Arad ma ja-Kanaan, mane odak Negev, nowinjo ni Israel ne wuotho e yo kochiko Atharim, nomonjo jo-Israel mi omako moko."},{"book":"Kwan","chapter":"21","verse":"2","text":"Eka Israel nosingore ne Jehova Nyasaye kama: “Ka ichiwonwa jogi e lwetwa, to wabiro tieko miechgi madongo duto.”"},{"book":"Kwan","chapter":"21","verse":"3","text":"Jehova Nyasaye nochiko ite ne kwayo Israel kendo nochiwo jo-Kanaan ne gin. Negitiekogi duto kod miechgi; omiyo kanyo negichako ni Horma.21:3 Horma tiende ni Kethruok."},{"book":"Kwan","chapter":"21","verse":"4","text":"Negiwuotho ka gia Got Hor ka giluwo yo mochiko Nam Makwar, mondo giluor Edom. To ji chunygi nojok ka gin e yo;"},{"book":"Kwan","chapter":"21","verse":"5","text":"omiyo negikwedo Nyasaye kod Musa, mi giwacho niya, “En angʼo momiyo ne igolowa Misri mondo watho e thimni? Waonge chiemo, waonge pi! Ok wadwar chiemo marachni!”"},{"book":"Kwan","chapter":"21","verse":"6","text":"Eka Jehova Nyasaye noolo thuonde man-gi kwiri mager kuomgi; negikayo ji kendo jo-Israel mathoth notho."},{"book":"Kwan","chapter":"21","verse":"7","text":"Ji nobiro ir Musa mi giwachone niya, “Ne watimo richo e kinde mane wakwedo Jehova Nyasaye kod in. Lamnwa mondo Jehova Nyasaye ogol thuondegi oa kuomwa.” Omiyo Musa nolamone jogo."},{"book":"Kwan","chapter":"21","verse":"8","text":"Jehova Nyasaye nowacho ne Musa niya, “Los thuond mula kendo ikete ewi luth; ma ngʼato angʼata ma thuol okayo kongʼiye to chango.”"},{"book":"Kwan","chapter":"21","verse":"9","text":"Omiyo Musa noloso thuol mar mula mi okete ewi luth. Kane ngʼato thuol okayo mi bangʼe ongʼiyo thuond mulano to nochango."},{"book":"Kwan","chapter":"21","verse":"10","text":"Jo-Israel nodhi nyime giwuoth mi gigo kambi kama iluongo ni Oboth."},{"book":"Kwan","chapter":"21","verse":"11","text":"Eka ne giwuok Oboth mi gigo kambi kama iluongo ni Iye Abarim, mantiere e thim mochomo piny Moab kochiko yo wuok chiengʼ."},{"book":"Kwan","chapter":"21","verse":"12","text":"Kane giwuok kanyo negidhi nyime gi wuoth mi gigo kambi Holo mar Zered."},{"book":"Kwan","chapter":"21","verse":"13","text":"Negiwuok kanyo mi gigo kambi e bath aora Arnon, ma en thim molawore nyaka e piny jo-Amor. Arnon en kiewo mar Moab, mantiere e kind Moab kod jo-Amor."},{"book":"Kwan","chapter":"21","verse":"14","text":"Mano emomiyo Kitabu mar Lweny mar Jehova Nyasaye wacho niya,"},{"book":"Kwan","chapter":"21","verse":"15","text":"kod kuonde mopie mag holo matut,"},{"book":"Kwan","chapter":"21","verse":"16","text":"Koa kanyo negidhi nyime nyaka Beer, ma en soko kama Jehova Nyasaye nonyisoe Musa niya, “Chok ji obed kanyakla kendo abiro miyogi pi.”"},{"book":"Kwan","chapter":"21","verse":"17","text":"Eka Israel nower wendni:"},{"book":"Kwan","chapter":"21","verse":"18","text":"wer kuom soko mane rawera matin okunyo,"},{"book":"Kwan","chapter":"21","verse":"19","text":"ka gia Matana negidhi Nahaliel, ka gia Nahaliel negidhi Bamoth,"},{"book":"Kwan","chapter":"21","verse":"20","text":"kendo kane gia Bamoth negidhi e holo mar Moab kama omanyore gi wi got Pisga minyalo nenogo kama otwo."},{"book":"Kwan","chapter":"21","verse":"21","text":"Israel nooro joote mondo owach ne Sihon ma ruodh jo-Amor kama:"},{"book":"Kwan","chapter":"21","verse":"22","text":"“Yienwauru wakal e pinyu. Ok wanabar tenge e puothu moro amora kata e mago mag mzabibu, kata modho pi moa e soko moro amora. Wabiro wuotho e yor ruoth moriere tir nyaka wakal pinyruodhi.”"},{"book":"Kwan","chapter":"21","verse":"23","text":"To Sihon notamo jo-Israel kalo e pinye. Nochoko ogandane mar lweny duto kendo negidhi e thim mondo giked gi Israel. Kane ochopo Jahaz, nokedo gi Israel."},{"book":"Kwan","chapter":"21","verse":"24","text":"Kata kamano jo-Israel nonege gi ligangla kendo gikawo puothe koa aora Arnon nyaka Jabok, ma en tongʼ mar jo-Amon kendo ne giyudo e pinyno ka jogo roteke."},{"book":"Kwan","chapter":"21","verse":"25","text":"Israel nomako mier madongo duto mag jo-Amor kendo negidak kuondego, kaachiel gi Heshbon kod kuonde dak duto molwore."},{"book":"Kwan","chapter":"21","verse":"26","text":"Heshbon ne en dala maduongʼ mar Sihon ruodh jo-Amor mane osekedo gi ruoth machon mar Moab kendo nosemayo lopene duto mochopo nyaka aora Arnon."},{"book":"Kwan","chapter":"21","verse":"27","text":"Mano emomiyo jochuog wer nowero niya,"},{"book":"Kwan","chapter":"21","verse":"28","text":"“Mach nowuok Heshbon,"},{"book":"Kwan","chapter":"21","verse":"29","text":"Okwongʼi, yaye Moab,"},{"book":"Kwan","chapter":"21","verse":"30","text":"“To waseloko loch margi;"},{"book":"Kwan","chapter":"21","verse":"31","text":"Omiyo Israel nodak e piny jo-Amor."},{"book":"Kwan","chapter":"21","verse":"32","text":"Bangʼ ka Musa noseoro jonon piny Jazer, jo-Israel nokawo kuonde dak molwore kendo ne giriembo jo-Amor mane ni kanyo."},{"book":"Kwan","chapter":"21","verse":"33","text":"Eka negigomo ma giluwo yo madhi Bashan, kendo Og ruodh Bashan gi jolweny mage duto nowuok riat mokedo kodgi e lweny Edrei."},{"book":"Kwan","chapter":"21","verse":"34","text":"Jehova Nyasaye nowacho ne Musa niya, “Kik iluore, nimar asechiwe e lweti, en kaachiel gi jolweny mage duto kod pinye. Timne kaka ne itimone Sihon ruodh jo-Amor, mane obedo gi loch e piny Heshbon.”"},{"book":"Kwan","chapter":"21","verse":"35","text":"Omiyo neginege, en kaachiel gi yawuote kod jolweny mage duto, maonge ngʼama otony mane odongʼ. Kendo negikawo pinye."}]}