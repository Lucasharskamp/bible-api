{"data":[{"book":"Romans","chapter":"15","verse":"1","text":"Etiya amikhan jun takot te ase, khali amikhan nijorke khushi kori bole nohoi, kintu komjur pora giri thaka khan ke uthabole amikhan laga kaam ase."},{"book":"Romans","chapter":"15","verse":"2","text":"Amikhan sob pora nijor ghor usor khan nimite bhal kori kene taike uthai dibole aru khushi kori dibo lage."},{"book":"Romans","chapter":"15","verse":"3","text":"Kelemane Khrista bhi nijorke khushi kora nai, kintu likha thaka nisena, “Apuni khan ke bodnam diya laga bodnam moi uporte girise.”"},{"book":"Romans","chapter":"15","verse":"4","text":"Kelemane age dinte ki likhise, etu sob aji amikhan ke jonai dibo nimite ase, titia Shastro laga kotha pora mon dangor hobo aru dhorjo kori kene asha thakibo."},{"book":"Romans","chapter":"15","verse":"5","text":"Etiya dhorjo aru mon dangor kori bole diya Isor pora, Jisu Khrista logote kineka apuni khan mili loise, etu nisena he apuni khan sob majot te mili kene shanti te thaki bole dibi."},{"book":"Romans","chapter":"15","verse":"6","text":"Titia ekta awaj te apnikhan eke logote amikhan Probhu Jisu Khrista laga Baba aru Isor ke mohima dibo."},{"book":"Romans","chapter":"15","verse":"7","text":"Etu karone Isor laga mohima nimite Khrista pora apnike kineka swekar korise, etu nisena ekjon pora ekjon ke swekar koribi."},{"book":"Romans","chapter":"15","verse":"8","text":"Kelemane moi apnikhan ke koi ase, Isor he hosa ase eneka jonai dibole sunnot kora khan nimite Khrista nijor he noukar hoi jaise, eneka hoile, khandan baba khan logote ki kosom di thakise etu kori dibo."},{"book":"Romans","chapter":"15","verse":"9","text":"Aru Porjati khan pora bhi Isor laga anugrah nimite mohima dibo. Likha te thaka nisena,"},{"book":"Romans","chapter":"15","verse":"10","text":"Aru bhi eneka koi ase,"},{"book":"Romans","chapter":"15","verse":"11","text":"Aru bhi,"},{"book":"Romans","chapter":"15","verse":"12","text":"Aru, Isaiah koi ase,"},{"book":"Romans","chapter":"15","verse":"13","text":"Biswas kora nimite apnikhan laga monte shanti aru khushi pora bhorta kori dibo, titia Pobitro Atma laga sakti dwara apnikhan asha te mojbut hobo."},{"book":"Romans","chapter":"15","verse":"14","text":"Kintu moi nijor bhi apnikhan, ami laga bhai khan nimite khushi ase, kelemane bhal niyom pora bhorta hoi kene aru gyaan-buddhi thik pora apnikhan ekjon he ekjon ke sikhai dibo pare."},{"book":"Romans","chapter":"15","verse":"15","text":"Kintu apnikhan pora yaad koribo nimite Isor pora moike diya anugrah te himot kori kene apuni khan ke moi likhi ase."},{"book":"Romans","chapter":"15","verse":"16","text":"Isor laga susamachar laga noukar hobole, ekjon purohit nisena, Porjati khan majot te Jisu Khrista ke jonai diya kaam kori bole Isor pora moike etu uphar dise. Titia Porjati khan pora daan diya to Isor usorte Pobitro Atma dwara sapha kori diya hoise."},{"book":"Romans","chapter":"15","verse":"17","text":"Etu karone Jisu Khrista dwara moi Isor laga kaam juntu korise etu te phutani kori bole dorkar ase."},{"book":"Romans","chapter":"15","verse":"18","text":"Kelemane Porjati khan pora Isor ke bhoi kori kene kotha mani lobole Khrista pora moi dwara kori dise, etu laga bahar te moi dusra kotha eku nakobo. Etu jinis khan to kotha aru kaam khan pora hoi thake,"},{"book":"Romans","chapter":"15","verse":"19","text":"aru chihna aru Pobitro Atma dwara asurit laga kaam pora. Etu karone, Jerusalem pora shuru hoi kene Illyricum jaga sob phale moi Khrista laga susamachar loijabo nimite hoise."},{"book":"Romans","chapter":"15","verse":"20","text":"Aru etu nisena Khrista laga naam nahuna sob te susamachar prochar kora to moi laga kaam eneka bhabona kori kene kaam korise, nohoile to dusra pora kori thaka bhetimul te moi kaam kora he hobo."},{"book":"Romans","chapter":"15","verse":"21","text":"Kintu eneka likha nisena:"},{"book":"Romans","chapter":"15","verse":"22","text":"Etu nimite he bisi bar moi apnikhan usorte ahibole thaka pora rukhi thakise."},{"book":"Romans","chapter":"15","verse":"23","text":"Kintu etiya, moi nimite etu jaga khan te thaki bole jaga nai, aru moi ahibole itcha kori kene bisi saal hoi ase."},{"book":"Romans","chapter":"15","verse":"24","text":"Moi Spain te ja somoite apnikhan ke lok kori bole asha ase, aru olop din eke logote thaka pichete moi yaatra ja somoite apnikhan pora modot dibo."},{"book":"Romans","chapter":"15","verse":"25","text":"Kintu etiya to moi Jerusalem te biswasi khan nimite modot loi kene jai ase."},{"book":"Romans","chapter":"15","verse":"26","text":"Kelemane Jerusalem te thaka biswasi khan majot te dukhiya khan nimite modot pathai dibole, Macedonia aru Achaia te thaka khan pora bisi khushi pora itcha thakise."},{"book":"Romans","chapter":"15","verse":"27","text":"Taikhan etu kori bole bisi khushi pai thakise, kelemane etu taikhan ekta baki thakisele. Jodi Porjati khan pora taikhan laga atmik asirbad bhag korise koile, titia prithibi laga jinis, dhun sompoti aru taka-poisa asirbad khan loi kene taikhan ke sewa koribo lage."},{"book":"Romans","chapter":"15","verse":"28","text":"Etu karone ki joma kori kene taikhan ke dibole anise, moi kitia etu kaam khotom hobo, moi apnikhan ke lok kori kene Spain te jabo."},{"book":"Romans","chapter":"15","verse":"29","text":"Moi jani ase, kitia moi apnikhan logote ahibo, titia Khrista laga asirbad sob loi kene ahibo."},{"book":"Romans","chapter":"15","verse":"30","text":"Probhu Jisu Khrista aru Tai laga morom, Tai laga Atma dwara apuni, bhai khan, mili kene moi nimite Isor usorte prathana kori bole moi apnikhan ke anurodh kori ase."},{"book":"Romans","chapter":"15","verse":"31","text":"Moi nimite prathana koribi Judea te thaka abiswasi khan hath pora moike bachai lobo nimite aru Jerusalem te thaka pobitro manu khan pora moi laga kaam to swekar koribo nimite."},{"book":"Romans","chapter":"15","verse":"32","text":"Titia Isor laga itcha te moi khushi pora apnikhan usorte ahibo aru apuni khan majot te khushi pabo."},{"book":"Romans","chapter":"15","verse":"33","text":"Isor laga shanti apnikhan logote thakibi. Amen."}]}