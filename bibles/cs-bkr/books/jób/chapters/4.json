{"data":[{"book":"Jób","chapter":"4","verse":"1","text":"Jemuž odpovídaje Elifaz Temanský, řekl:"},{"book":"Jób","chapter":"4","verse":"2","text":"Počneme-li mluviti s tebou, neponeseš-liž toho těžce? Ale kdož by se zdržeti mohl, aby neměl mluviti?"},{"book":"Jób","chapter":"4","verse":"3","text":"Aj, učívals mnohé, a rukou opuštěných jsi posiloval."},{"book":"Jób","chapter":"4","verse":"4","text":"Padajícího pozdvihovals řečmi svými, a kolena zemdlená jsi zmocňoval."},{"book":"Jób","chapter":"4","verse":"5","text":"Nyní pak, jakž toto přišlo na tebe, těžce to neseš, a jakž tě dotklo, předěšen jsi."},{"book":"Jób","chapter":"4","verse":"6","text":"Nebylo-liž náboženství tvé nadějí tvou, a upřímost cest tvých očekáváním tvým?"},{"book":"Jób","chapter":"4","verse":"7","text":"Rozpomeň se, prosím, kdo jest kdy nevinný zahynul? Aneb kde upřímí vyhlazeni jsou?"},{"book":"Jób","chapter":"4","verse":"8","text":"Jakož jsem já vídal ty, kteříž orali nepravost, a rozsívali převrácenost, že ji i žali."},{"book":"Jób","chapter":"4","verse":"9","text":"Od dchnutí Božího hynou, a duchem prchlivosti jeho v nic obracíni bývají."},{"book":"Jób","chapter":"4","verse":"10","text":"Řvání lva a hlas lvice a zubové mladých lvíčat setříni bývají."},{"book":"Jób","chapter":"4","verse":"11","text":"Hyne lev, že nemá loupeže, a lvíčata mladá rozptýlena bývají."},{"book":"Jób","chapter":"4","verse":"12","text":"Nebo i tajně doneslo se mne slovo, a pochopilo ucho mé něco maličko toho."},{"book":"Jób","chapter":"4","verse":"13","text":"V přemyšlováních z vidění nočních, když připadá tvrdý sen na lidi,"},{"book":"Jób","chapter":"4","verse":"14","text":"Strach připadl na mne a lekání, kteréž předěsilo všecky kosti mé."},{"book":"Jób","chapter":"4","verse":"15","text":"Duch zajisté před tváří mou šel, tak že vlasové vstávali na těle mém."},{"book":"Jób","chapter":"4","verse":"16","text":"Zastavil se, ale neznal jsem tváři jeho; tvárnost jen byla před očima mýma. Mezi tím mlče, slyšel jsem hlas:"},{"book":"Jób","chapter":"4","verse":"17","text":"Zdaliž může člověk spravedlivějším býti než Bůh, aneb muž čistším nad toho, kterýž ho učinil?"},{"book":"Jób","chapter":"4","verse":"18","text":"Ano mezi služebníky jeho není dokonalosti, a při andělích svých zanechal nedostatku."},{"book":"Jób","chapter":"4","verse":"19","text":"Èím více při těch, kteříž bydlejí v domích hliněných, jejichž základ jest na prachu, a setříni bývají snáze než mol."},{"book":"Jób","chapter":"4","verse":"20","text":"Od jitra až do večera stíráni bývají, a kdož toho nerozvažují, na věky zahynou."},{"book":"Jób","chapter":"4","verse":"21","text":"Zdaliž nepomíjí sláva jejich s nimi? Umírají, ale ne v moudrosti."}]}