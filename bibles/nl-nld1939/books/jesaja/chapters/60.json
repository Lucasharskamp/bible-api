{"data":[{"book":"Jesaja","chapter":"60","verse":"1","text":"Sta dan op, word verlicht, want uw licht is gekomen, De glorie van Jahweh gaat over u op!"},{"book":"Jesaja","chapter":"60","verse":"2","text":"Want zie, terwijl de duisternis de aarde bedekt, En het donker de volken: Is Jahweh over u opgegaan, En straalt zijn glorie over u uit;"},{"book":"Jesaja","chapter":"60","verse":"3","text":"Nu komen de volkeren naar uw licht, En koningen naar uw stralenglans!"},{"book":"Jesaja","chapter":"60","verse":"4","text":"Sla uw ogen op, en zie om u heen: Ze zijn allen verzameld, en gaan naar u op; Van verre snellen uw zonen toe, Uw dochters worden op de heup gedragen."},{"book":"Jesaja","chapter":"60","verse":"5","text":"Gij zult het zien, en stralen van blijdschap, En uw hart zal bonzen van vreugd: Want dan stromen de schatten der zee naar u toe, De rijkdom der volken komt op u af."},{"book":"Jesaja","chapter":"60","verse":"6","text":"Een vloed van kamelen zal u bedekken, Dromedarissen van Midjan en Efa; Uit Sjeba trekken ze allen met goud en met wierook, En verkondigen blijde Jahweh’s lof."},{"book":"Jesaja","chapter":"60","verse":"7","text":"Al de schapen van Kedar zijn voor u samengedreven, En Nebajots rammen staan voor u klaar; Ze bestijgen mijn altaar als een aangenaam offer, Om het huis van mijn glorie te eren."},{"book":"Jesaja","chapter":"60","verse":"8","text":"Wie komen als een wolk daar aangevlogen, En als duiven naar hun til?"},{"book":"Jesaja","chapter":"60","verse":"9","text":"De bodems der kustlanden liggen voor Mij al bijeen, De schepen van Tarsjisj voorop: Om uw zonen van verre te brengen, Tegelijk met hun zilver en goud, Voor de Naam van Jahweh, uw God, Voor Israëls Heilige, die u glorie bereidt."},{"book":"Jesaja","chapter":"60","verse":"10","text":"Dan bouwen de vreemden uw muren op, En hun koningen zullen u dienen; Want al heb Ik u in mijn gramschap geslagen, In mijn liefde ontferm Ik Mij over u."},{"book":"Jesaja","chapter":"60","verse":"11","text":"Uw poorten zullen altijd open staan, Nooit worden gesloten bij dag of bij nacht: Opdat de volken u hun rijkdommen brengen, Begeleid door hun vorsten."},{"book":"Jesaja","chapter":"60","verse":"12","text":"-"},{"book":"Jesaja","chapter":"60","verse":"13","text":"De glorie van de Libanon zal tot u komen: Cypressen, platanen en dennen tezamen, Om mijn heilige stede te sieren, De plek voor mijn voeten te eren."},{"book":"Jesaja","chapter":"60","verse":"14","text":"Deemoedig komen de zonen van uw tyrannen tot u, Voor uw voetzolen werpen al, die u versmaadden, zich neer, Ze zullen u noemen: de Stad van Jahweh, De Sion van Israëls Heilige!"},{"book":"Jesaja","chapter":"60","verse":"15","text":"Van de verlatene, die gij waart, Van de gehate, waar niemand doorheen trok, Maak Ik een trots voor de eeuwen, Een lust van geslacht op geslacht."},{"book":"Jesaja","chapter":"60","verse":"16","text":"De melk der volkeren zult ge drinken, En koninklijke borsten zuigen. Dan zult ge weten, dat Ik, Jahweh, het ben, die u redt, Jakobs Sterke, die u verlost!"},{"book":"Jesaja","chapter":"60","verse":"17","text":"Voor koper breng Ik u goud, en zilver voor ijzer, Koper voor hout, en ijzer voor stenen. Vrede stel Ik aan tot uw leiders, En gerechtigheid tot uw heersers."},{"book":"Jesaja","chapter":"60","verse":"18","text":"Van geweld wordt in uw land niet langer gehoord, Van verwoesting noch puinen binnen uw grenzen; Maar uw muren zult ge Redding noemen, En Glorie uw poorten."},{"book":"Jesaja","chapter":"60","verse":"19","text":"De zon zal des daags uw licht niet meer zijn, De glans der maan u ‘s nachts niet beschijnen; Maar Jahweh zal een eeuwig Licht voor u zijn, En uw God wordt uw Luister!"},{"book":"Jesaja","chapter":"60","verse":"20","text":"Uw zon gaat nimmer meer onder, En uw maan neemt niet af; Want Jahweh zal een eeuwig Licht voor u zijn: Uw dagen van rouw zijn ten einde!"},{"book":"Jesaja","chapter":"60","verse":"21","text":"Uw volk zal enkel rechtvaardigen zijn, En het land voor eeuwig bezitten: De loot, die Ik plantte, Het werk mijner handen, om Mij te verheerlijken."},{"book":"Jesaja","chapter":"60","verse":"22","text":"De kleinste wordt een geslacht, De geringste een machtige natie. Ik, Jahweh, heb het gezegd; Te zijner tijd zal Ik het haastig volbrengen!"}]}