{"data":[{"book":"Ugubulo","chapter":"9","verse":"1","text":"Abaho msenga wa tano wa kuulanga katowa mhalati yake. Nyona nhondo ikalile ilagale mwiisi, nayo igweleligwa luvugulo lwa mwina wa kolombo dilibule uhelelo."},{"book":"Ugubulo","chapter":"9","verse":"2","text":"Ayo inhondo ifungula umwina wa kolombo dilibule uhelelo, na yosi kulu difililika kamba yosi kulu da biwi disomigwa. Zuwa na ulanga vigeligwa ziza mbuli ya yosi dijo."},{"book":"Ugubulo","chapter":"9","verse":"3","text":"Nzige walawa kudiyosi dijo, wengila mwiisi, wagweleligwa nguvu kamba ya inge."},{"book":"Ugubulo","chapter":"9","verse":"4","text":"Walongeligwa sikuwanange mijani hebu mibiki hebu kinhu chochose kihandigwe. Lakini wawanange wanhu waja waiyeka welibule kilaguso cha Imulungu mvihanga vao."},{"book":"Ugubulo","chapter":"9","verse":"5","text":"Nzige awo walongeligwa sikuwawakome wanhu awo, lakini wawadununze kwa miyezi mitano. Usungu wa madununzo gago uigala na usungu wa kufuliligwa na inge."},{"book":"Ugubulo","chapter":"9","verse":"6","text":"Kipindi acho chose wanhu oizahila ifa, lakini honda waipate bule. Osulukila kufa, lakini ifa yokala kutali nao."},{"book":"Ugubulo","chapter":"9","verse":"7","text":"Nzige awo wakoneka kamba falasi waitandile kwa kuitowa. Mmapala gao wakala na vinhu kamba taji za zahabu, na vihanga vao vikala kamba vihanga va wanhu."},{"book":"Ugubulo","chapter":"9","verse":"8","text":"Mvili zao ziigala na mvili nhali za watwanzi na meno gao gaigala na meno ga simba."},{"book":"Ugubulo","chapter":"9","verse":"9","text":"Mhambaga zao zigubikigwa na kinhu kamba ngao ya zuma. Sauti ya mabawa gao iigala na sauti ya mwanza wa mituka ibululigwa na falasi ochola kuing'hondo."},{"book":"Ugubulo","chapter":"9","verse":"10","text":"Wakala na mikila na miba kamba ya inge, kwa mikila ayo wakala na nguvu ya kuwalumiza wanhu kwa kipindi cha miyezi mitano."},{"book":"Ugubulo","chapter":"9","verse":"11","text":"Wakala na mndewa yakalile yowalongoza, nayo ayo msenga wa Mwenembago yakalile mkulu wa kolombo dilibule uhelelo. Twaga jake kwa kiebulania Abadoni na kwa Kigiliki Apolioni, fambulo jake, “Mnangaji.”"},{"book":"Ugubulo","chapter":"9","verse":"12","text":"Magayo gaichanduso gabita, lakini gang'hali gayagwe mabili gokwiza."},{"book":"Ugubulo","chapter":"9","verse":"13","text":"Abaho msenga wa sita wa kuulanga katowa mhalati yake. Mhulika sauti yolawa mna izimhembe nne za upango wa kulavila nhosa utengenezigwe kwa zahabu uli kuulongozi wa Imulungu."},{"book":"Ugubulo","chapter":"9","verse":"14","text":"Sauti ayo imulongela msenga wa sita wa kuulanga yakalile na mhalati, “Walekese wasenga wane wa Mwenembago wagodekigwe hana ulwanda mkulu wa Fulate!”"},{"book":"Ugubulo","chapter":"9","verse":"15","text":"Nayo kawafungulila wasenga awo wane wakalile watandigwe mbuli ya saa ayo ya siku na mwezi awo na mwaka awo, ili wawakome selusi imoja ya wanhu."},{"book":"Ugubulo","chapter":"9","verse":"16","text":"Mhulika uwingi wa wakalizi okwela falasi wakala milioni magana mbili."},{"book":"Ugubulo","chapter":"9","verse":"17","text":"Vino vivo vinyonile vindagusiligwe, nyona falasi na waja owakwela, wakala na ngao mzimhambaga zao ndung'hu kamba moto na buluu na njano. Mapala ga falasi awo gakala kamba mapala ga simba, mumilomo yao vilawa moto na yosi na baluti ikwaka."},{"book":"Ugubulo","chapter":"9","verse":"18","text":"Selusi imoja ya wanhu wose mwiisi wafa mbuli ya mikubulo ayo midatu, nayo ni moto yosi na baluti ikwaka vilawile mumilomo yao."},{"book":"Ugubulo","chapter":"9","verse":"19","text":"Nguvu ya falasi awo ikala mna imilomo yao na mna imikila yao. Mikila yao iigala na mgendela hasi na ikala na mapala, kwa mikila ayo wawalumiza wanhu."},{"book":"Ugubulo","chapter":"9","verse":"20","text":"Wanhu wayagwe wasigale, awo hawakomigwe na mikubulo ayo, hawalekile gehile ga kutambikila vinhu viwatendile kwa makono gao. Hawalekile kuvitambikila vinyamkela na vinyago va zahabu na shaba na sente na mabwe na mibiki, vinhu havidahaga kulola hebu kuhulika hebu kugenda."},{"book":"Ugubulo","chapter":"9","verse":"21","text":"Hawalekile ukomaji wao na uhawi na ugoni na ubavi."}]}