{"data":[{"book":"Farawa","chapter":"23","verse":"1","text":"Saratu ta yi shekara ɗari da ashirin da bakwai a duniya."},{"book":"Farawa","chapter":"23","verse":"2","text":"Ta rasu a Kiriyat Arba (wato, Hebron) a ƙasar Kan’ana, Ibrahim kuwa ya tafi ya yi makokin Saratu, yana kuka saboda ita."},{"book":"Farawa","chapter":"23","verse":"3","text":"Sai Ibrahim ya tashi daga gefen matarsa da ta mutu, ya yi magana da Hittiyawa.23.3 Ko kuwa ’ya’yan Het maza; haka ma a ayoyi 5, 7, 10, 16, 18 da 20 Ya ce,"},{"book":"Farawa","chapter":"23","verse":"4","text":"“Ni baƙo ne, kuma baƙo a cikinku. Ku sayar mini da wani wuri yă zama wurin binnewa a nan, domin in binne mataccena.”"},{"book":"Farawa","chapter":"23","verse":"5","text":"Hittiyawa suka ce wa Ibrahim,"},{"book":"Farawa","chapter":"23","verse":"6","text":"“Ranka yă daɗe, ka saurare mu. Kai babban yerima ne a cikinmu. Ka binne mataccenka a kabari mafi kyau na kaburburanmu. Babu waninmu da zai hana ka kabarinsa don binne mataccenka.”"},{"book":"Farawa","chapter":"23","verse":"7","text":"Sai Ibrahim ya tashi ya rusuna a gaban mutanen ƙasar, wato, Hittiyawan."},{"book":"Farawa","chapter":"23","verse":"8","text":"Ya ce musu, “In kuna so in binne mataccena, sai ku ji ni, ku roƙi Efron ɗan Zohar a madadina"},{"book":"Farawa","chapter":"23","verse":"9","text":"domin yă sayar mini da kogon Makfela, wanda yake nasa, wannan da yake a ƙarshen filinsa. Ku ce masa yă sayar mini a cikakken farashi, yă zama mallakata domin makabarta tsakaninku.”"},{"book":"Farawa","chapter":"23","verse":"10","text":"Efron mutumin Hitti yana zaune a cikin mutanensa, sai ya amsa wa Ibrahim a kunnuwan dukan Hittiyawa waɗanda suka zo ƙofar birni."},{"book":"Farawa","chapter":"23","verse":"11","text":"Ya ce, “A’a, ranka yă daɗe, ka ji ni, na ba ka filin, na kuma ba ka kogon da yake cikinsa. Na ba ka shi a gaban mutanena. Ka binne mataccenka.”"},{"book":"Farawa","chapter":"23","verse":"12","text":"Ibrahim ya sāke rusuna a gaban mutanen ƙasar"},{"book":"Farawa","chapter":"23","verse":"13","text":"ya ce wa Efron a kunnuwansu, “Ka ji, in ka yarda. Zan biya farashin filin. Ka karɓa daga gare ni don in iya binne mataccena a can.”"},{"book":"Farawa","chapter":"23","verse":"14","text":"Efron ya ce wa Ibrahim,"},{"book":"Farawa","chapter":"23","verse":"15","text":"“Ka saurare ni, ranka yă daɗe; darajan filin ya kai shekel ɗari huɗu na azurfa, amma mene ne wannan a tsakanina da kai? Ka binne mataccenka.”"},{"book":"Farawa","chapter":"23","verse":"16","text":"Ibrahim ya yarda da sharuɗan Efron, sai ya auna masa farashin da ya faɗa a kunnuwan Hittiyawa, shekel ɗari huɗu na azurfa, bisa ga ma’aunin da ’yan kasuwa suke amfani da shi a lokacin."},{"book":"Farawa","chapter":"23","verse":"17","text":"Ta haka filin Efron a Makfela kusa da Mamre, wato, filin da kogon a cikinsa, da kuma dukan itatuwan da suke cikin iyakoki filin, aka"},{"book":"Farawa","chapter":"23","verse":"18","text":"ba wa Ibrahim a matsayin mallakarsa a gaban dukan Hittiyawa waɗanda suka zo ƙofar birnin."},{"book":"Farawa","chapter":"23","verse":"19","text":"Bayan wannan Ibrahim ya binne matarsa Saratu a kogon a filin Makfela kusa da Mamre (wanda yake a Hebron) a ƙasar Kan’ana."},{"book":"Farawa","chapter":"23","verse":"20","text":"Da filin da kuma kogon da yake cikinsa, Hittiyawa suka tabbatar wa Ibrahim a matsayin makabarta."}]}