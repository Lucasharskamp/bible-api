{"data":[{"book":"Matei","chapter":"15","verse":"1","text":"Vafalisayu vangi na vawula va malagizu vakahika kuhuma ku Yelusalemu, vakamhambila Yesu vakamkota,"},{"book":"Matei","chapter":"15","verse":"2","text":"“Ndava kyani vawuliwa vaku vitopesa lepi mawuliwu ga vagogo vitu? Visamba lepi chabwina mawoko kwakona kulya chakulya!”"},{"book":"Matei","chapter":"15","verse":"3","text":"Yesu akayangula, “Ndava kyani nyenye mwidenya mihilu ya Chapanga, ndava ya kulanda mawuliwu ginu?”"},{"book":"Matei","chapter":"15","verse":"4","text":"Chapanga amali kujova, uvatopesa dadi waku na nyina waku, na mweampela likoto dadi waki amala nyina waki yikumgana akomiwa."},{"book":"Matei","chapter":"15","verse":"5","text":"Nambu nyenye mwijova, mundu mweakumjovela dadi waki amala nyina waki kuvya, chochoha chenihotola kukutangatila, nimuwusili Chapanga,"},{"book":"Matei","chapter":"15","verse":"6","text":"iganikiwa lepi kumtangatila dadi waki amala nyina waki. Chenichi ndi chemdenya amuli ya Chapanga kwa kugalanda mawuliwu ginu!"},{"book":"Matei","chapter":"15","verse":"7","text":"“Nyenye mwemkujikita kuvya vandu vabwina! Isaya alotili chakaka, ndava yinu, peajovili malovi aga!"},{"book":"Matei","chapter":"15","verse":"8","text":"‘Chapanga ijova, vandu ava vakunitopesa kwa malovi ndu,"},{"book":"Matei","chapter":"15","verse":"9","text":"Kunigundamila kwavi ndi waka,"},{"book":"Matei","chapter":"15","verse":"10","text":"Kangi Yesu aukemili msambi wa vandu akaujovela, “Myuwanila na kumanya malovi genikuvajovela!"},{"book":"Matei","chapter":"15","verse":"11","text":"Chindu chechikumyingisa mundu uhakasa palongolo ya Chapanga lepi chechiyingila mumlomo, nambu ndi chila chechikumuhuma mundu mumlomo.”"},{"book":"Matei","chapter":"15","verse":"12","text":"Kangi vawuliwa vaki vakamhambila, vakamjovela, “Wu, umanyili kuvya Vafalisayu vayomili pevayuwini malovi gaku?”"},{"book":"Matei","chapter":"15","verse":"13","text":"Nambu mwene akavayangula, “Mbeyu yeyoha angamija Dadi wangu mweavi kunani, yati yitupuliwa."},{"book":"Matei","chapter":"15","verse":"14","text":"Mvaleka vene! Vene ndi vangalola, vachilongosi wa vangalola, na ngalola akamlongosa ngalola muyaki, voha vavili yati vidumbukila muligodi.”"},{"book":"Matei","chapter":"15","verse":"15","text":"Petili akajova, “Utidandaulila luhumu wenuwo.”"},{"book":"Matei","chapter":"15","verse":"16","text":"Yesu akajova, “Hati nyenye mwakona mwangagamanya ago?"},{"book":"Matei","chapter":"15","verse":"17","text":"Wu, mwihotola lepi kumanya chechiyingila mumlomo chihamba mulileme na chiumiswa kuvala kundindima?"},{"book":"Matei","chapter":"15","verse":"18","text":"Nambu mambu gegihumila mumlomo gihuma mumtima, genago ndi gegakumkita mundu akotoka kuyidakiliwa palongolo ya Chapanga."},{"book":"Matei","chapter":"15","verse":"19","text":"Ndi mumtima gihuma maholo na ukomaji na ugoni na ukemi na kuyiva na malovi ga udese na maligu."},{"book":"Matei","chapter":"15","verse":"20","text":"Genago ndi gegakumkita mundu kuvya mhakasa palongolo ya Chapanga. Nambu kulya chakulya changasamba nakumuyingisa mundu uhakasa.”"},{"book":"Matei","chapter":"15","verse":"21","text":"Yesu awukili pandu penapo akahamba kutama kumuji wa Tilo na Sidoni."},{"book":"Matei","chapter":"15","verse":"22","text":"Mau mmonga Mkanani wa mulima wenuwo ambwelili na kuywanga neju, “Bambu Mwana wa Daudi, unihengela lipyana! Msikana wangu ing'ahiswa na mzuka.”"},{"book":"Matei","chapter":"15","verse":"23","text":"Nambu Yesu ayangwili lepi, hinu vawuliwa vaki vakamhambila, vakamjovela, “Mjovela awuka lola akutilanda kuni iywanga.”"},{"book":"Matei","chapter":"15","verse":"24","text":"Yesu akayangula, “Nitumwili ndu kwa mulima wa Isilaeli, vevavi ngati limbelele leliyagili.”"},{"book":"Matei","chapter":"15","verse":"25","text":"Nambu mau yula akabwela akamfugamila, akajova “Bambu, unitangatila.”"},{"book":"Matei","chapter":"15","verse":"26","text":"Yesu akamyangula “Chabwina lepi kutola chakulya cha vana na kutagila mabwa.”"},{"book":"Matei","chapter":"15","verse":"27","text":"Hinu mau yula akayangula, “Chakaka, Bambu, nambu hati mabwa gilya masigalilu gegigwa pahi pameza ya bambu wavi.”"},{"book":"Matei","chapter":"15","verse":"28","text":"Penapo ndi Yesu akayangula, “Mau veve, sadika yaku yivaha! Uhengewa ngati chaugana.” Msikana waki akalama lukumbi lulalula."},{"book":"Matei","chapter":"15","verse":"29","text":"Yesu akawuka penapo akahamba mumhana wa nyanja Galilaya, akakwela pachitumbi, akatama pahi."},{"book":"Matei","chapter":"15","verse":"30","text":"Msambi wa vandu vambwelili vamletili vevagogodili higa na vangalola na vangajova pamonga na vangi vamahele vevagogodili magendelu vana matamu, vakavavika palongolo ya magendelu gaki, mwene akavalamisa"},{"book":"Matei","chapter":"15","verse":"31","text":"Msambi wa vandu ukakangasa neju pavaweni vangajova vijova, vevagogodili higa vilama vevagogodili magendelu vigenda na vangalola vilola, vandu vakamulumba Chapanga wa Isilaeli."},{"book":"Matei","chapter":"15","verse":"32","text":"Yesu avakemili vawuliwa vaki na kuvajovela, “Nikuvahengela lipyana vandu ava ndava vatamii pamonga na nene magono gadatu, nivii lepi na chindu chakulya. Nangagana vawuka na njala, muni vakotoka kuinduka munjila.”"},{"book":"Matei","chapter":"15","verse":"33","text":"Vawuliwa vaki vakamjovela, “Penapa palukongolo tipata koki chakulya cha kuyukuta msambi woha wa vandu?”"},{"book":"Matei","chapter":"15","verse":"34","text":"Yesu akavakota, “Mabumunda gavi galinga?”"},{"book":"Matei","chapter":"15","verse":"35","text":"Yesu akalagiza vandu vatama pahi."},{"book":"Matei","chapter":"15","verse":"36","text":"Akatola mabumunda gala saba na tusomba tudebe tula, akalolokesa kunani kwa Chapanga, akamsengusa Chapanga, akavimetula, akavapela vawuliwa vaki, navene vakavagavila vandu."},{"book":"Matei","chapter":"15","verse":"37","text":"Voha vakalya na kuyukuta. Kangi vakayola masigalilu ga hipandi na kumemesa madengu saba."},{"book":"Matei","chapter":"15","verse":"38","text":"Vandu vevalili vavi vagosi elufu mcheche changavalanga vadala na vana."},{"book":"Matei","chapter":"15","verse":"39","text":"Ndi Yesu akavalaga vandu vala, akayingila muwatu, akahamba kumuji wa Magadani."}]}