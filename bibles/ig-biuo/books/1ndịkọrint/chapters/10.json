{"data":[{"book":"1 Ndị Kọrint","chapter":"10","verse":"1","text":"Ụmụnna m, achọghị m ka unu chefuo ihe mere nna nna anyị ha mgbe ha jere ije nʼime ọzara. O ji igwe ojii duo ha. O mekwara ka ha si nʼetiti Osimiri Uhie gafee."},{"book":"1 Ndị Kọrint","chapter":"10","verse":"2","text":"Nʼime igwe ojii ahụ, na nʼime osimiri ahụ e tinyere ha niile na baptizim, dịka ndị na-eso ụzọ Mosis."},{"book":"1 Ndị Kọrint","chapter":"10","verse":"3","text":"Ha niile rikwara ihe oriri nke mmụọ ahụ."},{"book":"1 Ndị Kọrint","chapter":"10","verse":"4","text":"Ha ṅụkwara mmiri mmụọ ahụ, mmiri sitere nʼoke nkume mmụọ ahụ, nke na-eso ha. Oke nkume ahụ bụ Kraịst nʼonwe ya."},{"book":"1 Ndị Kọrint","chapter":"10","verse":"5","text":"Nʼihe ndị a niile, omume ha amasịghị Chineke. Nʼihi nke a, ọ lara ha nʼiyi nʼime ọzara."},{"book":"1 Ndị Kọrint","chapter":"10","verse":"6","text":"Ugbu a, ihe ndị a niile bụkwa ihe ịdọ aka na ntị nye anyị, ka anyị hapụ ịbụ ndị agụụ ime ihe ọjọọ na-agụ dịka ha."},{"book":"1 Ndị Kọrint","chapter":"10","verse":"7","text":"Unu abụla ndị na-ekpere arụsị dịka ụfọdụ ha mere. Dịka e dere ya, “Ndị a nọdụrụ ala iri ihe na ịṅụ ihe ọṅụṅụ, biliekwa ọtọ gwurie egwu ime onwe ha obi ụtọ.”10:7 Ọpụ 32:6"},{"book":"1 Ndị Kọrint","chapter":"10","verse":"8","text":"Ka anyị ghara ịkwa iko dịka ụfọdụ nʼime ha mere, iri puku mmadụ abụọ na atọ nʼime ha nwụọ nʼotu ụbọchị."},{"book":"1 Ndị Kọrint","chapter":"10","verse":"9","text":"Ka anyị hapụ ịnwa Kraịst ọnwụnwa dịka ụfọdụ nʼime ha si nwaa Chineke. E mere ka agwọ tagbusie ha."},{"book":"1 Ndị Kọrint","chapter":"10","verse":"10","text":"Ka anyị hapụkwa itamu ntamu dịka ụfọdụ ha mere ma bụrụ ndị Mmụọ ozi ọnwụ tigburu."},{"book":"1 Ndị Kọrint","chapter":"10","verse":"11","text":"Ihe ndị a niile dakwasịrị ha ka ọ bụrụ ihe ilere anya nye anyị. E dekwara ha nʼakwụkwọ ka ha bụrụ anyị ihe ịdọ aka na ntị nʼihi na anyị bi nʼoge a mgbe ọgwụgwụ ihe niile dị nso."},{"book":"1 Ndị Kọrint","chapter":"10","verse":"12","text":"Ya mere, ọ bụrụ na ị na-eche na ị guzosiri ike, lezie anya ka ị ghara ịda."},{"book":"1 Ndị Kọrint","chapter":"10","verse":"13","text":"O nweghị ọnwụnwa ọbụla nwara unu nke abịakwutebeghị mmadụ. Chineke kwesiri ntụkwasị obi, ọ gaghị ekwe ka a nwaa unu karịa ike unu. Kama mgbe a na-anwa unu, ọ ga-enye unu ike imeri ọnwụnwa ma gosikwa unu ụzọ mgbapụ nʼime ya."},{"book":"1 Ndị Kọrint","chapter":"10","verse":"14","text":"Ya mere, ndị enyi m hụrụ nʼanya, gbaaranụ ikpere arụsị ọsọ."},{"book":"1 Ndị Kọrint","chapter":"10","verse":"15","text":"Ana m agwa ndị nwere uche okwu, unu onwe unu tulenụ ihe m na-ekwu."},{"book":"1 Ndị Kọrint","chapter":"10","verse":"16","text":"Iko ngọzị ahụ nke anyị na-agọzi, ọ bụghị iketa oke site nʼọbara Kraịst? Achịcha nke anyị na-anyawa, ọ bụghị iketa oke nʼahụ Kraịst?"},{"book":"1 Ndị Kọrint","chapter":"10","verse":"17","text":"Nʼihi na otu achịcha dị, ọ bụ ezie na anyị dị ọtụtụ, anyị bụ otu ahụ, nʼihi na anyị niile na-eketa oke nʼotu ogbe achịcha ahụ."},{"book":"1 Ndị Kọrint","chapter":"10","verse":"18","text":"Chetanụ ka ndị Izrel siri mee: ọ bụ na ndị na-eri ihe eji chụọ aja abụghị ndị nnwekọ nʼebe ịchụ aja?"},{"book":"1 Ndị Kọrint","chapter":"10","verse":"19","text":"Gịnị ka okwu ndị a m na-ekwu pụtara? Na arụsị, maọbụ ihe a chụrụ nʼaja nye arụsị bụ ihe ọbụla, maọbụ na ọ bụghị ihe?"},{"book":"1 Ndị Kọrint","chapter":"10","verse":"20","text":"Mba! Ihe m na-ekwu bụ na ndị niile na-achụrụ arụsị aja jikọtara onwe ha nʼotu obi ịchụrụ ekwensu aja ahụ. Ọ bụghị Chineke. Achọkwaghị m ka unu bụrụ ndị e jikọtara ha na ekwensu.10:20 Maọbụ, mmụọ ọjọọ"},{"book":"1 Ndị Kọrint","chapter":"10","verse":"21","text":"Unu apụghị ịṅụ site nʼiko Onyenwe anyị ma ṅụọkwa site nʼiko ekwensu; unu apụghịkwa inwe oke site na tebul Onyenwe anyị na tebul ekwensu."},{"book":"1 Ndị Kọrint","chapter":"10","verse":"22","text":"Anyị na-achọ ime ka iwe wee Onyenwe anyị? Anyị dị ike karịa ya?"},{"book":"1 Ndị Kọrint","chapter":"10","verse":"23","text":"Ị na-asị, “Enwere m ike ime ihe niile m maara na m kwesiri ime,” ma ọ bụghị ihe niile ga-abara m uru. “Enwere m ike ime ihe niile m maara ziri ezi,” ma ọ bụghị ihe niile nwere ike inyere anyị aka."},{"book":"1 Ndị Kọrint","chapter":"10","verse":"24","text":"Ka onye ọbụla hapụ ịchọ ọdịmma nke onwe ya, kama ọdịmma nke ndị ọzọ."},{"book":"1 Ndị Kọrint","chapter":"10","verse":"25","text":"Rie ihe bụ anụ ọbụla e rere nʼahịa na-ajụghị ajụjụ ọbụla nʼihi akọnuche."},{"book":"1 Ndị Kọrint","chapter":"10","verse":"26","text":"Nʼihi na, “Ụwa na ihe niile dị nʼime ya bụ nke Onyenwe anyị.”10:26 Abụ 24:1"},{"book":"1 Ndị Kọrint","chapter":"10","verse":"27","text":"Ọ bụrụ na onye na-ekweghị ekwe akpọọ unu oriri, unu kpebie ije, riekwanụ nri ọbụla e nyere unu na-ajụghị ajụjụ nʼihi akọnuche."},{"book":"1 Ndị Kọrint","chapter":"10","verse":"28","text":"Ma ọ buru na e nwee onye gwara gị, “A chụrụ ihe a nʼaja.” Unu erila nri ahụ, maka onye ahụ mere ka unu mata, na nʼihi akọnuche."},{"book":"1 Ndị Kọrint","chapter":"10","verse":"29","text":"Akọnuche nke m na-ekwu maka ya abụghị nke gị, kama ọ bụ maka nke onye ahụ. Nʼihi gịnị ka mnwere onwe m ga-eji bụrụ ihe akọnuche onye ọzọ ga-ekpe ikpe?"},{"book":"1 Ndị Kọrint","chapter":"10","verse":"30","text":"Ọ bụrụ na m nwere ike inye ekele, were nri m rie, olee otu e si ekwutọ m nʼihi ihe ahụ m nyere Chineke ekele banyere ya?"},{"book":"1 Ndị Kọrint","chapter":"10","verse":"31","text":"Ihe ọbụla ị na-eme, ma unu na-eri ihe maọbụ na-aṅụ ihe, na-emenụ ha niile maka otuto nke Chineke."},{"book":"1 Ndị Kọrint","chapter":"10","verse":"32","text":"Unu emejọla ndị Juu maọbụ ndị Griik, ma ọ bụkwanụ nzukọ Chineke."},{"book":"1 Ndị Kọrint","chapter":"10","verse":"33","text":"Na-agbalịsinụ ike ime dịka m si eme. Nʼihe ọbụla m na-eme, ana m ejisi ike ime ihe ga-atọ onye ọbụla ụtọ. Anaghị m achọ ọdịmma nke m naanị, kama ọ bụ ọdịmma nke mmadụ ibe m, ime ka a zọpụta ha."}]}