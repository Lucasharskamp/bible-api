{"data":[{"book":"4 Mose","chapter":"33","verse":"1","text":"Hagi Mosese'ene Aronike'ma Israeli vahera Isipitira zamavare atimaramike'za nagate nofite'ma hu'za e'nazana ama kante vu'naze."},{"book":"4 Mose","chapter":"33","verse":"2","text":"Hagi Ra Anumzamo Mosesena asamigeno manite manite'ma hu'za vu'naza kumatamimofo zamagia ese'ma atre'naza kumateti agafa huno krente'ne."},{"book":"4 Mose","chapter":"33","verse":"3","text":"Hagi Israeli vahe'mo'za Rameses kumama atre'za vu'nazana ese ikamofona 15tini zupa Anumzamo ozamahe zamagatere'nea ne'zama nete'za nanterana, miko Isipi vahe'mo'za nezamagage'za Isipitira atiramiza nevazageno,"},{"book":"4 Mose","chapter":"33","verse":"4","text":"Isipi vahe'mo'za Ra Anumzamo'ma zmagonesa mofavrema kenagema zamahe fri'nea mofavreramina asezmante'naze. Hagi ana nehuno Ra Anumzamo'a Isipi vahe'mokizmi havi anumzantaminena zamahe fanene hu'ne."},{"book":"4 Mose","chapter":"33","verse":"5","text":"Hagi Israeli vahe'mo'za Rameses rankumara atre'za vu'za, Sukoti seli nonkumara ome ki'za mani'naze."},{"book":"4 Mose","chapter":"33","verse":"6","text":"Hagi anantetira hage'za vu'za hagege mopamofo atumparega Etamu seli nonkuma ome ki'za mani'naze."},{"book":"4 Mose","chapter":"33","verse":"7","text":"Hagi anantetira ete rukrahe' hu'za Pi-Hahirotia vu'za Bal-Sefonia zage hnati kaziga seli nonkumara Migdori tava'onte ome ki'za mani'naze."},{"book":"4 Mose","chapter":"33","verse":"8","text":"Hanki Pi-Hahirotia atre'za Koranke hagerina takahe'za, Etamu hagege mopafina 3'a zagegnafi vu'za, seli nonkumara Mara ome ki'za mani'naze."},{"book":"4 Mose","chapter":"33","verse":"9","text":"Hagi anantetira hage'za vu'za Elimi seli nonkumara ome ki'za mani'naze. Hagi ana kumatera 12fu'a kampu'i tina megeno 70'a tofe zafa me'nere seli nonkumara eme ki'naze."},{"book":"4 Mose","chapter":"33","verse":"10","text":"Hagi Elimia atre'za vu'za Korankre hageri ankenare seli nonkumara ome ki'za mani'naze."},{"book":"4 Mose","chapter":"33","verse":"11","text":"Hagi korankre hagerina atre'za vu'za Sainai hagage kokamofona, zage ufre kaziga Seli nonkuma ome ki'za mani'naze."},{"book":"4 Mose","chapter":"33","verse":"12","text":"Hagi Sainai hagege kokana atre'za Dofka seli nonkumara ome ki'za mani'naze."},{"book":"4 Mose","chapter":"33","verse":"13","text":"Hagi Dofkatira atre'za Alusi seli nonkumara ome ki'za mani'naze"},{"book":"4 Mose","chapter":"33","verse":"14","text":"Hagi anantetira atre'za Refitim seli nonkumara ome ki'za mani'naze. Hagi e'i ana kumapina vahe'mo'zama tima nesaza zana omane'ne."},{"book":"4 Mose","chapter":"33","verse":"15","text":"Hagi Refitimia atre'za Sainai hagage kokampi seli nonkumara ome ki'za mani'naze."},{"book":"4 Mose","chapter":"33","verse":"16","text":"Hagi Sainai hagege kokampintira atre'za, Kibrot-Hatava seli nonkumara ome ki'za mani'naze."},{"book":"4 Mose","chapter":"33","verse":"17","text":"Hagi Kibrot-Hatava atre'za Hazeroti seli kumara ome ki'za mani'naze."},{"book":"4 Mose","chapter":"33","verse":"18","text":"Hagi Hazerotitira atre'za Ritma seli nonkumara ome ki'naze."},{"book":"4 Mose","chapter":"33","verse":"19","text":"Hagi Ritmatira atre'za Rimon-Peresi seli nonkumara ome ki'za mani'naze."},{"book":"4 Mose","chapter":"33","verse":"20","text":"Hagi Rimon-Peresitira atre'za Libna seli nonkura ome ki'za mani'naze."},{"book":"4 Mose","chapter":"33","verse":"21","text":"Hagi Libnatira atre'za Risa seli nonkumara ome ki'za mani'naze."},{"book":"4 Mose","chapter":"33","verse":"22","text":"Hagi Risa atre'za Kehelata seli nonkumara eme ki'za mani'naze."},{"book":"4 Mose","chapter":"33","verse":"23","text":"Hagi Keheratitira atre'za Sefa agonare seli nonkumara eme ki'naze."},{"book":"4 Mose","chapter":"33","verse":"24","text":"Hagi Sefa agonaretira atre'za Harada seli nonkumara ome ki'za mani'naze."},{"book":"4 Mose","chapter":"33","verse":"25","text":"Hagi Haradatira atre'za Makheloti seli nonkumara ome ki'za mani'naze."},{"book":"4 Mose","chapter":"33","verse":"26","text":"Hagi Makherotitira atre'za Tahati seli nonkumara ome ki'za mani'naze."},{"book":"4 Mose","chapter":"33","verse":"27","text":"Hagi Tahatitira atre'za Tera seli nonkumara ome ki'za mani'naze."},{"book":"4 Mose","chapter":"33","verse":"28","text":"Hagi Teratitira atre'za Mitka seli nonkumara ome ki'za mani'naze"},{"book":"4 Mose","chapter":"33","verse":"29","text":"Hagi Mitkatira atre'za Hasmona seli nonkumara ome ki'za mani'naze."},{"book":"4 Mose","chapter":"33","verse":"30","text":"Hagi Hasmonatira atre'za Moseroti seli nonkumara ome ki'za mani'naze."},{"book":"4 Mose","chapter":"33","verse":"31","text":"Hagi Moserotitira atre'za Bene-Zakan seli nonkumara ome ki'za mani'naze."},{"book":"4 Mose","chapter":"33","verse":"32","text":"Hagi Bene-Zakanitira atre'za Hor-Hagidgati seli nonkumara ome ki'za mani'naze."},{"book":"4 Mose","chapter":"33","verse":"33","text":"Hagi Hor-Hagidgatira atre'za Jotbata seli nonkumara ome ki'za mani'naze."},{"book":"4 Mose","chapter":"33","verse":"34","text":"Hagi Zotbatatira atre'za Abrona seli nonkumara ome ki'za mani'naze."},{"book":"4 Mose","chapter":"33","verse":"35","text":"Hagi Abronatira atre'za vu'za Ezion-Geba seli nonkumara ome ki'za mani'naze."},{"book":"4 Mose","chapter":"33","verse":"36","text":"Hagi Ezion-Gebatira atre'za vu'za Zini hagege kokampi Kadesi seli nonkumara ome ki'za mani'naze."},{"book":"4 Mose","chapter":"33","verse":"37","text":"Hagi Kadesitira atre'za vu'za, Edomu mopa atuparega Hori agonare seli nonkumara ome ki'za mani'naze."},{"book":"4 Mose","chapter":"33","verse":"38","text":"Hagi Isipitima Israeli vahe'ma atiramiza e'nazaza, 40'a kafu evigeno 5fu ikamofona ese knazupa Ra Anumzamo'a Aronina huntegeno Hori agonare marerino anantega ufri'ne."},{"book":"4 Mose","chapter":"33","verse":"39","text":"Hagi Aronima fri'neana 123'a kafu huteno, Hori agonafina ufri'ne."},{"book":"4 Mose","chapter":"33","verse":"40","text":"Hagi Aradi vahe kini nera Kenani ne'kino Kenani mopafi Negevi nemania ne'mo Israeli vahe'mo'za neaze kea antahi'ne."},{"book":"4 Mose","chapter":"33","verse":"41","text":"Hagi Israeli vahe'mo'za Hori agonaretira atre'za vu'za Zalmona seli nonkumara ome ki'za mani'naze."},{"book":"4 Mose","chapter":"33","verse":"42","text":"Hagi Zalmona atre'za vu'za Punoni seli nonkumara ome ki'za mani'naze."},{"book":"4 Mose","chapter":"33","verse":"43","text":"Hagi Punonitira atre'za Oboti seli nonkumara ome ki'za mani'naze."},{"book":"4 Mose","chapter":"33","verse":"44","text":"Hagi Obotira atre'za Moapu mopa atuparega Ie-Abarimi seli nonkumara ome ki'za mani'naze."},{"book":"4 Mose","chapter":"33","verse":"45","text":"Hagi zamagra Ie-Abarimitira atre'za vu'za Dibon-Gati seli nonkumara ome ki'za mani'naze."},{"book":"4 Mose","chapter":"33","verse":"46","text":"Hagi Dibon-Gatitira atre'za vu'za Almon-Diblataimi seli nonkumara ome ki'za mani'naze."},{"book":"4 Mose","chapter":"33","verse":"47","text":"Hagi Almon-Diblataimitira atre'za vu'za zage hanati kaziga Nebo tava'onte Abarimu agonare seli nonkumara ome ki'za mani'naze."},{"book":"4 Mose","chapter":"33","verse":"48","text":"Hagi Abiramu agonaretira atre'za urami'za Jodani timofo kantu kaziga Jeriko megeno kama kaziga Moapu agupofi seli nonkumara ome ki'za mani'naze."},{"book":"4 Mose","chapter":"33","verse":"49","text":"Hagi Moapu agupofi Jodani timofo akenare Bet-Jeshimotitira seli nonkumara ki'za Abel-Sitimi uhanati'naze."},{"book":"4 Mose","chapter":"33","verse":"50","text":"Hagi Jodani timofo kantu kaziga Jeriko megeno, kama kaziga Moapu agupofi Ra Anumzamo'a Mosesena asamino,"},{"book":"4 Mose","chapter":"33","verse":"51","text":"Israeli vahera zamasamige'za Jodani tima takahe'za kantu kazigama Kenani vanu'za,"},{"book":"4 Mose","chapter":"33","verse":"52","text":"tamavugama me'nea mopafima mani'naza vahera maka zamahenati trevareho. Hagi zafare'ma antre'za tro'ma nehu'za, aeni krenare'za tro'ma hu'nenaza havi anumzantamina maka ruhantagita eri haviza nehuta, havi anumzante'ma mono'ma nehanaza kumazamia maka eri tapage hutreho."},{"book":"4 Mose","chapter":"33","verse":"53","text":"Hagi tamagra ana mopa omerita maniho. Na'ankure Nagra ana mopa erita mani'nazegu neramue."},{"book":"4 Mose","chapter":"33","verse":"54","text":"Hagi mopama refkoma huta erisanti haresazana, nagate nofite satu zokago reta kesageno, ina nagamofo agimo'ma eama'ma hanimo'a ana mopa eritere hino. Hagi rama'a vahe'ma mani'nenaza nagategati refako huta osi'ama mani'nenaza negate uhanatiho."},{"book":"4 Mose","chapter":"33","verse":"55","text":"Hagi ana mopafima mani'naza vahe'ma zamahe onati'nage'za tamagrira tamavurgafi rampaza fre'neno tamata tamiaza nehu'za, ave'ave trazamo tamasopafi reankna hugahaze."},{"book":"4 Mose","chapter":"33","verse":"56","text":"Hagi tamagrama zamahe onatinage'na zamagrima zaminaku'ma retro hunte'noa knazana tamagri tamigahue."}]}