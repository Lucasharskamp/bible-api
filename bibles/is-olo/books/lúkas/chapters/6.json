{"data":[{"book":"Lúkas","chapter":"6","verse":"1","text":"Svo bar við á helgidegi að Jesús fór um akur ásamt lærisveinunum og þeir tíndu sér kornöx, neru þau með höndunum og átu."},{"book":"Lúkas","chapter":"6","verse":"2","text":"„Þetta er bannað“ sögðu farísearnir. „Lærisveinar þínir eru að uppskera korn og lögum samkvæmt er það bannað á helgidögum.“"},{"book":"Lúkas","chapter":"6","verse":"3","text":"Jesús svaraði: „Hafið þið aldrei lesið hvað Davíð konungur gerði þegar hann og menn hans hungraði?"},{"book":"Lúkas","chapter":"6","verse":"4","text":"Hann fór inn í Guðs hús, tók skoðunarbrauðin og át, ásamt mönnum sínum, en það var óheimilt.“"},{"book":"Lúkas","chapter":"6","verse":"5","text":"Og Jesús bætti við: „Ég er herra helgidagsins.“"},{"book":"Lúkas","chapter":"6","verse":"6","text":"Á öðrum helgidegi var hann að kenna í samkomuhúsinu. Þar var þá staddur fatlaður maður – hægri höndin var máttlaus."},{"book":"Lúkas","chapter":"6","verse":"7","text":"Farísearnir og fræðimennirnir höfðu gætur á því hvort Jesús læknaði manninn á helgidegi – til þess að þeir gætu fundið eitthvað til að kæra hann fyrir."},{"book":"Lúkas","chapter":"6","verse":"8","text":"En Jesús vissi hvað þeir hugsuðu. Hann sagði við fatlaða manninn: „Stattu upp og komdu hingað.“ Maðurinn stóð upp og kom til hans."},{"book":"Lúkas","chapter":"6","verse":"9","text":"Þá sagði Jesús við faríseana og lögvitringana: „Nú spyr ég ykkur: Hvort er leyfilegt að gera gott eða illt á helgidegi? Bjarga lífi eða deyða?“"},{"book":"Lúkas","chapter":"6","verse":"10","text":"Hann horfði á þá einn af öðrum og sagði síðan við manninn: „Réttu fram höndina.“ Maðurinn hlýddi og um leið varð hönd hans heilbrigð!"},{"book":"Lúkas","chapter":"6","verse":"11","text":"Óvinir Jesú urðu ævareiðir og töluðu saman um hvað þeir gætu gert honum."},{"book":"Lúkas","chapter":"6","verse":"12","text":"Um þetta leyti fór Jesús til fjalla til að biðjast fyrir og var alla nóttina á bæn."},{"book":"Lúkas","chapter":"6","verse":"13","text":"Í dögun kallaði hann saman fylgjendur sína og valdi tólf þeirra til að vera postula sína eða sendiboða."},{"book":"Lúkas","chapter":"6","verse":"14-16","text":"Þeir hétu: Símon (Jesús kallaði hann einnig Pétur), Andrés (bróðir Símonar), Jakob, Jóhannes, Filippus, Bartólómeus, Matteus, Tómas, Jakob Alfeusson, Símon (félagi í flokki Selóta, byltingarsinnuðum stjórnmálaflokki), Júdas Jakobsson og Júdas Ískaríot (sem síðar sveik Jesú)."},{"book":"Lúkas","chapter":"6","verse":"17-18","text":"Þegar þeir komu aftur niður á sléttlendi, var þar fyrir mikill hópur lærisveina hans og fjöldi fólks úr allri Júdeu, Jerúsalem, og jafnvel norðan frá strandhéruðum Týrusar og Sídonar, til að hlusta á hann og fá lækningu. Þarna rak hann út marga illa anda."},{"book":"Lúkas","chapter":"6","verse":"19","text":"Allir reyndu að snerta hann, því þegar fólk gerði það, þá streymdi lækningakraftur frá honum, svo það læknaðist."},{"book":"Lúkas","chapter":"6","verse":"20","text":"Jesús sneri sér að lærisveinunum og sagði: „Sælir eruð þið, fátækir, því ykkar er guðsríki!"},{"book":"Lúkas","chapter":"6","verse":"21","text":"Sælir eruð þið sem þolið hungur, því þið munuð saddir verða. Sælir eruð þið sem nú grátið, því þið munuð hlæja af gleði!"},{"book":"Lúkas","chapter":"6","verse":"22","text":"Þið eruð sælir þegar menn hata ykkur og útskúfa, smána og baktala mín vegna."},{"book":"Lúkas","chapter":"6","verse":"23","text":"Fagnið þá og látið gleðilátum! Gleðjist, því laun ykkar verða mikil á himnum. Þannig var einnig farið með spámenn Guðs forðum."},{"book":"Lúkas","chapter":"6","verse":"24","text":"En þið sem ríkir eruð – ykkar bíður mikil ógæfa. Gleði ykkar er öll hér á jörðu."},{"book":"Lúkas","chapter":"6","verse":"25","text":"Þótt þið nú séuð saddir og vegni vel, þá bíður ykkar mikill skortur. Nú hlæið þið kæruleysislega, en þá munuð þið sýta og gráta."},{"book":"Lúkas","chapter":"6","verse":"26","text":"Einnig bíður mikið böl þeirra, sem nú eiga hylli fjöldans – falsspámenn hafa alla tíð verið vinsælir."},{"book":"Lúkas","chapter":"6","verse":"27","text":"Takið eftir! Elskið óvini ykkar! Verið þeim góðir sem hata ykkur."},{"book":"Lúkas","chapter":"6","verse":"28","text":"Blessið þá sem bölva ykkur, og biðjið fyrir þeim sem valda ykkur tjóni."},{"book":"Lúkas","chapter":"6","verse":"29","text":"Þeim sem slær þig á aðra kinnina, skaltu bjóða hina! Láttu þann sem heimtar yfirhöfn þína fá skyrtuna að auki."},{"book":"Lúkas","chapter":"6","verse":"30","text":"Gefðu þeim sem biður þig, og sé eitthvað haft af þér, reyndu þá ekki að ná því aftur."},{"book":"Lúkas","chapter":"6","verse":"31","text":"Komið fram við aðra eins og þið viljið að þeir komi fram við ykkur!"},{"book":"Lúkas","chapter":"6","verse":"32","text":"Haldið þið að þið eigið hrós skilið fyrir að elska þá sem elska ykkur? Nei, það gera einnig guðleysingjarnir."},{"book":"Lúkas","chapter":"6","verse":"33","text":"Hvað er stórkostlegt við það að vera góður við þá sem eru góðir við þig? Það gerir hvaða syndari sem er!"},{"book":"Lúkas","chapter":"6","verse":"34","text":"Og hvaða góðverk er það að lána þeim einum fé, sem geta endurgreitt? Jafnvel verstu illmenni lána fé – en þau vænta líka fullrar endurgreiðslu!"},{"book":"Lúkas","chapter":"6","verse":"35","text":"Nei – elskið óvini ykkar! Gerið þeim gott! Lánið þeim og hafið ekki áhyggjur, þótt þið vitið að þeir muni ekki endurgreiða það. Þá munu laun ykkar verða mikil á himnum og framkoma ykkar sýna að þið eruð synir Guðs, því að hann er góður við vanþakkláta og vonda."},{"book":"Lúkas","chapter":"6","verse":"36","text":"Verið miskunnsamir eins og faðir ykkar er miskunnsamur."},{"book":"Lúkas","chapter":"6","verse":"37","text":"Verið ekki dómharðir og sakfellið ekki, þá verðið þið ekki heldur sakfelldir. Verið tillitssamir og þá mun ykkur einnig verða sýnd tillitssemi."},{"book":"Lúkas","chapter":"6","verse":"38","text":"Gefið og ykkur mun gefið verða! Þið munuð fá ríkulega endurgoldið. Laun ykkar verða mæld með sama mæli og þið mælið öðrum, hvort sem hann er lítill eða stór.“"},{"book":"Lúkas","chapter":"6","verse":"39","text":"Jesús sagði einnig þessar líkingar í ræðum sínum: „Getur blindur leitt blindan? Nei, því þá falla báðir í sömu gryfjuna!"},{"book":"Lúkas","chapter":"6","verse":"40","text":"Ekki er nemandinn meiri en kennarinn, en sé hann iðinn og námfús, verður hann eins og kennarinn."},{"book":"Lúkas","chapter":"6","verse":"41","text":"Hvers vegna sérðu flís í auga bróður þíns – einhver smá mistök sem hann kann að hafa gert – en tekur ekki eftir plankanum í þínu eigin auga!"},{"book":"Lúkas","chapter":"6","verse":"42","text":"Hvernig geturðu sagt við hann: „Bróðir, leyfðu mér að losa flísina úr auga þér,“ meðan þú sérð varla til vegna plankans í þínu eigin auga? Hræsnari! Fjarlægðu fyrst plankann úr þínu auga og þá sérðu nógu vel til að draga út flísina í auga hans."},{"book":"Lúkas","chapter":"6","verse":"43","text":"Gott tré ber ekki skemmda ávexti og lélegt tré ber ekki góða ávexti."},{"book":"Lúkas","chapter":"6","verse":"44","text":"Tré þekkist af ávexti sínum. Hvorki tína menn fíkjur af þyrnirunnum né vínber af þistlum."},{"book":"Lúkas","chapter":"6","verse":"45","text":"Góður maður kemur góðu til leiðar, því hann hefur gott hjartalag, en vondur maður verður til ills, vegna síns spillta hugarfars. Orð þín lýsa innra manni."},{"book":"Lúkas","chapter":"6","verse":"46","text":"Hvers vegna kallið þið mig „Herra“ en viljið svo ekki hlýða mér?"},{"book":"Lúkas","chapter":"6","verse":"47-48","text":"Sá sem kemur til mín, heyrir orð mín og breytir eftir þeim, er líkur manni sem byggði hús. Hann gróf djúpt og lagði undirstöðuna á klöpp. Þegar vatnsflóð kom, skall beljandi straumurinn á húsinu, en það haggaðist ekki, því það stóð á traustri undirstöðu."},{"book":"Lúkas","chapter":"6","verse":"49","text":"En sá sem heyrir orð mín, og fer ekki eftir þeim, er líkur manni sem byggði hús án undirstöðu. Þegar beljandi flóðið skall á því, hrundi það.“"}]}