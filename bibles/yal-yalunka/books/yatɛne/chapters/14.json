{"data":[{"book":"Yatɛne","chapter":"14","verse":"1","text":"Isirayila kaane yi gbelegbele, e xi wugɛ."},{"book":"Yatɛne","chapter":"14","verse":"2","text":"E birin yi Musa nun Haruna mafala, yamaan birin yi a fala e xa, e naxa, “A fisa nxu yi faxa Misiran yi hanma tonbonni ito yi!"},{"book":"Yatɛne","chapter":"14","verse":"3","text":"Nanfera Alatala faxi nxu ra yamanani ito yi alogo nxu xa faxa yɛngɛni? Nxɔ ɲaxanle nun nxɔ diine fama nɛn suxudeni yɛngɛni. A mi fisa en xa xɛtɛ Misiran yamanani ba?”"},{"book":"Yatɛne","chapter":"14","verse":"4","text":"E yi lu a falɛ e bode xa, e naxa, “En yɛɛrati gbɛtɛ sugandi, en yi xɛtɛ Misiran yi!”"},{"book":"Yatɛne","chapter":"14","verse":"5","text":"Musa nun Haruna yi e yɛtagin lan bɔxɔn ma Isirayila yamaan birin yɛtagi."},{"book":"Yatɛne","chapter":"14","verse":"6","text":"Nunu a dii Yosuwe nun Yefune a dii Kalebi, naxanye yi xɛxi fe rakɔrɔsine yɛ, ne yi e dugine yibɔ e ma sununi."},{"book":"Yatɛne","chapter":"14","verse":"7","text":"E yi a fala Isirayila yamaan birin xa, e naxa, “Nxu yamanan naxan matoxi, a fan han!"},{"book":"Yatɛne","chapter":"14","verse":"8","text":"Xa Alatala sa tin, a tiyɛ nɛn en yɛɛ ra siga na yamanani kumin nun nɔnɔn gbo dɛnaxan yi, a yi a so en yii!"},{"book":"Yatɛne","chapter":"14","verse":"9","text":"Koni ɛ nama murutɛ Alatala xili ma tun! Ɛ nama gaxu mɛn kaane yɛɛ ra, amasɔtɔ en fama e nɔdeni nɛn fefe! E kantan seen bata e rabeɲin, anu Alatala en tan xɔn. Nayi, ɛ nama gaxu e yɛɛ ra.”"},{"book":"Yatɛne","chapter":"14","verse":"10","text":"Koni, yamaan birin yi a falama a e xa e magɔlɔn e yi e faxa. Nanunna, Alatala nɔrɔn yi godo Naralan Bubuni Isirayila kaane birin yɛtagi."},{"book":"Yatɛne","chapter":"14","verse":"11","text":"Alatala yi a fala Musa xa, a naxa, “Yamani ito luma n naɲaxuɛ han waxatin mundun? E tondima dɛnkɛlɛyɛ n ma han waxatin mundun yi, hali n to bata kabanako fe wuyaxi liga e tagi?"},{"book":"Yatɛne","chapter":"14","verse":"12","text":"N fitina furen nafama nɛn e ma, n yi e raxɔri. Koni n ni i tan findima nɛn siya gbeen na, naxan sɛnbɛn gbo e xa.”"},{"book":"Yatɛne","chapter":"14","verse":"13","text":"Musa yi Alatala yabi, a naxa, “Koni Misiran kaane a fe mɛma nɛn, bayo i yamani ito raminixi e tagi i sɛnbɛn nan xɔn."},{"book":"Yatɛne","chapter":"14","verse":"14","text":"E fama nɛn na faladeni be kaane xa. E bata yi a mɛ nun, a i tan, Alatala, i yamani ito xɔn. E bata a kolon a yamani ito i toma yɛɛ nun yɛɛ bayo i nɔrɔn luma e xun ma alo kundaan yiyana. Yanyin na, i ti e yɛɛ ra kundani. Kɔɛn na, i ti alo tɛɛna."},{"book":"Yatɛne","chapter":"14","verse":"15","text":"Xa i yamani ito raxɔri sanɲa yi kedenni, siya gbɛtɛn naxanye birin a fe mɛma, ne a falama nɛn, e naxa,"},{"book":"Yatɛne","chapter":"14","verse":"16","text":"‘Alatala e tuli sa bɔxɔn naxan na, a mi nɔxi e xalɛ mɛnni, na nan a ligaxi a e faxaxi burunna ra.’"},{"book":"Yatɛne","chapter":"14","verse":"17","text":"Nayi, Marigina, i sɛnbɛ gbeen mayita alo i bata naxan fala nxu xa, i naxa,"},{"book":"Yatɛne","chapter":"14","verse":"18","text":"fa fala Alatala mi xɔlɔn xulɛn, a hinanna gbo, a diɲan hakɛn nun matandin bun. Koni, a mi yulubi kanna yatɛma tinxinden na mumɛ! A fafane hakɛn saranma nɛn e diine ra han mayixɛtɛ saxan hanma naanin."},{"book":"Yatɛne","chapter":"14","verse":"19","text":"Ala, bayo i ya hinanna gbo, i mɔn xa diɲa i ya yamaan hakɛn ma, alo i e mafeluxi kii naxan yi xabu e sa mini Misiran yamanani han iki.”"},{"book":"Yatɛne","chapter":"14","verse":"20","text":"Alatala yi a fala, a naxa, “N bata e mafelu alo i a falaxi kii naxan yi."},{"book":"Yatɛne","chapter":"14","verse":"21","text":"Koni, habadan Alatala nan n na, n nɔrɔn bɔxɔn birin nafexi, nayi, n bata n kɔlɔ n yɛtɛni:"},{"book":"Yatɛne","chapter":"14","verse":"22","text":"Naxanye birin bata n tan nɔrɔn nun n ma kabanako feene to Misiran yi e nun tonbonni, naxanye birin bata n mato bunbani sanɲa yi fu, e tondi n xuiin mɛ,"},{"book":"Yatɛne","chapter":"14","verse":"23","text":"ne sese mi na bɔxɔn toma n na e benbane tuli saxi naxan na. Ne sese mi a toɛ naxanye bata n naɲaxu."},{"book":"Yatɛne","chapter":"14","verse":"24","text":"Koni bayo xaxili gbɛtɛ luxi nɛn n ma walikɛɛn Kalebi yi, a n fɔxɔ ra waxatin birin, n na a xalima nɛn na yamanani, a sigaxi naxan matodeni, n yi a so a yixɛtɛne yii e kɛɛn na."},{"book":"Yatɛne","chapter":"14","verse":"25","text":"Bayo Amalɛkine nun Kanan kaane dɔxi lanbanne yi, nayi tila ɛ xɛtɛ, ɛ siga Gbala Baan kiraan xɔn tonbonna binni.”"},{"book":"Yatɛne","chapter":"14","verse":"26","text":"Alatala yi a fala Musa nun Haruna xa, a naxa,"},{"book":"Yatɛne","chapter":"14","verse":"27","text":"“Yama ɲaxini ito luma n mafalɛ han waxatin mundun yi? N bata Isirayila kaane mawuga xuiin mɛ, e n mafala."},{"book":"Yatɛne","chapter":"14","verse":"28","text":"A fala e xa, i naxa, ‘Alatalaa falan ni ito ra. Habadan Ala nan n tan na. N bata n kɔlɔ n yɛtɛni, n na a rabama ɛ ra nɛn alo n na a mɛxi ɛ ra kii naxan yi."},{"book":"Yatɛne","chapter":"14","verse":"29","text":"Naxanye birin barin bata dangu ɲɛɛ mɔxɔɲɛn na, naxanye tɛngɛ, naxanye birin bata n mafala, ɛ faxama nɛn tonbonni ito yi."},{"book":"Yatɛne","chapter":"14","verse":"30","text":"Ɛ sese mi soma yamanani, n bata yi ɛ tuli sa naxan na nun, a ɛ dɔxɔma nɛn na, fɔ Yefune a dii Kalebi nun Nunu a dii Yosuwe."},{"book":"Yatɛne","chapter":"14","verse":"31","text":"Ɛ diine tan, ɛ a falaxi naxanye ma, a e suxuma nɛn yɛngɛni, n ne nan xalima na yamanani ɛ ɛ mɛxi naxan na, e yi dɔxɔ na."},{"book":"Yatɛne","chapter":"14","verse":"32","text":"Koni ɛ tan faxama nɛn tonbonni ito yi."},{"book":"Yatɛne","chapter":"14","verse":"33","text":"Ɛ diine e xuruseene rabama nɛn ɲɛɛ tonge naanin tonbonni, e yi ɛ tinxintareyaan goronna tongo, han ɛ birin yi findi binbine ra tonbonni."},{"book":"Yatɛne","chapter":"14","verse":"34","text":"Ɛ xii tonge naanin nan tixi yamanani ito matodeni. Nayi, ɛ ɲɛɛ tonge naanin nan tima ɛ yulubine goronna bun, lɔxɔ keden, ɲɛɛ keden. Nayi, ɛ a kolonma nɛn a n bata keli ɛ xili ma.’"},{"book":"Yatɛne","chapter":"14","verse":"35","text":"N bata falan ti, n tan Alatala. N fama na nan ligadeni yama ɲaxini ito ra, naxan murutɛxi n xili ma. E birin ɲanma nɛn tonbonni ito yi, e faxa.”"},{"book":"Yatɛne","chapter":"14","verse":"36","text":"Musa muxun naxanye rasiga yamanan matodeni, naxanye yamanan mafala ɲaxi ra, e yamaan nadin a xili ma,"},{"book":"Yatɛne","chapter":"14","verse":"37","text":"ne yi faxa. Alatala nan e faxa furen na, bayo e fala ɲaxin ti lan yamanana fe ma."},{"book":"Yatɛne","chapter":"14","verse":"38","text":"Naxanye siga yamanan matodeni, Nunu a dii Yosuwe nun Yefune a dii Kalebi nan tun lu e nii ra."},{"book":"Yatɛne","chapter":"14","verse":"39","text":"Musa to Alaa falane birin nali Isirayila kaane ma, e yi nimisa sɔxɔlɛni."},{"book":"Yatɛne","chapter":"14","verse":"40","text":"Nanara, na xɔtɔn bode, subaxa, e yi kiraan suxu siga geya yireni, e yi a falɛ, e naxa, “En bata keli. En siga na yireni Alatala naxan ma fe falaxi. En bata yulubin liga!”"},{"book":"Yatɛne","chapter":"14","verse":"41","text":"Musa yi e maxɔdin, a naxa, “Nanfera ɛ Alatalaa yamarin matandima? Feni ito mi sɔnɔyama!"},{"book":"Yatɛne","chapter":"14","verse":"42","text":"Alatala mi luma ɛ xɔn, nayi ɛ nama siga. Ɛ yaxune nama ɛ nɔ."},{"book":"Yatɛne","chapter":"14","verse":"43","text":"Amasɔtɔ Amalɛkine nun Kanan kaane ɛ yɛɛ ra, e fama nɛn ɛ faxadeni yɛngɛni. Ɛ bata ɛ xun xanbi so Alatala yi, a mi luyɛ ɛ xɔn.”"},{"book":"Yatɛne","chapter":"14","verse":"44","text":"E yi kankan na ma, e yi te geya yireni, koni Alatalaa Layiri Kankiraan nun Musa lu nɛn daaxadeni."},{"book":"Yatɛne","chapter":"14","verse":"45","text":"Na xanbi ra, Amalɛkine nun Kanan kaane yi godo geyane fari e yi dɔxi dɛnaxanye yi. E yi Isirayila kaane nɔ, e siga e faxɛ han Xoroma yi."}]}