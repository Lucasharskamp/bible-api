{"data":[{"book":"1 Mojžíšova","chapter":"35","verse":"1","text":"Potom mluvil Bůh k Jákobovi: Vstana, vstup do Bethel, a bydli tam; a udělej tam oltář Bohu silnému, kterýž se ukázal tobě, kdyžs utíkal před Ezau bratrem svým."},{"book":"1 Mojžíšova","chapter":"35","verse":"2","text":"Tedy řekl Jákob čeládce své, a všechněm, kteříž s ním byli: Odvrzte bohy cizí, kteréž máte mezi sebou, a očisťte se, a změňte roucha svá."},{"book":"1 Mojžíšova","chapter":"35","verse":"3","text":"A vstanouce, vstupme do Bethel, a udělám tam oltář silnému Bohu, kterýž vyslyšel mne v den ssoužení mého, a byl se mnou na cestě, kterouž jsem šel."},{"book":"1 Mojžíšova","chapter":"35","verse":"4","text":"Tedy dali Jákobovi všecky bohy cizí, kteréž měli, i náušnice, kteréž byly na uších jejich; i zakopal je Jákob pod tím dubem, kterýž byl u Sichem."},{"book":"1 Mojžíšova","chapter":"35","verse":"5","text":"I brali se odtud. (A byl strach Boží na městech, kteráž byla vůkol nich, a nehonili synů Jákobových.)"},{"book":"1 Mojžíšova","chapter":"35","verse":"6","text":"Tedy přišel Jákob do Lůz, kteréž jest v zemi Kananejské, (to již slove Bethel,) on i všecken lid, kterýž byl s ním."},{"book":"1 Mojžíšova","chapter":"35","verse":"7","text":"I vzdělal tu oltář, a nazval to místo Bůh silný Bethel; nebo tu se mu byl zjevil Bůh, když utíkal před bratrem svým."},{"book":"1 Mojžíšova","chapter":"35","verse":"8","text":"Tehdy umřela Debora, chovačka Rebeky, a pochována jest pod Bethel, pod dubem; i nazval jméno jeho Allon Bachuth."},{"book":"1 Mojžíšova","chapter":"35","verse":"9","text":"Ukázal se pak opět Bůh Jákobovi, když se navracoval z Pádan Syrské, a požehnal mu."},{"book":"1 Mojžíšova","chapter":"35","verse":"10","text":"I řekl jemu Bůh: Jméno tvé jest Jákob. Nebude více nazývano jméno tvé toliko Jákob, ale Izrael také bude jméno tvé. Protož nazval jméno jeho Izrael."},{"book":"1 Mojžíšova","chapter":"35","verse":"11","text":"Řekl ještě Bůh jemu: Já jsem Bůh silný všemohoucí; rostiž a množ se; národ, nýbrž množství národů bude z tebe, i králové z bedr tvých vyjdou."},{"book":"1 Mojžíšova","chapter":"35","verse":"12","text":"A zemi tu, kterouž jsem dal Abrahamovi a Izákovi, tobě ji dám; semeni také tvému po tobě dám tu zemi."},{"book":"1 Mojžíšova","chapter":"35","verse":"13","text":"I vstoupil od něho Bůh z místa, na kterémž mluvil s ním."},{"book":"1 Mojžíšova","chapter":"35","verse":"14","text":"Jákob pak vyzdvihl znamení pamětné na místě tom, na kterémž mluvil s ním, sloup kamenný; a pokropil ho skropením, a svrchu polil jej olejem."},{"book":"1 Mojžíšova","chapter":"35","verse":"15","text":"A nazval Jákob jméno místa toho, na kterémž mluvil s ním Bůh, Bethel."},{"book":"1 Mojžíšova","chapter":"35","verse":"16","text":"I brali se z Bethel, a bylo již nedaleko do Efraty. I porodila Ráchel, a těžkosti trpěla roděci."},{"book":"1 Mojžíšova","chapter":"35","verse":"17","text":"A když s těžkostí rodila, řekla jí baba: Neboj se, nebo také tohoto syna míti budeš."},{"book":"1 Mojžíšova","chapter":"35","verse":"18","text":"I stalo se, když k smrti pracovala, (nebo umřela), nazvala jméno jeho Ben Oni; ale otec jeho nazval ho Beniaminem."},{"book":"1 Mojžíšova","chapter":"35","verse":"19","text":"I umřela Ráchel, a pochována jest na cestě k Efratě, jenž jest Betlém."},{"book":"1 Mojžíšova","chapter":"35","verse":"20","text":"A postavil Jákob znamení pamětné nad hrobem jejím; toť jest znamení hrobu Ráchel až do dnešního dne."},{"book":"1 Mojžíšova","chapter":"35","verse":"21","text":"I odebral se odtud Izrael, a rozbil stan svůj za věží Eder."},{"book":"1 Mojžíšova","chapter":"35","verse":"22","text":"Stalo se pak také, když bydlil Izrael v té krajině, že Ruben šel, a spal s Bálou, ženinou otce svého; o čemž uslyšel Izrael. Bylo pak synů Jákobových dvanácte."},{"book":"1 Mojžíšova","chapter":"35","verse":"23","text":"Synové pak Líe: Prvorozený Jákobův Ruben, potom Simeon, a Léví, a Juda, a Izachar, a Zabulon."},{"book":"1 Mojžíšova","chapter":"35","verse":"24","text":"Synové Ráchel: Jozef a Beniamin."},{"book":"1 Mojžíšova","chapter":"35","verse":"25","text":"A synové Bály, děvky Ráchel: Dan a Neftalím."},{"book":"1 Mojžíšova","chapter":"35","verse":"26","text":"A synové Zelfy, děvky Líe: Gád a Asser. Tiť jsou synové Jákobovi, kteříž mu zrozeni jsou v Pádan Syrské."},{"book":"1 Mojžíšova","chapter":"35","verse":"27","text":"Tedy přišel Jákob k Izákovi otci svému do Mamre, do města Arbe, jenž jest Hebron, kdežto bydlil pohostinu Abraham a Izák."},{"book":"1 Mojžíšova","chapter":"35","verse":"28","text":"A bylo dnů Izákových sto osmdesáte let."},{"book":"1 Mojžíšova","chapter":"35","verse":"29","text":"I dokonal Izák, a umřel, a připojen jest k lidu svému, stár jsa a plný dnů; i pochovali ho Ezau a Jákob, synové jeho."}]}