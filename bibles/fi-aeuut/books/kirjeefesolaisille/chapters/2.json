{"data":[{"book":"Kirje efesolaisille","chapter":"2","verse":"1","text":"Ennen teillekin kuului Jumalan tuomio syntienne vuoksi."},{"book":"Kirje efesolaisille","chapter":"2","verse":"2","text":"Kuljitte joukon mukana ja olitte täynnä syntiä. Tottelitte saatanaa, pahuuden valtiasta. Hän tekee edelleen työtään niiden sydämessä, jotka ovat Herraa vastaan."},{"book":"Kirje efesolaisille","chapter":"2","verse":"3","text":"Sellaisia mekin ennen olimme. Sisimpämme pahuus tuli näkyviin elämästämme. Itsekkyys ja pahat ajatukset veivät meidät kaikenlaiseen pahuuteen. Teimme pahaa, koska olimme syntyneet pahoiksi, ja niin ansaitsimme Jumalan vihan kuten kaikki muutkin."},{"book":"Kirje efesolaisille","chapter":"2","verse":"4","text":"Mutta Jumala haluaa armahtaa. Hän rakastaa meitä niin paljon,"},{"book":"Kirje efesolaisille","chapter":"2","verse":"5","text":"että vaikka olimme hengellisesti kuolleita ja syntiemme tuomitsemia, hän antoi meille uuden elämän2:5 Sananmukaisesti: »on tehnyt meidät eläviksi». herättäessään Kristuksen kuolleista. Vain hänen armostaan meidät on pelastettu."},{"book":"Kirje efesolaisille","chapter":"2","verse":"6","text":"Hän herätti meidät hengellisestä kuolemasta elämään Kristuksen mukana. Elämme nyt Kristuksen kanssa Jumalan valtakunnassa. Ja tähän asemaan olemme päässeet sen ansiosta, mitä Kristus teki."},{"book":"Kirje efesolaisille","chapter":"2","verse":"7","text":"Olemme siis esimerkkeinä siitä, miten äärettömän suuri Jumalan armo on."},{"book":"Kirje efesolaisille","chapter":"2","verse":"8,9","text":"Me pelastumme hänen rakkautensa tähden, joka on tullut osaksemme ilman omaa ansiotamme, kun uskomme Kristukseen. Pelastus ei ole palkkio siitä hyvästä, mitä ehkä olemme tehneet. Kukaan meistä ei voi Jumalan edessä ylpeillä suorituksistaan. Miten suuri lahja pelastuksemme onkaan!"},{"book":"Kirje efesolaisille","chapter":"2","verse":"10","text":"Jumala itse on tehnyt meidät siksi mitä olemme ja antanut meille uuden elämän Kristuksen Jeesuksen yhteydessä. Ennen aikojen alkua hän on myös suunnitellut, että eläisimme tätä uutta elämää muita auttaen."},{"book":"Kirje efesolaisille","chapter":"2","verse":"11","text":"Älkää unohtako, että olitte kerran pakanoita ja juutalaisten mielestä jumalattomia ja epäpuhtaita. Tosin heidän omakin sisimpänsä oli epäpuhdas huolimatta siitä, että he noudattivat uskonnollisia menoja ja ympärileikkauttivat itsensä merkiksi jumalisuudestaan."},{"book":"Kirje efesolaisille","chapter":"2","verse":"12","text":"Muistakaa, että ennen olitte täysin erossa Kristuksesta: olitte vailla Jumalan valtakunnan kansalaisoikeuksia, eivätkä Jumalan lupaukset siis kuuluneet teille. Olitte eksyksissä ja elitte ilman Jumalaa ja ilman toivoa."},{"book":"Kirje efesolaisille","chapter":"2","verse":"13","text":"Mutta nyt olette Jeesuksen Kristuksen omia. Vaikka kerran olittekin kaukana Jumalasta, olette nyt päässeet aivan lähelle häntä sen tähden, että Kristus on vuodattanut verensä teidän puolestanne."},{"book":"Kirje efesolaisille","chapter":"2","verse":"14","text":"Kristus itse on meille tie rauhaan. Hän on saanut aikaan rauhan meidän juutalaisten ja teidän muiden välille tekemällä meistä samaa perhettä2:14 Sananmukaisesti: »tekemällä meidät yhdeksi».: hän on purkanut meitä erottaneen muurin."},{"book":"Kirje efesolaisille","chapter":"2","verse":"15","text":"Hänen kuolemansa kumosi koko juutalaisten lakien järjestelmän tienä pelastukseen. Siten hän teki näistä kahdesta toisilleen vihamielisestä ryhmästä yhden uuden kokonaisuuden ja sai näin aikaan rauhan."},{"book":"Kirje efesolaisille","chapter":"2","verse":"16","text":"Nyt olemme saman ruumiin jäseniä. Olemme sovinnossa sekä toistemme että Jumalan kanssa. Vihan valta murtui Jeesuksen kuollessa ristillä."},{"book":"Kirje efesolaisille","chapter":"2","verse":"17","text":"Hän on ilmoittanut tämän ilosanoman rauhasta teille pakanoille, jotka olitte Jumalasta hyvin kaukana, ja meille juutalaisille, jotka olimme häntä lähellä."},{"book":"Kirje efesolaisille","chapter":"2","verse":"18","text":"Nyt me, sekä juutalaiset että pakanat, saamme Kristuksen tähden lähestyä Isää yhdessä, kun meillä kaikilla on Pyhä Henki."},{"book":"Kirje efesolaisille","chapter":"2","verse":"19","text":"Nyt te ette enää ole Jumalalle vieraita ettekä hänen valtakuntansa ulkopuolella, vaan kuulutte kaikkien muiden Kristukseen uskovien kanssa Jumalan omaan perheeseen. Olette hänen valtakuntansa kansalaisia."},{"book":"Kirje efesolaisille","chapter":"2","verse":"20,21","text":"Te olette Jumalan pyhän temppelin rakennuskiviä, joista nyt rakennetaan apostolien ja profeettojen laskemalle perustukselle. Koko rakennuksen kulmakivenä on itse Jeesus Kristus, johon meidät on liitetty."},{"book":"Kirje efesolaisille","chapter":"2","verse":"22","text":"Näin Pyhä Henki on yhdistänyt teidätkin Kristukseen ja toisiin kristittyihin."}]}