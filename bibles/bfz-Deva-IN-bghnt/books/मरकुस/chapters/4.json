{"data":[{"book":"मरकुस","chapter":"4","verse":"1","text":"यीशु फेर समुद्रो रे कनारे उपदेश देणे लगे, तेबे लोका री इतणी बड़ी पीड़ तेती कट्ठी ऊईगी कि सेयो समुद्रो रे एक किस्तिया रे बैठीगे और लोक कनारे पाँदे खड़े रे रये।"},{"book":"मरकुस","chapter":"4","verse":"2","text":"तेबे से उदारणो रे तिना खे बऊत गल्ला सिखाणे लगे और उपदेशो रे तिना खे बोलणे लगेया,"},{"book":"मरकुस","chapter":"4","verse":"3","text":"“सुणो! देखो, एक बेजा बाणे वाल़ा, बेजा बाणे निकल़ेया।"},{"book":"मरकुस","chapter":"4","verse":"4","text":"तेबे कुछ बिऊ बांदे बखते बाटा रे छूटी गे और सेयो पंछिए चुगी ले।"},{"book":"मरकुस","chapter":"4","verse":"5","text":"कुछ बिऊ सापड़ी पाँदे छूटी गे और तेती जादा माट्टी ना ऊणे री बजअ ते सेयो चट-चट जम्मी गे"},{"book":"मरकुस","chapter":"4","verse":"6","text":"और जेबे सूरज निकल़ेया तो तूपा रे फूकी गे और जड़ ना पकड़ने री बजअ ते सूकी गे।"},{"book":"मरकुस","chapter":"4","verse":"7","text":"तेबे कुछ बिऊ जाड़ो रे छूटी गे और जाड़ बड़ी गा और सेयो दबी गे और तिना रे कोई फल नि लगेया।"},{"book":"मरकुस","chapter":"4","verse":"8","text":"पर कुछ बिऊ अच्छी जमीना पाँदे छूटे और सेयो जम्मी गे और बड़े ऊई की फल ल्याए, कोई तीइ गुणा, कोई साठ गुणा और कोई सौ गुणा।”"},{"book":"मरकुस","chapter":"4","verse":"9","text":"तेबे तिने बोलेया, “जो समजी सकोआ से तिजी खे त्यानो साथे सुणो और मानी बी लओ।”"},{"book":"मरकुस","chapter":"4","verse":"10","text":"जेबे यीशु आपणे बारा चेलेया और कुछ साथिया साथे कल्ले थे तेबे तिने यीशुए ते इना उदारणा रे बारे रे पूछेया।"},{"book":"मरकुस","chapter":"4","verse":"11","text":"यीशुए तिना खे बोलेया, “तुसा खे तो परमेशरो रे राज्य रे पेतो री समज दित्ती रिये, पर बाकि लोका खे उदारणा रेई सारिया गल्ला बोलणिया पड़ोईया।"},{"book":"मरकुस","chapter":"4","verse":"12","text":"कऊँकि"},{"book":"मरकुस","chapter":"4","verse":"13","text":"तेबे यीशुए तिना खे बोलेया, “अगर तुसे एस उदारणो खे नि समजदे? तो तुसा ओर क्या उदारण समजणे"},{"book":"मरकुस","chapter":"4","verse":"14","text":"बाणे वाल़ा परमेशरो रा वचन लगी रा बाणे।"},{"book":"मरकुस","chapter":"4","verse":"15","text":"जो बिऊ बाटा रे छूटे थे, सेयो ये लोक ए जिने परमेशरो रा वचन सुणेया, पर शैतान तिना खे फटाफट जो तिने सुणी राखेया था, चोरी की लई जाओआ।"},{"book":"मरकुस","chapter":"4","verse":"16","text":"तिंयाँ ई जो सापड़ी पाँदली जमीना पाँदे बाए जाओए, सेयो ये लोक ए जो परमेशरो रा वचन सुणी की खुशी-खुशी मानी लओए।"},{"book":"मरकुस","chapter":"4","verse":"17","text":"पर सेयो लोक तिना छोटी जी डाल़िया जेड़े जो जड़ ना राखणे री बजअ ते सेयो थोड़े ई दिना खे ओईया; जेबे वचनो री बजअ ते तिना पाँदे क्ल़ेश या उपद्रव ओए, तो सेयो चट ई ठोकर खाई लओए"},{"book":"मरकुस","chapter":"4","verse":"18","text":"और जो जाड़ो रे बाए थे, सेयो ये लोक ए, जिने परमेशरो रा वचन सुणेया,"},{"book":"मरकुस","chapter":"4","verse":"19","text":"पर दुनिया री चिन्ता, पैसे रा तोखा और कई चीजा रा लोब तिना रे बसी की वचनो खे दबाई देओआ और से निष्फल रई जाओआ।"},{"book":"मरकुस","chapter":"4","verse":"20","text":"जो अच्छी जमीना रे बाए थे, सेयो यो लोक ए, जो परमेशरो रा वचन सुणी की मानी लओए और आत्मिक फल ल्याओ ए, कोई तीइ गुणा, कोई साठ गुणा और कोई सौ गुणा।”"},{"book":"मरकुस","chapter":"4","verse":"21","text":"तेबे यीशुए तिना खे बोलेया, “क्या दिऊए खे इजी री खातर ल्याओ कि टोकरूए या माँजे निठे राखो? क्या इजी री खातर नि कि फटिया पाँदे राखो?"},{"book":"मरकुस","chapter":"4","verse":"22","text":"कऊँकि कोई बी चीज छिपी नि सकदी; पर सामणे आओई ना कुछ गुप्त ए, पर सामणे आई जाओआ।"},{"book":"मरकुस","chapter":"4","verse":"23","text":"जो समजी सकोआ से तिजी खे त्यानो साथे सुणो और मानी बी लओ।”"},{"book":"मरकुस","chapter":"4","verse":"24","text":"तेबे यीशुए तिना खे बोलेया, “चौकस रओ कि क्या लगी रे सुणने? जेते नापे की तुसे नापोए, तिजी नापो साथे तुसा खे बी नापेया जाणा और तुसा खे जादा देणा।"},{"book":"मरकुस","chapter":"4","verse":"25","text":"जो मेरा वचन सुणोआ तेसखे ओर बी अक्ल दित्ती जाणी, पर जो मेरा वचन नि सुणदा, तेसते से बी जो तेसगे आए लई लणा।”"},{"book":"मरकुस","chapter":"4","verse":"26","text":"तेबे यीशुए बोलेया, “परमेशरो रा राज्य एड़ा ए, जिंयाँ कोई मांणू डोरूआ रे बीज सेटोआ"},{"book":"मरकुस","chapter":"4","verse":"27","text":"और ये जिम्मीदार राती सओआ, दिने जागोआ और सेयो बिऊ एड़े जम्मोए और बड़ोए कि तेसखे पता ई नि लगदा।"},{"book":"मरकुस","chapter":"4","verse":"28","text":"तरती आपू फल ल्याओ ई पईले लूंग तेबे सिल्ले और तेबे सिल्लेया रे त्यार दाँणा।"},{"book":"मरकुस","chapter":"4","verse":"29","text":"पर जेबे दाँणा पाक्की जाओआ, तेबे ये जिम्मीदार फटाफट दराटी लगाओआ, कऊँकि बाडणे रा बखत ऊई जाओआ।”"},{"book":"मरकुस","chapter":"4","verse":"30","text":"तेबे यीशुए बोलेया, “आसे परमेशरो रे राज्य री तुलना किजी साथे करिए और केस उदारणो साथे परमेशरो रे राज्य रे बारे रे बताईए?"},{"book":"मरकुस","chapter":"4","verse":"31","text":"परमेशरो रा राज्य अऊरिया रे दाणे जेड़ा ए कि जेबे जमीना रे बाओए, तेबे सबी दाणेया ते छोटा ओआ।"},{"book":"मरकुस","chapter":"4","verse":"32","text":"पर जेबे से जम्मोआ, तेबे सबी सागो-पातो ते बड़ा ऊई जाओआ और तिजी रिया इतणिया बड़िया डाल़िया निकल़ोईया कि सर्गो रे पंछी तिजी री छांयाँ रे बसेरा करी सकोए।”"},{"book":"मरकुस","chapter":"4","verse":"33","text":"यीशु एड़े बऊत उदारण देई की तिना रे समजणे रे मुताबिक तिना खे परमेशरो रा वचन सुणाओ थे"},{"book":"मरकुस","chapter":"4","verse":"34","text":"और सब कुछ उदारणो साथे बोलो थे, पर सेयो कल्ले जे आपणे चेलेया खे बुलाओ थे और हर उदारणा रा मतलब समजयाओ थे।"},{"book":"मरकुस","chapter":"4","verse":"35","text":"तेसी दिने जेबे साँज ऊई, तेबे यीशुए चेलेया खे बोलेया, “आओ, आसे समुद्रो ते पार चलूँए।”"},{"book":"मरकुस","chapter":"4","verse":"36","text":"तेबे चेले पीड़ा खे छाडी की तेते किस्तिया रे गए, जेते किस्तिया रे यीशु पईले तेई बैठे रे थे और सेयो यीशुए खे लई की पार चली गे और तिना साथे ओर बी किस्तिया थिया।"},{"book":"मरकुस","chapter":"4","verse":"37","text":"तेबे बऊत बड़ा पारी तूफान आया और लईरा एड़िया आईया कि किस्ती पाणिए साथे फरने वाल़ी थी।"},{"book":"मरकुस","chapter":"4","verse":"38","text":"यीशु पीछे गद्दिया पाँदे सऊणे लगी रे थे, तेबे चेलेया यीशुए खे जगाई की बोलेया, “ओ गुरू! क्या तुसा खे फिकर निए कि आसे डूबणे वाल़े ए?”"},{"book":"मरकुस","chapter":"4","verse":"39","text":"तेबे यीशु उठी की तूफानो खे बके और पाणिए खे बोलेया, “शान्त रओ और रूकी जा!” और तूफान रूकी गा, तेबे बड़ी शांति ऊईगी।"},{"book":"मरकुस","chapter":"4","verse":"40","text":"तेबे यीशुए चेलेया खे बोलेया, “तुसे कऊँ डरोए? क्या तुसा खे एबुए तक विश्वास निए?”"},{"book":"मरकुस","chapter":"4","verse":"41","text":"तेबे चेले बऊत डरी गे और आपू बीचे बोलणे लगे, “ये कूणे, जो न केवल दुष्टात्मा बल्कि तूफान और पाणी बी एसरी आज्ञा खे मानोए?”"}]}