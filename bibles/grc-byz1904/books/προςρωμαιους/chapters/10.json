{"data":[{"book":"ΠΡΟΣ ΡΩΜΑΙΟΥΣ","chapter":"10","verse":"1","text":"Ἀδελφοί, ἡ μὲν εὐδοκία τῆς ἐμῆς καρδίας καὶ ἡ δέησις ἡ πρὸς τὸν Θεὸν ὑπὲρ τοῦ Ἰσραήλ ἐστιν εἰς σωτηρίαν·"},{"book":"ΠΡΟΣ ΡΩΜΑΙΟΥΣ","chapter":"10","verse":"2","text":"μαρτυρῶ γὰρ αὐτοῖς ὅτι ζῆλον Θεοῦ ἔχουσιν, ἀλλ᾽ οὐ κατ᾽ ἐπίγνωσιν."},{"book":"ΠΡΟΣ ΡΩΜΑΙΟΥΣ","chapter":"10","verse":"3","text":"ἀγνοοῦντες γὰρ τὴν τοῦ Θεοῦ δικαιοσύνην, καὶ τὴν ἰδίαν δικαιοσύνην ζητοῦντες στῆσαι, τῇ δικαιοσύνῃ τοῦ Θεοῦ οὐχ ὑπετάγησαν."},{"book":"ΠΡΟΣ ΡΩΜΑΙΟΥΣ","chapter":"10","verse":"4","text":"τέλος γὰρ νόμου Χριστὸς εἰς δικαιοσύνην παντὶ τῷ πιστεύοντι."},{"book":"ΠΡΟΣ ΡΩΜΑΙΟΥΣ","chapter":"10","verse":"5","text":"Μωϋσῆς γὰρ γράφει τὴν δικαιοσύνην τὴν ἐκ τοῦ νόμου, ὅτι ὁ ποιήσας αὐτὰ ἄνθρωπος ζήσεται ἐν αὐτοῖς·"},{"book":"ΠΡΟΣ ΡΩΜΑΙΟΥΣ","chapter":"10","verse":"6","text":"ἡ δὲ ἐκ πίστεως δικαιοσύνη οὕτω λέγει· μὴ εἴπῃς ἐν τῇ καρδίᾳ σου, τίς ἀναβήσεται εἰς τὸν οὐρανόν; τοῦτ᾽ ἔστι Χριστὸν καταγαγεῖν·"},{"book":"ΠΡΟΣ ΡΩΜΑΙΟΥΣ","chapter":"10","verse":"7","text":"ἢ τίς καταβήσεται εἰς τὴν ἄβυσσον; τοῦτ᾽ ἔστι Χριστὸν ἐκ νεκρῶν ἀναγαγεῖν."},{"book":"ΠΡΟΣ ΡΩΜΑΙΟΥΣ","chapter":"10","verse":"8","text":"ἀλλὰ τί λέγει; ἐγγύς σου τὸ ῥῆμά ἐστιν, ἐν τῷ στόματί σου καὶ ἐν τῇ καρδίᾳ σου· τοῦτ᾽ ἔστι τὸ ῥῆμα τῆς πίστεως ὃ κηρύσσομεν."},{"book":"ΠΡΟΣ ΡΩΜΑΙΟΥΣ","chapter":"10","verse":"9","text":"ὅτι ἐὰν ὁμολογήσῃς ἐν τῷ στόματί σου Κύριον Ἰησοῦν, καὶ πιστεύσῃς ἐν τῇ καρδίᾳ σου ὅτι ὁ Θεὸς αὐτὸν ἤγειρεν ἐκ νεκρῶν, σωθήσῃ·"},{"book":"ΠΡΟΣ ΡΩΜΑΙΟΥΣ","chapter":"10","verse":"10","text":"καρδίᾳ γὰρ πιστεύεται εἰς δικαιοσύνην, στόματι δὲ ὁμολογεῖται εἰς σωτηρίαν."},{"book":"ΠΡΟΣ ΡΩΜΑΙΟΥΣ","chapter":"10","verse":"11","text":"λέγει γὰρ ἡ γραφή· πᾶς ὁ πιστεύων ἐπ᾽ αὐτῷ οὐ καταισχυνθήσεται."},{"book":"ΠΡΟΣ ΡΩΜΑΙΟΥΣ","chapter":"10","verse":"12","text":"οὐ γὰρ ἔστι διαστολὴ Ἰουδαίου τε καὶ Ἕλληνος· ὁ γὰρ αὐτὸς Κύριος πάντων, πλουτῶν εἰς πάντας τοὺς ἐπικαλουμένους αὐτόν·"},{"book":"ΠΡΟΣ ΡΩΜΑΙΟΥΣ","chapter":"10","verse":"13","text":"πᾶς γὰρ ὃς ἂν ἐπικαλέσηται τὸ ὄνομα Κυρίου σωθήσεται."},{"book":"ΠΡΟΣ ΡΩΜΑΙΟΥΣ","chapter":"10","verse":"14","text":"πῶς οὖν ἐπικαλέσονται εἰς ὃν οὐκ ἐπίστευσαν; πῶς δὲ πιστεύσουσιν οὗ οὐκ ἤκουσαν; πῶς δὲ ἀκούσουσι χωρὶς κηρύσσοντος;"},{"book":"ΠΡΟΣ ΡΩΜΑΙΟΥΣ","chapter":"10","verse":"15","text":"πῶς δὲ κηρύξουσιν ἐὰν μὴ ἀποσταλῶσι; καθὼς γέγραπται· ὡς ὡραῖοι οἱ πόδες τῶν εὐαγγελιζομένων εἰρήνην, τῶν εὐαγγελιζομένων τὰ ἀγαθά!"},{"book":"ΠΡΟΣ ΡΩΜΑΙΟΥΣ","chapter":"10","verse":"16","text":"Ἀλλ᾽ οὐ πάντες ὑπήκουσαν τῷ εὐαγγελίῳ· Ἡσαΐας γὰρ λέγει· Κύριε, τίς ἐπίστευσε τῇ ἀκοῇ ἡμῶν;"},{"book":"ΠΡΟΣ ΡΩΜΑΙΟΥΣ","chapter":"10","verse":"17","text":"ἄρα ἡ πίστις ἐξ ἀκοῆς, ἡ δὲ ἀκοὴ διὰ ῥήματος Θεοῦ."},{"book":"ΠΡΟΣ ΡΩΜΑΙΟΥΣ","chapter":"10","verse":"18","text":"ἀλλὰ λέγω, μὴ οὐκ ἤκουσαν; μενοῦνγε εἰς πᾶσαν τὴν γῆν ἐξῆλθεν ὁ φθόγγος αὐτῶν, καὶ εἰς τὰ πέρατα τῆς οἰκουμένης τὰ ῥήματα αὐτῶν."},{"book":"ΠΡΟΣ ΡΩΜΑΙΟΥΣ","chapter":"10","verse":"19","text":"ἀλλὰ λέγω, μὴ οὐκ ἔγνω Ἰσραήλ; πρῶτος Μωϋσῆς λέγει· ἐγὼ παραζηλώσω ὑμᾶς ἐπ᾽ οὐκ ἔθνει, ἐπὶ ἔθνει ἀσυνέτῳ παροργιῶ ὑμᾶς."},{"book":"ΠΡΟΣ ΡΩΜΑΙΟΥΣ","chapter":"10","verse":"20","text":"Ἡσαΐας δὲ ἀποτολμᾷ καὶ λέγει· εὑρέθην τοῖς ἐμὲ μὴ ζητοῦσιν, ἐμφανὴς ἐγενόμην τοῖς ἐμὲ μὴ ἐπερωτῶσι."},{"book":"ΠΡΟΣ ΡΩΜΑΙΟΥΣ","chapter":"10","verse":"21","text":"πρὸς δὲ τὸν Ἰσραὴλ λέγει· ὅλην τὴν ἡμέραν ἐξεπέτασα τὰς χεῖράς μου πρὸς λαὸν ἀπειθοῦντα καὶ ἀντιλέγοντα."}]}