{"data":[{"book":"Markus","chapter":"15","verse":"1","text":"Tidlig neste morgen samlet øversteprestene, folkets ledere og de skriftlærde15:1 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente., hele Det jødiske rådet15:1 Det jødiske rådet hadde omkring 70 medlemmer, og besto av de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål. seg for å drøfte saken videre om Jesus. De bandt Jesus, førte ham bort og overlot ham til Pilatus, som var den romerske landshøvdingen på den tiden.15:1 Det jødiske rådet hadde ikke rett til å fullbyrde dødsstraff uten å overlevere disse anledningene til de romerske myndighetene."},{"book":"Markus","chapter":"15","verse":"2","text":"Pilatus spurte Jesus: ”Er du jødenes konge?” Han svarte: ”Det er du selv som kaller meg dette.”"},{"book":"Markus","chapter":"15","verse":"3-4","text":"Øversteprestene anklaget Jesus for en rekke forskjellige forbrytelser, og Pilatus spurte ham: ”Hvorfor sier du ingenting? Du hører jo alt det de anklager deg for!”"},{"book":"Markus","chapter":"15","verse":"5","text":"Til Pilatus sin store forbauselse svarte ikke Jesus med ett eneste ord."},{"book":"Markus","chapter":"15","verse":"6","text":"Ved påskehøytiden15:6 ”Påske” kommer fra hebraisk ”pésach” eller ”pasách” som betyr ”gå forbi” eller ”skåne”. Jødene sin påske feires til minne om hvordan Gud reddet dem ut av slaveriet i Egypt. Se Andre Mosebok 12:1-27. brukte alltid Pilatus å frigi en fange etter ønske fra folket, samme hvem jødene ville ha fri."},{"book":"Markus","chapter":"15","verse":"7","text":"Nettopp nå satt det en mann fengslet som het Barabbas. Han hadde sammen med noen andre blitt dømt for drap under et politisk opprør."},{"book":"Markus","chapter":"15","verse":"8","text":"Folket begynte å samle seg rundt Pilatus for å be ham gjøre som han alltid pleide."},{"book":"Markus","chapter":"15","verse":"9","text":"”Er det jødenes konge dere vil at jeg skal slippe fri?” spurte Pilatus."},{"book":"Markus","chapter":"15","verse":"10","text":"Han visste mer enn godt at øversteprestene bare hadde overlatt Jesus til ham fordi de var misunnelige på ham."},{"book":"Markus","chapter":"15","verse":"11","text":"Øversteprestene hisset nå opp folket og fikk dem til å kreve at Barabbas skulle bli satt fri i stedet for Jesus."},{"book":"Markus","chapter":"15","verse":"12","text":"Pilatus spurte på nytt: ”Hva skal jeg da gjøre med denne mannen som dere kaller jødenes konge?”"},{"book":"Markus","chapter":"15","verse":"13","text":"”La ham bli spikret fast på et kors!” ropte de tilbake."},{"book":"Markus","chapter":"15","verse":"14","text":"”Men hva ondt har han gjort?” spurte Pilatus."},{"book":"Markus","chapter":"15","verse":"15","text":"Til slutt ga Pilatus etter og løslot Barabbas, etter som han ville gjøre folket til lags. Dette innebar at Jesus ble overlatt til å bli pisket og etterpå utlevert til soldatene for at de skulle føre ham bort og spikre ham til korset."},{"book":"Markus","chapter":"15","verse":"16","text":"De romerske soldatene førte først Jesus inn på gårdsplassen utenfor huset til landshøvdingen. Der var hele vaktstyrken blitt kalt sammen."},{"book":"Markus","chapter":"15","verse":"17","text":"De kledde på han en rød15:17 På gresk: Rød som purpur. Fargen var et symbol for kongelig makt. kappe og laget en krone av torner som de presset ned rundt hodet hans."},{"book":"Markus","chapter":"15","verse":"18-19","text":"Så slo de Jesus i hodet med en stav, spytte på han, falt på kne og lot som om de hyllet han. ”Leve jødenes konge”, ropte de."},{"book":"Markus","chapter":"15","verse":"20","text":"Til slutt når de hadde blitt lei av å håne han, tok de av han den røde kappen og kledde han i hans egne klær og førte Jesus bort for å spikre han fast på korset."},{"book":"Markus","chapter":"15","verse":"21","text":"På veien til stedet der henrettelsen skulle skje, støtte soldatene på Simon fra Kyréne15:21 Kyréne var en by i Libya., han var far til Aleksander og Rufus. Tilfeldigvis var han på vei fra landsbygda inn til Jerusalem, og de tvang ham til å bære korset for Jesus."},{"book":"Markus","chapter":"15","verse":"22","text":"Soldatene førte Jesus til det stedet som ble kalt Golgata og som betyr Hodeskallen."},{"book":"Markus","chapter":"15","verse":"23","text":"Der ga de ham vin blandet med myrra,15:23 Vin blandet med myrra var et bedøvelsesmiddel de ga til dem som ble spikret fast på kors. I følge Matteus sin fortelling om Jesus 27:34 var vinen også blandet med galle, noe som hadde samme effekt. men han nektet å drikke det."},{"book":"Markus","chapter":"15","verse":"24","text":"Etter hvert spikret de Jesus fast på korset og delte klærne hans mellom seg ved å kaste lodd om plaggene."},{"book":"Markus","chapter":"15","verse":"25","text":"Klokken var omkring ni på morgenen da de spikret ham til korset."},{"book":"Markus","chapter":"15","verse":"26","text":"Over ham hadde de satt opp en plakat med teksten: ”Jødenes konge”, for å vise hva han var anklaget for."},{"book":"Markus","chapter":"15","verse":"27","text":"Samtidig med Jesus ble også to forbrytere spikret fast, hver på sitt kors. En på hver side av Jesus.15:27 En del håndskrifter har med et ekstra vers: 28 Så ble det som Gud hadde forutsagt gjennom profeten til virkelighet: ”Han ble regnet som en synder.” Se Jesaja 53:12."},{"book":"Markus","chapter":"15","verse":"29","text":"De som gikk forbi stedet der henrettelsen hadde skjedd, hånte Jesus, ristet på hodet og sa: ”Var det ikke du som kunne rive ned templet og bygge det opp igjen på tre dager?"},{"book":"Markus","chapter":"15","verse":"30","text":"Hjelp deg selv nå og stig ned fra korset.”"},{"book":"Markus","chapter":"15","verse":"31","text":"Til og med øversteprestene og de skriftlærde15:31 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. gjorde seg lystige på hans bekostning og fleipte til hverandre."},{"book":"Markus","chapter":"15","verse":"32","text":"Skulle han liksom være Messias, Israels lovede konge? Ja, om han nå stiger ned fra korset, da skal vi nok tro ham!”"},{"book":"Markus","chapter":"15","verse":"33","text":"Da klokka var tolv, ble det plutselig mørkt over hele landet. Mørket varte helt fram til klokka tre."},{"book":"Markus","chapter":"15","verse":"34","text":"Da klokka var rundt tre ropte Jesus med kraftig stemme: ”Eloi, Eloi, lama sabaktani?” som betyr: ”Min Gud, min Gud, hvorfor har du forlatt meg?”15:34 Jesus siterer Salmenes bok 22:2 på sitt morsmål, arameisk."},{"book":"Markus","chapter":"15","verse":"35","text":"Noen av de som sto i nærheten, misforsto det han sa og trodde at han ropte på Elia15:35 Elia var en profet som bar fram Guds budskap, og som i stedet for å dø ble tatt rett opp til Gud. Se Andre Kongebok 2:1-11.."},{"book":"Markus","chapter":"15","verse":"36","text":"En av dem sprang bort og fylte en svamp med sur vin og satte den på en stang og holdt den opp så han kunne få drikke. ”La oss se om Elia kommer og tar ham ned”, sa han."},{"book":"Markus","chapter":"15","verse":"37","text":"Men Jesus ropte høyt og sluttet å puste."},{"book":"Markus","chapter":"15","verse":"38","text":"I samme øyeblikk revnet forhenget som henger foran Det aller helligste15:38 Et rom lengst inne i templet, stedet for Guds nærvær. Den eneste som fikk gå inn der, var øverstepresten, når han en gang om året ofret blod for å utslette folkets synder. rommet i templet i to deler, fra toppen og helt ned."},{"book":"Markus","chapter":"15","verse":"39","text":"Da den romerske offiseren som sto nær korset, så på hvilken måte Jesus døde, ropte han: ”Denne mannen var virkelig Guds sønn!”"},{"book":"Markus","chapter":"15","verse":"40","text":"Noen kvinner sto litt lenger unna fra stedet der henrettelsen skjedde og så alt som forgikk. Blant dem var Maria Magdalena, Maria, hun som var mor til Jakob den yngre og Joses og Salome."},{"book":"Markus","chapter":"15","verse":"41","text":"De hadde fulgt Jesus og hjulpet han mens ham var i Galilea. Nå sto de der sammen med mange andre kvinner som var kommet i følge med Jesus opp til Jerusalem."},{"book":"Markus","chapter":"15","verse":"42","text":"Alt dette skjedde på fredagen, forberedelsesdagen, altså dagen før hviledagen15:42 I grunnteksten: Sabbaten. Jødene sin hviledag er den sjuende dagen i deres uke, altså lørdagen. Denne dagen utfører ikke jødene noe unødvendig arbeid. Hviledagen ble innstiftet av Gud allerede i Første Mosebok 2:3.. Da kvelden15:42 Jødene sin hviledag begynte omkring klokken 18 fredag kveld. nærmet seg,"},{"book":"Markus","chapter":"15","verse":"43","text":"var Josef fra Arimatea modig nok så han gikk til Pilatus for å be om å få ta hånd om kroppen til Jesus. Josef var et respektert medlem av Det jødiske rådet15:43 Det jødiske rådet hadde omkring 70 medlemmer og besto av de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål., en mann som med iver ventet på at Gud skulle begynne å regjere blant menneskene.15:43 På gresk: På at Guds rike skulle komme."},{"book":"Markus","chapter":"15","verse":"44","text":"Pilatus hadde vanskelig for å tro at Jesus allerede var død. Derfor kalte han til seg den romerske offiseren for å spørre ham om det var tilfelle."},{"book":"Markus","chapter":"15","verse":"45","text":"Da offiseren bekreftet at Jesus virkelig var død, fikk Josef tillatelse til å ta hånd om kroppen hans."},{"book":"Markus","chapter":"15","verse":"46","text":"Josef gikk straks av sted og kjøpte lintøy. Etterpå tok han Jesus ned fra korset, svøpte han i tøyet og la ham i en grav som var hogget ut i fjellet. Etter dette rullet han den store steinen på plass foran inngangen til graven."},{"book":"Markus","chapter":"15","verse":"47","text":"Både Maria Magdalena og Maria, Joses mor, så hvor han la Jesus."}]}