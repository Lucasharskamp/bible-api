{"data":[{"book":"1 कोरिंथ","chapter":"1","verse":"1","text":"परमेश्वर की इच्छा के अनुसार मसीह येशु के लिए बुलाए गए प्रेरित पौलॉस तथा हमारे भाई सोस्थेनेस की ओर से."},{"book":"1 कोरिंथ","chapter":"1","verse":"2","text":"कोरिन्थॉस नगर में स्थापित परमेश्वर की कलीसिया को वे, जो मसीह येशु में पवित्र किए गए1:2 अर्थात्: अलग किए गए हैं तथा जिनका उन सबके समान, जो हर जगह हमारे तथा उनके प्रभु येशु मसीह की स्तुति करते हैं, पवित्र लोगों के रूप में बुलाये गये हैं:"},{"book":"1 कोरिंथ","chapter":"1","verse":"3","text":"तुम सबको हमारे पिता परमेश्वर तथा प्रभु येशु मसीह की ओर से अनुग्रह तथा शांति."},{"book":"1 कोरिंथ","chapter":"1","verse":"4","text":"मसीह येशु में तुम्हें दिए गए परमेश्वर के अनुग्रह के लिए मैं तुम्हारे लिए परमेश्वर के प्रति निरंतर धन्यवाद करता हूं."},{"book":"1 कोरिंथ","chapter":"1","verse":"5","text":"क्योंकि तुम मसीह येशु में सब प्रकार से सम्पन्‍न किए गए हो, सारे ज्ञान और उसकी हर बात में;"},{"book":"1 कोरिंथ","chapter":"1","verse":"6","text":"ठीक जिस प्रकार तुममें मसीह येशु के संदेश की पुष्टि भी हुई है."},{"book":"1 कोरिंथ","chapter":"1","verse":"7","text":"परिणामस्वरूप इस समय, जब तुम हमारे प्रभु येशु मसीह के प्रकट होने की उत्सुकतापूर्वक प्रतीक्षा कर रहे हो, तुममें पवित्र आत्मा के द्वारा किसी भी आत्मिक क्षमता का अभाव नहीं है."},{"book":"1 कोरिंथ","chapter":"1","verse":"8","text":"वही मसीह येशु तुम्हें अंत तक दृढ़ बनाए रखेंगे कि तुम हमारे प्रभु येशु मसीह के दिन निर्दोष पाए जाओ."},{"book":"1 कोरिंथ","chapter":"1","verse":"9","text":"परमेश्वर विश्वासयोग्य हैं, जिनके द्वारा तुम्हारा बुलावा उनके पुत्र, मसीह येशु हमारे प्रभु की संगति में किया गया है."},{"book":"1 कोरिंथ","chapter":"1","verse":"10","text":"प्रिय भाई बहिनो, अपने प्रभु येशु मसीह के नाम में मेरी तुमसे विनती है, कि तुममें आपसी मेल हो, फूट कहीं भी न हो, तुम मन तथा मत में एक हो."},{"book":"1 कोरिंथ","chapter":"1","verse":"11","text":"क्योंकि तुम्हारे विषय में, प्रिय भाई बहिनो, क्लोए परिवार के कुछ सदस्यों द्वारा मुझे यह संकेत दिया गया है कि तुम्हारे मध्य झगड़ा चल रहा है."},{"book":"1 कोरिंथ","chapter":"1","verse":"12","text":"मेरे कहने का मतलब यह है कि तुममें हर एक का मत अलग है: कोई कहता है, “मैं पौलॉस का शिष्य हूं,” कोई, “मैं अपोल्लॉस का,” तो कोई, “मैं कैफ़स का,” या “मैं मसीह का शिष्य हूं.”"},{"book":"1 कोरिंथ","chapter":"1","verse":"13","text":"क्या मसीह का बंटवारा कर दिया गया है? क्या तुम्हारे लिए पौलॉस को क्रूसित किया गया था? या तुम्हारा बपतिस्मा पौलॉस के नाम में किया गया था?"},{"book":"1 कोरिंथ","chapter":"1","verse":"14","text":"मैं परमेश्वर का आभारी हूं कि क्रिस्पॉस तथा गायॉस के अतिरिक्त तुममें से किसी को भी मैंने बपतिस्मा नहीं दिया,"},{"book":"1 कोरिंथ","chapter":"1","verse":"15","text":"कि कोई भी यह न कह पाए कि तुम्हें मेरे नाम में बपतिस्मा दिया गया."},{"book":"1 कोरिंथ","chapter":"1","verse":"16","text":"(हां, मैंने स्तेफ़ानॉस के परिवार को भी बपतिस्मा दिया है किंतु इसके अलावा मैंने किसी अन्य को बपतिस्मा दिया हो, इसका मुझे ध्यान नहीं.)"},{"book":"1 कोरिंथ","chapter":"1","verse":"17","text":"मसीह येशु ने मुझे बपतिस्मा देने के लिए नहीं परंतु ईश्वरीय सुसमाचार प्रचार के लिए चुना है—वह भी शब्दों के ज्ञान के अनुसार नहीं, ऐसा न हो कि मसीह का क्रूस उसकी सामर्थ्य से व्यर्थ हो जाए."},{"book":"1 कोरिंथ","chapter":"1","verse":"18","text":"क्रूस का संदेश उनके लिए, जो नाश होने पर हैं, मूर्खता है किंतु हमारे लिए, जो उद्धार के मार्ग पर हैं, परमेश्वर का सामर्थ्य है."},{"book":"1 कोरिंथ","chapter":"1","verse":"19","text":"जैसा कि पवित्र शास्त्र का लेख है:"},{"book":"1 कोरिंथ","chapter":"1","verse":"20","text":"कहां है ज्ञानी? कहां है शास्त्री? और कहां है इस युग का विवादी? क्या परमेश्वर के सामने संसार का सारा ज्ञान मूर्खता नहीं है?"},{"book":"1 कोरिंथ","chapter":"1","verse":"21","text":"अपने ज्ञान के अनुसार परमेश्वर ने यह असंभव बना दिया कि मानव अपने ज्ञान के द्वारा उन्हें जान सके, इसलिये परमेश्वर को यह अच्छा लगा कि मनुष्यों के अनुसार मूर्खता के इस संदेश के प्रचार का उपयोग उन सबके उद्धार के लिए करें, जो विश्वास करते हैं."},{"book":"1 कोरिंथ","chapter":"1","verse":"22","text":"यहूदी चमत्कार चिह्नों की मांग करते हैं और यूनानी ज्ञान के खोजी हैं,"},{"book":"1 कोरिंथ","chapter":"1","verse":"23","text":"किंतु हम प्रचार करते हैं क्रूसित मसीह का, जो यहूदियों के लिए ठोकर का कारण हैं तथा गैर-यहूदियों के लिए मूर्खता,"},{"book":"1 कोरिंथ","chapter":"1","verse":"24","text":"किंतु बुलाए हुओं, यहूदी या यूनानी दोनों ही के लिए यही मसीह परमेश्वर का सामर्थ्य तथा परमेश्वर का ज्ञान हैं."},{"book":"1 कोरिंथ","chapter":"1","verse":"25","text":"क्योंकि परमेश्वर की मूर्खता मनुष्यों की बुद्धि से कहीं अधिक बुद्धिमान, तथा परमेश्वर की दुर्बलता मनुष्यों के बल से कहीं अधिक बलवान है."},{"book":"1 कोरिंथ","chapter":"1","verse":"26","text":"प्रिय भाई बहिनो, याद करो कि जब तुम्हें बुलाया गया, उस समय अनेकों में न तो शरीर के अनुसार ज्ञान था, न ही बल और न ही कुलीनता."},{"book":"1 कोरिंथ","chapter":"1","verse":"27","text":"ज्ञानवानों को लज्जित करने के लिए परमेश्वर ने उनको चुना, जो संसार की दृष्टि में मूर्ख है तथा शक्तिशालियों को लज्जित करने के लिए उसको, जो संसार की दृष्टि में दुर्बल है."},{"book":"1 कोरिंथ","chapter":"1","verse":"28","text":"परमेश्वर ने उनको चुना, जो संसार की दृष्टि में नीचा है, तुच्छ है और जो है ही नहीं कि उसे व्यर्थ कर दें, जो महत्वपूर्ण समझी जाती है,"},{"book":"1 कोरिंथ","chapter":"1","verse":"29","text":"कि कोई भी मनुष्य परमेश्वर के सामने घमंड न करे."},{"book":"1 कोरिंथ","chapter":"1","verse":"30","text":"परमेश्वर के द्वारा किए गए काम के फलस्वरूप तुम मसीह येशु में हो, जो परमेश्वर की ओर से हमारा ज्ञान, धार्मिकता, पवित्रता तथा छुड़ौती बन गए."},{"book":"1 कोरिंथ","chapter":"1","verse":"31","text":"पवित्र शास्त्र का लेख है: “जो गर्व करता है, वह परमेश्वर में गर्व करे.”1:31 येरे 9:24"}]}