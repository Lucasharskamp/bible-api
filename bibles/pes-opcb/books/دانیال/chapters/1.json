{"data":[{"book":"دانیال","chapter":"1","verse":"1-2","text":"در سال سوم سلطنت یهویاقیم پادشاه یهودا، نِبوکَدنِصَّر پادشاه بابِل با سپاهیان خود به اورشلیم حمله کرد و آن را محاصره نمود. خداوند اجازه داد که او یهویاقیم را به اسارت گیرد و ظروف مقدّس خانهٔ خدا را غارت کند. او کسانی را که اسیر کرده بود با خود به معبد خدای خویش در بابِل1‏:1‏و2 عبری: سرزمین شنعار. برد و ظروف را در خزانهٔ معبد گذاشت."},{"book":"دانیال","chapter":"1","verse":"3-4","text":"نِبوکَدنِصَّر به وزیر دربار خود اشفناز دستور داد از میان شاهزادگان و اشراف‌زادگان یهودی اسیر شده، چند تن را انتخاب کند و زبان و علوم بابِلی را به آنان یاد دهد. این افراد می‌بایست جوانانی باشند بدون نقص عضو، خوش‌قیافه، با استعداد، تیزهوش و دانا، تا شایستگی خدمت در دربار را داشته باشند."},{"book":"دانیال","chapter":"1","verse":"5","text":"پادشاه مقرر داشت که در طول سه سال تعلیم و تربیت ایشان، هر روز از خوراکی که او می‌خورد و شرابی که او می‌نوشید به آنان بدهند و پس از پایان سه سال، آنها را به خدمت او بیاورند."},{"book":"دانیال","chapter":"1","verse":"6","text":"در بین افرادی که انتخاب شدند، چهار جوان از قبیلهٔ یهودا به اسامی دانیال، حننیا، میشائیل و عزریا بودند،"},{"book":"دانیال","chapter":"1","verse":"7","text":"که وزیر دربار نامهای جدید بابِلی به آنها داد. او دانیال را بلطشصر، حننیا را شدرک، میشائیل را میشک و عزریا را عبدنغو نامید."},{"book":"دانیال","chapter":"1","verse":"8","text":"ولی دانیال تصمیم گرفت از خوراک و شرابی که از طرف پادشاه به ایشان داده می‌شد نخورد، زیرا باعث می‌گردید او نجس شود. پس، از وزیر دربار خواهش کرد غذای دیگری به او دهد."},{"book":"دانیال","chapter":"1","verse":"9","text":"هر چند خدا دانیال را در نظر وزیر دربار عزت و احترام بخشیده بود،"},{"book":"دانیال","chapter":"1","verse":"10","text":"ولی او از تصمیم دانیال ترسید و گفت: «وقتی پادشاه که خوراک شما را تعیین کرده است، ببیند که شما از سایر جوانان هم سن خود لاغرتر و رنگ‌پریده‌تر هستید ممکن است دستور دهد سرم را از تن جدا کنند!»"},{"book":"دانیال","chapter":"1","verse":"11","text":"دانیال این موضوع را با مأموری که وزیر دربار برای رسیدگی به وضع دانیال، حننیا، میشائیل و عزریا گمارده بود در میان گذاشت"},{"book":"دانیال","chapter":"1","verse":"12","text":"و پیشنهاد کرد برای امتحان، ده روز فقط حبوبات و آب به آنها بدهد،"},{"book":"دانیال","chapter":"1","verse":"13","text":"و بعد از این مدت آنان را با جوانان دیگر که از خوراک پادشاه می‌خورند مقایسه کند و آنگاه در مورد خوراک آنها نظر دهد."},{"book":"دانیال","chapter":"1","verse":"14","text":"آن مأمور موافقت کرد و به مدت ده روز ایشان را امتحان نمود."},{"book":"دانیال","chapter":"1","verse":"15","text":"وقتی مهلت مقرر به سر رسید، دانیال و سه رفیق او از جوانان دیگر که از خوراک پادشاه می‌خوردند سالمتر و قویتر بودند."},{"book":"دانیال","chapter":"1","verse":"16","text":"پس مأمور وزیر دربار از آن به بعد به جای خوراک و شراب تعیین شده، به آنان حبوبات می‌داد."},{"book":"دانیال","chapter":"1","verse":"17","text":"خداوند به این چهار جوان چنان درک و فهمی بخشید که ایشان توانستند تمام علوم و حکمت آن زمان را بیاموزند. از این گذشته او به دانیال توانایی تعبیر خوابها و رؤیاها را نیز عطا فرمود."},{"book":"دانیال","chapter":"1","verse":"18","text":"وقتی مهلتی که پادشاه برای تعلیم و تربیت آن جوانان تعیین کرده بود به پایان رسید، وزیر دربار ایشان را به حضور پادشاه آورد."},{"book":"دانیال","chapter":"1","verse":"19","text":"نِبوکَدنِصَّر با هر یک از آنها گفتگو کرد. دانیال، حننیا، میشائیل و عزریا از بقیه بهتر بودند؛ پس پادشاه ایشان را به خدمت گماشت."},{"book":"دانیال","chapter":"1","verse":"20","text":"پادشاه هر مسئله‌ای را که مطرح می‌کرد، حکمت و دانایی این چهار جوان را در پاسخ دادن به آن، ده مرتبه بیش از حکمت تمام جادوگران و منجمان آن دیار می‌یافت."},{"book":"دانیال","chapter":"1","verse":"21","text":"دانیال تا هنگام فتح بابِل به دست کوروش پادشاه، همچنان در دربار خدمت می‌کرد."}]}