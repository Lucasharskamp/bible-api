{"data":[{"book":"Kumbukumbu","chapter":"25","verse":"1","text":"Watu wanapokuwa na ugomvi, wapeleke mahakamani na waamuzi wataamua shauri hilo; watawaachia wasio na kosa na kuwahukumu wenye hatia."},{"book":"Kumbukumbu","chapter":"25","verse":"2","text":"Kama mtu mwenye hatia anastahili kuchapwa, mwamuzi atamwamuru alale chini ili achapwe mbele yake idadi ya viboko kulingana na kosa lake,"},{"book":"Kumbukumbu","chapter":"25","verse":"3","text":"lakini kamwe asichapwe zaidi ya viboko arobaini. Ikiwa atachapwa zaidi ya viboko arobaini, nduguyo atadhalilika machoni pako."},{"book":"Kumbukumbu","chapter":"25","verse":"4","text":"Usimfunge maksai kinywa anapopura nafaka."},{"book":"Kumbukumbu","chapter":"25","verse":"5","text":"Ikiwa ndugu wanaishi pamoja na mmoja wao akafa bila kuacha mwana, kamwe mjane wake asiolewe nje ya jamaa hiyo. Ndugu wa mumewe atamchukua, amwoe na kutimiza wajibu wa shemeji kwake."},{"book":"Kumbukumbu","chapter":"25","verse":"6","text":"Mwana wa kwanza atakayemzaa atapewa jina la ndugu aliyekufa ili jina lake lisifutike katika Israeli."},{"book":"Kumbukumbu","chapter":"25","verse":"7","text":"Hata hivyo, ikiwa ndugu huyo wa mume hataki kuoa huyo mke wa nduguye, mjane atawaendea wazee kwenye lango la mji na kusema, “Ndugu wa mume wangu anakataa kuendeleza jina la nduguye katika Israeli. Hataki kutimiza wajibu wa shemeji kwangu.”"},{"book":"Kumbukumbu","chapter":"25","verse":"8","text":"Ndipo wazee wa mji wake watamwita na kuzungumza naye. Kama atashikilia kukataa akisema, “Sitaki kumwoa,”"},{"book":"Kumbukumbu","chapter":"25","verse":"9","text":"mjane wa nduguye atamwendea mbele ya wazee, atamvua kiatu kimoja na kumtemea mate usoni, na kusema, “Hivi ndivyo ambavyo hufanywa kwa mtu ambaye atakataa kuendeleza jamaa ya ndugu yake.”"},{"book":"Kumbukumbu","chapter":"25","verse":"10","text":"Jamaa ya mtu huyo itafahamika katika Israeli kama Jamaa ya Aliyevuliwa Kiatu."},{"book":"Kumbukumbu","chapter":"25","verse":"11","text":"Ikiwa watu wawili wanapigana na mke wa mmoja wao akaja kumwokoa mumewe na yule anayemshambulia, naye mke huyo akifika na kumkamata sehemu za siri,"},{"book":"Kumbukumbu","chapter":"25","verse":"12","text":"huyo mwanamke utamkata mkono wake. Usimhurumie."},{"book":"Kumbukumbu","chapter":"25","verse":"13","text":"Usiwe na mawe ya kupimia ya aina mbili katika mkoba wako, moja zito na jingine jepesi."},{"book":"Kumbukumbu","chapter":"25","verse":"14","text":"Usiwe na vipimo viwili tofauti katika nyumba yako, kimoja kikubwa, kingine kidogo."},{"book":"Kumbukumbu","chapter":"25","verse":"15","text":"Ni lazima uwe na uzito na vipimo sahihi na vya haki, ili upate kuishi maisha marefu katika nchi anayokupa Bwana Mungu wako."},{"book":"Kumbukumbu","chapter":"25","verse":"16","text":"Kwa maana Bwana Mungu wako humchukia yeyote ambaye hufanya mambo kama haya, yeyote anayetenda kwa udanganyifu."},{"book":"Kumbukumbu","chapter":"25","verse":"17","text":"Kumbuka kile Waamaleki walichowatendea mlipokuwa njiani mkitoka Misri."},{"book":"Kumbukumbu","chapter":"25","verse":"18","text":"Wakati mlipokuwa mmechoka na kuishiwa nguvu kwa safari yenu, wakawapiga wale wote waliokuja nyuma. Waamaleki hawakumwogopa Mungu."},{"book":"Kumbukumbu","chapter":"25","verse":"19","text":"Bwana Mungu wako atakapokupa pumziko mbali na adui zako wote wanaokuzunguka katika nchi akupayo kuimiliki kuwa urithi, utafutilia mbali kumbukumbu lote la Waamaleki chini ya mbingu. Usisahau!"}]}