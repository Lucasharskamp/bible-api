{"data":[{"book":"گەلاتیا","chapter":"1","verse":"1","text":"لە پۆڵسەوە، ئەوەی نە لەلایەن خەڵک و نە بەهۆی مرۆڤێکەوە نێردراوە، بەڵکو لەلایەن عیسای مەسیح و خودای باوکەوە، کە لەنێو مردووان هەڵیستاندەوە،"},{"book":"گەلاتیا","chapter":"1","verse":"2","text":"هەروەها هەموو ئەو برایانەی لەگەڵمدان،"},{"book":"گەلاتیا","chapter":"1","verse":"3","text":"با نیعمەت1‏:3 نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت. و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت،"},{"book":"گەلاتیا","chapter":"1","verse":"4","text":"ئەوەی لە پێناوی گوناهەکانمان خۆی بەخشی، تاکو بەگوێرەی خواستی خودای باوکمان، لەم دنیایە خراپەی ئێستا ڕزگارمان بکات."},{"book":"گەلاتیا","chapter":"1","verse":"5","text":"هەتاهەتایە شکۆمەندی بۆ ئەوە. ئامین."},{"book":"گەلاتیا","chapter":"1","verse":"6","text":"پێم سەیرە چۆن وا بە خێرایی، لەوەی بە نیعمەتی مەسیح بانگی کردوون، بۆ مزگێنییەکی دیکە1‏:6 مەبەست لە مژدەیەکی جیاوازە.‏ وەردەگەڕێن!"},{"book":"گەلاتیا","chapter":"1","verse":"7","text":"مزگێنییەکی دیکە بوونی نییە، بەڵکو هەندێک کەس دەیانەوێت سەرتان لێ بشێوێنن و پەیامی مزگێنیی مەسیح بگۆڕن."},{"book":"گەلاتیا","chapter":"1","verse":"8","text":"بەڵام تەنانەت ئەگەر ئێمە یان فریشتەی ئاسمان مزگێنییەکمان پێدان، جگە لەو مزگێنییەی ئێمە پێمان دان، با نەفرەتی لێ بێت."},{"book":"گەلاتیا","chapter":"1","verse":"9","text":"وەک پێشتر پێمان گوتوون ئێستاش پێتان دەڵێمەوە: ئەگەر کەسێک مزگێنییەکی پێدان جگە لەوەی پەسەندتان کردووە، با نەفرەتی لێ بێت."},{"book":"گەلاتیا","chapter":"1","verse":"10","text":"ئایا ئێستا بۆ بەدەستهێنانی ڕەزامەندی خەڵک هەوڵ دەدەم، یاخود ڕەزامەندی خودا؟ یان ئایا داوای ئەوە دەکەم خەڵک ڕازی بکەم؟ ئەگەر هەتا ئێستا خەریکی ڕازیکردنی خەڵک بوومایە، ئەوا نەدەبوومە بەندەی مەسیح."},{"book":"گەلاتیا","chapter":"1","verse":"11","text":"پێتان دەڵێم، خوشکان، برایان، ئەو پەیامەی ئینجیل1‏:11 پەیامەی ئینجیل دەربڕینی پەیامی ئینجیل کە لێرەدا بەکارهاتووە هەمان وشەی مزگێنییە کە لە ئایەتەکانی 7، 8، 9 بەکارهاتووە. کە جاڕم بۆی داوە، لە مرۆڤەوە نییە."},{"book":"گەلاتیا","chapter":"1","verse":"12","text":"لە کەسیشم وەرنەگرتووە و فێریش نەکراوم، بەڵکو بە ئاشکراکردنی عیسای مەسیح وەرمگرتووە."},{"book":"گەلاتیا","chapter":"1","verse":"13","text":"بێگومان سەربوردەی منتان بیستووە لە جولەکایەتی، کە چۆن دڕندانە کڵێسای خودام چەوساندەوە و هەوڵم دا لەناوی ببەم."},{"book":"گەلاتیا","chapter":"1","verse":"14","text":"لە جولەکایەتی پێش زۆربەی خەڵک کەوتم لە نەوەی خۆم، زۆر دڵگەرمتر بووم لەوان بۆ دابونەریتی باوکان."},{"book":"گەلاتیا","chapter":"1","verse":"15","text":"بەڵام کاتێک خودا کە لە سکی دایکمەوە تەرخانی کردم، بە نیعمەتی خۆی بانگی کردم، خۆشحاڵ بوو"},{"book":"گەلاتیا","chapter":"1","verse":"16","text":"کوڕەکەی لە مندا دەربکەوێت، تاکو لەناو نەتەوە ناجولەکەکاندا مژدە بدەم. لەو کاتەدا دەستبەجێ ڕاوێژم بە کەس نەکرد،"},{"book":"گەلاتیا","chapter":"1","verse":"17","text":"سەرنەکەوتمە ئۆرشەلیم بۆ لای ئەوانەی پێش من نێردراو بوون، بەڵکو ڕۆیشتم بۆ عەرەبستان و دیسان گەڕامەوە دیمەشق."},{"book":"گەلاتیا","chapter":"1","verse":"18","text":"ئینجا دوای سێ ساڵ سەرکەوتمە ئۆرشەلیم، بۆ ئەوەی پەترۆس1‏:18 یۆنانی: کێفاس‏.‏ بناسم، پازدە ڕۆژ لای ئەو مامەوە."},{"book":"گەلاتیا","chapter":"1","verse":"19","text":"بەڵام جگە لە یاقوبی برای عیسای خاوەن شکۆ هیچ نێردراوێکی دیکەم نەبینی."},{"book":"گەلاتیا","chapter":"1","verse":"20","text":"خودا دەزانێت ئەوەی بۆتان دەنووسم درۆ نییە."},{"book":"گەلاتیا","chapter":"1","verse":"21","text":"دوایی چوومە هەرێمەکانی سوریا و کیلیکیا،"},{"book":"گەلاتیا","chapter":"1","verse":"22","text":"بەڵام هێشتا لەلای کڵێساکانی یەهودیا کە سەر بە مەسیحن1‏:22 سەر بە مەسیحن لە زمانی یۆنانیدا (لە مەسیحدا) بەکارهاتووە.‏ بە ڕوخسار نەناسراو بووم،"},{"book":"گەلاتیا","chapter":"1","verse":"23","text":"تەنها بیستبوویان: «ئەوەی جاران ئێمەی دەچەوساندەوە، ئێستا مژدەی ئەو باوەڕە دەدات، کە جاران لەناوی دەبرد.»"},{"book":"گەلاتیا","chapter":"1","verse":"24","text":"ئیتر بەهۆی منەوە ستایشی خودایان دەکرد."}]}