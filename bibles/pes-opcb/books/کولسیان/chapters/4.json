{"data":[{"book":"کولسیان","chapter":"4","verse":"1","text":"شما اربابان نیز باید با عدل و انصاف با غلامان خود رفتار کنید. فراموش نکنید که خود شما نیز در آسمان ارباب دارید که همیشه ناظر بر رفتار شماست."},{"book":"کولسیان","chapter":"4","verse":"2","text":"با ذهنی هوشیار و دلی شکرگزار، خود را وقف دعا کنید."},{"book":"کولسیان","chapter":"4","verse":"3","text":"برای ما نیز دعا کنید تا خدا فرصت‌های بسیاری ایجاد کند و بتوانیم راز مسیح را اعلان کنیم. در واقع، به همین دلیل است که در اینجا در حبس به سر می‌برم."},{"book":"کولسیان","chapter":"4","verse":"4","text":"دعا کنید که جرأت کافی داشته باشم تا این پیغام را آزادانه و تمام و کمال بیان نمایم."},{"book":"کولسیان","chapter":"4","verse":"5","text":"از هر فرصت نهایت استفاده را بکنید تا پیغام انجیل را به دیگران برسانید، و بدانید چگونه با کسانی که هنوز ایمان نیاورده‌اند، عاقلانه رفتار نمایید."},{"book":"کولسیان","chapter":"4","verse":"6","text":"گفتگوی شما همیشه پر از فیض و خوشایند بوده، و با نمک اصلاح شده باشد، تا بدانید به هر کس چگونه پاسخ دهید."},{"book":"کولسیان","chapter":"4","verse":"7","text":"برادر عزیزمان تیخیکوس، شما را از وضع من آگاه خواهد ساخت؛ او خدمتگزار وفادار مسیح و همخدمت من است."},{"book":"کولسیان","chapter":"4","verse":"8","text":"او را فقط به همین منظور نزد شما می‌فرستم، تا از چگونگی حال ما باخبر شوید و با شنیدن سخنان او دلگرم و تشویق گردید."},{"book":"کولسیان","chapter":"4","verse":"9","text":"در ضمن اونیسیموس را نیز همراه او می‌فرستم که برادر عزیز ما و از خود شماست. این دو برادر، شما را در جریان همهٔ وقایع اینجا خواهند گذاشت."},{"book":"کولسیان","chapter":"4","verse":"10","text":"اَرِستَرخوس که با من در زندان است، و مرقُس پسر عموی برنابا، به شما سلام می‌رسانند. همان‌گونه که قبلاً هم سفارش کرده‌ام، هرگاه مرقس نزد شما آید، از او به گرمی پذیرایی کنید."},{"book":"کولسیان","chapter":"4","verse":"11","text":"یسوع یوستوس نیز سلام می‌رساند. از مسیحیان یهودی‌نژاد، فقط همین چند نفر در اینجا با من خدا را خدمت می‌کنند، و خدا می‌داند که چقدر باعث دلگرمی من شده‌اند!"},{"book":"کولسیان","chapter":"4","verse":"12","text":"اِپافراس، که از خود شما و خدمتگزار عیسی مسیح است به شما سلام می‌رساند. او همیشه با جدیت برای شما دعا می‌کند تا کامل و استوار شوید و در هر امری اراده و خواست خدا را درک کنید."},{"book":"کولسیان","chapter":"4","verse":"13","text":"من شخصاً شاهد هستم که او با چه تلاش و کوششی برای شما و همچنین برای مسیحیان اهل لائودیکیه و هیراپولیس دعا می‌کند."},{"book":"کولسیان","chapter":"4","verse":"14","text":"لوقا پزشک محبوب و همچنین دیماس به شما سلام می‌رسانند."},{"book":"کولسیان","chapter":"4","verse":"15","text":"به برادران ما در لائودیکیه، و به نیمفاس و مؤمنینی که در خانهٔ او برای عبادت جمع می‌شوند، سلام برسانید."},{"book":"کولسیان","chapter":"4","verse":"16","text":"در ضمن، پس از خواندن این نامه، آن را به کلیسای لائودیکیه بفرستید، و نامه‌ای را هم که برای ایشان نوشته‌ام، بگیرید و بخوانید."},{"book":"کولسیان","chapter":"4","verse":"17","text":"به ارخیپوس نیز بگویید: «در انجام خدمتی که خداوند به تو سپرده است، کوشا باش!»"},{"book":"کولسیان","chapter":"4","verse":"18","text":"این چند کلمه را نیز من، پولس، به خط خودم می‌نویسم و درود می‌فرستم: «مرا در این زندان فراموش نکنید! خدا شما را فیض عنایت فرماید.»"}]}