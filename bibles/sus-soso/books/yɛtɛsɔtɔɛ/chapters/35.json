{"data":[{"book":"Yɛtɛ sɔtɔɛ","chapter":"35","verse":"1","text":"Munsa naxa Isirayila ɲama birin malan, a a fala e bɛ, «Alatala xa yaamarie nan ya:"},{"book":"Yɛtɛ sɔtɔɛ","chapter":"35","verse":"2","text":"Wo xa wali xi senni lɔxunyi kui, kɔnɔ a xi solofere nde wo xa wo malabu. Lɔxɔɛ sugandixi na a ra Alatala bɛ. Mixi yo naxan wali suxuma na lɔxɔɛ, a lanma na kanyi xa faxa."},{"book":"Yɛtɛ sɔtɔɛ","chapter":"35","verse":"3","text":"Wo naxa tɛ yo radɛxɛ wo xa banxi kui malabui lɔxɔɛ.»"},{"book":"Yɛtɛ sɔtɔɛ","chapter":"35","verse":"4","text":"Munsa man naxa a masen Isirayila ɲama birin bɛ, «Alatala xa yaamarie nan ya:"},{"book":"Yɛtɛ sɔtɔɛ","chapter":"35","verse":"5","text":"Wo xa hadiya ba Alatala bɛ. Mixi naxan na a ɲanige a xa hadiya ba, alɔ xɛɛma, gbeti, nun wure gbeeli,"},{"book":"Yɛtɛ sɔtɔɛ","chapter":"35","verse":"6","text":"gɛsɛ gɛrɛ daaxi, bulu daaxi, nun a gbeeli, suwa dugi, nun gɛsɛ naxan yailanxi si xabe ra,"},{"book":"Yɛtɛ sɔtɔɛ","chapter":"35","verse":"7","text":"yɛxɛɛ kontonyi kiri naxee soxi a gbeeli ra, peremui kirie, nun kasiya wuri,"},{"book":"Yɛtɛ sɔtɔɛ","chapter":"35","verse":"8","text":"lanpui ture, labundɛ naxan masunbuma ture ra, surayi xiri ɲɔxunmɛ naxan ganma,"},{"book":"Yɛtɛ sɔtɔɛ","chapter":"35","verse":"9","text":"onixi gɛmɛ, nun gɛmɛ tofanyi naxee sama sɛrɛxɛdubɛ xa donma kuye nun a xa donma kanke raxunmase ma.»"},{"book":"Yɛtɛ sɔtɔɛ","chapter":"35","verse":"10","text":"«Wali kolonyie naxee na wo ya ma, e xa fa yi see yailande alɔ Alatala a yamarixi ki naxɛ:"},{"book":"Yɛtɛ sɔtɔɛ","chapter":"35","verse":"11","text":"Hɔrɔmɔlingira dugie,"},{"book":"Yɛtɛ sɔtɔɛ","chapter":"35","verse":"12","text":"a nun saatɛ kankira,"},{"book":"Yɛtɛ sɔtɔɛ","chapter":"35","verse":"13","text":"hɔrɔmɔlingira teebili,"},{"book":"Yɛtɛ sɔtɔɛ","chapter":"35","verse":"14","text":"hɔrɔmɔlingira lanpui dɔxɔse,"},{"book":"Yɛtɛ sɔtɔɛ","chapter":"35","verse":"15","text":"surayi sɛrɛxɛbade,"},{"book":"Yɛtɛ sɔtɔɛ","chapter":"35","verse":"16","text":"sɛrɛxɛbade xungbe,"},{"book":"Yɛtɛ sɔtɔɛ","chapter":"35","verse":"17","text":"hɔrɔmɔlingira tɛtɛ xa dugie,"},{"book":"Yɛtɛ sɔtɔɛ","chapter":"35","verse":"18","text":"hɔrɔmɔlingira maxirisee,"},{"book":"Yɛtɛ sɔtɔɛ","chapter":"35","verse":"19","text":"a nun sɛrɛxɛdubɛ sosee Haruna nun a xa die bɛ.»"},{"book":"Yɛtɛ sɔtɔɛ","chapter":"35","verse":"20","text":"Isirayila ɲama naxa keli Munsa xun ma."},{"book":"Yɛtɛ sɔtɔɛ","chapter":"35","verse":"21","text":"Mixi naxee a ɲanige, nee naxa fa e xa hadiya ra Alatala bɛ a xa hɔrɔmɔlingira tife ra, Ala e lima dɛnnaxɛ, a nun sɛrɛxɛdubɛ sosee sɛniyɛnxie yailanfe ra."},{"book":"Yɛtɛ sɔtɔɛ","chapter":"35","verse":"22","text":"Xɛmɛe nun ginɛ naxee a ɲanigexi, e naxa fa xunmase xɛɛma daaxie ra, alɔ tulirasoe, xurundɛe, kɔnyi magorosee, bɛlɛxɛrasoee, a nun xunmase gbɛtɛ naxee yailanxi xɛɛma ra. E naxa na birin fi Alatala ma sɛrɛxɛ ra."},{"book":"Yɛtɛ sɔtɔɛ","chapter":"35","verse":"23","text":"Gɛsɛ gɛrɛ daaxi, bulu daaxi, nun a gbeeli, suwa dugie, gɛsɛ naxan yailanxi si xabe ra, yɛxɛɛ kontonyi kiri naxee soxi a gbeeli ra, nun peremui kirie nu na naxee yi ra, nee naxa fa e ra."},{"book":"Yɛtɛ sɔtɔɛ","chapter":"35","verse":"24","text":"Mixi naxee nu a ɲanigexi, nee naxa fa gbeti nun wure gbeeli hadiya ra Alatala bɛ. Kasiya wuri kanyie naxa fa na wuri ra hɔrɔmɔlingira wali xa fe ra."},{"book":"Yɛtɛ sɔtɔɛ","chapter":"35","verse":"25","text":"Ginɛ naxan birin fata dugi sɔxɔde, e naxa dugie sɔxɔ e bɛlɛxɛ ra, e fa nee ra: dugi gɛrɛ daaxi, bulu daaxi, nun a gbeeli. E naxa fa suwa dugi ra."},{"book":"Yɛtɛ sɔtɔɛ","chapter":"35","verse":"26","text":"Ginɛ naxan birin fata, e a ɲanige, e naxa gɛsɛ yailan si xabe ra."},{"book":"Yɛtɛ sɔtɔɛ","chapter":"35","verse":"27","text":"Ɲama kuntigie naxa fa onixi gɛmɛe nun gɛmɛ tofanyi gbɛtɛe ra, naxee sama sɛrɛxɛdubɛ xa donma kuye nun a xa donma kanke raxunmase ra."},{"book":"Yɛtɛ sɔtɔɛ","chapter":"35","verse":"28","text":"E naxa fa labundɛ nun ture ra hɔrɔmɔlingira lanpui bɛ, a nun ture sɛniyɛnxi nun labundɛ gan daaxi gbɛtɛ."},{"book":"Yɛtɛ sɔtɔɛ","chapter":"35","verse":"29","text":"Isirayilaka birin naxee a ɲanigexi e bɔɲɛ kui, xɛmɛe nun ginɛe, nee naxa fa hadiya ra Alatala xɔn ma, alako Munsa xa wali raba Alatala a yamarixi naxan na."},{"book":"Yɛtɛ sɔtɔɛ","chapter":"35","verse":"30","text":"Munsa naxa a masen Isirayilakae bɛ, «Wo a kolon, Alatala bara Besaleli Uri xa di sugandi, Xuru xa mamadi naxan fatanxi Yuda bɔnsɔɛ ra."},{"book":"Yɛtɛ sɔtɔɛ","chapter":"35","verse":"31","text":"Alatala bara xaxili fanyi fi a ma, alako a xa wali birin naba ki kolon lɔnni fanyi ra,"},{"book":"Yɛtɛ sɔtɔɛ","chapter":"35","verse":"32","text":"a xa nɔ wali tode a xaxili kui beenun a xa raba, a xa nɔ xɛɛma, gbeti, nun wure gbeeli rawalide,"},{"book":"Yɛtɛ sɔtɔɛ","chapter":"35","verse":"33","text":"a xa nɔ gɛmɛ fanyi masolide a fa a rabilinyi yailan, a xa nɔ kamudɛriɲa nun wali gbɛtɛe rabade."},{"book":"Yɛtɛ sɔtɔɛ","chapter":"35","verse":"34","text":"Ala bara a niya Besaleli xa nɔ mixi gbɛtɛ matinkande a xa wali ra. Ala bara na niya Oholiyabu Axisamaki xa di fan bɛ, naxan fatanxi Dana bɔnsɔɛ ra."},{"book":"Yɛtɛ sɔtɔɛ","chapter":"35","verse":"35","text":"Ala bara e mali alako e xa fata wali birin na, alɔ gɛmɛ nun wuri masolife, pirinti rabafe, suwa dugi sɔxɔfe gɛsɛ gɛrɛ daaxi, bulu daaxi, nun a gbeeli ra, a nun wali birin e naxan toma e xaxili kui.»"}]}