{"data":[{"book":"СУДЗЬДЗЯЎ","chapter":"20","verse":"1","text":"І выйшлі ўсе сыны Ізраілевыя, і сабралася ўсё супольства, як адзін чалавек, ад Дана да Вірсавіі, і зямля Галаадская перад Госпадам ў Масіфу."},{"book":"СУДЗЬДЗЯЎ","chapter":"20","verse":"2","text":"І сабраліся правадыры ўсяго народа, усе плямёны Ізраілевыя, на сход народа Божага, чатырыста тысяч пешых, якія агалялі меч."},{"book":"СУДЗЬДЗЯЎ","chapter":"20","verse":"3","text":"І сыны Веньямінавыя пачулі, што сыны Ізраілевыя прыйшлі ў Масіфу. І сказалі сыны Ізраілевыя: скажэце, як адбывалася гэтае ліха?"},{"book":"СУДЗЬДЗЯЎ","chapter":"20","verse":"4","text":"Лявіт, муж той забітай жанчыны, адказваў і сказаў: я з наложніцаю маёю прыйшоў начаваць у Гіву Веньямінавую;"},{"book":"СУДЗЬДЗЯЎ","chapter":"20","verse":"5","text":"і паўсталі на мяне жыхары Гівы і атачылі празь мяне дом уначы; мяне мерыліся забіць і наложніцу маю замардавалі, так што яна памерла;"},{"book":"СУДЗЬДЗЯЎ","chapter":"20","verse":"6","text":"я ўзяў наложніцу маю, расьсек яе і паслаў яе ва ўсе вобласьці валоданьняў Ізраілевых, бо яны ўчынілі беззаконьне і паскудную дзею ў Ізраілі;"},{"book":"СУДЗЬДЗЯЎ","chapter":"20","verse":"7","text":"вось, усе вы, сыны Ізраілевыя, разгледзьце гэтую дзею і вырашыце тут."},{"book":"СУДЗЬДЗЯЎ","chapter":"20","verse":"8","text":"І паўстаў увесь народ, як адзін чалавек, і сказаў: ня пойдзем ніхто ў намёт свой і ня вернемся ніхто ў дом свой;"},{"book":"СУДЗЬДЗЯЎ","chapter":"20","verse":"9","text":"і вось, што мы зробім сёньня з Гіваю: пойдзем на яе па жэрабі;"},{"book":"СУДЗЬДЗЯЎ","chapter":"20","verse":"10","text":"і возьмем па дзесяць чалавек са ста ад усіх плямёнаў Ізраілевых, па сто ад тысячы і па тысячы ад цьмы, каб яны прынесьлі ежы народу, які пойдзе супроць Гівы Веньямінавай, пакараць яе за паскудную дзею, якую яна ўчыніла ў Ізраілі."},{"book":"СУДЗЬДЗЯЎ","chapter":"20","verse":"11","text":"І сабраліся ўсе Ізраільцяне супроць горада аднадушна, як адзін чалавек."},{"book":"СУДЗЬДЗЯЎ","chapter":"20","verse":"12","text":"І паслалі плямёны Ізраілевыя ва ўсё племя Веньямінавае сказаць: якая гэта гнюсотная дзея ўчынена ў вас!"},{"book":"СУДЗЬДЗЯЎ","chapter":"20","verse":"13","text":"выдайце тых распусных людзей, якія ў Гіве; мы аддамо іх сьмерці і выкарчуем зло зь Ізраіля. Але сыны Веньямінавыя не хацелі слухаць голасу братоў сваіх, сыноў Ізраілевых;"},{"book":"СУДЗЬДЗЯЎ","chapter":"20","verse":"14","text":"а сабраліся сыны Веньямінавыя з гарадоў у Гіву, каб пайсьці вайною супроць сыноў Ізраілевых."},{"book":"СУДЗЬДЗЯЎ","chapter":"20","verse":"15","text":"І налічылася таго дня сыноў Веньямінавых з гарадоў дваццаць шэсьць тысяч чалавек, якія агалілі меч: апрача таго з жыхароў Гівы налічана сямсот адборных;"},{"book":"СУДЗЬДЗЯЎ","chapter":"20","verse":"16","text":"з усяго народу гэтага было сямсот чалавек адборных, якія былі ляўчукі, і ўсе гэтыя, кідаючы з прашчы камень у волас, ня кідалі міма."},{"book":"СУДЗЬДЗЯЎ","chapter":"20","verse":"17","text":"А Ізраільцянаў, апрача сыноў Веньямінавых, налічвалася чатырыста тысяч чалавек, што агалялі меч; усе яны былі здольныя да вайны."},{"book":"СУДЗЬДЗЯЎ","chapter":"20","verse":"18","text":"І ўсталі і пайшлі ў дом Божы, і пыталіся ў Бога і сказалі сыны Ізраілевыя: хто з нас раней пойдзе на вайну з сынамі Веньяміна? І сказаў Гасподзь: Юда наперадзе."},{"book":"СУДЗЬДЗЯЎ","chapter":"20","verse":"19","text":"І ўсталі сыны Ізраілевыя раніцай і атабарыліся каля Гівы;"},{"book":"СУДЗЬДЗЯЎ","chapter":"20","verse":"20","text":"і выступілі Ізраільцяне на вайну супроць Веньяміна, і сталі сыны Ізраілевыя ў баявы парадак каля Гівы."},{"book":"СУДЗЬДЗЯЎ","chapter":"20","verse":"21","text":"І выйшлі сыны Веньямінавыя зь Гівы і паклалі ў той дзень дваццаць дзьве тысячы Ізраільцянаў на зямлю."},{"book":"СУДЗЬДЗЯЎ","chapter":"20","verse":"22","text":"Але народ Ізраільскі падбадзёрыўся, і зноў сталі ў баявы парадак на тым месцы, дзе стаялі першы дзень."},{"book":"СУДЗЬДЗЯЎ","chapter":"20","verse":"23","text":"І пайшлі сыны Ізраілевыя, і плакалі перад Госпадам да вечара, і пыталіся ў Госпада: ці ўступаць мне яшчэ ў бітву з сынамі Веньяміна, брата майго? Гасподзь сказаў: ідзеце супроць яго."},{"book":"СУДЗЬДЗЯЎ","chapter":"20","verse":"24","text":"І падступілі сыны Ізраілевыя да сыноў Веньяміна ў другі дзень."},{"book":"СУДЗЬДЗЯЎ","chapter":"20","verse":"25","text":"Веньямін выступіў супроць іх з Гівы на другі дзень, і яшчэ паклалі на зямлю з сыноў Ізраілевых васемнаццаць тысяч чалавек, што агаляюць меч."},{"book":"СУДЗЬДЗЯЎ","chapter":"20","verse":"26","text":"Тады ўсе сыны Ізраілевыя і ўвесь народ пайшлі і прышлі ў дом Божы і, седзячы там, плакалі перад Госпадам, і пасьціліся ў той дзень да вечара, і прынесьлі цэласпаленьні і мірныя ахвяры прад Госпадам."},{"book":"СУДЗЬДЗЯЎ","chapter":"20","verse":"27","text":"І пыталіся сыны Ізраілевыя ў Госпада,"},{"book":"СУДЗЬДЗЯЎ","chapter":"20","verse":"28","text":"ці выходзіць мне яшчэ на бітву з сынамі Веньяміна, брата майго, ці не? Гасподзь сказаў: ідзеце: Я заўтра аддам яго ў рукі вашыя."},{"book":"СУДЗЬДЗЯЎ","chapter":"20","verse":"29","text":"І паставіў Ізраіль засаду вакол Гівы."},{"book":"СУДЗЬДЗЯЎ","chapter":"20","verse":"30","text":"І пайшлі сыны Ізраілевыя на сыноў Веньяміна на трэці дзень і сталі ў баявы парадак перад Гіваю, як раней."},{"book":"СУДЗЬДЗЯЎ","chapter":"20","verse":"31","text":"Сыны Веньямінавыя выступілі супроць народу і аддаліліся ад горада, і пачалі, як раней, забіваць з народу на дарогах, зь якіх адна ідзе да Вэтыля, а другая да Гівы полем, і забілі да трыццаці чалавек зь Ізраільцянаў."},{"book":"СУДЗЬДЗЯЎ","chapter":"20","verse":"32","text":"І сказалі сыны Веньямінавыя: яны падаюць перад намі, як і раней. А сыны Ізраілевыя сказалі: пабяжым ад іх і адцягнем іх ад горада на дарогі."},{"book":"СУДЗЬДЗЯЎ","chapter":"20","verse":"33","text":"І ўсе Ізраільцяне ўсталі з свайго месца і выстраіліся ў Ваал-Тамары. І засада Ізраілевая кінулася са свайго месца, з заходняга боку Гівы."},{"book":"СУДЗЬДЗЯЎ","chapter":"20","verse":"34","text":"І прыйшлі да Гівы дзесяць тысяч чалавек адборных з усяго Ізраіля, і пачалася жорсткая бітва; але сыны Веньяміна ня ведалі, што іх чакае бяда."},{"book":"СУДЗЬДЗЯЎ","chapter":"20","verse":"35","text":"І пабіў Гасподзь Веньяміна перад Ізраільцянамі, і паклалі ў той дзень Ізраільцяне з сыноў Веньяміна дваццаць пяць тысяч сто чалавек, што агалілі меч."},{"book":"СУДЗЬДЗЯЎ","chapter":"20","verse":"36","text":"Калі сыны Веньяміна ўбачылі, што яны пабітыя, тады Ізраільцяне саступілі месца сынам Веньяміна, бо спадзяваліся на засаду, якую яны пакінулі паблізу Гівы."},{"book":"СУДЗЬДЗЯЎ","chapter":"20","verse":"37","text":"А засада пасьпяшалася і памкнулася да Гівы, і ўступіла і пабіла ўвесь горад мечам."},{"book":"СУДЗЬДЗЯЎ","chapter":"20","verse":"38","text":"Ізраільцяне паставілі з засадаю ўмоўленым знакам да нападу дым слупам з горада."},{"book":"СУДЗЬДЗЯЎ","chapter":"20","verse":"39","text":"І вось, калі Ізраільцяне адступілі зь месца бітвы, і Веньямін пачаў пабіваць і пабіў Ізраільцянаў да трыццаці чалавек і казаў: «зноў падаюць яны перад намі, як і ў ранейшых бітвах»,"},{"book":"СУДЗЬДЗЯЎ","chapter":"20","verse":"40","text":"тады пачаў падымацца з горада дым слупам. Веньямін азірнуўся назад, і вось, дым ад усяго града падымаецца ў неба."},{"book":"СУДЗЬДЗЯЎ","chapter":"20","verse":"41","text":"Ізраільцяне вярнуліся, а Веньямін спалохаўся, бо ўбачыў, што спасьцігла яго бяда."},{"book":"СУДЗЬДЗЯЎ","chapter":"20","verse":"42","text":"І пабеглі яны ад Ізраільцянаў па дарозе да пустыні; але сеча перасьледавала іх, і тыя, што выходзілі з гарадоў, пабівалі іх там;"},{"book":"СУДЗЬДЗЯЎ","chapter":"20","verse":"43","text":"атачылі Веньяміна і перасьледавалі яго да Мэнухі і пабівалі да самага ўсходняга боку Гівы."},{"book":"СУДЗЬДЗЯЎ","chapter":"20","verse":"44","text":"І загінула з сыноў Веньяміна васямнаццаць тысяч чалавек, людзей дужых."},{"book":"СУДЗЬДЗЯЎ","chapter":"20","verse":"45","text":"Астатнія павярнуліся і пабеглі да пустыні, да скалы Рымона, і пабілі яшчэ на дарогах пяць тысяч чалавек; і гналіся за імі да Гідома і яшчэ забілі зь іх дзьве тысячы чалавек."},{"book":"СУДЗЬДЗЯЎ","chapter":"20","verse":"46","text":"А ўсіх сыноў Веньямінавых, якія загінулі ў той дзень, было дваццаць пяць тысяч чалавек, што агалілі меч, і ўсе яны былі мужчыны дужыя."},{"book":"СУДЗЬДЗЯЎ","chapter":"20","verse":"47","text":"І ўцяклі астатнія ў пустыню, да скалы Рымона, шэсьцьсот чалавек, і заставаліся там у каменнай гары Рымоне чатыры месяцы."},{"book":"СУДЗЬДЗЯЎ","chapter":"20","verse":"48","text":"А Ізраільцяне зноў пайшлі да сыноў Веньямінавых і пабілі іх там, і людзей у горадзе, і быдла, і ўсё, што ні сустракалася, і ўсе, што былі на дарозе, гарады спалілі агнём."}]}