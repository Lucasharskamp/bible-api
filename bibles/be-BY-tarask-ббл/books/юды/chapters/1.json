{"data":[{"book":"ЮДЫ","chapter":"1","verse":"1","text":"Юда, раб Ісуса Хрыста, брат Якава, пакліканым, якія асьвечаныя Богам Айцом і ахаваныя Ісусам Хрыстом:"},{"book":"ЮДЫ","chapter":"1","verse":"2","text":"міласьць вам і мір і любоў хай памножацца."},{"book":"ЮДЫ","chapter":"1","verse":"3","text":"Любасныя! маючы ўсю руплівасьць пісаць вам пра супольнае збавеньне, я палічыў за патрэбнае напісаць вам умаўленьне - паспрыяць веры, адзін раз перададзенай сьвятым."},{"book":"ЮДЫ","chapter":"1","verse":"4","text":"Бо пракраліся некаторыя людзі, спрадвеку прызначаныя на гэтае асуджэньне, бязбожнікі, што абарочваюць мілату Бога нашага ў нагоду да распусты і выракаюцца адзінага Валадара Бога і Госпада нашага Ісуса Хрыста."},{"book":"ЮДЫ","chapter":"1","verse":"5","text":"Я хачу нагадаць вам, хто ўжо ведае гэта, што Гасподзь, вызваліўшы народ зь зямлі Егіпецкай, потым пагубіў тых, што ня веравалі,"},{"book":"ЮДЫ","chapter":"1","verse":"6","text":"і анёлаў, якія не захавалі сваёй годнасьці, але пакінулі сваё жытло, трымае ў вечных кайданах, пад цемрывам, на суд вялікага дня."},{"book":"ЮДЫ","chapter":"1","verse":"7","text":"Як Садома і Гамора і навакольныя гарады, што падобна да іх блудадзеілі і ўганяліся за іншаю плоцьцю, дастаўшы кары вагнём вечным, пастаўлены ў прыклад, -"},{"book":"ЮДЫ","chapter":"1","verse":"8","text":"гэтак сама будзе і з гэтымі лятуценьнікамі, якія апаганьваюць плоць, адмаўляюць начальствы і ліхасловяць высокія ўлады."},{"book":"ЮДЫ","chapter":"1","verse":"9","text":"Міхаіл Арханёл, калі гаварыў з д'яблам, спрачаючыся пра Майсеева цела, не адважыўся вымавіць зьняважлівага выраку, а сказаў: няхай забароніць табе Гасподзь."},{"book":"ЮДЫ","chapter":"1","verse":"10","text":"А гэтыя ганьбуюць тое, чаго ня ведаюць; а што з прыроды, як бязмоўныя жывёлы ведаюць, тым і разбэшчваюць сябе."},{"book":"ЮДЫ","chapter":"1","verse":"11","text":"Гора ім, бо ідуць дарогай Каінавай, упадаюць у змусту зьдзірства, як Валаам, і ў зацятасьці гінуць, як Карэй."},{"book":"ЮДЫ","chapter":"1","verse":"12","text":"Такія бываюць спакусай на вашых вячэрах любові: банкетуючы з вамі, бяз страху напасваюцца; гэта - бязводныя хмары, што вецер носіць; восеньскія дрэвы, бясплодныя, двойчы памерлыя, выкарчаваныя;"},{"book":"ЮДЫ","chapter":"1","verse":"13","text":"раз'юшаныя марскія хвалі, што з шумавіньнем выкідаюць сваю брыду, зоркі вандроўныя, якіх трымае морак цемрыва навекі."},{"book":"ЮДЫ","chapter":"1","verse":"14","text":"Пра іх прарочыў і Энох, сёмы ад Адама, кажучы: вось, ідзе Гасподзь з процьмаю сьвятых анёлаў Сваіх -"},{"book":"ЮДЫ","chapter":"1","verse":"15","text":"чыніць суд над усімі і выкрыць усіх сярод іх бязбожных ва ўсіх справах, якія ад бязбожнасьці іхняй, і за ўсе жорсткія словы, якімі ганілі Яго бязбожныя грэшнікі."},{"book":"ЮДЫ","chapter":"1","verse":"16","text":"Гэта - наракальнікі, нічым не задаволеныя, што ходзяць у сваіх пажадлівасьцях (бязбожна і беззаконна); вусны іхнія вымаўляюць пыхлівыя словы; і зважаюць на асобы з карысьлівасьці."},{"book":"ЮДЫ","chapter":"1","verse":"17","text":"Але вы, любасныя, памятайце прадказанае апосталамі Госпада нашага Ісуса Хрыста;"},{"book":"ЮДЫ","chapter":"1","verse":"18","text":"яны казалі вам, што апошнім часам зьявяцца агуднікі, якія будуць хадзіць у сваіх бязбожных пахацінствах."},{"book":"ЮДЫ","chapter":"1","verse":"19","text":"Гэта - людзі, якія адлучаюць сябе (ад адзінства веры), душэўныя, але бяз духу."},{"book":"ЮДЫ","chapter":"1","verse":"20","text":"А вы, любасныя, будуючыся на найсьвяцейшай веры нашай, молячыся Духам Сьвятым,"},{"book":"ЮДЫ","chapter":"1","verse":"21","text":"захоўвайце сябе ў любові Божай, чакаючы міласьці ад Госпада нашага Ісуса Хрыста, на вечнае жыцьцё;"},{"book":"ЮДЫ","chapter":"1","verse":"22","text":"і да адных будзьце літасьцівыя, з разважлівасьцю;"},{"book":"ЮДЫ","chapter":"1","verse":"23","text":"а другіх страхам ратуйце, вырываючы з вагню, выкрывайце са страхам, пагарджаючы нават вопраткаю, якая апаганена целам."},{"book":"ЮДЫ","chapter":"1","verse":"24","text":"А Таму, Хто можа захаваць вас ад падзеньня і паставіць перад славаю Сваёю беспахібнымі ў радасьці,"},{"book":"ЮДЫ","chapter":"1","verse":"25","text":"адзінаму, самаму мудраму Богу, Збаўцу нашаму празь Ісуса Хрыста Госпада нашага, слава: веліч, сіла і ўлада перад усімі вякамі, сёньня і ўсявечна. Амін."}]}