{"data":[{"book":"ПСАЛТЫР","chapter":"62","verse":"1","text":"Псальма Давідава, калі ён быў у пустыні Юдэйскай."},{"book":"ПСАЛТЫР","chapter":"62","verse":"2","text":"Божа! Ты Бог мой, Цябе я шукаю ад золку; Цябе прагне душа мая, па Табе маё цела тужыць у зямлі пустой, высахлай і бязводнай,"},{"book":"ПСАЛТЫР","chapter":"62","verse":"3","text":"каб бачыць сілу Тваю і славу Тваю, як бачыў Цябе ў сьвятыні:"},{"book":"ПСАЛТЫР","chapter":"62","verse":"4","text":"бо ласка Твая лепшая за жыцьцё. Уславяць вусны мае Цябе."},{"book":"ПСАЛТЫР","chapter":"62","verse":"5","text":"Так дабраслаўлю Цябе ў жыцьці маім; у імя Тваё рукі мае падыму."},{"book":"ПСАЛТЫР","chapter":"62","verse":"6","text":"Як лоем і алеем душа мая насычаецца, і радасным голасам вусны мае Цябе славяць,"},{"book":"ПСАЛТЫР","chapter":"62","verse":"7","text":"калі ўспамінаю Цябе я на ложку маім, думаю пра Цябе ў часіну начную,"},{"book":"ПСАЛТЫР","chapter":"62","verse":"8","text":"бо Ты дапамога мая, і ў цяні крылаў Тваіх я парадуюся;"},{"book":"ПСАЛТЫР","chapter":"62","verse":"9","text":"Душа мая да Цябе прыляпілася; правіца Твая трымае мяне."},{"book":"ПСАЛТЫР","chapter":"62","verse":"10","text":"А тыя, што шукаюць пагібелі душы маёй, сыдуць у апраметную зямлі;"},{"book":"ПСАЛТЫР","chapter":"62","verse":"11","text":"паб'юць іх сілаю меча; стануць здабычаю лісаў;"},{"book":"ПСАЛТЫР","chapter":"62","verse":"12","text":"а цар усьцешыцца ў Богу, будзе ўслаўлены кожны, хто Яму прысягае, бо замкнуцца вусны ў тых, што гавораць няпраўду."}]}