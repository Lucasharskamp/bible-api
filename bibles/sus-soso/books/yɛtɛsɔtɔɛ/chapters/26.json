{"data":[{"book":"Yɛtɛ sɔtɔɛ","chapter":"26","verse":"1","text":"«I xa Ala xa hɔrɔmɔlingira yailan suwa dugi fu ra, naxee raxunmaxi gɛsɛ mɔɔli saxan na, gɛsɛ gɛrɛ daaxi, gɛsɛ bulu daaxi, nun gɛsɛ gbeeli. Na gɛsɛ xa malekɛe sawurɛ ramini dugie ma. A xa tofan ki fanyi."},{"book":"Yɛtɛ sɔtɔɛ","chapter":"26","verse":"2","text":"Dugi birin xa kuya nɔngɔn mɔxɔɲɛn nun solomasaxan, a xa igbo nɔngɔn naani. E kuyɛ nun e igboya xa lan."},{"book":"Yɛtɛ sɔtɔɛ","chapter":"26","verse":"3","text":"Dugi suuli xa dɛgɛ e boore ra, dugi suuli gbɛtɛ fan xa dɛgɛ e boore ra. Na kui na dugi fu bara findi dugi firin na."},{"book":"Yɛtɛ sɔtɔɛ","chapter":"26","verse":"4","text":"I xa gɛsɛ gɛrɛ daaxi dɛgɛ na dugi singe dɛ kiri ma, a nun na dugi firin nde dɛ kiri ma."},{"book":"Yɛtɛ sɔtɔɛ","chapter":"26","verse":"5","text":"I xa gɛsɛ tongo suuli dɛgɛ na firinyi dɛ kiri ma alako e birin xa lan e boore ma."},{"book":"Yɛtɛ sɔtɔɛ","chapter":"26","verse":"6","text":"Na dangi xanbi i xa suxuse tongo suuli yailan xɛɛma ra, i fa na dugi firinyie ralan e boore ra na suxusee ra. Na nan a niyama hɔrɔmɔlingira xa findi dugi keren na.»"},{"book":"Yɛtɛ sɔtɔɛ","chapter":"26","verse":"7","text":"«I xa dugi fu nun keren sɔxɔ si xabe ra, naxee Ala xa hɔrɔmɔlingira makotoma."},{"book":"Yɛtɛ sɔtɔɛ","chapter":"26","verse":"8","text":"Dugi keren xa kuya nɔngɔn tongo saxan, a xa igbo nɔngɔn naani. Na dugi fu nun kerenyi birin xa lan."},{"book":"Yɛtɛ sɔtɔɛ","chapter":"26","verse":"9","text":"I xa dugi suuli dɛgɛ e boore ra, e xa findi dugi keren na. Na dugi senni naxee luxi, i xa e fan dɛgɛ e boore ra. Na dugi senni nde singanma banxi yatagi nan xun ma."},{"book":"Yɛtɛ sɔtɔɛ","chapter":"26","verse":"10","text":"I xa gɛsɛ tongo suuli dɛgɛ na dugi singe ra, a nun na dugi firin nde ra."},{"book":"Yɛtɛ sɔtɔɛ","chapter":"26","verse":"11","text":"Na dangi xanbi i xa suxuse tongo suuli yailan wure gbeeli ra, i fa na dugi firinyie ralan e boore ra na suxusee ra. Na nan a niyama na birin xa findi dugi keren na naxan Ala xa hɔrɔmɔlingira makotoma."},{"book":"Yɛtɛ sɔtɔɛ","chapter":"26","verse":"12","text":"Na dugi xa mayigboe kɛɲa ma dɔnxɔɛ tagi singanma hɔrɔmɔlingira nan xanbi ra."},{"book":"Yɛtɛ sɔtɔɛ","chapter":"26","verse":"13","text":"Na dugi xa kuyɛ kɛɲa na ki naxɛ, nɔngɔn keren nan luma na sɛɛti firinyie ma, alako hɔrɔmɔlingira xa makoto.»"},{"book":"Yɛtɛ sɔtɔɛ","chapter":"26","verse":"14","text":"«Na dangi xanbi i xa makotose gbɛtɛ yailan yɛxɛɛ kontonyi kiri ra, naxan soxi a gbeeli ra. I man xa makotose gbɛtɛ yailan peremui kiri ra.»"},{"book":"Yɛtɛ sɔtɔɛ","chapter":"26","verse":"15","text":"«I xa kasiya wuri xaba xebenyie ra hɔrɔmɔlingira tima naxee ma."},{"book":"Yɛtɛ sɔtɔɛ","chapter":"26","verse":"16","text":"Kankan xa kuya nɔngɔn fu, a xa igbo nɔngɔn keren nun a tagi."},{"book":"Yɛtɛ sɔtɔɛ","chapter":"26","verse":"17","text":"Suxuse firin xa lu hɔrɔmɔlingira xebenyi birin ma e kafuma e boore ma naxee ra."},{"book":"Yɛtɛ sɔtɔɛ","chapter":"26","verse":"18","text":"Xebenyi mɔxɔɲɛn nan tima hɔrɔmɔlingira yirefanyi ma."},{"book":"Yɛtɛ sɔtɔɛ","chapter":"26","verse":"19","text":"Sanbunyi gbeti daaxi tongo naani nan sama na xebenyi mɔxɔɲɛn bun ma, xebenyi keren, sanbunyi firin. E xa lu xebenyi suxusee fɛ ma."},{"book":"Yɛtɛ sɔtɔɛ","chapter":"26","verse":"20","text":"Xebenyi mɔxɔɲɛn nan tima hɔrɔmɔlingira kɔɔla fan ma,"},{"book":"Yɛtɛ sɔtɔɛ","chapter":"26","verse":"21","text":"a nun e sanbunyi gbeti daaxi tongo naani, xebenyi keren, sanbunyi firin."},{"book":"Yɛtɛ sɔtɔɛ","chapter":"26","verse":"22","text":"Xebenyi senni nan tima hɔrɔmɔlingira xanbi ra sogegorode mabiri."},{"book":"Yɛtɛ sɔtɔɛ","chapter":"26","verse":"23","text":"I xa xebenyi firin yailan tuxuie bɛ hɔrɔmɔlingira xanbi ra,"},{"book":"Yɛtɛ sɔtɔɛ","chapter":"26","verse":"24","text":"naxee fuge nun lanbanyi lanma e boore ma, e xiri fuge ra se digilinxi ra. Na tuxui firinyi xa yailan na ki."},{"book":"Yɛtɛ sɔtɔɛ","chapter":"26","verse":"25","text":"Na birin lanma xebenyi solomasaxan nan ma, a nun e sanbunyi gbeti daaxi fu nun senni, xebenyi keren, sanbunyi firin.»"},{"book":"Yɛtɛ sɔtɔɛ","chapter":"26","verse":"26","text":"«I xa wuri suuli yailan kasiya wuri ra, hɔrɔmɔlingira xebenyie tima naxee ma. Suuli rawali sɛɛti keren ma,"},{"book":"Yɛtɛ sɔtɔɛ","chapter":"26","verse":"27","text":"suuli rawali boore sɛɛti ma, suuli rawalima hɔrɔmɔlingira xanbi ra sogegorode mabiri."},{"book":"Yɛtɛ sɔtɔɛ","chapter":"26","verse":"28","text":"Wuri naxan luma a tagi, na dangima xebenyie nan xun ma, a keli sɛɛti singe a sa dɔxɔ boore ra."},{"book":"Yɛtɛ sɔtɔɛ","chapter":"26","verse":"29","text":"Na xebenyie, nun na wurie, nun se digilinxie wuri soma naxee kui, i xa xɛɛma maso na birin ma."},{"book":"Yɛtɛ sɔtɔɛ","chapter":"26","verse":"30","text":"I xa na hɔrɔmɔlingira ti alɔ n i yamarixi ki naxɛ geya fari.»"},{"book":"Yɛtɛ sɔtɔɛ","chapter":"26","verse":"31","text":"«I xa suwa dugi yailan gɛsɛ gbeeli nun gɛsɛ bulu daaxi ra. Malekɛ sawurɛe xa dɛgɛ na ma, a xa tofan ki fanyi."},{"book":"Yɛtɛ sɔtɔɛ","chapter":"26","verse":"32","text":"I xa a gbaku kasiya wuri naani ra xɛɛma masoxi naxee ma, e tixi gbeti sanbunyie ma. Suxuse naxee dugi xirima wurie ma, xɛɛma xa maso nee fan ma."},{"book":"Yɛtɛ sɔtɔɛ","chapter":"26","verse":"33","text":"I na gɛ dugi gbakude na suxusee ra, i xa saatɛ kankira dɔxɔ a xanbi ra. Na ki, na dugi luma na yire firin tagi ra, naxan xili yire sɛniyɛnxi a nun naxan xili yire sɛniyɛnxi fisamante."},{"book":"Yɛtɛ sɔtɔɛ","chapter":"26","verse":"34","text":"I xa saatɛ kankira dɛ rakoto a dɛrakote ra yire sɛniyɛnxi fisamante kui. Na dɛrakote se findixi xunsare yire nan na."},{"book":"Yɛtɛ sɔtɔɛ","chapter":"26","verse":"35","text":"I xa teebili tan dɔxɔ hɔrɔmɔlingira kɔɔla ma, lanpui dɔxɔse xa lu a ya ra yirefanyi ma.»"},{"book":"Yɛtɛ sɔtɔɛ","chapter":"26","verse":"36","text":"«I xa suwa dugi gbɛtɛ yailan gɛsɛ gɛrɛ daaxi, gɛsɛ bulu daaxi, nun gɛsɛ gbeeli ra hɔrɔmɔlingira sode. I xa a masɔxɔ a fanyi ra, a xa tofan."},{"book":"Yɛtɛ sɔtɔɛ","chapter":"26","verse":"37","text":"I xa a gbaku wuri suuli ma naxee yailanxi kasiya wuri ra, xɛɛma masoxi naxee ma, e tixi gbeti sanbunyie ma. Suxuse naxee dugi xirima wurie ma, nee yailanxi wure gbeeli ra.»"}]}