{"data":[{"book":"Jelenések","chapter":"10","verse":"1","text":"És láttam egy másik erős angyalt leszállni az égből, aki felhőbe öltözött és a fején szivárvány volt és az arca olyan volt, mint a nap és lábai, mint a tűzoszlopok."},{"book":"Jelenések","chapter":"10","verse":"2","text":"És kezében egy nyitott könyvecske volt, és jobb lábát a tengerre, bal lábát pedig a földre tette."},{"book":"Jelenések","chapter":"10","verse":"3","text":"És hangosan kiáltott, mint amikor az oroszlán ordít, és amikor kiáltott, megszólaltatta a hét menydörgést is a maga hangján."},{"book":"Jelenések","chapter":"10","verse":"4","text":"És amikor a hét mennydörgés megszólaltatta hangját, írni akartam, de az égből szózatot hallottam, amely ezt mondta nekem: „Pecsételd le, amiket a hét mennydörgés mondott, és azokat ne írd le“."},{"book":"Jelenések","chapter":"10","verse":"5","text":"És az angyal, akit állni láttam a tengeren és a földön, felemelte kezét az égre,"},{"book":"Jelenések","chapter":"10","verse":"6","text":"és megesküdött arra, aki örökkön örökké él, aki teremtette az eget és a benne lévőket, és a földet és a benne lévőket, és a tengert és a benne lévőket, hogy nem lesz több időhaladék,"},{"book":"Jelenések","chapter":"10","verse":"7","text":"hanem azokban a napokban, amikor a hetedik angyal trombitálni kezd, beteljesedik Istennek a titka, amint megmondta az ő szolgáinak, a prófétáknak."},{"book":"Jelenések","chapter":"10","verse":"8","text":"És a szózat, amit az égből hallottam, ismét szólt hozzám és ezt mondta: „Menj el és vedd át azt a nyitott könyvecskét, amely a tengeren és a földön álló angyal kezében van“."},{"book":"Jelenések","chapter":"10","verse":"9","text":"Elmentem azért az angyalhoz és ezt mondtam neki: „Add át nekem a könyvecskét“. És ő ezt mondta nekem: „Vedd át és edd meg. Gyomrodat megkeseríti ugyan, de szádban édes lesz, mint a méz“."},{"book":"Jelenések","chapter":"10","verse":"10","text":"Átvettem azért a könyvecskét az angyal kezéből és megettem. Számban olyan édes volt, mint a méz, de amikor lenyeltem, gyomrom keserű lett tőle."},{"book":"Jelenések","chapter":"10","verse":"11","text":"Aztán ez a szó hangzott felém: „Ismét prófétálnod kell sok nép és nemzet és nyelvek és királyok felől“."}]}