{"data":[{"book":"यिर्मयाह","chapter":"48","verse":"1","text":"मोआब के विषय इस्राएल का परमेश्वर, सेनाओं का यहोवा यह कहता है: “नबो पर हाय, क्योंकि वह नाश हो गया! किर्यातैम की आशा टूट गई, वह ले लिया गया है; ऊँचा गढ़ निराश और विस्मित हो गया है।"},{"book":"यिर्मयाह","chapter":"48","verse":"2","text":"मोआब की प्रशंसा जाती रही। हेशबोन में उसकी हानि की कल्पना की गई है: ‘आओ, हम उसको ऐसा नाश करें कि वह राज्य न रह जाए।’ हे मदमेन, तू भी सुनसान हो जाएगा; तलवार तेरे पीछे पड़ेगी।"},{"book":"यिर्मयाह","chapter":"48","verse":"3","text":"“होरोनैम से चिल्लाहट का शब्द सुनो! नाश और बड़े दुःख का शब्द सुनाई देता है!"},{"book":"यिर्मयाह","chapter":"48","verse":"4","text":"मोआब का सत्यानाश हो रहा है; उसके नन्हें बच्चों की चिल्लाहट सुन पड़ी।"},{"book":"यिर्मयाह","chapter":"48","verse":"5","text":"क्योंकि लूहीत की चढ़ाई में लोग लगातार रोते हुए चढ़ेंगे; और होरोनैम की उतार में नाश की चिल्लाहट का संकट हुआ है।"},{"book":"यिर्मयाह","chapter":"48","verse":"6","text":"भागो! अपना-अपना प्राण बचाओ! उस अधमूए पेड़ के समान हो जाओ जो जंगल में होता है!"},{"book":"यिर्मयाह","chapter":"48","verse":"7","text":"क्योंकि तू जो अपने कामों और सम्पत्ति पर भरोसा रखता है, इस कारण तू भी पकड़ा जाएगा; और कमोश48:7 कमोश: मोआब का राष्ट्रीय देवता (गिन. 21:29) वह सम्पूर्ण देश का प्रतीक है। उसका बन्धुआई में जाने का अर्थ है कि सम्पूर्ण देश बन्धुआई में जाएगा।  देवता भी अपने याजकों और हाकिमों समेत बँधुआई में जाएगा।"},{"book":"यिर्मयाह","chapter":"48","verse":"8","text":"यहोवा के वचन के अनुसार नाश करनेवाले तुम्हारे हर एक नगर पर चढ़ाई करेंगे, और कोई नगर न बचेगा; घाटीवाले और पहाड़ पर की चौरस भूमिवाले दोनों नाश किए जाएँगे।"},{"book":"यिर्मयाह","chapter":"48","verse":"9","text":"“मोआब के पंख लगा दो ताकि वह उड़कर दूर हो जाए; क्योंकि उसके नगर ऐसे उजाड़ हो जाएँगे कि उनमें कोई भी न बसने पाएगा।"},{"book":"यिर्मयाह","chapter":"48","verse":"10","text":"“श्रापित है वह जो यहोवा का काम आलस्य से करता है; और वह भी जो अपनी तलवार लहू बहाने से रोक रखता है।"},{"book":"यिर्मयाह","chapter":"48","verse":"11","text":"“मोआब बचपन ही से सुखी है, उसके नीचे तलछट है, वह एक बर्तन से दूसरे बर्तन में उण्डेला नहीं गया और न बँधुआई में गया; इसलिए उसका स्वाद उसमें स्थिर है, और उसकी गन्ध ज्यों की त्यों बनी रहती है।"},{"book":"यिर्मयाह","chapter":"48","verse":"12","text":"इस कारण यहोवा की यह वाणी है, ऐसे दिन आएँगे, कि मैं लोगों को उसके उण्डेलने के लिये भेजूँगा, और वे उसको उण्डेलेंगे, और जिन घड़ों में वह रखा हुआ है, उनको खाली करके फोड़ डालेंगे।"},{"book":"यिर्मयाह","chapter":"48","verse":"13","text":"तब जैसे इस्राएल के घराने को बेतेल से लज्जित होना पड़ा48:13 इस्राएल के घराने को बेतेल से लज्जित होना पड़ा: शलमनेस्सर जब इस्राएल को बन्धुआई में ले गया था तब बेतेल में यारोबाम द्वारा स्थापित बछड़े की पूजा में उनकी आस्था समाप्त हो गई थी। , जिस पर वे भरोसा रखते थे, वैसे ही मोआबी लोग कमोश से लज्जित होंगे।"},{"book":"यिर्मयाह","chapter":"48","verse":"14","text":"“तुम कैसे कह सकते हो कि हम वीर और पराक्रमी योद्धा हैं?"},{"book":"यिर्मयाह","chapter":"48","verse":"15","text":"मोआब तो नाश हुआ, उसके नगर भस्म हो गए और उसके चुने हुए जवान घात होने को उतर गए, राजाधिराज, जिसका नाम सेनाओं का यहोवा है, उसकी यही वाणी है।"},{"book":"यिर्मयाह","chapter":"48","verse":"16","text":"मोआब की विपत्ति निकट आ गई, और उसके संकट में पड़ने का दिन बहुत ही वेग से आता है।"},{"book":"यिर्मयाह","chapter":"48","verse":"17","text":"उसके आस-पास के सब रहनेवालों, और उसकी कीर्ति के सब जाननेवालों, उसके लिये विलाप करो; कहो, ‘हाय! यह मजबूत सोंटा और सुन्दर छड़ी कैसे टूट गई है?’"},{"book":"यिर्मयाह","chapter":"48","verse":"18","text":"“हे दीबोन की रहनेवाली तू अपना वैभव छोड़कर प्यासी बैठी रह! क्योंकि मोआब के नाश करनेवाले ने तुझ पर चढ़ाई करके तेरे दृढ़ गढ़ों को नाश किया है।"},{"book":"यिर्मयाह","chapter":"48","verse":"19","text":"हे अरोएर की रहनेवाली तू मार्ग में खड़ी होकर ताकती रह! जो भागता है उससे, और जो बच निकलती है उससे पूछ कि क्या हुआ है?"},{"book":"यिर्मयाह","chapter":"48","verse":"20","text":"मोआब की आशा टूटेगी, वह विस्मित हो गया; तुम हाय-हाय करो और चिल्लाओ; अर्नोन में भी यह बताओ कि मोआब नाश हुआ है।"},{"book":"यिर्मयाह","chapter":"48","verse":"21","text":"“चौरस भूमि के देश में होलोन, यहस, मेपात,"},{"book":"यिर्मयाह","chapter":"48","verse":"22","text":"दीबोन, नबो, बेतदिबलातैम48:22 बेतदिबलातैम: अर्थात् अंजीर की दो टिकियाँ: सम्भवतः उसके प्रदेश में उपस्थित दो पहाड़ों के कारण।,"},{"book":"यिर्मयाह","chapter":"48","verse":"23","text":"और किर्यातैम, बेतगामूल, बेतमोन,"},{"book":"यिर्मयाह","chapter":"48","verse":"24","text":"और करिय्योत, बोस्रा, और क्या दूर क्या निकट, मोआब देश के सारे नगरों में दण्ड की आज्ञा पूरी हुई है।"},{"book":"यिर्मयाह","chapter":"48","verse":"25","text":"यहोवा की यह वाणी है, मोआब का सींग कट गया, और भुजा टूट गई है।"},{"book":"यिर्मयाह","chapter":"48","verse":"26","text":"“उसको मतवाला करो, क्योंकि उसने यहोवा के विरुद्ध बड़ाई मारी है; इसलिए मोआब अपनी छाँट में लोटेगा, और उपहास में उड़ाया जाएगा।"},{"book":"यिर्मयाह","chapter":"48","verse":"27","text":"क्या तूने भी इस्राएल को उपहास में नहीं उड़ाया? क्या वह चोरों के बीच पकड़ा गया था कि जब तू उसकी चर्चा करता तब तू सिर हिलाता था?"},{"book":"यिर्मयाह","chapter":"48","verse":"28","text":"“हे मोआब के रहनेवालों अपने-अपने नगर को छोड़कर चट्टान की दरार में बसो! उस पंडुकी के समान हो जो गुफा के मुँह की एक ओर घोंसला बनाती हो।"},{"book":"यिर्मयाह","chapter":"48","verse":"29","text":"हमने मोआब के गर्व के विषय में सुना है कि वह अत्यन्त अभिमानी है; उसका गर्व, अभिमान और अहंकार, और उसका मन फूलना प्रसिद्ध है।"},{"book":"यिर्मयाह","chapter":"48","verse":"30","text":"यहोवा की यह वाणी है, मैं उसके रोष को भी जानता हूँ कि वह व्यर्थ ही है, उसके बड़े बोल से कुछ बन न पड़ा।"},{"book":"यिर्मयाह","chapter":"48","verse":"31","text":"इस कारण मैं मोआबियों के लिये हाय-हाय करूँगा; हाँ मैं सारे मोआबियों के लिये चिल्लाऊँगा; कीरहेरेस के लोगों के लिये विलाप किया जाएगा।"},{"book":"यिर्मयाह","chapter":"48","verse":"32","text":"हे सिबमा की दाखलता, मैं तुम्हारे लिये याजेर से भी अधिक विलाप करूँगा! तेरी डालियाँ तो ताल के पार बढ़ गई, वरन् याजेर के ताल तक भी पहुँची थीं; पर नाश करनेवाला तेरे धूपकाल के फलों पर, और तोड़ी हुई दाखों पर भी टूट पड़ा है।"},{"book":"यिर्मयाह","chapter":"48","verse":"33","text":"फलवाली बारियों से और मोआब के देश से आनन्द और मगन होना उठ गया है; मैंने ऐसा किया कि दाखरस के कुण्डों में कुछ दाखमधु न रहा; लोग फिर ललकारते हुए दाख न रौंदेंगे; जो ललकार होनेवाली है, वह अब नहीं होगी।"},{"book":"यिर्मयाह","chapter":"48","verse":"34","text":"“हेशबोन की चिल्लाहट सुनकर लोग एलाले और यहस तक, और सोअर से होरोनैम और एग्लत-शलीशिया तक भी चिल्लाते हुए भागे चले गए हैं। क्योंकि निम्रीम का जल भी सूख गया है।"},{"book":"यिर्मयाह","chapter":"48","verse":"35","text":"और यहोवा की यह वाणी है, कि मैं ऊँचे स्थान पर चढ़ावा चढ़ाना, और देवताओं के लिये धूप जलाना, दोनों को मोआब में बन्द कर दूँगा।"},{"book":"यिर्मयाह","chapter":"48","verse":"36","text":"इस कारण मेरा मन मोआब और कीरहेरेस के लोगों के लिये बाँसुरी सा रो रोकर अलापता है, क्योंकि जो कुछ उन्होंने कमाकर बचाया है, वह नाश हो गया है।"},{"book":"यिर्मयाह","chapter":"48","verse":"37","text":"क्योंकि सब के सिर मुँण्ड़े गए और सब की दाढ़ियाँ नोची गई; सब के हाथ चीरे हुए, और सब की कमर में टाट बन्धा हुआ है।"},{"book":"यिर्मयाह","chapter":"48","verse":"38","text":"मोआब के सब घरों की छतों पर और सब चौकों में रोना पीटना हो रहा है; क्योंकि मैंने मोआब को तुच्छ बर्तन के समान तोड़ डाला है यहोवा की यह वाणी है।"},{"book":"यिर्मयाह","chapter":"48","verse":"39","text":"मोआब कैसे विस्मित हो गया! हाय, हाय, करो! क्योंकि उसने कैसे लज्जित होकर पीठ फेरी है! इस प्रकार मोआब के चारों ओर के सब रहनेवाले उसका ठट्ठा करेंगे और विस्मित हो जाएँगे।”"},{"book":"यिर्मयाह","chapter":"48","verse":"40","text":"क्योंकि यहोवा यह कहता है, “देखो, वह उकाब सा उड़ेगा48:40 वह उकाब सा उड़ेगा: नबूकदनेस्सर का एकाएक होनेवाला अदम्य आक्रमण एक उकाब की नाई होगा जैसे वह अपने शिकार पर झपटता है। (व्यव. 28:49)  और मोआब के ऊपर अपने पंख फैलाएगा।"},{"book":"यिर्मयाह","chapter":"48","verse":"41","text":"करिय्योत ले लिया गया, और गढ़वाले नगर दूसरों के वश में पड़ गए। उस दिन मोआबी वीरों के मन जच्चा स्त्री के से हो जाएँगे;"},{"book":"यिर्मयाह","chapter":"48","verse":"42","text":"और मोआब ऐसा तितर-बितर हो जाएगा कि उसका दल टूट जाएगा, क्योंकि उसने यहोवा के विरुद्ध बड़ाई मारी है।"},{"book":"यिर्मयाह","chapter":"48","verse":"43","text":"यहोवा की यह वाणी है कि हे मोआब के रहनेवाले, तेरे लिये भय और गड्ढा और फंदे ठहराए गए हैं।"},{"book":"यिर्मयाह","chapter":"48","verse":"44","text":"जो कोई भय से भागे वह गड्ढे में गिरेगा, और जो कोई गड्ढे में से निकले, वह फंदे में फँसेगा। क्योंकि मैं मोआब के दण्ड का दिन उस पर ले आऊँगा, यहोवा की यही वाणी है।"},{"book":"यिर्मयाह","chapter":"48","verse":"45","text":"“जो भागे हुए हैं वह हेशबोन में शरण लेकर खड़े हो गए हैं; परन्तु हेशबोन से आग और सीहोन के बीच से लौ निकली, जिससे मोआब देश के कोने और बलवैयों के चोण्डे भस्म हो गए हैं।"},{"book":"यिर्मयाह","chapter":"48","verse":"46","text":"हे मोआब तुझ पर हाय! कमोश की प्रजा नाश हो गई; क्योंकि तेरे स्त्री-पुरुष दोनों बँधुआई में गए हैं।"},{"book":"यिर्मयाह","chapter":"48","verse":"47","text":"तो भी यहोवा की यह वाणी है कि अन्त के दिनों में मैं मोआब को बँधुआई से लौटा ले आऊँगा।” मोआब के दण्ड का वचन यहीं तक हुआ।"}]}