{"data":[{"book":"मत्त","chapter":"15","verse":"1","text":"उस वक़्त फ़रीसियों और आलिमों ने येरूशलेम से ईसा के पास आकर कहा।"},{"book":"मत्त","chapter":"15","verse":"2","text":"“तेरे शागिर्द हमारे बुज़ुर्गों की रिवायत को क्यूँ टाल देते हैं; कि खाना खाते वक़्त हाथ नहीं धोते?”"},{"book":"मत्त","chapter":"15","verse":"3","text":"उस ने जवाब में उनसे कहा “तुम अपनी रिवायात से ख़ुदा का हुक्म क्यूँ टाल देते हो?"},{"book":"मत्त","chapter":"15","verse":"4","text":"क्यूँकि ख़ुदा ने फ़रमाया है, तू अपने बाप की और अपनी माँ की 'इज़्ज़त करना, और ‘जो बाप या माँ को बुरा कहे वो ज़रूर जान से मारा जाए।’"},{"book":"मत्त","chapter":"15","verse":"5","text":"मगर तुम कहते हो कि जो कोई बाप या माँ से कहे, 'जिस चीज़ का तुझे मुझ से फ़ाइदा पहुँच सकता था, वो ख़ुदा की नज़्र हो चुकी,"},{"book":"मत्त","chapter":"15","verse":"6","text":"तो वो अपने बाप की इज्ज़त न करे; पस तुम ने अपनी रिवायत से ख़ुदा का कलाम बातिल कर दिया।"},{"book":"मत्त","chapter":"15","verse":"7","text":"ऐ रियाकारो! यसायाह ने तुम्हारे हक़ में क्या ख़ूब नबुव्वत की है,"},{"book":"मत्त","chapter":"15","verse":"8","text":"ये उम्मत ज़बान से तो मेरी 'इज़्ज़त करती है मगर इन का दिल मुझ से दूर है।"},{"book":"मत्त","chapter":"15","verse":"9","text":"और ये बेफ़ाइदा मेरी इबादत करते हैं क्यूँकि इंसानी अहकाम की ता'लीम देते हैं।”"},{"book":"मत्त","chapter":"15","verse":"10","text":"फिर उस ने लोगों को पास बुला कर उनसे कहा, “सुनो और समझो।"},{"book":"मत्त","chapter":"15","verse":"11","text":"जो चीज़ मुँह में जाती है, वो आदमी को नापाक नहीं करती मगर जो मुँह से निकलती है वही आदमी को नापाक करती है।”"},{"book":"मत्त","chapter":"15","verse":"12","text":"इस पर शागिर्दों ने उसके पास आकर कहा, “क्या तू जानता है कि फ़रीसियों ने ये बात सुन कर ठोकर खाई?”"},{"book":"मत्त","chapter":"15","verse":"13","text":"उसने जवाब में कहा, जो पौदा मेरे आसमानी बाप ने नहीं लगाया, जड़ से उखाड़ा जाएगा।"},{"book":"मत्त","chapter":"15","verse":"14","text":"“उन्हें छोड़ दो, वो अन्धे राह बताने वाले हैं; और अगर अन्धे को अन्धा राह बताएगा तो दोनों गड्ढे में गिरेंगे।”"},{"book":"मत्त","chapter":"15","verse":"15","text":"पतरस ने जवाब में उससे कहा “ये मिसाल हमें समझा दे।”"},{"book":"मत्त","chapter":"15","verse":"16","text":"उस ने कहा, “क्या तुम भी अब तक नासमझ हो?"},{"book":"मत्त","chapter":"15","verse":"17","text":"क्या नहीं समझते कि जो कुछ मुँह में जाता है; वो पेट में पड़ता है और गंदगी में फेंका जाता है?"},{"book":"मत्त","chapter":"15","verse":"18","text":"मगर जो बातें मुँह से निकलती हैं वो दिल से निकलती हैं और वही आदमी को नापाक करती हैं।"},{"book":"मत्त","chapter":"15","verse":"19","text":"क्यूँकि बुरे ख़याल, ख़ून रेज़ियाँ, ज़िनाकारियाँ, हरामकारियाँ, चोरियाँ, झूठी, गवाहियाँ, बदगोइयाँ, दिल ही से निकलती हैं।”"},{"book":"मत्त","chapter":"15","verse":"20","text":"“यही बातें हैं जो आदमी को नापाक करती हैं, मगर बग़ैर हाथ धोए खाना खाना आदमी को नापाक नहीं करता।”"},{"book":"मत्त","chapter":"15","verse":"21","text":"फिर ईसा वहाँ से निकल कर सूर और सैदा के इलाक़े को रवाना हुआ।"},{"book":"मत्त","chapter":"15","verse":"22","text":"और देखो, एक कनानी 'औरत उन सरहदों से निकली और पुकार कर कहने लगी, “ऐ ख़ुदावन्द! इबने दाऊद मुझ पर रहम कर! एक बदरूह मेरी बेटी को बहुत सताती है।”"},{"book":"मत्त","chapter":"15","verse":"23","text":"मगर उसने उसे कुछ जवाब न दिया “उसके शागिर्दों ने पास आकर उससे ये अर्ज़ किया कि; उसे रुख़्सत कर दे, क्यूँकि वो हमारे पीछे चिल्लाती है।”"},{"book":"मत्त","chapter":"15","verse":"24","text":"उसने जवाब में कहा, “में इस्राईल के घराने की खोई हुई भेड़ों के सिवा और किसी के पास नहीं भेजा गया।”"},{"book":"मत्त","chapter":"15","verse":"25","text":"मगर उसने आकर उसे सज्दा किया और कहा “ऐ ख़ुदावन्द, मेरी मदद कर!”"},{"book":"मत्त","chapter":"15","verse":"26","text":"उस ने जवाब में कहा “लड़कों की रोटी लेकर कुत्तों को डाल देना अच्छा नहीं।”"},{"book":"मत्त","chapter":"15","verse":"27","text":"उसने कहा “हाँ ख़ुदावन्द, क्यूँकि कुत्ते भी उन टुकड़ों में से खाते हैं जो उनके मालिकों की मेज़ से गिरते हैं।”"},{"book":"मत्त","chapter":"15","verse":"28","text":"इस पर ईसा ने जवाब में कहा, “ऐ 'औरत, तेरा ईमान बहुत बड़ा है। जैसा तू चाहती है तेरे लिए वैसा ही हो; और उस की बेटी ने उसी वक़्त शिफ़ा पाई।”"},{"book":"मत्त","chapter":"15","verse":"29","text":"फिर ईसा वहाँ से चल कर गलील की झील के नज़दीक आया और पहाड़ पर चढ़ कर वहीं बैठ गया।"},{"book":"मत्त","chapter":"15","verse":"30","text":"और एक बड़ी भीड़ लंगड़ों, अन्धों, गूँगों, टुंडों और बहुत से और बीमारों को अपने साथ लेकर उसके पास आई और उनको उसके पाँव में डाल दिया; उसने उन्हें अच्छा कर दिया।"},{"book":"मत्त","chapter":"15","verse":"31","text":"चुनाँचे जब लोगों ने देखा कि गूँगे बोलते, टुंडा तन्दरुस्त होते, लंगड़े चलते फिरते और अन्धे देखते हैं तो ता'ज्जुब किया; और इस्राईल के ख़ुदा की बड़ाई की।"},{"book":"मत्त","chapter":"15","verse":"32","text":"और ईसा ने अपने शागिर्दों को पास बुला कर कहा, “मुझे इस भीड़ पर तरस आता है। क्यूँकि ये लोग तीन दिन से बराबर मेरे साथ हैं और इनके पास खाने को कुछ नहीं और मैं इनको भूखा रुख़्सत करना नहीं चाहता; कहीं ऐसा न हो कि रास्ते में थककर रह जाएँ।”"},{"book":"मत्त","chapter":"15","verse":"33","text":"शागिर्दों ने उससे कहा, “वीराने में हम इतनी रोटियाँ कहाँ से लाएँ; कि ऐसी बड़ी भीड़ को सेर करें?”"},{"book":"मत्त","chapter":"15","verse":"34","text":"ईसा ने उनसे कहा, “तुम्हारे पास कितनी रोटियाँ हैं?” उन्होंने कहा, “सात और थोड़ी सी छोटी मछलियाँ हैं।”"},{"book":"मत्त","chapter":"15","verse":"35","text":"उसने लोगों को हुक्म दिया कि ज़मीन पर बैठ जाएँ।"},{"book":"मत्त","chapter":"15","verse":"36","text":"और उन सात रोटियों और मछलियों को लेकर शुक्र किया और उन्हें तोड़ कर शागिर्दों को देता गया और शागिर्द लोगों को।"},{"book":"मत्त","chapter":"15","verse":"37","text":"और सब खाकर सेर हो गए; और बिना इस्तेमाल बचे हुए खाने से भरे हुए सात टोकरे उठाए।"},{"book":"मत्त","chapter":"15","verse":"38","text":"और खाने वाले सिवा औरतों और बच्चों के चार हज़ार मर्द थे।"},{"book":"मत्त","chapter":"15","verse":"39","text":"फिर वो भीड़ को रुख़्सत करके नाव पर सवार हुआ और मगदन की सरहदों में आ गया।"}]}