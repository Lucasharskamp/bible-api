{"data":[{"book":"Galatians","chapter":"6","verse":"1","text":"N ngaxakerenyie, xa wo bara mixi nde suxu yunubi kui, wo tan naxee xa danxaniya tilinxi, wo xa a mafuruku alako a xa gbilen Ala ma. Kɔnɔ wo xa wo ɲɛngi sa wo yɛtɛ xɔn ma, alako wo fan naxa bira na yunubi kui."},{"book":"Galatians","chapter":"6","verse":"2","text":"Wo wo bore mali wo xa kote xaninde. Na kui, wo Ala xa Mixi Sugandixi xa sɛriyɛ nan natinmɛma."},{"book":"Galatians","chapter":"6","verse":"3","text":"Xa mixi a yɛtɛ igboma, a na a yɛtɛ madaxufe."},{"book":"Galatians","chapter":"6","verse":"4","text":"Kankan xa a yɛtɛ ɲɛrɛ ki mato, xa a fan, xa a mu fan. A naxa a boore ɲɛrɛ ki mato, a fa a fala, «N fan boore bɛ.» Na kui, a xa a yɛtɛ keren gbansan mato,"},{"book":"Galatians","chapter":"6","verse":"5","text":"alako kankan xa a yɛtɛ xa kote xanin."},{"book":"Galatians","chapter":"6","verse":"6","text":"Mixi naxan xaranyi sɔtɔma Ala xa masenyi xa fe ra, a lanma a xa a karamɔxɔ ki fe fanyi mɔɔli birin na."},{"book":"Galatians","chapter":"6","verse":"7","text":"Mixi yo naxa wo madaxu. Adamadi mu nɔma Ala madaxude. Kankan fama a yɛtɛ xa wali sare sɔtɔde nɛ."},{"book":"Galatians","chapter":"6","verse":"8","text":"Mixi naxan birama a yɛtɛ waxɔnfe ɲaaxi fɔxɔ ra, a fama nɛ sɔntɔde na xaxili kobi xa fe ra. Kɔnɔ mixi naxan birama Ala Xaxili waxɔnfe fɔxɔ ra, a fama kiside Ala Xaxili nan saabui ra."},{"book":"Galatians","chapter":"6","verse":"9","text":"Won naxa tagan fe fanyi rabafe ra. Xa won mu tagan, won fama nɛ sare fanyi sɔtɔde a waxati."},{"book":"Galatians","chapter":"6","verse":"10","text":"Xa won nɔma fe fanyi nde rabade, won xa a raba mixi birin bɛ. A gbengbenyi won xa a raba won ngaxakerenyi danxaniyatɔɛe bɛ dangife mixi birin na."},{"book":"Galatians","chapter":"6","verse":"11","text":"Wo yi sɛbɛli mato, a xɔri xungbo, barima n na a sɛbɛfe n yɛtɛ bɛlɛxɛ nan na."},{"book":"Galatians","chapter":"6","verse":"12","text":"Mixi naxee na wo karaxanfe wo xa sunna, e wama nɛ ɲama xa e matɔxɔ. E na na rabafe nɛ alako e naxa ɲaxankatɛ sɔtɔ kawandi xa fe ra, naxan Ala xa Mixi Sugandixi xa sɛrɛxɛ masenma."},{"book":"Galatians","chapter":"6","verse":"13","text":"Sunnamixie yati mu Ala xa yaamari birin natinmɛma, kɔnɔ e wama wo tan xa sunna, alako e xa xili fanyi sɔtɔ na xa fe ra."},{"book":"Galatians","chapter":"6","verse":"14","text":"Kɔnɔ n tan, n wama xili fanyi sɔtɔfe won Marigi Isa Ala xa Mixi Sugandixi xa sɛrɛxɛ nan ma fe ra, naxan bara a niya n ɲɛrɛ ki nun duniɲa ɲɛrɛ ki, e tagi xa ikuya."},{"book":"Galatians","chapter":"6","verse":"15","text":"Sunnɛ nun sunnatareya tide yo mu na na. Findife mixi nɛɛnɛ ra, na nan tide gbo."},{"book":"Galatians","chapter":"6","verse":"16","text":"Ala xa bɔɲɛsa nun hinnɛ fi mixi birin ma naxee birama na sɛriyɛ fɔxɔ ra, a nun a xa ɲama Isirayila."},{"book":"Galatians","chapter":"6","verse":"17","text":"A dɔnxɔɛ ra, mixi yo naxa n tɔɔrɔ, barima Isa xa tɔɔrɛ fɔxi na n fate ma."},{"book":"Galatians","chapter":"6","verse":"18","text":"N ngaxakerenyie, won Marigi Isa, Ala xa Mixi Sugandixi xa hinnɛ wo xaxili ra. Amina."}]}