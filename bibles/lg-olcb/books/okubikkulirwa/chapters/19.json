{"data":[{"book":"Okubikkulirwa","chapter":"19","verse":"1","text":"Oluvannyuma lw’ebyo ne mpulira oluyoogaano lw’abantu abangi mu ggulu nga bagamba nti,"},{"book":"Okubikkulirwa","chapter":"19","verse":"2","text":"Kubanga ensala ye ey’emisango ya mazima era ya butuukirivu."},{"book":"Okubikkulirwa","chapter":"19","verse":"3","text":"Ate ne boogera ogwokubiri mu ddoboozi ery’omwanguka nti,"},{"book":"Okubikkulirwa","chapter":"19","verse":"4","text":"Awo ebiramu ebina n’abakadde amakumi abiri mu abana ne basinza Katonda eyali atudde ku ntebe ey’obwakabaka, nga bagamba nti,"},{"book":"Okubikkulirwa","chapter":"19","verse":"5","text":"Awo eddoboozi ne liva mu ntebe ey’obwakabaka nga ligamba nti:"},{"book":"Okubikkulirwa","chapter":"19","verse":"6","text":"Ate ne mpulira oluyoogaano lw’abantu abangi olwawulikika ng’amayengo ag’ennyanja ennene, oba ng’eddoboozi ery’okubwatuka, ne boogera nti,"},{"book":"Okubikkulirwa","chapter":"19","verse":"7","text":"Ka tusanyuke, tujaguze,"},{"book":"Okubikkulirwa","chapter":"19","verse":"8","text":"Omugole n’ayambazibwa olugoye olwa linena omulungi ennyo,"},{"book":"Okubikkulirwa","chapter":"19","verse":"9","text":"Malayika n’aŋŋamba nti, “Wandiika nti balina omukisa abo abayitiddwa ku kijjulo ky’embaga ey’obugole ey’Omwana gw’Endiga.” N’ayongerako na kino nti, “Katonda yennyini ye yakyogera.”"},{"book":"Okubikkulirwa","chapter":"19","verse":"10","text":"Ne ndyoka ngwa wansi ku bigere bye okumusinza naye ye n’aŋŋamba nti, “Tokikola! Kubanga nange ndi muddu wa Katonda nga ggwe era ng’abooluganda abalala abanywerera ku ebyo Yesu bye yatumanyisa! Ssinza Katonda. Okutegeeza kwa Yesu gwe mwoyo gw’obunnabbi.”"},{"book":"Okubikkulirwa","chapter":"19","verse":"11","text":"Ne ndaba eggulu nga libikkuse era laba embalaasi enjeru ng’agyebagadde ayitibwa Omwesigwa era Ow’amazima, asala omusango mu butuukirivu era mulwanyi wa kitalo mu ntalo."},{"book":"Okubikkulirwa","chapter":"19","verse":"12","text":"Amaaso ge gaali ng’olulimi lw’omuliro ogwaka, era nga yeetikkidde engule nnyingi ku mutwe gwe, ng’alina erinnya eriwandiikiddwa, kyokka ye yekka nga y’alimanyi."},{"book":"Okubikkulirwa","chapter":"19","verse":"13","text":"Yali ayambadde ekyambalo ekyali kinnyikiddwa mu musaayi era ng’erinnya lye ye Kigambo wa Katonda."},{"book":"Okubikkulirwa","chapter":"19","verse":"14","text":"Ab’eggye ery’omu ggulu abaali bambadde engoye eza linena omulungi ennyo enjeru, nabo ne bamugoberera nga beebagadde embalaasi enjeru."},{"book":"Okubikkulirwa","chapter":"19","verse":"15","text":"Mu kamwa ke mwavaamu ekitala eky’obwogi eky’okutemesa amawanga. “Alibafuga n’omuggo ogw’ekyuma.” Alirinnya ku ssogolero ly’omwenge ogw’obusungu bwe, kye kiruyi kya Katonda Ayinzabyonna."},{"book":"Okubikkulirwa","chapter":"19","verse":"16","text":"Ku kyambalo kye ne ku kisambi kye kwali kuwandiikiddwako nti:"},{"book":"Okubikkulirwa","chapter":"19","verse":"17","text":"Awo ne ndaba malayika omu ng’ayimiridde mu njuba ng’ayogera mu ddoboozi ery’omwanguka ng’agamba ebinyonyi nti, “Mujje mukuŋŋaane ku kijjulo kya Katonda omukulu,"},{"book":"Okubikkulirwa","chapter":"19","verse":"18","text":"mulye ennyama y’emirambo gya bakabaka, abakulu b’amaggye n’abasajja ab’amaanyi, n’egy’embalaasi n’egy’abo abazeebagala, era n’egy’abantu bonna abaddu n’ab’eddembe, abeekitiibwa n’abatali baakitiibwa.”"},{"book":"Okubikkulirwa","chapter":"19","verse":"19","text":"Awo ne ndyoka ndaba ekisolo n’abafuzi ab’omu nsi n’amaggye gaabwe nga bakuŋŋaanye balwanyise oyo eyali yeebagadde embalaasi, awamu n’eggye lye."},{"book":"Okubikkulirwa","chapter":"19","verse":"20","text":"Ekisolo ne kiwambibwa awamu ne nnabbi ow’obulimba eyakolanga ebyamagero ng’ekisolo kiraba; bye yakola ng’alimbalimba abo abakkiriza akabonero k’ekisolo era abasinza ekifaananyi kyakyo. Awo ekisolo ne nnabbi ow’obulimba ne basuulibwa nga balamu, mu nnyanja ey’omuliro eyaka ne salufa."},{"book":"Okubikkulirwa","chapter":"19","verse":"21","text":"Abaasigalawo ne battibwa n’obwogi bw’ekitala ekyava mu kamwa k’oyo eyeebagadde embalaasi. Ennyonyi zonna ez’omu bbanga ne zirya ne zekkutira emirambo gyabwe."}]}