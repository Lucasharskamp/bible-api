{"data":[{"book":"Deuteronomo","chapter":"20","verse":"1","text":"Pamene mukupita kokachita nkhondo ndi adani anu, mukaona akavalo kapena magaleta kapena gulu la ankhondo kuposa inuyo musamaope chifukwa Yehova Mulungu wanu, amene anakutulutsani ku Igupto adzakhala nanu."},{"book":"Deuteronomo","chapter":"20","verse":"2","text":"Pamene mwatsala pangʼono kuyamba nkhondo, wansembe azibwera kutsogolo ndipo aziyankhula ku gulu lonse lankhondolo."},{"book":"Deuteronomo","chapter":"20","verse":"3","text":"Iye aziti, “Tamverani inu Aisraeli, mukupita kukachita nkhondo ndi adani anu lero. Musataye mitima kapena kuchita mantha ayi. Musaopsedwe kapena kunjenjemera pamaso pawo,"},{"book":"Deuteronomo","chapter":"20","verse":"4","text":"pakuti Yehova Mulungu wanu ndiye amene apite nanu kukakumenyerani nkhondo ndi kugonjetsa adani anu.”"},{"book":"Deuteronomo","chapter":"20","verse":"5","text":"Akuluakulu ankhondo adzati kwa gulu la ankhondolo, “Kodi pali wina amene wangomanga nyumba kumene ndipo sanayitsekulire? Ayambe wapita ku mudzi chifukwa mwina akafera ku nkhondoko ndipo wina ndi kudzayitsekulira."},{"book":"Deuteronomo","chapter":"20","verse":"6","text":"Kodi pali wina amene analima munda wamphesa ndipo sanayambe kudyerera? Ayambe wapita ku mudzi chifukwa mwina akafera ku nkhondo ndipo wina adzadyerera mundawo."},{"book":"Deuteronomo","chapter":"20","verse":"7","text":"Kodi pali amene wachita chinkhoswe ndi mkazi ndipo sanamukwatire mkaziyo? Ayambe wabwerera ku mudzi chifukwa mwina akafera ku nkhondo ndipo wina adzakwatira mkaziyo.”"},{"book":"Deuteronomo","chapter":"20","verse":"8","text":"Ndipo akuluakulu ankhondowo akapitirize kuti, “Kodi pali amene akuchita mantha kapena kutaya mtima? Abwerere ku mudzi kuopa kuti abale ake angatayenso mtima.”"},{"book":"Deuteronomo","chapter":"20","verse":"9","text":"Akuluakuluwo akatsiriza kuyankhula ndi gulu la ankhondolo, adzasankhe olilamulira."},{"book":"Deuteronomo","chapter":"20","verse":"10","text":"Pamene mukuyandikira kuphwanya mzinda, muyambe mwafunsa anthu a mu mzindawo ngati afuna zamtendere."},{"book":"Deuteronomo","chapter":"20","verse":"11","text":"Akavomera natsekula zipata zawo, anthu wonse mu mzindawo adzagwidwa ukapolo nakugwirirani ntchito."},{"book":"Deuteronomo","chapter":"20","verse":"12","text":"Koma akakana za mtendere nachita nanu nkhondo, muwuphwanye mzindawo."},{"book":"Deuteronomo","chapter":"20","verse":"13","text":"Yehova Mulungu wanu akakupatsani mzindawo, muwaphe amuna onse."},{"book":"Deuteronomo","chapter":"20","verse":"14","text":"Akazi, ana, ziweto ndi china chilichonse mu mzindamo, mukhoza kuzitenga kuti zikhale zanu monga katundu wolanda ku nkhondo. Katundu wa adani anuyu amene Yehova Mulungu wanu akukupatsani, mukhoza kumugwiritsa ntchito."},{"book":"Deuteronomo","chapter":"20","verse":"15","text":"Mizinda yonse yakutali osati ya mitundu yapafupi, muzichita nayo chomwechi."},{"book":"Deuteronomo","chapter":"20","verse":"16","text":"Komabe mʼmizinda imene Yehova Mulungu wanu akukupatsani ngati cholowa chanu, musasiyemo chamoyo chilichonse."},{"book":"Deuteronomo","chapter":"20","verse":"17","text":"Muwawononge kwathunthu Ahiti, Aamori, Akanaani, Aperezi, Ahivi ndi Ayebusi monga momwe Yehova Mulungu wanu anakulamulirani."},{"book":"Deuteronomo","chapter":"20","verse":"18","text":"Mukapanda kutero adzakuphunzitsani kuti mutengere zinthu zonyansa zimene amachita popembedza milungu yawo ndipo mudzachimwira Yehova Mulungu wanu."},{"book":"Deuteronomo","chapter":"20","verse":"19","text":"Mukalimbana ndi mzinda nthawi yayitali, kuchita nawo nkhondo pofuna kuwugonjetsa, musawononge podula mitengo yake ndi nkhwangwa, osayidula chifukwa zipatso zakezo mukhoza kudya. Kodi mitengo ya ku munda ndi anthu kuti mukalimbane nayo?"},{"book":"Deuteronomo","chapter":"20","verse":"20","text":"Komabe mukhoza kudula mitengo imene mukudziwa kuti si ya zipatso ndi kuyigwiritsa ntchito pa nkhondo mpaka mzinda umene mukumenyana nawowo utagwetsedwa."}]}