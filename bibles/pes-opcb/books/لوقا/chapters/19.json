{"data":[{"book":"لوقا","chapter":"19","verse":"1","text":"عیسی وارد اریحا شد و از میان شهر می‌گذشت."},{"book":"لوقا","chapter":"19","verse":"2","text":"در اریحا شخص ثروتمندی زندگی می‌کرد، به نام «زَکّی» که رئیس باجگیران بود؛"},{"book":"لوقا","chapter":"19","verse":"3","text":"او می‌خواست ببیند عیسی کیست، اما به سبب ازدحام مردم نمی‌توانست، چون کوتاه‌قد بود."},{"book":"لوقا","chapter":"19","verse":"4","text":"پس جلو دوید و از درخت چناری که در کنار راه بود، بالا رفت تا از آنجا عیسی را ببیند."},{"book":"لوقا","chapter":"19","verse":"5","text":"وقتی عیسی نزدیک درخت رسید، به بالا نگاه کرد و او را به نام صدا زد و فرمود: «زَکّی، بشتاب و پایین بیا! چون امروز باید به خانه تو بیایم و مهمانت باشم!»"},{"book":"لوقا","chapter":"19","verse":"6","text":"زَکّی با عجله پایین آمد و با هیجان و شادی، عیسی را به خانه خود برد."},{"book":"لوقا","chapter":"19","verse":"7","text":"تمام کسانی که این واقعه را دیدند، گله و شکایت سر داده، با ناراحتی می‌گفتند: «او میهمان یک گناهکار بدنام شده است!»"},{"book":"لوقا","chapter":"19","verse":"8","text":"اما زَکّی در حضور عیسای خداوند ایستاد و گفت: «سَروَر من، اینک نصف دارایی خود را به فقرا خواهم بخشید، و اگر از کسی مالیات اضافی گرفته باشم، چهار برابر آن را پس خواهم داد!»"},{"book":"لوقا","chapter":"19","verse":"9","text":"عیسی به او فرمود: «این نشان می‌دهد که امروز نجات به اهل این خانه روی آورده است، زیرا این مرد نیز یکی از فرزندان ابراهیم است."},{"book":"لوقا","chapter":"19","verse":"10","text":"زیرا پسر انسان آمده تا گمشده را بجوید و نجات بخشد.»"},{"book":"لوقا","chapter":"19","verse":"11","text":"هنگامی که عیسی به اورشلیم نزدیک می‌شد، داستانی تعریف کرد تا نظر بعضی اشخاص را درباره ملکوت خدا اصلاح کند، چون تصور می‌کردند که ملکوت خدا همان موقع آغاز خواهد شد."},{"book":"لوقا","chapter":"19","verse":"12","text":"پس چنین فرمود: «روزی نجیب‌زاده‌ای به سرزمینی دوردست احضار شد تا به مقام پادشاهی منصوب شود و به سرزمین خود برگردد."},{"book":"لوقا","chapter":"19","verse":"13","text":"اما پیش از عزیمت، ده نفر از دستیاران خود را فراخواند و به هر یک، سکه‌ای طلا داد تا در غیاب او به تجارت بپردازند."},{"book":"لوقا","chapter":"19","verse":"14","text":"اما برخی از اهالی آن ایالت که با او مخالف بودند، نمایندگانی به حضور امپراتور فرستادند تا اطلاع دهند که مایل نیستند آن نجیب‌زاده بر آنان حکمرانی کند."},{"book":"لوقا","chapter":"19","verse":"15","text":"«اما آن شخص به مقام پادشاهی منصوب شد و به ایالت خود بازگشت و دستیاران خود را فرا خواند تا ببیند با پولش چه کرده‌اند و چه مقدار سود به دست آورده‌اند."},{"book":"لوقا","chapter":"19","verse":"16","text":"«پس اولی آمد و گفت: ”سرورم، سکۀ تو ده سکۀ دیگر سود آورده است.“"},{"book":"لوقا","chapter":"19","verse":"17","text":"«پادشاه گفت: ”آفرین بر تو، ای خدمتگزار خوب! چون در کار و مسئولیت کوچکی که به تو سپردم، امین بودی، حکمرانی ده شهر را به تو واگذار می‌کنم!“"},{"book":"لوقا","chapter":"19","verse":"18","text":"«نفر دوم نیز گزارش داد: ”سرورم، سکۀ تو پنج سکۀ دیگر سود آورده است.“"},{"book":"لوقا","chapter":"19","verse":"19","text":"«به او نیز گفت: ”بسیار خوب! تو نیز حاکم پنج شهر باش!“"},{"book":"لوقا","chapter":"19","verse":"20","text":"«اما سومی همان مبلغی را که در ابتدا گرفته بود، بدون کم و زیاد پس آورد و گفت: ”سرورم، من سکۀ تو را در پارچه‌ای پیچیدم و در جای امنی نگاه داشتم."},{"book":"لوقا","chapter":"19","verse":"21","text":"من از تو می‌ترسیدم، چرا که مرد سختگیری هستی. چیزی را که متعلق به تو نیست می‌گیری، و از جایی که نکاشته‌ای، محصول درو می‌کنی.“"},{"book":"لوقا","chapter":"19","verse":"22","text":"«پادشاه او را سرزنش کرده، گفت: ”ای خادم بدکار، تو با این سخنان خودت را محکوم کردی! تو که می‌دانستی من اینقدر سختگیر هستم که چیزی را که مال من نیست می‌گیرم و از جایی که نکاشته‌ام، محصول درو می‌کنم،"},{"book":"لوقا","chapter":"19","verse":"23","text":"پس چرا پولم را به صرافان ندادی تا وقتی از سفر برمی‌گردم سودش را بگیرم؟“"},{"book":"لوقا","chapter":"19","verse":"24","text":"«آنگاه به حاضران فرمود که سکه را از او بگیرند و به آن خدمتکاری بدهند که ده سکه سود آورده بود."},{"book":"لوقا","chapter":"19","verse":"25","text":"«گفتند: قربان، او خودش به اندازه کافی دارد!"},{"book":"لوقا","chapter":"19","verse":"26","text":"«پادشاه جواب داد: بله، این حقیقت همیشه صادق است که کسی که بتواند آنچه را که دارد خوب به کار ببرد، به او باز هم بیشتر داده می‌شود، ولی کسی که کارش را درست انجام ندهد، آن را هر چقدر هم کوچک باشد از دست خواهد داد."},{"book":"لوقا","chapter":"19","verse":"27","text":"و اما مخالفینی که نمی‌خواستند من بر آنان حکومت کنم، ایشان را اکنون به اینجا بیاورید و در حضور من، گردن بزنید.»"},{"book":"لوقا","chapter":"19","verse":"28","text":"پس از بیان این حکایت، عیسی پیشاپیش دیگران، به سوی اورشلیم به راه افتاد."},{"book":"لوقا","chapter":"19","verse":"29","text":"وقتی به بیت‌فاجی و بیت‌عنیا واقع در کوه زیتون رسیدند، دو نفر از شاگردان خود را جلوتر فرستاد،"},{"book":"لوقا","chapter":"19","verse":"30","text":"و به ایشان فرمود: «به دهکده‌ای که در مقابل شماست بروید. هنگامی که وارد شدید، کرّهٔ الاغی را خواهید دید که بسته‌اند. تا به حال کسی بر آن سوار نشده است. آن را باز کنید و به اینجا بیاورید."},{"book":"لوقا","chapter":"19","verse":"31","text":"اگر کسی پرسید: ”چرا کُرّه را باز می‌کنید؟“ بگویید: ”خداوند لازمش دارد!“»"},{"book":"لوقا","chapter":"19","verse":"32","text":"آن دو شاگرد رفتند و کرّه الاغ را همان‌گونه که عیسی فرموده بود، یافتند."},{"book":"لوقا","chapter":"19","verse":"33","text":"وقتی آن را باز می‌کردند، صاحبانش پرسیدند: «چه می‌کنید؟ چرا کره الاغ را باز می‌کنید؟»"},{"book":"لوقا","chapter":"19","verse":"34","text":"جواب دادند: «خداوند لازمش دارد!»"},{"book":"لوقا","chapter":"19","verse":"35","text":"پس کرّه الاغ را نزد عیسی آوردند، و جامه‌های خود را بر آن انداختند تا او سوار شود."},{"book":"لوقا","chapter":"19","verse":"36","text":"هنگامی که عیسی به راه افتاد، مردم رداهای خود را در مقابل او، روی جاده پهن می‌کردند."},{"book":"لوقا","chapter":"19","verse":"37","text":"وقتی به سرازیری کوه زیتون رسیدند، گروه انبوه پیروانش فریاد شادی برآورده، برای همه معجزات و کارهای عجیبی که او انجام داده بود، خدا را شکر می‌کردند،"},{"book":"لوقا","chapter":"19","verse":"38","text":"و می‌گفتند: «مبارک باد پادشاهی که به نام خداوند می‌آید! آرامش در آسمان، و جلال در عرش برین باد!»19‏:38 مزمور ۱۱۸‏:۲۶ و ۱۴۸‏:۱."},{"book":"لوقا","chapter":"19","verse":"39","text":"آنگاه برخی از فریسیان که در میان جمعیت بودند، به عیسی گفتند:"},{"book":"لوقا","chapter":"19","verse":"40","text":"عیسی جواب داد: «اگر آنان ساکت شوند، سنگهای کنار راه بانگ شادی برخواهند آورد!»"},{"book":"لوقا","chapter":"19","verse":"41","text":"اما همین که به اورشلیم نزدیک شدند و عیسی شهر را از دور دید، برای آن گریست،"},{"book":"لوقا","chapter":"19","verse":"42","text":"و گفت: «کاش می‌توانستی درک کنی که امروز چه چیزی برایت آرامش و صلح می‌آورد، اما اکنون از دیدگانت پنهان شده است!"},{"book":"لوقا","chapter":"19","verse":"43","text":"به‌زودی دشمنانت، در پشت همین دیوارها، سنگرها ساخته، از هر سو تو را محاصره کرده، عرصه را بر تو تنگ خواهند نمود."},{"book":"لوقا","chapter":"19","verse":"44","text":"آنگاه تو را با خاک یکسان کرده، ساکنانت را به خاک و خون خواهند کشید. حتی نخواهند گذاشت سنگی بر سنگی دیگر باقی بماند، بلکه همه چیز را زیر و رو خواهند کرد. زیرا فرصتی را که خدا به تو داده بود، رد کردی!»"},{"book":"لوقا","chapter":"19","verse":"45","text":"سپس وارد معبد شد و کسانی را که در آنجا مشغول خرید و فروش بودند، بیرون کرد و بساط آنان را در هم ریخت،"},{"book":"لوقا","chapter":"19","verse":"46","text":"و به ایشان گفت: «کتب مقدّس می‌فرماید که ”خانهٔ من خانهٔ دعا خواهد بود“، اما شما آن را لانۀ دزدان ساخته‌اید.»"},{"book":"لوقا","chapter":"19","verse":"47","text":"از آن پس عیسی هر روز در خانۀ خدا تعلیم می‌داد. کاهنان اعظم، علمای دین و مشایخ قوم در پی فرصتی بودند تا او را بکشند،"},{"book":"لوقا","chapter":"19","verse":"48","text":"اما راهی پیدا نمی‌کردند، چون مردم همواره گرد او جمع می‌شدند تا سخنانش را بشنوند."}]}