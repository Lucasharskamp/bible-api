{"data":[{"book":"1 Madzimambo","chapter":"4","verse":"1","text":"Saka Mambo Soromoni akanga ari mambo weIsraeri yose."},{"book":"1 Madzimambo","chapter":"4","verse":"2","text":"Ava ndivo vaiva machinda ake:"},{"book":"1 Madzimambo","chapter":"4","verse":"3","text":"Erihorefi naAhija, vanakomana vaShisha vaiva vanyori;"},{"book":"1 Madzimambo","chapter":"4","verse":"4","text":"Bhenaya mwanakomana waJehoyadha aiva mutungamiri wamauto;"},{"book":"1 Madzimambo","chapter":"4","verse":"5","text":"Azaria mwanakomana waNatani aiva mukuru wavatariri;"},{"book":"1 Madzimambo","chapter":"4","verse":"6","text":"Ahishari aiva mutariri womuzinda wamambo;"},{"book":"1 Madzimambo","chapter":"4","verse":"7","text":"Soromoni aivawo namachinda gumi navaviri veIsraeri yose vaitsvakira mambo neimba yake zvokudya. Mumwe nomumwe aifanira kutsvaka zvokudya zvomwedzi mumwe chete pagore."},{"book":"1 Madzimambo","chapter":"4","verse":"8","text":"Mazita avo aiti:"},{"book":"1 Madzimambo","chapter":"4","verse":"9","text":"Bheni-Dhekeri munyika yeMakazi, Shaaribhimu, Bheti Shemeshi neEroni Bhetihanani;"},{"book":"1 Madzimambo","chapter":"4","verse":"10","text":"Bheni-Hesedhi muArubhoti (Soko nenyika yose yeHeferi dzaiva dzake)."},{"book":"1 Madzimambo","chapter":"4","verse":"11","text":"Bheni-Abhinadhabhi, munyika yeNafoti Dhori (aiva awana mwanasikana waSoromoni);"},{"book":"1 Madzimambo","chapter":"4","verse":"12","text":"Bhaana, mwanakomana waAhirudhi munyika yeTaanaki, Megidho nenyika yose yeBhetisheani iyo iri parutivi peZaretani, zasi kweJezireeri, kubva kuBhetisheani kusvika kuAbherimehora mhiri kweJokomeami;"},{"book":"1 Madzimambo","chapter":"4","verse":"13","text":"Bheni-Gebheri munyika yeRamoti Gireadhi (misha yaJairi, mwanakomana waManase munyika yeGireadhi yaiva yake, pamwe chete nedunhu reArigobhi munyika yeBhashani namaguta aro makuru makumi matanhatu aiva namasvingo ane masuo endarira);"},{"book":"1 Madzimambo","chapter":"4","verse":"14","text":"Ahinadhabhi mwanakomana waIdho, munyika yeMahanaimi;"},{"book":"1 Madzimambo","chapter":"4","verse":"15","text":"Ahimaazi, munyika yaNafutari (akanga awana Bhasemati mwanasikana waSoromoni);"},{"book":"1 Madzimambo","chapter":"4","verse":"16","text":"Bhaana mwanakomana waHushai, munyika yaAsheri neAroti;"},{"book":"1 Madzimambo","chapter":"4","verse":"17","text":"Jehoshafati mwanakomana waParua, munyika yaIsakari;"},{"book":"1 Madzimambo","chapter":"4","verse":"18","text":"Shimei mwanakomana waEra, munyika yaBhenjamini;"},{"book":"1 Madzimambo","chapter":"4","verse":"19","text":"Gebheri mwanakomana waUri, munyika yeGireadhi (nyika yaSihoni mambo wavaAmori nenyika yaOgi mambo weBhashani). Ndiye aiva mubati oga mudunhu iri."},{"book":"1 Madzimambo","chapter":"4","verse":"20","text":"Vanhu veJudha neIsraeri vakanga vakawanda sejecha ramahombekombe egungwa; vakadya, vakanwa uye vakafara."},{"book":"1 Madzimambo","chapter":"4","verse":"21","text":"Soromoni akanga ari mambo munyika dzose dzaibva kuYufuratesi kusvikira kunyika yavaFiristia, nokumuganhuwo weIjipiti. Nyika idzi dzakauya nomutero uye dzakashandira Soromoni mazuva ose oupenyu hwake."},{"book":"1 Madzimambo","chapter":"4","verse":"22","text":"Zvokudya zvomuzinda waSoromoni zvezuva nezuva zvaiva zviyero makumi matatu4:22 makirorita angaita 6.6 zvefurawa yakatsetseka nezviyero makumi matanhatu4:22 makirorita angaita 13.2 zvoupfu,"},{"book":"1 Madzimambo","chapter":"4","verse":"23","text":"mombe gumi dzakakodzwa, nemombe makumi maviri dzokumafuro, makwai zana, pasingaverengerwi nondo, mhara, mhembwe nehuku dzakakodzwa."},{"book":"1 Madzimambo","chapter":"4","verse":"24","text":"Nokuti aitonga nyika dzose dziri kumadokero kwerwizi rweYufuratesi kubva kuTifisa kusvikira kuGaza, uye akava norugare kumativi ose."},{"book":"1 Madzimambo","chapter":"4","verse":"25","text":"Pamazuva oupenyu hwaSoromoni vaJudha navaIsraeri vaigara zvakanaka, kubvira kuDhani kusvikira kuBheerishebha, mumwe nomumwe pasi pomuti wake wamazambiringa nowamaonde."},{"book":"1 Madzimambo","chapter":"4","verse":"26","text":"Soromoni aivawo nezvidyiro zvamabhiza engoro dzake zviuru makumi mana navatasvi vamabhiza zviuru gumi nezviviri."},{"book":"1 Madzimambo","chapter":"4","verse":"27","text":"Vatariri vakatsvakira Mambo Soromoni navose vaiuya kuzodya naMambo Soromoni patafura yake zvokudya, mumwe nomumwe mumwedzi wake. Vakaona kuti hapana chaishayikwa."},{"book":"1 Madzimambo","chapter":"4","verse":"28","text":"Vakauyawo nebhari nouswa hwamabhiza engoro namamwewo mabhiza kunzvimbo dzezvaidiwa, mumwe nomumwe zvaakatarirwa."},{"book":"1 Madzimambo","chapter":"4","verse":"29","text":"Mwari akapa Soromoni uchenjeri, nokunzwisisa kukuru sejecha rapamahombekombe egungwa."},{"book":"1 Madzimambo","chapter":"4","verse":"30","text":"Uchenjeri hwaSoromoni hwakanga hwakapfuura uchenjeri hwavanhu vose vokumabvazuva, nouchenjeri hwose hwokuIjipiti."},{"book":"1 Madzimambo","chapter":"4","verse":"31","text":"Akanga akachenjera kupfuura vamwe vose; akachenjera kupfuura Etani muEzrahi, Hemani, Karikori, naDharidha, vanakomana vaMahori. Mukurumbira wake wakapararira kunyika dzose dzakapoteredza."},{"book":"1 Madzimambo","chapter":"4","verse":"32","text":"Akataura zvirevo zviuru zvitatu, uye dzimbo dzake dzaikwana chiuru neshanu."},{"book":"1 Madzimambo","chapter":"4","verse":"33","text":"Akatsanangura makuriro emiti, kubvira kumusidhari weRebhanoni kusvikira kumihisopi inokura mumadziro. Akadzidzisawo pamusoro pemhuka, shiri, zvinokambaira nehove."},{"book":"1 Madzimambo","chapter":"4","verse":"34","text":"Vanhu vakauya vachibva kunyika dzose kuti vazonzwa uchenjeri hwaSoromoni; vakauya vachitumwa namadzimambo ose enyika akanga anzwa nezvouchenjeri hwake."}]}