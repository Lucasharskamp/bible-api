{"data":[{"book":"ଜୋହନ","chapter":"7","verse":"1","text":"ତାନେୱେନ୍‌କା ଜିସୁ ଗାଲିଲିଦୁ ବୁଲାଦେଙ୍ଗ୍‌ ଆସ୍‌ତାନେ, ଇରିଙ୍ଗ୍‌ ଜିହୁଦିର୍‌ ୱାନିଙ୍ଗ୍‌ ସାୟାମାର୍‌ଗା ଡାକ୍‌ତେଙ୍ଗ୍‍ଁ ଇଜି ସେସ୍ଟା କିଜିମାରିଙ୍ଗ୍‌ ୱାନ୍‌ ଜିହୁଦା ଦେସ୍‌ତୁ ବୁଲାଦେଙ୍ଗ୍‌ ବଦା କିଏଜି ମାର୍ହାନ୍‌ ।"},{"book":"ଜୋହନ","chapter":"7","verse":"2","text":"ଜିହୁଦିର୍‌ ଇଲୁଦୁବାସାନି ପଣ୍ତ୍‌ୟତି ଦିନ୍‌ ଇଗା ୱାତାତ୍‍,"},{"book":"ଜୋହନ","chapter":"7","verse":"3","text":"ୱାନି ତଡ଼ାନ୍‌କୁ ଜିସୁଙ୍ଗୁଁ ଇର୍ହାର୍‌, ନିନ୍‌ ଆମା ଆମା ପାଣି କିଜିନି, ଆୟାୱିଜୁ ଏଣ୍ତେସ୍‌ ନି ସିସୁର୍‍ ବା ସୁଡ଼ୁନାଟ୍‌ ଇୟାଉଣ୍ତିଙ୍ଗ୍‌ ଇବେଣାନ୍‌ ସସିସୋଲ୍‌ସ ଜିହୁଦା ଦେସ୍‌ତୁ ସାନ୍‍ଡ୍ରୁ,"},{"book":"ଜୋହନ","chapter":"7","verse":"4","text":"ଇରିଙ୍ଗ୍‌ ଏନ୍‌ ତରାଦେଙ୍ଗ୍‍ ବଦାକିତିଙ୍ଗ୍‍ ମାର୍‍ଗିଜି ଇନିକା କିଏନ୍‌ । ମିର୍‌ ଜଦି ଇୟାୱିଜୁ କିଜିନିଦେର୍‌, ଆରିଙ୍ଗ୍‌ ନିଜେଦିଙ୍ଗ୍‍ ଦୁନିଆ ଆଗ୍‌ଡ଼ି ତର୍‌ଆ ।"},{"book":"ଜୋହନ","chapter":"7","verse":"5","text":"ଇରିଙ୍ଗ୍‌ ୱାନି ତଡ଼ାନ୍‌କୁ ବା ୱାନିମାନୁ ବିସ୍‌ବାସ୍‌ କିଏଜିମାର୍‍ଆର୍‍ ।"},{"book":"ଜୋହନ","chapter":"7","verse":"6","text":"ଆବେଟ୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, “ନା ସମୟ ଇୟାସାନ୍ଦି ଇଗା ରେଏଦେ, ମାତର୍‌ ମି ଉଣ୍ତିଙ୍ଗ୍‌ ସମୟ ୱିଜୁଦିନ୍‌ ମାନାତ୍‌ ।"},{"book":"ଜୋହନ","chapter":"7","verse":"7","text":"ଦୁନିଆ ମିଙ୍ଗିଁ କାଡ଼୍‍ଏତ୍‍, ମାତର୍‌ ନାଙ୍ଗିଁ କାଡ଼୍‍ନାତ୍‍, ଇରିଙ୍ଗ୍‌ ୱାନି ପାଣି ଜେ ତାଗ୍‌ଇକା ଇଜି ନାନ୍ ଆୟା ବିସୟ୍‌ତାନ୍‌ ଇୟା ସାକି ସିଜିନା ।"},{"book":"ଜୋହନ","chapter":"7","verse":"8","text":"ମିର୍‌ ଇୟା ପଣ୍ତ୍‍ୟତୁ ସାନ୍‍ଡ୍ରୁ, ନାନ୍ ଇଲେଇ ଇୟା ପଣ୍ତ୍‍ୟତୁ ସଲ୍‍ଏଜିନା, ଇରିଙ୍ଗ୍‌ ନା ସମୟ ଇୟାସାନ୍ଦି ରେଏଦେ ।”"},{"book":"ଜୋହନ","chapter":"7","verse":"9","text":"ଜିସୁ ୱାରିଙ୍ଗ୍‌ ଇୟାୱିଜୁ ମାଟା ଇଜି ଗାଲିଲିଦୁ ତେବାତାନ୍‌ ।"},{"book":"ଜୋହନ","chapter":"7","verse":"10","text":"ମାତର୍‌ ୱାନି ତଡ଼ାନ୍‌କୁ ପଣ୍ତ୍‍ୟତୁ ସର୍‍ରି ୱେନ୍‌କା ଜିସୁ ବା ସର୍ହାନ୍‍, ତରାଇଆଜି ସିଲେ, ମାତର୍‌ ମାର୍‍ଗିଜି ସର୍ହାନ୍‍ ।"},{"book":"ଜୋହନ","chapter":"7","verse":"11","text":"ଆଦେଙ୍ଗ୍‌ ଜିହୁଦି ନେତାର୍‌ ପଣ୍ତ୍‍ୟତୁ ୱାନିଙ୍ଗ୍‌ ପୟ୍‍ବୁ ପୟ୍‍ବୁ ୱେନ୍‌ବାତାର୍‌, “ୱାନ୍‌ ଏମେ ?”"},{"book":"ଜୋହନ","chapter":"7","verse":"12","text":"ମାରି, ଜିସୁ ବିସୟ୍‌ତାନ୍‌ ଲୋକା ମାନୁ ପୁସୁରୁ ପାସୁରୁ ୱାର୍‍ଗିଦେଙ୍ଗ୍‍ ଆସ୍‌ତାର୍‌; ଏନ୍‌ ଏନ୍‌ ଇର୍ହାର୍‌, “ୱାନ୍‌ ଅରେନ୍‍ ନେଗି ଲୋକୁ,” ମାରି ଏନ୍‌ ଏନ୍‌ ଇର୍ହାର୍‌, “ସିଲେ, ୱାନ୍‌ ଲୋକାଙ୍ଗ୍‌ ବାୟା କିଜିନାନ୍‍ ।”"},{"book":"ଜୋହନ","chapter":"7","verse":"13","text":"ମାତର୍‌ ଜିହୁଦି ନେତାର୍‌ ତିଲାଜି ୱାନି ବିସୟ୍‌ତାନ୍‌ ୱେକ୍‍ସି ଏନ୍‌ ଇନିକା ଇନ୍‍ଏଜି ମାର୍ହାର୍‍ ।"},{"book":"ଜୋହନ","chapter":"7","verse":"14","text":"ମାତର୍‌ ପଣ୍ତ୍‌ୟତି ଆଦା ସମୟ ୱିଜିତି ୱେନ୍‌କା, ଜିସୁ ମନ୍ଦିର୍‌ତୁ ସଲ୍‌ସି ସିକିୟା ସିଦେଙ୍ଗ୍‍ ଆସ୍‌ତାନ୍‌ ।"},{"book":"ଜୋହନ","chapter":"7","verse":"15","text":"ଆବେଟ୍‌ ଜିହୁଦି ନେତାର୍‌ କାବାଆଜି ଇର୍ହାର୍‌, “ଇକାନ୍‌ ପାଟ୍‍ ପଡ଼ାଏଣ୍ତା ଏଣ୍ତେସ୍‌ ନେସ୍‌ତାନ୍‌ ?”"},{"book":"ଜୋହନ","chapter":"7","verse":"16","text":"ଆବେଟ୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, “ନା ସିକିୟା ନା ନିଜେଦିକା ଆଏତ୍‍, ମାତର୍‌ ନା ପକ୍‍ତିମାନି ମାପୁରୁଦି ମାଣାନ୍‌ ୱାତାମାନାତ୍‌ ।"},{"book":"ଜୋହନ","chapter":"7","verse":"17","text":"ଏନ୍‌ ଜଦି ମାପୁରୁ ବଦା ମାନାଦେଙ୍ଗ୍‌ ଇଚ୍ଛା ଆନାନ୍‌, ଆରିଙ୍ଗ୍‌ ନା ସିକିୟା ମାପୁରୁ ମାଣ୍‌କୁ ୱାତାମାନାତ୍‍ନୋ, ନା ନିଜେଦି ସାକ୍ତିଦାନ୍ ନୋ ଇଜିନା, ଆକା ୱାନ୍‌ ନେସ୍‌ନାନ୍‌ ।"},{"book":"ଜୋହନ","chapter":"7","verse":"18","text":"ଏନ୍‌ ନିଜେଦି ମାଣାନ୍‌ ଇନାନ୍‌, ୱାନ୍‌ ନିଜେଦି ଗୌରବ୍‍ ପଇନାନ୍‌, ମାତର୍‌ ଏନ୍‌ ନିଜେଦି ପକ୍‍ତିୱାନିଦି ଗୌରବ୍‍ କିଦେଙ୍ଗ୍‌ ବଦା କିନାନ୍‌, ୱାନ୍‌ ସତ୍‌ ଇନାନ୍‌, ମାରି ୱାନିମାନୁ ଇନି ମିସ୍‌ ସିଲେତ୍‌ ।"},{"book":"ଜୋହନ","chapter":"7","verse":"19","text":"ମୋସା ଇନିକା ମିଙ୍ଗିଁ ନିୟମ୍‌ ସିଏନ୍‍ନୋ ? ଆତିଙ୍ଗ୍‌ବା ମି ମାଣ୍‌କୁ ଏନ୍‌ ନିୟମ୍‌ ମାନାଏଜିନାନ୍‍ । ମିର୍‌ ଏନ୍ଦା ନାଙ୍ଗିଁ ଡାକ୍‌ତେଙ୍ଗ୍‍ଁ ବଦା କିଜିନିଦେର୍‌ ।”"},{"book":"ଜୋହନ","chapter":"7","verse":"20","text":"ଲୋକ୍‌ ୱିଜେରେ ଇର୍ହାର୍‌, “ନିଙ୍ଗିଁ ଦୁବା ଆସ୍‍ତାମାନାତ୍‍, ଏନ୍‌ ନିଙ୍ଗିଁ ଡାକ୍‌ତେଙ୍ଗ୍‍ଁ ବଦାକିଜିନାନ୍‌ ?”"},{"book":"ଜୋହନ","chapter":"7","verse":"21","text":"ଜିସୁ ୱାରିଙ୍ଗ୍‌ ଇର୍‌ଆନ୍‌, “ନାନ୍ ଉଣ୍ତ୍ରି କାବା ପାଣି କିତା, ମାରି ମିର୍‌ ୱିଜେରେ କାବା ଆତିମାନିଦେର୍‍ ।"},{"book":"ଜୋହନ","chapter":"7","verse":"22","text":"ଇୟାଉଣ୍ତିଙ୍ଗ୍‌ ମୋସା ମିଙ୍ଗିଁ ସୁନ୍ନତ ନିୟମ୍‌ ସିତାମାନାନ୍‌, ଇକା ଜେ ମୋସା ମାଣାନ୍‌ ଆତାମାନାତ୍‌, ଆକା ସିଲେ ମାତର୍‌ ପୁର୍ବେଦିଦାଦାରି ମାଣ୍‌କୁ, ମାରି ମିର୍‌ ରମ୍‌ନି ନାଣ୍ଡିଙ୍ଗ୍ କଡ଼ରିଙ୍ଗ୍‌ ସିନାତ୍‌ କିଜିନିଦେର୍‌ ।"},{"book":"ଜୋହନ","chapter":"7","verse":"23","text":"୭:୨୩ ଜୋହନ ୫:୯.ମୋସାଦି ନିୟମ୍‌ ଅମାନ୍ୟ କିଇ ଉଣ୍ତିଙ୍ଗ୍‌ ଜଦି ରମ୍‌ନିନାଣ୍ତିଙ୍ଗ୍‌ କଡ଼ଦି ସୁନ୍ନତ କିନିଦେର୍‍, ଆରିଙ୍ଗ୍‌ ନାନ୍ ରମ୍‌ନିନାଣ୍ତିଙ୍ଗ୍‌ ଅରେନ୍‍ ଲୋକ୍‌ତିଙ୍ଗ୍‌ ୱିଜୁ ନେଗେଣ୍ତ୍‍ କିତାଆକା ମିର୍‌ ଏନ୍ଦା ନା ମୁସ୍‌କୁ ରିସା ଆଜିନିଦେର୍‍ ?"},{"book":"ଜୋହନ","chapter":"7","verse":"24","text":"ସୁପ୍‍ ଆଦୁ, ଆତ୍‍ରେରି ବିସୟ୍‌ ସୁଡ଼୍‌ଜି ବିସାର୍‌ କିଏଣ୍ତା ନ୍ୟାୟ୍‌ ବିସାର୍‌ କିଦୁ ।”"},{"book":"ଜୋହନ","chapter":"7","verse":"25","text":"ଆବେଟ୍‌କୁ ଜିରୁସାଲାମ୍‍ତୁ ବାସା କିନି ଲୋକା ଲୋଇ ଏନ୍‌ ଏନ୍‌ ଇଡ୍ରେଙ୍ଗ୍‍ ଆସ୍‌ତାର୍‌, “ଜିହୁଦି ନେତାର୍‌ ଆମାୱାନିଙ୍ଗ୍‌ ଡାକ୍‌ତେଙ୍ଗ୍‍ଁ ବଦା କିଜିନାର୍‍, ଇକାନ୍‌ ଇନିକା ୱାନ୍‌ ଆଏନ୍‍ ?"},{"book":"ଜୋହନ","chapter":"7","verse":"26","text":"ମାରି ସୁଡ଼ୁଦୁ, ୱାନ୍‌ ତରାଜି ମାଟା ଇଜିନାନ୍‌, ମାରି ୱାର୍‌ ୱାନିଙ୍ଗ୍‌ ଇନିକା କିଏଜିନାର୍‍ । ଇକାନ୍‌ ଜେ ମସିହ ଇଜି ଇକା ଇନିକା ନେତାର୍‌ ସତେ ନେସ୍‍ତାୱିସ୍‍ତାର୍‍ନି ?"},{"book":"ଜୋହନ","chapter":"7","verse":"27","text":"ଆମାକା ଆପିତ୍‌, ୱେନି ୱାନିକା ମାପ୍‌ ନେସ୍‌ନାପ୍‌, ମାତର୍‌ ମସିହ ଏସ୍ତିୱାଲେ ୱାନାନ୍‌, ନାସ୍ତିୱାଲେ ୱାନି ୱାନିକା ଏନ୍‌ ନେସ୍‌ଏପ୍‌ ।”"},{"book":"ଜୋହନ","chapter":"7","verse":"28","text":"ଆବେଟ୍‌ ଜିସୁ ମନ୍ଦିର୍‌ତୁ ସିକିୟା ସିବୁ ସିବୁ ନାଣ୍ତ ଆଉଲି ଆଜି ଇର୍ହାନ୍‌, ନାନ୍ ଏନ୍‌ ମାରି ଏମେଟ୍‍କୁ ୱାତାମାନା, ମିର୍‌ ଇନିକା ସତ୍‌ତାନ୍‌ ନେସ୍‌ନିଦେର୍‌ ? ନାନ୍ ନିଜେଦିମାଣାନ୍‍ ରେଏ, ମାତର୍‌ ନା ପକ୍‍ନିକାନ୍‍ ସତ୍‌, ୱାନିଙ୍ଗ୍‌ ମିର୍‌ ନେସ୍‌ଇଦେର୍‌ ।"},{"book":"ଜୋହନ","chapter":"7","verse":"29","text":"ନାନ୍ ୱାନିଙ୍ଗ୍‌ ନେସ୍‌ନା, ଇରିଙ୍ଗ୍‌ ନାନ୍ ୱାନିମାଣ୍‌କୁ ୱାତାମାନା, ମାରି ୱାନ୍‌ ନାଙ୍ଗିଁ ପକ୍‌ତାନ୍‌ ।"},{"book":"ଜୋହନ","chapter":"7","verse":"30","text":"ଆବେଟ୍‌ ୱାର୍‌ ଜିସୁଙ୍ଗୁଁ ଆସ୍‌ତେଙ୍ଗ୍‌ ବଦା କିତାର୍‍; ମାତର୍‌ ଏନ୍‌ ୱାନି ମୁସ୍‌କୁ କିୟୁ ମୁଟ୍‍ଏତାନ୍‍, ଇରିଙ୍ଗ୍‌ ୱାନି ସମୟ ଆୟା ସାନ୍ଦି ଇଗା ରେଏତ୍‍ମାର୍ହାତ୍‍ ।"},{"book":"ଜୋହନ","chapter":"7","verse":"31","text":"ମାତର୍‌ ଲୋକା ଲୋଇରାନ୍‌ ନାଣ୍ତ ଲୋକୁ ୱାନିମାନୁ ବିସ୍‌ବାସ୍‌ କିଜି ଇନ୍‌ଡ୍ରେଙ୍ଗ୍‌ ଆସ୍‌ତାର୍‌, “ଇୟାୱିଜୁ କାବାଆନି ପାଣି କିଜିନାନ୍‍, ମସିହ ୱାଜି ୱେନିମାଣାନ୍‍ ଇନିକା ନାଣ୍ତ କିନ୍‌ନାନ୍‌ ?”"},{"book":"ଜୋହନ","chapter":"7","verse":"32","text":"ପାରୁସିର୍‌ ଲୋକାଙ୍ଗ୍‌ ଜିସୁଦି ବିସୟ୍‌ତାନ୍‌ ପୁସୁରୁ ପାସୁରୁ ୱାର୍‌ଗିନିକା ୱେର୍‌ଆର୍‌ ମାରି ପେରି ଜାଜକର୍‌ ନି ପାରୁସିର୍‌ ୱାନିଙ୍ଗ୍‌ ଆସ୍‌ତେଙ୍ଗ୍‌ ଇଜି କାପ୍‍କିନିୱାରିଙ୍ଗ୍‍ ପୋକ୍‌ତାର୍‌ ।"},{"book":"ଜୋହନ","chapter":"7","verse":"33","text":"ଆବେଟ୍‌ ଜିସୁ ଇର୍ହାନ୍‌, “ନାନ୍ ମାରି ଅଡ଼ପ୍‍ ସମୟ ମି ୱାଲେ ତେବାଜି ନା ପକ୍‍ତିୱାନିମାନୁ ଡ଼େସି ସଲ୍‍ସିନା ।"},{"book":"ଜୋହନ","chapter":"7","verse":"34","text":"ମିର୍‌ ନାଙ୍ଗିଁ ପଇନିଦେର୍‌, ମାତର୍‌ ପୟ୍‌ଇଦେର୍‌; ମାରି, ନାନ୍ ଏମେମାନୁ ମାନା, ମିର୍‌ ଆବେ ସନ୍‌ଡ଼୍ରେଙ୍ଗ୍‌ ଆଟ୍‍ଇଦେର୍‍ ।”"},{"book":"ଜୋହନ","chapter":"7","verse":"35","text":"ଆବେନୁ ଜିହୁଦି ନେତାର୍‌ ନିଜେ ନିଜେଦିମାନୁ ଇର୍ହାର୍‌, “ଇକାନ୍‌ ଏମେମାନୁ ସନ୍‌ଡ଼୍ରେଙ୍ଗ୍‌ ଇଜି ସତାମାନ୍‌ନାନ୍‌ ଜେ, ମାଡ୍‌ ୱାନିଙ୍ଗ୍‌ ପୋୟଇକା ? ଇକାନ୍‌ ଇନିକା ଗ୍ରିକ୍‌ରି ଗାଡ଼୍‌କାଙ୍ଗ୍‌ ଲୋଇ ଇନିଙ୍ଗାଁ ଆନିଙ୍ଗାଁ ଜିହୁଦିର୍‌ ଲାକ୍‌ତୁ ସୋଲ୍‌ସି ଗ୍ରିକ୍‌ରିଙ୍ଗ୍‌ ସିକିୟା ସିଦେଙ୍ଗ୍‍ ସତାମାନ୍‌ନାନ୍‌ ?"},{"book":"ଜୋହନ","chapter":"7","verse":"36","text":"ମିର୍‌ ନାଙ୍ଗିଁ ପଇନିଦେର୍‌, ମାତର୍‌ ପୟଇଦେର୍‌, ମାରି ନାନ୍ ଏମେମାନୁ ମାନା, ମିର୍‌ ଆବେନୁ ସନ୍‌ଡ଼୍ରେଙ୍ଗ୍‌ ଆଟ୍‍ଇଦେର୍‍, ୱାନ୍‌ ଇୟା ଏମେ ମାଟା ଇର୍ହାନ୍‌, ତାନି ଅର୍ତ ଇନିକା ?”"},{"book":"ଜୋହନ","chapter":"7","verse":"37","text":"ପଣ୍ତୟ୍‌ତି ୱିଜିନି ନାଣ୍ତିଙ୍ଗ୍‌, ମାରି, ପଣ୍ତ୍‌ୟତି ନେଗି ନାଣ୍ତିଙ୍ଗ୍‌, ଜିସୁ ନିଙ୍ଗିଁତାନ୍‌ନୋ ନାଣ୍ତ ଆଉଲି ଆଜି ଇର୍ହାନ୍‌, “ଏନ୍‌ ଜଦି ଏର୍‌କି ସାନାନ୍‌, ଆଦେଙ୍ଗ୍‌ ୱାନ୍‌ ନା ଲାକ୍‌ତୁ ରାପିନ୍‍,"},{"book":"ଜୋହନ","chapter":"7","verse":"38","text":"ମାରି ଏନ୍‌ ନା ମାନୁ ବିସ୍‌ବାସ୍‌ କିନ୍‌ନାନ୍‌, ୱାନ୍‌ ଉଣିନ୍‍, ଦାର୍ମୁସାସ୍ତ୍ରଦୁ ରାସ୍‌ତାମାନାତ୍‌ ଏନ୍‌ ନାବାନୁ ବିସ୍‌ବାସ୍‌ କିନାନ୍‌ ୱାନି ଜିବନ୍‌ତାନ୍‌ ଜିବନ୍‌ସିନି ଏରୁ ପୋଗ୍‌ଜିସନେ ।”"},{"book":"ଜୋହନ","chapter":"7","verse":"39","text":"ଜିସୁ ପବିତ୍ର ଆତ୍ମାଦି ବିସୟ୍‌ତାନ୍‌ ୱେର୍‌ତାନ୍‌, ଏମେକାର୍‌ ଜିସୁମାନୁ ବିସ୍‌ବାସ୍‌ କିଜିମାର୍ହାର୍‌ ୱାର୍‌ ୱେନ୍‌କା ଇୟା ପବିତ୍ର ଆତ୍ମାଦିଙ୍ଗ୍‌ ପୟନାର୍‌ ଆୟାସାନ୍ଧି ଜିସୁ ଦନ୍ୟବାଦ୍‌ ପୟଏନ୍‌ ମାରିଙ୍ଗ୍‌ ୱାର୍‌ ପବିତ୍ରଆତ୍ମା ପୟ୍‌ଏନ୍‌ ମାର୍ହାନ୍‌ ।"},{"book":"ଜୋହନ","chapter":"7","verse":"40","text":"ମାରି, ଲୋକା ଲୋଇରାନ୍‌ ଏନ୍‌ ଏନ୍‌ ଇୟା ମାଟା ୱେନ୍‌ଜି ଇନ୍‌ଡ୍ରେଙ୍ଗ୍‌ ଆସ୍‌ତାର୍‌, “ଇକାନ୍‌ ସତେନେ ଆୟା ବାବବାଦି ।”"},{"book":"ଜୋହନ","chapter":"7","verse":"41","text":"ମାରି ଆଇକାର୍‌ ଇର୍ହାର୍‌, “ଇକାନ୍‌ନେ ମସିହ,”"},{"book":"ଜୋହନ","chapter":"7","verse":"42","text":"ମସିହ ଜେ ଦାଉଦଦି କୁଟୁମ୍‌ତାନ୍‌ ମାରି ଦାଉଦ ଏମେମାନୁ ମାର୍ହାନ୍‌, ଆୟା ବେତଲିହିମ୍‍ ନାର୍‌ତାନ୍‌ ଜନମ୍‌ ଆନାନ୍‌, ଇକା ଇନିକା ଦାର୍ମୁସାସ୍ତ୍ରଦୁ ବାକ୍ୟ ଇନ୍‌ଏତ୍‌ ?”"},{"book":"ଜୋହନ","chapter":"7","verse":"43","text":"ଆରିଙ୍ଗ୍‌ ଲୋକୁୱିଜେରି ଲୋଇ ୱାନି ଉଣ୍ତିଙ୍ଗ୍‌ ୱେର୍‌ଏ ୱେର୍‌ଏ ଆତାର୍‌"},{"book":"ଜୋହନ","chapter":"7","verse":"44","text":"ମାରି, ୱାରି ଲୋଇରାନ୍‌ ଏସ ୱାନ୍‌ ଜିସୁ ଦରା ପଡ଼ାପିନ୍‍ ଇଜି ବଦା କିଜିମାର୍ହାର୍‌, ମାତର୍‌ ଏନ୍‌ ୱାନି ମୁସ୍‌କୁ କିୟୁ ମୁଟ୍‌ଏତାର୍‌ ।"},{"book":"ଜୋହନ","chapter":"7","verse":"45","text":"ଆୟାଦାପ୍ରେ ମନ୍ଦିର୍‌ତି କାପ୍‍କିନିକାର୍‌ ପେରି ଜାଜକ ମାରି ପାରୁସିର୍‌ ଲାକ୍‌ତୁ ଡ଼େସି ୱାତାର୍‌, ମାରି ୱାର୍‌ ୱାରିଙ୍ଗ୍‌ ୱେନ୍‌ବାତାର୍‌, “ମିର୍‌ ଏନ୍ଧା ୱାନିଙ୍ଗ୍‌ ଆସୋସ ତେଇତିଦେର୍‌ ?”"},{"book":"ଜୋହନ","chapter":"7","verse":"46","text":"କାପ୍‍କିନିକାର୍‌ ଇର୍ହାର୍‌, “ଇୟା ଲୋକୁ ଏଣ୍ତେସ୍‌ମାରି ମାଟେଙ୍ଗ୍‌ ଇନାନ୍‌, ଆମା ଲୋକୁ ଏସ୍‌କାଙ୍ଗ୍‌ ଆୟାନାନି ମାଟେଙ୍ଗ୍‌ ଇନ୍‌ଏର୍‌ ।”"},{"book":"ଜୋହନ","chapter":"7","verse":"47","text":"ଆବେଟ୍‌ ପାରୁସିର୍‌ ୱାରିଙ୍ଗ୍‌ ଇର୍ହାର୍‌, “ମିଙ୍ଗିଁ ବା ଇନିକା ୱାନ୍‌ ବାୟା କିତାନ୍‌ ?”"},{"book":"ଜୋହନ","chapter":"7","verse":"48","text":"“ନେତାରି ଲୋଇରାନ୍‌ ମାରି ପାରୁସିର୍‌ ଲୋଇରାନ୍‌ ଇନିକା ଏନ୍‌ ୱାନିମାନୁ ବିସ୍‌ବାସ୍‌ କିତାମାନାର୍‌ ଇକା ମିର୍‌ ନେସ୍‌ତିମାନିଦେର୍‌ ନୋ ?"},{"book":"ଜୋହନ","chapter":"7","verse":"49","text":"ମାତର୍‌ ଇୟା ଲୋକୁ ମୋସାଦି ନିୟମ୍‌ ନେସ୍‌ଏର୍‌, ଆୟାଉଣ୍ତିଙ୍ଗ୍‌ ୱାର୍‌ ଅବିସାପ ।”"},{"book":"ଜୋହନ","chapter":"7","verse":"50","text":"ଆମା ନିକଦିମ ଇୟାଆଗ୍‌ଡ଼ି ୱାନି ଲାକ୍‌ତୁ ୱାତାମାର୍ହାନ୍‌ ମାରି ଏନ୍‌ ୱାରି ଲୋଇ ଅରେନ୍‌ନେ, ୱାନ୍‌ ୱାରିଙ୍ଗ୍‌ ୱେନ୍‌ବାତାନ୍‌,"},{"book":"ଜୋହନ","chapter":"7","verse":"51","text":"ଇରିଙ୍ଗ୍‌ ଅରେନ୍‍ ଲୋକାମାଣ୍‌କୁ ଆଗ୍‌ଡ଼ି ୱେନ୍‌ଏଣ୍‌ଗା ମାରି ୱାନି ବୁଲାସାଲାନି ବିସୟ୍‌ ନେସ୍‌ଏଣ୍‌ଗା ମା ସାସ୍ତ୍ର ଇନିକା ୱାନିଙ୍ଗ୍‌ ଦୋସ୍‌ କିନାତ୍‌ ?"},{"book":"ଜୋହନ","chapter":"7","verse":"52","text":"ୱାର୍‌ ୱାନିଙ୍ଗ୍‌ ଇର୍ହାର୍‌, “ନିନ୍‌ ବା ଇନିକା ଅରେନ୍‍ ଗାଲିଲିୟ୍‌ଦି ଲୋକୁ ? ଗାଲିଲିଦାନ୍‌ ଏମେ ବାବବାଦି ସଏନ୍‌, ଇକା ନେଗେନ୍‌ କିଜି ଦାର୍ମୁସାସ୍ତ୍ର ପୟଦୁ ।”"},{"book":"ଜୋହନ","chapter":"7","verse":"53","text":"ତାନେ ୱେନ୍‌କା ଆୟା ବାଡି ଡ଼ିସ୍‌ସି ୱିଜେରେ ଜିହୁଦି ନେତାର୍‌ ନିଜେ ନିଜେଦି ଇଲ୍‌କାଙ୍ଗ୍‌ ସର୍ହାର୍‌ ।"}]}