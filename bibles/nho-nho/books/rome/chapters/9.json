{"data":[{"book":"ROME","chapter":"9","verse":"1","text":"Aku taratara nei ni taratara maaoni. Nau see iloa te taratara kailaarao, i aa nau e taka ma Christ. TeAitu Tapu e taka ma nau nei e hakailoa mai maa taku maanatu e tonu."},{"book":"ROME","chapter":"9","verse":"2","text":"Te hakallika e takoto iloto taku manava nei see lavaa te oti. Nau e tanitani peenaa i taku aroha"},{"book":"ROME","chapter":"9","verse":"3","text":"i naa tama taku henua, i laatou ni tama taku ttoo maaoni. Nau e lavaa te tuku soko nau ki laro naa haaeo TeAtua ka tiiake nau te haanauna Christ, ki mee maa teenaa ko te ara ki lavaa laatou te lotu maaoni i TeAtua."},{"book":"ROME","chapter":"9","verse":"4","text":"Naa tama raa ni tama ni purutia TeAtua ma ni tino tama aana. Naa mahi TeAtua ni hakaari ki laatou. Naa taratara hakamaatua TeAtua raa ni tuku ki laatou ka hookii ake ana Loo raa ki laatou hoki. Naa tama raa e ttaka ma te lotu maaoni. Naa purepure TeAtua e takkoto i laatou.9.4 Ex 4.22"},{"book":"ROME","chapter":"9","verse":"5","text":"Naa tama raa e oo iho i te manava naa Hebrew, naa tippuna maatou imua. Christ hoki ni sura iho i te manava laatou naa. Taatou ki see hakamotu te hakanau peenaa i TeAtua, i aa Ia e noho hakamaatua i naa tama naa henua hakkaatoa! Amen."},{"book":"ROME","chapter":"9","verse":"6","text":"Nau see mee atu maa naa purepure TeAtua raa ni see ttino mai. Seai. I te aa? See mee maa naa tama hakkaatoa i Israel raa ni tama TeAtua e ppuru."},{"book":"ROME","chapter":"9","verse":"7","text":"See mee hoki maa te haanauna hakkaatoa Abraham raa ni tamalliki TeAtua. Seai. TeAtua ni vanaake ki Abraham, “Oo mokopuna maaoni raa ma ki ssura iho i te manava Isaac.”9.7 Gen 21.12"},{"book":"ROME","chapter":"9","verse":"8","text":"Te hakataakoto te taratara nei e mee maa naa tamalliki katoo ni hannau mai i te maarama nei raa, see mee maa teenaa ni tamalliki hakkaatoa TeAtua. Naa tamalliki koi ni hannau mai, aa e hanotonu ma naa purepure TeAtua e takkoto raa, teenaa ko naa tamalliki maaoni TeAtua."},{"book":"ROME","chapter":"9","verse":"9","text":"I te aa, TeAtua ni purepure ake peelaa ki Abraham, “Nau ma ki oti ku tuku taku saaita ma ki ahemai. Taku saaita ma ki ahemai raa, Sarah ma ki haanau mai tana tamariki tanata.”9.9 Gen 18.10"},{"book":"ROME","chapter":"9","verse":"10","text":"Telaa mee hoki. Rebecca ni mee ana tamalliki e lua i Isaac, taatou tipuna."},{"book":"ROME","chapter":"9","verse":"11-12","text":"TeAtua ni vanaake ki Rebecca, “Too tama matua raa ma ki heheuna i laro too tama e tamariki.” TeAtua ni kauake naa taratara nei ki Rebecca i tana saaita seki haanau mai ana takarua tamalliki. Te mee nei e hakailoa mai maa TeAtua see ttoka ki naa tiputipu te tama ki tini tana tama e hiihai. Seai. Saaita te takarua naa seki hannau mai raa, TeAtua kunaa tini are tana tama.9.11-12 Gen 25.23"},{"book":"ROME","chapter":"9","verse":"13","text":"Te Laupepa Tapu raa e mee maa, “Nau ni hiihai i Jacob, tevana iaa nau ni see hiihai ki Esau.”9.13 Mal 1.2-3"},{"book":"ROME","chapter":"9","verse":"14","text":"E aa? Taatou ki taratara maa te maanatu TeAtua see tonu? Seai iloo!"},{"book":"ROME","chapter":"9","verse":"15","text":"A Ia ni kauake tana taratara peelaa ki Moses, “Nau see hirihiri ma se tama peehea nau ma ki aroha. Taku tama koi e maanatu maa nau e aroha raa, teenaa nau ma ki aroha iaa ia.”9.15 Ex 33.19"},{"book":"ROME","chapter":"9","verse":"16","text":"TeAtua see hiri koi ki te tama iaa Ia e tautari ki te hiihai te tama naa. A Ia hoki see hiri ki te tama maa i ttama naa e hakasura te lopo vana ki hiihai TeAtua kiaa ia. Seai iloo. TeAtua e tautari koi ki te tiputipu tana manava aroha."},{"book":"ROME","chapter":"9","verse":"17","text":"Te Laupepa Tapu raa e hakatuu mai naa taratara TeAtua ni kauake ki Pharaoh, te Tuku Egypt, “Koe ni hakanohoria a nau ma se tuku ki hakasuratia taku Inoa ma aku mahi ki naa tama hakkaatoa te maarama nei.”9.17 Ex 9.16 (LXX)"},{"book":"ROME","chapter":"9","verse":"18","text":"TeAtua e manava aroha koi ki tana tama e maanatu maa e tau ma tana aroha. Ki mee a Ia e hiihai maa se tama ki see lono taratara, a Ia e lavaa te haia a Ia te tama naa ki tiputipu peenaa."},{"book":"ROME","chapter":"9","verse":"19","text":"E mee te tama i kootou ma ki mee mai peelaa kiaa nau, “TeAtua see tau te taratara mai maa maatou e ssara, i te aa, maatou ni haia Ia ki ttipu maatou peenei. Ko ai te tama ma ki lavaa te sahea a ia te hiihai TeAtua?”"},{"book":"ROME","chapter":"9","verse":"20","text":"Teenei taku taratara e kauatu ki kootou. Kootou ni tamavare koi. Kootou see tau te vasirisiri ma se aa TeAtua e penapena. Te kamete te tihuna e penapena raa see lavaa te huri ake ki te tihuna raa no vanaake peelaa, “Ai nau ku tataia ai koe peenei?”9.20 Is 29.16; 45.9"},{"book":"ROME","chapter":"9","verse":"21","text":"Kootou e illoa i te ara raa see mee peenaa. Te tihuna raa e penapena tana kamete raa ki tana hiihai soko ia. A ia e iloa i ana penapena naa kamete naa vana e llasi aa ma naa kamete vare koi."},{"book":"ROME","chapter":"9","verse":"22","text":"Te taratara i te tihuna nei e hanotonu ma naa vana TeAtua ni mee. A Ia ni hiihai maa te henua katoo ki kkite i ana haaeo i tana see hiihai ki te tiputipu see tonu, aa laatou ku illoa i ana mahi. Tevana iaa a Ia ni hakkapi koi tana loto iloto tana manava, i aa Ia e iloa maa naa tama naa e nnoho koi ki mmate."},{"book":"ROME","chapter":"9","verse":"23","text":"TeAtua ni noho hakalavatoa iaa Ia ma ki oti ku hakasura iho tana manava laaoi ki ana tama ni hakanoho ma tana laaoi. Teenaa ko ana tama ni hakamaatino ki huri ake ana mahi."},{"book":"ROME","chapter":"9","verse":"24","text":"Taatou nei ni arumia TeAtua. See mee ma ko taatou koi naa Jew. Seai. E mee hoki naa tama naa henua sara e ttaka iloto taatou."},{"book":"ROME","chapter":"9","verse":"25","text":"Teenei naa taratara TeAtua ni sissia Hosea,"},{"book":"ROME","chapter":"9","verse":"26","text":"I loto te henua ni vanaatu nau maa kootou seai ni tama aaku raa,"},{"book":"ROME","chapter":"9","verse":"27","text":"Isaiah ni mee ana taratara i naa sosorina te kanohenua Israel peenei,"},{"book":"ROME","chapter":"9","verse":"28","text":"I te aa, naa tama naa kanohenua hakkaatoa ma ki ttuu imua te Hakatonu TeAtua."},{"book":"ROME","chapter":"9","verse":"29","text":"E mee pee ko naa taratara Isaiah ni mee imua peelaa,"},{"book":"ROME","chapter":"9","verse":"30","text":"Taratara raa e mee peenei: Niaaina maa naa tama naa henua sara raa ni see ssee se ara soko laatou ma ki hakattonu naa ora laatou imua naa karamata TeAtua, naa ora laatou ni haia TeAtua maa e ttonu, i laatou ni hakataakoto tonu ki te vana Christ ni mee maa laatou."},{"book":"ROME","chapter":"9","verse":"31","text":"Naa tama i Israel raa iaa ni ssee se ara ki hakattonu naa ora laatou ma TeAtua, teenaa i te hakamakkii laatou ma ki tautari ki naa Loo Moses, tevana iaa laatou ni see hai ara peelaa ni llave."},{"book":"ROME","chapter":"9","verse":"32","text":"Naa vana naa ni hainattaa i laatou ni hai koi ki naa mahi laatou. Laatou ni see hakataakoto tonu ki te ara TeAtua e kauake ki laatou. Teenaa ni llave ai naa vae laatou i “te hatu hakatipetipe tama” no maaoha laatou ki laro."},{"book":"ROME","chapter":"9","verse":"33","text":"Teenei ku hanotonu ma naa taratara te Laupepa Tapu:"}]}