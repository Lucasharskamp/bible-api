{"data":[{"book":"Kɔnti tife","chapter":"36","verse":"1","text":"Denbaya xunyi naxee nu na Galadi xabilɛ ya ma, Makiri xa die, Manasi xa mamadie, Yusufu xabilɛe, nee naxa siga Munsa nun Isirayila denbaya xunyie yire."},{"book":"Kɔnti tife","chapter":"36","verse":"2","text":"E naxa a fala Munsa bɛ, «Alatala bara a yamari i tan n marigi, i xa yi bɔxi itaxun Isirayila die ma Alatala xa maragiri kɛɲa ma, a xa findi e kɛ ra. Alatala man bara i yamari i xa muxu taara Selofexadi xa harige so a xa di ginɛe yi ra."},{"book":"Kɔnti tife","chapter":"36","verse":"3","text":"Kɔnɔ xa na di ginɛe sa dɔxɔ bɔnsɔɛ gbɛtɛ xɛmɛe xɔn, e kɛ bama nɛ muxu bɔnsɔɛ kɛ ra, a sa e xa xɛmɛe bɔnsɔɛe kɛ xun ma. Na kui nde bama nɛ muxu kɛ ra, naxan fixi muxu bɔnsɔɛ ma maragiri kui."},{"book":"Kɔnti tife","chapter":"36","verse":"4","text":"Xɔrɛya Ɲɛ na a li, e kɛ bama nɛ muxu benbae kɛ ra, a sa e xa xɛmɛe benbae kɛ xun ma.»"},{"book":"Kɔnti tife","chapter":"36","verse":"5","text":"Munsa naxa Alatala xa yaamari radangi Isirayilakae ma, a falafe ra,"},{"book":"Kɔnti tife","chapter":"36","verse":"6","text":"«Yusufu bɔnsɔɛ, wo nɔndi. Alatala xa yaamari nan ya Selofexadi xa di ginɛe bɛ. E xa dɔxɔ xɛmɛ xɔn naxan na xabilɛ nde kui e baba bɔnsɔɛ ya ma."},{"book":"Kɔnti tife","chapter":"36","verse":"7","text":"Sese mu bama Isirayila bɔnsɔɛ nde kɛ ra, a findi bɔnsɔɛ gbɛtɛ kɛ ra. Birin a benba kɛ nan xun makantama."},{"book":"Kɔnti tife","chapter":"36","verse":"8","text":"Di ginɛ kɛ kanyi xa dɔxɔ xɛmɛ xɔn naxan na xabilɛ nde kui a baba bɔnsɔɛ ya ma."},{"book":"Kɔnti tife","chapter":"36","verse":"9","text":"Sese mu bama Isirayila bɔnsɔɛ nde kɛ ra, a findi bɔnsɔɛ gbɛtɛ kɛ ra. Birin a benba kɛ nan xun makantama.»"},{"book":"Kɔnti tife","chapter":"36","verse":"10","text":"Selofexadi xa di ginɛe naxa Alatala xa yaamari suxu alɔ Munsa a fala ki naxɛ."},{"book":"Kɔnti tife","chapter":"36","verse":"11","text":"E xilie nan ya: Maxala, Tirisa, Xogala, Milika, nun Nowa. E birin naxa dɔxɔ e dɛɛxɔe xɔn ma."},{"book":"Kɔnti tife","chapter":"36","verse":"12","text":"E dɔxɔ Manasi xa di xabilɛe nan xɔn ma. Na kui e kɛ naxa lu e benba Yusufu bɔnsɔɛ."},{"book":"Kɔnti tife","chapter":"36","verse":"13","text":"Alatala xa sɛriyɛ nun yaamarie nan na ki a naxee fixi Munsa ma, katarabi Isirayila ma, e nu na Mowaba fiili ma tɛmui naxɛ, Yurudɛn xure fɛ ma, Yeriko ya tagi."}]}