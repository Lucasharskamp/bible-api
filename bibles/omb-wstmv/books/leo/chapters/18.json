{"data":[{"book":"Leo","chapter":"18","verse":"9","text":"“Tavohe goin ehu lolo vanue ngehi i nomu Huqe Mauri vin bete lawego goin mese vai na gineu esi garagara ram eno lolo tanora buri sinobu ngere hi."},{"book":"Leo","chapter":"18","verse":"10","text":"Lo livuge miu tangaloi vin mese hure netune vena vuragi nona hure bonboni sige rain vei gineu mwere na duruduru, bombore, gaqaleva,"},{"book":"Leo","chapter":"18","verse":"11","text":"vangavanga, mateana, me ngere hi ram wade na tamatei tangaloi vena buluire."},{"book":"Leo","chapter":"18","verse":"12","text":"I hine vin vei na gineu esi garagara ngere ngaha vin vuragi na tangaloi esi garagara lo nagoi Huqe, huri a gineu esi garagara ngere ngaha a nomu Huqe Mauri vin godo vohogi na taureure ngere hi denigo."},{"book":"Leo","chapter":"18","verse":"13","text":"A tangaloi rain vevegi niko tea lo nagoi nomu Huqe Mauri.”"},{"book":"Leo","chapter":"18","verse":"14","text":"“A buri sinobu ngere hi i niko goin godo vohoginire rau mwere, ram huri na leora mataduru me ngere ram vai gigilegi gineu. Nge i nomu Huqe Mauri vi siregi ginde tea vena goin vei na doridori mwere hi."},{"book":"Leo","chapter":"18","verse":"15","text":"Nge nomu Huqe Mauri vin teu dein gimiu na tangaloi leo ligoligogi mwerei eu, siu gimiu nein rongo hurie."},{"book":"Leo","chapter":"18","verse":"16","text":"Nge ngaha vevenagi huri hava gineu gu nevu dena nomu Huqe Mauri tavohe neu kalo bubugi lo vusi Saenai. A gimiu neu veve lawe na nomiu Huqe Mauri vena gimiu nem matagu, nem rao huri ve vin gato mei gimiu taligu, siu gimiu nem ram rao nem veve vena, ‘Gamai gam rao rongoe ve vin gato mei gamai taligu, me gam rao vena, gain lehi na avi lawua taligu, mwere hi gain mate.’"},{"book":"Leo","chapter":"18","verse":"17","text":"Me i Huqe mo veve lawe au ve huri hi, mo veve lawe au vena, ‘Havagi ram veve, a leo hi rau vevea rau garea."},{"book":"Leo","chapter":"18","verse":"18","text":"Neu nain labetagi na nora tangaloi leo ligoligogi mwerei ko, nge vin vomai denire. Neu nain veve na noku leo me i nge vin vano vin veve sere na leo hi lawera mwere hi neu nau veve lawea."},{"book":"Leo","chapter":"18","verse":"19","text":"Nge vin gato lo henagu me tareve a tangaloi vin tarani tea vena rongoe, neu nain veveginie."},{"book":"Leo","chapter":"18","verse":"20","text":"Nge tareve a tangaloi leo ligoligogi gategale vin waregi sere na leo lo henagu tavohe neu nain horae tea, huri vena na vai mwere hi, gimiu nein ue vagamatea. Me, a tangaloi leo ligoligogi ngere hi ram gato lo henara huqe wagineu gimiu nein ue vagamatera vage.’"},{"book":"Leo","chapter":"18","verse":"21","text":"Nge bataha gimiu nein lado vena, ‘?Nge i ginde dain ilo vahavagi ve a leo hi u vomai dena Huqe sige hatie?’"},{"book":"Leo","chapter":"18","verse":"22","text":"A turegine lune, tareve a tangaloi leo ligoligogi gategale mo tino mo gato lo henai Huqe, nge a gineu mo vevera rain vomai tea, ngehi mo haharagi nie huri ve a leo hi hate noi Huqe. A tangaloi leo ligoligogi hi mo gato lo nona huireana gahea. Siu huri hi, gimiu nein mese ladomava ginie.”"}]}