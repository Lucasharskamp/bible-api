{"data":[{"book":"ПСАЛТЫР","chapter":"55","verse":"1","text":"Кіроўцу хору. Пра галубіцу маўклівую ў пустках далёкіх. Залатая псальма Давіда, калі Філістымляне схапілі яго былі ў Гэце."},{"book":"ПСАЛТЫР","chapter":"55","verse":"2","text":"Зьлітуйся, Божа, зь мяне. Бо чалавек хоча мяне праглынуць; кожнага дня на мяне нападаючы, уціскае мяне."},{"book":"ПСАЛТЫР","chapter":"55","verse":"3","text":"Цэлы дзень ворагі віжуюць за мною заўзята, многа іх паўстае на мяне, Усявышні!"},{"book":"ПСАЛТЫР","chapter":"55","verse":"4","text":"Калі страх агартае мяне, я надзею кладу на Цябе."},{"book":"ПСАЛТЫР","chapter":"55","verse":"5","text":"У Богу я ўслаўлю слова Ягонае; на Бога надзею кладу, не баюся; што зробіць мне цела?"},{"book":"ПСАЛТЫР","chapter":"55","verse":"6","text":"Кожнага дня пераварочваюць словы мае; усе іхнія намыслы супраць мяне - на ліхое:"},{"book":"ПСАЛТЫР","chapter":"55","verse":"7","text":"зьбіраюцца, тояцца, сьлед мой высочваюць, каб улавіць душу маю."},{"book":"ПСАЛТЫР","chapter":"55","verse":"8","text":"Няўжо яны ўнікнуць адплаты за няпраўду сваю? У гневе адкінь, Божа, народы."},{"book":"ПСАЛТЫР","chapter":"55","verse":"9","text":"Палічыў Ты туляньні мае; пакладзі мае сьлёзы ў сасуд прад Табою, - ці ня ў кнізе яны Тваёй?"},{"book":"ПСАЛТЫР","chapter":"55","verse":"10","text":"Ворагі мае ўцякаюць назад, калі я клічу Цябе; з гэтага я і даведваюся, што Бог за мяне."},{"book":"ПСАЛТЫР","chapter":"55","verse":"11","text":"У Богу я ўслаўлю слова Ягонае, у Госпадзе ўслаўлю слова Ягонае."},{"book":"ПСАЛТЫР","chapter":"55","verse":"12","text":"На Бога надзею кладу, не баюся; што зробіць мне чалавек?"},{"book":"ПСАЛТЫР","chapter":"55","verse":"13","text":"На мне, Божа, прысягі Табе; Табе аддам ахвяры хвалы,"},{"book":"ПСАЛТЫР","chapter":"55","verse":"14","text":"бо Ты збавіў душу маю ад сьмерці, і ногі мае ад спатыканьня, каб хадзіў я прад абліччам Божым у сьвятле жывых."}]}