{"data":[{"book":"3 Mose","chapter":"1","verse":"1","text":"Afei, Awurade kasa fii Ahyiae Ntamadan no mu kyerɛɛ Mose se,"},{"book":"3 Mose","chapter":"1","verse":"2","text":"“Kyerɛ Israelfo no se, ‘sɛ morebɔ Awurade afɔre a, momfa mo anantwi ne mo nguan no bi na mommɔ saa afɔre no."},{"book":"3 Mose","chapter":"1","verse":"3","text":"“ ‘Sɛ mo ɔhyew afɔrebɔde no yɛ nantwi a ofi mo nantwibuw mu a, momfa nantwi a onnii dɛm na ɛmmɔ saa afɔre no sɛnea ɛbɛsɔ Awurade ani. Fa aboa no kɔ Ahyiae Ntamadan no pon ano na ɛhɔ na asɔfo no begye wʼayɛyɛde a wode rebrɛ Awurade no."},{"book":"3 Mose","chapter":"1","verse":"4","text":"Ɛsɛ sɛ onipa a ɔde aboa no reba no de ne nsa gu aboa no ti so sɛ mpata ma afɔrebɔni no. Onyankopɔn bɛpɛ aboa no wu sen sɛ afɔrebɔni a ɔde saa aboa no bɛba no bewu sɛ ne bɔne so akatua."},{"book":"3 Mose","chapter":"1","verse":"5","text":"Afɔrebɔni no bekum aboa no wɔ hɔ wɔ Awurade anim. Na Aaron mmabarima asɔfo no asɔw aboa no mogya de akyerɛ Awurade. Na wɔde mogya no apete afɔremuka a esi Ahyiae Ntamadan no kwan no ano no ne ho nyinaa."},{"book":"3 Mose","chapter":"1","verse":"6","text":"Afei, asɔfo no bɛpa aboa no ho nwoma na wɔabobɔw."},{"book":"3 Mose","chapter":"1","verse":"7","text":"Na ɔsɔfo Aaron mmabarima no bɛsɔ gya wɔ afɔremuka no so."},{"book":"3 Mose","chapter":"1","verse":"8","text":"Na wɔde aboa no akwaa bi ne ne ti ne ne srade ka ho agu nnyansin no so."},{"book":"3 Mose","chapter":"1","verse":"9","text":"Momfa nsu nhohoro nʼayamde ne ne nan ho na asɔfo no nhyew no wɔ afɔremuka no so. Ɛyɛ ɔhyew afɔre, aduan afɔrebɔ, ehua a ɛsɔ Awurade ani."},{"book":"3 Mose","chapter":"1","verse":"10","text":"“ ‘Sɛ afɔrebɔ no yɛ ɔhyew afɔre na aboa no yɛ oguan anaa abirekyi a, ɛsɛ sɛ ɔyɛ onini a ne ho nni dɛm biara."},{"book":"3 Mose","chapter":"1","verse":"11","text":"Onipa a ɔde no bae no bekum no Awurade anim wɔ afɔremuka no atifi na Aaron mmabarima asɔfo no apete mogya no agu afɔremuka no so ne ɛho nyinaa."},{"book":"3 Mose","chapter":"1","verse":"12","text":"Ɔbɛhyehyɛ nam no na asɔfo no de nʼasinasin no ne ti no ne ne srade no agu nnyansin a egu afɔremuka no so no so."},{"book":"3 Mose","chapter":"1","verse":"13","text":"Wɔde nsu bɛhohoro nʼayamde ne ne nan no ho ansa na asɔfo no ahyew wɔ afɔremuka no so de ama Awurade; efisɛ ɔhyew afɔre sɔ Awurade ani."},{"book":"3 Mose","chapter":"1","verse":"14","text":"“ ‘Sɛ obi pɛ sɛ ɔde anomaa bɔ ɔhyew afɔre a, ɔmfa nturukuku anaa mmorɔnomamma."},{"book":"3 Mose","chapter":"1","verse":"15","text":"Ɔsɔfo no bɛfa anomaa no de no akɔ afɔremuka no so na watew ne ti ahyew no, na wasɔn ne mogya no agu afɔremuka no nkyɛn."},{"book":"3 Mose","chapter":"1","verse":"16","text":"Afei, ɔsɔfo no beyi ne mene ase, atutu ne ntakra no na watow agu nsõ no mu wɔ afɔremuka no apuei fam."},{"book":"3 Mose","chapter":"1","verse":"17","text":"Afei, ɔbɛtwe ne ntaban mu ama emu ntin no atetew asensɛn hɔ, na ɔsɔfo no ahyew no wɔ afɔremuka no so. Ɛyɛ ɔhyew afɔre, aduan afɔrebɔ, ehua a ɛsɔ Awurade ani."}]}