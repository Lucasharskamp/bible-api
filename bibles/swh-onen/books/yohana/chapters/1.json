{"data":[{"book":"Yohana","chapter":"1","verse":"1","text":"Hapo mwanzo alikuwako Neno, huyo Neno alikuwa pamoja na Mungu, naye Neno alikuwa Mungu."},{"book":"Yohana","chapter":"1","verse":"2","text":"Tangu mwanzo huyo Neno alikuwa pamoja na Mungu."},{"book":"Yohana","chapter":"1","verse":"3","text":"Vitu vyote viliumbwa kwa yeye, wala pasipo yeye hakuna chochote kilichoumbwa ambacho kimeumbwa."},{"book":"Yohana","chapter":"1","verse":"4","text":"Ndani yake ndimo ulimokuwa uzima na huo uzima ulikuwa nuru ya watu."},{"book":"Yohana","chapter":"1","verse":"5","text":"Nuru hungʼaa gizani nalo giza halikuishinda."},{"book":"Yohana","chapter":"1","verse":"6","text":"Alikuja mtu mmoja aliyetumwa kutoka kwa Mungu, jina lake Yohana."},{"book":"Yohana","chapter":"1","verse":"7","text":"Alikuja kama shahidi apate kuishuhudia hiyo nuru, ili kwa kupitia kwake watu wote waweze kuamini."},{"book":"Yohana","chapter":"1","verse":"8","text":"Yeye mwenyewe hakuwa ile nuru, bali alikuja kuishuhudia hiyo nuru."},{"book":"Yohana","chapter":"1","verse":"9","text":"Kwamba nuru halisi, imwangaziayo kila mtu ilikuwa inakuja ulimwenguni."},{"book":"Yohana","chapter":"1","verse":"10","text":"Huyo Neno alikuwako ulimwenguni na ingawa ulimwengu uliumbwa kupitia kwake, haukumtambua."},{"book":"Yohana","chapter":"1","verse":"11","text":"Alikuja kwa walio wake, lakini wao hawakumpokea."},{"book":"Yohana","chapter":"1","verse":"12","text":"Bali wote waliompokea, aliwapa uwezo wa kufanyika watoto wa Mungu, ndio wale waliaminio jina lake."},{"book":"Yohana","chapter":"1","verse":"13","text":"Hawa ndio wasiozaliwa kwa damu, wala kwa mapenzi ya mwili au kwa mapenzi ya mtu, bali kwa mapenzi ya Mungu."},{"book":"Yohana","chapter":"1","verse":"14","text":"Neno alifanyika mwili, akakaa miongoni mwetu, nasi tukauona utukufu wake, utukufu kama wa Mwana pekee atokaye kwa Baba, amejaa neema na kweli."},{"book":"Yohana","chapter":"1","verse":"15","text":"Yohana alishuhudia habari zake, akapaza sauti, akisema, “Huyu ndiye yule niliyewaambia kwamba, ‘Yeye ajaye baada yangu ni mkuu kuniliko mimi, kwa kuwa alikuwepo kabla yangu.’ ”"},{"book":"Yohana","chapter":"1","verse":"16","text":"Kutokana na ukamilifu wake, sisi sote tumepokea neema juu ya neema."},{"book":"Yohana","chapter":"1","verse":"17","text":"Kwa kuwa sheria ilitolewa kwa mkono wa Mose, lakini neema na kweli imekuja kupitia Yesu Kristo."},{"book":"Yohana","chapter":"1","verse":"18","text":"Hakuna mtu yeyote aliyemwona Mungu wakati wowote, ila ni Mungu Mwana pekee, aliye kifuani mwa Baba ndiye ambaye amemdhihirisha."},{"book":"Yohana","chapter":"1","verse":"19","text":"Huu ndio ushuhuda wa Yohana wakati Wayahudi walipowatuma makuhani na Walawi kutoka Yerusalemu kumuuliza, “Wewe ni nani?”"},{"book":"Yohana","chapter":"1","verse":"20","text":"Yohana alikiri waziwazi pasipo kuficha akasema, “Mimi si Kristo.”1:20 Kristo maana yake ni Masiya, yaani Aliyetiwa mafuta."},{"book":"Yohana","chapter":"1","verse":"21","text":"Wakamuuliza, “Wewe ni nani basi? Je, wewe ni Eliya?”"},{"book":"Yohana","chapter":"1","verse":"22","text":"Ndipo wakasema, “Basi tuambie wewe ni nani ili tupate jibu la kuwapelekea wale waliotutuma. Wewe wasemaje juu yako mwenyewe?”"},{"book":"Yohana","chapter":"1","verse":"23","text":"Akawajibu kwa maneno ya nabii Isaya, akisema, “Mimi ni sauti ya mtu aliaye nyikani, ‘Yanyoosheni mapito ya Bwana.’ ”"},{"book":"Yohana","chapter":"1","verse":"24","text":"Basi walikuwa wametumwa watu kutoka kwa Mafarisayo"},{"book":"Yohana","chapter":"1","verse":"25","text":"wakamuuliza, “Kama wewe si Kristo, wala si Eliya na wala si yule Nabii, kwa nini basi unabatiza?”"},{"book":"Yohana","chapter":"1","verse":"26","text":"Yohana akawajibu, “Mimi ninabatiza kwa maji,1:26 Hapa tafsiri zingine zinasema ndani ya maji. lakini katikati yenu yupo mtu msiyemjua."},{"book":"Yohana","chapter":"1","verse":"27","text":"Yeye ajaye baada yangu, sistahili hata kufungua kamba za viatu vyake.”"},{"book":"Yohana","chapter":"1","verse":"28","text":"Mambo haya yote yalitukia huko Bethania, ngʼambo ya Mto Yordani, mahali Yohana alipokuwa akibatiza."},{"book":"Yohana","chapter":"1","verse":"29","text":"Siku iliyofuata, Yohana alimwona Yesu akimjia akasema, “Tazama, Mwana-Kondoo wa Mungu aichukuaye dhambi ya ulimwengu!"},{"book":"Yohana","chapter":"1","verse":"30","text":"Huyu ndiye yule niliyewaambia kwamba, ‘Mtu anakuja baada yangu ambaye ni mkuu kuniliko mimi, kwa kuwa alikuwepo kabla yangu.’"},{"book":"Yohana","chapter":"1","verse":"31","text":"Mimi mwenyewe sikumfahamu, lakini sababu ya kuja nikibatiza kwa maji ni ili yeye apate kufunuliwa kwa Israeli.”"},{"book":"Yohana","chapter":"1","verse":"32","text":"Kisha Yohana akatoa ushuhuda huu: “Nilimwona Roho akishuka kutoka mbinguni kama hua, akakaa juu yake."},{"book":"Yohana","chapter":"1","verse":"33","text":"Mimi nisingemtambua, lakini yeye aliyenituma nibatize kwa maji alikuwa ameniambia, ‘Yule mtu utakayemwona Roho akimshukia na kukaa juu yake, huyo ndiye atakayebatiza kwa Roho Mtakatifu.’"},{"book":"Yohana","chapter":"1","verse":"34","text":"Mimi mwenyewe nimeona jambo hili na ninashuhudia kuwa huyu ndiye Mwana wa Mungu.”"},{"book":"Yohana","chapter":"1","verse":"35","text":"Siku iliyofuata, Yohana alikuwa huko tena pamoja na wanafunzi wake wawili."},{"book":"Yohana","chapter":"1","verse":"36","text":"Alipomwona Yesu akipita, akasema, “Tazama, Mwana-Kondoo wa Mungu!”"},{"book":"Yohana","chapter":"1","verse":"37","text":"Wale wanafunzi wawili walipomsikia Yohana akisema haya, wakamfuata Yesu."},{"book":"Yohana","chapter":"1","verse":"38","text":"Yesu akageuka, akawaona wakimfuata akawauliza, “Mnataka nini?”"},{"book":"Yohana","chapter":"1","verse":"39","text":"Yesu akawajibu, “Njooni, nanyi mtapaona!”"},{"book":"Yohana","chapter":"1","verse":"40","text":"Andrea nduguye Simoni Petro, alikuwa mmoja wa wale wawili waliosikia yale Yohana aliyokuwa amesema, naye ndiye alimfuata Yesu."},{"book":"Yohana","chapter":"1","verse":"41","text":"Kitu cha kwanza Andrea alichofanya ni kumtafuta Simoni nduguye na kumwambia, “Tumemwona Masiya” (yaani, Kristo)."},{"book":"Yohana","chapter":"1","verse":"42","text":"Naye akamleta kwa Yesu."},{"book":"Yohana","chapter":"1","verse":"43","text":"Siku iliyofuata Yesu aliamua kwenda Galilaya. Akamkuta Filipo, akamwambia, “Nifuate.”"},{"book":"Yohana","chapter":"1","verse":"44","text":"Basi Filipo alikuwa mwenyeji wa Bethsaida, mji alikotoka Andrea na Petro."},{"book":"Yohana","chapter":"1","verse":"45","text":"Filipo naye akamkuta Nathanaeli na kumwambia, “Tumemwona yeye ambaye Mose aliandika habari zake katika Sheria na ambaye pia manabii waliandika kumhusu, yaani, Yesu wa Nazareti, mwana wa Yosefu.”"},{"book":"Yohana","chapter":"1","verse":"46","text":"Nathanaeli akauliza, “Nazareti! Je, kitu chochote chema chaweza kutoka Nazareti?” Filipo akamwambia, “Njoo uone.”"},{"book":"Yohana","chapter":"1","verse":"47","text":"Yesu alipomwona Nathanaeli anakaribia, akanena habari zake akasema, “Tazama huyu ni Mwisraeli kweli kweli; hana hila ndani yake.”"},{"book":"Yohana","chapter":"1","verse":"48","text":"Nathanaeli akamuuliza, “Umenifahamuje?”"},{"book":"Yohana","chapter":"1","verse":"49","text":"Nathanaeli akamwambia, “Rabi, wewe ni Mwana wa Mungu! Wewe ni Mfalme wa Israeli!”"},{"book":"Yohana","chapter":"1","verse":"50","text":"Yesu akamwambia, “Unaamini kwa kuwa nilikuambia nilikuona ulipokuwa bado uko chini ya mtini? Basi utaona mambo makuu zaidi kuliko hilo.”"},{"book":"Yohana","chapter":"1","verse":"51","text":"Ndipo akawaambia, “Amin, amin nawaambia, ninyi mtaona mbingu ikifunguka na malaika wa Mungu wakipanda na kushuka juu ya Mwana wa Adamu.”"}]}