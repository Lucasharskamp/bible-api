{"data":[{"book":"1 ФЕСАЛОНІКІЙЦАЎ","chapter":"5","verse":"1","text":"А пра часы і часіны няма патрэбы пісаць вам, браты,"},{"book":"1 ФЕСАЛОНІКІЙЦАЎ","chapter":"5","verse":"2","text":"бо самі вы дакладна ведаеце, што дзень Гасподні так прыйдзе, як злодзей уначы."},{"book":"1 ФЕСАЛОНІКІЙЦАЎ","chapter":"5","verse":"3","text":"Бо, калі будуць казаць: «мір і бясьпека», тады зьнянацку спасьцігне іх пагібель, як мука родамі спасьцігае цяжарную, і ня ўнікнуць."},{"book":"1 ФЕСАЛОНІКІЙЦАЎ","chapter":"5","verse":"4","text":"Але вы, браты, ня ў цемры, каб дзень застаў вас, як злодзей;"},{"book":"1 ФЕСАЛОНІКІЙЦАЎ","chapter":"5","verse":"5","text":"бо ўсе вы - сыны сьвятла і сыны дня: мы - ня сыны ночы, ні цемры."},{"book":"1 ФЕСАЛОНІКІЙЦАЎ","chapter":"5","verse":"6","text":"Дык вось, ня будзем спаць, як іншыя, а будзем чуваць і цьвярозіцца."},{"book":"1 ФЕСАЛОНІКІЙЦАЎ","chapter":"5","verse":"7","text":"Бо, хто сьпіць, сьпіць уночы, і хто ўпіваецца, упіваецца ўночы."},{"book":"1 ФЕСАЛОНІКІЙЦАЎ","chapter":"5","verse":"8","text":"Мы ж як сыны дня, будзем цьвярозіцца, апрануўшыся ў браню веры і любові і ў шалом надзеі на збавеньне,"},{"book":"1 ФЕСАЛОНІКІЙЦАЎ","chapter":"5","verse":"9","text":"таму што Бог вызначыў нас не на гнеў, а на атрыманьне збавеньня праз Госпада нашага Ісуса Хрыста,"},{"book":"1 ФЕСАЛОНІКІЙЦАЎ","chapter":"5","verse":"10","text":"Які памёр за нас, каб мы, ці то чуваем, ці то сьпім, жылі разам зь Ім."},{"book":"1 ФЕСАЛОНІКІЙЦАЎ","chapter":"5","verse":"11","text":"Таму ўмаўляйце адно аднаго і навучайце адно аднаго, як вы і робіце."},{"book":"1 ФЕСАЛОНІКІЙЦАЎ","chapter":"5","verse":"12","text":"Просім жа вас, браты, паважаць тых, якія працуюць у вас, і якія пастаўлены над вамі ў Госпадзе, і якія на розум вас настаўляюць,"},{"book":"1 ФЕСАЛОНІКІЙЦАЎ","chapter":"5","verse":"13","text":"і шанаваць іх пераважна зь любоўю за справу іхнюю; будзьце ў згодзе паміж сабою."},{"book":"1 ФЕСАЛОНІКІЙЦАЎ","chapter":"5","verse":"14","text":"Молім вас таксама, браты, настаўляйце на розум бясчынцаў, суцяшайце маладушных, падтрымлівайце слабых, будзьце цярплівыя з усімі."},{"book":"1 ФЕСАЛОНІКІЙЦАЎ","chapter":"5","verse":"15","text":"Глядзеце, каб хто каму не плаціў злом за зло; а заўсёды шукайце дабра і адно аднаму і ўсім."},{"book":"1 ФЕСАЛОНІКІЙЦАЎ","chapter":"5","verse":"16","text":"Заўсёды радуйцеся."},{"book":"1 ФЕСАЛОНІКІЙЦАЎ","chapter":"5","verse":"17","text":"Бесьперастанку малецеся."},{"book":"1 ФЕСАЛОНІКІЙЦАЎ","chapter":"5","verse":"18","text":"За ўсё дзякуйце: бо такая за вас воля Божая ў Ісусе Хрысьце."},{"book":"1 ФЕСАЛОНІКІЙЦАЎ","chapter":"5","verse":"19","text":"Духа не гасеце."},{"book":"1 ФЕСАЛОНІКІЙЦАЎ","chapter":"5","verse":"20","text":"Прароцтваў не прыніжайце."},{"book":"1 ФЕСАЛОНІКІЙЦАЎ","chapter":"5","verse":"21","text":"Усё выпрабоўвайце, добрага трымайцеся."},{"book":"1 ФЕСАЛОНІКІЙЦАЎ","chapter":"5","verse":"22","text":"Ухіляйцеся ад ліхаты ў любым яе выглядзе."},{"book":"1 ФЕСАЛОНІКІЙЦАЎ","chapter":"5","verse":"23","text":"Сам жа Бог міру няхай асьвеціць вас ва ўсёй поўніцы, і ваш дух і душа і цела ва ўсёй цэласьці няхай захаваюцца без пахібы ў прышэсьце Госпада нашага Ісуса Хрыста."},{"book":"1 ФЕСАЛОНІКІЙЦАЎ","chapter":"5","verse":"24","text":"Верны Той, Хто заклікае вас, Які і зьдзейсьніць гэта."},{"book":"1 ФЕСАЛОНІКІЙЦАЎ","chapter":"5","verse":"25","text":"Браты! малецеся за нас."},{"book":"1 ФЕСАЛОНІКІЙЦАЎ","chapter":"5","verse":"26","text":"Вітайце ўсіх братоў цалаваньнем сьвятым."},{"book":"1 ФЕСАЛОНІКІЙЦАЎ","chapter":"5","verse":"27","text":"Заклікаю вас Госпадам прачытаць гэта пасланьне ўсім сьвятым братам."},{"book":"1 ФЕСАЛОНІКІЙЦАЎ","chapter":"5","verse":"28","text":"Мілата Госпада нашага Ісуса Хрыста з вамі. Амін."}]}