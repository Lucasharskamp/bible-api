{"data":[{"book":"ЕЗЭКІІЛЯ","chapter":"22","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"22","verse":"2","text":"і ты, сыне чалавечы, ці хочаш судзіць, судзіць горад крыві? выкажы яму ўсе гідоты ягоныя"},{"book":"ЕЗЭКІІЛЯ","chapter":"22","verse":"3","text":"і скажы: так кажа Гасподзь Бог: о, горадзе, што праліваеш кроў сярод цябе, каб настаў час твой, што робіш у сябе ідалаў, каб апаганьваць сябе!"},{"book":"ЕЗЭКІІЛЯ","chapter":"22","verse":"4","text":"Крывёю, якую ты праліў, ты зрабіў сябе вінаватым, і ідаламі, якіх ты нарабіў, ты апаганіў сябе і наблізіў дні твае і дасягнуў часу гадоў тваіх. За гэта аддам цябе на сьмех народам, на паглум ўсім землям."},{"book":"ЕЗЭКІІЛЯ","chapter":"22","verse":"5","text":"Блізкія і далёкія ад цябе будуць глуміцца зь цябе, што ты апаганіў імя тваё, праславіўся буянствам."},{"book":"ЕЗЭКІІЛЯ","chapter":"22","verse":"6","text":"Вось начальнікі ў Ізраіля, кожны ў меру сілы сваёй, былі ў цябе, каб праліваць кроў."},{"book":"ЕЗЭКІІЛЯ","chapter":"22","verse":"7","text":"У цябе бацьку і маці ліхасловяць прыхадню, чыняць крыўду сярод цябе, сірату і ўдаву ўціскаюць у цябе."},{"book":"ЕЗЭКІІЛЯ","chapter":"22","verse":"8","text":"Сьвятыняў Маіх ты не паважаеш і суботы Мае парушаеш."},{"book":"ЕЗЭКІІЛЯ","chapter":"22","verse":"9","text":"Паклёпнікі знаходзяцца ў цябе, каб праліваць кроў, і на горах ядуць у цябе ідалаахвярнае, сярод цябе чыняць мярзоту."},{"book":"ЕЗЭКІІЛЯ","chapter":"22","verse":"10","text":"Галізну бацькі адкрываюць у цябе, жанчыну ў час ачышчэньня нячыстасьці яе гвалцяць у цябе."},{"book":"ЕЗЭКІІЛЯ","chapter":"22","verse":"11","text":"Той чыніць мярзоту з жонкаю блізкага свайго, той апаганьвае нявестку сваю, той гвалціць сястру сваю, дачку бацькі свайго."},{"book":"ЕЗЭКІІЛЯ","chapter":"22","verse":"12","text":"Хабар бяруць у цябе, каб праліваць кроў; ты бярэш рост і ліхву і гвалтам вымагаеш карысьлівае ў блізкага твайго, а Мяне забыў, кажа Гасподзь Бог."},{"book":"ЕЗЭКІІЛЯ","chapter":"22","verse":"13","text":"І вось, Я пляснуў рукамі Маімі ад карысталюбства твайго, якое выяўляецца ў цябе, і ад праліваньня крыві, якое чыніцца сярод цябе."},{"book":"ЕЗЭКІІЛЯ","chapter":"22","verse":"14","text":"Ці ўстоіць сэрца тваё, ці будуць цьвёрдыя рукі твае ў тыя дні, у якія будуць дзеяць супроць цябе? Я, Гасподзь, сказаў - і зраблю."},{"book":"ЕЗЭКІІЛЯ","chapter":"22","verse":"15","text":"Я расьсею цябе па народах - і разьвею цябе па землях, і пакладу канец гідотам тваім сярод цябе."},{"book":"ЕЗЭКІІЛЯ","chapter":"22","verse":"16","text":"І зробіш сам сябе пагарджаным у вачах народаў, і ўведаеш, што Я - Гасподзь."},{"book":"ЕЗЭКІІЛЯ","chapter":"22","verse":"17","text":"І было мне слова Гасподняе:"},{"book":"ЕЗЭКІІЛЯ","chapter":"22","verse":"18","text":"сыне чалавечы! дом Ізраілеў зрабіўся ў Мяне мяшанцам; усе яны - волава, медзь і жалеза і сьвінец у гарніле; зрабіліся, як мяшанка срэбра."},{"book":"ЕЗЭКІІЛЯ","chapter":"22","verse":"19","text":"Таму так кажа Гасподзь Бог: як што ўсе вы зрабіліся мяшанкаю, за тое вось Я зьбяру вас у Ерусалім."},{"book":"ЕЗЭКІІЛЯ","chapter":"22","verse":"20","text":"Як у гарніла кладуць разам срэбра, і медзь і жалеза, і сьвінец і волава, каб разьдзьмуць у іх агонь і расплавіць: так Я ў гневе Маім і ў лютасьці Маёй зьбяру і пакладу і расплаўлю вас."},{"book":"ЕЗЭКІІЛЯ","chapter":"22","verse":"21","text":"Зьбяру вас і дыхну на вас агнём абурэньня Майго, і расплавіцеся сярод яго."},{"book":"ЕЗЭКІІЛЯ","chapter":"22","verse":"22","text":"Як срэбра плавіцца ў гарніле, расплавіцеся і вы сярод яго, і ўведаеце, што Я, Гасподзь, выліў лютасьць Маю на вас."},{"book":"ЕЗЭКІІЛЯ","chapter":"22","verse":"23","text":"І было мне слова Гасподняе:"},{"book":"ЕЗЭКІІЛЯ","chapter":"22","verse":"24","text":"сыне чалавечы! скажы яму: ты - зямля неачышчаная, не арашаная дажджом у дзень гневу!"},{"book":"ЕЗЭКІІЛЯ","chapter":"22","verse":"25","text":"Змова прарокаў яе сярод яе, як леў рыклівы, які турзае здабычу; зьядаюць душы, абіраюць маёмасьць і каштоўнасьці, і памнажаюць лік удоваў."},{"book":"ЕЗЭКІІЛЯ","chapter":"22","verse":"26","text":"Сьвятары яе парушаюць закон Мой і апаганьваюць сьвятыні Мае, не аддзяляюць сьвятога ад несьвятога і не паказваюць розьніцы паміж чыстым і нячыстым, і ад суботаў Маіх яны засланілі вочы свае, і Я прыніжаны ў іх."},{"book":"ЕЗЭКІІЛЯ","chapter":"22","verse":"27","text":"Князі ў яе як ваўкі, якія вырываюць здабычу; праліваюць кроў, глумяць душы, каб здабыць карысьць."},{"book":"ЕЗЭКІІЛЯ","chapter":"22","verse":"28","text":"А прарокі яе ўсё пэцкаюць брудам, бачаць пустое і прадказваюць ім ілжывае, кажучы: «так кажа Гасподзь Бог», тым часам як не казаў Гасподзь."},{"book":"ЕЗЭКІІЛЯ","chapter":"22","verse":"29","text":"А ў народзе прыгнятаюць адзін аднаго, рабуюць і ўціскаюць беднага і гаротнага, і прыхадня прыгнятаюць несправядліва."},{"book":"ЕЗЭКІІЛЯ","chapter":"22","verse":"30","text":"Шукаў Я ў іх чалавека, які паставіў бы сьцяну і стаў бы перад Мною ў праломіне за гэтую зямлю, каб Я не загубіў яе, але не знайшоў."},{"book":"ЕЗЭКІІЛЯ","chapter":"22","verse":"31","text":"Дык вось вылью на іх абурэньне Маё, агнём лютасьці Маёй вынішчу іх, паводзіны іхнія абярну ім на галаву, кажа Гасподзь Бог."}]}