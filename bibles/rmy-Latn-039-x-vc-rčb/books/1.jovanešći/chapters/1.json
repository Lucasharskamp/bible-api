{"data":[{"book":"1. Jovanešći","chapter":"1","verse":"1","text":"Okova savo sas katar o početko isto si okova saves ašundam, saves amare jakhenca dikhlam, saves posmatrisardam thaj amare vastenca dirdam. Vo si o Isuso Hristo, o Alav e trajosko."},{"book":"1. Jovanešći","chapter":"1","verse":"2","text":"Vo, savo si trajo katar o Del, pojavisajlo thaj dikhlam les. Akana mothas thaj das tumenđe po džanglipe kaj si vo večno trajo savo sas ko Dad thaj amenđe sikadilo."},{"book":"1. Jovanešći","chapter":"1","verse":"3","text":"Akana mothas tumenđe okova so lično dikhlam thaj ašundam te šaj vi tumen avel zajedništvo amenca. A amaro zajedništvo si e Dadesa thaj lešće Čhavesa e Isuse Hristosa."},{"book":"1. Jovanešći","chapter":"1","verse":"4","text":"Ramosaras tumenđe te amari bah avel potpuno."},{"book":"1. Jovanešći","chapter":"1","verse":"5","text":"Akaja poruka ašundam katar o Del thaj mothas lat tumenđe: O Del si svetlost thaj ande leste naj nisošći tama."},{"book":"1. Jovanešći","chapter":"1","verse":"6","text":"Te phenas kaj sam ando zajedništvo e Devlesa, a vi majdur traisaras ande duhovno tama, hohavas thaj či traisaras ando čačipe."},{"book":"1. Jovanešći","chapter":"1","verse":"7","text":"Ali, ako trais ando svetlost, sago kaj si o Del ando svetlost, askal si amen zajedništvo jek averesa thaj o rat e Isusesko, lešće Čhavesko, šlavel amen katar svako bezeh."},{"book":"1. Jovanešći","chapter":"1","verse":"8","text":"Te phendam kaj naj amen bezeh, korkoro amen hohavas thaj o čačipe naj ande amende."},{"book":"1. Jovanešći","chapter":"1","verse":"9","text":"Ali vo si verno thaj pravedno, gajda kaj ako priznajisaras lešće amare bezeha, jartola manđe thaj šlavel amen katar svako nepravda."},{"book":"1. Jovanešći","chapter":"1","verse":"10","text":"Te phendam kaj či sagrešisardam, ćeras e Devle kaj si hohamno thaj sikavas kaj lesko Alav naj ande amende."}]}