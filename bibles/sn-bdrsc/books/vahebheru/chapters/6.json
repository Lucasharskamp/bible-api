{"data":[{"book":"VaHebheru","chapter":"6","verse":"1","text":"Naizvozvo ngatisiyei dzidziso dzokutanga pamusoro paKristu uye tipfuurire mberi mukukura, tisingaisizve nheyo dzokutendeuka kubva pamabasa anotungamirira kurufu, uye nokutenda muna Mwari,"},{"book":"VaHebheru","chapter":"6","verse":"2","text":"dzidziso pamusoro pokubhabhatidzwa nedzokuisa maoko pamusoro, dzokumuka kubva kuvakafa, uye nedzokutongwa kusingaperi."},{"book":"VaHebheru","chapter":"6","verse":"3","text":"Uye kana Mwari achitendera, ndizvo zvatichaita."},{"book":"VaHebheru","chapter":"6","verse":"4","text":"Nokuti hazvigoni kuti vaya vakambovhenekerwa, vaya vakamboravira chipo chokudenga, vakagoverwa Mweya Mutsvene,"},{"book":"VaHebheru","chapter":"6","verse":"5","text":"vakaravira kunaka kweshoko raMwari uye namasimba enyika inouya,"},{"book":"VaHebheru","chapter":"6","verse":"6","text":"kuti vatendeukezve mushure mokunge vatsauka, nokuti pakurasikirwa kwavo vanorovererazve Mwanakomana waMwari, vachimunyadzisa pachena."},{"book":"VaHebheru","chapter":"6","verse":"7","text":"Nyika inonwa mvura inonaya nguva nenguva pamusoro payo uye inobereka zvirimwa zvinobatsira avo vanoirima, ndiyo inoropafadzwa naMwari."},{"book":"VaHebheru","chapter":"6","verse":"8","text":"Asi nyika inobereka minzwa norukato haibatsiri uye ine dambudziko rokuti ichatukwa. Pakupedzisira ichapiswa."},{"book":"VaHebheru","chapter":"6","verse":"9","text":"Kunyange zvazvo tichitaura sezvizvi, hama dzinodikanwa, tinoziva kwazvo kuti kwamuri kuchabva zvinhu zviri nani, zvinhu zvinoshanda pamwe chete noruponeso."},{"book":"VaHebheru","chapter":"6","verse":"10","text":"Mwari haazi asina kururama; haangakanganwi basa renyu norudo rwamakamuratidza pamaibatsira vanhu vake uye kuti muchiri kuramba muchivabatsira."},{"book":"VaHebheru","chapter":"6","verse":"11","text":"Tinoda kuti mumwe nomumwe wenyu ave nokushingaira kumwe cheteko kusvikira kumagumo, kuitira kuti muve nechokwadi chetariro yenyu."},{"book":"VaHebheru","chapter":"6","verse":"12","text":"Hatidi kuti muve simbe, asi kuti muve vateveri vaavo vanodya nhaka yakavimbiswa kubudikidza nokutenda nokutsungirira."},{"book":"VaHebheru","chapter":"6","verse":"13","text":"Mwari paakaita vimbiso yake kuna Abhurahama, sezvo kwakanga kusina mumwe mukuru kwaari wokuti angapika naye, akapika naiye amene,"},{"book":"VaHebheru","chapter":"6","verse":"14","text":"achiti, “Zvirokwazvo ndichakuropafadza uye ndichakupa zvizvarwa zvizhinji.”"},{"book":"VaHebheru","chapter":"6","verse":"15","text":"Uye mushure mokumirira nomwoyo murefu, Abhurahama akagamuchira chipikirwa."},{"book":"VaHebheru","chapter":"6","verse":"16","text":"Vanhu vanopika nomukuru kwavari, uye mhiko ndiyo inosimbisa zvinenge zvataurwa, uye inopedza gakava rose."},{"book":"VaHebheru","chapter":"6","verse":"17","text":"Nokuti Mwari aida kuti aratidze pachena kusashanduka kwechido chake kuvadyi venhaka yakapikirwa, akakusimbisa nemhiko."},{"book":"VaHebheru","chapter":"6","verse":"18","text":"Mwari akaita izvi kuitira kuti, nezvinhu zviviri zvisingashanduki, zvokuti Mwari haagoni kureva nhema, isu vakatiza tikandobatisisa tariro yatakapiwa, tichasimbiswa zvikuru."},{"book":"VaHebheru","chapter":"6","verse":"19","text":"Tine tariro iyi sechibatiso choMweya, chakasimba chisingazungunuswi. Inopinda mukati mechidzitiro chomutemberi,"},{"book":"VaHebheru","chapter":"6","verse":"20","text":"makapinda Jesu akatitangira isu, akapinda akatimiririra. Akava muprista mukuru nokusingaperi worudzi rwaMerikizedheki."}]}