{"data":[{"book":"تثنیه","chapter":"16","verse":"1","text":"همیشه به یاد داشته باشید که در ماه ابیب، مراسم عید پِسَح را به احترام یهوه خدایتان بجا آورید، زیرا در این ماه بود که او شما را شبانه، از سرزمین مصر بیرون آورد."},{"book":"تثنیه","chapter":"16","verse":"2","text":"برای عید پِسَح، شما باید یک بره یا یک گاو در محلی که خداوند، خدایتان به عنوان عبادتگاه خود برمی‌گزیند، برای او قربانی کنید."},{"book":"تثنیه","chapter":"16","verse":"3","text":"گوشت قربانی را با نان خمیرمایه‌دار نخورید. هفت روز نان بدون خمیرمایه یعنی نانِ مشقت بخورید. این نان، یادگار سختیهای شما در مصر و نیز یادگار روزی است که با عجله از مصر خارج شدید. این روز را در تمام عمر خود به خاطر داشته باشید."},{"book":"تثنیه","chapter":"16","verse":"4","text":"مدت هفت روز اثری از خمیرمایه در خانهٔ شما نباشد و از گوشت قربانی پِسَح تا صبح روز بعد چیزی باقی نماند."},{"book":"تثنیه","chapter":"16","verse":"5","text":"قربانی پِسَح را نمی‌توانید در هر شهری از شهرهایی که یهوه خدایتان به شما می‌دهد، ذبح کنید."},{"book":"تثنیه","chapter":"16","verse":"6","text":"پِسَح را فقط باید در مکانی که یهوه خدایتان برای گرامیداشت نام خود تعیین می‌کند، ذبح نمایید. قربانی پِسَح را هنگام غروب سر ببرید، زیرا هنگامی که از مصر خارج شدید، غروب بود."},{"book":"تثنیه","chapter":"16","verse":"7","text":"گوشت قربانی را در همان جا که یهوه خدایتان برمی‌گزیند، بپزید و بخورید، و صبح روز بعد، راهی خانه‌هایتان بشوید."},{"book":"تثنیه","chapter":"16","verse":"8","text":"تمام شش روز بعد را هم نان فطیر بخورید. در روز هفتم، تمام قوم برای عبادت یهوه خدایتان جمع شوند و هیچ کار دیگری نکنند."},{"book":"تثنیه","chapter":"16","verse":"9","text":"هفت هفته پس از شروع فصل درو،"},{"book":"تثنیه","chapter":"16","verse":"10","text":"عید دیگری در حضور خداوند، خدایتان خواهید داشت که عید هفته‌ها خوانده می‌شود. در این عید هدیهٔ داوطلبانه‌ای مطابق برکتی که خداوند به شما داده است نزد خداوند بیاورید."},{"book":"تثنیه","chapter":"16","verse":"11","text":"در این عید با پسران و دختران، غلامان و کنیزان خود در حضور خداوند شادی کنید. فراموش نکنید که لاویان، غریبان، بیوه‌زنان و یتیمان شهرتان را هم دعوت کنید تا در مراسم جشن، در مکانی که خداوند به عنوان عبادتگاه خود تعیین می‌کند، شرکت کنند."},{"book":"تثنیه","chapter":"16","verse":"12","text":"این فرایض را به‌دقت به جا آورید، زیرا خود شما هم در مصر برده بوده‌اید."},{"book":"تثنیه","chapter":"16","verse":"13","text":"جشن دیگر، عید سایبانهاست که باید به مدت هفت روز در پایان فصل درو، پس از اینکه خرمن خود را کوبیدید و آب انگورتان را گرفتید، برگزار کنید."},{"book":"تثنیه","chapter":"16","verse":"14","text":"در این عید به اتفاق پسران و دختران، غلامان و کنیزان خود شادی نمایید. فراموش نکنید که لاویان، غریبان، یتیمان و بیوه‌زنان شهر خود را نیز دعوت کنید."},{"book":"تثنیه","chapter":"16","verse":"15","text":"این عید را در محلی که خداوند تعیین خواهد کرد به مدت هفت روز برای او برگزار کنید. در این عید شادی کنید، زیرا خداوند محصول و دسترنج شما را برکت داده است."},{"book":"تثنیه","chapter":"16","verse":"16","text":"مردان اسرائیلی باید سه بار در سال در حضور خداوند، خدایشان در محلی که خداوند تعیین خواهد کرد به خاطر این سه عید حاضر شوند: عید پِسَح، عید هفته‌ها و عید سایبانها. در هر کدام از این اعیاد، هدایایی برای خداوند بیاورید."},{"book":"تثنیه","chapter":"16","verse":"17","text":"تا جایی که از دستتان برمی‌آید به نسبت برکتی که از یهوه خدایتان یافته‌اید هدیه بدهید."},{"book":"تثنیه","chapter":"16","verse":"18","text":"برای هر یک از قبایل خود در شهرهایی که خداوند، خدایتان به شما می‌دهد قضات و رهبرانی تعیین کنید تا ایشان مردم را عادلانه داوری کنند."},{"book":"تثنیه","chapter":"16","verse":"19","text":"هنگام داوری از کسی طرفداری نکنید، عدالت را زیر پا نگذارید و رشوه نگیرید، چون رشوه حتی چشمان عادلان را کور می‌کند و راستگویان را به دروغگویی وا می‌دارد."},{"book":"تثنیه","chapter":"16","verse":"20","text":"عدل و انصاف را همیشه بجا آورید تا بتوانید زنده مانده، سرزمینی را که خداوند، خدایتان به شما می‌بخشد تصرف نمایید."},{"book":"تثنیه","chapter":"16","verse":"21","text":"هرگز مجسمه‌های شرم‌آور بت‌پرستان را در کنار مذبح یهوه خدایتان نسازید"},{"book":"تثنیه","chapter":"16","verse":"22","text":"و ستونهای آنها را بر پا نکنید، چون خداوند از این بتها بیزار است."}]}