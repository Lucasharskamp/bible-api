{"data":[{"book":"1. Janův","chapter":"4","verse":"1","text":"Milovaní, nepřijímejte lehkověrně všechno, co zní zbožně, ale napřed si ověřte, zda to pochází od Boha; vždyť kolem nás je mnoho falešných učitelů."},{"book":"1. Janův","chapter":"4","verse":"2","text":"Zkušebním kamenem ať vám je, zda vyznávají, že se v Ježíši Kristu Bůh stal člověkem."},{"book":"1. Janův","chapter":"4","verse":"3","text":"Kdo tuto skutečnost odmítá, nemluví v Božím jménu. Je na straně Kristova nepřítele, který už ve světě působí."},{"book":"1. Janův","chapter":"4","verse":"4","text":"Děti, váš život pramení z Boha, a proto odoláváte vlivu falešných učitelů. Váš zdroj je mocnější než jejich."},{"book":"1. Janův","chapter":"4","verse":"5","text":"Oni jsou pravými dětmi své doby, proto říkají, co lidem vyhovuje a co lidé rádi slyší."},{"book":"1. Janův","chapter":"4","verse":"6","text":"My jsme však děti Boží, a kdo to myslí s Bohem vážně, naslouchá nám. Naše svědectví vám pomůže spolehlivě odlišit pravdu od lži."},{"book":"1. Janův","chapter":"4","verse":"7","text":"Přátelé, milujme se navzájem, protože láska pochází z Boha. Kdo rozdává lásku, dokazuje, že Boha zná a je jeho dítětem."},{"book":"1. Janův","chapter":"4","verse":"8","text":"Kdo nemiluje, neví o Bohu nic, protože Bůh je láska."},{"book":"1. Janův","chapter":"4","verse":"9","text":"Jak velice nás miluje, prokázal Bůh tím, že poslal na zem svého jediného Syna, aby se nám stal zdrojem života."},{"book":"1. Janův","chapter":"4","verse":"10","text":"Na počátku tedy stojí Boží láska a oběť, tam se rodí naše láska k Bohu."},{"book":"1. Janův","chapter":"4","verse":"11","text":"Jestliže nás Bůh tak miluje, zavazuje to i nás ke vzájemné lásce."},{"book":"1. Janův","chapter":"4","verse":"12","text":"Boha sice nevidíme, ale když se navzájem milujeme, působí mezi námi a jeho láska v nás nabývá přesvědčivosti."},{"book":"1. Janův","chapter":"4","verse":"13","text":"Jenom Duch svatý nás může ujistit, že máme k Bohu pravý vztah."},{"book":"1. Janův","chapter":"4","verse":"14","text":"Viděli jsme a dosvědčujeme, že Otec poslal Syna, aby zachránil svět."},{"book":"1. Janův","chapter":"4","verse":"15","text":"Kdo vyznává, že Ježíš je Boží Syn, otevřel se Božímu působení a je s ním zajedno."},{"book":"1. Janův","chapter":"4","verse":"16","text":"Známe Boží lásku a spoléháme na ni. Bůh je láska a ten, kdo miluje, zůstává s Bohem v živém spojení."},{"book":"1. Janův","chapter":"4","verse":"17","text":"Boží láska nám dává jistotu, že se nemusíme bát jeho soudu, protože se snažíme uvádět do života jeho lásku."},{"book":"1. Janův","chapter":"4","verse":"18","text":"Kde je láska, mizí strach; naše jednání je teprve tehdy ryzí, když nevyplývá ze strachu před trestem, ale z lásky."},{"book":"1. Janův","chapter":"4","verse":"19","text":"Naše láska pramení z Boží lásky."},{"book":"1. Janův","chapter":"4","verse":"20","text":"Kdo staví na odiv svou lásku k Bohu a nenávidí bratra, klame druhé i sebe. Když nemiluje bratra, kterého má před očima, jak může milovat Boha, kterého nevidí?"},{"book":"1. Janův","chapter":"4","verse":"21","text":"Kristus nám řekl jednoznačně: Miluješ-li Boha, miluj bratra."}]}