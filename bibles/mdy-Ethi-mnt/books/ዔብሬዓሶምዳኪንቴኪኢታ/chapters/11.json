{"data":[{"book":"ዔብሬ ዓሶም ዳኪንቴ ኪኢታ","chapter":"11","verse":"1","text":"ጉሙርቂሢ ጌይሢ ሃጊ ማዓንዳ ዎዛ ጌሢ ኑ ካፓ ባኮ ኑ ዴንቃንዳያታሢ ዔሪሢ፤ ሃሣ ኑ ዛጊባኣ ባኮ ዓኣያ ማሂ ዛጊሢኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"2","text":"ቤርታኣ ዓሶም ማርካዺንቴሢ' ዔያታ ጉሙርቄሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"3","text":"ሳዖንታ ጫሪንጮንታ ጊዳ'' ዓኣ ባካ ቢያ ፆኦሲ «ማዖንጎ» ጌዔሢና ማዢንቴያ ማዔሢ ኑ ዔራሢ ጉሙርቂሢናኬ፤ ዬያሮ ኑም ሃሢ ጴዻ ባካ ቢያ ጴዹዋ ባኣዚ''ዳፓ ማዢንቴሢ ዬያና ኑ ዔራኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"4","text":"ዓኣቤኤሌ፡ ቃኣዔኤሌ ፆኦሲም ዒንጌ ዒንጊፆይዳፓ ባሻያ ፆኦሲም ዒንጌሢ ጉሙርቂሢናኬ፤ ፆኦሲ ዓኣቤኤሌ ዒንጌ ዒንጊፆ ዎዛና ዔኬ ዎዶ''ና ዓኣቤኤሌ ጉሙርቂፆና ፂሎ'' ማዔሢ ማርካዺንቴኔ፤ ዓኣቤኤሌ ሓይቄያ ማዔቴያ ሃኖ'' ሄላ''ንዳኣና ዒዛኮ ጉሙርቂፆ ዛሎ''ና ዒ ኬኤዚ ኬኤዚ ዓኣኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"5","text":"ሄኖኬ ሃይቢ ሃይቁዋጉዲ ሌካ ጫሪንጮ ዔውቴሢ ዒ ጉሙርቄሢሮኬ፤ ፆኦሲ ዒዛ ዔኬሢሮ ዒ ጴዺባኣሴ፤ ዒ ዔውታንዳሢኮ ቤርታ ፆኦሲ ዒ ዎዛሴያ ማዔሢ ማርካዺንቴኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"6","text":"ጉሙርቂሢ ባኣንቴ ፆኦሲ ዎዛሳኒ ዳንዳዒንቱዋሴ፤ ዓይጎሮ ጌዔቴ ፆኦሲ ባንሢ ሙካሢ ፆኦሲ ዓኣያ ማዔሢና ዒዛ ዒናፓ ኮዓዞንሢም ዒ ዒንጋንዳ ባኣዚ'' ዓኣሢ ጉሙርቃንዳያ ኮይሳሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"7","text":"ሃጊ ጴዺባኣ ባኮሮ ፆኦሲ ላቲ'' ዒዛም ኬኤዜ ዎዶ''ና ኖሄ ፆኦሲ ዒጊጪሢና ማኣሮ ዓሶ ዻቂሻኒ ዋኣፆ ካኣሚሎ ኮሼ''ሢ ጉሙርቂሢናኬ፤ ዬያ ጉሙርቂፆና ዓጮ'' ዓሶ ቢያ ዻቢንቴያ ማሂ ዒዚ ሃሼ''ኔ፤ ጉሙርቂፆና ጴዻ ፂሉ''ሞዋ ዒ ዴንቄኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"8","text":"ዓብራሃሜ ፔ ዓጪ ማሂ ዔካንዳ ቤዞ ዓኣዻንዳጉዲ ፆኦሲ ዒዛ ዔኤሌ'' ዎዶ''ና ዓንኮ ዓኣዻቴያ ዔሪባኣያታዖ «ዔኤዔ» ጌዒ ዓይሢንቲ ዓኣዼሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"9","text":"ሓሣ ዒዛጉዲ ሃጊ ማዓንዳ ዎዞ'' ዴንቃንዳ፥ ዪሳኣቄና ያይቆኦቤና ዎላ'' ሃጋኣ ዎዛ ማሂ ዒንጎና ዓጬ''ሎይዳ ሙኬ ዓሲ ማዒ፥ ዓፒላና ማዢንቴ ማኣሮይዳ ዒ ናንጌሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"10","text":"ዓይጎሮ ጌዔቴ ዶዲ ቦኦኮሎና ማዢንቴ፥ ፆኦሲ ማዣኒ ዓርቂ ማዤ ካታሞ ዒ ካፓያታሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"11","text":"ዓብራሃሜ ዎዚ ጋርቼያ ማዔቴያ ሃሣ ሳኣራ ዞኦኮ ማዔቴያ ሃጊ ማዓንዳ ዎዞ'' ዒንጌሢ ጉሙርቂንታያ ማሂ ዒ ዛጌሢሮ ጉሙርቂሢና ናይ ዓዶ ማዔኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"12","text":"ዬያሮ ዬያ ሃይቄያጉዲ ማዔ፥ ዓብራሃሜይዳፓ ጫሪንጮ ዦኦጋሢጉዲ ሚርጌያ ሃሣ ባዞ'' ዓጫ ዓኣ ፓይዲንቱዋ ማኣሻሎጉዴ ዺቢ ዜርሢ ዒዛይዳፓ ኬስኬኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"13","text":"ዬያታ ቢያ ሓይቄሢ ጉሙርቃ ጎይሣ ዓኣዖኬ፤ ፆኦሲ ዔያቶም ዒንጋኒ ጫኣቄ ጫኣቁሞ ባኮዋ ዔያታ ዴንቂባኣሴ፤ ጋዓንቴ ሃኬና ዛጊ፥ ዓዳ'' ዴንቄያ ማሂ ዔያታ ዎዛዼኔ፤ ሳዖይዳኣ ሾኦቺ ሃሣ ሙኬ ዓሲ ማዔያታሢያ ዔያታ ዔሪ ማርካዼኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"14","text":"ያዺ ጌዒ ማላ ዓሳ ዔያቶም ማዓ ዓጪ ዓኣያ ማዔም ዔያታ ካፓያታሢ ዔርታኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"15","text":"ዬኖ፥ ዔያታ ዎንዴ ሃሺ'' ኬስኬ ዓጬሎ ሄኤዶ ጶቂሢ ማላያታቴ ዒዞ ባንሢ ማዒ ዴንዳንዳያታዖኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"16","text":"ሃሢ ጋዓንቴ ባሼ ማዔያ፤ ሃሣ ጫሪንጮይዳ ዓኣ ዓጮ'' ዔያታ ጶቂሢ ማላኔ፤ ዬያፓ ዔቄያና ፆኦሲ ዔያቶም ካታማ ጊኢጊሼሢሮ «ኑ ፆኦዛሢ» ጌዒ ዔያታ ዔኤሌ''ቴ ዒዛ ቦርሳያቱዋሴ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"17","text":"ዓብራሃሜ፡ ዎይታቴያ ዛጋኒ ፆኦሲ ማዼ ዎዶ''ና ዒዚ ዪሳኣቄ ፆኦሲም ዒንጎ ባኣዚ'' ማሂ ዒንጌሢ ጉሙርቂሢናኬ፤ ሃጊ ማዓንዳ ዎዞ'' ዴንቄ፥ ዓብራሃሜ ፔኤኮ ፔቴ'' ናዓሢ ጎኔ ሹካኒ ዒማ''ና ጊኢጌኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"18","text":"ዬይ ናዓሢ «ኔ ዜርፃ ዪሳኣቄ ሱ'ንፆና ዔኤሊ''ንታንዳኔ» ፆኦሲ ዒዛም ጌዔሢኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"19","text":"ፆኦሲ ሃይቄ ዓሶ ሃይቢዳፓ ዔቂሳኒ ዳንዳዓሢ ዓብራሃሜ ጉሙርቄሢሮ ዒማ''ና ዪሳኣቄ ሃይቢዳፓ ዔቄያ ማሂ ዒ ዛጌኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"20","text":"ዪሳኣቄ ሃጊ ማዓንዳ ባኮ ማሊ ያይቆኦቤና ዔኤሳዎና ዓንጄሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"21","text":"ያይቆኦቤ ሓይቃኒ ዑካዖ ዮሴፔ ናኣቶ''፥ ፔቴ'' ፔቴ''ሢ ዓንጄሢ ሃሣ ዒ ኮኦላ''ዺ ሃንታ ኮኦሎ''ና ዔቂ ፆኦሲም ዚጌሢያ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"22","text":"ዮሴፔ ሃሣ ሓይቃኒ ዑካዖ ዒስራዔኤሌ ዓሶም ዔያታ ጊብፄ ዓጮ''ይዳፓ ኬስካንዳያ ማዒፆ ኬኤዜሢ ሃሣ ዒዛኮ ሜጌፆ ዔያታ ዎዳ''ንዳቴያ ዓይሤሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"23","text":"ሙሴ ሾዔ ዓሳ፡ ዒ ሾይንቴ ዎዶ''ና ሚዛጲ ናይ ማዔሢ ዛጋዖ፥ ካኣቲ ዓይሤ ዓይሢፆ ዒጊጩዋዖ ሃይሦ ዓጊኒ ዒዛ ዓኣቼሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"24","text":"ሙሴ ዒማ''ና ዲጬሢኮ ጊንፃ፦ «ጊብፄ ዓጮ'' ካኣቲኮ ናዎ ናኣዚ''» ጌይንቲ ዔኤሊ''ንቲፆ ዒፄሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"25","text":"ዒዚ ዻካ'' ዎዴሮ ጎሜ ማዺ ማዺ ዴንቆ ዎዞ''ይዳፓ ባሼ ፆኦሲ ዴሮ''ና ዎላ'' ሜቶ ዔካኒ ኮዔኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"26","text":"ሓጊ ዒዛም ዒንጊንታንዳ ባኮ ዒ ዔሬሢሮ ጊብፄ ዓጮ'' ቆሎ''ይዳፓ ባሼ ሜሲሔ ዛሎ''ሮ ቦሂንቲፃ ባሼ ቆሎ ማዔሢ ዒ ዛጌኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"27","text":"ዒዚ ሃሣ ካኣቲኮ ጎሪ''ንቶ ዒጊጩዋዖ ጊብፄ ዓጮ''ይዳፓ ኬስኬሢ ጉሙርቂሢናኬ፤ ጴዹዋ ፆኦዛሢ ዴንቄያ ማሂ፥ ዒ ፔ ማሊፆና ዶዴኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"28","text":"ቶይዶ ናኣቶ'' ዎዻንዳጉዲ ዒማ''ና ዓይሢንቴ ኪኢታንቻሢ ዒስራዔኤሌ ዓሶኮ ቶይዶ ናኣቶ'' ዎዹዋጉዲ ዑሣ ዓኣዺፆ ዎጎና ካሮ'' ዑፃ ሱጉፆ ፑጪፆ ዎጎዋ ዒ ኩንሤሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"29","text":"ዒስራዔኤሌ ናኣታ'' ፃኣዺ ሳዓይዳ ሃንቶጉዲ ሃንቲ ዞቄ ባዞ''ና ፒንቄሢ ጉሙርቂሢናኬ፤ ጊብፄ ዓሳ ጋዓንቴ ዔያቶጉዲ ፒንቃኒ ማሌ ዎዶ''ና ቢያሢ ዋኣፆና ሙይንቴኔ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"30","text":"ዒስራዔኤሌ ዓሳ ዒያርኮ ካታሞኮ ሹጮና ኬልቂ ዲርቆና ዲሮ ዙሎ'' ላንካይ ኬሊ'' ሺሬሢኮ ጊንፃ ዬያ ዲሮ ዔያታ ዶይሴሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"31","text":"ዞኦዛ ኮኦማ፥ ሬዓባ ጎዖዛ፡ ዒስራዔኤሌይዳፓ ሙሮ'' ሙኬ ዓሶ ሾኦቺንሢ ዔኪፆና ፆኦሲም ዓይሢንቱዋ ዓሶና ዎላ'' ሓይቁዋዖ ዓቴ''ሢ ጉሙርቂሢናኬ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"32","text":"ዓካሪ ዬካፓ ዑሣ ታ ዎዚ ጎዖንዶይ! ጌዲዮኔ፥ ባርቄ፥ ሶምሶሜ፥ ዮፕታኣሄ፥ ዳውቴ፥ ሳሙዔኤሌንታ ፆኦሲ ማሊፆ ኬኤዛ ዓሶንታ ዛሎ'' ታ ኬኤዚ ጋፒሳኒ ዳንዳዑዋሴ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"33","text":"ዔያታ ጉሙርቂሢና ካኣቶ'' ዖልዚና ባሼኔ፥ ፒዜ ዎጊሢና ዓሶ ዎይሤኔ፥ ፆኦሲ ዔያቶም ዒንጌ ሃጊ ማዓንዳ ዎዞ'' ባኮዋ ዴንቄኔ፥ ዞቦኮዋ ዻንጎ ዓይሤኔ፤"},{"book":"ዔብሬ ዓሶም ዳኪንቴ ኪኢታ","chapter":"11","verse":"34","text":"ታሚ ዎልቄያ ባሼኔ፥ ጬንቾ ዓፓሮና ሓይቂፆይዳፓ ቶሌ''ኔ፥ ላቢ''ፃፓ ዶዴኔ፥ ዖልዚና ዔርቴያ ማዔኔ፥ ዔያቶ ዖላኒ ሙኬ ሞርኮኮ ፖኦሊሶ ዳውሴኔ፤"},{"book":"ዔብሬ ዓሶም ዳኪንቴ ኪኢታ","chapter":"11","verse":"35","text":"ላኣላ ፔኤኮ ሓይቄ ዒጊኖ ሓይባፓ ዔቄም ዴንቄኔ። ሜሌ'' ዓሳ ሃይቢፓ ዔቂ ባሼ ናንጊ ዴንቃንዳኔ ጌዒ ዱማ ዱማ ሜቶ ዔኬኔ፤ ዬያይዳፓ ቶሊ'' ሜታ ባኣያ ናንጋኒያ ኮይባኣሴ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"36","text":"ፔቴ'' ፔቴ'' ዓሳ ዓሲኮ ዓማሊ'' ማዒ ዢራፓና ጳርቂንቴኔ፤ ሃንጎዋታ ሃሣ ዓንጊ ዱፄና ቱኡቲ ቱኡሲ ማኣሪ ጌሌኔ፤"},{"book":"ዔብሬ ዓሶም ዳኪንቴ ኪኢታ","chapter":"11","verse":"37","text":"ሹቺናኣ ዹይንቴኔ፥ ማጋዜ ጌይንታ ዓንጎና ሄኮ ጳሊ''ንቴኔ፥ ጬንቾ ዓፓሮናኣ ጫርጊንቲ ሃይቄኔ፥ ማራይና ዋኣሪናኮ ዒልዒ ማይንቲ ሜታዺ ሃንቴኔ፥ ማንቆ ሃሣ ቤሲባኣ ዓሲያ ማዒ ሃንቴኔ፤"},{"book":"ዔብሬ ዓሶም ዳኪንቴ ኪኢታ","chapter":"11","verse":"38","text":"ዓሲ ናንጉዋ ዳውሎ''ይዳ፥ ዹኮ''ይዳ ሃሣ ዴኔ ዔቴንታ ዛሬንታይዳ ዎርቂ ዎርቂ ሃንቴኔ፤ ዬያሮ ዓጫ'' ዔያቶም ኮይሳ ቤሲ ማዒ ጴዺባኣሴ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"39","text":"ዬያታ ቢያ ፔ ጉሙርቂፆና ማርካዺንቴያታቴያ ዔያቶም ዒንጊንቴ ሃጊ ማዔ ዎዞ'' ጋዓንቴ ዔያቶይዳ ዴንቄይ ባኣሴ።"},{"book":"ዔብሬ ዓሶም ዳኪንቴ ኪኢታ","chapter":"11","verse":"40","text":"ፆኦሲ ኑም ዑሣ ዓኣዼ ኮሺ ማዔ ባኣዚ'' ጊኢጊሼሢሮ ዔያታ ኑኡና ዎላ'' ማዓንዳኣፓዓቴም ዔያቶና ሌሊ ፆኦሲ ማሊፃ ኩማያቱዋሴ።"}]}