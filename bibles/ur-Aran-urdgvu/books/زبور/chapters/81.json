{"data":[{"book":"زبور","chapter":"81","verse":"1","text":"آسف کا زبور۔ موسیقی کے راہنما کے لئے۔ طرز: گتّیت۔"},{"book":"زبور","chapter":"81","verse":"2","text":"گیت گانا شروع کرو۔ دف بجاؤ، سرود اور ستار کی سُریلی آواز نکالو۔"},{"book":"زبور","chapter":"81","verse":"3","text":"نئے چاند کے دن نرسنگا پھونکو، پورے چاند کے جس دن ہماری عید ہوتی ہے اُسے پھونکو۔"},{"book":"زبور","chapter":"81","verse":"4","text":"کیونکہ یہ اسرائیل کا فرض ہے، یہ یعقوب کے خدا کا فرمان ہے۔"},{"book":"زبور","chapter":"81","verse":"5","text":"جب یوسف مصر کے خلاف نکلا تو اللہ نے خود یہ مقرر کیا۔"},{"book":"زبور","chapter":"81","verse":"6","text":"”مَیں نے اُس کے کندھے پر سے بوجھ اُتارا اور اُس کے ہاتھ بھاری ٹوکری اُٹھانے سے آزاد کئے۔"},{"book":"زبور","chapter":"81","verse":"7","text":"مصیبت میں تُو نے آواز دی تو مَیں نے تجھے بچایا۔ گرجتے بادل میں سے مَیں نے تجھے جواب دیا اور تجھے مریبہ کے پانی پر آزمایا۔ (سِلاہ)"},{"book":"زبور","chapter":"81","verse":"8","text":"اے میری قوم، سن، تو مَیں تجھے آگاہ کروں گا۔ اے اسرائیل، کاش تُو میری سنے!"},{"book":"زبور","chapter":"81","verse":"9","text":"تیرے درمیان کوئی اَور خدا نہ ہو، کسی اجنبی معبود کو سجدہ نہ کر۔"},{"book":"زبور","chapter":"81","verse":"10","text":"مَیں ہی رب تیرا خدا ہوں جو تجھے ملکِ مصر سے نکال لایا۔ اپنا منہ خوب کھول تو مَیں اُسے بھر دوں گا۔"},{"book":"زبور","chapter":"81","verse":"11","text":"لیکن میری قوم نے میری نہ سنی، اسرائیل میری بات ماننے کے لئے تیار نہ تھا۔"},{"book":"زبور","chapter":"81","verse":"12","text":"چنانچہ مَیں نے اُنہیں اُن کے دلوں کی ضد کے حوالے کر دیا، اور وہ اپنے ذاتی مشوروں کے مطابق زندگی گزارنے لگے۔"},{"book":"زبور","chapter":"81","verse":"13","text":"کاش میری قوم سنے، اسرائیل میری راہوں پر چلے!"},{"book":"زبور","chapter":"81","verse":"14","text":"تب مَیں جلدی سے اُس کے دشمنوں کو زیر کرتا، اپنا ہاتھ اُس کے مخالفوں کے خلاف اُٹھاتا۔"},{"book":"زبور","chapter":"81","verse":"15","text":"تب رب سے نفرت کرنے والے دبک کر اُس کی خوشامد کرتے، اُن کی شکست ابدی ہوتی۔"},{"book":"زبور","chapter":"81","verse":"16","text":"لیکن اسرائیل کو مَیں بہترین گندم کھلاتا، مَیں چٹان میں سے شہد نکال کر اُسے سیر کرتا۔“"}]}