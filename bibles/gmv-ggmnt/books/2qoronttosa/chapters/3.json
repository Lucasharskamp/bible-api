{"data":[{"book":"2 Qoronttosa","chapter":"3","verse":"1","text":"Nuni ha7i nurika nuna zaarid galatinoo? Woyko hara asata mala intes gidin woykko intefe haa nuus xaafetida galata dibidabe koshizeshaa?"},{"book":"2 Qoronttosa","chapter":"3","verse":"2","text":"Inte qasse asi wuri erizayne nababettiza nu wozina garisan xaafettida dabidabistakko."},{"book":"2 Qoronttosa","chapter":"3","verse":"3","text":"Inte qalamen xaafetidayta gidontta deyo Xoossa ayanan xaafetidaytako; Qasseka shuchcha bolla wocceti xaafetidayta gidontta asa wozinan xaafetidaytanne inte nunan go7ettida Kiristossas qonce dabidabistako."},{"book":"2 Qoronttosa","chapter":"3","verse":"4","text":"Kiristoosa baggara nuus Xoossa bolla diza ammanoy hessa milatees."},{"book":"2 Qoronttosa","chapter":"3","verse":"5","text":"Nuna hessas gathiday Xoossafe attin nuni nu woliqan oothidos giza miishshi issinaka baawa."},{"book":"2 Qoronttosa","chapter":"3","verse":"6","text":"Hesikka pidalen xaafetida wogan gidontta ayanan xaphida ooratha caqo qaala oothanchata nu gidana mala oothides. Gaasoyka pidalen xaafettida wogay wodhees; ayanay gidiko deyo immes."},{"book":"2 Qoronttosa","chapter":"3","verse":"7","text":"Hessa gishshi Isiraa7eele nayti iza ayfeson diza boncho gaasotethan Muse ayfeso tishshi histi xeloy istta xonana gakanas hessi guyepe dhayanaysine shuchcha bolla pidalen wooceti xaafetidi hayqo oothos gididaysi bonchon qonccizayssa gidiko,"},{"book":"2 Qoronttosa","chapter":"3","verse":"8","text":"Histin ayana oothos waanidi hessafe adhiza bonchoy denee?"},{"book":"2 Qoronttosa","chapter":"3","verse":"9","text":"Asi izan piridetiza oothoy hessa mala bonchetizayssa gidiko asi izan xiilliza oothoy hessafe keehi adhiza bonchoy izas waani deenee?"},{"book":"2 Qoronttosa","chapter":"3","verse":"10","text":"Hayssafe kasse bonchetidays hara izape adhiza bonchoy dizaysara gigisishin bonchoy bayndaysa gidides."},{"book":"2 Qoronttosa","chapter":"3","verse":"11","text":"Dhum dhum bizayssas hessa mala bonchoy dikko medhinas minni eqqi danayssas hessafe keehi adhiza bonchoy waani denee?"},{"book":"2 Qoronttosa","chapter":"3","verse":"12","text":"Hessa gishshi hessa mala ufaysi nuus diza gishshi nuni xalatethan hasa7os."},{"book":"2 Qoronttosa","chapter":"3","verse":"13","text":"Isra7eele nayti Muse ayfesoy xoliqizaysa agi agi bishin isti wursetha beyontta mala izi ba ayfeso goozida Muse mala gidokko."},{"book":"2 Qoronttosa","chapter":"3","verse":"14","text":"Gido attin kase gal7a caqo qaalay nababetishin he wode goosazi hachi gakanas kiichontta gishshi ista wozinay doccida mala dees. He gosay ha7ika kiichi beyna. Izikka kiichanay Kiristoosan xalalako."},{"book":"2 Qoronttosa","chapter":"3","verse":"15","text":"Hachi gakanasika Muse maxaafati nababetiza wode he wode goosay ha7ika istta wozina goozi oykees."},{"book":"2 Qoronttosa","chapter":"3","verse":"16","text":"Gido attin issi uray Godakko simmiza wode gosazi qaareti kichees."},{"book":"2 Qoronttosa","chapter":"3","verse":"17","text":"Goday ayanako. Goda ayanay dizason ayleteth denna."},{"book":"2 Qoronttosa","chapter":"3","verse":"18","text":"Nunika Goda boncho mastote mala xoliqetishe iza milatanasi ha bonchofe gede hara bonchon lamistana. Hessikka ayana gidida Godapekko."}]}