{"data":[{"book":"قْلّ","chapter":"33","verse":"1","text":"يَشُبَ تٌ عٍسَيُ تٌ قَ رَ عٍ نُن شّمّ مِشِ كّمّ نَانِ، عَ نَشَ عَ شَ دِيٍ عِتَشُن لٍيَ نُن رَشٍلٍ مَ، عَ نُن عٍ شَ كٌنيِ فِنّ قِرِنيِيٍ."},{"book":"قْلّ","chapter":"33","verse":"2","text":"عَ نَشَ كٌنيِ فِنّ قِرِنيِيٍ تِ يَرٍ، عٍ نُن عٍ شَ دِيٍ. نٍيٍ شَنبِ رَ، لٍيَ قَن نَشَ تِ نُن عَ شَ دِيٍ. رَشٍلٍ نُن يُسُقُ نَشَ لُ دْنشْي رَ."},{"book":"قْلّ","chapter":"33","verse":"3","text":"يَشُبَ تَن نَشَ سِفَ يَرٍ. عَ تٌ مَكْرّ عَ تَارَ رَ، عَ نَشَ عَ عِفٌرٌ بْشِ مَ سَنيَ سٌلٌقٍرٍ."},{"book":"قْلّ","chapter":"33","verse":"4","text":"نَ نَن لَن عٍسَيُ نَشَ عَ فِ عَ سَ يَشُبَ رَلَن. عَ نَشَ قِندِفِلِن عَ مَ، عَ قَ عَ مَسُنبُ. عٍ بِرِن نُ قَ وَ رَ."},{"book":"قْلّ","chapter":"33","verse":"5","text":"عٍسَيُ تٌ بَرَ فِنّيٍ نُن دِ مّيٍ تٌ، عَ نَشَ مَشْرِنيِ تِ، «ندٍ يٍيٍ رَ نَشٍيٍ بِرَشِ عِ قْشْ رَ يِ كِ؟» يَشُبَ نَشَ عَ يَابِ، «عَلَ دِ نَشٍيٍ قِشِ عِ شَ كٌنيِ دِ مَ عَ شَ مَرَقَنيِ سَابُي رَ.»"},{"book":"قْلّ","chapter":"33","verse":"6","text":"نَ كُي لٍيَ نُن رَشٍلٍ شَ كٌنيِ فِنّيٍ نَشَ عٍ مَسٌ عٍسَيُ رَ، عٍ نُن عٍ شَ دِيٍ، عٍ قَ عٍ عِفٌرٌ بْشِ مَ."},{"book":"قْلّ","chapter":"33","verse":"7","text":"لٍيَ نُن عَ شَ دِيٍ قَن نَشَ عٍ مَسٌ، عٍ نَشَ عٍ عِفٌرٌ بْشِ مَ. نَ شَنبِ يُسُقُ نُن رَشٍلٍ نَشَ عٍ مَسٌ عٍسَيُ رَ، عٍ عِفٌرٌ بْشِ مَ."},{"book":"قْلّ","chapter":"33","verse":"8","text":"عٍسَيُ نَشَ يَشُبَ مَشْرِن، «عِ مُنسٍ رَبَمَ يِ شُرُ سٍ بِرِن نَ، ﭑ نَرَلَنشِ نَشٍيٍ رَ يِ كِ؟» يَشُبَ نَشَ عَ يَابِ، «ﭑ وَ مَ نّ عِ تَن نَشَن نَ ﭑ مَرِفِ رَ، عِ شَ ﭑ نَقَن.»"},{"book":"قْلّ","chapter":"33","verse":"9","text":"عٍسَيُ نَشَ عَ قَلَ، «ﭑ شُنيَ، هَرِفٍ فبٍفبٍ نَ ﭑ قَن يِ رَ. عِ فبٍ رَفَتَ.»"},{"book":"قْلّ","chapter":"33","verse":"10","text":"يَشُبَ نَشَ عَ يَابِ، «عَدٍ، ﭑ بَرَ عِ مَشَندِ. شَ عِ بَرَ ﭑ نَقَن، ﭑ عِ سَنبَشِ سٍ نَشٍيٍ بِرِن نَ، عِ شَ عٍ رَ سُشُ. وٌن تَن قِرِنيِ شَ مَرَلَنيِ لُشِ نّ ﭑ بّ عَلْ مُشُ نُن عَلَ نَن لُشِ يِرٍ كٍرٍن. عِ بَرَ ﭑ نَسّنّ عَ قَنيِ رَ."},{"book":"قْلّ","chapter":"33","verse":"11","text":"ﭑ بَرَ عِ مَشَندِ، عِ شَ يِ سَنبَسٍيٍ رَ سُشُ، بَرِ مَ عَلَ بَرَ ﭑ وَشْنقٍ بِرِن نَبَ ﭑ بّ. ﭑ هَيِ مُ نَ سٍسٍ مَ سْنْن.» يَشُبَ نَشَ عَ مَشْرْشْ هَن عٍسَيُ نَشَ تِن نٍيٍ رَ."},{"book":"قْلّ","chapter":"33","verse":"12","text":"عٍسَيُ نَشَ عَ قَلَ، «وٌن شّي كِرَ شْن مَ، ﭑ شَ سَ عِ مَتِ.»"},{"book":"قْلّ","chapter":"33","verse":"13","text":"يَشُبَ نَشَ عَ يَابِ، «ﭑ مَرِفِ، عَ كٌلٌن دِ مّيٍ شَ قٍ شْرْشْ. يّشّي فِنّيٍ نُن نِنفٍ فِنّيٍ نَ شِحّ قِقٍ عٍ شَ دِيٍ مَ. شَ وٌن فبَتَ عٍ رَ لْشْي كٍرٍن، نٍيٍ بِرِن قَمَ نّ قَشَدٍ."},{"book":"قْلّ","chapter":"33","verse":"14","text":"ﭑ مَرِفِ، عِ تَن شَ تِ يَرٍ. ﭑ تَن شَ بِرَ ﭑ مَ شُرُ سٍيٍ قْشْ رَ دْيِن. ﭑ شَ سِفَ ﭑ مَ شُرُ سٍيٍ نُن ﭑ مَ دِيٍ يَيَ رَ، هَن مُشُ سٌمَ عِ شْنيِ تّمُي نَشّ سٍيِرِ بْشِ مَ.»"},{"book":"قْلّ","chapter":"33","verse":"15","text":"عٍسَيُ نَشَ عَ قَلَ، «ﭑ شَ ﭑ مَ مِشِ ندٍيٍ لُ عِ يِ رَ بٍ.» يَشُبَ نَشَ عَ يَابِ، «مُنقٍ رَ؟ ﭑ مَرِفِ، ﭑ تَن وَ مَ نَشَن شْن، ﭑ شَ رَقَن عِ مَ فبَنسَن.»"},{"book":"قْلّ","chapter":"33","verse":"16","text":"نَ كُي عٍسَيُ نَشَ فبِلٍن نَ لْشْي سٍيِرِ."},{"book":"قْلّ","chapter":"33","verse":"17","text":"يَشُبَ تَن نَشَ سِفَ سُكْتِ. مّننِ عَ نَشَ بَنشِ كٍرٍن تِ عَ يّتّ بّ، عَ نُن فْورّ عَ شَ شُرُ سٍيٍ لُمَ دّننَشّ. نَ نَن عَ تٌشِ نَ يِرٍ شِلِ قَلَمَ سُكْتِ، نَ نَن قَلَشِ نَ كِ «بَنشِ شُنشُرِ.»"},{"book":"قْلّ","chapter":"33","verse":"18","text":"يَشُبَ تٌ سٌ هّيرِ سِكٍمِ تَا كُي كَنَان بْشِ مَ كٍلِقٍ ثَدَن عَرَ مِ، عَ نَشَ عَ شَ كِرِ بَنشِ عِتَلَ تَا قَرِ مَ."},{"book":"قْلّ","chapter":"33","verse":"19","text":"عَ شَ كِرِ بَنشِ نُ تِشِ دّننَشّ، عَ نَشَ نَ بْشِ سَرَ هَمٌرِ شَ دِيٍ مَ كْبِرِ كٌلٍ كّمّ رَ. هَمٌرِ نَن قِندِ سِكٍمِ بَبَ رَ، نَشَن سِنفٍ سَبَتِ نَ بْشِ مَ."},{"book":"قْلّ","chapter":"33","verse":"20","text":"عَ نَشَ سّرّشّبَدٍ يَءِلَن مّننِ، عَ نَ يِرٍ شِلِ «عِسِرَيِلَ مَرِفِ عَلَ سّنبّ فبٌ.»"}]}