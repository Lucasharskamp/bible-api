{"data":[{"book":"UDutheronomi","chapter":"14","verse":"1","text":"“Lingabantwana bakaThixo uNkulunkulu wenu. Lingabozisika loba liphuce amakhanda enu lizilela abafileyo,"},{"book":"UDutheronomi","chapter":"14","verse":"2","text":"ngoba lingabantu abangcwele kuThixo uNkulunkulu wenu. Ebantwini bonke abasemhlabeni, uThixo ulikhethile lina ukuthi libe ngabantu bakhe abaligugu."},{"book":"UDutheronomi","chapter":"14","verse":"3","text":"Lingadli loba kuyini okunengisayo."},{"book":"UDutheronomi","chapter":"14","verse":"4","text":"Nanzi izinyamazana elingazidla: inkomo, imvu, imbuzi,"},{"book":"UDutheronomi","chapter":"14","verse":"5","text":"umziki, impala, umziki obomvu, imbuzi yeganga, imbuzi mawa, umtshwayeli lemvu yentaba."},{"book":"UDutheronomi","chapter":"14","verse":"6","text":"Lingadla zonke izinyamazana ezilenklagu ezivulekileyo lezentshisayo."},{"book":"UDutheronomi","chapter":"14","verse":"7","text":"Kodwa-ke kulezo ezilenklagu ezivulekileyo loba lezo ezentshisayo zilani lingadli ikamela, umvundla loba imbila. Zingcolile kini ngokomkhuba."},{"book":"UDutheronomi","chapter":"14","verse":"8","text":"Ingulube layo ayihlanzekanga; lanxa ilenklagu ezivulekileyo kayentshisi. Lingabokudla inyama yazo, lingathinti lezidumbu zazo."},{"book":"UDutheronomi","chapter":"14","verse":"9","text":"Kuzozonke izidalwa ezihlala emanzini, lingadla zonke lezo ezilempiko lamaxolo."},{"book":"UDutheronomi","chapter":"14","verse":"10","text":"Kodwa konke lokho okungelampiko lamaxolo akumelanga likudle; kungcolile kini."},{"book":"UDutheronomi","chapter":"14","verse":"11","text":"Lingadla loba yiphi inyoni ehlanzekileyo."},{"book":"UDutheronomi","chapter":"14","verse":"12","text":"Kodwa lezi lingazidli: ukhozi, ilinqe elimnyama,"},{"book":"UDutheronomi","chapter":"14","verse":"13","text":"uhelwane olubomvu, uhelwane olumnyama, loba yiwuphi umhlobo womzwazwa"},{"book":"UDutheronomi","chapter":"14","verse":"14","text":"loba yiphi imihlobo yamawabayi,"},{"book":"UDutheronomi","chapter":"14","verse":"15","text":"isikhova esilesicholo, ingabuzane, idada lolwandle, loba wuphi umhlobo wokhozi,"},{"book":"UDutheronomi","chapter":"14","verse":"16","text":"umandukulo, isikhova esikhulu, isikhova esimhlophe,"},{"book":"UDutheronomi","chapter":"14","verse":"17","text":"isikhova senkangala, ukhozi lwenhlanzi, itshayamanzi,"},{"book":"UDutheronomi","chapter":"14","verse":"18","text":"ingabuzane, lawuphi umhlobo welanda, imvenduna lomalulwane."},{"book":"UDutheronomi","chapter":"14","verse":"19","text":"Zonke izibungu eziphaphayo zingcolile kini; lingabozidla."},{"book":"UDutheronomi","chapter":"14","verse":"20","text":"Kodwa konke okulempiko okuhlanzekileyo kudleni."},{"book":"UDutheronomi","chapter":"14","verse":"21","text":"Lingabokudla ingcuba. Lingakunika loba ngubani owezizweni ohlezi loba kukuliphi phakathi kwamadolobho enu, yena angakudla, ulakho njalo ukuthi angathengisela omunye laye owezizweni. Kodwa lina lingabantu abangcwele kuThixo uNkulunkulu wenu."},{"book":"UDutheronomi","chapter":"14","verse":"22","text":"“Wobani leqiniso ukuthi libeka eceleni lokhu okuyingxenye eyodwa yetshumi yesivuno somnyaka."},{"book":"UDutheronomi","chapter":"14","verse":"23","text":"Dlanini okwetshumi kwamabele enu, iwayini elitsha lamafutha, kanye lamazibulo emihlambi yenkomo zenu lawezimvu emehlweni kaThixo uNkulunkulu wenu endaweni azalikhethela yona ukuba ibe leBizo lakhe, ukuze lifunde ukumphakamisa uThixo uNkulunkulu wenu ngezikhathi zonke."},{"book":"UDutheronomi","chapter":"14","verse":"24","text":"Kodwa nxa leyondawo ikhatshana kakhulu lina libusisiwe nguThixo uNkulunkulu wenu njalo lingenelisi ukuthwala okwetshumi kwenu (ngenxa yokuthi lapho uThixo akhethe ukubeka khona iBizo lakhe kukhatshana kakhulu),"},{"book":"UDutheronomi","chapter":"14","verse":"25","text":"thengisani okwetshumi kwenu ngesiliva, libe selithatha lihambe lesiliva liye endaweni leyo ezabe ikhethwe nguThixo uNkulunkulu wenu."},{"book":"UDutheronomi","chapter":"14","verse":"26","text":"Sebenzisani isiliva lithenge ngaso loba yini elifuna ukuyithenga: inkomo, izimvu, iwayini loba kuyini elikufunayo. Ngakho lina kanye labendlu yenu lizakudla khonapho phambi kukaThixo uNkulunkulu wenu njalo libe lokujabula."},{"book":"UDutheronomi","chapter":"14","verse":"27","text":"Njalo lingakhohlwa abaLevi abahlala emadolobheni enu, ngoba abalaso isabelo esingesabo njalo abaphiwanga ilifa."},{"book":"UDutheronomi","chapter":"14","verse":"28","text":"Ekupheleni kweminyaka emithathu, lethani okwetshumi kwesivuno salowomnyaka likugcine emadolobheni enu,"},{"book":"UDutheronomi","chapter":"14","verse":"29","text":"yikho kuzakuthi abaLevi (bona abangelasabelo loba ilifa elingelabo) kanye labezizweni, izintandane ezingelaboyise labafelokazi abahlala emadolobheni enu beze labo bazokudla basuthe, njalo kuze kuthi uThixo uNkulunkulu wenu alibusise kuyo yonke imisebenzi yezandla zenu.”"}]}