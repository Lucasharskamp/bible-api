{"data":[{"book":"ଜହନ୍‌","chapter":"8","verse":"1","text":"ଇଡ଼ିଙ୍ଗ୍ ଜିସୁ ଜିତ କଣ୍ଡାନ୍ନିଆ ୱେଗେ ।"},{"book":"ଜହନ୍‌","chapter":"8","verse":"2","text":"ବାରି ମୁଇଂଦିନା ଞ୍ଜିର୍‍ ମେଁ ମନ୍ଦିର୍‍ନ୍ନିଆ ଆଣ୍ଡେ ୱିଗ୍‍କେ ଆତ୍ ଅରିଆ ସାପାରେ ରେମୁଆଁ ରିସିଙ୍ଗ୍ ଲେଲା ମେଁ କଚେ ଗିଆନ୍‍ ବିନେସା ମୁଲେକେ ।"},{"book":"ଜହନ୍‌","chapter":"8","verse":"3","text":"ମୁଇଂ ମାନ୍ଦା ଦରମ୍ ଗୁରୁ ଆରି ଫାରୁଶୀ ଆନ୍ତାର୍‌ବୁଏଃଚେ ଦାରା ପଡ଼େଲେଃକ୍ନେ ମୁଇଙ୍ଗ୍ ସେଲାମ୍ବୁଏଃକେ ଗୁଃ ଡୁଂପାଙ୍ଗ୍‌କେ । ସାପାରେନେ ସେନୁଗ୍‍ ଆତୁଆଁଚେ ଜିସୁ ସାଲିଆକୁକେ"},{"book":"ଜହନ୍‌","chapter":"8","verse":"4","text":"“ଗୁରୁ, ଏନ୍‌ ସେଲାମ୍ବୁଏ ମୁଇଙ୍ଗ୍ ଅଡ଼ାରେଗ୍‌‌ ଡିଙ୍ଗ୍‌ନେ ବେଲା ଦାରା ପଡ଼େଲେଃକେ ।"},{"book":"ଜହନ୍‌","chapter":"8","verse":"5","text":"ଦେକ୍ ରକମ୍ ସେଲାମ୍ବୟ୍‍କେ ବ୍ରି ଏତେ ଟୁ ଆଗୁଏନେସା ମୋଶା ନେନେ ନିୟମ୍‌ନ୍ନିଆ ଆଦେସ୍‍ ବିବକେ । ଏନ୍ ବିସୟ୍‌ରେ ନାଁ ମେଃନେ ବାସଙ୍ଗ୍‌ନାଡିଙ୍ଗ୍‍ ?”"},{"book":"ଜହନ୍‌","chapter":"8","verse":"6","text":"ମେଇଂ ଜିସୁକେ ପାନ୍ଦ୍‌ନ୍ନିଆ ତ୍ଲାଗ୍‍ନେ ମେଁନେ ଆଡ଼ାତ୍ରା ବୁଲ୍ ସାନ୍‍ସା ଏନ୍ ସାମୁଆଁ ସାଲିଆକୁ ଡିଙ୍ଗେ ମାତର୍‌ ଜିସୁ ବ୍ରିଙ୍ଗ୍‍ଚେ ନ୍ତିଏତେ ତୁବନ୍ନିଆ ଗୁଆର୍‌ନେ ମୁଲେକେ ।"},{"book":"ଜହନ୍‌","chapter":"8","verse":"7","text":"ମେଇଂ ଆତ୍ ଅରିଆ ତୁଆଁଚେ ବାରି ସାଲିଆକୁଲା, ଜିସୁ ବାଆଃ ତାଣ୍ଡେଚେ ଆମେଇଂକେ ବାସଙ୍ଗ୍‌କେ “ପେନେ ବିତ୍ରେ ଜା ଅଃନା ମେଃଡିଗ୍ ପାପ୍ ପେଡିଂକେ ଣ୍ତୁ, ମେଁ ସେନୁଗ୍‍ ପାଙ୍ଗ୍‌ଚେ ବ୍ରି ଏତେ ଟୁଲେଃ ।”"},{"book":"ଜହନ୍‌","chapter":"8","verse":"8","text":"ଏନ୍ ବାସଙ୍ଗ୍‌ଚେ ଜିସୁ ବାର୍‌ମୁଇଂତର୍‍ ତୁବଃନ୍ନିଆ ଗୁଆର୍‌କେ ।"},{"book":"ଜହନ୍‌","chapter":"8","verse":"9","text":"ଜିସୁନେ ସାମୁଆଁ ଅଁଚେ ମେଇଂ ସାପାରେ ମୁଇଂଜା ଇଡ଼ିଙ୍ଗ୍ ମୁଇଂଜା ୱିଗ୍ ଆର୍‌ଗେ । ମ୍ନାଃରେଇଂ ସେନୁଗ୍‍ ଲାଗ୍‍ଡଆର୍‌ଗେ । ଇଡ଼ିଙ୍ଗ୍ ଆତ୍‍ ଅରିଆ ଲେଃୱେଗେ ମାତର୍‌ ଜିସୁ ଆରି ମେଁନେ ସେନୁଗ୍‍ ତୁଆଁଲେଗେ ଆତେନ୍‌ ସେଲାମ୍ବୟ୍‍ ଲେଃଆର୍‌କେ ।"},{"book":"ଜହନ୍‌","chapter":"8","verse":"10","text":"ଜିସୁ ବାଆଃ ଆଡ଼ାତ୍ରା ଆଡିଙ୍ଗ୍‌ଚେ ଆମେକେ ସାଲିଆକୁକେ, “ମେଇଂ ଆଣ୍ଡିକା ? ଆନାକେ ଡଣ୍ଡ୍ ବିନ୍‌ସା ଜାଡିଗ୍ ଆଲେଃକେ ଣ୍ଡୁ ?”"},{"book":"ଜହନ୍‌","chapter":"8","verse":"11","text":"“ଣ୍ଡୁ ମାପ୍ରୁ ଜାଡିଗ୍ ଣ୍ଡୁ” ମେଁ ଉତର୍ ବିକେ । ଜିସୁ ଆମେକେ ବାସଙ୍ଗ୍‌କେ “ନେଙ୍ଗ୍ ଡିଗ୍ ଆନାକେ ଡଣ୍ଡ୍‍ ନାବିଣ୍ଡୁ । ୱେଲା ମାତର୍‌ ଆରି ମୁଇଂତର୍ ପାପ୍ ଆଡିଙ୍ଗେ ନାମଃ ।”"},{"book":"ଜହନ୍‌","chapter":"8","verse":"12","text":"ଜିସୁ ବାରି ମୁଇଂତର୍ ପାରୁସିଇଂକେ ବାସଙ୍ଗ୍‌କେ “ନେଙ୍ଗ୍ ଦର୍‌ତନିନେ ତାର୍କିଗ୍‍ ଜାଣ୍ଡେ ନେଙ୍ଗ୍‌ନେ ପ୍ଲା ପାଙ୍ଗ୍‌ଏ ମେଁ ଜିବନ୍‍ନେ ତାର୍କିଗ୍‍ ବାଏ ଆରି ଅଃନା ଡିଗ୍ ତାଙ୍ଗ୍‍କିଗ୍‍ନ୍ନିଆ ଆୱେଣ୍ଡୁ ।”"},{"book":"ଜହନ୍‌","chapter":"8","verse":"13","text":"ଆତ୍‍ ଅରିଆ ଫାରୁଶୀ ଆମେଇଂକେ ବାସଙ୍ଗ୍‌କେ, “ଏକେ ନିଜେ ନ୍‍ସା ସାକି ବିଃନାଡିଙ୍ଗ୍‍କେ । ତେଲା ନା ମେଃନେ ବାସଙ୍ଗ୍‌ ନାଡିଙ୍ଗ୍‍, ଆତେନ୍‌ ସତ୍‌ ପାର୍‌ମାନ୍ ଣ୍ଡୁ ।”"},{"book":"ଜହନ୍‌","chapter":"8","verse":"14","text":"ଜିସୁ ଉତର୍ ବିକେ “ଣ୍ଡୁ ନେଙ୍ଗ୍ ନିଜର୍‌ନେ ନ୍‌ସା ସାକି ମ୍ବିଲା ଡିଗ୍‍ ନେଙ୍ଗ୍ ମେଁନେ ବାସଙ୍ଗ୍‌ଣ୍ଡିଂ ଆତେନ୍‌ ସତ୍ ମେଃନ୍‌ସା ଡାଗ୍ଲା ନେଙ୍ଗ୍ ଆଣ୍ଡି ବାନ୍ ପାଙ୍ଗ୍‍ନେ ଆରି ଆଣ୍ଡି ଙ୍ଗୁଏଃଏ ଆତେନ୍‌ ନେଙ୍ଗ୍ । ମାତର୍‌ ଆଣ୍ଡି ବାନ୍ ନେଙ୍ଗ୍ ପାଙ୍ଗ୍‌ନେ ଆଣ୍ଡିବାନ୍ ନେଙ୍ଗ୍ ତାର୍‌ନ୍ଲେଃକେ ଆତେନ୍‌ ପେ ପେମ୍ୟାକେ ଣ୍ଡୁ ।"},{"book":"ଜହନ୍‌","chapter":"8","verse":"15","text":"ପେ ରେମୁଆଁଇଂ ସୁଗୁଆ ବିଚାର୍ ଡିଙ୍ଗ୍ ଲାଲାପା, ନେଙ୍ଗ୍ ଆଜା ଡିଗ୍ ବିଚାର୍ ନାଡିଙ୍ଗ୍‍ ଣ୍ଡୁ ।"},{"book":"ଜହନ୍‌","chapter":"8","verse":"16","text":"ମାତର୍‌ ନେଙ୍ଗ୍ ଜଦି ବିଚାର୍ ମ୍ପାଡିଙ୍ଗ୍‍ ନେଙ୍ଗ୍ ବିଚାର୍ ଜାବର୍ ପାଡିଙ୍ଗ୍‍ ମେଃନ୍‌ସା ଡାଗ୍ଲା ନେଙ୍ଗ୍ ମୁଇଂଜା ଏନ୍‌ କାମ୍ ନାଡିଙ୍ଗ୍‍ ଣ୍ଡୁ ମାତର୍‌ ଆନେକେ ବେବକ୍ନେ ମ୍ନାଃ ଆବା ନେଙ୍ଗ୍ ଏତେ ଲେଃକେ ।"},{"book":"ଜହନ୍‌","chapter":"8","verse":"17","text":"ପେନେ ଦରମ୍ ସାସ୍ତର୍‌ନ୍ନିଆ ଗୁଆର୍‍ ବକେ ମ୍ବାୟାନେ ସାକି ସାମୁଆଁ ସମାନ୍ ଡିଙ୍ଗ୍‌ଲା ମେଇଂ ମେଁନେ ବାସଙ୍ଗ୍‍ଡିଙ୍ଗ୍‍ ଆତେନ୍‌ ସତ୍ ।"},{"book":"ଜହନ୍‌","chapter":"8","verse":"18","text":"ନେଙ୍ଗ୍ ନିଜେ ନ୍‌ସା ନେଙ୍ଗ୍ ସାକି ବିଣ୍ଡିଂ ଆରି ଆନେକେ ବେବକ୍ନେ ମ୍ନାଃ ଆବା ଡିଗ୍ ନେଙ୍ଗ୍ ନ୍‌ସା ସାକି ବିଃଡିଂକେ ।”"},{"book":"ଜହନ୍‌","chapter":"8","verse":"19","text":"ଆତ୍‌ଅରିଆ ମେଇଂ ଆମେକେ ପ୍ରସ୍‌ନ ସାଲିଆକୁକେ, “ପେମ୍ବା ଆଣ୍ଡିକା ?” ଜିସୁ ବାସଙ୍ଗ୍‌କେ “ଆନେଙ୍ଗ୍‌କେ ଣ୍ଡୁଲା ନେମ୍ବାକେ ପେ ପେମ୍ୟାକେ ଣ୍ଡୁ । ଆନେଙ୍ଗ୍‌କେ ମ୍ୟାପେଲେଃଲା ନେମ୍ବାକେ ଡିଗ୍ ମ୍ୟାପେପାଲେ ।”"},{"book":"ଜହନ୍‌","chapter":"8","verse":"20","text":"ମନ୍ଦିର୍‌ନେ ଦାନ୍ ସାଲ୍ୟାନେ ପିଡ଼ିନ୍ନିଆ ବମ୍ୟାକ୍ନେ ବାକ୍ରାନ୍ନିଆ ଜିସୁ ଏନ୍ ସାପା ବିସୟ୍‌ରେ ସିକ୍ୟା ବିଃଡିଂଗେ ଆରି ଜା ଡିଗ୍ ଆମେକେ ବନ୍ଦି ଆଡିଙ୍ଗ୍ ଆର୍‌କେ ଣ୍ଡୁ । ଡାଗ୍ଲା ମେଁନେ ବେଲା ପାଙ୍ଗ୍ ଆଲେଃକେ ଣ୍ତୁ ।"},{"book":"ଜହନ୍‌","chapter":"8","verse":"21","text":"ଜିସୁ ବାରି ମୁଇଂତର୍ ଆମେଇଂକେ ବାସଙ୍ଗ୍‌କେ “ନେଙ୍ଗ୍ ୱେଣ୍ଡିଂ ପେଇଂ ଆନେଙ୍ଗ୍‌କେ ପେତୁର୍‍ଏ; ମାତର୍‌ ପେଇଂ ନିଜେନେ ପାପ୍‍ରେ ପେଗୁଏଃଏ । ନେଙ୍ଗ୍ ଆଣ୍ଡି ଅରିଆ ୱେଣ୍ଡିଂ ପେଇଂ ଆତ୍‍ ଅରିଆ ୱେପେୟା ଣ୍ଡୁ ।”"},{"book":"ଜହନ୍‌","chapter":"8","verse":"22","text":"ଇହୁଦୀ କର୍ତ୍ତୁପକ୍ଷଇଂ ବାଲିର୍‌ବାତା ଡିଙ୍ଗ୍ଆର୍‌ଡିଙ୍କେ ମେଁ ବାସଙ୍ଗ୍‌ଡିଙ୍ଗ୍; “ମେଁ ଆଣ୍ଡିଅରିଆ ୱେଏ ନେ ଆତ୍‍ଅରିଆ ୱେ ନେୟା ଣ୍ଡୁ । ମେଁ ଡେଗ୍‌ଗଃଚେ ଗୁଏନେସା ଏତେଲେ ?”"},{"book":"ଜହନ୍‌","chapter":"8","verse":"23","text":"ଜିସୁ ଏନ୍ ସାମୁଆଁନେ ଉତର୍ ବିଚେ ବାସଙ୍ଗ୍‌କେ “ପେଇଂ ଏନ୍‌ ମଞ୍ଚ୍‌ପୁର୍‌ ବାନ୍ ଜନମ୍; ମାତର୍‌ ନେଙ୍ଗ୍ କିତଂବାନ୍ ପାଙ୍ଗ୍‍ନେ । ପେଇଂ ଏ ଦର୍‌ତନିନେ ନେଙ୍ଗ୍ ଆକେନ୍ ମଞ୍ଚ୍‌ପୁର୍‌ ବାନ୍ ଣ୍ଡୁ ।"},{"book":"ଜହନ୍‌","chapter":"8","verse":"24","text":"ନେଙ୍ଗ୍ ଆପେକେ ବାସଙ୍ଗ୍‍ମ୍ବଗେ ପେ ପେନେ ପାପ୍‍ରେ ପେଗୁଏଃଏ ନେଙ୍ଗ୍ ଜେ ଆତେନ୍‌ ରେମୁଆଁ ପେଇଂ ସତ୍ ପେମାନେଲା ନିଜେନେ ପାପ୍‍ନ୍ନିଆ ପେଗୁଏଃଏ ।”"},{"book":"ଜହନ୍‌","chapter":"8","verse":"25","text":"ମେଇଂ ସାଲିଆକୁକେ “ନା ଜାଣ୍ଡେ ?” ଜିସୁ ଉତର୍ ବିକେ “ଆତେନ୍‌ ସାମୁଆଁ ନେଙ୍ଗ୍ ମୁଲେବାନ୍‍ ବାସଙ୍ଗ୍‌ଚେ ପାଙ୍ଗ୍ ନ୍ଲେ ।"},{"book":"ଜହନ୍‌","chapter":"8","verse":"26","text":"ପେନେ ବିସୟ୍‌ରେ ବାସଙ୍ଗ୍‍ନେସା ଆରି ପେନେ ବିଚାର୍ ଡିଙ୍ଗ୍‍ନେସା ନେଙ୍ଗ୍‌ନେ ଗୁଲେ ସାମୁଆଁ ଲେଃକେ । ମାତର୍‌ ଜା ଆନେଙ୍ଗ୍ ବେବକେ ମେଁ ସତ୍ । ବାରି ମେଁବାନ୍ ନେଙ୍ଗ୍ ମେଁନେ ଅଁନ୍ଲେକେ; ଆତେନ୍‌‌ଆ ଦର୍‌ତନିନ୍ନିଆ ବାସଙ୍ଗ୍‌ଣ୍ଡିଂ ।”"},{"book":"ଜହନ୍‌","chapter":"8","verse":"27","text":"ଜିସୁ ମେଁନେ ଆବା ବିସୟ୍‌ରେ କେଚେ ଏନ୍‌ ସାମୁଆଁ ବାସଙ୍ଗ୍‌ ଡିଙ୍ଗେ ଡାଗ୍‌ଚେ ମେଇଂ ଦ୍ରିଗ୍ ଆୟା ଆର୍‌କେ ଣ୍ଡୁ ।"},{"book":"ଜହନ୍‌","chapter":"8","verse":"28","text":"ତେଲା ଜିସୁ ଆମେଇଂକେ ବାସଙ୍ଗ୍‌କେ “ଉଡ଼ିବେଲା ପେ ରେମୁଆଁ ଉଙ୍ଗ୍‌ଡେ କିତଂ ପେୱେଏ ଅଃତେନ୍‍ ବେଲା ବୁଜେ ପେୟାଏ ସତେଆ ନେଙ୍ଗ୍ ଆତେନ୍‌ । ଅଃତେନ୍‍ ବେଲା ପେଇଂ ପେମ୍ୟାଏ ନେଙ୍ଗ୍ ନିଜେ ଅଦିକାର୍‌ରେ ମେଃଡିଗ୍‌ ନାଡିଙ୍ଗ୍‌କେ ଣ୍ଡୁ । ମ୍ନାଃ ଆବା ବାନ୍ ମେଁନେ ସିକେନ୍ଲେକେ, ଆତେନ୍‌ ମ୍ବାସଙ୍ଗ୍‍ଏ ।"},{"book":"ଜହନ୍‌","chapter":"8","verse":"29","text":"ଜା ଆନେଙ୍ଗ୍‌କେ ବେବକେ ମେଁ ନେଙ୍ଗ୍ ଏତେ ଲେଃକେ । ମେଁ ଆନେଙ୍ଗ୍‌କେ ମୁଇଂଜାକେ ଆଆନ୍ତାର୍‍ ଣ୍ଡୁ ମେଃନ୍‌ସା ଡାଗ୍ଲା ଜା ମେଁନେ ଇକ୍‌ଚା ମାତର୍‌ ଆତେନ୍‌ ନେଙ୍ଗ୍ କାଲାଆଃ ଡିଙ୍ଗ୍‌ନ୍ଲେଃଏ ।”"},{"book":"ଜହନ୍‌","chapter":"8","verse":"30","text":"ଜିସୁନେ ଏନ୍‌ ସାପା ସାମୁଆଁ ଅଁଚେ ଉଡ଼ିରୁଆ ଆମେକେ ସତ୍ ମାନେଃ ଆର୍‌କେ ।"},{"book":"ଜହନ୍‌","chapter":"8","verse":"31","text":"ଇଡ଼ିଙ୍ଗ୍ ଜିସୁ ମେଁନେଡାଗ୍ରା ସତ୍‍ ମାନେଃଡିଂକ୍ନେ ଇହୁଦୀଇଂକେ ବାସଙ୍ଗ୍‌କେ “ଜଦି ନେଙ୍ଗ୍‌ନେ ବ୍ନାଇର୍‌କେ ପାଲନ୍ ପେଡିଙ୍ଗ୍‌ଏ ତେଲା ପେ ସତେଆ ନେଙ୍ଗ୍‌ନେ ସିସ୍‍ ପେଡିଙ୍ଗ୍ଏ ।"},{"book":"ଜହନ୍‌","chapter":"8","verse":"32","text":"ପେଇଂ ସତ୍ ପେମ୍ୟାଏ ଆରି ସତ୍ ଆପେକେ ମୁକ୍ତି ଆଃଡିଙ୍ଗ୍ଏ ।”"},{"book":"ଜହନ୍‌","chapter":"8","verse":"33","text":"ଇହୁଦୀଇଂ ଉତର୍ ବିଚେ ବାସଙ୍ଗ୍‌କେ, “ନେଙ୍ଗ୍ ଅବ୍ରାହାମ୍‌ନେ କୁଲ୍‍; ଆରି ଅଃନା ଜାନେ ଗତି ଡିଙ୍ଗ୍ ନେଲେଗେ ଣ୍ଡୁ । ନାଁ ମେଃନ୍‌ସା ବାସଙ୍ଗ୍‌ନାଣ୍ଡିଂ ନେ ମୁକ୍ତି ନେଡିଙ୍ଗ୍‌ଏ, ଏନ୍‌ ସାମୁଆଁନେ ଅର୍‌ତ ମେଃନେ ?”"},{"book":"ଜହନ୍‌","chapter":"8","verse":"34","text":"ଜିସୁ ବାସଙ୍ଗ୍‌କେ “ନେଙ୍ଗ୍ ସତ୍ ବାସଙ୍ଗ୍‌ଣ୍ଡିଂ ଜାଣ୍ଡେଇଂ ପାପ୍ ଡିଙ୍ଗ୍ ଆର୍‌ଏ ମେଇଂ ସାପାରେ ପାପ୍‍ନେ ଗତିରେ ।"},{"book":"ଜହନ୍‌","chapter":"8","verse":"35","text":"ଗତିରେ କାଲାଆଃ ଡୁଆଣ୍ଡ୍ରେ ଏତେ ମୁଇଂଜା ଡିଗ୍ ଲେଃଆୟା ଣ୍ଡୁ । ମାତର୍‌ ଗଡ଼େଅ ଡୁଆଣ୍ଡ୍ରେନେ କାଲାଆଃ ଲେଃଏ ।"},{"book":"ଜହନ୍‌","chapter":"8","verse":"36","text":"ଗଡ଼େଅ ଜଦି ଆପେକେ କୁଲାସ୍‍ ଆଡିଙ୍କେ ପେ ସତେଆଃ ମୁକ୍ତି ପେଡିଙ୍ଗ୍‌ଏ ।"},{"book":"ଜହନ୍‌","chapter":"8","verse":"37","text":"ନେଙ୍ଗ୍ ମ୍ୟାନ୍ଲେକେ ପେଇଂ ଅବ୍ରାହାମ୍ କୁଲ୍‍ନେ ରେମୁଆଁ । ତେଲା ଡିଗ୍ ପେ ଆନେକେ ବାଗୁଏଃ ନ୍‌ସା ଚେସ୍‌ଟା ଡିଙ୍ଗ୍ ପେଡିଙ୍ଗ୍‌କେ ମେଃନ୍‌ସା ଡାଗ୍ଲା ପେ ନେଙ୍ଗ୍‌ନେ ଗିଆନ୍‍ ମାନେନ୍‌ସା ରାଜି ଣ୍ଡୁ ।"},{"book":"ଜହନ୍‌","chapter":"8","verse":"38","text":"ନେମ୍ବାନ୍ନିଆ ନେଙ୍ଗ୍ ମେଁନେ କେନ୍ଲେକେ ଆତେନ୍‌ ନେଙ୍ଗ୍ ମ୍ବାସଙ୍ଗ୍‍ଏ । ମାତର୍‌ ପେମ୍ବା ବାସଙ୍ଗ୍‌ଲା ପେ କାମ୍ ଡିଙ୍ଗ୍ ପେଡିଙ୍ଗ୍ ।”"},{"book":"ଜହନ୍‌","chapter":"8","verse":"39","text":"ଜିସୁ ଆମେଇଂକେ ବାସଙ୍ଗ୍‌କେ, “ନେମ୍ବା ଜା ଅବ୍ରାହାମ୍ ।” ଜିସୁ ବାସଙ୍ଗ୍‌କେ, “ପେ ଜଦି ସତେଆ ଅବ୍ରାହାମ୍‌ନେ ଉଙ୍ଗ୍‌ଡେ, ମେଁ ମେଃ ଡିଂବଗେ, ପେ ଦେତ୍ ପେପାଡିଙ୍ଗ୍ ।"},{"book":"ଜହନ୍‌","chapter":"8","verse":"40","text":"ଇସ୍‌ପର୍‌ନେ ବାନ୍ ଅଁନ୍ଲେକେ ସତ୍‍କେ ବାସଙ୍ଗ୍‌ନେ ଆନ୍ତାର୍ଚେ ନେଙ୍ଗ୍ ଆରି ମେଁନେ ନାବାସଙ୍ଗ୍‌କେ ଣ୍ଡୁ; ତେଲାଡିଗ୍‍ ପେ ଆନେଙ୍ଗ୍‌କେ ଜିବନ୍‌ରେ ବାଗୁଏ ବିନ୍‌ସା ଚେସ୍‌ଟା ଡିଙ୍ଗ୍ ପେଡିଙ୍ଗ୍ । ଅବ୍ରାହାମ୍ ଦେକ୍‌ରକମ୍ କାମ୍ ଡିଙ୍ଗ୍ ଆବଗେ ଣ୍ଡୁ ।”"},{"book":"ଜହନ୍‌","chapter":"8","verse":"41","text":"“ପେମ୍ବାଇଂ ମେଁ ଡିଙ୍ଗ୍‍ବଗେ ପେ ଆତେନ୍‌ ଡିଙ୍ଗ୍‌ପେଡିଙ୍ଗ୍ ।” ମେଇଂ ଉତର୍ ବିଚେ ବାସଙ୍ଗ୍‌କେ “ମାତର୍‌ ଇସ୍‌ପର୍ ନେନେ ମ୍ନାଃ ଆବା ନେ ମେଃନେ ସତେଆ ଉଙ୍ଗ୍‌ଡେ ।”"},{"book":"ଜହନ୍‌","chapter":"8","verse":"42","text":"ଜିସୁ ଆମେଇଂକେ ବାସଙ୍ଗ୍‌କେ “ଇସ୍‌ପର୍ ଜଦି ସତେଆ ପେନେ ମ୍ନାଃ ଆବା ଡିଙ୍ଗ୍ ପାଲେ ତେଲା ପେ ଆନେଙ୍ଗ୍‌କେ ଆଲାଦ୍ ପେପାଡିଙ୍ଗ୍‍ ମେଃନ୍‌ସା ଡାଗ୍ଲା ନେଙ୍ଗ୍ ଇସ୍‌ପର୍‌ନେ ବାନ୍ ପାଙ୍ଗ୍‌ଚେ ଏକେ ଆକ୍‌କେ ନ୍ଲେକେ । ନେଙ୍ଗ୍ ନିଜେ ଅଦିକାର୍‌ରେ ନେପାଙ୍ଗ୍‌କେ ଣ୍ଡୁ । ମାତର୍‌ ମେଁ ଆନେଙ୍ଗ୍‌କେ ବେବକେ ।"},{"book":"ଜହନ୍‌","chapter":"8","verse":"43","text":"ନେଙ୍ଗ୍ ମେଁନେ ବାସଙ୍ଗ୍‌ଣ୍ଡିଂ ମେଃନ୍‌ସା ପେବୁଜେକେ ? ଏନ୍‌ ମେଁନେ ଡାଗ୍ଲା ପେ ନେଙ୍ଗ୍‌ନେ ଗିଆନ୍‍ ଅଁଚେ ସାମ୍ବାଲେ ପେୟାକେ ।"},{"book":"ଜହନ୍‌","chapter":"8","verse":"44","text":"ପେଇଂ ପେମ୍ବାଇଂ ସ‍ଏତାନ୍‌ନେ ଉଙ୍ଗ୍‌ଡେ; ମେଁନେ ଇକ୍‌ଚାରେ କାମ୍ ଡିଙ୍ଗ୍‍ନେସା ରାଜି । ଆରେକ୍ନେ ମୁଲେ ବାନ୍‍ ଆଃ ମେଁ ଲେଃଗେ ରେମୁଆଁ ବାଗୁଏଃନେ । ମେଁ ଅଃନା ସତ୍‍ନେ ପାକା ଆଲେଃଗେ ଣ୍ଡୁ ଡାଗ୍ଲା ମେଁନେ ଡାଗ୍ରା ଇଡ଼ିଙ୍ଗ୍ ଡିଗ୍ ସତ୍ ଣ୍ଡୁ । ମିଚ୍‌ ବାସଙ୍ଗ୍‌ନେ ମେଁନେ ଅବ୍ୟାସ୍ । ଡାଗ୍ଲା ମେଁ ନିଜେ ମିଚ୍ ବାସଙ୍ଗ୍‍ଣ୍ଡ୍ରେ ଆରି ସାପା ମିଚ୍‌ନେ ରେମୁଆଁ ।"},{"book":"ଜହନ୍‌","chapter":"8","verse":"45","text":"ମାତର୍‌ ନେଙ୍ଗ୍ ସତ୍ ମ୍ବାସଙ୍ଗ୍‍ଏ ଆତେନ୍‌‍ସା ପେ ଆନେଙ୍ଗ୍‌କେ ସତ୍ ପେମାନେକେ ।"},{"book":"ଜହନ୍‌","chapter":"8","verse":"46","text":"ନେଙ୍ଗ୍ ପାପି ଡାଗ୍‌ଚେ ପେ ବିତ୍ରେ ଜା ପାର୍‍ମାନ୍‍ ଡିଙ୍ଗ୍‍ପେୟା ? ନେଙ୍ଗ୍ ଜଦି ସତ୍ ମ୍ବାସଙ୍ଗ୍‍ଏ ଆନେଙ୍ଗ୍‌କେ ପେ ମେସା ସତ୍ ପେମାନେକେ ?"},{"book":"ଜହନ୍‌","chapter":"8","verse":"47","text":"ଜା ଇସ୍‌ପର୍‌ନେ ବାନ୍ ଜନମ୍ ଡିଙ୍ଗ୍‌ଏ ମେଁ ଇସ୍‌ପର୍‌ନେ ବ୍ନାଲିର୍ ଅଁଏ । ପେ ଇସ୍‌ପର୍‌ନେ ବାନ୍ ଜନମ୍ ଣ୍ଡୁ; ତେସା ନେଙ୍ଗ୍ ସାମୁଆଁନ୍ନିଆ ଦିଆନ୍ ପେବିକେ ଣ୍ଡୁ ।”"},{"book":"ଜହନ୍‌","chapter":"8","verse":"48","text":"ମେଇଂ ଜିସୁକେ ସାଲିଆକୁକେ, “ନାଁ ମୁଇଙ୍ଗ୍ ସମିରଣୀୟ ଆରି ସେଆଁରେ ଏନ୍‌ ସାମୁଆଁ ବାସଙ୍ଗ୍‌ନେ ନେ ପାକା ସମାନ୍ ଆଡିଂକେ ଣ୍ଡୁ କି ?”"},{"book":"ଜହନ୍‌","chapter":"8","verse":"49","text":"ଜିସୁ ଉତର୍ ବିକେ “ଣ୍ଡୁ ନେଙ୍ଗ୍ ସେଆଁରେ ଣ୍ଡୁ । ନେଙ୍ଗ୍ ନେଙ୍ଗ୍‌ନେ ଆବା ଇସ୍‌ପର୍‌କେ ସନମାନ୍ ବିଃଡିଂକେ ମାତର୍‌ ପେ ଆନେକେ ଅପ୍‍ମାନ୍‍ ବିପେଡିଙ୍ଗ୍ ।"},{"book":"ଜହନ୍‌","chapter":"8","verse":"50","text":"ନେଙ୍ଗ୍ ନିଜେ ନିଜେକେ ମ୍ନାଃ ଡିଙ୍ଗ୍‍ନେସା ଇକ୍‌ଚା ନାଡିଙ୍କେ ଣ୍ଡୁ । ମାତର୍‌ ଏନ୍‌ ସାମୁଆଁ ନେଙ୍ଗ୍‍ନେସା ବାରି ମୁଇଂଜା ଚାଏଁ ଡିଙ୍ଗ୍ ବାରି ମେଁ ନେଙ୍ଗ୍ ପାକା ବିଚାର୍ ଡିଙ୍ଗ୍‌ଏ ।"},{"book":"ଜହନ୍‌","chapter":"8","verse":"51","text":"ନେଙ୍ଗ୍ ସତ୍ ବାସଙ୍ଗ୍‌ଣ୍ଡିଂ ଜା ନେଙ୍ଗ୍‌ନେ ସାମୁଆଁ ପାଲନ୍ ଡିଙ୍ଗ୍ ଆର୍‌ଏ ମେଁ ଅଃନା ଆଗୁଏ ଣ୍ଡୁ ।”"},{"book":"ଜହନ୍‌","chapter":"8","verse":"52","text":"ମେଇଂ ଆମେକେ ବାସଙ୍ଗ୍‌କେ “ଏକେ ନେ ମ୍ୟାନେଲେକେ ଜେ ଆନାକେ ସେଆଁରେ ସାଃଲେଃକେ । ଅବ୍ରାହାମ୍ ବାରି ବାବବାଦି ସାପାରେ ଗୁଏ ଲେଃଆର୍‌କେ; ଆରି ନାଁ ବାସଙ୍ଗ୍‌ନାଡିଙ୍ଗ୍‍ ଜା ନାନେ ସାମୁଆଁ ପାଲନ୍ ଡିଙ୍ଗ୍‌ଏ ମେଁ ଅଃନା ଆଗୁଏଣ୍ଡୁ ।"},{"book":"ଜହନ୍‌","chapter":"8","verse":"53","text":"ନେନେ ଅସେନେ ନ୍ତାଞ୍ଜା ଅବ୍ରାହାମ୍ ଗୁଏଲେଃକେ । ନାଁ ମେଃନେ ଅବ୍ରାହାମ୍ ବାନ୍ ମ୍ନା ଡାଗ୍‌ଚେ ଏତେ ନାଡିଙ୍ଗ୍‍ ?” ବାବବାଦିଇଂ ଡିଗ୍ ଗୁଏଃ ଆର୍‌କେ । “ନାଁ ନିଜେକେ ଜାଣ୍ଡେ ଡାଗ୍‌ଚେ ବାବେ ନାଡିଙ୍ଗ୍‌କେ ?”"},{"book":"ଜହନ୍‌","chapter":"8","verse":"54","text":"ଜିସୁ ଉତର୍ ବିକେ, “ନେଙ୍ଗ୍ ଜଦି ନିଜେକେ ମ୍ନାଃ ଡିଙ୍ଗ୍‍ନେସା ଚେସ୍‌ଟା ମ୍ପାଡିଙ୍ଗ୍‍, ଆକ୍‌ମେନେ ମେଃ ଡିଗ୍ ମୁଲ୍ୟ ଆପାଲେଃ । ଜା ଆନେଙ୍ଗ୍ ଗୌରବ୍‌ ଡିଙ୍ଗ୍‌ଏ, ମେଁ ନେଙ୍ଗ୍‌ନେ ଆବା ଆଜାକେ ପେ ପେନେ ଇସ୍‌ପର୍ ଡାଗ୍‌ଚେ ବାସଙ୍ଗ୍‍ପେଡିଙ୍ଗ୍‍ ।"},{"book":"ଜହନ୍‌","chapter":"8","verse":"55","text":"ପେ ଆମେକେ ଅଃନା ପେମ୍ୟାକେ ନେଙ୍ଗ୍ ଆମେକେ ମ୍ୟାନ୍ଲେକେ । ଆମେକେ ନାମ୍ୟାକେ ଣ୍ଡୁ ଡାଗ୍‌ଚେ ନେଙ୍ଗ୍ ଜଦି ମ୍ବାସଙ୍ଗ୍‍ଏ, ପେ ସୁଗୁଆ ନେଙ୍ଗ୍ ଡିଗ୍ ମୁଇଙ୍ଗ୍ ପଙ୍ଗାଲ୍‌ ଣ୍ଡିଂଏ । ମାତର୍‌ ନେଙ୍ଗ୍ ଆମେକେ ମ୍ୟାନ୍ଲେକେ ଆରି ମେଁନେ ସାମୁଆଁ ମାନେଃ ମ୍ୟାକେ ।"},{"book":"ଜହନ୍‌","chapter":"8","verse":"56","text":"ନେଙ୍ଗ୍‌ ପାଙ୍ଗ୍‌ନେ କେପେୟାଏ ଡାଗ୍‌ଚେ ଆସା ଡିଙ୍ଗ୍‌ଚେ ପେମ୍ବା ଅବ୍ରାହାମ୍ ସାର୍ଦା ଡିଙ୍ଗ୍‌ଲେଗେ, ନିମାଣ୍ଡା ଆନେଙ୍ଗ୍‌କେ କେଚେ ମେଁନେ ଉଡ଼ି ସାର୍ଦା ଡିଙ୍ଗ୍‌ଲେଗେ ।”"},{"book":"ଜହନ୍‌","chapter":"8","verse":"57","text":"ମେଇଂ ସାଲିଆକୁକେ, “ମେଁନେ ଆନାକେ ମ୍ବାର୍‍କୁଡ଼ି ଗୁଆ ମୁଆଁ ଡିଗ୍ ଆଡିଙ୍କେ ଣ୍ଡୁ; ନାନେ ଅବ୍ରାହାମ୍‍କେ କେନାଲେଃକେ ?”"},{"book":"ଜହନ୍‌","chapter":"8","verse":"58","text":"ଜିସୁ ଉତର୍ ବିକେ “ନେଙ୍ଗ୍ ସତ୍ ବାସଙ୍ଗ୍‌ଣ୍ଡିଂ ଅବ୍ରାହାମ୍‌ନେ ଜନମ୍ ଡିଙ୍ଗ୍‌ନେ ସେନୁଗ୍‍ ନେଙ୍ଗ୍ ନ୍ଲେକେ ।”"},{"book":"ଜହନ୍‌","chapter":"8","verse":"59","text":"ଆକେନ୍ ଅଁଚେ ମେଇଂ ଆମେକେ ବଗ୍‍ନ୍‍ସା ବ୍ରି ଜଗ୍‍ଆର୍‌କେ । ମାତର୍‌ ଜିସୁ ସାପାରେବାନ୍‍ ସେନୁଗ୍‍ ମନ୍ଦିର୍‍ ଆନ୍ତାର୍ଚେ ୱେଗେ ।"}]}