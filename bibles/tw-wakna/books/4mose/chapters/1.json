{"data":[{"book":"4 Mose","chapter":"1","verse":"1","text":"Awurade kasa kyerɛɛ Mose wɔ Ahyiae Ntamadan a ɛwɔ Sinai nweatam so. Eyi sii wɔ mfe abien a Israelfo fii Misraim no akyi, ɔsram a ɛto so abien no da a edi kan. Ɔkae se:"},{"book":"4 Mose","chapter":"1","verse":"2","text":"“Gyina Israelfo no mmusuakuw ne wɔn mmusua so kan wɔn nyinaa. Kyerɛw ɔbarima biara din."},{"book":"4 Mose","chapter":"1","verse":"3","text":"Wo ne Aaron na mobɛkan mmarima a wɔadi mfe aduonu no ne nea ɛboro saa a wotumi kɔ ɔsa."},{"book":"4 Mose","chapter":"1","verse":"4","text":"Ɔbarima a ofi abusuakuw biara mu a ɔyɛ ntuanoni na ɛsɛ sɛ ɔboa mo."},{"book":"4 Mose","chapter":"1","verse":"5","text":"“Mmarima a wɔbɛboa mo no din ni:"},{"book":"4 Mose","chapter":"1","verse":"6","text":"Simeon abusuakuw no ntuanoni ne Surisadai babarima Selumiel;"},{"book":"4 Mose","chapter":"1","verse":"7","text":"Yuda abusuakuw no ntuanoni ne Aminadab babarima Nahson;"},{"book":"4 Mose","chapter":"1","verse":"8","text":"Isakar abusuakuw no ntuanoni ne Suar babarima Netanel;"},{"book":"4 Mose","chapter":"1","verse":"9","text":"Sebulon abusuakuw no ntuanoni ne Helon babarima Eliab;"},{"book":"4 Mose","chapter":"1","verse":"10","text":"Yosef mmabarima no:"},{"book":"4 Mose","chapter":"1","verse":"11","text":"Benyamin abusuakuw ntuanoni ne Gideoni babarima Abidan;"},{"book":"4 Mose","chapter":"1","verse":"12","text":"Dan abusuakuw ntuanoni ne Amisadai babarima Ahieser;"},{"book":"4 Mose","chapter":"1","verse":"13","text":"Aser abusuakuw ntuanoni ne Okran babarima Pagiel;"},{"book":"4 Mose","chapter":"1","verse":"14","text":"Gad abusuakuw ntuanoni ne Deguel babarima Eliasaf;"},{"book":"4 Mose","chapter":"1","verse":"15","text":"Naftali abusuakuw ntuanoni ne Enan babarima Ahira.”"},{"book":"4 Mose","chapter":"1","verse":"16","text":"Eyinom ne mmarima a woyii wɔn fii nnipa no mu, a wɔyɛ wɔn agyanom mmusua no ntuanofo."},{"book":"4 Mose","chapter":"1","verse":"17","text":"Mose ne Aaron faa saa nnipa a wɔabobɔ wɔn din yi,"},{"book":"4 Mose","chapter":"1","verse":"18","text":"na da a edi kan wɔ ɔsram a ɛto so abien no mu no, wɔfrɛɛ ɔmanfo no nyinaa. Nnipa no nam wɔn mmusuakuw ne wɔn mmusua so kyerɛɛ wɔn anato na wɔkyerɛw mmarima a wɔadi mfe aduonu ne nea ɛboro saa no din mmaako mmaako,"},{"book":"4 Mose","chapter":"1","verse":"19","text":"sɛnea Awurade hyɛɛ Mose no. Enti ɔkan wɔn wɔ Sinai sare so."},{"book":"4 Mose","chapter":"1","verse":"20","text":"Ruben a ɔyɛ Israel abakan asefo:"},{"book":"4 Mose","chapter":"1","verse":"21","text":"Nnipa dodow a wofi Ruben abusuakuw no mu no yɛ mpem aduanan asia ne ahannum (46,500)."},{"book":"4 Mose","chapter":"1","verse":"22","text":"Simeon asefo:"},{"book":"4 Mose","chapter":"1","verse":"23","text":"Nnipa dodow a wofi Simeon abusuakuw no mu no yɛ mpem aduonum akron ne ahaasa (59,300)."},{"book":"4 Mose","chapter":"1","verse":"24","text":"Gad asefo:"},{"book":"4 Mose","chapter":"1","verse":"25","text":"Nnipa dodow a wofi Gad abusuakuw no mu no yɛ mpem aduanan anum ahansia ne aduonum (45,650)."},{"book":"4 Mose","chapter":"1","verse":"26","text":"Yuda asefo:"},{"book":"4 Mose","chapter":"1","verse":"27","text":"Nnipa dodow a wofi Yuda abusuakuw no mu no yɛ mpem aduɔson anan ne ahansia (74,600)."},{"book":"4 Mose","chapter":"1","verse":"28","text":"Isakar asefo:"},{"book":"4 Mose","chapter":"1","verse":"29","text":"Nnipa dodow a wofi Isakar abusuakuw no mu no yɛ mpem aduonum anan ne ahannan (54,400)."},{"book":"4 Mose","chapter":"1","verse":"30","text":"Sebulon asefo:"},{"book":"4 Mose","chapter":"1","verse":"31","text":"Nnipa dodow a wofi Sebulon abusuakuw no mu no yɛ mpem aduonum ason ne ahannan (57,400)."},{"book":"4 Mose","chapter":"1","verse":"32","text":"Yosef mmabarima no:"},{"book":"4 Mose","chapter":"1","verse":"33","text":"Nnipa dodow a wofi Efraim abusuakuw no mu no yɛ mpem aduanan ne ahannum (40,500)."},{"book":"4 Mose","chapter":"1","verse":"34","text":"Manase asefo:"},{"book":"4 Mose","chapter":"1","verse":"35","text":"Nnipa dodow a wofi Manase abusuakuw no mu no yɛ mpem aduasa abien ne ahannu (32,200)."},{"book":"4 Mose","chapter":"1","verse":"36","text":"Benyamin asefo:"},{"book":"4 Mose","chapter":"1","verse":"37","text":"Nnipa dodow a wofi Benyamin abusuakuw no mu no yɛ mpem aduasa anum ne ahannan (35,400)."},{"book":"4 Mose","chapter":"1","verse":"38","text":"Dan asefo:"},{"book":"4 Mose","chapter":"1","verse":"39","text":"Nnipa dodow a wofi Dan abusuakuw no mu no yɛ mpem aduosia abien ne ahanson (62,700)."},{"book":"4 Mose","chapter":"1","verse":"40","text":"Aser asefo:"},{"book":"4 Mose","chapter":"1","verse":"41","text":"Nnipa dodow a wofi Aser abusuakuw no mu no yɛ mpem aduanan baako ne ahannum (41,000)."},{"book":"4 Mose","chapter":"1","verse":"42","text":"Naftali asefo:"},{"book":"4 Mose","chapter":"1","verse":"43","text":"Nnipa dodow a wofi Naftali abusuakuw no mu no yɛ mpem aduonum abiɛsa ne ahannan (53,400)."},{"book":"4 Mose","chapter":"1","verse":"44","text":"Eyinom ne mmarima a Mose ne Aaron ne Israel mmusuakuw dumien no ntuanofo kan wɔn."},{"book":"4 Mose","chapter":"1","verse":"45","text":"Israelfo a na wɔadi mfe aduonu anaa nea ɛboro saa no a wobetumi adɔm Israel asraafodɔm no nso, wogyinaa wɔn mmusua so kan wɔn."},{"book":"4 Mose","chapter":"1","verse":"46","text":"Na wɔn nyinaa dodow yɛ mpem ahansia ne abiɛsa ne ahannum aduonum (603,550)."},{"book":"4 Mose","chapter":"1","verse":"47","text":"Mmusua a wɔwɔ Lewi abusuakuw no de, wɔankan wɔn anka wɔn a aka no ho."},{"book":"4 Mose","chapter":"1","verse":"48","text":"Na Awurade aka akyerɛ Mose se,"},{"book":"4 Mose","chapter":"1","verse":"49","text":"“Nkan Lewifo abusuakuw no, na mfa wɔn nka Israelfo a wɔaka no ho."},{"book":"4 Mose","chapter":"1","verse":"50","text":"Fa Ahyiae Ntamadan no ho dwumadi hyɛ Lewifo no nsa. Wɔnhwɛ nneɛma a wɔde asiesie mu ne nea ɛkeka ho nyinaa so. Wɔn na wɔbɛsoa Ahyiae Ntamadan no ne mu nneɛma, wɔbɛhwɛ so na wɔatenatena ho."},{"book":"4 Mose","chapter":"1","verse":"51","text":"Bere biara a ɛsɛ sɛ wotu Ahyiae Ntamadan no, Lewifo no na ɛsɛ sɛ wotutu, na baabiara a wɔde besi no, wɔn na wɔbɛyɛ. Onipa foforo biara a ɔbɛbɛn ho no, wobekum no."},{"book":"4 Mose","chapter":"1","verse":"52","text":"Israel abusuakuw biara benya ne tenabea ne ne frankaa."},{"book":"4 Mose","chapter":"1","verse":"53","text":"Lewifo no besisi wɔn ntamadan atwa Ahyiae Ntamadan no ho ahyia, sɛnea ɛbɛyɛ a Onyankopɔn abufuwhyew remma Israelfo no so. Lewifo no na wɔbɛhwɛ Ahyiae Ntamadan no so.”"},{"book":"4 Mose","chapter":"1","verse":"54","text":"Israelfo no yɛɛ eyinom nyinaa sɛnea Awurade hyɛɛ Mose no."}]}