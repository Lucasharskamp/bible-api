{"data":[{"book":"Markus","chapter":"6","verse":"1","text":"Jeesus lähti pian siitä osasta maata ja palasi oppilaineen kotikaupunkiinsa Nasaretiin."},{"book":"Markus","chapter":"6","verse":"2,3","text":"Seuraavana sapattina hän opetti synagogassa. Siellä ihmeteltiin hänen viisauttaan ja ihmetekojaan – olihan hän oman paikkakunnan miehiä."},{"book":"Markus","chapter":"6","verse":"4","text":"Silloin Jeesus sanoi heille: »Profeettaa kunnioitetaan kaikkialla muualla paitsi hänen omassa kotikaupungissaan, sukulaistensa ja perheensä parissa.»"},{"book":"Markus","chapter":"6","verse":"5","text":"Heidän epäuskonsa tähden Jeesus ei voinut tehdä siellä muita ihmetekoja kuin laskea kätensä muutamien sairaiden päälle ja parantaa heidät."},{"book":"Markus","chapter":"6","verse":"6","text":"Hän ihmetteli ihmisten epäuskoa ja lähti lähiseudun kyliin opettamaan kansaa."},{"book":"Markus","chapter":"6","verse":"7","text":"Jeesus kutsui koolle kaksitoista oppilastaan ja lähetti heidät pareittain liikkeelle. Hän antoi heille voiman vapauttaa ihmisiä demonien vallasta."},{"book":"Markus","chapter":"6","verse":"8","text":"He saivat ottaa mukaan vain matkasauvan – ei ruokaa, ei laukkua, ei rahaa,"},{"book":"Markus","chapter":"6","verse":"9","text":"ei edes ylimääräistä jalkineparia tai toista vaatekertaa."},{"book":"Markus","chapter":"6","verse":"10","text":"»Asukaa kullakin paikkakunnalla koko ajan samassa talossa älkääkä siirtykö talosta taloon», hän sanoi."},{"book":"Markus","chapter":"6","verse":"11","text":"»Ja kun jossain ei oteta teitä vastaan tai kuunnella teitä, karistakaa lähtiessänne tomu jaloistanne merkiksi siitä, että olette jättäneet sen paikan oman onnensa nojaan.»"},{"book":"Markus","chapter":"6","verse":"12","text":"Jeesuksen oppilaat lähtivät julistamaan, että kaikkien ihmisten oli luovuttava synnistä."},{"book":"Markus","chapter":"6","verse":"13","text":"He myös vapauttivat monia pahojen henkien vallasta ja paransivat useita sairaita voitelemalla heidät öljyllä."},{"book":"Markus","chapter":"6","verse":"14","text":"Pian kuningas Herodes kuuli Jeesuksesta, sillä kaikkialla puhuttiin hänen ihmeteoistaan. Kuningas luuli Jeesuksen olevan henkiin herännyt Johannes Kastaja. Ihmiset sanoivatkin: »Kummako siis, että hän pystyy tekemään sellaisia ihmeitä!»"},{"book":"Markus","chapter":"6","verse":"15","text":"Toiset taas ajattelivat Jeesuksen olevan muinainen profeetta Elia, joka olisi palannut maailmaan. Jotkut väittivät että hän oli uusi profeetta, samanlainen kuin entisaikojen suurmiehet."},{"book":"Markus","chapter":"6","verse":"16","text":"»Ei», Herodes sanoi, »se on Johannes, jonka minä mestautin – hän on noussut kuolleista.»"},{"book":"Markus","chapter":"6","verse":"17,18","text":"Herodes oli näet lähettänyt sotilaat pidättämään ja vangitsemaan Johanneksen, koska hän muistutti jatkuvasti kuningasta siitä, että tämä oli tehnyt väärin ottaessaan vaimokseen Herodiaan, veljensä Filippuksen vaimon."},{"book":"Markus","chapter":"6","verse":"19","text":"Herodias halusi kostaa ja surmauttaa Johanneksen, mutta ilman Herodeksen suostumusta hänellä ei ollut valtaa tehdä sitä."},{"book":"Markus","chapter":"6","verse":"20","text":"Herodes puolestaan kunnioitti Johannesta hyvänä ja pyhänä miehenä ja piti sen vuoksi tätä suojeluksessaan. Joka kerta puhuessaan Johanneksen kanssa Herodes tuli rauhattomaksi, mutta kuunteli Johannesta kuitenkin mielellään."},{"book":"Markus","chapter":"6","verse":"21","text":"Lopulta Herodiaan tilaisuus tuli. Oli Herodeksen syntymäpäivä, ja hän piti juhlat palatsinsa työntekijöille, armeijan upseereille ja Galilean johtaville kansalaisille."},{"book":"Markus","chapter":"6","verse":"22,23","text":"Herodiaan tytär esitti heille tanssia, joka miellytti kovasti katselijoita."},{"book":"Markus","chapter":"6","verse":"24","text":"Tyttö lähti kysymään äidiltään, mitä pyytäisi. Tämä sanoi: »Pyydä Johannes Kastajan päätä.»"},{"book":"Markus","chapter":"6","verse":"25","text":"Tytär palasi kiireesti kuninkaan luo ja sanoi: »Minä haluan Johannes Kastajan pään – nyt heti – tarjottimella!»"},{"book":"Markus","chapter":"6","verse":"26","text":"Kuninkaan kasvot synkkenivät, mutta hän ei voinut rikkoa lupaustaan vieraiden nähden."},{"book":"Markus","chapter":"6","verse":"27","text":"Hän lähetti siis yhden henkivartijansa lyömään Johannes Kastajalta pään poikki ja tuomaan sen tytölle."},{"book":"Markus","chapter":"6","verse":"28","text":"Sotilas mestasi Johanneksen vankilassa, toi hänen päänsä tarjottimella ja antoi sen tytölle. Tämä vei sen äidilleen."},{"book":"Markus","chapter":"6","verse":"29","text":"Kun Johanneksen oppilaat kuulivat, mitä oli tapahtunut, he tulivat hakemaan hänen ruumiinsa ja hautasivat sen erääseen hautakammioon."},{"book":"Markus","chapter":"6","verse":"30","text":"Jeesuksen oppilaat palasivat matkalta ja kertoivat hänelle, mitä olivat tehneet ja puhuneet ihmisille, joiden kodeissa olivat käyneet."},{"book":"Markus","chapter":"6","verse":"31","text":"Jeesus ehdotti silloin: »Mennään hetkeksi lepäämään – pois ihmisten joukosta.» Heidän luonaan kävi näet niin paljon ihmisiä, että heillä oli tuskin aikaa syödäkään."},{"book":"Markus","chapter":"6","verse":"32","text":"He lähtivät veneellä rauhallisempaan paikkaan."},{"book":"Markus","chapter":"6","verse":"33","text":"Moni näki kuitenkin heidän lähtönsä ja juoksi jo edeltäpäin rantaa pitkin sinne, missä he vetivät venettä maihin."},{"book":"Markus","chapter":"6","verse":"34","text":"Niinpä siellä oli jo tavanomainen kansanpaljous odottamassa, kun Jeesus nousi veneestä. Hänen tuli sääli kokoon tulleita, sillä he olivat kuin lampaat ilman paimenta, ja hän rupesi opettamaan ja neuvomaan heitä."},{"book":"Markus","chapter":"6","verse":"35,36","text":"Illansuussa oppilaat tulivat Jeesuksen luo ja sanoivat: »Käske ihmisten mennä läheisiin kyliin ja maalaistaloihin ostamaan itselleen syötävää, sillä täällähän ei ole ruokaa, ja alkaa jo olla myöhä.»"},{"book":"Markus","chapter":"6","verse":"37","text":"Mutta Jeesus sanoikin: »Antakaa te heille syötävää.»"},{"book":"Markus","chapter":"6","verse":"38","text":"»Kuinka paljon ruokaa meillä on?» Jeesus kysyi. »Menkää ottamaan selvää.»"},{"book":"Markus","chapter":"6","verse":"39","text":"Jeesus kehotti silloin väkijoukkoa istumaan,"},{"book":"Markus","chapter":"6","verse":"40","text":"ja pian kaikki istuivat vihreässä ruohikossa viidenkymmenen ja sadan hengen ryhmissä."},{"book":"Markus","chapter":"6","verse":"41","text":"Hän otti ne viisi leipää ja kaksi kalaa ja kiitti ruuasta katse kohotettuna taivasta kohti. Taitettuaan leivät palasiksi hän antoi kullekin oppilaalleen vähän leipää ja kalaa jaettavaksi ihmisille."},{"book":"Markus","chapter":"6","verse":"42","text":"Ja tuo joukko söi, kunnes tuli kylläiseksi!"},{"book":"Markus","chapter":"6","verse":"43,44","text":"Aterialla oli noin viisituhatta miestä, ja myöhemmin ruohikosta koottiin kaksitoista korillista ruuantähteitä."},{"book":"Markus","chapter":"6","verse":"45","text":"Heti tämän jälkeen Jeesus kehotti oppilaitaan lähtemään veneellä järven yli Beetsaidaan, jonne hän tulisi myöhemmin. Itse hän jäi hyvästelemään kansanjoukkoa ja lähettämään sen kotimatkalle."},{"book":"Markus","chapter":"6","verse":"46","text":"Sitten hän meni vuorille rukoilemaan."},{"book":"Markus","chapter":"6","verse":"47","text":"Illalla, kun Jeesuksen oppilaat olivat veneessä keskellä järvenselkää ja Jeesus oli yksin maissa,"},{"book":"Markus","chapter":"6","verse":"48","text":"hän näki heidän olevan vaikeuksissa. He taistelivat tuulta ja aallokkoa vastaan ja saivat soutaa kaikin voimin. Aamuyöllä Jeesus tuli heidän luokseen kävellen veden pintaa pitkin."},{"book":"Markus","chapter":"6","verse":"49","text":"Kun he näkivät veneen ohi kävelevän hahmon, he huusivat pelosta, koska luulivat näkevänsä aaveen."},{"book":"Markus","chapter":"6","verse":"50","text":"Jokainen veneessä olija näki hänet."},{"book":"Markus","chapter":"6","verse":"51","text":"Sitten hän nousi veneeseen, ja tuuli tyyntyi. Miehet istuivat siinä sanattomina kykenemättä tajuamaan, mitä oli tapahtunut."},{"book":"Markus","chapter":"6","verse":"52","text":"He eivät näet vieläkään käsittäneet, kuka hän todella oli – eivät edes edellisen illan ihmeen jälkeen. Niin ymmärtämättömiä he olivat.6:52 Sananmukaisesti: »koska heidän sydämensä oli turtunut»."},{"book":"Markus","chapter":"6","verse":"53","text":"He tulivat järven toiselle rannalle, Genesaretiin, kiinnittivät veneen"},{"book":"Markus","chapter":"6","verse":"54","text":"ja nousivat maihin. Siellä olevat ihmiset tunsivat heti Jeesuksen"},{"book":"Markus","chapter":"6","verse":"55","text":"ja kiirehtivät levittämään uutista Jeesuksen tulosta. Kohta kannettiin hänen luokseen sairaita matoilla ja paareilla."},{"book":"Markus","chapter":"6","verse":"56","text":"Missä hän kulkikin – kylissä, kaupungeissa ja maaseudulla – ihmiset toivat sairaita toreille ja kaduille ja pyysivät, että hän sallisi heidän koskettaa edes hänen vaatteidensa reunusta. Ja kaikki, jotka koskettivat häntä, tulivat terveiksi."}]}