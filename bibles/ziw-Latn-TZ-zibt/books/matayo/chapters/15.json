{"data":[{"book":"Matayo","chapter":"15","verse":"1","text":"Mafalisayo na wahinyi wa Sigilizi walaile Yelusalemu wambasa Yesu nakumuza,"},{"book":"Matayo","chapter":"15","verse":"2","text":"“Nimbwani wanampina wako wakubalanga miko ya wadalahala? Hawa kuhaka imikono yawo viya vikungwa hewenati kudya!”"},{"book":"Matayo","chapter":"15","verse":"3","text":"Yesu ahitula, “Nimbwani mkuleka sigilizi ya Chohile mkutimila mahinyo yenyu wenye?"},{"book":"Matayo","chapter":"15","verse":"4","text":"Kwaviya Chohile agambaga, ‘Mtunye tati yako na mami yako, mntu akunga amligite tati yakwe hegu mami yakwe na akomwe.’"},{"book":"Matayo","chapter":"15","verse":"5","text":"Mna mwahinya kugamba uneva mntu ana chintu chikudaha kumwambiza tati yakwe hegu mami yakwe, mna mwagamba achilavye, ‘Chino ni cha Chohile,’"},{"book":"Matayo","chapter":"15","verse":"6","text":"vyaleka asekumtunya tati yakwe. Mwe vino mwabela sigilizi ya Chohile, vileka mtimile mahinyo yenyu."},{"book":"Matayo","chapter":"15","verse":"7","text":"Nyuwe wasongaganyi! Isaya nani mchindedi umo awonaga yedi mwenyu!"},{"book":"Matayo","chapter":"15","verse":"8","text":"‘Chohile agamba, wantu wano wanitunya kwa milomo yawo,"},{"book":"Matayo","chapter":"15","verse":"9","text":"Wanivikila vya bule,"},{"book":"Matayo","chapter":"15","verse":"10","text":"Yesu niyo aditanga idifyo, awagamba, “Tegelezani naho mkombaganye!"},{"book":"Matayo","chapter":"15","verse":"11","text":"Chikwingila mwe mnomo wamntu hachikumtenda mzavu, mna chikumlawa nicho chikumtenda mzavu.”"},{"book":"Matayo","chapter":"15","verse":"12","text":"Niyo wanampina wakwe wambasa, wakagamba, “Kuvimanya kugamba Mafalisayo wehiwa mwe viya ulongile?”"},{"book":"Matayo","chapter":"15","verse":"13","text":"Yesu ahitula, “Chila mti hewihandigwe ni Tati yangu wa kwembingu naung'olwe,”"},{"book":"Matayo","chapter":"15","verse":"14","text":"“Walekeni! Awo ni vilongozi mantuntu, tuntu akamlongwela tuntu mnyawe, woseni waidi nawapolomele mwe bome.”"},{"book":"Matayo","chapter":"15","verse":"15","text":"Petulo amgamba, “Chilavyanyize umliganyo uwo.”"},{"book":"Matayo","chapter":"15","verse":"16","text":"Yesu awagamba, “Vino nanywi mwichei hamkuvimanya kujinka watuhu."},{"book":"Matayo","chapter":"15","verse":"17","text":"Hamvimanyize? Chikwingila ko mnomo chajinkila kweinda, chafoseza kuse kulaila mo mwili kwita kwe choo."},{"book":"Matayo","chapter":"15","verse":"18","text":"Mna vikulaila mo mnomo vyalaila ko moyo, navyo nivyo vikumtenda mzavu."},{"book":"Matayo","chapter":"15","verse":"19","text":"Kwaviya ko moyo kwalaila fanyanyi zihiye, ukomi na ugonyi na chilanga na ubavi, mbuli za lulimi, na mahuluto."},{"book":"Matayo","chapter":"15","verse":"20","text":"Yano nayo yakumtenda mntu helenguke. Mna kudya hwihakile mikono yako saviya wakulonga mdamanye ivyo, havikumtenda mntu atende mzavu.”"},{"book":"Matayo","chapter":"15","verse":"21","text":"Yesu akulawa uko, aita kwe mkowa hajihi na mizi ya Tilo na Sidoni."},{"book":"Matayo","chapter":"15","verse":"22","text":"Mvyele yumwenga Mkanani na akekala mwe ntendele iyo kambasa. Akang'ung'uzika akagamba, “Zumbe, Mwana ywa Daudi! Nifila mbazi! Mndele ywangu ana mpepo naho ivyo eli sivyo vyedi.”"},{"book":"Matayo","chapter":"15","verse":"23","text":"Mna Yesu hamhitule dyodyose. Wanampina wakwe wambasa, wamlombeza, wakagamba, “Mleke aite! Achitimila naho achitwila lwasu!”"},{"book":"Matayo","chapter":"15","verse":"24","text":"Yesu ahitula, “Sisigilwa kwe ngoto zagile za wantu wa nyumba ya Izulaeli iyodu.”"},{"book":"Matayo","chapter":"15","verse":"25","text":"Mvyele uyo ambwila niyo amfikila madi. Agamba, “Zumbe nambiza.”"},{"book":"Matayo","chapter":"15","verse":"26","text":"Yesu ahitula, “Sivyo vyedi kuguha nkande ya wana niyo waduila mbwa.”"},{"book":"Matayo","chapter":"15","verse":"27","text":"Yudya mvyele ahitula, “Icho ni chindedi Zumbe, mna hata mbwa nazo zadya masigalo yagwele mwe zimeza za maseuta yawo.”"},{"book":"Matayo","chapter":"15","verse":"28","text":"Ivyo Yesu amhitula, “Wi mvyele mta uzumizi mkulu! Viya ukunga navidamanyike kwako.” Aho mndele ywakwe niyo ahona."},{"book":"Matayo","chapter":"15","verse":"29","text":"Yesu niyo akulawa uko, abula mnkanda mwe diziwa dya Galilaya. Akwela ko lugulu na kwikala uko."},{"book":"Matayo","chapter":"15","verse":"30","text":"Fyo kulu dya wantu dyambasa, dyamwigaila waholomale, mantuntu, vimumu, na watuhu walozize, wawaika heviga vya Yesu, niyo awahonya."},{"book":"Matayo","chapter":"15","verse":"31","text":"Wantu wehelwa weze wawone vimumu walonga, waholomale wajenda, mantuntu wawona. Naho wamtunya Chohile ywa Izulaeli."},{"book":"Matayo","chapter":"15","verse":"32","text":"Yesu niyo awetanga wanampina wakwe, nakuwagamba, “Nawafila mbazi wantu wano, kwaviya watenda na miye kwa mazuwa matatu naho haluse hawana cha kudya. Sikuvyunga waite siwalisize, sima wanagwe mteho mwe sila.”"},{"book":"Matayo","chapter":"15","verse":"33","text":"Wanampina wamuza, “Nachilavye kuhi nkande ikuchinta kulisa idifyo dino mo uluwala luno?”"},{"book":"Matayo","chapter":"15","verse":"34","text":"Yesu auza, “Mna migate mingahi?”"},{"book":"Matayo","chapter":"15","verse":"35","text":"Ivyo Yesu adyunga idifyo wekale hasi."},{"book":"Matayo","chapter":"15","verse":"36","text":"Niyo aguha idya migate mfungate na ziya zisamaki, amhongeza Chohile, abesula, niyo awenka wanampina, wanampina nawo wawenka awantu."},{"book":"Matayo","chapter":"15","verse":"37","text":"Woseni wadya niyo weguta. Niyo wanampina walogota vibesulo vya migate vigwele hasi wamemeza ngahu mfungate."},{"book":"Matayo","chapter":"15","verse":"38","text":"Wantu wadile wabula magana mlongo milongo mine ya wagosi, ukaleka wavyele na wana."},{"book":"Matayo","chapter":"15","verse":"39","text":"Niyo Yesu alaga idifyo, akwela ingalawa, aita ko mkowa wa Magadani."}]}