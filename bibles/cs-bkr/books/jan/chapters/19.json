{"data":[{"book":"Jan","chapter":"19","verse":"1","text":"Tedy vzal Pilát Ježíše, a zbičoval jej."},{"book":"Jan","chapter":"19","verse":"2","text":"A žoldnéři zpletše korunu z trní, vstavili na hlavu jeho, a pláštěm šarlatovým přioděli jej."},{"book":"Jan","chapter":"19","verse":"3","text":"A říkali: Zdráv buď, Králi Židovský. A dávali jemu poličky."},{"book":"Jan","chapter":"19","verse":"4","text":"I vyšel opět ven Pilát, a řekl jim: Aj, vyvedu jej vám ven, abyste poznali, žeť na něm žádné viny nenalézám."},{"book":"Jan","chapter":"19","verse":"5","text":"Tedy vyšel Ježíš ven, nesa trnovou korunu a plášť šarlatový. I řekl jim Pilát: Aj, člověk."},{"book":"Jan","chapter":"19","verse":"6","text":"A jakž jej uzřeli přední kněží a služebníci jejich, zkřikli řkouce: Ukřižuj, ukřižuj ho. Dí jim Pilát: Vezmětež vy jej a ukřižujte, nebo já na něm viny nenalézám."},{"book":"Jan","chapter":"19","verse":"7","text":"Odpověděli jemu Židé: My Zákon máme, a podle Zákona našeho máť umříti, nebo Synem Božím se činil."},{"book":"Jan","chapter":"19","verse":"8","text":"A když Pilát uslyšel tuto řeč, více se obával."},{"book":"Jan","chapter":"19","verse":"9","text":"I všel do radného domu zase, a řekl Ježíšovi: Odkud jsi ty? Ale Ježíš nedal jemu odpovědi."},{"book":"Jan","chapter":"19","verse":"10","text":"Tedy řekl jemu Pilát: Nemluvíš se mnou? Nevíš-liž, že mám moc ukřižovati tě a moc mám propustiti tebe?"},{"book":"Jan","chapter":"19","verse":"11","text":"Odpověděl Ježíš: Neměl bys nade mnou moci nižádné, byť nebylo dáno s hůry; protož, kdoť jest mne tobě vydal, většíť hřích má."},{"book":"Jan","chapter":"19","verse":"12","text":"Od té chvíle hledal Pilát propustiti ho. Ale Židé volali řkouce: Propustíš-li tohoto, nejsi přítel císařův; nebo každý, kdož se králem činí, protiví se císaři."},{"book":"Jan","chapter":"19","verse":"13","text":"Tedy Pilát uslyšev tu řeč, vyvedl ven Ježíše, a sedl na soudné stolici na místě, kteréž slove Litostrotos, a Židovsky Gabbata."},{"book":"Jan","chapter":"19","verse":"14","text":"A byl den připravování před velikonocí, okolo šesté hodiny. I řekl Židům: Aj, král váš."},{"book":"Jan","chapter":"19","verse":"15","text":"Oni pak zkřikli: Vezmi, vezmi a ukřižuj jej. Řekl jim Pilát: Krále vašeho ukřižuji? Odpověděli přední kněží: Nemámeť krále, než císaře."},{"book":"Jan","chapter":"19","verse":"16","text":"Tedy vydal jim ho, aby byl ukřižován. I pojali Ježíše a vedli jej ven."},{"book":"Jan","chapter":"19","verse":"17","text":"A on nesa kříž svůj, šel až na místo, kteréž slove popravné, a Židovsky Golgota."},{"book":"Jan","chapter":"19","verse":"18","text":"Kdežto ukřižovali ho, a s ním jiné dva s obou stran, a v prostředku Ježíše."},{"book":"Jan","chapter":"19","verse":"19","text":"Napsal pak i nápis Pilát, a vstavil na kříž. A bylo napsáno: Ježíš Nazaretský, Král Židovský."},{"book":"Jan","chapter":"19","verse":"20","text":"Ten pak nápis mnozí z Židů čtli; nebo blízko města bylo to místo, kdež ukřižován byl Ježíš. A bylo psáno Židovsky, Řecky a Latině."},{"book":"Jan","chapter":"19","verse":"21","text":"Tedy přední kněží Židovští řekli Pilátovi: Nepiš: Král Židovský, ale že on řekl: Král Židovský jsem."},{"book":"Jan","chapter":"19","verse":"22","text":"Odpověděl Pilát: Co jsem psal, psal jsem."},{"book":"Jan","chapter":"19","verse":"23","text":"Žoldnéři pak, když Ježíše ukřižovali, vzali roucha jeho, a učinili čtyři díly, každému rytíři díl jeden, vzali také i sukni, kterážto sukně byla nesšívaná, ale odvrchu všecka naskrze setkaná."},{"book":"Jan","chapter":"19","verse":"24","text":"I řekli mezi sebou: Neroztrhujme jí, ale losujme o ni, čí bude. Aby se naplnilo písmo, řkoucí: Rozdělili sobě roucho mé, a o můj oděv metali los. A žoldnéři zajisté tak učinili."},{"book":"Jan","chapter":"19","verse":"25","text":"Stály pak blízko kříže Ježíšova matka jeho a sestra matky jeho, Maria, manželka Kleofášova, a Maria Magdaléna."},{"book":"Jan","chapter":"19","verse":"26","text":"Tedy Ježíš uzřev matku a učedlníka tu stojícího, kteréhož miloval, řekl k matce své: Ženo, aj, syn tvůj."},{"book":"Jan","chapter":"19","verse":"27","text":"Potom řekl učedlníkovi: Aj, matka tvá. A od té hodiny přijal ji učedlník ten k sobě."},{"book":"Jan","chapter":"19","verse":"28","text":"Potom věda Ježíš, že již všecko jiné dokonáno jest, aby se naplnilo písmo, řekl: Žízním."},{"book":"Jan","chapter":"19","verse":"29","text":"Byla pak tu postavena nádoba plná octa. Tedy oni naplnili houbu octem, a obloživše yzopem, podali k ústům jeho."},{"book":"Jan","chapter":"19","verse":"30","text":"A když okusil Ježíš octa, řekl: Dokonánoť jest. A nakloniv hlavy, ducha Otci poručil."},{"book":"Jan","chapter":"19","verse":"31","text":"Židé pak, aby nezůstala na kříži těla na sobotu, poněvadž byl den připravování, (byl zajisté veliký ten den sobotní,) prosili Piláta, aby zlámáni byli hnátové jejich a aby byli složeni."},{"book":"Jan","chapter":"19","verse":"32","text":"I přišli žoldnéři, a prvnímu zajisté zlámali hnáty, i druhému, kterýž ukřižován byl s ním."},{"book":"Jan","chapter":"19","verse":"33","text":"Ale k Ježíšovi přišedše, jakž uzřeli jej již mrtvého, nelámali hnátů jeho."},{"book":"Jan","chapter":"19","verse":"34","text":"Ale jeden z žoldnéřů bok jeho kopím otevřel, a hned vyšla krev a voda."},{"book":"Jan","chapter":"19","verse":"35","text":"A ten, jenž viděl, svědectví vydal, a pravé jest svědectví jeho; onť ví, že pravé věci praví, abyste i vy věřili."},{"book":"Jan","chapter":"19","verse":"36","text":"Stalo se pak to, aby se naplnilo Písmo: Kost jeho žádná nebude zlámána."},{"book":"Jan","chapter":"19","verse":"37","text":"A opět jiné Písmo dí: Uzříť, v koho jsou bodli."},{"book":"Jan","chapter":"19","verse":"38","text":"Potom pak prosil Piláta Jozef z Arimatie, (kterýž byl učedlník Ježíšův, ale tajný, pro strach Židovský,) aby sňal tělo Ježíšovo. I dopustil Pilát. A on přišed, i sňal tělo Ježíšovo."},{"book":"Jan","chapter":"19","verse":"39","text":"Přišel pak i Nikodém, (kterýž byl prve přišel k Ježíšovi v noci,) nesa smíšení mirry a aloes okolo sta liber."},{"book":"Jan","chapter":"19","verse":"40","text":"Tedy vzali tělo Ježíšovo, a obvinuli je prostěradly s vonnými věcmi, jakž obyčej jest Židům se pochovávati."},{"book":"Jan","chapter":"19","verse":"41","text":"A byla na tom místě, kdež ukřižován byl, zahrada, a v zahradě hrob nový, v němžto ještě žádný nebyl pochován."},{"book":"Jan","chapter":"19","verse":"42","text":"Protož tu pro den připravování Židovský, že blízko byl hrob, položili Ježíše."}]}