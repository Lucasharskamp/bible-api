{"data":[{"book":"1 Samuelova","chapter":"3","verse":"1","text":"Mládenček pak Samuel přisluhoval Hospodinu při Elí, a řeč Hospodinova byla vzácná v těch dnech, aniž bývalo vidění zjevného."},{"book":"1 Samuelova","chapter":"3","verse":"2","text":"Stalo se pak jednoho dne, když Elí ležel na místě svém, (a již byl počal scházeti na oči, a nemohl viděti),"},{"book":"1 Samuelova","chapter":"3","verse":"3","text":"Samuel také spal, a světlo Boží ještě zhašeno nebylo v chrámě Hospodinově, v němž byla truhla Boží,"},{"book":"1 Samuelova","chapter":"3","verse":"4","text":"Že zavolal Hospodin Samuele. Kterýž řekl: Teď jsem."},{"book":"1 Samuelova","chapter":"3","verse":"5","text":"I běžel k Elí a řekl: Teď jsem, nebo jsi mne volal. I odpověděl: Nevolal jsem, jdi zase spáti. Kterýž odšed, spal."},{"book":"1 Samuelova","chapter":"3","verse":"6","text":"Opět pak Hospodin zavolal Samuele. A vstav Samuel, šel k Elí a řekl: Teď jsem, nebo jsi mne volal. I odpověděl: Nevolalť jsem, synu můj; jdi zase, spi."},{"book":"1 Samuelova","chapter":"3","verse":"7","text":"Samuel pak ještě neznal Hospodina, a ještě nebyla mu zjevena řeč Hospodinova."},{"book":"1 Samuelova","chapter":"3","verse":"8","text":"Tedy opět Hospodin zavolal Samuele po třetí. Kterýžto vstav, šel k Elí a řekl: Teď jsem, nebo jsi mne volal. Tedy srozuměl Elí, že byl Hospodin volal mládence."},{"book":"1 Samuelova","chapter":"3","verse":"9","text":"I řekl Elí k Samuelovi: Jdi, spi, a bude-li tě volati, řekneš: Mluv, Hospodine, nebo slyší služebník tvůj. Odšel tedy Samuel, a spal na místě svém."},{"book":"1 Samuelova","chapter":"3","verse":"10","text":"I přišel Hospodin, a stál a zavolal, jako i prvé, a řekl: Samueli, Samueli! Odpověděl Samuel: Mluv, nebo slyší služebník tvůj."},{"book":"1 Samuelova","chapter":"3","verse":"11","text":"I řekl Hospodin Samuelovi: Aj, já učiním věc takovou v Izraeli, kterouž kdokoli uslyší, zníti jemu bude v obou uších jeho."},{"book":"1 Samuelova","chapter":"3","verse":"12","text":"V ten den uvedu na Elí všecko to, což jsem mluvil proti domu jeho; počnuť i dokonám."},{"book":"1 Samuelova","chapter":"3","verse":"13","text":"A ukáži jemu, že já soudím dům jeho až na věky pro nepravost, o níž věděl; nebo znaje, že na se zlořečenství uvodí synové jeho, a však nezbránil jim."},{"book":"1 Samuelova","chapter":"3","verse":"14","text":"A protož jsem zapřisáhl domu Elí, že nebude vyčištěna nepravost domu Elí žádnou obětí, ani obětí suchou až na věky."},{"book":"1 Samuelova","chapter":"3","verse":"15","text":"I spal Samuel až do jitra, a otevřel dvéře domu Hospodinova; ostýchal se pak Samuel oznámiti Elí toho vidění."},{"book":"1 Samuelova","chapter":"3","verse":"16","text":"Tedy povolal Elí Samuele a řekl: Samueli, synu můj. Kterýž odpověděl: Teď jsem."},{"book":"1 Samuelova","chapter":"3","verse":"17","text":"I řekl: Jaká jest to řeč, kterouž mluvil tobě? Netaj medle přede mnou. Toto učiň tobě Bůh a toto přidej, jestliže co zatajíš přede mnou ze všech slov, kteráž mluvil tobě."},{"book":"1 Samuelova","chapter":"3","verse":"18","text":"A tak oznámil jemu Samuel všecka slova, a ničeho nezatajil před ním. A on řekl: Hospodinť jest, nechť učiní, což ráčí."},{"book":"1 Samuelova","chapter":"3","verse":"19","text":"Rostl pak Samuel, a Hospodin byl s ním, tak že nedopustil padnouti žádnému slovu jeho na zem."},{"book":"1 Samuelova","chapter":"3","verse":"20","text":"Z čehož poznal všecken Izrael od Dan až do Bersabé, že Samuel jest věrný prorok Hospodinův."},{"book":"1 Samuelova","chapter":"3","verse":"21","text":"Nebo se jemu i potom ukazoval Hospodin v Sílo, jakož se byl prvé zjevil Hospodin Samuelovi v Sílo, skrze řeč Hospodinovu."}]}