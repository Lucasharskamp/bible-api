{"data":[{"book":"Sams-Zgame","chapter":"132","verse":"1","text":"Ra Anumzamoka Devitinku'ene, agrama maka knazampima manino e'neazankura kaganera okanio."},{"book":"Sams-Zgame","chapter":"132","verse":"2","text":"Israeli vahe'mofo Hankavenentake Anumzamoka Deviti'ma huvempagema kagrite'ma hu'neana,"},{"book":"Sams-Zgame","chapter":"132","verse":"3","text":"amanage huno hu'ne, nagra nonirega vu'na, siparera uomasegahue huno hu'ne."},{"book":"Sams-Zgame","chapter":"132","verse":"4","text":"Nagra atre'nugeno navumo'a toko nosanige'na, navua kesuraki'na omase manine'na,"},{"book":"Sams-Zgame","chapter":"132","verse":"5","text":"Ra Anumzana Israeli vahe'mokizmi hankavenentake Anumzamo'ma manisania nona kite'na, mani frua hugahue hu'ne."},{"book":"Sams-Zgame","chapter":"132","verse":"6","text":"Tagra Efrata (Betlehemi) kumate'ma manineta huhagerafi huvempage vogisimofo agenkea antahiteta, vuta Ja'ari mopafi me'negeta ome ke'none."},{"book":"Sams-Zgame","chapter":"132","verse":"7","text":"Anante tagra huta, enketa Anumzamo'ma nemania nontega vuta, Agrama nemania kini tra'mofo agiafi monora huntesanune huta hu'none."},{"book":"Sams-Zgame","chapter":"132","verse":"8","text":"Ra Anumzamoka otinka Kagri hankavema huhamprino me'nea huhagerafi huvempage vogisimo'ma, Kagrama mani fruma hanana nompima nevanigenka, Kagrane enka ana nompinka umarerio."},{"book":"Sams-Zgame","chapter":"132","verse":"9","text":"Kagri pristi vahe'mo'za za'za kukenama hiaza huza fatgo avu'ava zana eri nehankre'za, Kagri'ma hankavetiza kamage'ma nentaza vahe'mo'za, ranke hu'za zagamera nehu'za musenkasea hugahaze."},{"book":"Sams-Zgame","chapter":"132","verse":"10","text":"Kagri eri'za ne' Devitinku kagesa nentahinka, Kagraka'ama masavema frentenka huhampari'nana kini nera kamefira huomio."},{"book":"Sams-Zgame","chapter":"132","verse":"11","text":"Ra Anumzamo'a Devitina hankave huvempage hunte'neankino, ana huvempagea eri otregahie. Ana huvempa kema hu'neana, kagrama kasezmante'nana mofavre nagapinti mago'mofo huhampri antesnugeno kagri nona erino kinia manigahie, huno hu'ne."},{"book":"Sams-Zgame","chapter":"132","verse":"12","text":"Hagi kagri ne'mofavre naga'mo'zama, nagrama huhagerafi'noa huvempa kene, kasegenema amage'ma antesageno'a, zamagripinti'ma fore hu anante anante'ma hu'za vanaza mofavre naga'mo'za kinia mani vava hu'za vugahaze."},{"book":"Sams-Zgame","chapter":"132","verse":"13","text":"Na'ankure Ra Anumzamo'a Saion kuma hunehamprino, Nagri kuma mesie huno hu'ne."},{"book":"Sams-Zgame","chapter":"132","verse":"14","text":"Ra Anumzamo'a huno, ana kumara nagrama mani fru hanua kuma mevava hugahie. Na'ankure ana kumakura tusiza huno navenesianki'na, anampi nagra manigahue."},{"book":"Sams-Zgame","chapter":"132","verse":"15","text":"Ana kumapi vahe'mo'zama nazankuro atupa'ma hanaza zana, amne zamazeri knare nehu'na, ana kumapima zamunte omane vahe'ma mani'naza vahera ne'zana zami'nuge'za nezamu hugahaze."},{"book":"Sams-Zgame","chapter":"132","verse":"16","text":"Hagi Jerusalemima nemaniza pristi vahera za'za kukenama hiaza huna vahe'ma zmaguvazi zana eri hankre zamantegahue. Ana nehanuge'za hankaveti'za namage'ma nentaza vahe'mo'za, ranke hu'za zagamera nehu'za musenkasea hugahaze."},{"book":"Sams-Zgame","chapter":"132","verse":"17","text":"Hanki Nagra Devitina hankave'a amigahue. Nagrama masavema taginte'na huhamprinte'noa ne'mo nagri vahe'mofo tavira manigahie."},{"book":"Sams-Zgame","chapter":"132","verse":"18","text":"Nagra agri ha' vahera zamagaze zanu refite zmantegahue. Hianagi agra hihamu masa'ane kini ne' efore hugahie."}]}