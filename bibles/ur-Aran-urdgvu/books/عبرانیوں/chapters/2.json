{"data":[{"book":"عبرانیوں","chapter":"2","verse":"1","text":"اِس لئے لازم ہے کہ ہم اَور زیادہ دھیان سے کلامِ مُقدّس کی اُن باتوں پر غور کریں جو ہم نے سن لی ہیں۔ ایسا نہ ہو کہ ہم سمندر پر بےقابو کشتی کی طرح بےمقصد اِدھر اُدھر پھریں۔"},{"book":"عبرانیوں","chapter":"2","verse":"2","text":"جو کلام فرشتوں نے انسان تک پہنچایا وہ تو اَن مٹ رہا، اور جس سے بھی کوئی خطا یا نافرمانی ہوئی اُسے اُس کی مناسب سزا ملی۔"},{"book":"عبرانیوں","chapter":"2","verse":"3","text":"تو پھر ہم کس طرح اللہ کے غضب سے بچ سکیں گے اگر ہم مسیح کی اِتنی عظیم نجات کو نظرانداز کریں؟ پہلے خداوند نے خود اِس نجات کا اعلان کیا، اور پھر ایسے لوگوں نے ہمارے پاس آ کر اِس کی تصدیق کی جنہوں نے اُسے سن لیا تھا۔"},{"book":"عبرانیوں","chapter":"2","verse":"4","text":"ساتھ ساتھ اللہ نے اِس بات کی اِس طرح تصدیق بھی کی کہ اُس نے اپنی مرضی کے مطابق الٰہی نشان، معجزے اور مختلف قسم کے زوردار کام دکھائے اور روح القدس کی نعمتیں لوگوں میں تقسیم کیں۔"},{"book":"عبرانیوں","chapter":"2","verse":"5","text":"اب ایسا ہے کہ اللہ نے مذکورہ آنے والی دنیا کو فرشتوں کے تابع نہیں کیا۔"},{"book":"عبرانیوں","chapter":"2","verse":"6","text":"کیونکہ کلامِ مُقدّس میں کسی نے کہیں یہ گواہی دی ہے،"},{"book":"عبرانیوں","chapter":"2","verse":"7","text":"تُو نے اُسے تھوڑی دیر کے لئے فرشتوں سے کم کر دیا،"},{"book":"عبرانیوں","chapter":"2","verse":"8","text":"سب کچھ اُس کے پاؤں کے نیچے کر دیا۔“"},{"book":"عبرانیوں","chapter":"2","verse":"9","text":"لیکن ہم اُسے ضرور دیکھتے ہیں جو ”تھوڑی دیر کے لئے فرشتوں سے کم“ تھا یعنی عیسیٰ کو جسے اُس کی موت تک کے دُکھ کی وجہ سے ”جلال اور عزت کا تاج“ پہنایا گیا ہے۔ ہاں، اللہ کے فضل سے اُس نے سب کی خاطر موت برداشت کی۔"},{"book":"عبرانیوں","chapter":"2","verse":"10","text":"کیونکہ یہی مناسب تھا کہ اللہ جس کے لئے اور جس کے وسیلے سے سب کچھ ہے یوں بہت سے بیٹوں کو اپنے جلال میں شریک کرے کہ وہ اُن کی نجات کے بانی عیسیٰ کو دُکھ اُٹھانے سے کاملیت تک پہنچائے۔"},{"book":"عبرانیوں","chapter":"2","verse":"11","text":"عیسیٰ اور وہ جنہیں وہ مخصوص و مُقدّس کر دیتا ہے دونوں کا ایک ہی باپ ہے۔ یہی وجہ ہے کہ عیسیٰ یہ کہنے سے نہیں شرماتا کہ مُقدّسین میرے بھائی ہیں۔"},{"book":"عبرانیوں","chapter":"2","verse":"12","text":"مثلاً وہ اللہ سے کہتا ہے،"},{"book":"عبرانیوں","chapter":"2","verse":"13","text":"وہ یہ بھی کہتا ہے، ”مَیں اُس پر بھروسا رکھوں گا۔“ اور پھر ”مَیں حاضر ہوں، مَیں اور وہ بچے جو اللہ نے مجھے دیئے ہیں۔“"},{"book":"عبرانیوں","chapter":"2","verse":"14","text":"اب چونکہ یہ بچے گوشت پوست اور خون کے انسان ہیں اِس لئے عیسیٰ خود اُن کی مانند بن گیا اور اُن کی انسانی فطرت میں شریک ہوا۔ کیونکہ اِس طرح ہی وہ اپنی موت سے موت کے مالک ابلیس کو تباہ کر سکا،"},{"book":"عبرانیوں","chapter":"2","verse":"15","text":"اور اِس طرح ہی وہ اُنہیں چھڑا سکا جو موت سے ڈرنے کی وجہ سے زندگی بھر غلامی میں تھے۔"},{"book":"عبرانیوں","chapter":"2","verse":"16","text":"ظاہر ہے کہ جن کی مدد وہ کرتا ہے وہ فرشتے نہیں ہیں بلکہ ابراہیم کی اولاد۔"},{"book":"عبرانیوں","chapter":"2","verse":"17","text":"اِس لئے لازم تھا کہ وہ ہر لحاظ سے اپنے بھائیوں کی مانند بن جائے۔ صرف اِس سے اُس کا یہ مقصد پورا ہو سکا کہ وہ اللہ کے حضور ایک رحیم اور وفادار امامِ اعظم بن کر لوگوں کے گناہوں کا کفارہ دے سکے۔"},{"book":"عبرانیوں","chapter":"2","verse":"18","text":"اور اب وہ اُن کی مدد کر سکتا ہے جو آزمائش میں اُلجھے ہوئے ہیں، کیونکہ اُس کی بھی آزمائش ہوئی اور اُس نے خود دُکھ اُٹھایا ہے۔"}]}