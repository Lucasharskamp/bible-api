{"data":[{"book":"1 Mojžíšova","chapter":"47","verse":"1","text":"A protož přišed Jozef, oznámil Faraonovi, a řekl: Otec můj a bratří moji, s drobným i větším dobytkem svým i se vším, což mají, přišli z země Kananejské, a aj, jsou v zemi Gesen."},{"book":"1 Mojžíšova","chapter":"47","verse":"2","text":"A vzav z počtu bratří svých pět mužů, postavil je před Faraonem."},{"book":"1 Mojžíšova","chapter":"47","verse":"3","text":"I řekl Farao bratřím jeho: Jaký jest obchod váš? Kteřížto odpověděli Faraonovi: Pastýři ovcí jsou služebníci tvoji, i my, i otcové naši."},{"book":"1 Mojžíšova","chapter":"47","verse":"4","text":"Řekli ještě Faraonovi: Abychom pohostinu byli v zemi této, přišli jsme; nebo není pastvy dobytku, kterýž mají služebníci tvoji, nebo hlad veliký jest v zemi Kananejské; protož nyní prosíme, nechať bydlí služebníci tvoji v zemi Gesen."},{"book":"1 Mojžíšova","chapter":"47","verse":"5","text":"I mluvil Farao Jozefovi, řka: Otec tvůj a bratří tvoji přišli k tobě."},{"book":"1 Mojžíšova","chapter":"47","verse":"6","text":"Země Egyptská před tebou jest; v nejlepším kraji země této osaď otce svého a bratří své, nechť bydlí v zemi Gesen. A srozumíš-li, že jsou mezi nimi muži rozšafní, ustanovíš je úředníky nad dobytkem, kterýž mám."},{"book":"1 Mojžíšova","chapter":"47","verse":"7","text":"Uvedl také Jozef Jákoba otce svého, a postavil ho před Faraonem; a pozdravil Jákob Faraona."},{"book":"1 Mojžíšova","chapter":"47","verse":"8","text":"Tedy řekl Farao k Jákobovi: Kolik jest let života tvého?"},{"book":"1 Mojžíšova","chapter":"47","verse":"9","text":"Odpověděl Jákob Faraonovi: Dnů let putování mého sto a třidceti let jest; nemnozí a zlí byli dnové let života mého, a nedošli dnů let života otců mých, v nichž živi byli."},{"book":"1 Mojžíšova","chapter":"47","verse":"10","text":"A požehnav Jákob Faraona, vyšel od něho."},{"book":"1 Mojžíšova","chapter":"47","verse":"11","text":"I osadil Jozef otce svého a bratří své, a dal jim vládařství v zemi Egyptské v kraji výborném, v zemi Ramesses, jakž rozkázal Farao."},{"book":"1 Mojžíšova","chapter":"47","verse":"12","text":"A opatroval Jozef otce svého, a bratří své, a všecken dům jeho chlebem, až do nejmenších."},{"book":"1 Mojžíšova","chapter":"47","verse":"13","text":"A chleba nebylo ve vší zemi; nebo veliký hlad byl velmi, a trápení veliké bylo na zemi Egyptské a zemi Kananejské od hladu."},{"book":"1 Mojžíšova","chapter":"47","verse":"14","text":"Shromáždil pak Jozef všecky peníze, což jich nalezeno v zemi Egyptské a v zemi Kananejské, za potravy, kteréž kupovali; a vnesl Jozef peníze do domu Faraonova."},{"book":"1 Mojžíšova","chapter":"47","verse":"15","text":"A když utratili peníze z země Egyptské a z země Kananejské, přicházeli všickni Egyptští k Jozefovi, řkouce: Dej nám chleba; nebo proč mříti máme před tebou pro nedostatek peněz?"},{"book":"1 Mojžíšova","chapter":"47","verse":"16","text":"I řekl Jozef: Dejte dobytky své, a dám vám chleba za dobytky vaše, poněvadž se vám peněz nedostává."},{"book":"1 Mojžíšova","chapter":"47","verse":"17","text":"Tedy přivedli dobytky své k Jozefovi; i dal jim Jozef potrav za koně a za stáda ovcí, a za stáda volů i za osly; a přechoval je chlebem, za všecky dobytky jejich, toho roku."},{"book":"1 Mojžíšova","chapter":"47","verse":"18","text":"A po roce tom přišli k němu léta druhého, a řekli mu: Nebudeme tajiti před pánem svým, že jsme všecky peníze utratili, i stáda dobytků jsou u pána našeho; nezůstávají nám před pánem naším kromě těla naše a dědiny naše."},{"book":"1 Mojžíšova","chapter":"47","verse":"19","text":"I proč máme mříti před očima tvýma? I my i rolí naše hyne. Kup nás i rolí naši za chléb, a budeme my i rolí naše ve službě Faraonovi; a dej nám semena, abychom živi byli a nezemřeli, a rolí aby nespustla."},{"book":"1 Mojžíšova","chapter":"47","verse":"20","text":"Tedy koupil Jozef všecku zemi Egyptskou Faraonovi; nebo prodali Egyptští jeden každý pole své, proto že se rozmohl mezi nimi hlad. I dostala se země Faraonovi."},{"book":"1 Mojžíšova","chapter":"47","verse":"21","text":"Lid pak převedl do měst, od jednoho pomezí Egyptského až do druhého."},{"book":"1 Mojžíšova","chapter":"47","verse":"22","text":"Rolí toliko kněžských nekoupil. Nebo kněží uloženou potravu měli od Faraona, a jedli z uložených pokrmů svých, kteréž dával jim Farao; protož neprodali rolí svých."},{"book":"1 Mojžíšova","chapter":"47","verse":"23","text":"I řekl Jozef lidu: Aj, koupil jsem vás dnes i rolí vaše Faraonovi; teď máte semeno, osívejtež tedy ji."},{"book":"1 Mojžíšova","chapter":"47","verse":"24","text":"A když se urodí, dáte pátý díl Faraonovi, a čtyři díly zůstavíte sobě k semenu a ku pokrmu svému a těm, kteříž jsou v domích vašich, i ku pokrmu dítkám svým."},{"book":"1 Mojžíšova","chapter":"47","verse":"25","text":"Tedy řekli: Zachoval jsi životy naše. Nechať nalezneme milost v očích pána svého, a budeme služebníci Faraonovi."},{"book":"1 Mojžíšova","chapter":"47","verse":"26","text":"I ustanovil to Jozef za právo až do tohoto dne, po vší zemi Egyptské, aby dáván byl Faraonovi pátý díl; toliko samy rolí kněžské nebyly Faraonovy."},{"book":"1 Mojžíšova","chapter":"47","verse":"27","text":"A tak bydlil Izrael v zemi Egyptské v krajině Gesen; a osadili se v ní, a rozplodili se, a rozmnoženi jsou velmi."},{"book":"1 Mojžíšova","chapter":"47","verse":"28","text":"Živ pak byl Jákob v zemi Egyptské sedmnácte let; a bylo dnů Jákobových, a let života jeho, sto čtyřidceti sedm let."},{"book":"1 Mojžíšova","chapter":"47","verse":"29","text":"I přiblížili se dnové Izraelovi, aby umřel. A povolav syna svého Jozefa, řekl jemu: Jestliže jsem nalezl milost v očích tvých, vlož, prosím, ruku svou pod bedro mé, a učiň se mnou milosrdenství a pravdu. Prosím, nepochovávej mne v Egyptě."},{"book":"1 Mojžíšova","chapter":"47","verse":"30","text":"Když spáti budu s otci svými, vyneseš mne z Egypta, a pochováš mne v hrobě jejich. Tedy řekl jemu: Já učiním podlé slova tvého."},{"book":"1 Mojžíšova","chapter":"47","verse":"31","text":"I řekl Jákob: Přisáhni mi. Tedy přisáhl jemu. I sklonil se Izrael k hlavám lůže."}]}