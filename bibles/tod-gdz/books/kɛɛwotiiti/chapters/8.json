{"data":[{"book":"Kɛɛwotiiti","chapter":"8","verse":"1","text":"Sɔle vaani bu, ti Etiyɛni ʋa."},{"book":"Kɛɛwotiiti","chapter":"8","verse":"2","text":"GALA gaazuluaba nuiti ti Etiyɛni maaɠuluni, ti wola wɔlɔ ná-faa zu."},{"book":"Kɛɛwotiiti","chapter":"8","verse":"3","text":"Kɛlɛ Sɔle mu ge ɠɛni Egilisi nuiti kpɔlɔzu, é ɠɛni lɛɛzu pɛlɛiti bu, é ɗa kidaaleʋe nuiti folo ná, zunuiti ta anzanuiti, é ɗa ti ʋili kasoi ɠa."},{"book":"Kɛɛwotiiti","chapter":"8","verse":"4","text":"Zɔiti ti vazani, naati ti ɠɛni liizu adɛti, ti ɗa Woo Niinɛ Ʋagɔi laazeeli."},{"book":"Kɛɛwotiiti","chapter":"8","verse":"5","text":"Filipe yeini Samali laa wolai gila su, é Kilista ná-fai laazeeli ná."},{"book":"Kɛɛwotiiti","chapter":"8","verse":"6","text":"Bɛbɛi pɛ ge woiloni ga pagɔ Filipe wooi ma, siɛgi zu ti ɠɛni gooi mɛnisu da, ti ɗa laavɔɔ vaiti ka, niiti é ɠɛni ti ɠɛɛzu."},{"book":"Kɛɛwotiiti","chapter":"8","verse":"7","text":"Mazɔlɔɔ kɔzɔba yɛnvui ma mɔinmɔin ge ɠɛni ɠulazu inɛ su nuiti su, ti ɗa kpeei loo ga gola, naa ʋoluma mɛɠɛlɛ nuiti ta maalɛɠɛfɛ nui ma mɔinmɔin ge ɠɛni ʋalozu."},{"book":"Kɛɛwotiiti","chapter":"8","verse":"8","text":"Koozunɛ wolai ɠɛni taa wolai naa zu."},{"book":"Kɛɛwotiiti","chapter":"8","verse":"9","text":"Kaite zunui ta ɠɛni taai naa zu, daaseigi ga Simon, é ɠɛni molikula fai ɠɛɛzu, é Samali nuɓusɛiti pɛ daavɔɔni, é ɠɛni ɓɔɠɔ lɛɛzu ga toɠa ga nu wola."},{"book":"Kɛɛwotiiti","chapter":"8","verse":"10","text":"Ɛsɛ pɛ, ɓolomadɔɠɔiti ta seizumaanɛgiti, ti ɠɛni woilosu goo ma ga pagɔ, ti ɗa ɠɛ ma: «Zunui nii ɠa é ga GALA ná-zɛbɛi, nii daaseigi ga ‹Zɛbɛ Wolai›.»"},{"book":"Kɛɛwotiiti","chapter":"8","verse":"11","text":"Ti wola ɓatani ba, mazɔlɔɔ é lɛbini gola ti laavɔɔzu ga ná-molikula faiti."},{"book":"Kɛɛwotiiti","chapter":"8","verse":"12","text":"Kɛlɛ siɛgi zu ti ɠidaaleʋeni la Filipe laawooi ma, nii é ɠɛni GALA ná-masadai ta Yesu Kilista laaseigi ma Woo Niinɛ Ʋagɔi laazeelizu ti ma, zinaa ta anzaa, ti ɓatizeni."},{"book":"Kɛɛwotiiti","chapter":"8","verse":"13","text":"Simon ɓɔɠɔi ɓalaa ɠidaaleʋeni. Kpegai ma ga ɓatize, é la mɔ ɠɛni zeɠezu Filipe ʋolu. Daa ɠɛni vɔɔzu ga maaɓɛlɛ vaiti ta laavɔɔ vai, niiti Filipe ɠɛni ti ɠɛɛzu."},{"book":"Kɛɛwotiiti","chapter":"8","verse":"14","text":"Keelaiti ti ɠɛni Zeluzalɛme, ti mɛnigai ma ga Samali nuiti ti yeezeiɗa GALA daawooi wu, ti Piyɛlɛ ta Zan leʋeni ti ma."},{"book":"Kɛɛwotiiti","chapter":"8","verse":"15","text":"Naati ti zeeliai ma ná, ti GALA falini ti ʋɛ, nii a kɛ ti Zɛnvu Ɲadegai zɔlɔɔ."},{"book":"Kɛɛwotiiti","chapter":"8","verse":"16","text":"Mazɔlɔɔ Zɛnvu Ɲadegai la ɠɛni dɛ yeini ti tanɔpɛ ma, ti ɓatizeni nɔ Maliɠii Yesu laaseigi zu."},{"book":"Kɛɛwotiiti","chapter":"8","verse":"17","text":"Piyɛlɛ ta Zan ti yeelaani ti ma, ti Zɛnvu Ɲadegai zɔlɔɔ."},{"book":"Kɛɛwotiiti","chapter":"8","verse":"18","text":"Simon kaai ma ga kidaaleʋe nuiti ta Zɛnvu Ɲadegai zɔlɔɔsu siɛgi zu keelaiti ti yeelaazu la ti ma, é walii leteni Piyɛlɛni ta Zan ma."},{"book":"Kɛɛwotiiti","chapter":"8","verse":"19","text":"É ɠɛni ti ma: «À ma zobogi ve bɛ̀, ga zɔi nɔpɛ nà yeela ma, ma nu Zɛnvu Ɲadegai zɔlɔɔ.»"},{"book":"Kɛɛwotiiti","chapter":"8","verse":"20","text":"Kɛlɛ Piyɛlɛ ɠɛni ma: «Ɗa walii yɛ è ʋa, wo li undaaʋiligi zu, tɔɔzei ɗa ɠisiɛzu ga GALA ná-vebɛanii ɠa zɔlɔɔsu ga walii."},{"book":"Kɛɛwotiiti","chapter":"8","verse":"21","text":"Ɗɔnɔ ta è-ʋɔɔda nɔpɛ ge la niima vai zu, mazɔlɔɔ è-yii la zɔleni GALA gaazu."},{"book":"Kɛɛwotiiti","chapter":"8","verse":"22","text":"Nimiza mu ga è ɠoozu ɠisiɛ ɲɔi, Maliɠii maanɛɛnɛ, nii a kɛ ni soloo faa ʋe, é è zuvaayɛ ga kisiɛi, nii é è-yiimaʋɛ."},{"book":"Kɛɛwotiiti","chapter":"8","verse":"23","text":"Mazɔlɔɔ ʋelei gè kaazu la, è laavegɛ ga faa wanai, ta ɗa ga faa ɲɔi ná-duɔi.»"},{"book":"Kɛɛwotiiti","chapter":"8","verse":"24","text":"Simon ɠɛni ma: «Wa ɓɔɠɔi à Maliɠii maanɛɛnɛ bɛ̀, nii a kɛ nii kpein wo bogai, naa tanɔpɛ ge mina zeeli mà.»"},{"book":"Kɛɛwotiiti","chapter":"8","verse":"25","text":"Piyɛlɛ ta Zan ti ɓegai ma ga zeele wooi wo, ta ti Maliɠii laawooi laazeeli, ti ɠaleni ma Zeluzalɛme, ti ɗa li ga Woo Niinɛ Ʋagɔi laazeelia Samali nuiti ta-laa go mɔinmɔin su."},{"book":"Kɛɛwotiiti","chapter":"8","verse":"26","text":"Yeeta, Maliɠii ná-geezuɠeelai gila ge ɓɔɛni Filipe ʋɔ, é ɠɛ ma: «Wuzeɠe, è li ga lɛkpɛma ʋelei nu yeezazuʋɛ, pelei naa zu nii é zeɠezu Zeluzalɛme, é yei Gaza ʋelei, nii é teʋebai zu.»"},{"book":"Kɛɛwotiiti","chapter":"8","verse":"27","text":"Filipe liini gaamanɔ. Ná-pelei zu, é zunu zɛɛɠagai gila kaani, Etiyopi nu ɠɛni de. É ɠɛni ga kundiɠi wola, Etiyopi masa anzanui Kandase ná-naavoloi unda nui ɠɛni de. É ʋaani Zeluzalɛme GALA dɛbizu."},{"book":"Kɛɛwotiiti","chapter":"8","verse":"28","text":"É ɠɛni ɠalesu ma, é zeini ná-soo wotoloi zu, é ɗa GALA goo wo nui Ezayi ná-sɛʋɛi ɠala."},{"book":"Kɛɛwotiiti","chapter":"8","verse":"29","text":"Zɛnvu Ɲadegai ɠɛni Filipe ma: «Maaɓuɠa soo wotoloi nuu ʋa.»"},{"book":"Kɛɛwotiiti","chapter":"8","verse":"30","text":"Filipe ɓizɛni, é Etiyopi zunui woomɛni, é ɗa GALA goo wo nui Ezayi ná-sɛʋɛi ɠala. É ɠɛni naa ma: «Nii é kalasu, ɗa gaaɠaazu nɛi?»"},{"book":"Kɛɛwotiiti","chapter":"8","verse":"31","text":"Zunui gooɠaaʋoteni, é ɠɛ ma: «Nà gaaɠa ɠale, ni nu la suɠulani mà?» É Filipe lolini ga naa lɛ, é zei koba wotoloi zu."},{"book":"Kɛɛwotiiti","chapter":"8","verse":"32","text":"Ʋɛ é ɠɛni ná ɠalasu, é zɛʋɛni ná ga:"},{"book":"Kɛɛwotiiti","chapter":"8","verse":"33","text":"Ná-ɓɔɠɔmaayeii zu, ti ná-tukpɔi ɠaaleʋeni ga telebotalai,"},{"book":"Kɛɛwotiiti","chapter":"8","verse":"34","text":"Etiyopi zunui Filipe ɠaazaɠani, é ɠɛ ma: «Nà è maanɛɛnɛzu, ɓɛ ɠa GALA goo wo nui vaazu ma? Tɔ ɓɔɠɔi ʋe, ɓaa nu ɠili be?»"},{"book":"Kɛɛwotiiti","chapter":"8","verse":"35","text":"Filipe kpɔɛi zeɠeni naazu, é tɔɔzei naama zɛʋɛi zu wooi ma, é Yesu ná-Woo Niinɛ Ʋagɔi laazeeli ma."},{"book":"Kɛɛwotiiti","chapter":"8","verse":"36","text":"Ti yɛni liizu, ti zeeli adɛ ta, ʋɛ ziɛi ɠɛni ná, kundiɠii ɠɛni Filipe ma: «Wɛlɛ ziɛi ʋa. Lee ɠa é pele leʋesu tùɠɔ, gè ʋa ɓatize?»"},{"book":"Kɛɛwotiiti","chapter":"8","verse":"37","text":"Filipe gooɠaaʋoteni, é ɠɛ ma: «Ni ɗa ɠidaaleʋena ga è-yiimaʋɛ pɛ, ɗa zoo ɓatizesu.» Zunui ɠɛ ma: «Gè ɠidaaleʋea ga Yesu Kilista ɠa é ga GALA Doun Zunui.»"},{"book":"Kɛɛwotiiti","chapter":"8","verse":"38","text":"Etiyopi zunui devei veeni ga wotoloi lo. Filipe ta zunui naa ti felegɔ ti ʋilɛni ziɛi wu, Filipe kpatize."},{"book":"Kɛɛwotiiti","chapter":"8","verse":"39","text":"Siɛgi zu ti ɠulani la ziɛi wu, Maliɠii ná-Zɛnvui Filipe zeɠeni. Etiyopi zunui la mɔ ɠɛni Filipe ɠaani, kɛlɛ é liini ga koozunɛɛi."},{"book":"Kɛɛwotiiti","chapter":"8","verse":"40","text":"Filipe wɛlɛni nɔ, é ɓɔɠɔ ɠa Azɔte, naa ʋoluma, taa wolai niiti kpein é ɠɛni leʋesu ti zu, é Woo Niinɛ Ʋagɔi laazeelini naati pɛ, eyɛsu é zeeli Sezalé."}]}