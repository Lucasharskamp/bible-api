{"data":[{"book":"Matiwos Dooshishiyo","chapter":"19","verse":"1","text":"Iyesus man keew b́ ishiyakon Gelil datsatse tuut, Yordanos fokoniyere bak'etse Yihud datsats bíami."},{"book":"Matiwos Dooshishiyo","chapter":"19","verse":"2","text":"Ay ashonwere b́jafrats botuwi, boyitsnowere shodtswotsi b́ kashiyi."},{"book":"Matiwos Dooshishiyo","chapter":"19","verse":"3","text":"Manoor ferisawino eteefwots b́ maants t'int bín fado geeyat, «Asho b́ máátsu ik jago bt'afiyal manatse tuutsonowere fakshuna bíetal nemo eekituwáá?» ett boaati."},{"book":"Matiwos Dooshishiyo","chapter":"19","verse":"4","text":"Iyesuswere hank'o ett boosh bí aaniy, «Shin Ik'o nungushonat máátson woshdek't boon bíaztsok'o nababeratsteya?"},{"book":"Matiwos Dooshishiyo","chapter":"19","verse":"5","text":"19:5 Aze. 2:24  Ando aani ‹Man jangosh asho b́ nihnat bíndn k'aykraar b́ máátsunton ik wotitwe, gitetswotswere ik ats wotitúne›"},{"book":"Matiwos Dooshishiyo","chapter":"19","verse":"6","text":"Mansh bo maniyak ik atsnee bako gitnaaliyee. Eshe Ik'o s'anddek't ik b́woshtso asho b́ k'alawok'owa.»"},{"book":"Matiwos Dooshishiyo","chapter":"19","verse":"7","text":"Ferisawino eteefwotswere, «Béré, Muse eegishe ‹Keniho b́ máátsu b́ fakshetsok'o kitsit werek'eto imr bin fakshwe› bíetiri?» bo et."},{"book":"Matiwos Dooshishiyo","chapter":"19","verse":"8","text":"Bíwere boosh hank'owa bíet, «Museyiyere it máátsu itfakshitwok'o bíet itnibo kup' b́wottsi jangatsna bako shin mank'oyiyaliye b́teshi."},{"book":"Matiwos Dooshishiyo","chapter":"19","verse":"9","text":"19:9 Mat. 5:32; 1 K'or. 7:10-11 Taamó ash iko widatse tuutson b́wotiyalabako b́ máátsu fakshr k'oshu b́dek'al gobetsi wotere» etirwe itsha?"},{"book":"Matiwos Dooshishiyo","chapter":"19","verse":"10","text":"B́ danifwotswere, «Kenihe mets jango hank'owi wotiyal mááts dek' k'azo k'anefe» boet."},{"book":"Matiwos Dooshishiyo","chapter":"19","verse":"11","text":"Iyesusmó hank'owa bíet «Mank'o keewo bofalitwok'o boosh imetswotssha bako jam ashosh faleratse."},{"book":"Matiwos Dooshishiyo","chapter":"19","verse":"12","text":"Gat wotat shuwetswots fa'ane, asho boon b́ gatitswotswere fa'ane, Ik'i mengstosh ett botookon botoko gatok'o taawtswots fa'ane, mansha keewan dek'osh falitwo de'e.»"},{"book":"Matiwos Dooshishiyo","chapter":"19","verse":"13","text":"Manorowere b́kisho boats gerde'er Ik'o boosh b́k'onitwok'o ashuwots nana'o Iyesus maants dek't boweyi, b́ danifwotsmó ash asho bofayi."},{"book":"Matiwos Dooshishiyo","chapter":"19","verse":"14","text":"Iyesuswere «Dari mengstu hanotsk'owwotssh b́wottsotse nana'í marmat'úwotsi k'ayere t maants wonee, bazik'ayere» bíet."},{"book":"Matiwos Dooshishiyo","chapter":"19","verse":"15","text":"B́ kishonowere boats b́gediyhakon manoke beshat k'azbíami."},{"book":"Matiwos Dooshishiyo","chapter":"19","verse":"16","text":"Ik aaw ash iko Iyesusmaants waat «Danifono! dúre dúri beyo daatsosh sheeng keewo k'alosh taan geyitwo eebik'úna?» ett bíaati."},{"book":"Matiwos Dooshishiyo","chapter":"19","verse":"17","text":"Iyesuswere, «Sheeng keewi jango eegishe taan ni aatiri? Sheeng wottso Ik' ikoniye, kashomaats kindo ngeyiyalmó b́ tzaziyotsi s'eentswe.» bíet."},{"book":"Matiwos Dooshishiyo","chapter":"19","verse":"18","text":"Ashmanwere, «B́ tzaziyots aawotsnee?» bíet."},{"book":"Matiwos Dooshishiyo","chapter":"19","verse":"19","text":"19:19 Kesh. 20:12; Iwi. 5:16; Lew. 19:18  n nihnat nindn mangiwe, k'osh asho ntookok'o woshde shune, etiru tzaziyotsiye» bíet."},{"book":"Matiwos Dooshishiyo","chapter":"19","verse":"20","text":"Jawets na'amanwere, «Tzazi jamnotsnere s'eentsre, k'osho taash shapitwo eebik'una?» bíet."},{"book":"Matiwos Dooshishiyo","chapter":"19","verse":"21","text":"Iyesuswere, «B́ jamon s'eeno woto ngeyiyalee amŕ ndetstso kemde'er gizman t'owwotssh ime, darotse gaalo daatsitune, tshuutsonowere shoyde wowe» bí eti."},{"book":"Matiwos Dooshishiyo","chapter":"19","verse":"22","text":"Jawets na'a manwere, ay gizo b́detstsotse man b́shishtsok'on shiyanefere k'azbiami."},{"book":"Matiwos Dooshishiyo","chapter":"19","verse":"23","text":"Maniyere il Iyesus b́ danifuwotssh hank'wa bíet, «Arikone itsh tkeewiri, gaalets ashosh dari mengstots kindoniye ayidek't mange."},{"book":"Matiwos Dooshishiyo","chapter":"19","verse":"24","text":"Andoor itsh keewirwe, Gaalets asho Ik'i mengstots b́ kindoniyere kambulo mafi furotse b́ besho ketefee.»"},{"book":"Matiwos Dooshishiyo","chapter":"19","verse":"25","text":"B́ danifuwots man boshishtsok'on ayidek't adt «Beree, kone kashosh faliti?» bo et."},{"book":"Matiwos Dooshishiyo","chapter":"19","verse":"26","text":"Iyesus bo maants s'iilt, «Keew han ashosh faletkaliyee, Ik'oshomó jamo faletwe» bí et."},{"book":"Matiwos Dooshishiyo","chapter":"19","verse":"27","text":"Manoor P'et'ros, «Hambe, noo jamo k'azk'rat n jafrats sha'erone, eshe ebiyek'únaa nodatsiti?» bí eti."},{"book":"Matiwos Dooshishiyo","chapter":"19","verse":"28","text":"Iyesuswere boosh hank'o bíet, «Arikoniye itsh tietiri, Ash na'o b́ mang jorats be b́dek'ots andr datsuwatse tjafrats sha'atswots, it woor tatse git mangi jooratse itbeeti, tatse git Isra'el jirwotsatse angshitutee."},{"book":"Matiwos Dooshishiyo","chapter":"19","verse":"29","text":"T jangosh err b́ moowwotsi, wee bí eshwotsi, wee b́ mishotsi, b́nihnat b́idono, wee b́nana'o, wee b́gosho k'azts jamo baloti gito dek'etwe, dúre dúri kashonowere daatsitwe."},{"book":"Matiwos Dooshishiyo","chapter":"19","verse":"30","text":"19:30 Mat. 20:16; Luk'. 13:30  Ernmó and shints wotts aywots shuuts oortswotsi wotitúne, shutsts wottswots shintswotsi wotitune.»"}]}