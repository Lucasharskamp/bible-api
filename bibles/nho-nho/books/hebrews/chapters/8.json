{"data":[{"book":"HEBREWS","chapter":"8","verse":"1","text":"Te tahito te taratara e kauatu maatou nei raa e mee maa: taatou e mee te Maatua Hakamau taatou e noho i te maatau te nohorana te Ttuku Hakamaatua iloo i te lani.8.1 Ps 110.1"},{"book":"HEBREWS","chapter":"8","verse":"2","text":"A Ia e heheuna ma ko te Maatua Hakamau i te kina iloo e tapu, teenaa ko e-hare tapu maaoni ni hakatuuria TeAriki; te hare naa ni see hakatuuria naa tama te maarama nei."},{"book":"HEBREWS","chapter":"8","verse":"3","text":"Naa maatua hakamau hakkaatoa e tukua ki hakaara naa manu te henua e taa no ttuni raa ki TeAtua, teenaa te Maatua Hakamau taatou raa hoki ki mee ni mee maana ki hakaara."},{"book":"HEBREWS","chapter":"8","verse":"4","text":"Ki mee maa te tama naa ni noho i te maarama nei raa, a ia ni see heheuna are ma se maatua, i te aa, e mee naa maatua e hakaara naa manu laatou tautari ki naa Loo naa Jew."},{"book":"HEBREWS","chapter":"8","verse":"5","text":"Naa vana naa maatua e mee i te maarama nei raa e ssau koi ma ko naa vana e mee i te lani. E mee ma ko te saaita Moses ni mee ma ki hakatuu te tamaa hare e tapu raa, TeAtua ni mee ake peelaa kiaa ia, “Mmata ki tautari koe ki naa tiputipu too mee ni hakakkiitea i aruna te mouna.”8.5 Ex 25.40"},{"book":"HEBREWS","chapter":"8","verse":"6","text":"Tevana iaa te heuna Jesus ma se maatua nei e lasi iaa i naa heuna naa maatua imua, e mee pee ko te taratara hakamaatua TeAtua e hakailotia mai Jesus ki taatou raa e taukareka iaa. I te aa, i naa taratara naa e hakatahito ki naa purepure e taukalleka TeAtua ki taatou."},{"book":"HEBREWS","chapter":"8","verse":"7","text":"Ki mee maa ni see hai vana ni sara i te taratara hakamaatua ni takoto imua raa, ni see hai ssoa taratara ni kaumai are ki taatou."},{"book":"HEBREWS","chapter":"8","verse":"8","text":"Tevana iaa TeAtua ni kite maa ana tama raa ni mee naa sara laatou, i tana taratara ni mee peelaa:"},{"book":"HEBREWS","chapter":"8","verse":"9","text":"Taku taratara nei ma ki see mee pee ko taku taratara ni mee maa naa tippuna laatou"},{"book":"HEBREWS","chapter":"8","verse":"10","text":"TeAtua e mee maa, “Teenei taku taratara hakamaatua ku tuku ki takoto ma naa tama te kanohenua Israel:"},{"book":"HEBREWS","chapter":"8","verse":"11","text":"Naa tama naa ma ki oti ku see akonaki ake ki naa tama e nnoho hakapaa laatou, aa maa e taratara ake peelaa ki ana taaina,"},{"book":"HEBREWS","chapter":"8","verse":"12","text":"Nau ma ki uii naa haisara naa tama naa aa nau ma ki see maanatu ake ki naa vana laatou ni hakassara imua.”8.12 Jer 31.31-34 (LXX)"},{"book":"HEBREWS","chapter":"8","verse":"13","text":"I te saaita TeAtua e taratara i tana taratara hoou e takoto raa, TeAtua e mee maa tana taratara mua raa teenaa se taratara tuai; aa te mee ku tuai no mee ki maseu raa ma ki oti ku seai hakaoti."}]}