{"data":[{"book":"اشعیا","chapter":"17","verse":"1","text":"این است پیغام خدا دربارهٔ دمشق:"},{"book":"اشعیا","chapter":"17","verse":"2","text":"شهرهای ”عروعیر“ متروک خواهند شد و گوسفندان در آنجا خواهند خوابید و کسی نخواهد بود که آنها را بترساند."},{"book":"اشعیا","chapter":"17","verse":"3","text":"اسرائیل قدرتش را از دست خواهد داد و دمشق سقوط خواهد کرد. بازماندگان سوریه مانند قوم اسرائیل خوار و ضعیف خواهند شد.» این را خداوند لشکرهای آسمان فرموده است."},{"book":"اشعیا","chapter":"17","verse":"4","text":"خداوند می‌فرماید: «عظمت اسرائیل محو خواهد شد و ثروتش از بین خواهد رفت."},{"book":"اشعیا","chapter":"17","verse":"5","text":"در آن روز، اسرائیل مانند کشتزارهای درهٔ رفائیم خواهد بود که پس از درو، چیزی در آن باقی نمی‌ماند."},{"book":"اشعیا","chapter":"17","verse":"6","text":"عدهٔ بسیار کمی از قوم اسرائیل باقی خواهند ماند، همان‌گونه که پس از چیدن زیتون دو سه دانه روی شاخه‌های بلند، و چهار پنج دانه نوک شاخه‌های کوچک باقی می‌ماند.» این را یهوه، خدای اسرائیل فرموده است."},{"book":"اشعیا","chapter":"17","verse":"7","text":"در آن روز، مردم به سوی آفرینندهٔ خود که خدای قدوس اسرائیل است روی خواهند آورد،"},{"book":"اشعیا","chapter":"17","verse":"8","text":"و دیگر به مذبحها و بتهایی که به دست خود ساخته‌اند، یعنی اشیریم و بتهای آفتاب، رو نخواهند نمود."},{"book":"اشعیا","chapter":"17","verse":"9","text":"در آن روز، شهرهای مستحکم ویران خواهند شد همچون شهرهای حوی‌ها و اموری‌ها که ساکنانشان آنها را در حین فرار برای اسرائیلی‌ها واگذاشتند."},{"book":"اشعیا","chapter":"17","verse":"10","text":"ای اسرائیل، تو خدای نجا‌ت‌دهندۀ خود و صخرهٔ مستحکم خویش را فراموش کرده‌ای و درختان می‌کاری تا در زیر آنها بتها را بپرستی.17‏:10 بت‌پرستها باغهای مخصوصی غرس می‌کردند تا در آنجا بتها را بپرستند و میوهٔ درختان آن را به بتها وقف کنند. نگاه کنید به ۱‏:۲۹."},{"book":"اشعیا","chapter":"17","verse":"11","text":"ولی بدان که حتی اگر در همان روزی که درختان را می‌کاری آنها نمو کرده، شکوفه آورند، با وجود این محصولی نخواهند داد. در آن روز، آنچه نصیب شما می‌شود بلای کشنده و درد علاج‌ناپذیر خواهد بود."},{"book":"اشعیا","chapter":"17","verse":"12","text":"قومهای جهان مثل دریا می‌خروشند و همچون طوفان غرش می‌کنند"},{"book":"اشعیا","chapter":"17","verse":"13","text":"و مانند سیل یورش می‌آورند. اما خدا آنها را خاموش می‌کند و به عقب می‌راند. ایشان مانند کاه در برابر باد، و خاک در برابر گردباد هستند."},{"book":"اشعیا","chapter":"17","verse":"14","text":"در شب رعب و وحشت ایجاد می‌کنند، ولی پیش از فرا رسیدن صبح نابود می‌شوند. این سزای کسانی است که سرزمین ما را تاراج می‌کنند و به یغما می‌برند."}]}