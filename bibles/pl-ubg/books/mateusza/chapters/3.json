{"data":[{"book":"Mateusza","chapter":"3","verse":"1","text":"W tych dniach przyszedł Jan Chrzciciel, głosząc na pustyni judzkiej:"},{"book":"Mateusza","chapter":"3","verse":"2","text":"Pokutujcie, bo przybliżyło się królestwo niebieskie."},{"book":"Mateusza","chapter":"3","verse":"3","text":"To bowiem jest ten, o którym powiedziano przez proroka Izajasza: Głos wołającego na pustyni: Przygotujcie drogę Pana, prostujcie jego ścieżki."},{"book":"Mateusza","chapter":"3","verse":"4","text":"A ów Jan miał ubranie z sierści wielbłądziej i pas skórzany wokół bioder, a jego pokarmem była szarańcza i miód leśny."},{"book":"Mateusza","chapter":"3","verse":"5","text":"Wtedy przychodziła do niego Jerozolima oraz cała Judea i cała okolica nad Jordanem."},{"book":"Mateusza","chapter":"3","verse":"6","text":"I byli przez niego chrzczeni w Jordanie, wyznając swoje grzechy."},{"book":"Mateusza","chapter":"3","verse":"7","text":"A gdy zobaczył wielu spośród faryzeuszy i saduceuszy przychodzących do chrztu, powiedział im: Plemię żmijowe, któż was ostrzegł, żebyście uciekali przed nadchodzącym gniewem?"},{"book":"Mateusza","chapter":"3","verse":"8","text":"Wydajcie więc owoce godne pokuty;"},{"book":"Mateusza","chapter":"3","verse":"9","text":"A nie myślcie, że możecie sobie mówić: Naszym ojcem jest Abraham. Mówię wam bowiem, że Bóg może i z tych kamieni wzbudzić dzieci Abrahamowi."},{"book":"Mateusza","chapter":"3","verse":"10","text":"Już i siekiera do korzenia drzew jest przyłożona. Każde więc drzewo, które nie wydaje dobrego owocu, zostaje wycięte i wrzucone w ogień."},{"book":"Mateusza","chapter":"3","verse":"11","text":"Ja was chrzczę wodą ku pokucie; ten zaś, który idzie za mną, jest mocniejszy ode mnie; nie jestem godny nosić mu obuwia. On będzie was chrzcił Duchem Świętym i ogniem."},{"book":"Mateusza","chapter":"3","verse":"12","text":""},{"book":"Mateusza","chapter":"3","verse":"13","text":"Wtedy Jezus przyszedł z Galilei nad Jordan do Jana, aby być przez niego ochrzczonym."},{"book":"Mateusza","chapter":"3","verse":"14","text":"Ale Jan powstrzymywał go, mówiąc: Ja potrzebuję być ochrzczonym przez ciebie, a ty przychodzisz do mnie?"},{"book":"Mateusza","chapter":"3","verse":"15","text":"A Jezus mu odpowiedział: Ustąp teraz, bo godzi się nam wypełnić wszelką sprawiedliwość. Wtedy mu ustąpił."},{"book":"Mateusza","chapter":"3","verse":"16","text":"A gdy Jezus został ochrzczony, zaraz wyszedł z wody, a oto otworzyły mu się niebiosa i ujrzał Ducha Bożego zstępującego jak gołębica i przychodzącego na niego."},{"book":"Mateusza","chapter":"3","verse":"17","text":"I rozległ się głos z nieba: To jest mój umiłowany Syn, w którym mam upodobanie."}]}