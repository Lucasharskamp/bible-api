{"data":[{"book":"1 Petili","chapter":"4","verse":"1","text":"Topi, nongwa Kilistu agobukili njimba yaki na yumwi wuwula wula mwidindashi kwa natilu yiyila yila, nongwa yula yagobuleka munjimba kayipota na sambi."},{"book":"1 Petili","chapter":"4","verse":"2","text":"Topi kufumila ponopa mukotoo kuyendilela kwikala ngalilu ya dobukelu sha chiwundu, ila mwikali ngimu wadayila Chapanga, muchipindi chenu chisighalili cha kwikala apa pamlima."},{"book":"1 Petili","chapter":"4","verse":"3","text":"Nongwa chipindi cha ngalilu yenu ya dahili chibaka kugola fila fyavadayila vandu vangajila kumumanya Chapanga, mwashovilelili kwikala muuwoni na dobukelu sha wafu na unjayila na hungu sila vandu vakulovela na kugola findu fya chindipa na kudadavila ming'omung'omu kweni ndi kumkalalisha Chapanga."},{"book":"1 Petili","chapter":"4","verse":"4","text":"Findu afi fya yumwi veni vakwikang'anika pavawona muva pamu ha na veni mungalilu yimemili wafu, topi, vakuvajowola."},{"book":"1 Petili","chapter":"4","verse":"5","text":"Lakini vandu ava davadeti findu fyawu fyosi kwa yula yavelili kala kuvahigha yivavelili vanofu na yivasovili."},{"book":"1 Petili","chapter":"4","verse":"6","text":"Ndi nongwa hata vala yivasovili valanduliwili Chilongu cha Nyanyi ili vahighiwi mungalilu yawu ya mvili ngimu wuvahighiwa vandu vamonga na vayikali mumfuki ngimu wadayila Chapanga."},{"book":"1 Petili","chapter":"4","verse":"7","text":"Lakini kupela kwa milandu yosi kuva pabehi, topi mwivavali, muvi ndemindemi pamudadava."},{"book":"1 Petili","chapter":"4","verse":"8","text":"Nendu ya fyosi, mwitami mwaveni kwa mwaveni kwa ndima yosi nongwa utami ukugubika sambi sitangalili."},{"book":"1 Petili","chapter":"4","verse":"9","text":"Mwilibushili mukaya mwaveni kwa mwaveni, ngajila kung'ong'oleka."},{"book":"1 Petili","chapter":"4","verse":"10","text":"Kila mundu ngimu wayangili fupu sha Chapanga ayigoleli fupu kwa kuvatanga vandu vosi kucha ndumindumi msangi wa nemusi sha ndambu sitangalili sha Chapanga."},{"book":"1 Petili","chapter":"4","verse":"11","text":"Mundu padeta, adeti kucha filongu fya Chapanga, leki mundu patanga vamonga avatangi kwa liwovi lyamugayilili Chapanga ili mumilandu yosi Chapanga ajumiwi kupitila Yesu Kilistu. Ukomi na liwovi livi na mweni jola. Yina."},{"book":"1 Petili","chapter":"4","verse":"12","text":"Valongu, mukotoo kuyikang'anika nyeshiwu ngomi simupata ili kuvayesha kucha wula chindu chihenja chivapatili."},{"book":"1 Petili","chapter":"4","verse":"13","text":"Lakini ngimu pamugobuleka kwa kwilumba na Kilistu. Ili muweshi kusekelela ukomi waki pawugubutuliwa."},{"book":"1 Petili","chapter":"4","verse":"14","text":"Mujowuliwa kwanongwa ya kumukovekela Yesu Kilistu, yumwi musangiliwa nongwa Mfuki wa ukomi wa Chapanga akwikala mugati ya yumwi."},{"book":"1 Petili","chapter":"4","verse":"15","text":"Leki kuna mundu akugobuleka akotoo kugobuleka kwanongwa mweni muwulaghi, awu mwifi, awu yagola wafu, awu yagola uyanangi."},{"book":"1 Petili","chapter":"4","verse":"16","text":"Lakini payiva mundu ayu akugobuleka kwanongwa akumjumila Kilistu, akudayiliwa akotoo kuwona chindipa ila amjumi Chapanga kwa litawa lya Mundu yindimjumilili Kilistu."},{"book":"1 Petili","chapter":"4","verse":"17","text":"Kwanongwa chipindi chifika cha kukanda kwa highilu na yikandila kwa vandu va Chapanga, payikandila kwa yufwi, dayivi wuliwuli kwa vala valemili kuchijumila Chilongu cha Nyanyi cha Chapanga?"},{"book":"1 Petili","chapter":"4","verse":"18","text":"Ngimu mayandiku Vang'alili vakudeta,"},{"book":"1 Petili","chapter":"4","verse":"19","text":"Topi, vala yivagobuleka ngimu wadayila Chapanga vayihadishi kwa mulumbi wawu mjumilifu na kuyendilela kugola fichuku finofu."}]}