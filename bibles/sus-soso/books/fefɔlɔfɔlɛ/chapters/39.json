{"data":[{"book":"Fe Fɔlɔ Fɔlɛ","chapter":"39","verse":"1","text":"Sumayila bɔnsɔɛe to Yusufu xanin Misira, Misira mangɛ kantamae xunyi Potifari naxa a sara konyi ra."},{"book":"Fe Fɔlɔ Fɔlɛ","chapter":"39","verse":"2","text":"Alatala nun Yusufu nan nu a ra. Yusufu nu fe naxan birin nabama a xa mangɛ Misiraka xɔnyi, a birin nu fanma nɛ a yi ra."},{"book":"Fe Fɔlɔ Fɔlɛ","chapter":"39","verse":"3","text":"A xa mangɛ naxa a kolon a Yusufu nun Alatala na a ra, barima Alatala nu fe birin sɔɔnɛyama a bɛ."},{"book":"Fe Fɔlɔ Fɔlɛ","chapter":"39","verse":"4","text":"Potifari naxa ɲɛlɛxin a ra, a naxa a findi a xa banxi mixie xunyi ra. A naxa a harige birin taxu a ra."},{"book":"Fe Fɔlɔ Fɔlɛ","chapter":"39","verse":"5","text":"Potifari to Yusufu findi a xa banxi nun a harige xunyi ra, Alatala naxa barakɛ sa na Misiraka xa banxi ma Yusufu saabui ra. Alatala naxa barakɛ sa Potifari xa banxi nun a xa xɛe birin ma."},{"book":"Fe Fɔlɔ Fɔlɛ","chapter":"39","verse":"6","text":"Na nan a to, Potifari naxa a xa se birin taxu Yusufu ra. A tan mu nu fa a ɲɛngi saxi fefe xɔn ma, fo a nu donse naxan donma."},{"book":"Fe Fɔlɔ Fɔlɛ","chapter":"39","verse":"7","text":"Tɛmui nde to dangi, Yusufu xa mangɛ xa ginɛ ya naxa sin a i. A naxa a fala a bɛ, «Fa be, won xa fa kafu.»"},{"book":"Fe Fɔlɔ Fɔlɛ","chapter":"39","verse":"8","text":"Yusufu naxa tondi, a fa a fala a xa mangɛ xa ginɛ bɛ, «Kafi n naxa fa n ma mangɛ xɔnyi a mu a ɲɛngi saxi fefe xɔn ma kɔrɛ a xa banxi kui. A bara a harige birin taxu n na."},{"book":"Fe Fɔlɔ Fɔlɛ","chapter":"39","verse":"9","text":"A xa banxi kui be, n tan nan dangi mixi birin na. A mu sese rafisaxi n bɛ, fo i keren, ba i tan bara findi a xa ginɛ ra. Yakɔsi, n fe ɲaaxi rabama munfe ra naxan findi yunubi fe ra Ala bɛ?»"},{"book":"Fe Fɔlɔ Fɔlɛ","chapter":"39","verse":"10","text":"Kɔnɔ na ginɛ naxa bira Yusufu xa fe dalili fɔxɔ ra. A nu a makatama lɔxɔɛ birin, kɔnɔ Yusufu naxa tondi e xa kafu."},{"book":"Fe Fɔlɔ Fɔlɛ","chapter":"39","verse":"11","text":"Lɔxɔɛ nde Yusufu naxa so banxi kui a xa wali rabade. Konyi gbɛtɛ yo mu nu na banxi kui na tɛmui."},{"book":"Fe Fɔlɔ Fɔlɛ","chapter":"39","verse":"12","text":"Potifari xa ginɛ naxa a suxu a xa donma ma. A nu fa a fala a bɛ, «Won kafu!» Ginɛ to Yusufu xa donma suxu, Yusufu naxa mini a xa donma kui a a lu ginɛ bɛlɛxɛ, a mini a gi ra tande."},{"book":"Fe Fɔlɔ Fɔlɛ","chapter":"39","verse":"13","text":"Ginɛ to bara a kolon a bara a gi, a xa donma lu a yi ra, a naxa mini tande,"},{"book":"Fe Fɔlɔ Fɔlɛ","chapter":"39","verse":"14","text":"a naxa a xa banxi konyie xili, a fa na donma masen e bɛ, «Wo yi to, n ma xɛmɛ faxi Eburu naxan na, na nan wama won mayanfafe kɔɔta ra. A faxi nɛ n yire a muxu xa muxu sa, kɔnɔ n naxa sɔnxɔɛ rate."},{"book":"Fe Fɔlɔ Fɔlɛ","chapter":"39","verse":"15","text":"Kabi n bara sɔnxɔɛ rate, a naxa a gi, a xa donma lu n yi ra. A naxa mini a gi ra tande.»"},{"book":"Fe Fɔlɔ Fɔlɛ","chapter":"39","verse":"16","text":"Potifari xa ginɛ naxa Yusufu xa donma ragata han beenun a xa mangɛ so tɛmui."},{"book":"Fe Fɔlɔ Fɔlɛ","chapter":"39","verse":"17","text":"A naxa na fe tagi raba a bɛ, a naxɛ, «I faxi Eburu konyi xɛmɛ naxan na yi ki, a faxi nɛ a xa n mayanfa kɔɔta ra."},{"book":"Fe Fɔlɔ Fɔlɛ","chapter":"39","verse":"18","text":"Kɔnɔ n to sɔnxɔɛ rate, a naxa a xa donma lu n yi ra, a naxa mini a gi ra tande."},{"book":"Fe Fɔlɔ Fɔlɛ","chapter":"39","verse":"19","text":"I xa konyi na nan nabaxi n na.» Yusufu xa mangɛ to a xa ginɛ xa wɔyɛnyi mɛ,"},{"book":"Fe Fɔlɔ Fɔlɛ","chapter":"39","verse":"20","text":"a bɔɲɛ naxa te a ɲaaxi ra. A naxa Yusufu balan mangɛ xa geelimanie nu na dɛnnaxɛ."},{"book":"Fe Fɔlɔ Fɔlɛ","chapter":"39","verse":"21","text":"Kɔnɔ mɛnni fan, Alatala mɛɛni nɛ a ma. A naxa a ragiri Yusufu nun geeli mangɛ dɛ xa fan."},{"book":"Fe Fɔlɔ Fɔlɛ","chapter":"39","verse":"22","text":"Geeli mangɛ naxa geelimanie taxu Yusufu ra. Fe naxan birin nu rabama, a nu dangima a tan nan ma."},{"book":"Fe Fɔlɔ Fɔlɛ","chapter":"39","verse":"23","text":"Geeli mangɛ mu nu Yusufu xa wali xun matoma a ra, barima Alatala nun Yusufu birin na a ra. Alatala nu fe birin sɔɔnɛyama Yusufu bɛ."}]}