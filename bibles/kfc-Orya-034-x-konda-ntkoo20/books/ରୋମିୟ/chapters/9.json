{"data":[{"book":"ରୋମିୟ","chapter":"9","verse":"1","text":"ନାନୁ ସତ୍‍ ଇଜିନା, କ୍ରିସ୍ତଦି ଆତାମାନାଆକା ନାନୁ ପବିତ୍ର ଆତ୍ମାଦିଙ୍ଗ୍‌ ମିସ୍‌ ୱେର୍‍ଏ ।"},{"book":"ରୋମିୟ","chapter":"9","verse":"2","text":"ନାନୁ ଜେ ଏସା କାସ୍ଟୁ ନି ନାଣ୍ତ ଦୁକ୍‍ତୁ ନା ଜିବନ୍‌ ଆଡ଼୍‍ବାଜିନାତ୍‍, ଇୟା ମାଟା ନାନୁ ସାଲାକି କିଜି ଇନ୍‍ଏ । ପବିତ୍ର ଆତ୍ମାଦାନ୍‌ ସାଲାଜି ନା ଜିବନ୍‌ ତେନି ସାକି ।"},{"book":"ରୋମିୟ","chapter":"9","verse":"3","text":"ନା ନିଜେଦି ଜିହୁଦି ଜାତିଦି ତଡ଼ାନ୍‍କା ଉଣ୍ତିଙ୍ଗ୍‍ଁ ନାନୁ ନିଜେ କ୍ରିସ୍ତଦି ମାଣାନ୍‌ ୱେର୍‍ଏ ଆଜି ମାପୁରୁଦି ମାଣାନ୍‌ ଆନାଦୁରିଆ ଆନି ଉଣ୍ତିଙ୍ଗ୍‌ ନାନୁ ବଦା କିଜିନା ।"},{"book":"ରୋମିୟ","chapter":"9","verse":"4","text":"ଇରିଙ୍ଗ୍‍ଁ ୱାରୁ ମାପୁରୁଦି ଲୋକୁ । ମାପୁରୁ ୱାରିଙ୍ଗ୍ ନିଜେଦି କଡ଼ରି ୱାଜା ଆସ୍‌ସି ୱାରି ଲାକ୍‍ତୁ ନିଜେଦି ମହିମା ତର୍‍ତାମାର୍ହାନ୍‍; ୱାରି ୱାଲେ ମାଟା ଇଡ୍‍ଜି ୱାରିଙ୍ଗ୍‍ଁ ନିୟମ୍‌ ସିତାମାର୍ହାନ୍‍, ୱାର୍‌ ସତ୍‌ତାନ୍‌ ଉପାସନା କିନାର୍‌; ୱାର୍‌ ମାପୁରୁଦିମାଣାନ୍‌ ମାଟେଙ୍ଗ୍‌ ପୟ୍‍ତାମାନାର୍‍,"},{"book":"ରୋମିୟ","chapter":"9","verse":"5","text":"ମା ୱେଙ୍ଗିଁତି ଜିହୁଦି ଡକ୍ରାଦାଦାରି ୱାର୍‌ କୁଟୁମ୍‌ତିକାର୍‍ ମାରି ଲୋକ୍‍ ୱାଜା କ୍ରିସ୍ତ ଆୟା କୁଟୁମ୍‌ତାନ୍‌ ଜନମ୍‍ । ଆୟା ୱିଜେରିଙ୍ଗ୍‍ଁ ସାସନ୍‍କିନି ମାପୁରୁ ଜୁଗ୍‌ ଜୁଗ୍‌ ଦନ୍ୟ ଆପିନ୍‌ । ଆମେନ୍‍ ।"},{"book":"ରୋମିୟ","chapter":"9","verse":"6","text":"ମାପୁରୁଦି ପାର୍‍ମାଣ୍‍ ଆରାତାମାନାତ୍‍ ଇଜି ନାନୁ ଇନ୍‍ଏ, ଇରିଙ୍ଗ୍‌ ଇସ୍ରାଏଲ୍‌ ଲୋକୁ ୱିଜେରେ ମାପୁରୁଦି ଲୋକୁ ଆଏର୍‍,"},{"book":"ରୋମିୟ","chapter":"9","verse":"7","text":"ମାରି ଅବ୍ରାହାମତି କୁଟୁମ୍‌ତିକାର୍‍ ୱିଜେରେ ମାପୁରୁଦି କଡ଼ର୍‍ ସିଲେ । ମାପୁରୁ ଅବ୍ରାହାମ୍‍ତିଙ୍ଗ୍‌ ଇର୍ହାମାର୍ହାନ୍‍, “ନି ଆମା କୁଟୁମ୍‌ତିରି ବିସୟ୍‍ତାନ୍‍ ମାପ୍‌ ପାର୍‍ମାଣ୍‍ କିତାମାର୍ହାପ୍‍, ୱାର୍‌ ଇସ୍‍ହାକ୍‍ମାଣାନ୍‍ ଜନମ୍‍ ଆନାର୍‍ ।”"},{"book":"ରୋମିୟ","chapter":"9","verse":"8","text":"ତେନି ଅର୍ତ ଆଜିନାତ୍‍, ଲୋକୁ ଆତିମାନିଙ୍ଗ୍‌ ମାପୁରୁଦି କଡ଼ର୍‍ ଆଦେଙ୍ଗ୍‌ ଆଟ୍‍ଏର୍‍ । ମାପୁରୁଦି ପାର୍‍ମାଣ୍‍ ଇସାବ୍‍ତାନ୍‍ ଜନମ୍‍ ଆତିମାନି କଡ଼ର୍‍ ମାପୁରୁଦି ଆଗ୍‍ଡ଼ି ସତ୍‌ତାନ୍‌ କଡ଼ ୱାଜା ୱେଙ୍ଗ୍‍ଁନାର୍‍ ।"},{"book":"ରୋମିୟ","chapter":"9","verse":"9","text":"ମାପୁରୁ ଇୟା ପାର୍‍ମାଣ୍‍ କିତାମାର୍ହାନ୍, “ଟିକ୍‍ ଇୟା କାଡ଼ାଦୁ ମାପ୍‌ ଡ଼େସି ୱାନାପ୍‍, ନାସ୍ତିୱାଲେ ସାରା କଡ଼ ପୟ୍‍ନା ମାନାତ୍‌ ।”"},{"book":"ରୋମିୟ","chapter":"9","verse":"10","text":"କେବଲ ଇୟାୱାଜା ସିଲେ । ରିବିକାଦି ରିଏର୍‌ କଡ଼ର୍‍ ଅରେନ୍‍ ବୁବା ଇସ୍‍ହାକ୍‍ତି ମାଣାନ୍‌ ଜନମ୍‍ ଆତାମାର୍ହାର୍‍,"},{"book":"ରୋମିୟ","chapter":"9","verse":"11","text":"ଏସ୍ତିୱାଲେ କଡ଼ର୍‍ ଜନମ୍‍ ଆଏର୍‍ ମାର୍ହାର୍‌, ମାରି ନେଗିକା ନି ସେଇକା ଇନିକା କିଏର୍‌ ମାର୍ହାର୍‌, ନାସ୍ତିୱାଲେ ପାଣି ଉଣ୍ତିଙ୍ଗ୍‍ଁ ସିଲେ, ମାତର୍‌ କୁକ୍‍ତିମାନି ୱାନି ବଦା ଉଣ୍ତିଙ୍ଗ୍‍ଁ ବାସେକିତି ଇସାବ୍‍ତାନ୍‍ ମାପୁରୁଦି ଉଦେସ୍‍ ଏଣ୍ତେସ୍‌ ତିର୍‍ ତେବାନାତ୍‍,"},{"book":"ରୋମିୟ","chapter":"9","verse":"12","text":"ଇୟାଉଣ୍ତିଙ୍ଗ୍‍ଁ ଇୟା ମାଟା ୱାନିଙ୍ଗ୍‍ଁ ଇନାୟ୍‍ ଆତାମାର୍ହାତ୍‍, “ପେରି ତଡ଼ାନ୍‌ ଇସ୍ରିୱାନିଙ୍ଗ୍‌ ସେବା କିନାନ୍‍ ।”"},{"book":"ରୋମିୟ","chapter":"9","verse":"13","text":"ଏଣ୍ତେସ୍‌ ରାସାତାମାନାତ୍‌, “ଜାକୁବଙ୍ଗ୍‍ଁ ମାପ୍‌ ଜିବନ୍‍ନୋତାପ୍‍, ମାତର୍‌ ଏସୌଙ୍ଗ୍‌ କାଡ଼ିତାପ୍‍ ।”"},{"book":"ରୋମିୟ","chapter":"9","verse":"14","text":"ଆର୍‌ତିଙ୍ଗ୍‌ ମାଡ୍‌ ଇନିକା ଇନାଟ୍‍ ? ମାପୁରୁମାନୁ ଇନି ଅନ୍ୟାୟ୍‌ ମାନାତ୍‌ ? ଆକା ଏସାଙ୍ଗ ବା ସିଲେ ।"},{"book":"ରୋମିୟ","chapter":"9","verse":"15","text":"ଇରିଙ୍ଗ୍‌ ୱାନ୍‌ ମୋସାଦିଙ୍ଗ୍‍ ଇର୍ହାମାର୍ହାନ୍‍, ଆମାୱାନି ମୁସ୍‌କୁ ମା ଦୟା ମାନାତ୍‌, ୱାନିଙ୍ଗ୍‍ଁ ମାପ୍‌ ଦୟା କିନାପ୍‍, ମାରି ଆମାୱାନି ମୁସ୍‌କୁ ମା ଦୟା ମାନାତ୍‌, ୱାନିଙ୍ଗ୍‍ଁ ମାପ୍‌ ଦୟା କିନାପ୍‍ ।"},{"book":"ରୋମିୟ","chapter":"9","verse":"16","text":"ଆଦେଙ୍ଗ୍‌ ଏନ୍‌ ବଦା କିନାନ୍‍ ମାରି ଏନ୍‌ ପାଣି କିନାନ୍‍, ୱାନି ମାଣାନ୍‌ ଇକା ଆଏତ୍‍, ମାତର୍‌ ମାପୁରୁଦି ଦୟାଦାନ୍‍ ଆନାତ୍‌ ।"},{"book":"ରୋମିୟ","chapter":"9","verse":"17","text":"ଦାର୍ମୁସାସ୍ତ୍ର ଇସାବ୍‍ତାନ୍‍ ମାପୁରୁ ମିସର୍‍ତି ରାଜେଙ୍ଗ୍‍ ଇର୍ହାମାର୍ହାନ୍‍, “ନି ମାଣାନ୍‌ ମା ସାକ୍ତି ତର୍‍ତେଙ୍ଗ୍‍ଁ ଇଜି ମାରି ୱିଜୁ ଦୁନିଆଦୁ ମା ମହିମା ତର୍‍ତେଙ୍ଗ୍‍ଁ ଇଜି ମାପ୍‌ ନିଙ୍ଗିଁ ରାଜା କିତାମାନାପ୍‍ ।”"},{"book":"ରୋମିୟ","chapter":"9","verse":"18","text":"ଆଦେଙ୍ଗ୍‌, ମାପୁରୁ ଆମାୱାନିଙ୍ଗ୍‍ଁ ବଦା କିନାନ୍‍, ୱାନିଙ୍ଗ୍‌ ଦୟା କିନାନ୍‍, ମାରି ଆମାୱାନିଙ୍ଗ୍‍ଁ ବଦା କିନାନ୍‍, ୱାନିଙ୍ଗ୍‍ଁ ଆଟ୍‍ୱା ଲୋକ୍‍ କିନାନ୍‍ ।"},{"book":"ରୋମିୟ","chapter":"9","verse":"19","text":"ମି ଲୋଇ ଏନ୍‌ ନାଙ୍ଗିଁ ଇନ୍‌ଡ୍ରେଙ୍ଗ୍‌ ଆଟ୍‍ନାନ୍‍ ? “ଆର୍‍ତିଙ୍ଗ୍‍ଁ ମାପୁରୁ ଏନ୍ଦା ଏଙ୍ଗ୍‍ଁ ଦସି କିନାନ୍‍ ? ଏନ୍‌ ଇନିକା ମାପୁରୁଦି ବଦା ବିରୁଦ୍‍ତାନ୍‍ ଇନିକା କିଦେଙ୍ଗ୍‍ ଆଟ୍‍ନାନ୍‍ ?”"},{"book":"ରୋମିୟ","chapter":"9","verse":"20","text":"ମାତର୍‌ ବନ୍ଧୁ, ମାପୁରୁଦି ମାଟାଦୁ ଡ଼େସି ୱାର୍‍ଗିଦେଙ୍ଗ୍‍ ନିନୁ ଏନ୍‌ ? “ନାଙ୍ଗିଁ ଇୟାୱାଜା ଏନ୍ଦା ରସ୍‍ତି” ଇଜି ସାଟି କୁମାର୍‍ତିଙ୍ଗ୍‍ଁ ୱେନ୍‍ବାଦେଙ୍ଗ୍‍ଁ ଆଟ୍‍ଏତ୍‍ ।"},{"book":"ରୋମିୟ","chapter":"9","verse":"21","text":"ସିକ୍‍ଲାଦିଙ୍ଗ୍‍ଁ ନିଜେ ବଦା ଇସାବ୍‍ତାନ୍‍ ବ୍ୟବହାର୍ କିଜି ସାଟି ରସ୍‍ତେଙ୍ଗ୍‍ଁ ଇଜି କୁମାର୍‍ତି ପୁରା ଅଦିକାର୍‌ ମାନାତ୍‌ । ଇକା ସିକ୍‍ଲା ଗୁଡ଼ିଦାନ୍‍ ୱାନ୍‌ ରୁଣ୍ତି ରକମ୍‍ତି ସାଟି ରସ୍‍ତେଙ୍ଗ୍‍ଁ ଆଟ୍‍ନାନ୍‍, ଉଣ୍ତ୍ରି ବିସେସ୍‍ ଦିନ୍‍କାଙ୍ଗ୍‍ଁ ନି ମାରି ଉଣ୍ତ୍ରି ଇସ୍ରି ପାଣିଦୁ ବ୍ୟବହାର୍ ଆଦେଙ୍ଗ୍‍ଁ ଇଜି ।"},{"book":"ରୋମିୟ","chapter":"9","verse":"22","text":"ମାପୁରୁ ବା ଟିକ୍‍ ଆୟାୱାଜା କିତାମାନାନ୍‌ । ୱାନ୍‌ ବଦାକିଜିମାର୍ହାନ୍‍ ୱାନି ରିସା ତର୍‍ତେଙ୍ଗ୍‍ ମାରି ବପୁ ତର୍‍ତେଙ୍ଗ୍‍ । ମାତର୍‌ ଏମେକାର୍‌ ୱାନି ରିସାଦି ଲୋକୁ ଆଜି ନାସ୍ଟୁ ଆନିକାମାର୍ହାତ୍‍, ୱାରି ଉଣ୍ତିଙ୍ଗ୍‍ଁ ମାପୁରୁ ନାଣ୍ତ ସାସ୍‍ଆସ୍‍ସି ଦୟା କିତାନ୍‍ ।"},{"book":"ରୋମିୟ","chapter":"9","verse":"23","text":"ମାରି ୱାନ୍‌ ୱାନି ନାଣ୍ତ ଗୌରବ୍‍ ତର୍‍ତେଙ୍ଗ୍‍ଁ ଇଜି ମାଙ୍ଗିଁ ବିସେସ୍‍ ଦୟାଦି ଲୋକ୍‍ ୱାଜା ଆଗ୍‍ଡ଼ିରାନ୍‍ ବାସେକିତା ମାର୍ହାନ୍‍ ।"},{"book":"ରୋମିୟ","chapter":"9","verse":"24","text":"ଆୟାଉଣ୍ତିଙ୍ଗ୍‌ ତୋ ୱାନ୍‌ କେବଲ ଜିହୁଦିଲୋକା ମାଣାନ୍‌ ସିଲେ, ମାତର୍‌ ଅଣଜିହୁଦି ମାଣାନ୍‌ ବା ମାଙ୍ଗିଁ କୁକ୍‌ତାମାନାନ୍‌ ।"},{"book":"ରୋମିୟ","chapter":"9","verse":"25","text":"ଇୟା ବିସୟ୍‌ତାନ୍‌ ହୋସେୟ ବଇଦୁ ମାପୁରୁ ଇର୍ହାମାନାନ୍‌ :"},{"book":"ରୋମିୟ","chapter":"9","verse":"26","text":"ଏମେ ବାଡିଦୁ ୱାରିଙ୍ଗ୍‍ଁ ଇର୍ହାମାର୍ହାପ୍‍, ‘ମିର୍‌ ମା ଲୋକୁ ଆଇଦେର୍‍,’"},{"book":"ରୋମିୟ","chapter":"9","verse":"27","text":"ମାରି ଇସ୍ରାଏଲ୍‌ ବିସୟ୍‍ତାନ୍‍ ଜିସାଇୟ ଇର୍ହାମାନାନ୍‌, “ଜଦିବା ଇସ୍ରାଏଲ୍‍ତିକାର୍‍ ସାମ୍‍ଦୁର୍‍ତି ବାଲି ୱାଜା ଆତିଙ୍ଗ୍‌ବା, ୱାରି ଲୋଇ ଉଣା ଏସ ମାତର୍‌ ରକିୟା ପୟ୍‍ନାର୍‍ ।"},{"book":"ରୋମିୟ","chapter":"9","verse":"28","text":"ଇରିଙ୍ଗ୍‍ଁ ପ୍ରବୁ ପୁରା ଦାପ୍ରେ ଦୁନିଆଦୁ ପୁରା ନ୍ୟାୟ୍‍ ବିଚାର୍‍ କିନାନ୍ ।”"},{"book":"ରୋମିୟ","chapter":"9","verse":"29","text":"ଏଣ୍ତେସ୍‌ ଜିସାଇୟ ମାରି ବା ଇର୍ହାମାର୍ହାନ୍‍, “ପେରିମାପୁରୁ ପ୍ରବୁ ମା ଏସ ଲୋକା କୁଡ଼ାଦିୱାରିଙ୍ଗ୍‍ ରକିୟା କିଏନ୍‌ ମାର୍ହାନ୍‍, ମା ଅବସ୍ତା ସଦମ୍‍ ଗମୋରାଦି ଲୋକାୱାଜା ଆତାତ୍‍ମାନ୍ଦି ।”"},{"book":"ରୋମିୟ","chapter":"9","verse":"30","text":"ଆଦେଙ୍ଗ୍‌ ଅଣଜିହୁଦି ଲୋକା ବିସୟ୍‍ତାନ୍‍ ଇକା ଇନ୍‍ଡ୍ରେଙ୍ଗ୍‍ଁ ଆଟ୍‍ନିକା, ୱାର୍‌ ଦାର୍ମୁତିକାର୍‍ ଆଦେଙ୍ଗ୍‍ଁ ସେସ୍ଟା କିଏଜିମାର୍ହାର୍‍, ମାତର୍‌ ୱାରି ବିସ୍‍ବାସ୍‍ ଉଣ୍ତିଙ୍ଗ୍‍ଁ ଦାର୍ମୁତିକାର୍‍ ଇଜି ୱେଙ୍ଗିଁତାମାନାର୍‍ ।"},{"book":"ରୋମିୟ","chapter":"9","verse":"31","text":"ମାତର୍‌ ଇସ୍ରାଏଲ୍‌ ଦାର୍ମୁଦି ଲୋକୁ ନିୟମ୍‍ତାନ୍‍ ଦାର୍ମୁତିକାର୍‍ ଆଦେଙ୍ଗ୍‍ଁ ଇଜି ସେସ୍ଟା କିଜି ଆରାତା ମାନାର୍‌ ।"},{"book":"ରୋମିୟ","chapter":"9","verse":"32","text":"ଏନ୍ଦା ସିଲେ ? ୱାର୍‌ ନିଜେଦି ସେସ୍ଟାଦି ମୁସ୍‌କୁ ଆସା କିଜିମାର୍ହାର୍‍, ବିସ୍‍ବାସ୍‍ ମୁସ୍‌କୁ ସିଲେ । ଆୟାଉଣ୍ତିଙ୍ଗ୍‌ ୱାର୍‌ ବାଦା ସିଜିମାନି କାଲୁଦୁ ଡୁକାୟ୍‌ଆଜି ତାକାତାର୍‍ ।"},{"book":"ରୋମିୟ","chapter":"9","verse":"33","text":"ଏଣ୍ତେସ୍‌ ସାସ୍ତ୍ରଦୁ ରାସାତାମାନାତ୍‌ :"}]}