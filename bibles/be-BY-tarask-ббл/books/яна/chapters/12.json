{"data":[{"book":"ЯНА","chapter":"12","verse":"1","text":"За шэсьць дзён да Пасхі прыйшоў Ісус у Віфанію, дзе быў Лазар памерлы, якога Ён уваскрэсіў зь мёртвых."},{"book":"ЯНА","chapter":"12","verse":"2","text":"Там прыгатавалі Яму вячэру, і Марфа служыла, а Лазар быў адзін з тых, хто ўзьляжаў зь Ім."},{"book":"ЯНА","chapter":"12","verse":"3","text":"А Марыя, узяўшы фунт каштоўнага чысьцюткага нардавага міра, памазала ногі Ісусу і абцерла валасамі сваімі ногі Яму; і дом напоўніўся пахошчамі міра."},{"book":"ЯНА","chapter":"12","verse":"4","text":"Тады адзін вучань Ягоны, Юда Сымонаў Іскарыёт, які хацеў выдаць Яго, сказаў:"},{"book":"ЯНА","chapter":"12","verse":"5","text":"Чаму б не прадаць гэтае міра за трыста дынараў і не раздаць убогім?"},{"book":"ЯНА","chapter":"12","verse":"6","text":"А сказаў ён гэта не таму, каб парупець за ўбогіх, а таму, што быў злодзей: ён меў пры сабе скарбонку, і насіў, што туды апускалі."},{"book":"ЯНА","chapter":"12","verse":"7","text":"А Ісус сказаў: пакіньце яе; яна зьберагла гэта на дзень пахаваньня Майго;"},{"book":"ЯНА","chapter":"12","verse":"8","text":"убогіх бо заўсёды маеце з сабою, а Мяне - не заўсёды."},{"book":"ЯНА","chapter":"12","verse":"9","text":"Многія Юдэі даведаліся, што Ён там, і прыйшлі ня толькі дзеля Ісуса, а каб пабачыць і Лазара, якога Ён уваскрэсіў зь мёртвых."},{"book":"ЯНА","chapter":"12","verse":"10","text":"А першасьвятары вырашылі забіць і Лазара,"},{"book":"ЯНА","chapter":"12","verse":"11","text":"бо празь яго многія Юдэі прыходзілі і веравалі ў Ісуса."},{"book":"ЯНА","chapter":"12","verse":"12","text":"На другі дзень мноства людзей, што прыйшлі на сьвята, пачуўшы, што Ісус ідзе ў Ерусалім,"},{"book":"ЯНА","chapter":"12","verse":"13","text":"узялі пальмавыя галінкі, выйшлі насустрач Яму і ўсклікалі: асанна! Дабраславёны Той, Хто ідзе ў імя Гасподняе, Цар Ізраілеў!"},{"book":"ЯНА","chapter":"12","verse":"14","text":"А Ісус, знайшоўшы малое асьляня, сеў на яго, як напісана:"},{"book":"ЯНА","chapter":"12","verse":"15","text":"«ня бойся, дачка Сыёнавая! вось, Цар твой ідзе, седзячы на маладым асьляняці»."},{"book":"ЯНА","chapter":"12","verse":"16","text":"Вучні Ягоныя спачатку не зразумелі гэтага; але, калі праславіўся Ісус, тады ўспомнілі, што так было пра Яго напісана, і гэта зрабілі Яму."},{"book":"ЯНА","chapter":"12","verse":"17","text":"Людзі, якія былі зь ім раней, сьведчылі, што Ён выклікаў з магілы Лазара і ўваскрэсіў яго зь мёртвых;"},{"book":"ЯНА","chapter":"12","verse":"18","text":"таму і сустрэў Яго люд, бо чуў, што Ён утварыў гэты цуд."},{"book":"ЯНА","chapter":"12","verse":"19","text":"А фарысэі гаварылі паміж сабою: ці ж ня бачыце, што не пасьпяваеце анічога? увесь сьвет ідзе за Ім."},{"book":"ЯНА","chapter":"12","verse":"20","text":"Сярод тых, што прыйшлі на пакланеньне ў сьвята, былі некаторыя Эліны;"},{"book":"ЯНА","chapter":"12","verse":"21","text":"яны падыйшлі да Піліпа, які быў зь Віфсаіды Галілейскай, і прасілі яго, кажучы: спадару! нам хочацца бачыць Ісуса."},{"book":"ЯНА","chapter":"12","verse":"22","text":"Піліп ідзе і кажа пра тое Андрэю; і потым Андрэй і Піліп кажуць пра тое Ісусу."},{"book":"ЯНА","chapter":"12","verse":"23","text":"А Ісус сказаў ім у адказ: прыйшоў час праславіцца Сыну Чалавечаму:"},{"book":"ЯНА","chapter":"12","verse":"24","text":"Праўду, праўду кажу вам: калі пшанічнае зерне, упаўшы ў зямлю, не памрэ, дык застанецца адно; а калі памрэ, дык уродзіць багата плоду."},{"book":"ЯНА","chapter":"12","verse":"25","text":"Хто любіць душу сваю, загубіць яе; а хто ненавідзіць душу сваю ў сьвеце гэтым, захавае яе ў жыцьцё вечнае."},{"book":"ЯНА","chapter":"12","verse":"26","text":"Хто Мне служыць, Мне няхай сьледуе, і дзе Я, там і слуга Мой будзе; і хто Мне служыць, таго ўпачцівіць Айцец Мой."},{"book":"ЯНА","chapter":"12","verse":"27","text":"Душа Мая цяпер узрушылася; і што Мне сказаць? Войча! збаў Мяне ад гадзіны гэтай! але на гэтую гадзіну Я і прыйшоў;"},{"book":"ЯНА","chapter":"12","verse":"28","text":"Войча! праславі імя Тваё! Тады прыйшоў зь неба голас: і праславіў і яшчэ праслаўлю."},{"book":"ЯНА","chapter":"12","verse":"29","text":"А люд, што стаяў і чуў тое, казаў: гэта гром. А другія казалі: анёл гаварыў Яму."},{"book":"ЯНА","chapter":"12","verse":"30","text":"Ісус на гэта сказаў: ня Мне быў голас гэты, а народу;"},{"book":"ЯНА","chapter":"12","verse":"31","text":"сёньня суд сьвету гэтаму; сёньня князь сьвету гэтага выгнаны будзе прэч."},{"book":"ЯНА","chapter":"12","verse":"32","text":"І калі Я ўзьнесены буду над зямлёю, усіх прыхіну да Сябе."},{"book":"ЯНА","chapter":"12","verse":"33","text":"Гэта казаў Ён, даючы ўразумець, якою сьмерцю Ён памрэ."},{"book":"ЯНА","chapter":"12","verse":"34","text":"Народ адказваў Яму: мы чулі з закона, што Хрыстос жыве вечна; як жа Ты кажаш, што мае быць Сын Чалавечы ўзьнесены? хто Гэты Сын Чалавечы?"},{"book":"ЯНА","chapter":"12","verse":"35","text":"Тады Ісус сказаў ім: яшчэ на кароткі час сьвятло будзе з вамі; хадзеце, пакуль ёсьць сьвятло, каб не абняла вас цемра; а хто ходзіць у цемры, ня ведае, куды ідзе;"},{"book":"ЯНА","chapter":"12","verse":"36","text":"пакуль сьвятло з вамі, верце ў сьвятло, і будзьце сынамі сьвятла. Сказаўшы гэта, Ісус адыйшоў і зьнік ад іх."},{"book":"ЯНА","chapter":"12","verse":"37","text":"Столькі цудаў утварыў Ён перад імі, і яны ня веравалі ў Яго,"},{"book":"ЯНА","chapter":"12","verse":"38","text":"хай збудзецца слова Ісаі прарока: Госпадзе! хто паверыў пачутаму ад нас? і каму адкрылася сіла Гасподняя?"},{"book":"ЯНА","chapter":"12","verse":"39","text":"Таму не маглі яны вераваць, што як яшчэ сказаў Ісая,"},{"book":"ЯНА","chapter":"12","verse":"40","text":"«народ гэты асьляпіў вочы свае і скамяніў сэрца сваё, хай ня бачаць вачыма, і сэрцам не ўразумеюць, і не навернуцца, каб Я ацаліў іх»."},{"book":"ЯНА","chapter":"12","verse":"41","text":"Гэта сказаў Ісая, калі бачыў славу Ягоную і казаў пра Яго."},{"book":"ЯНА","chapter":"12","verse":"42","text":"Урэшце і з начальнікаў многія ўверавалі ў Яго, але дзеля фарысэяў не прызнаваліся, каб не адлучылі іх ад сынагогі;"},{"book":"ЯНА","chapter":"12","verse":"43","text":"бо палюбілі больш славу чалавечую, чым славу Божую."},{"book":"ЯНА","chapter":"12","verse":"44","text":"А Ісус абвясьціў, сказаўшы: хто ў Мяне веруе, не ў Мяне веруе, а ў Таго, Хто паслаў Мяне;"},{"book":"ЯНА","chapter":"12","verse":"45","text":"і хто бачыць Мяне, бачыць Таго, Хто паслаў Мяне."},{"book":"ЯНА","chapter":"12","verse":"46","text":"Я сьвятлом прыйшоў у сьвет, каб кожны, хто верыць у Мяне, не заставаўся ў цемры."},{"book":"ЯНА","chapter":"12","verse":"47","text":"І калі хто пачуе Мае словы і не паверыць, Я ня суджу яго: бо Я прыйшоў ня судзіць сьвет, а выратаваць сьвет."},{"book":"ЯНА","chapter":"12","verse":"48","text":"Хто Мяне адкідае і ня прымае словаў Маіх, мае судзьдзю сабе: слова, якое Я абвяшчаў, яно будзе судзіць яго ў апошні дзень;"},{"book":"ЯНА","chapter":"12","verse":"49","text":"Бо Я гаварыў не ад Сябе; а Айцец, Які паслаў Мяне, Ён даў мне наказ, што сказаць і што гаварыць."},{"book":"ЯНА","chapter":"12","verse":"50","text":"І ведаю Я, што наказ Ягоны ёсьць жыцьцё вечнае. Дык вось, што я кажу, кажу, як сказаў Мне Айцец."}]}