{"data":[{"book":"امثال","chapter":"4","verse":"1","text":"ای پسرانم، به نصیحت پدر خود گوش دهید و به آن توجه کنید تا دانا شوید."},{"book":"امثال","chapter":"4","verse":"2","text":"پندهای من مفید است؛ آنها را به خاطر بسپارید."},{"book":"امثال","chapter":"4","verse":"3","text":"من هم زمانی جوان بودم؛ پدری داشتم و تنها فرزند عزیز مادرم بودم."},{"book":"امثال","chapter":"4","verse":"4","text":"پدرم به من پند می‌داد و می‌گفت: «اگر سخنان مرا بشنوی و به آنها عمل کنی، زنده خواهی ماند."},{"book":"امثال","chapter":"4","verse":"5","text":"حکمت و بصیرت را کسب کن. سخنان مرا فراموش نکن و از آنها منحرف نشو."},{"book":"امثال","chapter":"4","verse":"6","text":"حکمت را ترک نکن، زیرا از تو حمایت خواهد کرد. آن را دوست بدار که از تو محافظت خواهد نمود."},{"book":"امثال","chapter":"4","verse":"7","text":"حکمت از هر چیزی بهتر است؛ به هر قیمتی شده آن را به دست بیاور."},{"book":"امثال","chapter":"4","verse":"8","text":"اگر برای حکمت ارزش قائل شوی، او نیز تو را سربلند خواهد نمود. اگر حکمت را در آغوش بگیری او به تو عزت خواهد بخشید"},{"book":"امثال","chapter":"4","verse":"9","text":"و تاج عزت و افتخار بر سرت خواهد نهاد.»"},{"book":"امثال","chapter":"4","verse":"10","text":"پسرم به من گوش کن و آنچه به تو می‌گویم بپذیر تا عمری طولانی داشته باشی."},{"book":"امثال","chapter":"4","verse":"11","text":"من به تو حکمت آموختم و تو را به سوی راستی هدایت نمودم."},{"book":"امثال","chapter":"4","verse":"12","text":"وقتی راه روی مانعی بر سر راهت نخواهد بود و چون بدوی پایت نخواهد لغزید."},{"book":"امثال","chapter":"4","verse":"13","text":"آنچه را که آموخته‌ای حفظ کن و آن را از دست نده؛ آن را نگه دار، زیرا حیات توست."},{"book":"امثال","chapter":"4","verse":"14","text":"به راه بدکاران نرو و از روش گناهکاران پیروی ننما."},{"book":"امثال","chapter":"4","verse":"15","text":"از آنها دوری کن و روی خود را از آنان بگردان و به راه خود برو؛"},{"book":"امثال","chapter":"4","verse":"16","text":"زیرا ایشان تا بدی نکنند نمی‌خوابند و تا باعث لغزش و سقوط کسی نشوند آرام نمی‌گیرند."},{"book":"امثال","chapter":"4","verse":"17","text":"خوراک آنها ظلم و شرارت است."},{"book":"امثال","chapter":"4","verse":"18","text":"راه درستکاران مانند سپیدهٔ صبح است که رفته‌رفته روشنتر می‌شود تا سرانجام به روشنایی کامل روز تبدیل می‌گردد،"},{"book":"امثال","chapter":"4","verse":"19","text":"اما راه بدکاران مثل سیاهی شب است. بدکاران می‌افتند و نمی‌دانند چه چیز باعث افتادنشان شده است."},{"book":"امثال","chapter":"4","verse":"20","text":"ای پسرم، به آنچه که به تو می‌گویم به دقت گوش بده."},{"book":"امثال","chapter":"4","verse":"21","text":"سخنان مرا از نظر دور ندار، بلکه آنها را در دل خود حفظ کن،"},{"book":"امثال","chapter":"4","verse":"22","text":"زیرا سخنان من به شنونده حیات و سلامتی کامل می‌بخشد."},{"book":"امثال","chapter":"4","verse":"23","text":"مراقب افکارت باش، زیرا زندگی انسان از افکارش شکل می‌گیرد."},{"book":"امثال","chapter":"4","verse":"24","text":"دروغ و ناراستی را از دهان خود دور کن."},{"book":"امثال","chapter":"4","verse":"25","text":"چشمان خود را به هدف بدوز و به اطراف توجه نکن."},{"book":"امثال","chapter":"4","verse":"26","text":"مواظب راهی که در آن قدم می‌گذاری باش. همیشه در راه راست گام بردار تا در امان باشی."},{"book":"امثال","chapter":"4","verse":"27","text":"از راه راست منحرف نشو و خود را از بدی دور نگه دار."}]}