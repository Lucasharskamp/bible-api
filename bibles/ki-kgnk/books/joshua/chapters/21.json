{"data":[{"book":"Joshua","chapter":"21","verse":"1","text":"Na rĩrĩ, atongoria a nyũmba cia Alawii magĩthiĩ kũrĩ Eleazaru ũrĩa mũthĩnjĩri-Ngai, na kũrĩ Joshua mũrũ wa Nuni, o na kũrĩ atongoria a nyũmba cia mĩhĩrĩga ĩrĩa ĩngĩ ya Isiraeli"},{"book":"Joshua","chapter":"21","verse":"2","text":"kũu Shilo bũrũri wa Kaanani makĩmeera atĩrĩ, “Jehova nĩathanire na kanua ka Musa atĩ tũkaaheo matũũra ma gũtũũra, marĩ na kũndũ gwa kũrĩithagĩria mahiũ maitũ.”"},{"book":"Joshua","chapter":"21","verse":"3","text":"Nĩ ũndũ ũcio, andũ a Isiraeli makĩhe Alawii matũũra o hamwe na kũndũ gwa kũrĩithio kuuma magai-inĩ mao o ta ũrĩa Jehova aathanĩte:"},{"book":"Joshua","chapter":"21","verse":"4","text":"Na rĩrĩ, mĩtĩ yacuukwo-rĩ, mũtĩ wa mbere wagwĩrĩire mbarĩ ya Akohathu, kũringana na ũrĩa mbarĩ ciao ciatariĩ. Alawii arĩa maarĩ a rũciaro rwa Harũni ũrĩa mũthĩnjĩri-Ngai maaheirwo matũũra ikũmi na matatũ kuuma mũhĩrĩga ya Juda, na wa Simeoni, na wa Benjamini."},{"book":"Joshua","chapter":"21","verse":"5","text":"Acio angĩ a rũciaro rwa Kohathu maaheirwo matũũra ikũmi kuuma mbarĩ ya mũhĩrĩga wa Efiraimu, na wa Dani, na nuthu ya mũhĩrĩga wa Manase."},{"book":"Joshua","chapter":"21","verse":"6","text":"Njiaro cia Gerishoni ciaheirwo matũũra ikũmi na matatũ kuuma mbarĩ cia mũhĩrĩga wa Isakaru, na wa Asheri, na wa Nafitali, na nuthu ya mũhĩrĩga wa Manase kũu Bashani."},{"book":"Joshua","chapter":"21","verse":"7","text":"Njiaro cia Merari, kũringana na ũrĩa mbarĩ ciao ciatariĩ, ciaheirwo matũũra ikũmi na meerĩ kuuma mũhĩrĩga wa Rubeni, na wa Gadi, na wa Zebuluni."},{"book":"Joshua","chapter":"21","verse":"8","text":"Nĩ ũndũ ũcio andũ a Isiraeli magĩkĩhe Alawii matũũra macio na kũndũ kũrĩa kwamathiũrũrũkĩirie kũrĩ ũrĩithio wao o ta ũrĩa Jehova aathanĩte na kanua ka Musa."},{"book":"Joshua","chapter":"21","verse":"9","text":"Kuuma mũhĩrĩga wa Juda na wa Simeoni andũ a Isiraeli makĩheana matũũra maya magwetetwo na marĩĩtwa"},{"book":"Joshua","chapter":"21","verse":"10","text":"(matũũra maya maaheirwo njiaro cia Harũni arĩa maarĩ a mbarĩ cia Akohathu cia mũhĩrĩga wa Alawii, nĩ ũndũ nĩo magwĩrĩirwo nĩ mũtĩ wa mbere):"},{"book":"Joshua","chapter":"21","verse":"11","text":"Magĩkĩmahe Kiriathu-Ariba (na no kuo Hebironi), hamwe na kũndũ kũrĩa gwathiũrũrũkĩirie gwa kũrĩithĩrio mahiũ kũu bũrũri ũrĩa ũrĩ irĩma wa Juda. (Ariba nĩwe warĩ ithe wa Anaki)."},{"book":"Joshua","chapter":"21","verse":"12","text":"No rĩrĩ, mĩgũnda na tũtũũra tũrĩa twathiũrũrũkĩirie itũũra rĩu inene nĩmaheete Kalebu mũrũ wa Jefune gũtuĩke igai rĩake."},{"book":"Joshua","chapter":"21","verse":"13","text":"Nĩ ũndũ ũcio njiaro cia Harũni ũrĩa mũthĩnjĩri-Ngai magĩcihe Hebironi (itũũra inene rĩa kũũrĩrwo nĩ mũndũ ũrĩa ũraganĩte), na ikĩheo Libina,"},{"book":"Joshua","chapter":"21","verse":"14","text":"na Jatiri, na Eshitemoa,"},{"book":"Joshua","chapter":"21","verse":"15","text":"na Holoni, na Debiri,"},{"book":"Joshua","chapter":"21","verse":"16","text":"na Aini, na Juta, na Bethi-Shemeshu, o hamwe na ithaka ciamo cia ũrĩithio; matũũra mothe maarĩ kenda kuuma kũrĩ mĩhĩrĩga ĩyo ĩĩrĩ."},{"book":"Joshua","chapter":"21","verse":"17","text":"Na kuuma mũhĩrĩga wa Benjamini makĩheo Gibeoni, na Geba,"},{"book":"Joshua","chapter":"21","verse":"18","text":"na Anathothu, na Alimoni o hamwe na ithaka ciamo cia ũrĩithio; mothe maarĩ matũũra mana."},{"book":"Joshua","chapter":"21","verse":"19","text":"Matũũra mothe ma athĩnjĩri-Ngai, arĩa maarĩ njiaro cia Harũni, maarĩ ikũmi na matatũ o hamwe na ithaka ciamo cia ũrĩithio."},{"book":"Joshua","chapter":"21","verse":"20","text":"Nacio mbarĩ icio ingĩ ciatigarĩte cia Kohathu cia mũhĩrĩga wa Alawii21:20 Akohathu matiarĩ athĩnjĩri-Ngai tondũ matiarĩ njiaro cia Harũni. ciaheirwo matũũra kuuma kũrĩ mũhĩrĩga wa Efiraimu ta ũũ:"},{"book":"Joshua","chapter":"21","verse":"21","text":"Kũu bũrũri ũrĩa ũrĩ irĩma wa Efiraimu maaheirwo Shekemu (itũũra inene rĩa kũũrĩrwo nĩ mũndũ ũrĩa ũraganĩte), na Gezeri,"},{"book":"Joshua","chapter":"21","verse":"22","text":"na Kibizaimu, na Bethi-Horoni hamwe na ithaka ciamo cia ũrĩithio; mothe maarĩ matũũra mana."},{"book":"Joshua","chapter":"21","verse":"23","text":"Ningĩ kuuma mũhĩrĩga wa Dani makĩheo Eliteke, na Gibethoni,"},{"book":"Joshua","chapter":"21","verse":"24","text":"na Aijaloni, na Gathi-Rimoni hamwe na ithaka ciamo cia ũrĩithio; mothe maarĩ matũũra mana."},{"book":"Joshua","chapter":"21","verse":"25","text":"Kuuma nuthu ya mũhĩrĩga wa Manase makĩheo Taanaka, na Gathi-Rimoni hamwe na ithaka ciamo cia ũrĩithio; mothe maarĩ matũũra meerĩ."},{"book":"Joshua","chapter":"21","verse":"26","text":"Matũũra macio mothe ikũmi hamwe na ithaka ciamo cia ũrĩithio nĩmo maheirwo mbarĩ icio ingĩ cia Kohathu."},{"book":"Joshua","chapter":"21","verse":"27","text":"Na rĩrĩ, mbarĩ cia Agerishoni cia mũhĩrĩga wa Alawii ciaheirwo ta ũũ:"},{"book":"Joshua","chapter":"21","verse":"28","text":"kuuma mũhĩrĩga wa Isakaru,"},{"book":"Joshua","chapter":"21","verse":"29","text":"na Jaramuthu, na Eni-Ganimu, hamwe na ithaka ciamo cia ũrĩithio; mothe maarĩ matũũra mana;"},{"book":"Joshua","chapter":"21","verse":"30","text":"kuuma mũhĩrĩga wa Asheri,"},{"book":"Joshua","chapter":"21","verse":"31","text":"na Helikathu, na Rehobu hamwe na ithaka ciamo cia ũrĩithio; mothe maarĩ matũũra mana;"},{"book":"Joshua","chapter":"21","verse":"32","text":"kuuma mũhĩrĩga wa Nafitali,"},{"book":"Joshua","chapter":"21","verse":"33","text":"Matũũra mothe ma mbarĩ cia Agerishoni maarĩ ikũmi na matatũ hamwe na ithaka ciamo cia ũrĩithio."},{"book":"Joshua","chapter":"21","verse":"34","text":"Nacio mbarĩ cia Amerari (nao nĩo Alawii arĩa angĩ maatigaire) makĩheo:"},{"book":"Joshua","chapter":"21","verse":"35","text":"na Dimuna, na Nahalali, hamwe na ithaka ciamo cia ũrĩithio; mothe maarĩ matũũra mana;"},{"book":"Joshua","chapter":"21","verse":"36","text":"kuuma mũhĩrĩga wa Rubeni,"},{"book":"Joshua","chapter":"21","verse":"37","text":"na Kedemothu, na Mefaathu, hamwe na ithaka ciamo cia ũrĩithio; mothe maarĩ matũũra mana;"},{"book":"Joshua","chapter":"21","verse":"38","text":"kuuma mũhĩrĩga wa Gadi,"},{"book":"Joshua","chapter":"21","verse":"39","text":"na Heshiboni, na Jazeri, hamwe na ithaka ciamo cia ũrĩithio; mothe maarĩ matũũra mana."},{"book":"Joshua","chapter":"21","verse":"40","text":"Matũũra mothe marĩa maaheirwo mbarĩ cia Amerari, nao nĩo Alawii arĩa maatigaire, maarĩ ikũmi na meerĩ."},{"book":"Joshua","chapter":"21","verse":"41","text":"Nĩ ũndũ ũcio matũũra ma Alawii thĩinĩ wa bũrũri ũrĩa wegwatĩirwo nĩ andũ a Isiraeli maarĩ mĩrongo ĩna na manana marĩ mothe, hamwe na ithaka ciamo cia ũrĩithio."},{"book":"Joshua","chapter":"21","verse":"42","text":"O itũũra rĩarĩ na ũrĩithio ũrĩa warĩthiũrũrũkĩirie; ũguo nĩguo matũũra macio mothe maatariĩ."},{"book":"Joshua","chapter":"21","verse":"43","text":"Nĩ ũndũ ũcio Jehova akĩhe Isiraeli ũhurũko mĩena yothe, o ta ũrĩa eerĩte maithe mao na mwĩhĩtwa. Maarĩkia kwĩgwatĩra bũrũri ũcio ũgĩtuĩka wao, magĩtũũra kuo."},{"book":"Joshua","chapter":"21","verse":"44","text":"Nake Jehova akĩmahe ũhurũko na mĩena yothe o ta ũrĩa eerĩte maithe mao na mwĩhĩtwa. Gũtirĩ thũ o na ĩmwe yao yahotire kũmeetiiria, nĩgũkorwo Jehova nĩaciheanĩte moko-inĩ mao."},{"book":"Joshua","chapter":"21","verse":"45","text":"Gũtirĩ kĩrĩkanĩro o na kĩmwe kĩa maũndũ marĩa mega Jehova aameerĩire gĩtaahingirio; ciĩranĩro icio ciothe nĩciahingirio."}]}