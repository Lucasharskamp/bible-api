{"data":[{"book":"ایوب","chapter":"40","verse":"1","text":"رب نے ایوب سے پوچھا،"},{"book":"ایوب","chapter":"40","verse":"2","text":"”کیا ملامت کرنے والا عدالت میں قادرِ مطلق سے جھگڑنا چاہتا ہے؟ اللہ کی سرزنش کرنے والا اُسے جواب دے!“"},{"book":"ایوب","chapter":"40","verse":"3","text":"تب ایوب نے جواب دے کر رب سے کہا،"},{"book":"ایوب","chapter":"40","verse":"4","text":"”مَیں تو نالائق ہوں، مَیں کس طرح تجھے جواب دوں؟ مَیں اپنے منہ پر ہاتھ رکھ کر خاموش رہوں گا۔"},{"book":"ایوب","chapter":"40","verse":"5","text":"ایک بار مَیں نے بات کی اور اِس کے بعد مزید ایک دفعہ، لیکن اب سے مَیں جواب میں کچھ نہیں کہوں گا۔“"},{"book":"ایوب","chapter":"40","verse":"6","text":"تب اللہ طوفان میں سے ایوب سے ہم کلام ہوا،"},{"book":"ایوب","chapter":"40","verse":"7","text":"”مرد کی طرح کمربستہ ہو جا! مَیں تجھ سے سوال کروں اور تُو مجھے تعلیم دے۔"},{"book":"ایوب","chapter":"40","verse":"8","text":"کیا تُو واقعی میرا انصاف منسوخ کر کے مجھے مجرم ٹھہرانا چاہتا ہے تاکہ خود راست باز ٹھہرے؟"},{"book":"ایوب","chapter":"40","verse":"9","text":"کیا تیرا بازو اللہ کے بازو جیسا زورآور ہے؟ کیا تیری آواز اُس کی آواز کی طرح کڑکتی ہے۔"},{"book":"ایوب","chapter":"40","verse":"10","text":"آ، اپنے آپ کو شان و شوکت سے آراستہ کر، عزت و جلال سے ملبّس ہو جا!"},{"book":"ایوب","chapter":"40","verse":"11","text":"بیک وقت اپنا شدید قہر مختلف جگہوں پر نازل کر، ہر مغرور کو اپنا نشانہ بنا کر اُسے خاک میں ملا دے۔"},{"book":"ایوب","chapter":"40","verse":"12","text":"ہر متکبر پر غور کر کے اُسے پست کر۔ جہاں بھی بےدین ہو وہیں اُسے کچل دے۔"},{"book":"ایوب","chapter":"40","verse":"13","text":"اُن سب کو مٹی میں چھپا دے، اُنہیں رسّوں میں جکڑ کر کسی خفیہ جگہ گرفتار کر۔"},{"book":"ایوب","chapter":"40","verse":"14","text":"تب ہی مَیں تیری تعریف کر کے مان جاؤں گا کہ تیرا دہنا ہاتھ تجھے نجات دے سکتا ہے۔"},{"book":"ایوب","chapter":"40","verse":"15","text":"بہیموت40‏:15 بہیموت: سائنس دان متفق نہیں کہ یہ کون سا جانور تھا۔  پر غور کر جسے مَیں نے تجھے خلق کرتے وقت بنایا اور جو بَیل کی طرح گھاس کھاتا ہے۔"},{"book":"ایوب","chapter":"40","verse":"16","text":"اُس کی کمر میں کتنی طاقت، اُس کے پیٹ کے پٹھوں میں کتنی قوت ہے۔"},{"book":"ایوب","chapter":"40","verse":"17","text":"وہ اپنی دُم کو دیودار کے درخت کی طرح لٹکنے دیتا ہے، اُس کی رانوں کی نسیں مضبوطی سے ایک دوسری سے جُڑی ہوئی ہیں۔"},{"book":"ایوب","chapter":"40","verse":"18","text":"اُس کی ہڈیاں پیتل کے سے پائپ، لوہے کے سے سریئے ہیں۔"},{"book":"ایوب","chapter":"40","verse":"19","text":"وہ اللہ کے کاموں میں سے اوّل ہے، اُس کے خالق ہی نے اُسے اُس کی تلوار دی۔"},{"book":"ایوب","chapter":"40","verse":"20","text":"پہاڑیاں اُسے اپنی پیداوار پیش کرتی، کھلے میدان کے تمام جانور وہاں کھیلتے کودتے ہیں۔"},{"book":"ایوب","chapter":"40","verse":"21","text":"وہ کانٹےدار جھاڑیوں کے نیچے آرام کرتا، سرکنڈوں اور دلدل میں چھپا رہتا ہے۔"},{"book":"ایوب","chapter":"40","verse":"22","text":"خاردار جھاڑیاں اُس پر سایہ ڈالتی اور ندی کے سفیدہ کے درخت اُسے گھیرے رکھتے ہیں۔"},{"book":"ایوب","chapter":"40","verse":"23","text":"جب دریا سیلاب کی صورت اختیار کرے تو وہ نہیں بھاگتا۔ گو دریائے یردن اُس کے منہ پر پھوٹ پڑے توبھی وہ اپنے آپ کو محفوظ سمجھتا ہے۔"},{"book":"ایوب","chapter":"40","verse":"24","text":"کیا کوئی اُس کی آنکھوں میں اُنگلیاں ڈال کر اُسے پکڑ سکتا ہے؟ اگر اُسے پھندے میں پکڑا بھی جائے تو کیا کوئی اُس کی ناک کو چھید سکتا ہے؟ ہرگز نہیں!"}]}