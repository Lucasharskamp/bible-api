{"data":[{"book":"1 Letopisu","chapter":"17","verse":"1","text":"I stalo se, když bydlil David v domě svém, že řekl Nátanovi proroku: Aj, já přebývám v domě cedrovém, truhla pak smlouvy Hospodinovy jest pod kortýnami."},{"book":"1 Letopisu","chapter":"17","verse":"2","text":"I řekl Nátan Davidovi: Cožkoli jest v srdci tvém, učiň; nebo Bůh s tebou jest."},{"book":"1 Letopisu","chapter":"17","verse":"3","text":"Potom té noci stalo se slovo Boží k Nátanovi, řkoucí:"},{"book":"1 Letopisu","chapter":"17","verse":"4","text":"Jdi a rci Davidovi služebníku mému: Toto dí Hospodin: Ne ty stavěti mi budeš dům k bydlení,"},{"book":"1 Letopisu","chapter":"17","verse":"5","text":"Poněvadž jsem nebydlil v žádném domě od toho dne, jakž jsem vyvedl syny Izraelské, až do dne tohoto, ale procházel jsem se z stánku do stánku, také i vně kromě příbytku."},{"book":"1 Letopisu","chapter":"17","verse":"6","text":"Nadto kudyž jsem koli chodil se vším Izraelem, zdali jsem slovo řekl kterému z soudců Izraelských, (jimž jsem přikázal, aby pásli lid můj), řka: Proč jste mi neustavěli domu cedrového?"},{"book":"1 Letopisu","chapter":"17","verse":"7","text":"Protož nyní toto díš služebníku mému Davidovi: Takto praví Hospodin zástupů: Já jsem tě vzal z ovčince, když jsi chodil za stádem, abys byl vývodou lidu mého Izraelského."},{"book":"1 Letopisu","chapter":"17","verse":"8","text":"A býval jsem s tebou všudy, kamž jsi koli se obrátil, všecky také nepřátely tvé vyhladil jsem před tváří tvou, a učinilť jsem jméno veliké, jako jméno vznešených na zemi."},{"book":"1 Letopisu","chapter":"17","verse":"9","text":"Ano i lidu svému Izraelskému způsobil jsem místo, a vštípil jej tu. I bude bydliti na místě svém, a nepohne se více, aniž na něj dotírati budou lidé nešlechetní, jako prvé,"},{"book":"1 Letopisu","chapter":"17","verse":"10","text":"Hned od toho času, jakž jsem ustanovil soudce nad lidem svým Izraelským, až jsem ponížil všech nepřátel tvých; nýbrž oznamujiť, že Hospodin sám vystaví tobě dům."},{"book":"1 Letopisu","chapter":"17","verse":"11","text":"Nebo když se vyplní dnové tvoji, abys šel za otci svými, vzbudím símě tvé po tobě, kteréž bude z synů tvých, a utvrdím království jeho."},{"book":"1 Letopisu","chapter":"17","verse":"12","text":"Onť mi ustaví dům, a já utvrdím trůn jeho až na věky."},{"book":"1 Letopisu","chapter":"17","verse":"13","text":"Já budu jemu otcem, a on mi bude synem, a milosrdenství svého neodejmu od něho, jako jsem je odjal od toho, kterýž byl před tebou."},{"book":"1 Letopisu","chapter":"17","verse":"14","text":"Ale postavím jej v domě svém a v království svém až na věky, a trůn jeho bude nepohnutelný až na věky."},{"book":"1 Letopisu","chapter":"17","verse":"15","text":"Podlé všech slov těchto, a podlé všeho vidění tohoto, tak mluvil Nátan Davidovi."},{"book":"1 Letopisu","chapter":"17","verse":"16","text":"Tedy všed král David, posadil se před Hospodinem, a řekl: Kdož jsem já, ó Hospodine Bože, a jaký jest dům můj, že jsi mne tak zvýšil?"},{"book":"1 Letopisu","chapter":"17","verse":"17","text":"Anobrž i to jsi za málo u sebe položil, ó Bože, pročež jsi zamluvil se o domu služebníka svého i na dlouhé časy, a popatřil jsi na mne, jako na osobu člověka vzácného, Hospodine Bože."},{"book":"1 Letopisu","chapter":"17","verse":"18","text":"Což ještě více mluviti má David před tebou o zvelebení služebníka tvého? Ty zajisté znáš služebníka svého."},{"book":"1 Letopisu","chapter":"17","verse":"19","text":"Hospodine, pro služebníka svého a podlé srdce svého činíš velikou věc tuto, abys v známost uvedl všecky převeliké věci."},{"book":"1 Letopisu","chapter":"17","verse":"20","text":"Hospodine, neníť tobě rovného, anobrž není žádného Boha kromě tebe, podlé toho všeho, jakž jsme slýchali ušima svýma."},{"book":"1 Letopisu","chapter":"17","verse":"21","text":"Nebo kde jest který národ na zemi, jako lid tvůj Izraelský, jehož by Bůh šel, aby vykoupil sobě lid a dobyl sobě jména, čině veliké a hrozné věci, vyháněje před tváří lidu svého, kterýž jsi vykoupil z Egypta, pohany?"},{"book":"1 Letopisu","chapter":"17","verse":"22","text":"Zvolil jsi zajisté lid svůj Izraelský sobě za lid až na věky, a ty, Hospodine, sám jsi jejich Bohem."},{"book":"1 Letopisu","chapter":"17","verse":"23","text":"Nyní tedy, Hospodine, slovo to, jímž jsi zamluvil se služebníku svému a domu jeho, budiž jisté až na věky, a učiň tak, jakž jsi mluvil."},{"book":"1 Letopisu","chapter":"17","verse":"24","text":"Budiž, pravím, jisté, tak aby velebeno bylo jméno tvé až na věky, a říkáno: Hospodin zástupů, Bůh Izraelský, jest Bůh nad Izraelem, a dům Davida služebníka tvého ať jest nepohnutelný před oblíčejem tvým."},{"book":"1 Letopisu","chapter":"17","verse":"25","text":"Nebo ty, Bože můj, zjevil jsi služebníku svému, že mu ustavíš dům, a protož směl služebník tvůj modliti se před tebou."},{"book":"1 Letopisu","chapter":"17","verse":"26","text":"A tak, ó Hospodine, ty jsi sám Bůh, a mluvil jsi o služebníku svém dobré věci tyto."},{"book":"1 Letopisu","chapter":"17","verse":"27","text":"Nyní tedy ráčil jsi požehnati domu služebníka svého, aby trval na věky před oblíčejem tvým; nebo jsi ty, Hospodine, požehnal, i budeť požehnaný na věky."}]}