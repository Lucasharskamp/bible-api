{"data":[{"book":"5 Mojžíšova","chapter":"3","verse":"1","text":"Potom obrátivše se, táhli jsme cestou k Bázan. I vytáhl Og, král Bázan, proti nám, on i všecken lid jeho k bitvě do Edrei."},{"book":"5 Mojžíšova","chapter":"3","verse":"2","text":"I řekl mi Hospodin: Neboj se ho, nebo v ruce tvé dal jsem jej, i všecken lid jeho i zemi jeho, a učiníš jemu tak, jako jsi učinil Seonovi, králi Amorejskému, kterýž bydlil v Ezebon."},{"book":"5 Mojžíšova","chapter":"3","verse":"3","text":"Dal tedy Hospodin Bůh náš v ruce naše i Oga, krále Bázan, a všecken lid jeho, i porazili jsme jej, tak že jsme nepozůstavili po něm žádného živého."},{"book":"5 Mojžíšova","chapter":"3","verse":"4","text":"Dobyli jsme také téhož času všech měst jeho; nebylo města, kteréhož bychom jim neodjali, šedesáte měst, všecku krajinu Argob, království Oga v Bázan."},{"book":"5 Mojžíšova","chapter":"3","verse":"5","text":"Všecka ta města byla ohražená zdmi vysokými, branami a závorami, kromě měst otevřených, jichž bylo velmi mnoho."},{"book":"5 Mojžíšova","chapter":"3","verse":"6","text":"A vyplénili jsme je, jako jsme učinili Seonovi, králi Ezebon, vyhladivše všecka města, muže, ženy i dítky."},{"book":"5 Mojžíšova","chapter":"3","verse":"7","text":"Všecka pak hovada a kořisti měst rozebrali jsme sobě."},{"book":"5 Mojžíšova","chapter":"3","verse":"8","text":"Vzali jsme také téhož času zemi z ruky dvou králů Amorejských, kteráž byla před Jordánem, od potoku Arnon až k hoře Hermon,"},{"book":"5 Mojžíšova","chapter":"3","verse":"9","text":"(Sidonští říkají Hermonu Sarion, a Amorejští říkají jemu Sanir),"},{"book":"5 Mojžíšova","chapter":"3","verse":"10","text":"Všecka města v kraji, a všecken Galád, a všecken Bázan až do Sálecha a Edrei, kteráž byla města království Og v Bázan."},{"book":"5 Mojžíšova","chapter":"3","verse":"11","text":"Sám toliko Og, král v Bázan, z jiných obrů byl pozůstal. Aj, lůže jeho, lůže železné, ještě zůstává v Rabbat synů Ammon, devíti loktů zdýlí, a čtyř loket zšíří, jakž jest loket muže."},{"book":"5 Mojžíšova","chapter":"3","verse":"12","text":"Když tedy zemi tu obdrželi jsme dědičně toho času, krajinu od Aroer, jenž jest při potoku Arnon, a polovici hory Galád i města její, dal jsem pokolení Ruben a Gád."},{"book":"5 Mojžíšova","chapter":"3","verse":"13","text":"Ostatek pak Galád a všecku zemi Bázan, království Oga, dal jsem polovici pokolení Manassesova, totiž všecku krajinu Argob, všecku Bázan, kteráž sloula země obrů."},{"book":"5 Mojžíšova","chapter":"3","verse":"14","text":"Jair, syn Manasse, vzal všecku krajinu Argob, až ku pomezí Gessuri a Machati; pročež nazval zemi Bázan od jména svého Havot Jair až do dnešního dne."},{"book":"5 Mojžíšova","chapter":"3","verse":"15","text":"Machirovi pak dal jsem Galád."},{"book":"5 Mojžíšova","chapter":"3","verse":"16","text":"A Rubenovu a Gádovu pokolení dal jsem krajinu od Galád až ku potoku Arnon, polovici potoka s pomezím až ku potoku Jabok, kdež jsou hranice synů Ammonitských,"},{"book":"5 Mojžíšova","chapter":"3","verse":"17","text":"A roviny tyto i Jordán s pomezím od Ceneret až k moři pustému, jenž jest moře slané, ležící pod horou Fazga k východu."},{"book":"5 Mojžíšova","chapter":"3","verse":"18","text":"A přikázal jsem vám toho času, řka: Hospodin Bůh váš dal vám zemi tuto, abyste ji dědičně obdrželi; vezmouce odění na sebe, půjdete před bratřími vašimi, syny Izraelskými, kteřížkoli silní jste."},{"book":"5 Mojžíšova","chapter":"3","verse":"19","text":"Toliko ženy vaše a dítky vaše, a dobytek váš, (nebo vím, že mnoho dobytka máte,) zůstanou v městech vašich, kteráž jsem dal vám,"},{"book":"5 Mojžíšova","chapter":"3","verse":"20","text":"Dokudž by nedal odpočinutí Hospodin bratřím vašim jako i vám, aby i oni dědičně obdrželi zemi, kterouž Hospodin Bůh váš dává jim za Jordánem; tedy navrátíte se jeden každý k dědictví svému, kteréž jsem dal vám."},{"book":"5 Mojžíšova","chapter":"3","verse":"21","text":"Také i Jozue přikázal jsem toho času, řka: Oči tvé vidí všecko, co učinil Hospodin Bůh váš těm dvěma králům; takť učiní Hospodin všechněm královstvím, do kterýchž ty půjdeš."},{"book":"5 Mojžíšova","chapter":"3","verse":"22","text":"Nebojtež se jich, nebo Hospodin Bůh váš, onť jest, kterýž bojuje za vás."},{"book":"5 Mojžíšova","chapter":"3","verse":"23","text":"A tehdáž prosil jsem Hospodina, řka:"},{"book":"5 Mojžíšova","chapter":"3","verse":"24","text":"Panovníče Hospodine, ty jsi počal ukazovati služebníku svému velikost svou a ruku svou přesilnou; nebo kdo jest Bůh silný na nebi aneb na zemi, ješto by činiti mohl skutky podobné tvým, a moci podobné tobě?"},{"book":"5 Mojžíšova","chapter":"3","verse":"25","text":"Prosím, nechť vejdu a uzřím zemi tu výbornou, kteráž jest za Jordánem, horu tu výbornou i Libán."},{"book":"5 Mojžíšova","chapter":"3","verse":"26","text":"Pohnul se pak Hospodin na mne pro vás a neuslyšel mne, ale řekl mi: Dosti máš, nemluv více o to se mnou."},{"book":"5 Mojžíšova","chapter":"3","verse":"27","text":"Vstup na vrch hory Fazga, a pozdvihna očí svých k západu a k půlnoci, ku poledni i k východu, hleď očima svýma; nebo nepřejdeš Jordánu tohoto."},{"book":"5 Mojžíšova","chapter":"3","verse":"28","text":"Ale přikaž Jozue, a posilň ho, i potvrď ho; nebo půjde před lidem tímto, a on uvede jim v dědictví zemi, kterouž uzříš."},{"book":"5 Mojžíšova","chapter":"3","verse":"29","text":"I zůstali jsme v údolí naproti Betfegor."}]}