{"data":[{"book":"Jesaja","chapter":"10","verse":"1","text":"Wee, die onrechtvaardige wetten maken, En drukkende bevelen uitschrijven:"},{"book":"Jesaja","chapter":"10","verse":"2","text":"Om de zwakken hun eis te onthouden, De armen onder mijn volk van hun recht te beroven; Om de weduwen tot hun prooi te maken, En de wezen te plunderen."},{"book":"Jesaja","chapter":"10","verse":"3","text":"Wat zult ge doen op de dag der vergelding, Bij de storm, die dreigt uit de verte; Tot wien zult ge vluchten om hulp, Waar uw rijkdommen laten,"},{"book":"Jesaja","chapter":"10","verse":"4","text":"Wanneer gij u in boeien kromt, Of neerligt onder de doden? Maar toch bedaart zijn gramschap niet, Zijn hand blijft tegen hen uitgestrekt!"},{"book":"Jesaja","chapter":"10","verse":"5","text":"Wee! Assjoer is de roede van mijn toorn, In zijn hand ligt de stok van mijn woede!"},{"book":"Jesaja","chapter":"10","verse":"6","text":"Tegen een goddeloze natie zond Ik hem uit, Tegen het volk van mijn gramschap riep Ik hem op; Om het leeg te plunderen en buit te maken, Om het te vertrappen als slijk op de straten."},{"book":"Jesaja","chapter":"10","verse":"7","text":"Maar zó bedoelt hij het niet, Zó meent hij het niet; Zijn opzet is enkel: vernielen, Talloze naties verdelgen!"},{"book":"Jesaja","chapter":"10","verse":"8","text":"Want hij zegt: Zijn al mijn magnaten geen vorsten;"},{"book":"Jesaja","chapter":"10","verse":"9","text":"Is het Kalno niet als Karkemisj gegaan Chamat als Arpad Samaria als Damascus?"},{"book":"Jesaja","chapter":"10","verse":"10","text":"Waarachtig, ik heb op koninkrijken Mijn hand kunnen leggen, Wier goden en beelden veel talrijker waren Dan die van Jerusalem en Samaria."},{"book":"Jesaja","chapter":"10","verse":"11","text":"En wat ik met Samaria en zijn goden heb gedaan, Zou ik dat met Juda en zijn beelden niet doen?"},{"book":"Jesaja","chapter":"10","verse":"12","text":"Wanneer de Heer heel zijn werk heeft volbracht Aan de berg Sion en Jerusalem, Dan zal Hij de hoogmoed van Assjoers koning vergelden, En de verwaande trots van zijn ogen."},{"book":"Jesaja","chapter":"10","verse":"13","text":"Hij zegt: Ik heb het gedaan door eigen kracht, Door eigen wijsheid was ik zo knap! Ik heb de grenzen der volken verlegd, Hun schatten geplunderd, machtige vorsten doen vallen."},{"book":"Jesaja","chapter":"10","verse":"14","text":"Als een vogelnestje hield ik De rijkdom der volken in mijn hand; Zoals men verlaten eieren raapt, Heb ik de hele aarde genomen; Niemand verroerde zijn vlerken, Deed zijn snavel open en piepte!"},{"book":"Jesaja","chapter":"10","verse":"15","text":"Maar zal de bijl dan pochen Tegen wie er mee hakt; De zaag zich verheffen Tegen wie ze hanteert; Beweegt de roede hem die haar zwaait, Heft de stok hem, die geen stuk hout is, omhoog?"},{"book":"Jesaja","chapter":"10","verse":"16","text":"Daarom zal de Heer, Jahweh der heirscharen, De tering zenden in zijn vet, En onder zijn lever een gloed ontsteken, Als het vuur van een brand."},{"book":"Jesaja","chapter":"10","verse":"17","text":"Dan wordt Israëls Licht een vuur, zijn Heilige een vlam, Die op één dag zijn doornen en distels geheel verbrandt;"},{"book":"Jesaja","chapter":"10","verse":"18","text":"Die de pracht van zijn woud en zijn wijngaard verslindt, Ze vernielt met wortel en tak, zodat ze verkwijnen;"},{"book":"Jesaja","chapter":"10","verse":"19","text":"Zo weinig bomen blijven er staan in zijn woud, Dat een kind ze kan tellen!"},{"book":"Jesaja","chapter":"10","verse":"20","text":"Op die dag zullen zij, die van Israël zijn overgebleven, En die in het huis van Jakob zijn gespaard, Niet langer meer steunen Op hem, die ze sloeg; Maar steunen op Jahweh, Op Israëls Heilige, in oprechtheid des harten."},{"book":"Jesaja","chapter":"10","verse":"21","text":"Een rest bekeert zich, De rest van Jakob tot den machtigen God!"},{"book":"Jesaja","chapter":"10","verse":"22","text":"Ja, al was uw volk weggevaagd, Israël, Als het zand aan de zee: Een rest bekeert zich tot Hem, Als de verdelging voltooid is. Weer zal de gerechtigheid stromen,"},{"book":"Jesaja","chapter":"10","verse":"23","text":"Als vernieling en vonnis Door den Heer, door Jahweh der heirscharen, Over heel dit land is voltrokken!"},{"book":"Jesaja","chapter":"10","verse":"24","text":"Daarom zó spreekt de Heer, Jahweh der heirscharen: Mijn volk, dat de Sion bewoont, Vrees Assjoer niet, al slaat hij u met de stok, En heft hij zijn roede tegen u op naar de trant van Egypte."},{"book":"Jesaja","chapter":"10","verse":"25","text":"Want enkel nog een korte tijd, Een ogenblik nog: Dan is mijn gramschap ten einde, En verniel Ik hem in mijn toorn."},{"book":"Jesaja","chapter":"10","verse":"26","text":"Dan zal Jahweh der heirscharen de gesel over hem zwaaien, Zoals Hij bij de rots van Oreb Midjan sloeg; Dan heft Hij zijn roede tegen hem op, Als over de zee en tegen Egypte."},{"book":"Jesaja","chapter":"10","verse":"27","text":"Op die dag zal het geschieden, Dat zijn last van uw schouder glijdt, Zijn juk van uw nek, Met de draagriem, vet van de olie!"},{"book":"Jesaja","chapter":"10","verse":"28","text":"Daar komt hij bij Ajját, trekt Migron voorbij, Mikmas vertrouwt hij zijn legertros toe;"},{"book":"Jesaja","chapter":"10","verse":"29","text":"Ze trekken de pas door, Slaan hun kamp op in Géba; Rama siddert van angst, Géba van Saul neemt de vlucht!"},{"book":"Jesaja","chapter":"10","verse":"30","text":"Gil, dochter van Gallim, Lajsja let op! Anatot bukt zich, Madmena vlucht."},{"book":"Jesaja","chapter":"10","verse":"31","text":"Het volk van Gebim stuift weg,"},{"book":"Jesaja","chapter":"10","verse":"32","text":"Vandaag nog is hij in Nob; Hij balt zijn vuist al tegen de berg van Sions dochter, Tegen Jerusalems heuvel!"},{"book":"Jesaja","chapter":"10","verse":"33","text":"Maar zie, daar slaat de Heer, Jahweh der heirscharen, De takken af met de bijl; De toppen worden gekapt, De kruinen komen omlaag;"},{"book":"Jesaja","chapter":"10","verse":"34","text":"Het dichte woud wordt door het ijzer geveld, De Libanon valt met zijn pracht!"}]}