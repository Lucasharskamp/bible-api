{"data":[{"book":"Psalmen","chapter":"5","verse":"1","text":"Voor muziekbegeleiding: met fluiten. Een psalm van David. Jahweh, hoor naar mijn roepen, Let op mijn zuchten;"},{"book":"Psalmen","chapter":"5","verse":"2","text":"Luister naar mijn schreien, Mijn Koning en God."},{"book":"Psalmen","chapter":"5","verse":"3","text":"Want tot U richt ik mijn bede, o Jahweh, Reeds in de vroegte hoort Gij mijn smeken; ‘s Morgens leg ik het voor U neer, En zie vertrouwend naar U op."},{"book":"Psalmen","chapter":"5","verse":"4","text":"Gij zijt geen God, wien de boosheid behaagt, Nooit is de zondaar U welkom;"},{"book":"Psalmen","chapter":"5","verse":"5","text":"Geen goddeloze mag Voor uw ogen verschijnen! Gij haat al wie ongerechtigheid pleegt,"},{"book":"Psalmen","chapter":"5","verse":"6","text":"En leugenaars richt Gij te gronde; De man van bloed en bedrog Is een afschuw voor Jahweh."},{"book":"Psalmen","chapter":"5","verse":"7","text":"Maar door uw grote genade Mag ìk uw huis binnengaan, En naar uw heilige tempel gericht, U vol eerbied aanbidden."},{"book":"Psalmen","chapter":"5","verse":"8","text":"Geleid mij, o Jahweh, Naar uw gerechtigheid; En om wille van die mij belagen, Baan mij de weg voor uw aanschijn."},{"book":"Psalmen","chapter":"5","verse":"9","text":"Neen, in hun mond is geen waarheid, En hun hart is bedorven; Een open graf is hun keel, Ze huichelen met hun tong."},{"book":"Psalmen","chapter":"5","verse":"10","text":"Laat ze boeten, o God, Aan eigen sluwheid te gronde gaan; Stoot ze weg om hun talrijke zonden, Want ze zijn weerbarstig tegen U."},{"book":"Psalmen","chapter":"5","verse":"11","text":"Dan verheugen zich allen, Die tot U vluchten; Jubelen eeuwig, Daar Gij ze beschermt; En juichen in U, Die uw Naam beminnen."},{"book":"Psalmen","chapter":"5","verse":"12","text":"Want Gij zegent den rechtvaardige, Jahweh; Als een schild dekt hem uw liefde."}]}