{"data":[{"book":"امثال","chapter":"28","verse":"1","text":"شریران می‌گریزند، در حالی که کسی آنها را تعقیب نمی‌کند! ولی خداشناسان چون شیر، شجاع هستند."},{"book":"امثال","chapter":"28","verse":"2","text":"وقتی مملکتی گرفتار فساد شود، دولتش به آسانی سرنگون می‌گردد، اما رهبران درستکار و عاقل مایهٔ ثبات مملکت هستند."},{"book":"امثال","chapter":"28","verse":"3","text":"حاکمی که بر فقرا ظلم می‌کند مانند باران تندی است که محصول را از بین می‌برد."},{"book":"امثال","chapter":"28","verse":"4","text":"بی‌توجهی نسبت به قانون، ستایش بدکاران است ولی اطاعت از آن، مبارزه با بدی می‌باشد."},{"book":"امثال","chapter":"28","verse":"5","text":"عدالت برای بدکاران بی‌معنی است، اما پیروان خداوند اهمیت آن را خوب می‌دانند."},{"book":"امثال","chapter":"28","verse":"6","text":"انسان بهتر است فقیر و درستکار باشد تا ثروتمند و کلاهبردار."},{"book":"امثال","chapter":"28","verse":"7","text":"پسری که از قوانین اطاعت می‌کند داناست، اما کسی که رفیق عیاشان است مایهٔ ننگ پدرش می‌باشد."},{"book":"امثال","chapter":"28","verse":"8","text":"مالی که از راه رباخواری و بهره‌کشی از فقرا حاصل شود عاقبت به دست کسی می‌افتد که بر فقرا رحم می‌کند."},{"book":"امثال","chapter":"28","verse":"9","text":"خدا از دعای کسانی که احکام او را اطاعت نمی‌کنند، کراهت دارد."},{"book":"امثال","chapter":"28","verse":"10","text":"هر که دام بر سر راه شخص درستکار بنهد و او را به راه بد بکشاند، عاقبت به دام خود گرفتار خواهد شد، ولی اشخاص نیک پاداش خوبی خواهند یافت."},{"book":"امثال","chapter":"28","verse":"11","text":"ثروتمندان خود را دانا می‌پندارند، اما فقیر خردمند از واقعیت درون آنها باخبر است."},{"book":"امثال","chapter":"28","verse":"12","text":"وقتی نیکان پیروز می‌شوند، همه شادی می‌کنند، اما هنگامی که بدکاران به قدرت می‌رسند، مردم خود را پنهان می‌کنند."},{"book":"امثال","chapter":"28","verse":"13","text":"هر که گناه خود را بپوشاند، هرگز کامیاب نخواهد شد، اما کسی که آن را اعتراف کند و از آن دست بکشد خدا بر او رحم خواهد کرد."},{"book":"امثال","chapter":"28","verse":"14","text":"خوشا به حال کسی که ترس خدا را در دل دارد، زیرا هر که نسبت به خدا سرسخت باشد گرفتار بلا و بدبختی می‌شود."},{"book":"امثال","chapter":"28","verse":"15","text":"مردم بیچاره‌ای که زیر سلطهٔ حاکم ظالمی هستند، مانند کسانی می‌باشند که گرفتار شیر غران یا خرس گرسنه شده باشند."},{"book":"امثال","chapter":"28","verse":"16","text":"سلطان نادان به قوم خود ظلم می‌کند. پادشاهی که از نادرستی و رشوه‌خواری نفرت داشته باشد، سلطنتش طولانی خواهد بود."},{"book":"امثال","chapter":"28","verse":"17","text":"عذاب وجدان یک جنایتکار او را به سوی مجازات خواهد برد، پس تو سعی نکن از او حمایت کنی."},{"book":"امثال","chapter":"28","verse":"18","text":"هر که در راه راست ثابت قدم باشد در امان خواهد ماند، اما کسی که به راههای کج برود خواهد افتاد."},{"book":"امثال","chapter":"28","verse":"19","text":"هر که در زمین خود زراعت کند نان کافی خواهد داشت، اما کسی که وقت خود را به بطالت بگذراند فقر گریبانگیر او خواهد شد."},{"book":"امثال","chapter":"28","verse":"20","text":"اشخاص درستکار کامیاب خواهند شد، اما کسانی که برای ثروتمند شدن عجله می‌کنند بی‌سزا نخواهند ماند."},{"book":"امثال","chapter":"28","verse":"21","text":"طرفداری، کار درستی نیست؛ اما هستند قضاتی که به خاطر یک لقمه نان، بی‌انصافی می‌کنند."},{"book":"امثال","chapter":"28","verse":"22","text":"آدم خسیس فقط به فکر جمع‌آوری ثروت است غافل از اینکه فقر در انتظار اوست."},{"book":"امثال","chapter":"28","verse":"23","text":"اگر اشتباه کسی را به او گوشزد کنی، در آخر از تو بیشتر قدردانی خواهد کرد تا از کسی که پیش او چاپلوسی کرده است."},{"book":"امثال","chapter":"28","verse":"24","text":"کسی که والدین خود را غارت می‌کند و می‌گوید: «کار بدی نکرده‌ام»، دست کمی از یک آدمکش ندارد."},{"book":"امثال","chapter":"28","verse":"25","text":"حرص و طمع باعث جنگ و جدال می‌شود؛ اما توکل نمودن به خداوند انسان را کامیاب می‌کند."},{"book":"امثال","chapter":"28","verse":"26","text":"هر که بر نقشه‌های خود تکیه می‌کند نادان است، ولی آنانی که از تعالیم خدا پیروی می‌نمایند، در امان می‌باشند."},{"book":"امثال","chapter":"28","verse":"27","text":"اگر به فقرا کمک کنی، هرگز محتاج نخواهی شد؛ ولی اگر روی خود را از فقیر برگردانی، مورد لعنت قرار خواهی گرفت."},{"book":"امثال","chapter":"28","verse":"28","text":"هنگامی که بدکاران به قدرت می‌رسند، مردم خود را پنهان می‌کنند، اما وقتی بدکاران سقوط کنند درستکاران دوباره قدرت را به دست خواهند گرفت."}]}