{"data":[{"book":"اشعیا","chapter":"53","verse":"1","text":"چه کسی پیام ما را باور کرده، و بازوی توانای خداوند بر چه کسی آشکار شده است!"},{"book":"اشعیا","chapter":"53","verse":"2","text":"در نظر خدا او مانند درخت سبزی بود که در زمین خشک و شوره‌زار روییده و ریشه دوانده باشد؛ اما در نظر ما او زیبایی و جلوه‌ای نداشت که مشتاقش باشیم."},{"book":"اشعیا","chapter":"53","verse":"3","text":"او را خوار شمردیم و رد کردیم، اما او درد و غم ما را تحمل کرد. همهٔ ما از او رو برگردانیدیم. او خوار شد و ما هیچ اهمیت ندادیم."},{"book":"اشعیا","chapter":"53","verse":"4","text":"این دردهای ما بود که او به جان گرفته بود، این رنجهای ما بود که او بر خود حمل می‌کرد؛ اما ما گمان کردیم این درد و رنج مجازاتی است که خدا بر او فرستاده است."},{"book":"اشعیا","chapter":"53","verse":"5","text":"برای گناهان ما بود که او مجروح شد و برای شرارت ما بود که او را زدند. او تنبیه شد تا ما سلامتی کامل داشته باشیم. از زخمهای او ما شفا یافتیم."},{"book":"اشعیا","chapter":"53","verse":"6","text":"ما همچون گوسفندانی که آواره شده باشند، گمراه شده بودیم؛ راه خدا را ترک کرده به راههای خود رفته بودیم. با وجود این، خداوند تقصیرها و گناهان همهٔ ما را به حساب او گذاشت!"},{"book":"اشعیا","chapter":"53","verse":"7","text":"با او با بی‌رحمی رفتار کردند، اما او تحمل کرد و زبان به شکایت نگشود. همچنانکه بَره را به سوی کشتارگاه می‌برند، او را نیز به کشتارگاه بردند. او مثل گوسفندی که پشمهایش را می‌چینند، لب به اعتراض نگشود."},{"book":"اشعیا","chapter":"53","verse":"8","text":"به ناحق او را به مرگ سپردند و کسی از نسل او اعتراض نکرد. زیرا او از دنیای زندگان منقطع شد؛ آری، به سبب عصیان قوم من مجازات شد."},{"book":"اشعیا","chapter":"53","verse":"9","text":"هنگامی که خواستند او را همراه خطاکاران دفن کنند، او را در قبر مردی ثروتمند گذاشتند؛ اما هیچ خطایی از او سر نزده بود و هیچ حرف نادرستی از دهانش بیرون نیامده بود."},{"book":"اشعیا","chapter":"53","verse":"10","text":"خداوند می‌فرماید: «این خواست من بود که او رنج بکشد و بمیرد. او جانش را قربانی کرد تا آمرزش گناهان را به ارمغان آورد، بنابراین صاحب فرزندان بی‌شمار خواهد شد. او زندگی را از سر خواهد گرفت53‏:10 «او زندگی را از سر خواهد گرفت» یا «عمر او طولانی خواهد شد». و ارادهٔ من به دست او اجرا خواهد شد."},{"book":"اشعیا","chapter":"53","verse":"11","text":"هنگامی که ببیند عذابی که کشیده چه ثمری به بار آورده، راضی و خشنود خواهد شد. خدمتگزار عادل من بار گناهان بسیاری از مردم را به دوش خواهد گرفت و من به خاطر او آنها را خواهم بخشید."},{"book":"اشعیا","chapter":"53","verse":"12","text":"به او مقامی بزرگ و قدرتی عظیم خواهم داد، زیرا او خود را فدا کرد، از خطاکاران محسوب شد، بار گناهان بسیاری را بر دوش گرفت و برای خطاکاران شفاعت کرد.»"}]}