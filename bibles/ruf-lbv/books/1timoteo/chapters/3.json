{"data":[{"book":"1 Timoteo","chapter":"3","verse":"1","text":"Mbuli ino yolongesa, imunu ang'abama isang'ano ye kulongotsa kingili lye iwanu we Imulungu, ayo kobama isang'ano inoghile."},{"book":"1 Timoteo","chapter":"3","verse":"2","text":"Lelo mlongotsa kingili lye iwanu we Imulungu aleke kuwa na ghamatotso, awe mmale yane mwehe yumwe na adahe kuwa na chiyasi na inzewele na iyoulikitsighwa, na iyowabokela iwahenza na amanye ukulangulitsa,"},{"book":"1 Timoteo","chapter":"3","verse":"3","text":"aleke ukupatika, aleke kuwa mghobo ila ahole, aleke kuwa mkali wala mnoghela tsisendi."},{"book":"1 Timoteo","chapter":"3","verse":"4","text":"Alongotse ghoya kaye yake na awatende iwanaghe wamuhulikitse bila ukumbetsa."},{"book":"1 Timoteo","chapter":"3","verse":"5","text":"Mana ka imunu ng'odaha bae kulongotsa ghoya ing'anda yake, apfi yodahatse kulilolesa kingili lye iwanu we Imulungu?"},{"book":"1 Timoteo","chapter":"3","verse":"6","text":"Kuya aleke kuwa mkiristu wa sambisambi, hela katseghoda na ukuhighighwa ka pfahighighwe Yehile"},{"book":"1 Timoteo","chapter":"3","verse":"7","text":"Kobamighwa aghwe imunu iyanoghile kwe iwanu iwali kunze mwe kingili lye iwanu we Imulungu ili aleke kughwila mchinyala na mne mtegho wa Yehile."},{"book":"1 Timoteo","chapter":"3","verse":"8","text":"Iwapfitsi we kingili lye iwanu we Imulungu pfipfila wobamighwa wawe iwanu iwotegheletsighwa na iwolongesa, waleke ukupatika au kwipatila tsisendi kwa nzila tsihile."},{"book":"1 Timoteo","chapter":"3","verse":"9","text":"Wobamighwa waikinde kwa ghumoyo ghunoghile kweli ye inoghola iighubulighwe ne Imulungu."},{"book":"1 Timoteo","chapter":"3","verse":"10","text":"Tanu wobamighwa waghetsighwe, wang'oneka wahela totso, muwaleke wawe iwapfitsi we kingili lye iwanu we Imulungu."},{"book":"1 Timoteo","chapter":"3","verse":"11","text":"Wehe tsawo pfipfila wobamighwa wawe iwotegheletsighwa, waleke kuwa watsongeletsi, wawe ne chiyasi na iwotogholighwa mna ghose."},{"book":"1 Timoteo","chapter":"3","verse":"12","text":"Mwapfitsi mne kingili lye iwanu we Imulungu awe na mwehe yumwe yaliheka, naye yadahe kuwalongotsa ghoya iwanaghe ne ing'anda yake."},{"book":"1 Timoteo","chapter":"3","verse":"13","text":"Mana iwapfitsi iwotenda isang'ano yawo pfinoghile wakoneka ne iwanu wanogha, na wodaha ukulonga mbuli tse inoghola yawo mne Kiristu Yesu bila ukupfuka."},{"book":"1 Timoteo","chapter":"3","verse":"14","text":"Nokwandikila ghano aku nololela ukutsa kuna ghweghwe matsuwa chidogho ighakutsa."},{"book":"1 Timoteo","chapter":"3","verse":"15","text":"Lekeni ka nokawa, aghano ghanikwandikile ghakutende umanye iwanu pfawobamighwa kuwa mne ing'anda ye Imulungu, alyo kingili lye iwanu we Imulungu iyali mghima, ingutso na lukwalambatsa lwa kweli."},{"book":"1 Timoteo","chapter":"3","verse":"16","text":"Ukweli iughubulighwe we inoghola yetu mkulu ghendo."}]}