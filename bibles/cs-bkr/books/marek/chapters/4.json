{"data":[{"book":"Marek","chapter":"4","verse":"1","text":"A opět počal Ježíš učiti u moře. I shromáždil se k němu zástup mnohý, takže vstoupiv na lodí, seděl na moři, a všecken zástup byl na zemi podle moře."},{"book":"Marek","chapter":"4","verse":"2","text":"I učil je mnohým věcem v podobenstvích, a pravil jim v učení svém:"},{"book":"Marek","chapter":"4","verse":"3","text":"Slyšte. Aj, vyšel rozsevač, aby rozsíval."},{"book":"Marek","chapter":"4","verse":"4","text":"I stalo se v tom rozsívání, že jedno padlo podle cesty, a přiletělo ptactvo nebeské, i szobali je."},{"book":"Marek","chapter":"4","verse":"5","text":"A jiné padlo na místo skalnaté, kdežto nemělo mnoho země, a hned vzešlo; neb nemělo hlubokosti země."},{"book":"Marek","chapter":"4","verse":"6","text":"A když vyšlo slunce, uvadlo, a protože nemělo kořene, uschlo."},{"book":"Marek","chapter":"4","verse":"7","text":"A jiné padlo mezi trní; i zrostlo trní, a udusilo je. I nevydalo užitku."},{"book":"Marek","chapter":"4","verse":"8","text":"Jiné pak padlo v zemi dobrou, a dalo užitek vzhůru vstupující a rostoucí; přineslo zajisté jedno třidcátý, a jiné šedesátý, a jiné pak stý."},{"book":"Marek","chapter":"4","verse":"9","text":"I pravil jim: Kdo má uši k slyšení, slyš."},{"book":"Marek","chapter":"4","verse":"10","text":"A když pak byl sám, tázali se ho ti, kteříž při něm byli, se dvanácti, na to podobenství."},{"book":"Marek","chapter":"4","verse":"11","text":"I řekl jim: Vámť jest dáno, znáti tajemství království Božího, ale těm, kteříž jsou vně, v podobenství všecko se děje,"},{"book":"Marek","chapter":"4","verse":"12","text":"Aby hledíce, hleděli, a neuzřeli, a slyšíce, slyšeli, a nesrozuměli, aby se snad neobrátili, a byli by jim odpuštěni hříchové."},{"book":"Marek","chapter":"4","verse":"13","text":"I dí jim: Neznáte podobenství tohoto? A kterakž pak jiná všecka podobenství poznáte?"},{"book":"Marek","chapter":"4","verse":"14","text":"Rozsevač, ten slovo rozsívá."},{"book":"Marek","chapter":"4","verse":"15","text":"Titoť pak jsou, ješto podle cesty símě přijímají, kdežto se rozsívá slovo, kteréž když oni slyší, ihned přichází satan a vynímá slovo, kteréž vsáto jest v srdcích jejich."},{"book":"Marek","chapter":"4","verse":"16","text":"A tak podobně ti, kteříž jako skalnatá země posáti jsou, kteřížto jakž uslyší slovo, hned s radostí přijímají je."},{"book":"Marek","chapter":"4","verse":"17","text":"Než nemají kořene v sobě, ale jsou časní; potom když vznikne soužení a protivenství pro slovo Boží, hned se horší."},{"book":"Marek","chapter":"4","verse":"18","text":"A tito jsou, jenž mezi trní posáti jsou, kteříž ač slovo slyší,"},{"book":"Marek","chapter":"4","verse":"19","text":"Ale pečování tohoto světa a oklamání zboží, a jiné žádosti zlé k tomu přistupující, udušují slovo, takže bez užitku bývá."},{"book":"Marek","chapter":"4","verse":"20","text":"Titoť pak jsou, jenž v zemi dobrou símě přijali, kteříž slyší slovo Boží, a přijímají, a užitek přinášejí, jedno třidcátý, a jiné šedesátý, a jiné stý."},{"book":"Marek","chapter":"4","verse":"21","text":"Dále pravil jim: Zdali rozsvícena bývá svíce, aby postavena byla pod nádobu nebo pod postel? Však aby na svícen vstavena byla."},{"book":"Marek","chapter":"4","verse":"22","text":"Nebo nic není skrytého, co by nebylo zjeveno; aniž jest co tak ukrytého, aby najevo nevyšlo."},{"book":"Marek","chapter":"4","verse":"23","text":"Jestliže kdo má uši k slyšení, slyš."},{"book":"Marek","chapter":"4","verse":"24","text":"I mluvil k nim: Vizte, co slyšíte. Kterou měrou budete měřiti, touť vám bude odměřeno, a přidáno bude vám poslouchajícím."},{"book":"Marek","chapter":"4","verse":"25","text":"Nebo kdožť má, tomu bude dáno; a kdo nemá, i to, což má, bude od něho odjato."},{"book":"Marek","chapter":"4","verse":"26","text":"I pravil jim: Tak jest království Boží, jako kdyby člověk uvrhl símě v zemi."},{"book":"Marek","chapter":"4","verse":"27","text":"A spal by, a vstával by ve dne i v noci, a semeno by vzešlo a vzrostlo, jakž on neví."},{"book":"Marek","chapter":"4","verse":"28","text":"Nebo sama od sebe země plodí, nejprv bylinu, potom klas, potom plné obilé v klasu."},{"book":"Marek","chapter":"4","verse":"29","text":"A když sezrá úroda, ihned přičiní srp; neboť jest nastala žeň."},{"book":"Marek","chapter":"4","verse":"30","text":"I řekl opět: K čemu připodobníme království Boží? Aneb kterému podobenství je přirovnáme?"},{"book":"Marek","chapter":"4","verse":"31","text":"Jest jako zrno horčičné, kteréžto, když vsáto bývá v zemi, menší jest ze všech semen, kteráž jsou na zemi."},{"book":"Marek","chapter":"4","verse":"32","text":"Ale když vsáto bývá, roste, a bývá větší než všecky byliny, a činíť ratolesti veliké, takže pod stínem jeho mohou sobě ptáci nebeští hnízda dělati."},{"book":"Marek","chapter":"4","verse":"33","text":"A takovými mnohými podobenstvími mluvil jim slovo, jakž mohli slyšeti."},{"book":"Marek","chapter":"4","verse":"34","text":"A bez podobenství nemluvil jim, učedlníkům pak svým soukromí vykládal všecko."},{"book":"Marek","chapter":"4","verse":"35","text":"I řekl jim v ten den, když již bylo večer: Plavme se na druhou stranu."},{"book":"Marek","chapter":"4","verse":"36","text":"A nechavše zástupu, pojali jej, tak jakž byl na lodičce. Ale i jiné lodičky byly s ním."},{"book":"Marek","chapter":"4","verse":"37","text":"Tedy stala se bouře veliká od větru, až se vlny na lodí valily, takže se již naplňovala lodí."},{"book":"Marek","chapter":"4","verse":"38","text":"A on zzadu na lodí spal na podušce. I zbudili jej, a řekli jemu: Mistře, což pak nic nedbáš, že hyneme?"},{"book":"Marek","chapter":"4","verse":"39","text":"I probudiv se, přimluvil větru a řekl moři: Umlkni a upokoj se. I přestal vítr, a stalo se utišení veliké."},{"book":"Marek","chapter":"4","verse":"40","text":"I řekl jim: Proč se tak bojíte? Což ještě nemáte víry?"},{"book":"Marek","chapter":"4","verse":"41","text":"I báli se bázní velikou, a pravili jeden k druhému: Hle kdo jest tento, že i vítr i moře poslouchají jeho?"}]}