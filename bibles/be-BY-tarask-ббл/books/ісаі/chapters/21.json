{"data":[{"book":"ІСАІ","chapter":"21","verse":"1","text":"Прароцтва пра пустыню прыморскую. - Як буры на поўдні носяцца, ідзе ён з пустыні, зь зямлі страшнай."},{"book":"ІСАІ","chapter":"21","verse":"2","text":"Грозныя відзежы яўлены мне: рабаўнік рабуе, спусташальнік спусташае; выходзь, Эламе, аблажы, Мідзе! усім стогнам я канец пакладу."},{"book":"ІСАІ","chapter":"21","verse":"3","text":"Ад гэтага сьцёгны мае трасуцца; боль сьцяў мяне, як боль парадзіху. Я ўсхваляваны тым, што чую; я зьбянтэжаны тым, што бачу."},{"book":"ІСАІ","chapter":"21","verse":"4","text":"Сэрца маё трымціць; дрыготка калоціць мяне; радасная ноч мая абярнулася жудасьцю мне."},{"book":"ІСАІ","chapter":"21","verse":"5","text":"Рыхтуюць стол, расьсьцілаюць абрусы, - ядуць, п'юць. «Уставайце, князі, мажце шчыты!»"},{"book":"ІСАІ","chapter":"21","verse":"6","text":"Бо так сказаў мне Гасподзь: ідзі, пастаў вартаўніка; хай ён скажа, што ўбачыць."},{"book":"ІСАІ","chapter":"21","verse":"7","text":"І ўбачыў ён верхаўцоў на конях, якія ішлі парамі, верхаўцоў на аслах, верхаўцоў на вярблюдах; і ўслухоўваўся ён пільна, зь вялікай увагаю, -"},{"book":"ІСАІ","chapter":"21","verse":"8","text":"і закрычаў, як леў: гаспадару мой! я на варце стаяў увесь дзень, і на месцы маім заставаўся цэлыя ночы:"},{"book":"ІСАІ","chapter":"21","verse":"9","text":"і вось, едуць людзі, верхаўцы конныя парамі. Потым усклікнуў ён і сказаў: загінуў, загінуў Вавілон, і ўсе ідалы божышчаў Ягоных ляжаць на зямлі разьбітыя."},{"book":"ІСАІ","chapter":"21","verse":"10","text":"О, памалочаны мой і сыне току майго! Што чуў я ад Госпада Саваофа, Бога Ізраілевага, тое і вам абвясьціў."},{"book":"ІСАІ","chapter":"21","verse":"11","text":"Прароцтва пра Думу. - Крычаць мне з Сэіра: варта! якая пара ночы? варта! якая пара ночы?"},{"book":"ІСАІ","chapter":"21","verse":"12","text":"Адказвае вартаўнік: набліжаецца раніца, але яшчэ ноч. Калі вы дапытваецеся, дык павярнецеся і прыходзьце."},{"book":"ІСАІ","chapter":"21","verse":"13","text":"Прароцтва пра Аравію. - У лесе Аравійскім пачуйце, караваны Дэданскія!"},{"book":"ІСАІ","chapter":"21","verse":"14","text":"Жыхары зямлі Тэмайскай! нясеце вады насустрач сасьмяглым; з хлебам сустракайце ўцекачоў;"},{"book":"ІСАІ","chapter":"21","verse":"15","text":"бо яны ад мечаў уцякаюць, ад меча аголенага і ад лука няпятага і ад лютай вайны."},{"book":"ІСАІ","chapter":"21","verse":"16","text":"Бо так сказаў мне Гасподзь: яшчэ год, роўны год найміцкаму, - і ўся слава Кідарава зьнікне,"},{"book":"ІСАІ","chapter":"21","verse":"17","text":"і лукаў і адважных сыноў Кідара няшмат: так сказаў Гасподзь Бог Ізраілеў."}]}