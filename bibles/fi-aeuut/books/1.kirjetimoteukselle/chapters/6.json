{"data":[{"book":"1. kirje Timoteukselle","chapter":"6","verse":"1","text":"Kristittyjen orjien pitää kunnioittaa omistajiaan. Jos Kristuksen omat ovat huonoja työntekijöitä, ihmiset saavat aiheen pitää pilkkanaan Jumalan nimeä ja kristillistä opetusta."},{"book":"1. kirje Timoteukselle","chapter":"6","verse":"2","text":"Ei se, että työnantaja on kristitty, anna työntekijälle oikeutta laiskotteluun. Pikemminkin silloin on tehtävä työtä erityisen innokkaasti, sillä kysymys on uskonveljen auttamisesta."},{"book":"1. kirje Timoteukselle","chapter":"6","verse":"3","text":"Jotkut voivat olla eri mieltä eivätkä noudata Jeesuksen järkevää ja terveellistä opetusta, joka on kristillisen elämän perusta."},{"book":"1. kirje Timoteukselle","chapter":"6","verse":"4","text":"Se, joka muuta opettaa, on sekä ylpeä että ymmärtämätön. Hän vain saa aikaan kinastelua, joka taas johtaa kateuteen ja riitoihin. Lopputuloksena on parjausta, syyttelyä ja epäluuloja."},{"book":"1. kirje Timoteukselle","chapter":"6","verse":"5","text":"Nämä kiistelijät, joiden mielen synti on vääristänyt, eivät enää tiedä, mikä on totta. He yrittävät saada vain taloudellista hyötyä kristillisyydestä. Pysy heistä erossa."},{"book":"1. kirje Timoteukselle","chapter":"6","verse":"6","text":"Haluatko todellista rikkautta? Jos olet onnellinen uskossasi, olet jo rikas."},{"book":"1. kirje Timoteukselle","chapter":"6","verse":"7","text":"Kun tulimme tähän maailmaan, emme tuoneet mukanamme rahaa, emmekä saa täältä penniäkään mukaamme, kun kuolemme."},{"book":"1. kirje Timoteukselle","chapter":"6","verse":"8","text":"Siksi meidän pitäisi olla tyytyväisiä, jos meillä vain on tarpeeksi ruokaa ja vaatteita."},{"book":"1. kirje Timoteukselle","chapter":"6","verse":"9","text":"Ne, jotka haluaisivat olla rikkaita, ryhtyvät helposti hankkimaan rahaa väärin keinoin. Näin he joutuvat turmioon ja päätyvät lopulta kadotukseen."},{"book":"1. kirje Timoteukselle","chapter":"6","verse":"10","text":"Rahanhimo on ensimmäinen askel moneen syntiin. Jotkut on rahanahneus saanut jopa luopumaan Jumalasta, ja näin he ovat joutuneet monenlaiseen tuskaan."},{"book":"1. kirje Timoteukselle","chapter":"6","verse":"11","text":"Timoteus, sinä kuulut Jumalalle! Älä sinä ryhdy mihinkään pahaan, vaan pyri tekemään sitä, mikä on hyvää ja oikeaa. Opi luottamaan Kristukseen ja rakastamaan muita. Ole kärsivällinen ja ystävällinen."},{"book":"1. kirje Timoteukselle","chapter":"6","verse":"12","text":"Taistele aina Jumalan puolella. Pidä lujasti kiinni ikuisesta elämästä, jonka Jumala on antanut sinulle. Olethan niin selkein sanoin ja monen todistajan kuullen tunnustanut uskosi."},{"book":"1. kirje Timoteukselle","chapter":"6","verse":"13","text":"Käsken sinua Jumalan edessä, joka on elämän antaja, ja Jeesuksen Kristuksen edessä, joka oli rohkea todistaja Pontius Pilatuksen luona:"},{"book":"1. kirje Timoteukselle","chapter":"6","verse":"14","text":"tee kaikki, mitä Herra on käskenyt, niin ettei sinua voida syyttää mistään siihen päivään saakka, jona Herra Jeesus Kristus palaa."},{"book":"1. kirje Timoteukselle","chapter":"6","verse":"15","text":"Kun oikea aika on tullut, antaa armahtava ja kaikkivaltias Jumala, kuninkaiden Kuningas ja herrojen Herra, Kristuksen ilmestyä taivaasta."},{"book":"1. kirje Timoteukselle","chapter":"6","verse":"16","text":"Herra ei koskaan kuole. Hän elää niin huikaisevan valon keskellä, ettei yksikään ihminen voi mennä hänen lähelleen. Kukaan ei ole koskaan nähnyt häntä eikä voi tulevaisuudessakaan nähdä. Hänelle kuuluvat ikuisiksi ajoiksi kunnia, voima ja valta. Aamen."},{"book":"1. kirje Timoteukselle","chapter":"6","verse":"17","text":"Sano niille, jotka nyt ovat rikkaita, ettei heidän kannata olla ylpeitä eikä luottaa rahoihinsa, sillä he voivat ne menettää. Luottakoot sen sijaan elävään Jumalaan, joka antaa meille runsain mitoin kaikkea mitä tarvitsemme."},{"book":"1. kirje Timoteukselle","chapter":"6","verse":"18","text":"Kehota heitä tekemään varallisuudellaan hyvää. Silloin heidän rikkautenaan ovat hyvät työt. Heidän tulee iloisesti jakaa puutteessa eläville sitä, mitä Jumala on heille antanut."},{"book":"1. kirje Timoteukselle","chapter":"6","verse":"19","text":"Näin he keräävät itselleen todellisen aarteen taivaaseen – se on ikuisuutta ajatellen ainoa varma sijoitus!"},{"book":"1. kirje Timoteukselle","chapter":"6","verse":"20","text":"Timoteus, älä lyö laimin tehtäviä, jotka Jumala on sinulle uskonut. Älä rupea kiistelemään niiden kanssa, jotka kehuvat tietävänsä asiat – vaikka juuri tietoa heiltä puuttuu."},{"book":"1. kirje Timoteukselle","chapter":"6","verse":"21","text":"Jotkut heistä eivät tunne tärkeintä elämässä: he eivät tunne Jumalaa."}]}