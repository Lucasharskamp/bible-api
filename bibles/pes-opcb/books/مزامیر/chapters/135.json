{"data":[{"book":"مزامیر","chapter":"135","verse":"1","text":"سپاس بر خداوند! نام خداوند را بستایید!"},{"book":"مزامیر","chapter":"135","verse":"2","text":"ای کسانی که در صحن خانهٔ خداوند می‌ایستید، او را پرستش نمایید!"},{"book":"مزامیر","chapter":"135","verse":"3","text":"خداوند را شکر کنید، زیرا او نیکوست. نام خداوند را بسرایید، زیرا نام او دلپسند است."},{"book":"مزامیر","chapter":"135","verse":"4","text":"خداوند یعقوب را برای خود برگزید، و اسرائیل را تا قوم خاص او باشد."},{"book":"مزامیر","chapter":"135","verse":"5","text":"می‌دانم که خداوند بزرگ است و از جمیع خدایان برتر!"},{"book":"مزامیر","chapter":"135","verse":"6","text":"او هر آنچه که بخواهد، در آسمان و زمین و حتی اعماق دریا، انجام می‌دهد."},{"book":"مزامیر","chapter":"135","verse":"7","text":"ابرها را از جاهای دور دست زمین برمی‌آورد، رعد و برق و باد و باران ایجاد می‌کند."},{"book":"مزامیر","chapter":"135","verse":"8","text":"خداوند پسران ارشد مصری‌ها را کشت و نخست‌زاده‌های حیواناتشان را هلاک کرد."},{"book":"مزامیر","chapter":"135","verse":"9","text":"او بر ضد فرعون و قومش معجزات و علامات عظیم در مصر انجام داد."},{"book":"مزامیر","chapter":"135","verse":"10","text":"ممالک بزرگ را مجازات کرد و پادشاهان مقتدر را از بین برد:"},{"book":"مزامیر","chapter":"135","verse":"11","text":"سیحون، پادشاه اموری‌ها و عوج، پادشاه باشان و همهٔ پادشاهان کنعان را،"},{"book":"مزامیر","chapter":"135","verse":"12","text":"و سرزمین آنها را همچون میراث به قوم خود اسرائیل بخشید."},{"book":"مزامیر","chapter":"135","verse":"13","text":"ای خداوند، نام تو تا ابد باقی است! همهٔ نسلها تو را به یاد خواهند آورد."},{"book":"مزامیر","chapter":"135","verse":"14","text":"تو قوم خود را داوری خواهی نمود و بر بندگان خود رحم خواهی کرد."},{"book":"مزامیر","chapter":"135","verse":"15","text":"خدایان قومهای دیگر، بتهای ساخته شده از طلا و نقره هستند."},{"book":"مزامیر","chapter":"135","verse":"16","text":"دهان دارند، ولی سخن نمی‌گویند؛ چشم دارند، اما نمی‌بینند؛"},{"book":"مزامیر","chapter":"135","verse":"17","text":"گوش دارند، ولی نمی‌شنوند؛ حتی قادر نیستند نفس بکشند!"},{"book":"مزامیر","chapter":"135","verse":"18","text":"سازندگان و پرستندگان بتها نیز مانند آنها هستند."},{"book":"مزامیر","chapter":"135","verse":"19","text":"ای بنی‌اسرائیل، خداوند را ستایش کنید! ای کاهنان، ای خاندان هارون، خداوند را ستایش کنید!"},{"book":"مزامیر","chapter":"135","verse":"20","text":"ای لاویان، خداوند را ستایش کنید! ای خداشناسان، او را ستایش کنید!"},{"book":"مزامیر","chapter":"135","verse":"21","text":"ای مردم اورشلیم، خداوند را ستایش کنید، زیرا او در اورشلیم ساکن است!"}]}