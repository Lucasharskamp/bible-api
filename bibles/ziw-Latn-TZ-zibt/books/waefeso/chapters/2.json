{"data":[{"book":"Waefeso","chapter":"2","verse":"1","text":"Nyuwe namwisaviya wabanike chimuye kwa chausa cha wavu na masa yenyu."},{"book":"Waefeso","chapter":"2","verse":"2","text":"Mwendaga mkekala kutimila vihiye vya mwe isi ino, niyo mwatenda mwamtimila mkulu ywa mpepo wata udahi wo ulanga, mpepo zikutenda maseuta wa wantu hewekumwiva Chohile."},{"book":"Waefeso","chapter":"2","verse":"3","text":"Suwe naswi chose nachi saviya wowo nachikala kutimilana na tama zetu ze isi na kudamanya du mbuli ziya zikuwagiza mili na umanyi wetu. Suwe saviya wowo, chikolwa chiwagilwa ni maya ya Chohile."},{"book":"Waefeso","chapter":"2","verse":"4","text":"Mna Chohile ni mta mbazi zilozize. Kachungisa."},{"book":"Waefeso","chapter":"2","verse":"5","text":"Hata hegu nachibanika chimuye kwa chausa cha masa, kachitenda wajima hamwenga na Kulisito, kwa mbazi za Chohile nyuwe mwambulwa."},{"book":"Waefeso","chapter":"2","verse":"6","text":"Kwa kuhangana na Kulisito Yesu, Chohile nakachuyusa hamwenga na uyo, kachitenda chikale hamwenga na uyo kwembingu."},{"book":"Waefeso","chapter":"2","verse":"7","text":"Nivyo aungile kuwalagisa uko kukwitwa ukulu ukulise wa mbazi zakwe achinkile kwa chisekwesekwe mo kulungana kwetu na Kulisito Yesu."},{"book":"Waefeso","chapter":"2","verse":"8","text":"Kwaviya kwa mbazi za Chohile mwambulwa kwa sila ya uzumizi. Mbuli ino haikulawana na nyuwe wenye, mna ni jeleko dya Chohile."},{"book":"Waefeso","chapter":"2","verse":"9","text":"Naho haikulawana na ntendwa zenyu wenye, mntu anasekweduvya."},{"book":"Waefeso","chapter":"2","verse":"10","text":"Suwe chivyumbe vyakwe Chohile, na kwa kulungana na Kulisito Yesu kachumba kwa kwikala wikazi wa kudamanya yedi achikiye chiyadamanye."},{"book":"Waefeso","chapter":"2","verse":"11","text":"Elo, Kumbukani aho kale nyuwe kwa kolwa mwendaga wantu wa si ntuhu, mkwitangwa, “hewejeligwe ngasu” ni wadya wakwetanga, “wajeligwe ngasu,” ivyo vyadamanywa mwe mili yawo kwa mikono ya wantu, kulagisa kugamba ni wantu wa Chohile."},{"book":"Waefeso","chapter":"2","verse":"12","text":"Naho kumbukani, chipindi chiya nyuwe nahamummanyize Kulisito. Namwesimana na wantu wa Izulaeli naho nahemwi wantu wasagulwe ni Chohile. Nahemwimuli mwe malagano yadya alongaga. Nahemwina msuhi naho saviya wantu hemwimmanyize Chohile hano he isi."},{"book":"Waefeso","chapter":"2","verse":"13","text":"Nyuwe namwihale, mna vino haluse, kwa kulungana kwenyu na Kulisito Yesu, mwihajihi kwa sila ya sakame ya Kulisito."},{"book":"Waefeso","chapter":"2","verse":"14","text":"Kwaviya Kulisito mwenye kachigaila utondowazi kwa kuwatenda Wayahudi na sawo Wayahudi kutenda wamwe. Kwa kuulavya ntambiko umwili wakwe mwenye kausa unkondo mgati mwawo nawikale saviya chiwambaza nachikawapagula na kuwatenda wasekwivana."},{"book":"Waefeso","chapter":"2","verse":"15","text":"Nakausa idya isigilizi hamwenga na miko yakwe, chani kulawana na nkolo izo mbili aumbe lukolo lumwenga luhya mo umwe ivyo vigale utondowazi."},{"book":"Waefeso","chapter":"2","verse":"16","text":"Kulisito kausa unkondo wawo kwa kubanika mo msalaba, niyo alunganya nkolo izo zitende saviya mwili umwenga na kuziivanya na Chohile."},{"book":"Waefeso","chapter":"2","verse":"17","text":"Ivyo, Kulisito nakeza akalonga mbuli zedi za utondowazi kwenyu nyuwe wantu sawo Wayahudi mwendaga hale na Chohile, na kwa wayahudi wadya wendaga haguhi na Chohile."},{"book":"Waefeso","chapter":"2","verse":"18","text":"Kwa sila yakwe, suwe chose Wayahudi na sawo Wayahudi, china uwagila wa kumwitila Tate mwe muye umwe."},{"book":"Waefeso","chapter":"2","verse":"19","text":"Elo, nyuwe hamwi wajeni naho, hegu wakuse. Nyuwe mwi wakaya hamwenga na wantu wa Chohile, naho ni wantu wa lukolo lwa Chohile."},{"book":"Waefeso","chapter":"2","verse":"20","text":"Nyuwe naho mwi saviya zengo mwe msingi wikigwe ni wasigilwa na wawoni, naye Kulisito Yesu mwenye nuyo ekale saviya yuwe dya mwe mpembe dikusinyiswa kutoza idizengo dyose."},{"book":"Waefeso","chapter":"2","verse":"21","text":"Uyo nuyo akudilunganya zengo dyose na kudikuza ditende nyumba ikukile kwa chausa cha Zumbe."},{"book":"Waefeso","chapter":"2","verse":"22","text":"Mo kulungana na Kulisito, nyuwe naywi mwazengwa hamwenga na wose watuhu, mtende wikazi wa Chohile kwa sila ya muye wakwe."}]}