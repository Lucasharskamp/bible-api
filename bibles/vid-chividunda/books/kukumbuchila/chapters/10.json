{"data":[{"book":"Kukumbuchila","chapter":"10","verse":"1","text":"“Hamba Mkulu Nguluwi nakandonjela, ‘Uhongole vibao vili vya maganga kota vila vya mwaluko, na ugongomanye isanduku lya mbawo lya kuwichila. Uye kwa heni aku kuchidunda,"},{"book":"Kukumbuchila","chapter":"10","verse":"2","text":"nani ndokwandika ulonzi uwele wandichigwe kuli vibao vila vyoubenile, hamba uviwiche vibao avyo kuli isanduku.’"},{"book":"Kukumbuchila","chapter":"10","verse":"3","text":"“Lelo nangongomanya isanduku kwa igodi lya msonobali na kuhongola vibao vili vya maganga kota vila vya mwaluko, nandivihola mmoko, na kukwina navyo kuchidunda."},{"book":"Kukumbuchila","chapter":"10","verse":"4","text":"Mkulu Nguluwi nakandika kuli vibao avyo ulonzi wuwula kota aho mwaluko, mizilo kumi jila najoyawapele naloyalonjile kulawila kuli chiluli zuwa lya nhing'hano. Hamba Mkulu Nguluwi nakamha vibao avyo."},{"book":"Kukumbuchila","chapter":"10","verse":"5","text":"Lelo nanyhinduka nakudulika kulawila kuchidunda, nandiviwika vibao avyo mgati mwa isanduku lyonandali ndiligongomanyile, na vya mgati mwa isanduku alyo, kota Mkulu Nguluwi navyoyandajize.”"},{"book":"Kukumbuchila","chapter":"10","verse":"6","text":"Wanhu wa Isilaeli nawenula majendo kulawila kuli mizimbo ja Wajaakani mbaka Mosela. Aho, Aluni nakabagama, nakatiligwa. Eleasali mwanage, nakahola honhu hake kota mtambika."},{"book":"Kukumbuchila","chapter":"10","verse":"7","text":"Kulawila aho, nawenula majendo mbaka Gudigoda, na kulawila Gudigoda mbaka Yotibata, honhu hawele na nzanda nyinji za mazi."},{"book":"Kukumbuchila","chapter":"10","verse":"8","text":"Mhela awo, Mkulu Nguluwi nakawahagula wanhu wa nhanzi ya Lawi wawe wolipika isanduku lya ilagano lya Mkulu Nguluwi, wamkolele mijito kota watambika na kuwatambichiza wanhu kwa itagwa lya heye mbaka sambi baha."},{"book":"Kukumbuchila","chapter":"10","verse":"9","text":"Ndo mina nhanzi ya wanhu wa Lawi yahela honhu ha isi ya uhalizi hamwe na wang'holozawo, Mkulu Nguluwi ndo uhalizi wa heye, kota Mkulu Nguluwi, Nguluwi wa hemwe navyoyalonjile."},{"book":"Kukumbuchila","chapter":"10","verse":"10","text":"Musa nakalutilila kulonga, “Nandikala kuchindunda kwa mhela wa mazuwa makumi gane, nechilo na nemisi, kota aho mwaluko. Mkulu Nguluwi nakanyhulichiza lwa keli kahi nakukunda koleka kuwadumya hemwe."},{"book":"Kukumbuchila","chapter":"10","verse":"11","text":"Hamba Mkulu Nguluwi nakandonjela, ‘Uche ulutilile na majendo ga hegwe uwalongoze wanhu leka wenjile na kuihola isi yondiwelahile wasekulu wa hewo kota ndowapa.’"},{"book":"Kukumbuchila","chapter":"10","verse":"12","text":"“Lelo hemwe Waisilaeli, Mkulu Nguluwi, Nguluwi wa hemwe, kangugana choni kwa hemwe, ila ndo kumdumba Mkulu Nguluwi, Nguluwi wa hemwe na kuziwinza nzila za heye zeng'ha na kumgana na kumkolela mijito Mkulu Nguluwi, Nguluwi wa hemwe, kwa nhumbula yeng'ha na kwa muhe wa hemwe weng'ha"},{"book":"Kukumbuchila","chapter":"10","verse":"13","text":"na kibatilila mizilo na malajizo ga Mkulu Nguluwi gondilinguwawichila lehano, kwa mbuli za mwemwe baho?"},{"book":"Kukumbuchila","chapter":"10","verse":"14","text":"Ulole, kilanga na kilanga ng'hatu, vyeng'ha vya heye Mkulu Nguluwi, Nguluwi wa hemwe na isi na vyeng'ha vilimumo."},{"book":"Kukumbuchila","chapter":"10","verse":"15","text":"Kahi Mkulu Nguluwi nakawagana wasekulu wa hemwe ng'hatu nakawahagula hemwe walelwa wa hewo honhu ha wanhu wanji, kota lehano baha."},{"book":"Kukumbuchila","chapter":"10","verse":"16","text":"Ahyo, mibatilile ilagano lya Mkulu Nguluwi10:16 Ahyo, mibatilile ilagano lya Mkulu Nguluwi Kwa Chiebulaniya yangulonga, Mwinjize ikumbi nhumbula za hemwe. Kwinjila ikumbi ndo ulajilo wa ilagano lya Mkulu Nguluwi. Ahyo, kwinjila ikumbi nhumbula ya hegwe kuna mana ya kibatilila ilagano kwa kuhulichiza malajizo ga heye. na mleche kuwa na nhumbula zigagadale."},{"book":"Kukumbuchila","chapter":"10","verse":"17","text":"Mina Mkulu Nguluwi, Nguluwi wa hemwe, ndo Nguluwi wa milungu na Mkulu wa wakulu. Heye ndo Nguluwi mkulu na yawele na ludali na wa kudumbigwa, halinguganilila na hambe yabochele chinhu kwa chiwalo cha kumganilila munhu."},{"book":"Kukumbuchila","chapter":"10","verse":"18","text":"Kangumditila hachi mwana mchiwa na mdala yafililwe na mlume, kahi kangumgana mjenzi na kumha chilyo na nguwo."},{"book":"Kukumbuchila","chapter":"10","verse":"19","text":"Lelo muwagane wajenzi kwa vila namwe kahi namwali wajenzi kuli isi ya Misili."},{"book":"Kukumbuchila","chapter":"10","verse":"20","text":"Mumdumbe Mkulu Nguluwi, Nguluwi wa hemwe na mumkolele mijito, muwe hamwe na heye na kilaha kwa itagwa lya heye."},{"book":"Kukumbuchila","chapter":"10","verse":"21","text":"Heye ndo lutogo lwa hemwe, ndo Nguluwi wa hemwe yawele yawaditile azi mbuli ng'hulu na za kukabusa zomziwene kwa meho ga mwemwe baho."},{"book":"Kukumbuchila","chapter":"10","verse":"22","text":"Wasekulu wa hemwe nalowalutile Misili, nawali wanhu makumi saba hela, ila sambi Mkulu Nguluwi, Nguluwi wa hemwe, kawadita wawe wenji kota nhondwe za kilanga."}]}