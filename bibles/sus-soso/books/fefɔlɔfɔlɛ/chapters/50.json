{"data":[{"book":"Fe Fɔlɔ Fɔlɛ","chapter":"50","verse":"1","text":"Yusufu naxa findigilin a baba ma, a masunbu, a wama."},{"book":"Fe Fɔlɔ Fɔlɛ","chapter":"50","verse":"2","text":"Na dangi xanbi, Yusufu naxa yaamari fi seribae ma e xa a baba fate sɔxɔ seri ra, alako a fure naxa bɔrɔ. E naxa na wali raba a baba Isirayila ra"},{"book":"Fe Fɔlɔ Fɔlɛ","chapter":"50","verse":"3","text":"xi tongo naani bun ma e xa naamunyi ki ma. Misirakae naxa a ɲɔnfe raba xi tongo solofere bun."},{"book":"Fe Fɔlɔ Fɔlɛ","chapter":"50","verse":"4","text":"Ɲɔn fe to bara ba a ra, Yusufu naxa a fala Misira mangɛ xa mixie bɛ, «N bara wo mayandi, xa n ma fe rafan wo ma, wo xa n waxɔnfe masen Misira mangɛ bɛ."},{"book":"Fe Fɔlɔ Fɔlɛ","chapter":"50","verse":"5","text":"N baba n nakali nɛ, a naxɛ, ‹N fa na faxafe nɛ. I n nagatama gaburi nan kui n naxan gexi Kanaan bɔxi ma.› Na kui n wama sigafe nɛ n xa sa n baba ragata. N na gɛ, n fama.»"},{"book":"Fe Fɔlɔ Fɔlɛ","chapter":"50","verse":"6","text":"Misira mangɛ naxa a yaabi, «Siga, i xa sa i baba ragata alɔ a i rakalixi ki naxɛ.»"},{"book":"Fe Fɔlɔ Fɔlɛ","chapter":"50","verse":"7","text":"Yusufu naxa siga a baba ragatade. A naxa siga a nun Misira mangɛ xa konyie, Misira mangɛ xa mixi xungbee, Misira kuntigie,"},{"book":"Fe Fɔlɔ Fɔlɛ","chapter":"50","verse":"8","text":"a yɛtɛ xa denbaya, a taarae, nun a baba xa denbaya. E xa dimɛdie nun e xa xurusee gbansan naxa lu Gosen bɔxi ma."},{"book":"Fe Fɔlɔ Fɔlɛ","chapter":"50","verse":"9","text":"Sɔɔrie nun soe ragie naxa Yusufu mati e xa gisee kui. Ɲama belebele nan nu e ra."},{"book":"Fe Fɔlɔ Fɔlɛ","chapter":"50","verse":"10","text":"E to Atadi lonyi li Yurudɛn naakiri ma, e naxa ɲɔn fe belebele raba. Yusufu naxa binyɛ fi a baba ma, a ɲɔn fe xanin han xi solofere."},{"book":"Fe Fɔlɔ Fɔlɛ","chapter":"50","verse":"11","text":"Kanaankae naxa e ɲɔxɔ dɔxɔ na maragatɛ xɔn ma, naxan nabaxi Atadi xa lonyi ma. E naxa a fala, «Yi ɲɔn fe findi fe belebele nan na Misirakae bɛ.» Na nan a toxi e naxa «Misira Ɲɔn fe» xili fala na yire xun Yurudɛn naakiri ma."},{"book":"Fe Fɔlɔ Fɔlɛ","chapter":"50","verse":"12","text":"Na kui, Yaxuba xa die naxa e baba waxɔnfe raba alɔ a a fala e bɛ ki naxɛ."},{"book":"Fe Fɔlɔ Fɔlɛ","chapter":"50","verse":"13","text":"E naxa a xanin Kanaan bɔxi ma, e naxa a ragata Makipela xa xɛ yire fɔnmɛ kui, Iburahima xɛ naxan sara Eferon Xitika ma alako na xa findi mixi ragatade ra Mamire sɛɛti ma."},{"book":"Fe Fɔlɔ Fɔlɛ","chapter":"50","verse":"14","text":"Yusufu to gɛ a baba ragatade, a naxa gbilen Misira bɔxi ma, a nun a taarae nun mixi naxan birin a mati."},{"book":"Fe Fɔlɔ Fɔlɛ","chapter":"50","verse":"15","text":"Yusufu taarae to bara a to e baba bara faxa, e naxa a fala, «Xa Yusufu fa won findi a gerefa ra, won fe ɲaaxi naxan birin nabaxi a ra, a gbeɲɔxɔma nɛ won ma.»"},{"book":"Fe Fɔlɔ Fɔlɛ","chapter":"50","verse":"16","text":"Na kui e naxa siga Yusufu yire, e a fala a bɛ, «I baba yi nan falaxi muxu bɛ beenun a xa faxa, a naxɛ,"},{"book":"Fe Fɔlɔ Fɔlɛ","chapter":"50","verse":"17","text":"‹Wo yi fala Yusufu bɛ, «N bara i maxandi, diɲɛ i taarae xa gbaloe fe ma a nun e xa yunubi, barima e bara fe ɲaaxi raba i ra. N bara i maxandi, yakɔsi diɲɛ i baba Marigi Ala xa konyie ma.»›» E to na masenyi fala Yusufu bɛ, a naxa wa."},{"book":"Fe Fɔlɔ Fɔlɛ","chapter":"50","verse":"18","text":"A taarae naxa e felen a bun ma, e fa a fala, «Muxu tan nan ya, i xa konyie.»"},{"book":"Fe Fɔlɔ Fɔlɛ","chapter":"50","verse":"19","text":"Yusufu naxa a fala e bɛ, «Hali wo mu gaaxu. Ala mu na n tan xa ra."},{"book":"Fe Fɔlɔ Fɔlɛ","chapter":"50","verse":"20","text":"Wo lan nɛ n xun wo naxa fe ɲaaxi raba n na, kɔnɔ Ala naxa a masara fe fanyi ra alako n xa fe rakamali ɲama nii ratangafe ra."},{"book":"Fe Fɔlɔ Fɔlɛ","chapter":"50","verse":"21","text":"Yakɔsi hali wo mu gaaxu. N wo hayi birin fanma nɛ nun wo xa die.» A xa wɔyɛnyi naxa e bɔɲɛ sa."},{"book":"Fe Fɔlɔ Fɔlɛ","chapter":"50","verse":"22","text":"Yusufu naxa lu Misira, a tan nun a xa denbaya birin. A naxa ɲɛ kɛmɛ ɲɛ fu sɔtɔ simaya ra."},{"book":"Fe Fɔlɔ Fɔlɛ","chapter":"50","verse":"23","text":"Yusufu naxa a xa mamadie nun a tolobitɛe to, a xa di Efirami naxee sɔtɔ. A naxa Manasi xa di Makiri xa die to, a nee tongo a gbe die ra."},{"book":"Fe Fɔlɔ Fɔlɛ","chapter":"50","verse":"24","text":"Yusufu naxa a fala a taarae bɛ, «N fan na faxafe nɛ, kɔnɔ Ala wo malima nɛ a fanyi ra. A fama nɛ wo tongode Misira, a wo xanin bɔxi ma a dɛnnaxɛ laayidi tongo Iburahima, Isiyaga, nun Yaxuba bɛ.»"},{"book":"Fe Fɔlɔ Fɔlɛ","chapter":"50","verse":"25","text":"Yusufu naxa Isirayila xa die rakali, a fa a fala, «Ala na wo mali gbilenfe ra Kanaan bɔxi ma, wo xa n fure xanin naa.»"},{"book":"Fe Fɔlɔ Fɔlɛ","chapter":"50","verse":"26","text":"Yusufu laaxira a ɲɛ kɛmɛ ɲɛ fu nan ma. E naxa a fure sɔxɔ seri ra alako a fate naxa bɔrɔ, e a ragata fure kankira kui Misira bɔxi ma."}]}