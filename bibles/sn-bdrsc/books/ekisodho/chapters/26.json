{"data":[{"book":"Ekisodho","chapter":"26","verse":"1","text":"“Uite tabhenakeri nezvidzitiro gumi zvomucheka wakarukwa zvakaisvonaka, nowebhuruu, pepuru nomutsvuku, namakerubhi akasonerwa mairi nemhizha dzamabasa amaoko."},{"book":"Ekisodho","chapter":"26","verse":"2","text":"Zvidzitiro zvose zvinofanira kuva zvakaenzana, zvakareba makubhiti makumi maviri namasere26:2 mamita angaita 13 uye makubhiti mana26:2 mamita angaita 1.8 paupamhi."},{"book":"Ekisodho","chapter":"26","verse":"3","text":"Ubatanidze zvidzitiro zvishanu pamwe chete, ugoita zvimwe chetezvo nezvimwe zvishanu."},{"book":"Ekisodho","chapter":"26","verse":"4","text":"Uite zvishwe zvomucheka webhuruu kurutivi rwokumucheto wechidzitiro zvakabatanidzwa pamwe chete, uye ugoita zvimwe chete nechidzitiro chokumucheto mune zvimwe zvakabatanidzwa."},{"book":"Ekisodho","chapter":"26","verse":"5","text":"Uite zvishwe makumi mashanu pachidzitiro chimwe chete uye makumi mashanu ezvishwe pamucheto wechidzitiro chezvimwe zvakabatanidzwa, zvishwe zvitarisane chimwe nechimwe."},{"book":"Ekisodho","chapter":"26","verse":"6","text":"Ipapo ugoita zvikoreko zvegoridhe makumi mashanu uye uzvishandise kubatanidza zvidzitiro pamwe chete kuitira kuti tabhenakeri ive chinhu chimwe."},{"book":"Ekisodho","chapter":"26","verse":"7","text":"“Uite zvidzitiro zvamakushe embudzi zvetende riri pamusoro petabhenakeri, zvose zvive gumi nerimwe pamwe chete."},{"book":"Ekisodho","chapter":"26","verse":"8","text":"Zvidzitiro zvose zviri gumi nerimwe zvinofanira kuenzana, makubhiti makumi matatu26:8 mamita angaita 13.5 pakureba uye makubhiti mana26:8 mamita angaita 1.8 paupamhi."},{"book":"Ekisodho","chapter":"26","verse":"9","text":"Ubatanidze zvidzitiro zvishanu pamwe chete zviite chinhu chimwe chete uye zvimwe zvitanhatu zvivewo chinhu chimwe chete. Upete chidzitiro chechitanhatu kaviri pamberi petende."},{"book":"Ekisodho","chapter":"26","verse":"10","text":"Uite zvishwe makumi mashanu pamupendero wechidzitiro chokumucheto zvakabatanidzwa uyewo pamupendero wechidzitiro chokumucheto kwezvimwe zvakabatanidzwa."},{"book":"Ekisodho","chapter":"26","verse":"11","text":"Ipapo ugoita zvikorekedzo zvendarira makumi mashanu ugozviisa muzvishwe kuti zvibatanidze tende pamwe chete chigova chinhu chimwe chete."},{"book":"Ekisodho","chapter":"26","verse":"12","text":"Kana zviri zvokuwedzera urefu hwezvidzitiro zvetende, hafu yechidzitiro inenge yasara inofanira kurembera necheshure kwetabhenakeri."},{"book":"Ekisodho","chapter":"26","verse":"13","text":"Zvidzitiro zvetende zvinofanira kurebesa nekubhiti rimwe chete26:13 0.5 yemita  pamativi ose ari maviri; zvinenge zvasara zvinofanira kurembera pamativi etabhenakeri kuti zvigoifukidza."},{"book":"Ekisodho","chapter":"26","verse":"14","text":"Uite chifukidzo chetende chamatehwe amakondobwe akapendwa nezvitsvuku, uye pamusoro paizvozvo chifukidzo chamatehwe emombe dzomugungwa."},{"book":"Ekisodho","chapter":"26","verse":"15","text":"“Uitire tabhenakeri mapuranga akati twi amatanda omuunga."},{"book":"Ekisodho","chapter":"26","verse":"16","text":"Puranga rimwe nerimwe rinofanira kureba makubhiti gumi26:16 mamita angaita 4.5 uye kubhiti nehafu26:16 0.7 yemita paupamhi,"},{"book":"Ekisodho","chapter":"26","verse":"17","text":"nembambo mbiri dzakamiswa dzakatarisana. Uite mapuranga ose etabhenakeri nenzira iyoyi."},{"book":"Ekisodho","chapter":"26","verse":"18","text":"Uite mapuranga makumi maviri okurutivi rwezasi rwetabhenakeri"},{"book":"Ekisodho","chapter":"26","verse":"19","text":"uye uite zvigadziko zvesirivha makumi mana kuti zvive pasi pawo, zvigadziko zviviri papuranga rimwe nerimwe, chimwe chete pasi pembambo imwe neimwe."},{"book":"Ekisodho","chapter":"26","verse":"20","text":"Kuno rumwe rutivi, rwokumusoro kwetabhenakeri, uite mapuranga makumi maviri,"},{"book":"Ekisodho","chapter":"26","verse":"21","text":"uye zvigadziko zvesirivha makumi mana. Zviviri zviri pasi pepuranga rimwe nerimwe."},{"book":"Ekisodho","chapter":"26","verse":"22","text":"Uite mapuranga matanhatu kurutivi rwokumucheto cheto, ndiko kumavirira etabhenakeri,"},{"book":"Ekisodho","chapter":"26","verse":"23","text":"uye uite mapuranga maviri amakona okumucheto cheto."},{"book":"Ekisodho","chapter":"26","verse":"24","text":"Pamakona maviri aya, anofanira kuva maviri maviri kubva pasi kusvikira kumusoro, uye agadzikwe mumhete imwe chete; ose ari maviri ngaave saizvozvo."},{"book":"Ekisodho","chapter":"26","verse":"25","text":"Saka pachava namapuranga masere uye zvigadziko zvesirivha gumi nezvitanhatu, zviviri pasi pepuranga rimwe nerimwe."},{"book":"Ekisodho","chapter":"26","verse":"26","text":"“Uyewo uite mbariro dzamatanda omuunga: shanu dzamapuranga okuno rumwe rutivi rwetabhenakeri,"},{"book":"Ekisodho","chapter":"26","verse":"27","text":"shanu dzaaya ari pano rumwe rutivi, uye shanu dzamapuranga okumavirira, kumucheto cheto kwetabhenakeri."},{"book":"Ekisodho","chapter":"26","verse":"28","text":"Mbariro yapakati inofanira kutandavara kubva kumucheto kusvikira kuno mumwe mucheto napakati pamapuranga."},{"book":"Ekisodho","chapter":"26","verse":"29","text":"Ufukidze mapuranga negoridhe uye ugoita mhete dzegoridhe kuti dzigobata mbariro. Uyewo ufukidze mbariro negoridhe."},{"book":"Ekisodho","chapter":"26","verse":"30","text":"“Umise tabhenakeri maererano nomufananidzo wawakaratidzwa mugomo."},{"book":"Ekisodho","chapter":"26","verse":"31","text":"“Uite chidzitiro chebhuruu, nechepepuru nechitsvuku chomucheka wakarukwa zvakaisvonaka, namakerubhi akasonerwapo nenyanzvi yokusona."},{"book":"Ekisodho","chapter":"26","verse":"32","text":"Urirembedze nezvikorekedzo zvegoridhe pamatanda mana omuunga akafukidzwa negoridhe uye amire pamusoro pezvigadziko zvina zvesirivha."},{"book":"Ekisodho","chapter":"26","verse":"33","text":"Urembedze chidzitiro pazvikorekedzo uye ugoisa areka yeChipupuriro shure kwechidzitiro. Chidzitiro ichi chichaparadzanisa nzvimbo tsvene nevnzvimbo tsvene-tsvene."},{"book":"Ekisodho","chapter":"26","verse":"34","text":"Uise chifukidziro chokuyananisa pamusoro peareka yeChipupuriro iri munzvimbo tsvene-tsvene."},{"book":"Ekisodho","chapter":"26","verse":"35","text":"Uise tafura kunze kwechidzitiro nechokumusoro kwetabhenakeri ugogadzika chigadziko chomwenje chakatarisana nayo nechezasi."},{"book":"Ekisodho","chapter":"26","verse":"36","text":"“Pamukova wokupinda mutende uite chidzitiro chewuru yebhuruu, pepuru netsvuku uye nomucheka wakarukwa zvakaisvonaka, basa romusoni anogona."},{"book":"Ekisodho","chapter":"26","verse":"37","text":"Uite zvikorekedzo zvegoridhe zvechidzitiro ichi uye matanda mashanu omuunga akafukidzwa negoridhe. Uye uaumbire zvigadziko zvishanu zvendarira."}]}