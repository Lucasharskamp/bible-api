{"data":[{"book":"Jana","chapter":"15","verse":"1","text":"Potem Jezus powiedział:"},{"book":"Jana","chapter":"15","verse":"2","text":"Odcina każdą gałązkę, która nie owocuje, a tę, która już owocuje, oczyszcza, aby owocowała jeszcze lepiej."},{"book":"Jana","chapter":"15","verse":"3","text":"Wy już jesteście oczyszczeni dzięki temu, co wam powiedziałem."},{"book":"Jana","chapter":"15","verse":"4","text":"Trwajcie we Mnie, a Ja będę trwał w was. Tak jak gałązka nie może owocować sama z siebie, jeśli nie trwa w krzewie, tak i wy—jeśli nie trwacie we Mnie."},{"book":"Jana","chapter":"15","verse":"5","text":"Ja jestem krzewem winorośli, a wy—jego gałązkami. Kto trwa we Mnie, a Ja w nim, ten obficie owocuje. Beze Mnie jednak nic nie możecie zrobić."},{"book":"Jana","chapter":"15","verse":"6","text":"Jeżeli ktoś nie trwa we Mnie, zostanie odrzucony—tak jak gałązka, która usycha. Zbiera się takie, wrzuca do ognia i spala."},{"book":"Jana","chapter":"15","verse":"7","text":"Jeśli jednak będziecie we Mnie trwać, a moje słowa—w was, proście o cokolwiek chcecie, a tak się stanie."},{"book":"Jana","chapter":"15","verse":"8","text":"Mój Ojciec dozna chwały przez to, że obficie zaowocujecie i staniecie się moimi uczniami."},{"book":"Jana","chapter":"15","verse":"9","text":"Ukochałem was tak, jak Mnie ukochał Ojciec. Trwajcie więc w mojej miłości."},{"book":"Jana","chapter":"15","verse":"10","text":"A będziecie w niej trwać, gdy okażecie posłuszeństwo moim nakazom—tak jak Ja jestem posłuszny nakazom mojego Ojca i trwam w Jego miłości."},{"book":"Jana","chapter":"15","verse":"11","text":"Mówię o tym po to, abyście mieli w sobie moją radość i abyście byli nią napełnieni."},{"book":"Jana","chapter":"15","verse":"12","text":"Daję wam moje przykazanie, abyście kochali się nawzajem, tak jak Ja was ukochałem."},{"book":"Jana","chapter":"15","verse":"13","text":"Nikt nie kocha bardziej niż ten, kto oddaje swoje życie za przyjaciół."},{"book":"Jana","chapter":"15","verse":"14","text":"Wy jesteście moimi przyjaciółmi, jeśli robicie to, co wam nakazuję."},{"book":"Jana","chapter":"15","verse":"15","text":"Już nie nazywam was sługami, bo sługa nie wie, co zamierza jego pan. Nazwałem was przyjaciółmi, bo powiedziałem wam wszystko, co usłyszałem od Ojca."},{"book":"Jana","chapter":"15","verse":"16","text":"To nie wy Mnie wybraliście, ale Ja was. Przeznaczyłem was do tego, abyście szli i przynosili owoc—trwały owoc!—i aby Ojciec dał wam to, o co Go poprosicie w moim imieniu."},{"book":"Jana","chapter":"15","verse":"17","text":"Nakazuję wam więc, abyście kochali jedni drugich!"},{"book":"Jana","chapter":"15","verse":"18","text":"Jeśli świat was nienawidzi, to pamiętajcie, że Mnie najpierw znienawidził."},{"book":"Jana","chapter":"15","verse":"19","text":"Gdybyście należeli do świata, kochałby was. Ponieważ jednak nie należycie do niego—bo Ja was wybrałem dla siebie—nienawidzi was."},{"book":"Jana","chapter":"15","verse":"20","text":"Przypomnijcie sobie, co wam niedawno powiedziałem: Sługa nie jest ważniejszy od swojego pana. Skoro Mnie prześladowali, i was będą prześladować. A jeśli słuchali moich słów, i waszych posłuchają."},{"book":"Jana","chapter":"15","verse":"21","text":"Ze względu na Mnie będą was prześladować, bo nie znają Tego, który Mnie posłał."},{"book":"Jana","chapter":"15","verse":"22","text":"Gdybym nie przyszedł i nie mówił do nich, nie mieliby grzechu. Lecz teraz już nie mogą się usprawiedliwić."},{"book":"Jana","chapter":"15","verse":"23","text":"Kto Mnie nienawidzi, nienawidzi także mojego Ojca."},{"book":"Jana","chapter":"15","verse":"24","text":"Nie mieliby grzechu, gdybym nie uczynił na ich oczach cudów, których nikt nigdy nie dokonał. Oni jednak widzieli je, a mimo to znienawidzili i Mnie, i Ojca."},{"book":"Jana","chapter":"15","verse":"25","text":"W ten sposób sprawdziły się słowa zapisane w Piśmie: „Znienawidzili Mnie bez powodu”."},{"book":"Jana","chapter":"15","verse":"26","text":"Lecz Pocieszyciel—Duch prawdy, którego poślę wam od mojego Ojca, opowie wam o Mnie,"},{"book":"Jana","chapter":"15","verse":"27","text":"a wy opowiecie o Mnie innym, bo jesteście ze Mną od samego początku."}]}