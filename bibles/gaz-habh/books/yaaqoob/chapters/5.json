{"data":[{"book":"Yaaqoob","chapter":"5","verse":"1","text":"Isin yaa sooreyyii, sababii dhiphinni isinitti dhufuuf jiruutiif booʼaa; wawwaadhaas."},{"book":"Yaaqoob","chapter":"5","verse":"2","text":"Qabeenyi keessan tortoreera; biliinis uffata keessan nyaateera."},{"book":"Yaaqoob","chapter":"5","verse":"3","text":"Warqee fi meetiin keessan sameera. Dandaaʼuun isaaniis isinitti dhugaa baʼa; akkuma ibiddaattis foon keessan nyaata. Isin bara dhumaatiif qabeenya walitti qabattaniirtu."},{"book":"Yaaqoob","chapter":"5","verse":"4","text":"Kunoo, mindaan isin warra midhaan keessan haaman dhowwattan sun ni iyya. Iyyi warra midhaan keessan walitti qabaniis gurra Gooftaa Waan Hunda Dandaʼu sanaa seeneera."},{"book":"Yaaqoob","chapter":"5","verse":"5","text":"Isin qananii fi gammachuun lafa irra jiraattaniirtu. Guyyaa qalmaatiifis of gabbiftaniirtu."},{"book":"Yaaqoob","chapter":"5","verse":"6","text":"Nama qajeelaa isiniin hin morminetti murtanii ajjeeftu."},{"book":"Yaaqoob","chapter":"5","verse":"7","text":"Kanaafuu yaa obboloota, hamma dhufaatii Gooftaatti obsaa. Qonnaan bulaan tokko lafa irraa midhaan gaarii argachuuf hammam akka eeggatu, bokkaa duraatii fi kan dhumaa hamma argattuttis hammam akka obsu hubadhaa."},{"book":"Yaaqoob","chapter":"5","verse":"8","text":"Isinis akkasuma obsaa; jabaadhaa dhaabadhaas; dhufaatiin Gooftaa dhiʼaateeraatii."},{"book":"Yaaqoob","chapter":"5","verse":"9","text":"Yaa obboloota, akka isinitti hin muramneef walitti hin guunguminaa. Kunoo, Abbaan Murtii balbala dura dhaabateera."},{"book":"Yaaqoob","chapter":"5","verse":"10","text":"Yaa obboloota, raajota maqaa Gooftaatiin dubbachaa turan sana akka fakkeenya dhiphinaa fi obsaatti fudhadhaa."},{"book":"Yaaqoob","chapter":"5","verse":"11","text":"Kunoo, nu warra obsaan jabaattanii dhaabatan sanaan eebbifamoo jenna; Iyyoob obsuu isaa dhageessaniirtu; waan Gooftaan dhuma irratti isaaf godhes argitaniirtu. Gooftaan gara laafinaa fi araaraan kan guutamee dha."},{"book":"Yaaqoob","chapter":"5","verse":"12","text":"Hundumaa caalaa immoo yaa obboloota ko, hin kakatinaa; samiin yookaan lafaan yookaan waan biraa tokkoon illee hin kakatinaa. Wanni isin jechuu qabdan, “Eeyyee” yookaan “waawuu” haa taʼu. Yoo kanaa achii isinitti murama."},{"book":"Yaaqoob","chapter":"5","verse":"13","text":"Isin keessaa namni dhiphachaa jiru jiraa? Inni haa kadhatu. Namni gammadu jiraa? Inni faarfannaa galataa haa faarfatu."},{"book":"Yaaqoob","chapter":"5","verse":"14","text":"Isin keessaa namni dhukkubsatu jiraa? Inni jaarsolii waldaa kiristaanaa haa waamsifatu; isaanis maqaa Gooftaatiin zayitii isa dibanii haa kadhataniif."},{"book":"Yaaqoob","chapter":"5","verse":"15","text":"Kadhannaan amantiin godhamu nama dhukkubsatu ni fayyisa; Gooftaanis isa ni kaasa. Yoo inni cubbuu hojjetee jiraates ni dhiifamaaf."},{"book":"Yaaqoob","chapter":"5","verse":"16","text":"Kanaafuu akka fayyitaniif cubbuu keessan walitti himadhaatii walii kadhadhaa. Kadhannaan nama qajeelaa humna qaba; waan guddaas ni hojjeta."},{"book":"Yaaqoob","chapter":"5","verse":"17","text":"Eeliyaas namuma akka keenyaa ture. Innis akka bokkaan hin roobneef jabeessee kadhate; bokkaanis waggaa sadii fi jiʼa jaʼa lafa irratti hin roobne."},{"book":"Yaaqoob","chapter":"5","verse":"18","text":"Ammas deebiʼee kadhate; samiin bokkaa kenne; laftis midhaan baafte."},{"book":"Yaaqoob","chapter":"5","verse":"19","text":"Yaa obboloota ko, isin keessaa namni tokko yoo dhugaa irraa fagaate, namni biraa immoo yoo isa deebise,"},{"book":"Yaaqoob","chapter":"5","verse":"20","text":"inni nama cubbamaa karaa jalʼaa irraa deebisu lubbuu namicha sanaa akka duʼa jalaa baasu, cubbuu baayʼees akka dhoksu haa beeku."}]}