{"data":[{"book":"SANG'HANO","chapter":"3","verse":"1","text":"Zua dimwe, saa tisa ichungulo, mkipigiti cha kutambika, Petulo na Yohana wakala wochola Kuing'anda ya Mulungu."},{"book":"SANG'HANO","chapter":"3","verse":"2","text":"Na kukala na munhu imwe yakalile mbetembete songela viyavumbuke. Munhu iyo kakala yopapigwa na wanhu mazua gose na kwikigwa hana ulwivi lwa Ing'anda ya Mulungu lukemigwe “Lwivi Lunogile,” giladi yapule hela ha wanhu wakalile wokwingila Muing'anda ya Mulungu."},{"book":"SANG'HANO","chapter":"3","verse":"3","text":"Viyawawene Petulo na Yohana wokwingila muna Ing'anda ya Mulungu, kawapula wamgwelele kinhu chochose."},{"book":"SANG'HANO","chapter":"3","verse":"4","text":"Petulo kamulola ng'hani na Yohana katenda vivija, abaho, Petulo kamulongela, “Tulole tweye!”"},{"book":"SANG'HANO","chapter":"3","verse":"5","text":"Avo kawalola, kuno yotamanila kupata kinhu kulawa kumwao."},{"book":"SANG'HANO","chapter":"3","verse":"6","text":"Ila Petulo kamulongela, “Nie nabule feza ama zahabu, ila nokugwaa kija nilinacho. Mtwaga da Yesu Kilisto wa Nazaleti, wime utembele!”"},{"book":"SANG'HANO","chapter":"3","verse":"7","text":"Abaho, kamgoga na mkono wake wa ukulume, kamwinula. Na bahaja magulu na ng'ongo zake zigangamala."},{"book":"SANG'HANO","chapter":"3","verse":"8","text":"Kazumhazumha na magulu gake na kasonga kutembela. Abaho, kengila muna Ing'anda ya Mulungu hamoja na hewo, kuno yotembela na kuzumhazumha na kumuyenzi Mulungu."},{"book":"SANG'HANO","chapter":"3","verse":"9","text":"Wanhu wose viwamuwene yotembela na kumuyenzi Mulungu,"},{"book":"SANG'HANO","chapter":"3","verse":"10","text":"wamtanga kamba munhu ija iyo yakalile yopula behi na Ulwivi Lunogile lwa Ing'anda ya Mulungu, wakanganya ng'hani na wazanywa na gaja gamulawilile."},{"book":"SANG'HANO","chapter":"3","verse":"11","text":"Munhu ija viyakalile yowananahila Petulo na Yohana, wanhu wose wakimbila na kuilundiza hanhu hakemigwe “Lubuga lwa Selemani,” na kukanganya ng'hani."},{"book":"SANG'HANO","chapter":"3","verse":"12","text":"Petulo viyagawene gano, kawalongela, “Mweye Waislaeli, habali mkanganya mbuli ino? Habali mtulola ng'hani tweye kamba vija udaho wetu wenyego ama sang'hano zetu zinogile zizo zimtendile munhu ino yatembele?"},{"book":"SANG'HANO","chapter":"3","verse":"13","text":"Mulungu wa wahenga zetu Ablaham, Isaka, na Yakobo kamuyenzi mtumigwa wake Yesu. Ila mweye mumgela mmakono ga wanhu wali na udaho, na mmulema hameso ga Pilato, hata haja Pilato viyalondile kumulekesa."},{"book":"SANG'HANO","chapter":"3","verse":"14","text":"Mweye mmulema Munhu Yang'alile na Yalibule Uzenzeleganye, na mulonda mulekeseligwe munhu iyagwe yakalile yokoma wanhu."},{"book":"SANG'HANO","chapter":"3","verse":"15","text":"Mumkoma ija yakalile chanduso cha ugima, ila Mulungu kamzusa kulawa mkudanganhika, na tweye twa wasindila wa mbuli ino."},{"book":"SANG'HANO","chapter":"3","verse":"16","text":"Munhu ino yummona na kumtanga, katendigwa kuwa mgima na nhamanila ili mtwaga da Yesu. Nhamanila ili mditwaga da Yesu iyo imuhonyile kamba vummona."},{"book":"SANG'HANO","chapter":"3","verse":"17","text":"“Sambi, ndugu zangu, nivitanga kamba mweye mtenda ubozi uno, kamba viwatendile wakulu zenu."},{"book":"SANG'HANO","chapter":"3","verse":"18","text":"Ila vino Mulungu vivo viyagavikize gaja gayahokole kubitila wahokozi zake wose, yolonga kamba Kilisto wake kokwiza kugaya."},{"book":"SANG'HANO","chapter":"3","verse":"19","text":"Avo, lekeni vilozo venu, mumgalukile Mulungu, giladi vilozo venu visegezigwe,"},{"book":"SANG'HANO","chapter":"3","verse":"20","text":"giladi kize kipigiti cha kuhumula kulawa ha Mndewa, na kuwagalila Kilisto iyawasagulile yokemigwa Yesu."},{"book":"SANG'HANO","chapter":"3","verse":"21","text":"Heyo kolondigwa yasigale kuulanga mbaka vondakivike kipigiti cha vinhu vose kutendigwa kuwa vinhu va sambi, kamba Mulungu viyalongile umwaka kubitila wahokozi zake wang'alile."},{"book":"SANG'HANO","chapter":"3","verse":"22","text":"Kwavija Musa kalonga, ‘Mndewa Mulungu wenu kowenulila muhokozi kamba nie, kulawa imwe wa wanhu zenu wenyego. Molondigwa kutegeleza kinhu chochose chondayawalongele."},{"book":"SANG'HANO","chapter":"3","verse":"23","text":"Munhu yoyose yondayaleme kumtegeleza muhokozi hiyo kobaguligwa kulawa mwa wanhu zake mwenyego na kubanangigwa.’3:23 Mbuli zino zolawa mkitabu cha NG'HUMBUKILA YA TOLATI 18:15, 18-19."},{"book":"SANG'HANO","chapter":"3","verse":"24","text":"Na wahokozi wose, songela Samweli mbaka waja wezile kuchugu chake, wazihokola mbuli zilawilila mmazua gano."},{"book":"SANG'HANO","chapter":"3","verse":"25","text":"Mweye mwa wana wa wahokozi waja na mgeligwa mdilagano dija Mulungu diyailagane na wahenga zenu, kamba viyamulongele Ablaham, ‘Kubitila mulelo wako, wanhu wose wali muisi womotezwa.’3:25 Mbuli zino zolawa mkitabu cha MWANDUSO 22:18; 26:4."},{"book":"SANG'HANO","chapter":"3","verse":"26","text":"Avo, Mulungu viyamzusile mtumigwa wake, tanhu kamgala kumwenu, giladi yawamoteze mkuwatenda mweye muleke mbuli zenu zihile.”"}]}