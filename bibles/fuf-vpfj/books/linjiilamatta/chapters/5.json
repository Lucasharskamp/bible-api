{"data":[{"book":"LINJIILA MATTA","chapter":"5","verse":"1","text":"Ɓay Iisaa yi'ii jamaa on, o ƴawi ka fello, o jooɗii, taalibaaɓe makko ɓen kadi ɓadii mo."},{"book":"LINJIILA MATTA","chapter":"5","verse":"2","text":"Onsay o woni e jannugol jamaa on, wi'a:"},{"book":"LINJIILA MATTA","chapter":"5","verse":"3","text":"«Yondiniiɓe ka ɓernde ɓen ko malaaɓe,"},{"book":"LINJIILA MATTA","chapter":"5","verse":"4","text":"Yoomuɓe ɓen ko malaaɓe,"},{"book":"LINJIILA MATTA","chapter":"5","verse":"5","text":"Newiiɓe ɓen ko malaaɓe,"},{"book":"LINJIILA MATTA","chapter":"5","verse":"6","text":"Weelaaɓe ɗonɗaa peewal ɓen ko malaaɓe,"},{"book":"LINJIILA MATTA","chapter":"5","verse":"7","text":"Yurmeteeɓe ɓen ko malaaɓe,"},{"book":"LINJIILA MATTA","chapter":"5","verse":"8","text":"Laaɓa-ɓerndeeɓe ɓen ko malaaɓe,"},{"book":"LINJIILA MATTA","chapter":"5","verse":"9","text":"Ɓuttinooɓe ɓen ko malaaɓe,"},{"book":"LINJIILA MATTA","chapter":"5","verse":"10","text":"Cukketeeɓe sabu peewal ngal ko malaaɓe,"},{"book":"LINJIILA MATTA","chapter":"5","verse":"11","text":"«On wonay malaaɓe nde ɓe yenni on e nde ɓe cukkii on e nde ɓe fawi penaale e kala bone e hoore mon sabu an."},{"book":"LINJIILA MATTA","chapter":"5","verse":"12","text":"Weltee, wonon e nder welo-welo, ɓay hiɗon maranaa njoddi mawndi ka kammu, ko fii ko nii ɓe cukkornoo annabaaɓe adinooɓe on ɓen."},{"book":"LINJIILA MATTA","chapter":"5","verse":"13","text":"«Ko onon woni lanɗan aduna on. Kono si dakamme majjan on iwii, haray ko honno dakamme majjan on wattirtee? Haray ɗan alaa nafa fus si hinaa bugegol ka yaasi, ɗan yaaɓee."},{"book":"LINJIILA MATTA","chapter":"5","verse":"14","text":"«Ko onon woni ndaygu aduna on. Si saare wonii e hoore fello, haray nde waawetaake suuɗeede."},{"book":"LINJIILA MATTA","chapter":"5","verse":"15","text":"Hay gooto huɓɓintaa lampu, hippa mo e miran, kono o waɗay mo e kene, o ndayginana kala wonɗo ka nder suudu."},{"book":"LINJIILA MATTA","chapter":"5","verse":"16","text":"Yo ndaygu mon ngun jalbir nii yeeso yimɓe ɓen, fii no ɓe yi'ira kuuɗe mon moƴƴe ɗen, ɓe mawnina Ben mon Wonɗo ka kammu on.»"},{"book":"LINJIILA MATTA","chapter":"5","verse":"17","text":"«Wota on sikku ko mi arani ko fii firtugol Sariya on maa ko annabaaɓe ɓen wi'i kon. Min mi ardaali fii firtugol ɗi, kono ko fii laatingol ɗi."},{"book":"LINJIILA MATTA","chapter":"5","verse":"18","text":"Ka haqiiqa mi andinii on, haa kammu ngun e leydi ndin muta, ko hay ciifun e toɓɓere iwataa e nder bindol Sariya on, haa fow laatoo."},{"book":"LINJIILA MATTA","chapter":"5","verse":"19","text":"Kala non bonnuɗo gootel e ɓurngel fanɗude e yamirooje ɗen, janni kadi yimɓe ɓen warrugol wano non, o innete ɓurɗo fanɗude e laamateeri kammu ngun. Kono kala ɗoftiiɗo janni, on innete tedduɗo e nder laamateeri kammu ngun."},{"book":"LINJIILA MATTA","chapter":"5","verse":"20","text":"Awa mi andinii on, si peewal mon ngal ɓuraali ngal jannooɓe fii Sariya on ɓen ngal e ngal *Fariisiyaaɓe ɓen ngal, on naatataa ka laamateeri kammu few."},{"book":"LINJIILA MATTA","chapter":"5","verse":"21","text":"«On nanii wonde maamaaɓe men ɓen wi'ano: ‹Wota a ittu hoore"},{"book":"LINJIILA MATTA","chapter":"5","verse":"22","text":"Kono min mi wi'ay on, kala tikkanɗo musiɗɗo mun ɲaawete. Kala wi'uɗo musiɗɗo mun kadi ‹komoojo› ɲaawete yeeso dental fewjooɓe ɓen. Kala non wi'uɗo musiɗɗo mun ‹la'iifu› haray no e laawol yiite jahannama."},{"book":"LINJIILA MATTA","chapter":"5","verse":"23","text":"«Si hiɗa sakkaade ka juulirde, a anditii ɗon wonde musiɗɗo maa no monoran-maa goɗɗun,"},{"book":"LINJIILA MATTA","chapter":"5","verse":"24","text":"haray accu ɗon ittugol sadaka maa on, yahaa taho moƴƴintinoyaa hakkunde maa e musiɗɗo maa on, si araa non ittaa sadaka maa on."},{"book":"LINJIILA MATTA","chapter":"5","verse":"25","text":"«Eto no faamondiriraa e mo haɓiduɗaa on kisan fewndo wonuɗon ka ɗatal, fii wota on mo haɓiduɗaa watte e juuɗe ɲaawoowo on, on ɲaawoowo kadi watte e juuɗe suufaajo on, on waɗe ka kaso."},{"book":"LINJIILA MATTA","chapter":"5","verse":"26","text":"Ko fii ka haqiiqa mi andinii ma, a yaltataa ɗon fannamaa a yoɓaali mbuuɗu sakkitoro on."},{"book":"LINJIILA MATTA","chapter":"5","verse":"27","text":"«On nanii kadi wi'aama wonde: ‹wota a jeenu.›"},{"book":"LINJIILA MATTA","chapter":"5","verse":"28","text":"Kono min mi wi'ay on, kala ndaaruɗo debbo fii himmangol mo, haray ontigi jeenii mo ka ɓernde mun."},{"book":"LINJIILA MATTA","chapter":"5","verse":"29","text":"Si tawii yiitere maa ɲaamere nden wonay sabu haa feggoɗaa, haray awu nde, bugoɗaa nde ka woɗɗiti-maa. Ko fii no ɓuru-maa moƴƴande ka teral maa gootal hayra, edii ka ɓandu maa ndun fow bugee ka jahannama."},{"book":"LINJIILA MATTA","chapter":"5","verse":"30","text":"Si tawii jungo maa ɲaamo ngon kadi wonay sabu haa feggoɗaa, haray taƴu ngo, bugoɗaa ka woɗɗiti-maa. Ko fii no ɓuru-maa moƴƴande ka teral maa gootal hayra edii ka ɓandu maa ndun fow yaha ka jahannama."},{"book":"LINJIILA MATTA","chapter":"5","verse":"31","text":"«Wi'aama kadi, kala on accituɗo ɓeyngu mun haray yo o waɗan mo kaydi sertigal."},{"book":"LINJIILA MATTA","chapter":"5","verse":"32","text":"Kono min mi wi'ay on, kala on accituɗo ɓeyngu mun, si hinaa hara on jeenu, haray o waɗii mo jeenoowo. Kala non kadi ƴettuɗo debbo seedaaɗo haray onɗon kadi jeenii."},{"book":"LINJIILA MATTA","chapter":"5","verse":"33","text":"«On nanii kadi wonde maamaaɓe men ɓen wi'ano: ‹Wota mo firta woondoore, hunnu woondooje ɗe woondanɗaa Joomiraaɗo on ɗen.›"},{"book":"LINJIILA MATTA","chapter":"5","verse":"34","text":"Kono min mi wi'ay on, wota on woondu toode, wota on woondir kammu ngun, ko fii ko ngu jullere laamu Alla."},{"book":"LINJIILA MATTA","chapter":"5","verse":"35","text":"Wota on woondir kadi leydi ndin, ko fii ko ndi ndaɗɗudi tundaaje makko ɗen, maa woondiron Yerusalaam, ko fii ko saare Lanɗo Mawɗo on non."},{"book":"LINJIILA MATTA","chapter":"5","verse":"36","text":"Wota mo woondira hoore mun nden kadi, ko fii on waawaa rawninde maa ɓawlinde hay cukulol gootol."},{"book":"LINJIILA MATTA","chapter":"5","verse":"37","text":"Yo ‹hiiyii› mon on wonu ‹hiiyii›, ‹oo'o› mon on wona ‹oo'o.› Ko ɓeyditaa e ɗun woo, haray ko e Ibuliisa iwri."},{"book":"LINJIILA MATTA","chapter":"5","verse":"38","text":"«On nanii kadi wi'aama wonde: ‹ko yiitere yoɓirtee yiitere, ɲiire yoɓiree ɲiire.›"},{"book":"LINJIILA MATTA","chapter":"5","verse":"39","text":"Kono min mi wi'ay on, wota mo dartoo bonɗo, awa kadi mo bantike ma e waɓɓugo ɲaamo, tuɗan mo ngoya kadi."},{"book":"LINJIILA MATTA","chapter":"5","verse":"40","text":"On mo faala-maa naɓude ka ɲaawoore fii ƴettugol ma fokiya on, accidu mo e waramba on kadi."},{"book":"LINJIILA MATTA","chapter":"5","verse":"41","text":"On mo karhu-maa kadi rondanagol mo dongal, naɓaa yeru sagara gooto, naɓan mo yeru sagara ɗiɗi."},{"book":"LINJIILA MATTA","chapter":"5","verse":"42","text":"Okkor on toriiɗo ma, wota a huccu kadi on faalaaɗo ma ɲawlaade."},{"book":"LINJIILA MATTA","chapter":"5","verse":"43","text":"«On nanii kadi wi'aama wonde: ‹Yo a yiɗu giɗo maa, aɲaa gaɲo maa.›"},{"book":"LINJIILA MATTA","chapter":"5","verse":"44","text":"Kono min mi wi'ay on: yiɗee ayɓe mon ɓen, toranoɗon wonɓe cukkaade on ɓen,"},{"book":"LINJIILA MATTA","chapter":"5","verse":"45","text":"ɗun on wonay ɓiɓɓe Ben mon Wonɗo ka kammu on. Ko fii himo fuɗinana bonɓe ɓen e moƴƴuɓe ɓen naange makko ngen, himo saaƴinana kadi feewuɓe ɓen e ɓe feewaa ɓen ndiyan ɗan."},{"book":"LINJIILA MATTA","chapter":"5","verse":"46","text":"Si tawii non ko yiɗuɓe on ɓen tun yiɗuɗon, haray ko mbarjaari hondi heɓoyton? E hinaa ƴantirooɓe sagalle janfa ɓen kadi ko non warrata?"},{"book":"LINJIILA MATTA","chapter":"5","verse":"47","text":"Si tawii ko musiɓɓe mon ɓen tun hiwrotoɗon, haray ko honɗun waɗuɗon ko ɓeyditii? Hinaa ɓe gomɗinaa ɓen kadi ko non warrata?"},{"book":"LINJIILA MATTA","chapter":"5","verse":"48","text":"Awa wonee timmuɓe wano Ben mon kammuyankeejo on woniri Timmuɗo non.»"}]}