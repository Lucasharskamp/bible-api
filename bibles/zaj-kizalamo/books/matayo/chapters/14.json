{"data":[{"book":"MATAYO","chapter":"14","verse":"1","text":"Kipigiti kija Helode Antipa,14:1 Helode Antipa kakala mwana wa Mndewa Helode Mkulu. mtawala wa Galilaya, kahulika mbuli za Yesu,"},{"book":"MATAYO","chapter":"14","verse":"2","text":"avo kawalongela watumigwa zake, “Ino iyo Yohana M'batiza, kazuka kulawa mwa wanhu wadanganhike, kileka mana mhiko za kutenda mizonza zosang'hanika mgati yake.”"},{"book":"MATAYO","chapter":"14","verse":"3","text":"Kwavija Helode kakala yamgogile Yohana, kamfunga nzabi na kumgela mkifungo sama ya Helodia, mtwanzi wa mkulu wake yokemigwa Filipo."},{"book":"MATAYO","chapter":"14","verse":"4","text":"Kwavija Yohana kakala yomulongela Helode, “Kutenda gagomeswe na Malagizo ga Musa kumsola Helodia!”"},{"book":"MATAYO","chapter":"14","verse":"5","text":"Helode kalonda kumkoma Yohana, ila kawadumba wanhu kwavija wakala wampetile kamba Yohana kakala muhokozi."},{"book":"MATAYO","chapter":"14","verse":"6","text":"Muna dizua da lusona lwa ng'humbukila ya mvumbuka ya Helode, mndele wa Helodia kavina haulongozi wa iwahenza. Helode kanogelwa,"},{"book":"MATAYO","chapter":"14","verse":"7","text":"kamduilila na kamulongela kamba komgwelela kinhu chochose chondayapule."},{"book":"MATAYO","chapter":"14","verse":"8","text":"Kuno yoswagizwa na mamaake, kalonga, “Nigwelele pala da Yohana M'batiza bahano muna ulungo!”"},{"book":"MATAYO","chapter":"14","verse":"9","text":"Mndewa kona giogio ng'hani, ila sama ya kiduilo chayaiduile na sama ya iwahenza wakalile haja, kalagiza yagweleligwe,"},{"book":"MATAYO","chapter":"14","verse":"10","text":"avo kalagiza pala da Yohana dikanhigwe muja mkifungo."},{"book":"MATAYO","chapter":"14","verse":"11","text":"Pala jake digaligwa mulungo na kugweleligwa imndele, na heyo kamgalila mamaake."},{"book":"MATAYO","chapter":"14","verse":"12","text":"Wanahina wa Yohana weza na kulusola lukuli lwake na kuluzika. Abaho, wachola kumulongela Yesu gaja galawilile."},{"book":"MATAYO","chapter":"14","verse":"13","text":"Yesu viyahulike mbuli za Yohana, kanyelenhuka kulawa hanhu haja kakwela mngalawa kachola hanhu halibule wanhu. Ila wanhu viwahulike, walawa m'viwambo wamkoleleza na magulu."},{"book":"MATAYO","chapter":"14","verse":"14","text":"Yesu viyahumuluke muna ingalawa, kawonela bazi na kuwahonya wanhu zao wakalile watamu."},{"book":"MATAYO","chapter":"14","verse":"15","text":"Viivikile ichungulo wanahina wamcholela wamulongela, “Zua diswa na hano twa mkiwala, avo walongele iwanhu wachole m'viwambo wakaigulile mandia.”"},{"book":"MATAYO","chapter":"14","verse":"16","text":"Yesu kawedika, “Hawalondigwa wachole, wagweleleni mweye kinhu cha kuja!”"},{"book":"MATAYO","chapter":"14","verse":"17","text":"Na hewo wamulongela, “Hano twabule kinhu ila mikate mitano na somba wabili viiyeka.”"},{"book":"MATAYO","chapter":"14","verse":"18","text":"Yesu kawalongela, “Vigaleni hano hamwangu.”"},{"book":"MATAYO","chapter":"14","verse":"19","text":"Kawalagiza wanhu wakale hasi muluzondo, abaho, kaisola imikate mitano na iwasomba wabili, kalola kuulanga, na kumuheweza Mulungu. Abaho kaimogola imikate, kawagwelela wanahina, na wanahina wawagwelela iwanhu."},{"book":"MATAYO","chapter":"14","verse":"20","text":"Wose waja na kwiguta. Abaho wanahina wadondola vidanga va imikate na iwasomba visigale, wamemeza vigelo longo dimwe na vibili."},{"book":"MATAYO","chapter":"14","verse":"21","text":"Mheta ya wanhu wadile imikate wakala wambigalo alufu tano, uhaleka watwanzi na wana."},{"book":"MATAYO","chapter":"14","verse":"22","text":"Abaho, Yesu kawalagiza wanahina wakwele muna ingalawa wamulongole mwambu uyagwe wa idilamba, kipigiti heyo vayakalile yowalaga wanhu."},{"book":"MATAYO","chapter":"14","verse":"23","text":"Viyamambukize kuwalaga, kakwela hakigongo yeiyeka kutambika. Na zua vidiswele, Yesu kakala hiko yeiyeka."},{"book":"MATAYO","chapter":"14","verse":"24","text":"Ila kipigiti kino ingalawa ikala kutali na iisi inyalile, ikunhizwa na mawimbi kwavija beho dikala dolawa kuulongozi wa ingalawa."},{"book":"MATAYO","chapter":"14","verse":"25","text":"Mkipigiti cha nzogolo zikwika Yesu kawacholela wanahina zake, yotembela uchana ya igamazi."},{"book":"MATAYO","chapter":"14","verse":"26","text":"Wanahina viwamuwene yotembela uchana ya igamazi, wona bwembwe, walonga, “Mzimu!” Waguta nyangi kuno wogudema."},{"book":"MATAYO","chapter":"14","verse":"27","text":"Bahaja Yesu kawalongela, “Gangamaleni! Iyo nene, sambimdumbe!”"},{"book":"MATAYO","chapter":"14","verse":"28","text":"Petulo kamulongela, “Mndewa, kamba iyo gweye, nilagize nitembele uchana ya gamazi nize kumwako.”"},{"book":"MATAYO","chapter":"14","verse":"29","text":"Yesu kamwidika, “Izo!” Avo Petulo kahumuluka muna ingalawa, na kutembela uchana ya gamazi, na kumcholela Yesu."},{"book":"MATAYO","chapter":"14","verse":"30","text":"Ila viyadiwene dibeho, kadumba, na kusonga kudidimila muna gamazi, kaguta nyangi yolonga, “Mndewa, nikombole!”"},{"book":"MATAYO","chapter":"14","verse":"31","text":"Bahaja Yesu kagolosa mkono wake, kamgoga kamulongela, “Gweye uli na nhamanila ndodo! Habali usinha?”"},{"book":"MATAYO","chapter":"14","verse":"32","text":"Na viwakwelile muna ingalawa, dibeho dinyamala."},{"book":"MATAYO","chapter":"14","verse":"33","text":"Wose wakalile muna ingalawa wamtambikila walonga, “Kweli gweye iyo Mwana wa Mulungu!”"},{"book":"MATAYO","chapter":"14","verse":"34","text":"Viweshile kuloka idilamba, wavika kuna iisi ya Genesaleti."},{"book":"MATAYO","chapter":"14","verse":"35","text":"Wanhu wa hiko viwamtangile Yesu, wabwililisa mbuli zake m'viwambo vose vili mmambwegambwega, na wamgalila wanhu wose wakalile watamu."},{"book":"MATAYO","chapter":"14","verse":"36","text":"Wamuyalalila kamba yawaleke wanhu wakalile watamu wakwase lugigo lwa guo jake, na wose walukwasile wahona."}]}