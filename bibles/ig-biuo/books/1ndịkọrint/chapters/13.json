{"data":[{"book":"1 Ndị Kọrint","chapter":"13","verse":"1","text":"A sị na m na-asụ asụsụ dị iche iche nke ndị mmadụ maọbụ nke ndị mmụọ ozi, ma ahụghị m mmadụ ibe m nʼanya, abụ m naanị ogene na-eme ụzụ maọbụ mbadamba efere na-ada ụda."},{"book":"1 Ndị Kọrint","chapter":"13","verse":"2","text":"A sịkwa na m nwere onyinye ibu amụma, bụrụ onye pụrụ ikwu ihe niile gaje ime nʼoge dị nʼihu, na onye maara ihe niile, a sịkwa na m nwere okwukwe nke m pụrụ isite na ya nye ugwu buru ibu iwu sị ya site nʼebe ọ nọ gaa nʼebe ọzọ, ma ahụghị m mmadụ ibe m nʼanya, abụghị m ihe ọbụla."},{"book":"1 Ndị Kọrint","chapter":"13","verse":"3","text":"A sịkwa na m ewere ihe niile m nwere nye ndị ogbenye, werekwa anụ ahụ m nye ka ere ya ọkụ nʼihi ka m nyaa isi, ihe ndị a niile abaghị uru, ma m enweghị ịhụnanya."},{"book":"1 Ndị Kọrint","chapter":"13","verse":"4","text":"Ịhụnanya na-enwe ogologo ntachiobi, na-enwekwa obi ebere. Ọ dịghị ekwo ekworo, ọ naghị enwe anya ukwu, ọ naghị anya isi. Ọ nakwaghị ebuli onwe ya elu."},{"book":"1 Ndị Kọrint","chapter":"13","verse":"5","text":"Ọ naghị eme ihe na-akpasu iwe, ọ naghị achọ ihe nke naanị ya, ọ naghị ewe iwe ọsịịsọ. Ọ nakwaghị agụkọ ihe ọjọọ niile e mere ya."},{"book":"1 Ndị Kọrint","chapter":"13","verse":"6","text":"Ọ dịghị aṅụrị ọṅụ nʼihe ọjọọ, kama ọ na-aṅụrị nʼeziokwu."},{"book":"1 Ndị Kọrint","chapter":"13","verse":"7","text":"Ọ na-edi ihe niile, ọ na-ekwerekwa ihe niile, ọ na-enwekwa olileanya na-anagide ihe ọbụla dapụtara."},{"book":"1 Ndị Kọrint","chapter":"13","verse":"8","text":"Ịhụnanya adịghị agwụ agwụ. Ma ibu amụma niile ga-emesịa kwụsị, onyinye ịsụ asụsụ dị iche iche ga-akwụsịkwa. Otu a, ihe ọmụma niile ga-agabiga."},{"book":"1 Ndị Kọrint","chapter":"13","verse":"9","text":"Nʼihi na ọmụma anyị ezughị oke, ibu amụma anyị ezukwaghị oke."},{"book":"1 Ndị Kọrint","chapter":"13","verse":"10","text":"Ma mgbe anyị ruru nʼizuoke, ezughị oke agaghị adịkwa."},{"book":"1 Ndị Kọrint","chapter":"13","verse":"11","text":"Mgbe m bụ nwata, ekwuru m okwu dịka nwata, echiche m niile bụ echiche nwata. Izuzu obi m niile bụkwa nke nwata. Ma mgbe m toro ghọọ dimkpa, adịghịkwa m akpa agwa dịka nwata ọzọ."},{"book":"1 Ndị Kọrint","chapter":"13","verse":"12","text":"Ugbu a, anyị na-ahụ inyogho inyogho dịka anyị na-ele anya nʼenyo ma mgbe ahụ anyị ga-ahụ ihu na ihu. Ugbu a, ihe m mara ezughị oke, ma mgbe ahụ aga m amazu, dịka m bụ onye a mazuru."},{"book":"1 Ndị Kọrint","chapter":"13","verse":"13","text":"Ọ dị ihe atọ na-adịgide adịgide. Ha bụ okwukwe, olileanya, na ịhụnanya. Ma nʼime ha niile, ihe kachasị ha niile bụ ịhụnanya."}]}