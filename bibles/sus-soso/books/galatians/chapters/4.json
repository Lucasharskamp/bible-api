{"data":[{"book":"Galatians","chapter":"4","verse":"1","text":"N wama naxan falafe, kɛ tongoma, a dimɛdi tɛmui, hali a baba kɛ to findixi a gbe ra, a luxi alɔ konyi naxan mu gɛxi a yɛtɛ sɔtɔde."},{"book":"Galatians","chapter":"4","verse":"2","text":"A luma yatigie nun karamɔxɔe xa yaamari nan bun ma, han a baba na tin tɛmui naxɛ a xa a yɛtɛ sɔtɔ."},{"book":"Galatians","chapter":"4","verse":"3","text":"Won tan fan to mu nu Ala xa Mixi Sugandixi Isa kolon, won nu luxi nɛ alɔ dimɛdie. Won nu na duniɲa fe kobie xa konyiya nan bun ma."},{"book":"Galatians","chapter":"4","verse":"4","text":"Waxati to kamali, Ala naxa a xa Di xɛɛ duniɲa ma ginɛ nde saabui ra. A naxa bari Ala xa sɛriyɛ bun ma,"},{"book":"Galatians","chapter":"4","verse":"5","text":"alako a xa mixie xunsara naxee nu na Ala xa sɛriyɛ xa kiiti bun ma. A naxa won xunsara alako won xa findi Ala xa die ra."},{"book":"Galatians","chapter":"4","verse":"6","text":"Wo to findi a xa die ra, Ala naxa a xa Di Xaxili raso wo bɔɲɛ i, xaxili naxan xili tima, «n Ba.»"},{"book":"Galatians","chapter":"4","verse":"7","text":"Na nan a ra wo bara mini konyiya kui, wo bara findi Ala xa die ra. Wo to findixi a xa die ra, Ala man bara wo findi a kɛtongoe ra."},{"book":"Galatians","chapter":"4","verse":"8","text":"Singe wo mu nu Ala kolon. Duniɲa fe kobie nan nu findixi wo marigi ra, a fa li nee nun Ala tagi ikuya."},{"book":"Galatians","chapter":"4","verse":"9","text":"Yakɔsi wo bara Ala kolon. Ala bara wo fan kolon. Munse fa a niyaxi sɔnɔn wo man gbilenma na duniɲa fee ma naxee sɛnbɛ nun tide mu gbo? Wo man wama lufe e xa konyiya bun ma?"},{"book":"Galatians","chapter":"4","verse":"10","text":"Wo man bara bira yaamarie fɔxɔ ra, naxee a falama lɔxɔɛ ndee nun kike ndee tide gbo e boore bɛ. Wo waxati ndee nun ɲɛ ndee rafisa e boore bɛ."},{"book":"Galatians","chapter":"4","verse":"11","text":"N gaaxu nɛ wo naxa n ma xaranyi rabolo, n ma wali xa lu n ma fu."},{"book":"Galatians","chapter":"4","verse":"12","text":"N ngaxakerenyie, n bara wo mayandi, wo lu alɔ n tan, barima n fan luxi nɛ alɔ wo tan. Wo mu fe kobi yo raba n na."},{"book":"Galatians","chapter":"4","verse":"13","text":"Wo a kolon a n ma fure nan a niya, a singe singe n xa wo kawandi Isa xa masenyi fanyi ra."},{"book":"Galatians","chapter":"4","verse":"14","text":"Na nu xɔrɔxɔ wo bɛ, kɔnɔ n ma fe mu wo bɔɲɛ raɲaaxu wo ma, wo mu wo makuya n na. Wo n nasɛnɛ nɛ alɔ Ala xa malekɛ nde, xa na mu a ra Ala xa Mixi Sugandixi Isa."},{"book":"Galatians","chapter":"4","verse":"15","text":"Wo xa na sɛɛwɛ fori na minden? Singe n ma fe nu rafan wo ma han wo nu nɔma tinde wo yae yati bade n bɛ."},{"book":"Galatians","chapter":"4","verse":"16","text":"N nɔndi falafe wo bɛ, na bara a niya n xa findi wo yaxui ra?"},{"book":"Galatians","chapter":"4","verse":"17","text":"Na mixie wama wo xa bira e fɔxɔ ra, kɔnɔ na mu findima fe fanyi ra wo bɛ. E wama won tagi isofe, alako wo xa lu e tan mabiri."},{"book":"Galatians","chapter":"4","verse":"18","text":"Xa wo gbata fe fanyi rabafe ra, na mu ɲaaxu. Wo xa na mɔɔli raba tɛmui birin, hali n mu na wo yire."},{"book":"Galatians","chapter":"4","verse":"19","text":"N ma die, n man na tɔɔrɔfe wo bɛ alɔ ginɛ xa tɔɔrɛ ditinyi ra, han Ala xa Mixi Sugandixi ɲɛrɛ ki sabatima wo i tɛmui naxɛ."},{"book":"Galatians","chapter":"4","verse":"20","text":"A xɔli n ma won birin xa lu yire keren, alako won xa won bore fahaamu, barima yakɔsi n bara hanmɛ wo xa fe ra."},{"book":"Galatians","chapter":"4","verse":"21","text":"Wo tan naxee wama kisi sɔtɔfe Ala xa yaamarie ratinmɛfe saabui ra, wo mu a kolon Ala xa sɛriyɛ naxan falaxi?"},{"book":"Galatians","chapter":"4","verse":"22","text":"A sɛbɛxi Kitaabui kui a di firin nan nu na Iburahima yi ra. Konyi ginɛ naxa keren bari a bɛ, xɔrɛ ginɛ fan naxa di gbɛtɛ bari a bɛ."},{"book":"Galatians","chapter":"4","verse":"23","text":"A naxan sɔtɔ konyi ginɛ saabui ra, na barixi nɛ alɔ ibunadama birin barixi ki naxɛ, kɔnɔ a naxan sɔtɔ xɔrɛ ginɛ saabui ra, a barixi laayidi nan kui."},{"book":"Galatians","chapter":"4","verse":"24","text":"Na ginɛ firinyi misaalixi saatɛ firin nan na. Saatɛ naxan xirixi Sinayi geya fari nan a niyama mixi xa lu konyiya kui. Hagara misaalixi na saatɛ nan na,"},{"book":"Galatians","chapter":"4","verse":"25","text":"naxan xirixi Sinayi geya fari Arabu bɔxi ma. A misaalixi Darisalamu fan na, naxan na konyiya kui a nun a xa die."},{"book":"Galatians","chapter":"4","verse":"26","text":"Kɔnɔ Darisalamu naxan na ariyanna, xɔrɛ taa nan a ra. Won nga nan na ki."},{"book":"Galatians","chapter":"4","verse":"27","text":"A sɛbɛxi Kitaabui kui,"},{"book":"Galatians","chapter":"4","verse":"28","text":"Wo tan ngaxakerenyie, wo bara findi laayidi die ra alɔ Isiyaga."},{"book":"Galatians","chapter":"4","verse":"29","text":"Na waxati, di naxan barixi ibunadama ki ma, a naxa di boore tɔɔrɔ, naxan barixi Ala Xaxili sɛnbɛ saabui ra. Han ya a na na ki nɛ."},{"book":"Galatians","chapter":"4","verse":"30","text":"Munse sɛbɛxi Kitaabui kui? A sɛbɛxi, «I xa konyi ginɛ nun a xa di keri, barima konyi ginɛ xa di nun xɔrɛ ginɛ xa di mu kɛ itaxunma.»"},{"book":"Galatians","chapter":"4","verse":"31","text":"N ngaxakerenyie, na nan a ra won mu findixi konyi ginɛ xa die xa ra. Won findixi xɔrɛ ginɛ xa die nan na."}]}