{"data":[{"book":"Johan","chapter":"19","verse":"1","text":"Acunüng, Pilat naw Jesuh cehpüi lü a kpaih."},{"book":"Johan","chapter":"19","verse":"2","text":"Yekape naw nghling lukhüm pyang u lü ami ngbüngsak. Acun käna, jih sennu ngvüihsak u lü,"},{"book":"Johan","chapter":"19","verse":"3","text":"a peia law u lü, “Judahea Sangpuxang, xüng soa” ti lü a hmai ami kbeih."},{"book":"Johan","chapter":"19","verse":"4","text":"Pilat naw lut law betü lü, “Teng u, thih vai awnga mkhyenak i pi am hmu nawng ti nami ksing vaia, nami veia ka lawpüi beki” a ti."},{"book":"Johan","chapter":"19","verse":"5","text":"Jesuh cun nghling lukhüm ngbüng lü jih sennu pi ngvaih lü kpunga lut lawki. Pilat naw, “Teng u, hina khyang” a ti."},{"book":"Johan","chapter":"19","verse":"6","text":"Ktaiyü ngvaie ja Temple ngänge naw ami hmu ja, “Kutlamktung üng taiha, kutlamktung üng taiha” ti lü ngpyangkie."},{"book":"Johan","chapter":"19","verse":"7","text":"Judahe naw, “Pamhnama Capaa mhnüneikia kyase, kami thuma tia kba, thi khaia nglawi ve” ti lü ami msang."},{"book":"Johan","chapter":"19","verse":"8","text":"Pilat naw acun a ngjak ja kyühei law dämdäm lü,"},{"book":"Johan","chapter":"19","verse":"9","text":"a Bawingawhnaka cit be lü, “Nang hawia ka naw na lawki ni?” a ti."},{"book":"Johan","chapter":"19","verse":"10","text":"Pilat naw, “Am na na msang hlüki aw? Ning khyah be vai ja kutlamktung üng ning taih vai hin keia mkhyaha kya khai, ti cun ksinga” a ti."},{"book":"Johan","chapter":"19","verse":"11","text":"Jesuh naw, “Pamhnam naw a ning pet pänga phäh däk ni, ka khana khyaibahnak na tak ve. Acunakyase, kei hin na veia ning msum lawki cen mkhyekatnak akdäm bawk pawhki ni” a ti."},{"book":"Johan","chapter":"19","verse":"12","text":"Pilat naw acun a ngjak üngkhyüh Jesuh a mhlät vaia lam suiki. Acunsepi Judahe naw ngpyang u lü, “Hina khyang na mhlät üng Emperoa püia käh na kya khai. Sangpuxanga mhnüneiki naküt cun Emperoa yee ni” ami ti."},{"book":"Johan","chapter":"19","verse":"13","text":"Pilat naw acun a ngjak ja Jesuh luh lawpüi lü, Hebru läk am Kabbata ami ti Ngthumkhyahnak Lungsüma khana ngawki."},{"book":"Johan","chapter":"19","verse":"14","text":"Acuna mhnüp cun Lätnak Pawi am a pha ham mhnüp mat a hlüa mhnüpa; mhnüp ngsunga kyase, Pilat naw Judahea veia, “Teng u, nami sangpuxang” a ti."},{"book":"Johan","chapter":"19","verse":"15","text":"Amimi naw ngpyang u lü, “Hnima, hnima, mkhyüha, kutlamktung üng taiha” ami ti."},{"book":"Johan","chapter":"19","verse":"16","text":"Acunüng, Pilat naw Jesuh cun kutlamktung üng taih vaia a jah msum."},{"book":"Johan","chapter":"19","verse":"17","text":"Jesuh naw amäta phäha kutlamktung kawt lü ‘Luyuh Hnün’ ami ti, Hebru läk am Kolkothaa citki."},{"book":"Johan","chapter":"19","verse":"18","text":"Acuia kutlamktung üng khyang nghngih am ami jah taih yüm. A peia mat cim jah taih u lü Jesuh anglung üng ami taih."},{"book":"Johan","chapter":"19","verse":"19","text":"Pilat naw, “Nazaret Jesuh, Judahea Sangpuxang” ti lü kca yuk lü kutlamktung khana a taih."},{"book":"Johan","chapter":"19","verse":"20","text":"Jesuh kutlamktung üng ami taihnaka hnün cun Jerusalem mlüha peia kyaki. Acuna kca cun Hebru, Latin ja Krik läke üng ami yuka kyase Judah khyang khawhah naw khekie."},{"book":"Johan","chapter":"19","verse":"21","text":"Ktaiyü ngvaie naw Pilat aw, “Judahea Sangpuxang” ti lü käh yuka, “Kei, Judahea Sangpuxang ni, ti ve” ti lü yuka’” ami ti."},{"book":"Johan","chapter":"19","verse":"22","text":"Pilat naw, “Ka yuk päng cen ka yuka kba ve se” ti lü a jah msang."},{"book":"Johan","chapter":"19","verse":"23","text":"Yekape naw kutlamktung khana Jesuh ami taih päng üng a suisake jah lo u lü, kphyüa ktek u lü mat cima ami ng’yatei. Ak’uma a phyang jih cun am xüi u, alu üngka naw ale cäpa taha kyaki."},{"book":"Johan","chapter":"19","verse":"24","text":"19:24 Sal 22:18Yekape naw, “Käh mi ktek vai, u naw a bi vai cungkek mi kphawng vai u” ami ti. Acun cun Pamhnama cangcim üng,"},{"book":"Johan","chapter":"19","verse":"25","text":"Jesuha kutlamktung peia, Jesuha nu ja Kalawphaa a khyu Marih ja Marih Makdalin ngdüikie."},{"book":"Johan","chapter":"19","verse":"26","text":"Jesuh naw a nu ja a kphyanak axüisaw a peia ngdüi ni se jah hmu lü, a nu üng, “Na capa ta ani ni” a ti."},{"book":"Johan","chapter":"19","verse":"27","text":"Axüisaw üng, “Ani ni na nu” a ti. Acunüng tün lü, acuna axüisaw naw Jesuha nu cun a ima a cehpüi."},{"book":"Johan","chapter":"19","verse":"28","text":"Acunkäna, atuh ta ahmäi naküt kümcei pängki ti Jesuh naw ksing lü, cangcima kümnak vaia, “Tui cawi veng” a ti."},{"book":"Johan","chapter":"19","verse":"29","text":"Acuia Capyitui kpaih k’am mat ami tak. Hisop Capyitui k'am üng kphum lü cung üng taihkie naw a mpyawng üng ami jeng sun."},{"book":"Johan","chapter":"19","verse":"30","text":"Jesuh naw Capyitui kpaih a awk päng ja “Ngpäng ve” a ti."},{"book":"Johan","chapter":"19","verse":"31","text":"Judah ngvaie naw kutlamktung üng ami taiha khaw jah k'ek lü, ami yawke ami jah khyak vaia Pilat ami kthäh. Isenitiüng, acuna mhnüp cun Amhma mhnüpa kyaki. Angawi Sabbath mhnüp (Lawkia Sabbath mhnüp cun Judahea thuma aktäa ngcingcaihkia mhnüpa kyaki) üng ami yawke kutlamktung üng a ngtaihei vai am jum u."},{"book":"Johan","chapter":"19","verse":"32","text":"Yekape law u lü Jesuh am atänga ami jah taih yüm xawia ani khawe cun ami jah k’ek."},{"book":"Johan","chapter":"19","verse":"33","text":"Acunsepi, Jesuha veia ami law üng, Jesuh thi pängki ti ksing u lü a khawe am jah k’ek u."},{"book":"Johan","chapter":"19","verse":"34","text":"Acunsepi yekape üngka mat naw Jesuha kpem kcei am a sun. Acunüng thi ja tui ngsawi law yümki xawi. ("},{"book":"Johan","chapter":"19","verse":"35","text":"Hmuki mat naw pyen lü ngsingsak pängki. A ngsingsak pi cangki. Nami jum vaia a ngthu pyen cangki ti pi ani naw ksing lawki.)"},{"book":"Johan","chapter":"19","verse":"36","text":"19:36 Ex 12:46; Num 9:12; Sal 34:20Acun cun, “A yuh mat pi käh ek khai” ti lü, Cangcima a küm lawnak vaia kyaki."},{"book":"Johan","chapter":"19","verse":"37","text":"19:37 Zakh 12:10; Malam 1:7 Acuna thea cangcim naw, “Khyange naw kcei am a kpem ami sun cun hmu khaie” pi Cangcim naw ti hamki."},{"book":"Johan","chapter":"19","verse":"38","text":"Acunkäna Arimahte mlüha ka Josep, Jesuha axüisaw, acunsepi Judah ngvaie a jah kyüha phäh, ampyua veki. Ani naw Jesuha yawk a cehpüi vaia Pilat kthäh se, Pilat naw a khyah. Josep naw law lü Jesuha a yawk cun a cehpüi."},{"book":"Johan","chapter":"19","verse":"39","text":"19:39 Jn 3:1,2Ahlana mthana Jesuha veia lawkia Nikawdim naw mura ng'ui ja aloe jah kcaw, khin mku bang cehpüi lü Josep am citki xawi."},{"book":"Johan","chapter":"19","verse":"40","text":"Jesuha yawk cun lo ni lü Judahea ami ng’utei khawia thuma, mura ng’ui ja jih am ani hlawp."},{"book":"Johan","chapter":"19","verse":"41","text":"Kutlamktung üng ami taihnaka peia ngvawng mat veki. Acuna ngvawng üng u pi am ami k’utnak khawia lungdü kthai mat veki."},{"book":"Johan","chapter":"19","verse":"42","text":"Angawi cun Judahea Sabbath mhnüpa kya lü, lungdü ng'etkia kyase, acun üng Jesuh ami k’ut."}]}