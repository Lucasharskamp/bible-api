{"data":[{"book":"Matej","chapter":"2","verse":"1","text":"O Isus bijandilo ano gav Vitlejem ani regija Judeja zako e carosoro e Irodesoro vreme. Ko adava vreme, nesave mudraci taro Istok resle ano Jerusalim"},{"book":"Matej","chapter":"2","verse":"2","text":"hem lelje te raspučen pe: “Kaj o nevo bijando caro e Jevrejengoro? Dikhljam sar lesiri čereni ikljola ko istok i aljam te pera ko kočija anglo leste.”"},{"book":"Matej","chapter":"2","verse":"3","text":"Kad šunđa adava o caro o Irod, but uznemirinđa pe, a oleja hem sa o manuša ano Jerusalim."},{"book":"Matej","chapter":"2","verse":"4","text":"Vičinđa kora peste sa e jevrejengere šerutne sveštenikonen hem e učiteljen e Zakonestar hem pučlja len kaj o Hrist valjani te bijanđol."},{"book":"Matej","chapter":"2","verse":"5","text":"A on phende lese: “Ano Vitlejem ani Judeja, adalese so ađahar o proroko pisinđa:"},{"book":"Matej","chapter":"2","verse":"6","text":"‘Tu, Vitlejeme, ki phuv e Judejakiri,"},{"book":"Matej","chapter":"2","verse":"7","text":"Tegani o Irod čorale vičinđa kora peste e mudrakonen hem pučlja len kad tačno mothovđa pe i čereni."},{"book":"Matej","chapter":"2","verse":"8","text":"I bičhalđa len ko Vitlejem vaćerindoj: “Džan hem šukar raspučen tumen e čhavorestar. Kad ka arakhen le, aven te javinen maje te šaj hem me te avav te perav ko kočija anglo leste.”"},{"book":"Matej","chapter":"2","verse":"9","text":"O mudraci šunde e caro hem džele. I otojekhvar, i čereni, sava dikhle sar ikljola ko istok, džala ine anglo lende sa đikote na terdini upreder o than kote inele o čhavoro."},{"book":"Matej","chapter":"2","verse":"10","text":"Kad dikhle i čereni, zorale radujinde pe."},{"book":"Matej","chapter":"2","verse":"11","text":"Đerdinde ko čher hem dikhle e čhavore lesere dajaja e Marijaja i pele ko kočija anglo leste. Tegani ikalde pumare darija hem dinde le zlato, tamjan hem smirna."},{"book":"Matej","chapter":"2","verse":"12","text":"Palo adava, ko suno o Devel upozorinđa len te na irinen pe palal koro Irod, i adalese avere dromeja irinde pe ki pumari phuv."},{"book":"Matej","chapter":"2","verse":"13","text":"Kad o mudraci džele, o anđeo e Gospodesoro alo ko suno e Josifese hem phenđa lese: “Ušti, le e čhavore hem lesere daja hem našen ano Egipat. Ačhoven adari đikote na phenava tumenđe, adalese so o Irod ka rodel e čhavore te mudari le.”"},{"book":"Matej","chapter":"2","verse":"14","text":"O Josif uštino hem adaja rat dželo ko Egipat e čhavoreja hem lesere dajaja."},{"book":"Matej","chapter":"2","verse":"15","text":"I ačhile adari sa đi e Irodesoro meriba. Adaleja pherdilo okova so o Gospod phenđa prekalo proroko:"},{"book":"Matej","chapter":"2","verse":"16","text":"Kad o Irod dikhlja so o mudraci hovavde le, but holjanđa hem bičhalđa e vojnikonen ano Vitlejem hem ano sa o pašutne thana te mudaren sa e murše čhavoren đi o duj berš. Sa adava ćerđa premalo vreme zako savo šunđa e mudrakonendar."},{"book":"Matej","chapter":"2","verse":"17","text":"Tegani pherdilo okova so phenđa o proroko o Jeremija:"},{"book":"Matej","chapter":"2","verse":"18","text":"“Ani diz Rama o glaso šundilo,"},{"book":"Matej","chapter":"2","verse":"19","text":"Kad o Irod mulo, o anđeo e Gospodesoro alo ko suno e Josifese ano Egipat"},{"book":"Matej","chapter":"2","verse":"20","text":"hem phenđa lese: “Ušti, le e čhavore hem lesere daja, i džan ki phuv Izrael, adalese so mule okola so mangle te mudaren e čhavore.”"},{"book":"Matej","chapter":"2","verse":"21","text":"Ov uštino, lelja peja e čhavore hem lesere daja hem dželo ano Izrael."},{"book":"Matej","chapter":"2","verse":"22","text":"Kad šunđa so e Irodesoro čhavo o Arhelaj ulo nevo vladari ani regija Judeja, darandilo te džal adari. Tegani ko suno o Devel upozorinđa le te na džal adari, nego te džal ki regija Galileja."},{"book":"Matej","chapter":"2","verse":"23","text":"I džele hem živinde ani diz Nazaret. Adaleja pherdilo okova so phende o proroci e Mesijastar da ka vičini pe Nazarećanin."}]}