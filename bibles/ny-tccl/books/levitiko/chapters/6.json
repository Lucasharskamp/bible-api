{"data":[{"book":"Levitiko","chapter":"6","verse":"1","text":"Yehova anawuza Mose kuti,"},{"book":"Levitiko","chapter":"6","verse":"2","text":"“Ngati munthu wina aliyense achimwa, nachita zinthu mosakhulupirika kwa Yehova chifukwa cha kunyenga mnzake pokana kumubwezera zimene anamusungitsa, kapena kumubera kapenanso kumulanda,"},{"book":"Levitiko","chapter":"6","verse":"3","text":"kapena ndi kunama kuti sanatole chinthu chimene chinatayika, kapena kulumbira mwachinyengo pa chinthu chilichonse chimene munthu akachita amachimwa nacho,"},{"book":"Levitiko","chapter":"6","verse":"4","text":"ndi wopalamula ndithu, ndipo ayenera kubweza zimene anabazo, zimene analanda mwachinyengozo, zimene anamusungitsazo, zimene anatolazo"},{"book":"Levitiko","chapter":"6","verse":"5","text":"kapena zimene analumbira monyengazo. Pa tsiku limene apezeke kuti wapalamuladi, iye ayenera kumubwezera mwini wake zinthu zonsezi ndi kuwonjezerapo chimodzi mwa zigawo zisanu zilizonse."},{"book":"Levitiko","chapter":"6","verse":"6","text":"Pambuyo pake apereke kwa Yehova nsembe yopalamula. Nsembe yake ikhale nkhosa yayimuna yopanda chilema ndipo mtengo wake wogwirizana ndi nsembe yopepesera machimo."},{"book":"Levitiko","chapter":"6","verse":"7","text":"Kenaka wansembe achite mwambo wopepesera tchimo la munthuyo pamaso pa Yehova, ndipo adzakhululukidwa chilichonse chomwe anachita kuti akhale wopalamula.”"},{"book":"Levitiko","chapter":"6","verse":"8","text":"Yehova anawuza Mose kuti,"},{"book":"Levitiko","chapter":"6","verse":"9","text":"“Lamula Aaroni ndi ana ake kuti, ‘Lamulo la nsembe yopsereza ndi ili: Nsembe yopserezayo izikhala pa moto pa guwa usiku wonse mpaka mmawa, ndipo moto wa paguwapo uzikhala ukuyaka nthawi zonse."},{"book":"Levitiko","chapter":"6","verse":"10","text":"Tsono wansembe avale mkanjo wake wa nsalu yofewa ndi yosalala. Mʼkati avalenso kabudula wofewa, wosalala. Pambuyo pake atenge phulusa la nyama imene yatenthedwa pa guwa lansembe paja ndi kulithira pambali pa guwa lomwelo."},{"book":"Levitiko","chapter":"6","verse":"11","text":"Akatero avule zovala zakezo ndi kuvala zovala zina. Kenaka atulutse phulusalo ndi kukaliyika pa malo woyeretsedwa kunja kwa chithando."},{"book":"Levitiko","chapter":"6","verse":"12","text":"Moto wa pa guwa uzikhala ukuyaka nthawi zonse, usamazime. Mmawa uliwonse wansembe aziwonjezerapo nkhuni pa motopo ndi kukonza nsembe yopsereza, ndi kutentha mafuta a nsembe yachiyanjano pamenepo."},{"book":"Levitiko","chapter":"6","verse":"13","text":"Moto uzikhala ukuyaka pa guwa nthawi zonse ndipo usazimepo."},{"book":"Levitiko","chapter":"6","verse":"14","text":"“ ‘Lamulo la nsembe yachakudya ndi ili: ana a Aaroni azibwera nayo nsembeyo pamaso pa Yehova, patsogolo pa guwa."},{"book":"Levitiko","chapter":"6","verse":"15","text":"Wansembe mmodzi atapeko dzanja limodzi la ufa wosalala wa nsembe yachakudya ija kuti ukhala ufa wachikumbutso ndi mafuta pamodzi ndi lubani yense amene ali pa nsembe ya chakudyacho, ndipo azitenthe pa guwa kuti zilandiridwe ndi Yehova mʼmalo mwa nsembe yonse kuti zikhale nsembe ya fungo lokomera Yehova."},{"book":"Levitiko","chapter":"6","verse":"16","text":"Aaroni ndi ana ake azidya zimene zatsala koma azidya zopanda yisiti ku malo wopatulika, ku bwalo la tenti ya msonkhano."},{"book":"Levitiko","chapter":"6","verse":"17","text":"Poziphika asathire yisiti. Ndawapatsa zotsalazo kuti zikhale gawo lawo la nsembe zanga zopsereza. Zonsezi ndi zopatulika kwambiri monga nsembe yopepesera tchimo ndiponso nsembe yopepesera machimo."},{"book":"Levitiko","chapter":"6","verse":"18","text":"Mwana aliyense wamwamuna wa Aaroni azidyako za nsembe zopsereza zopereka kwa Yehova. Ndi gawo lake lokhazikika la chopereka chopsereza kwa Yehova pa mibado yanu yonse. Chilichonse chimene chidzakhudza nsembezo chidzakhala chopatulika.’ ”"},{"book":"Levitiko","chapter":"6","verse":"19","text":"Yehova anawuzanso Mose kuti,"},{"book":"Levitiko","chapter":"6","verse":"20","text":"“Nsembe imene Aaroni ndi ana ake ayenera kupereka kwa Yehova pa tsiku limene wansembe akudzozedwa ndi iyi: ufa wosalala kilogalamu imodzi ngati chopereka chachakudya cha nthawi zonse. Azipereka theka limodzi mmawa ndipo theka linalo madzulo."},{"book":"Levitiko","chapter":"6","verse":"21","text":"Ipangidwe ndi mafuta pa chiwaya ndipo ubwere nayo ili yosakaniza bwino, yophikidwa mitandamitanda monga amachitira ndi nsembe yachakudya. Iphikidwe moti itulutse fungo lokomera Yehova."},{"book":"Levitiko","chapter":"6","verse":"22","text":"Mwana wa fuko la Aaroni amene adzadzozedwe kukhala wansembe kulowa mʼmalo mwa Aaroni ndiye amene azidzakonza ndi kupereka nsembeyi kwa Yehova nthawi zonse monga kunalembedwera."},{"book":"Levitiko","chapter":"6","verse":"23","text":"Nsembe iliyonse yachakudya ya wansembe izitenthedwa kwathunthu, isamadyedwe.”"},{"book":"Levitiko","chapter":"6","verse":"24","text":"Yehova anawuza Mose kuti"},{"book":"Levitiko","chapter":"6","verse":"25","text":"“Uza Aaroni ndi ana ake kuti, ‘Malamulo a nsembe ya tchimo ndi awa: Nsembeyi iziphedwa pamaso pa Yehova pa malo pamene mumaphera nsembe yopsereza popeza ndi nsembe yopatulika."},{"book":"Levitiko","chapter":"6","verse":"26","text":"Wansembe amene apereke nsembeyi adyere ku malo wopatulika ndiye kuti mʼbwalo la tenti ya msonkhano."},{"book":"Levitiko","chapter":"6","verse":"27","text":"Chilichonse chimene chidzakhudza nsembeyo chidzakhala chopatulika, ndipo ngati magazi ake agwera pa chovala, muchape chovalacho pa malo opatulika."},{"book":"Levitiko","chapter":"6","verse":"28","text":"Mʼphika wadothi umene aphikira nyamayo auphwanye. Koma ngati yaphikidwa mu mʼphika wa mkuwa, awukweche ndi kuwutsukuluza ndi madzi."},{"book":"Levitiko","chapter":"6","verse":"29","text":"Munthu wamwamuna aliyense wa mʼbanja la wansembe angathe kuyidya popeza nsembeyi ndi yopatulika kwambiri."},{"book":"Levitiko","chapter":"6","verse":"30","text":"Koma nsembe yopepesera tchimo imene magazi ake amabwera nawo mu tenti ya msonkhano kudzachita mwambo wopepesera tchimo ku malo opatulika isadyedwe, mʼmalo mwake itenthedwe.’ ”"}]}