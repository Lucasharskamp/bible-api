{"data":[{"book":"1 Qorontos","chapter":"10","verse":"1","text":"Yaa obboloota, akka abbootiin keenya hundi duumessa jala turan, akka hundi isaaniis galaana keessa darban akka isin utuu hin beekin haftan ani hin barbaadu."},{"book":"1 Qorontos","chapter":"10","verse":"2","text":"Hundi isaaniis kan Musee taʼuuf duumessaa fi galaanaan cuuphaman."},{"book":"1 Qorontos","chapter":"10","verse":"3","text":"Hundi isaaniis nyaata hafuuraa tokkicha nyaatan."},{"book":"1 Qorontos","chapter":"10","verse":"4","text":"Hundi isaaniis dhugaatii hafuuraa tokkicha dhugan. Isaan kattaa hafuuraa isa isaan wajjin deemaa ture irraa dhuganiiruutii; kattaan sunis Kiristoos ture."},{"book":"1 Qorontos","chapter":"10","verse":"5","text":"Taʼu iyyuu waan Waaqni hedduu isaaniitti hin gammadiniif isaan lafa gammoojjii keessatti dhuman."},{"book":"1 Qorontos","chapter":"10","verse":"6","text":"Wantoonni kunneen akka nu akkuma isaanii waan hamaa hin hawwineef fakkeenya nuu taʼan."},{"book":"1 Qorontos","chapter":"10","verse":"7","text":"Akka isaan keessaa namoonni tokko tokko godhan sana isin waaqota tolfamoo hin waaqeffatinaa; kunis akkuma, “Namoonni nyaachuu fi dhuguuf tataaʼan; sirbuufis kaʼan”10:7 Bau 32:6 jedhamee barreeffamee dha."},{"book":"1 Qorontos","chapter":"10","verse":"8","text":"Akka isaan keessaa namoonni tokko tokko halalummaa raawwatanii guyyaa tokkotti namoonni 23,000 dhuman sana, nu halalummaa raawwachuu hin qabnu."},{"book":"1 Qorontos","chapter":"10","verse":"9","text":"Akka isaan keessaa tokko tokko Gooftaa qoranii bofaan ajjeefaman sana nu Gooftaa qoruu hin qabnu."},{"book":"1 Qorontos","chapter":"10","verse":"10","text":"Isin akka isaan keessaa tokko tokko guungumanii isa nama balleessuun balleeffaman sana hin guunguminaa."},{"book":"1 Qorontos","chapter":"10","verse":"11","text":"Kun hundi akka fakkeenya taʼuuf isaan irratti raawwatame; nuu warra dhumni baraa itti dhufeef immoo akka of eeggannaa taʼuuf barreeffame."},{"book":"1 Qorontos","chapter":"10","verse":"12","text":"Kanaafuu namni waan dhaabate of seʼu akka hin kufneef of haa eeggatu."},{"book":"1 Qorontos","chapter":"10","verse":"13","text":"Qorama nama irra gaʼu malee qoramni tokko iyyuu isinitti hin dhufne. Waaqnis amanamaa dha; inni akka isin waan baachuu hin dandeenyeen qoramtan isin hin godhu. Yommuu qoramtanitti garuu inni akka isin obsuu dandeessaniif karaa ittiin keessaa baatan isiniif qopheessa."},{"book":"1 Qorontos","chapter":"10","verse":"14","text":"Kanaafuu yaa michoota ko, isin waaqota tolfamoo waaqeffachuu irraa baqadhaa."},{"book":"1 Qorontos","chapter":"10","verse":"15","text":"Ani namoota hubannaa qabanittin dubbadha; waan ani dubbadhu isinuu murteessaa."},{"book":"1 Qorontos","chapter":"10","verse":"16","text":"Xoofoon eebbaa kan nu eebbifnu sun dhiiga Kiristoos wajjin tokkummaa qaba mitii? Buddeenni nu caccabsinu sunis foon Kiristoos wajjin tokkummaa qaba mitii?"},{"book":"1 Qorontos","chapter":"10","verse":"17","text":"Waan buddeenni tokko qofti jiruuf, nu baayʼee taanu iyyuu dhagnuma tokko; hundi keenya buddeenuma tokkicha sana irraa hirmaannaatii."},{"book":"1 Qorontos","chapter":"10","verse":"18","text":"Mee saba Israaʼel ilaalaa: Warri aarsaa irraa nyaatan sun iddoo aarsaa irraa qooda qabu mitii?"},{"book":"1 Qorontos","chapter":"10","verse":"19","text":"Egaa maal jechuu koo ti? Nyaanni waaqota tolfamoof aarsaa dhiʼeeffamu wayi moo ree yookaan Waaqni tolfamaan wayi moo ree jechuu kootii?"},{"book":"1 Qorontos","chapter":"10","verse":"20","text":"Akkas miti; aarsaan namoonni ormaa dhiʼeessan hafuurota hamoodhaaf malee Waaqaaf miti; ani akka isin hafuurota hamoo wajjin tokkummaa qabaattan hin barbaadu."},{"book":"1 Qorontos","chapter":"10","verse":"21","text":"Isin xoofoo Gooftaatii fi xoofoo hafuurota hamoo dhuguu hin dandeessan; maaddii Gooftaatii fi maaddii hafuurota hamoo irrattis hirmaachuu hin dandeessan."},{"book":"1 Qorontos","chapter":"10","verse":"22","text":"Nu Gooftaa hinaaffaaf kakaafnaa? Nu isa caalaas jabaannaa?"},{"book":"1 Qorontos","chapter":"10","verse":"23","text":"“Wanni hundinuu anaaf eeyyamamaa dha;” kan faayidaa qabu garuu waan hunda miti. “Wanni hundinuu anaaf eeyyamamaa dha;” kan nama fayyadu garuu waan hunda miti."},{"book":"1 Qorontos","chapter":"10","verse":"24","text":"Namni tokko iyyuu waan warra kaaniif gaarii taʼe barbaaduu qaba malee waan ofii isaatiif gaarii taʼe barbaaduu hin qabu."},{"book":"1 Qorontos","chapter":"10","verse":"25","text":"Utuu gaaffii qalbii keessaa tokko illee hin kaasin waan gabaa fooniitti gurguramu kam iyyuu nyaadhaa;"},{"book":"1 Qorontos","chapter":"10","verse":"26","text":"“Laftii fi wanni lafa irra jiru hundinuu kan Gooftaatii.”10:26 Far 24:1"},{"book":"1 Qorontos","chapter":"10","verse":"27","text":"Warra hin amanin keessaa yoo namni tokko nyaataaf isin affeere, isinis yoo dhaquu barbaaddan dhaqaa; utuu gaaffii qalbii keessaa tokko illee hin kaasin waan isin duratti dhiʼeeffame kam iyyuu nyaadhaa."},{"book":"1 Qorontos","chapter":"10","verse":"28","text":"Garuu yoo namni tokko, “Kun waaqota tolfamoodhaaf dhiʼeeffame” isiniin jedhe, sababii namicha isinitti hime sanaatii fi sababii qalbiitiif waan sana hin nyaatinaa."},{"book":"1 Qorontos","chapter":"10","verse":"29","text":"Kanas qalbii namicha sanaati malee kan keeti jechuu koo miti. Maaliif qalbii nama biraatiin bilisummaa kootti murama ree?"},{"book":"1 Qorontos","chapter":"10","verse":"30","text":"Ani ergan galateeffachuudhaan nyaata sana irratti hirmaadhee maaliifan waan ittiin Waaqa galateeffadhuun balaaleffatama ree?"},{"book":"1 Qorontos","chapter":"10","verse":"31","text":"Kanaafuu yoo nyaattan yookaan yoo dhugdan yookaan yoo waanuma fedhe illee hojjettan waan hunda ulfina Waaqaatiif hojjedhaa."},{"book":"1 Qorontos","chapter":"10","verse":"32","text":"Yihuudoota yookaan Giriikota yookaan waldaa kiristaanaa kan Waaqaa hin gufachiisinaa;"},{"book":"1 Qorontos","chapter":"10","verse":"33","text":"kunis akkuma ani nama hunda karaa hundaan gammachiisuuf yaalii godhutti jechuu dha. Ani akka isaan fayyaniif buʼaa namoota baayʼeetiif malee buʼaa kootiif jedhee waan kana hin godhu."}]}