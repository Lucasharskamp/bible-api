{"data":[{"book":"প্রেরিতদের কার্য্য","chapter":"2","verse":"1","text":"এর পরে যখন পঞ্চশত্তমীর ইহুদীদের নিস্তারপর্ব্ব ভোজের পরে পঞ্চাশতম দিন কে পঞ্চশত্তমীর দিন বলে৷ দিন এলো, তাঁরা সবাই একমনে, এক জায়গায় মিলিত হয়ে প্রার্থনায় ছিলেন।"},{"book":"প্রেরিতদের কার্য্য","chapter":"2","verse":"2","text":"তখন হঠাৎ স্বর্গ থেকে প্রচণ্ড গতির বায়ুর শব্দের মত শব্দ এলো, যে ঘরে তাঁরা বসে ছিলেন, সেই ঘরের সব জায়গায় তা ছড়িয়ে পড়ল।"},{"book":"প্রেরিতদের কার্য্য","chapter":"2","verse":"3","text":"এবং জিভের মত দেখতে এমন অনেক আগুনের শিখা তাঁরা দেখতে পেলেন এবং সেগুলো তাঁদের প্রত্যেকের উপর অবস্থিতি করল।"},{"book":"প্রেরিতদের কার্য্য","chapter":"2","verse":"4","text":"তারফলে তাঁরা সবাই পবিত্র আত্মায় পরিপূর্ণ হলেন, আত্মা যাকে যেমন যেমন ভাষা বলার শক্তি দিলেন, সেভাবে তাঁরা অন্য অন্য ভাষায় কথা বলতে আরম্ভ করলেন।"},{"book":"প্রেরিতদের কার্য্য","chapter":"2","verse":"5","text":"সেদিন যিরূশালেমে বসবাসকারী ইহুদীরা এবং আকাশের নিচে প্রত্যেক জাতি থেকে আসা ঈশ্বরের লোকেরা, সেখানে ছিলেন।"},{"book":"প্রেরিতদের কার্য্য","chapter":"2","verse":"6","text":"সেই শব্দ শুনে সেখানে অনেকে জড়ো হল এবং তারা সবাই খুবই অবাক হয়ে গেল, কারণ সবাই তাদের নিজের নিজের ভাষায় তাঁদের কথা বলতে শুনলেন।"},{"book":"প্রেরিতদের কার্য্য","chapter":"2","verse":"7","text":"তখন সবাই খুবই আশ্চর্য্য ও অবাক হয়ে বলতে লাগলো, এই যে লোকেরা কথা বলছেন এরা সবাই কি গালীলীয় না?"},{"book":"প্রেরিতদের কার্য্য","chapter":"2","verse":"8","text":"তবে আমরা কেমন করে আমাদের নিজেদের ভাষায় ওদের কথা বলতে শুনছি?"},{"book":"প্রেরিতদের কার্য্য","chapter":"2","verse":"9","text":"পার্থীয়, মাদীয় ও এলমীয় এবং মেসোপটেমিয়া যিহূদিয়া ও কাপ্পাদকিয়া, পন্ত ও এশিয়া,"},{"book":"প্রেরিতদের কার্য্য","chapter":"2","verse":"10","text":"ফুরুগিয়া ও পাম্ফুলিয়া, মিশর এবং লুবিয়া দেশের কুরিনীয়ের কাছে বসবাসকারী এবং রোম দেশের বাসিন্দারা।"},{"book":"প্রেরিতদের কার্য্য","chapter":"2","verse":"11","text":"যিহূদী ও যিহূদী ধর্মে ধর্মান্তরিত অনেকে এবং ক্রীতীয় ও আরবের বাসিন্দা যে আমরা, সবাই নিজের নিজের ভাষায় ঈশ্বরের আশ্চর্য্য ও উত্তম কাজের কথা ওদের মুখ থেকে শুনছি।"},{"book":"প্রেরিতদের কার্য্য","chapter":"2","verse":"12","text":"এসব দেখে তারা সবাই আশ্চর্য্য ও নির্বাক হয়ে একজন অন্য জনকে বলতে লাগলো, এসবের মানে কি?"},{"book":"প্রেরিতদের কার্য্য","chapter":"2","verse":"13","text":"আবার অনেকে ব্যঙ্গ করে বলতে লাগলো এরা আঙ্গুরের রস পান করে মাতাল হয়েছে।"},{"book":"প্রেরিতদের কার্য্য","chapter":"2","verse":"14","text":"তখন পিতর এগারো জন প্রেরিতের সঙ্গে দাঁড়িয়ে জোর গলায় তাঁদের উদ্দেশ্যে বললেন, হে যিহূদী ও যিরূশালেমের বাসিন্দারা, আপনাদের এর অর্থ জানা দরকার, তাই আপনারা আমার কথা মন দিয়ে শুনুন।"},{"book":"প্রেরিতদের কার্য্য","chapter":"2","verse":"15","text":"কারণ আপনারা যা ভাবছেন তা নয়, এই লোকেরা কেউই মাতাল নয়, কারণ এখন মাত্র সকাল নয়টা।"},{"book":"প্রেরিতদের কার্য্য","chapter":"2","verse":"16","text":"কিন্তু এটা সেই ঘটনা, যার বিষয়ে যোয়েল ভাববাদী বলেছেন,"},{"book":"প্রেরিতদের কার্য্য","chapter":"2","verse":"17","text":"“শেষের দিনের এমন হবে, ঈশ্বর বলেন, আমি সমস্ত মাংসের উপরে আমার আত্মা ঢেলে দেব, তারফলে তোমাদের ছেলে ও মেয়েরা ভাববাণী বলবে, তোমাদের যুবকেরা দর্শন পাবে ও তোমাদের বৃদ্ধরাও স্বপ্ন দেখবে।"},{"book":"প্রেরিতদের কার্য্য","chapter":"2","verse":"18","text":"আবার সেই দিন গুলোয় আমি আমার দাস ও দাসীদের উপরে আমার আত্মা ঢেলে দেব, আর তারা ভাববাণী বলবে।"},{"book":"প্রেরিতদের কার্য্য","chapter":"2","verse":"19","text":"আমি আকাশে বিভিন্ন অদ্ভুত লক্ষণ এবং নীচে পৃথিবীতে নানারকম চিহ্ন, রক্ত, আগুনও ধোঁয়ার বাষ্পকুণ্ডলী দেখাব।"},{"book":"প্রেরিতদের কার্য্য","chapter":"2","verse":"20","text":"প্রভুর সেই মহান ও বিশেষ দিনের র আগমনের আগে সূর্য্য অন্ধকারাচ্ছন্ন হয়ে যাবে এবং চাঁদ রক্তের মত লাল হয়ে যাবে,"},{"book":"প্রেরিতদের কার্য্য","chapter":"2","verse":"21","text":"আর এমন হবে, প্রত্যেকে যারা প্রভুর নামে ডাকবে, তারা পরিত্রান পাবে।”"},{"book":"প্রেরিতদের কার্য্য","chapter":"2","verse":"22","text":"হে ইস্রায়েলের লোকেরা এই কথা শুনুন। নাসরতের যীশু অলৌকিক, পরাক্রম ও চিহ্ন কাজের মাধ্যমে আপনাদের কাছে ঈশ্বর থেকে প্রমাণিত মানুষ, তাঁর মাধ্যমে ঈশ্বর আপনাদের মধ্য এই সমস্ত কাজ করেছেন, যেমন আপনারা সবাই জানেন;"},{"book":"প্রেরিতদের কার্য্য","chapter":"2","verse":"23","text":"তাঁকে ঈশ্বরের পূর্ব পরিকল্পনা ও জ্ঞান অনুসারে সমর্পণ করা হয়েছিল আর আপনারা তাঁকে অধার্মিকদের দিয়ে ক্রুশে হত্যা করেছিলে।"},{"book":"প্রেরিতদের কার্য্য","chapter":"2","verse":"24","text":"ঈশ্বর মৃত্যু যন্ত্রণা শিথিল করে তাঁকে মৃত্যু থেকে তুলেছেন; কারণ তাঁকে ধরে রাখা মৃত্যুর সাধ্য ছিল না।"},{"book":"প্রেরিতদের কার্য্য","chapter":"2","verse":"25","text":"কারণ দায়ূদ তাঁর বিষয় বলেছেন, “আমি প্রভুকে সবদিন আমার সামনে দেখতাম; কারণ তিনি আমার ডানদিকে আছেন, যেন আমি অস্থির না হই।"},{"book":"প্রেরিতদের কার্য্য","chapter":"2","verse":"26","text":"এই জন্য আমার মন আনন্দিত ও আমার জিভ উল্লাস করে; আর আমার শরীরও আশায় (নির্ভয়ে) বসবাস করবে;"},{"book":"প্রেরিতদের কার্য্য","chapter":"2","verse":"27","text":"কারণ তুমি আমার প্রাণ মৃত্যুলোকে ত্যাগ করবে না, আর নিজের পবিত্রজনকে ক্ষয় দেখতে দেবে না।"},{"book":"প্রেরিতদের কার্য্য","chapter":"2","verse":"28","text":"তুমি আমাকে জীবনের পথ দেখিয়েছ, তোমার শ্রীমুখ দিয়ে আমাকে আনন্দে পূর্ণ করবে।”"},{"book":"প্রেরিতদের কার্য্য","chapter":"2","verse":"29","text":"ভাইয়েরা সেই পূর্বপুরুষ দায়ূদের বিষয় আমি জোর দিয়ে বলতে পারি যে, তিনি মারা গেছেন এবং তাঁকে কবর দেওয়া হয়েছে, আর তাঁর কবর আজ পর্যন্ত আমাদের মধ্যে আছে।"},{"book":"প্রেরিতদের কার্য্য","chapter":"2","verse":"30","text":"সুতরাং, তিনি ভাববাদী ছিলেন এবং জানতেন, ঈশ্বর শপথ করে এই প্রতিশ্রুতি করেছিলেন যে, তাঁর বংশের এক জনকে তাঁর সিংহাসনে বসাবেন;"},{"book":"প্রেরিতদের কার্য্য","chapter":"2","verse":"31","text":"এবং তিনি খ্রীষ্টের মৃত্যু থেকে জীবিত হবার বিষয় এই কথা বলেছিলেন যে, তাঁকে মৃত্যুলোকে ত্যাগ করা হয়নি, তাঁর মাংস ক্ষয় হবে না।"},{"book":"প্রেরিতদের কার্য্য","chapter":"2","verse":"32","text":"এই যীশুকেই ঈশ্বর মৃত্যু থেকে তুলেছেন, আমরা সবাই যার সাক্ষী।"},{"book":"প্রেরিতদের কার্য্য","chapter":"2","verse":"33","text":"সুতরাং, তোমরা যা দেখছ ও শুনছ তা এই, যে, ঈশ্বরের ডান পাশে উত্থানের পর এবং প্রতিজ্ঞামত পিতার থেকে পবিত্র আত্মা গ্রহণ করার পর, তিনি তা ঢেলে দিয়েছেন।"},{"book":"প্রেরিতদের কার্য্য","chapter":"2","verse":"34","text":"কারণ রাজা দায়ূদ স্বর্গে ওঠেননি, কিন্তু নিজে এই কথা বলেছেন, “প্রভু আমার প্রভুকে বললেন, তুমি আমার ডানদিকে বস,"},{"book":"প্রেরিতদের কার্য্য","chapter":"2","verse":"35","text":"যতক্ষণ না আমি তোমার শত্রুদের তোমার পা রাখার জায়গায় পরিণত করি।”"},{"book":"প্রেরিতদের কার্য্য","chapter":"2","verse":"36","text":"“সুতরাং ইস্রায়েলের সমস্ত বংশ নিশ্চিত ভাবে জানুন যে, যাকে আপনারা ক্রুশে দিয়েছিলেন, সেই যীশুকেই ঈশ্বর প্রভু ও খ্রীষ্ট উভয়ই করেছেন।”"},{"book":"প্রেরিতদের কার্য্য","chapter":"2","verse":"37","text":"এই কথা শুনে তাদের হৃদয়ে খুব আঘাত লাগল এবং তারা পিতর ও অন্য প্রেরিতদের বললেন, “ভাইয়েরা আমরা কি করব?”"},{"book":"প্রেরিতদের কার্য্য","chapter":"2","verse":"38","text":"তখন পিতর তাদের বললেন, “আপনারা প্রত্যেকে আপনাদের পাপ ক্ষমার জন্য মন ফেরান এবং যীশু খ্রীষ্টের নামে বাপ্তিষ্ম নিন, তাহলে পবিত্র আত্মার দান পাবেন।"},{"book":"প্রেরিতদের কার্য্য","chapter":"2","verse":"39","text":"কারণ এই প্রতিজ্ঞা আপনাদের ও আপনাদের সন্তানদের জন্য এবং যারা দূরে ও যত লোককে প্রভু আমাদের ঈশ্বর ডেকে আনবেন।”"},{"book":"প্রেরিতদের কার্য্য","chapter":"2","verse":"40","text":"আরোও অনেক কথা বলে তিনি সাক্ষ্য দিয়েছিলেন ও তাদের অনুরোধ করে বলেছিলেন, “এই কালের মন্দ লোকেদের হাত থেকে তোমরা নিজেদের রক্ষা কর।”"},{"book":"প্রেরিতদের কার্য্য","chapter":"2","verse":"41","text":"তখন যারা পিতরের কথা শুনল, তারা বাপ্তিষ্ম নিল, তারফলে সেই দিন প্রায় তিন হাজার আত্মা তাঁদের সঙ্গে যুক্ত হলো।"},{"book":"প্রেরিতদের কার্য্য","chapter":"2","verse":"42","text":"আর তারা প্রেরিতদের শিক্ষায় ও সহভাগীতায় (নিজেদের মধ্যে সব কিছু ভাগ করে নিতেন), রুটি ভাঙায় ও প্রার্থনায় দিন কাটাতেন।"},{"book":"প্রেরিতদের কার্য্য","chapter":"2","verse":"43","text":"তখন সবার মধ্যে ভয় উপস্থিত হলো এবং প্রেরিতরা অনেক আশ্চর্য্য কাজ ও চিহ্ন-কার্য্য সাধন করতেন।"},{"book":"প্রেরিতদের কার্য্য","chapter":"2","verse":"44","text":"আর যারা বিশ্বাস করলো, তারা সব কিছু একসঙ্গে রাখতেন;"},{"book":"প্রেরিতদের কার্য্য","chapter":"2","verse":"45","text":"আর তারা তাদের সমস্ত সম্পত্তি ও জায়গা জমি বিক্রি করে, যার যেমন প্রয়োজন হত তাকে তেমন অর্থ দেওয়া হত।"},{"book":"প্রেরিতদের কার্য্য","chapter":"2","verse":"46","text":"আর তারা প্রতিদিন একমনে মন্দিরে যেতেন এবং বাড়িতে আনন্দে ভাঙা রুটি খেতেন ও আনন্দের সঙ্গে এবং সরল মনে খাবার খেতেন,"},{"book":"প্রেরিতদের কার্য্য","chapter":"2","verse":"47","text":"তারা ঈশ্বরের প্রশংসা করতেন এবং এতে সকল মানুষের কাছে তাঁরা ভালবাসার পাত্র পরিচিত হলেন। আর যারা পরিত্রান পাচ্ছিল, প্রভু তাদের প্রতিদিন মণ্ডলীতে যুক্ত করতেন।"}]}