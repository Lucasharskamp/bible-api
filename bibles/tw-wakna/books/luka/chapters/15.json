{"data":[{"book":"Luka","chapter":"15","verse":"1","text":"Da bi, towgyefo ne nnebɔneyɛfo pii baa Yesu nkyɛn betiee no."},{"book":"Luka","chapter":"15","verse":"2","text":"Farisifo ne Kyerɛwsɛm no akyerɛkyerɛfo no huu eyi no, wonwiinwii kae se, “Saa ɔbarima yi gye nnebɔneyɛfo, san ne wɔn to nsa didi.”"},{"book":"Luka","chapter":"15","verse":"3","text":"Saa asɛm a wɔkaa no ma obuu wɔn bɛ bi se,"},{"book":"Luka","chapter":"15","verse":"4","text":"“Mo mu hena na sɛ ɔwɔ nguan ɔha na wɔn mu baako yera a, ɔrennyaw aduɔkron akron no hɔ nkokyinkyin sare so nhwehwɛ nea wayera no kosi sɛ obehu no?"},{"book":"Luka","chapter":"15","verse":"5","text":"Na sɛ ohu no a, ɔde no abɔ ne kɔn ho, de anigye de no aba."},{"book":"Luka","chapter":"15","verse":"6","text":"Na sɛ odu fie a, wafrɛfrɛ ne nnamfo ne nʼafipamfo nyinaa aka akyerɛ wɔn se, ‘Momma yennye yɛn ani, efisɛ mahu me guan a ɔyerae no.’"},{"book":"Luka","chapter":"15","verse":"7","text":"Saa ara nso na sɛ ɔdebɔneyɛni baako sakra nʼadwene a, ɔsorofo nyinaa ani gye sen sɛ atreneefo aduɔkron akron wɔ hɔ a adwensakra ho nhia wɔn no."},{"book":"Luka","chapter":"15","verse":"8","text":"“Anaasɛ ɔbea bɛn na sɛ ne sika mpɔw du mu baako yera a, ɔrensɔ kanea mprapra ne dan mu, nhwehwɛ kosi sɛ obehu."},{"book":"Luka","chapter":"15","verse":"9","text":"Na sɛ ohu a, ɔremfrɛfrɛ ne nnamfo ne nʼafipamfo nyinaa nka nkyerɛ wɔn se, ‘Momma yɛn ani nnye, efisɛ mahu me sika mpɔw a ɛyerae no.’"},{"book":"Luka","chapter":"15","verse":"10","text":"Saa ara nso na sɛ ɔdebɔneyɛni baako sakra nʼadwene a, Onyankopɔn abɔfo ani gye ara ne no.”"},{"book":"Luka","chapter":"15","verse":"11","text":"Yesu san buu wɔn ɔyera ho bɛ bi se, “Ɔbarima bi wɔ hɔ a na ɔwɔ mmabarima baanu."},{"book":"Luka","chapter":"15","verse":"12","text":"Wɔn mu akumaa no ka kyerɛɛ nʼagya no se, ‘Mʼagya, fa me kyɛfa a mewɔ wɔ wʼagyapade mu no ma me!’ Ɔbarima no kyɛɛ nʼagyapade mu de ne ba no kyɛfa maa no."},{"book":"Luka","chapter":"15","verse":"13","text":"“Nna tiaa bi akyi no, ne ba kumaa yi boaboaa nʼahode nyinaa ano tuu kwan kɔɔ akyirikyiri asase bi so kɔbɔɔ ahohwi bra hweree nʼahode nyinaa."},{"book":"Luka","chapter":"15","verse":"14","text":"Ɛno akyi no, ɔkɔm kɛse bi baa asase no so maa ne ho kyeree no."},{"book":"Luka","chapter":"15","verse":"15","text":"Ɛbaa saa no, ɔde ne ho kɔdan kuroni bi a ɔma ɔkɔhwɛɛ ne mprako so."},{"book":"Luka","chapter":"15","verse":"16","text":"Ɔwɔ hɔ no, ɔkɔm dee no maa ne kɔn dɔɔ sɛ anka obenya aduan a mprako no di no bi mpo adi, nanso wannya."},{"book":"Luka","chapter":"15","verse":"17","text":"“Nʼani baa ne ho so no, ɔkae se, ‘Apaafo a wɔwɔ mʼagya fi didi mee, ma bi ka ma wɔtow gu. Adɛn na mete ha na ɔkɔm rekum me yi!"},{"book":"Luka","chapter":"15","verse":"18","text":"Mɛsɔre akɔ mʼagya nkyɛn na maka akyerɛ no se, Agya, mayɛ ɔsoro ne wo bɔne,"},{"book":"Luka","chapter":"15","verse":"19","text":"na memfata sɛ wɔfrɛ me wo ba bio; fa me yɛ wʼapaafo no mu baako.’"},{"book":"Luka","chapter":"15","verse":"20","text":"Osii mu sɛ ɔresan aba nʼagya nkyɛn."},{"book":"Luka","chapter":"15","verse":"21","text":"“Aberante yi ka kyerɛɛ nʼagya no se, ‘Agya, mayɛ ɔsoro ne wo bɔne, na memfata sɛ wofrɛ me wo ba bio.’"},{"book":"Luka","chapter":"15","verse":"22","text":"“Nʼano ansi koraa na nʼagya no frɛɛ nʼasomfo ka kyerɛɛ wɔn se, ‘Monka mo ho nkɔfa ntama pa mmefura no na monhyɛ no pɛtea ne mpaboa a ɛyɛ fɛ."},{"book":"Luka","chapter":"15","verse":"23","text":"Afei munkokum nantwi ba a wadɔ srade no mfa nyɛ aduan, na yennidi, nnom, nnye yɛn ani,"},{"book":"Luka","chapter":"15","verse":"24","text":"efisɛ na misusuw sɛ me ba yi awu, sɛɛ na ɔte ase; ɔyerae, nanso wasan aba.’ Wofii ase gyee wɔn ani."},{"book":"Luka","chapter":"15","verse":"25","text":"“Ne ba panyin a na ofi afum reba no duu afikyiri no, ɔtee nnwonto ne ahurusidi wɔ fie hɔ."},{"book":"Luka","chapter":"15","verse":"26","text":"Ɛno nti ɔfrɛɛ asomfo no mu baako bisaa no nea ɛrekɔ so wɔ fie hɔ."},{"book":"Luka","chapter":"15","verse":"27","text":"Ɔsomfo no ka kyerɛɛ no se, ‘Wo nua no asan aba a biribiara anyɛ no enti, wʼagya akum nantwi ba a wadɔ srade no ama no.’"},{"book":"Luka","chapter":"15","verse":"28","text":"“Ɔtee saa no, ne bo fuwii, enti ɔyɛɛ nʼadwene sɛ ɔrenkɔ fie hɔ. Nʼagya tee no, ofii adi baa ne nkyɛn bɛsrɛɛ no."},{"book":"Luka","chapter":"15","verse":"29","text":"Ne ba no de awerɛhow buaa no se, ‘Agya, masom wo mfe dodow yi nyinaa a nea wobɛka biara mitie, nanso wommaa me oguan ba mpo da sɛ minkum na me ne me nnamfonom mfa nnye yɛn ani."},{"book":"Luka","chapter":"15","verse":"30","text":"Nanso wo ba a ɔkɔbɔɔ ahohwi no bae yi de, woakum nantwi ba a wadɔ srade no ama no.’"},{"book":"Luka","chapter":"15","verse":"31","text":"“Nʼagya buaa no se, ‘Me ba, me ne wo na ɛte ha. Biribiara a mewɔ nso yɛ wo dea."},{"book":"Luka","chapter":"15","verse":"32","text":"Ɛsɛ sɛ yegye yɛn ani, efisɛ na misusuw sɛ wo nua yi awu, sɛɛ na ɔte ase; ɔyerae, nanso wasan aba.’ ”"}]}