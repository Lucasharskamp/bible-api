{"data":[{"book":"Efežanima","chapter":"3","verse":"1","text":"Ja, Pavao, utamničen sam za Isusa Krista zbog vas pogana."},{"book":"Efežanima","chapter":"3","verse":"2","text":"Kao što zacijelo znate, Bog mi je dao osobitu službu da vam naviještam njegovu milost."},{"book":"Efežanima","chapter":"3","verse":"3","text":"Kao što sam već ukratko opisao, Bog mi je objavio svoj tajni naum."},{"book":"Efežanima","chapter":"3","verse":"4","text":"Čitajući to, shvatit ćete da razumijem Otajstvo—Krista."},{"book":"Efežanima","chapter":"3","verse":"5","text":"Bog ga nije objavio prijašnjim naraštajima, ali sada ga je po Svetom Duhu objavio svojim svetim apostolima i prorocima."},{"book":"Efežanima","chapter":"3","verse":"6","text":"A tajna je u tome da će pogani, prema evanđelju, skupa sa Židovima biti subaštinicima, udovima istog Tijela i dionicima obećanja u Kristu Isusu."},{"book":"Efežanima","chapter":"3","verse":"7","text":"Bog mi je svojom milošću podario da tome evanđelju služim djelotvornošću njegove sile."},{"book":"Efežanima","chapter":"3","verse":"8","text":"Pomislite samo! Iako to nisam ničim zaslužio, iako sam najmanji među svim svetima, ipak sam izabran da drugim narodima prenesem Radosnu vijest o neiscrpnom bogatstvu koje imaju u Kristu;"},{"book":"Efežanima","chapter":"3","verse":"9","text":"da svakome objasnim tajnu da je Bog Spasitelj i drugih naroda, onaj koji je sve stvorio i u tajnosti sve naumio još odavno, od samoga početka."},{"book":"Efežanima","chapter":"3","verse":"10","text":"Božja je svrha toga bila da pokaže svim Vrhovništvima i Vlastima na nebesima sve bogatstvo i raznolikost svoje mudrosti, koja će se očitovati u njegovoj Crkvi."},{"book":"Efežanima","chapter":"3","verse":"11","text":"Taj je svoj vječni naum ostvario u našemu Gospodinu Kristu Isusu."},{"book":"Efežanima","chapter":"3","verse":"12","text":"U njemu možemo s pouzdanjem, kroz vjeru, slobodno pristupiti Bogu."},{"book":"Efežanima","chapter":"3","verse":"13","text":"Nemojte zato, molim vas, klonuti zbog nevolja koje zaradi vas podnosim. Ponosite se njima!"},{"book":"Efežanima","chapter":"3","verse":"14","text":"Prigibam zato koljena pred Ocem,"},{"book":"Efežanima","chapter":"3","verse":"15","text":"Stvoriteljem svega što je na nebesima i na zemlji.3:15 U grčkome: po kome svako očinstvo u nebesima i na zemlji ima ime."},{"book":"Efežanima","chapter":"3","verse":"16","text":"Molim se da vam iz svojega slavnog bogatstva dade da kroz Svetoga Duha ojačate svoje nutarnje biće,"},{"book":"Efežanima","chapter":"3","verse":"17","text":"da Krist prebiva u vašim srcima po vjeri, da budete ukorijenjeni i utemeljeni u ljubavi,"},{"book":"Efežanima","chapter":"3","verse":"18","text":"da možete potpuno razumjeti, kao i sva Božja djeca, duljinu, širinu, dubinu i visinu njegove ljubavi,"},{"book":"Efežanima","chapter":"3","verse":"19","text":"da spoznate Kristovu ljubav, tako veliku da ju nikada nećete moći potpuno shvatiti. Tada ćete biti ispunjeni Božjom puninom."},{"book":"Efežanima","chapter":"3","verse":"20","text":"Neka je slava Bogu! Svojom silom koja djeluje u nama on može učiniti puno više nego što ga mi uopće možemo moliti ili zamisliti."},{"book":"Efežanima","chapter":"3","verse":"21","text":"Neka mu je slava u Crkvi i u Kristu Isusu kroz sve naraštaje i u vijeke vjekova!"}]}