{"data":[{"book":"Ruka","chapter":"8","verse":"1","text":"Shure kwaizvozvo, Jesu akafamba nomumaguta nomumisha, achiparidza vhangeri roumambo hwaMwari. Vane gumi navaviri vakanga vanaye,"},{"book":"Ruka","chapter":"8","verse":"2","text":"uye vamwewo vakadzi vakanga vaporeswa pazvirwere nemweya yakaipa vaiti: Maria (ainzi Magadharena) uya akanga abudiswa mweya yakaipa minomwe maari,"},{"book":"Ruka","chapter":"8","verse":"3","text":"Joana mukadzi waKuza, mutariri weimba yaHerodhi, Suzana, navamwe vazhinji. Vakadzi ava vaivabatsira nokuvatsigira nezvavaiva nazvo."},{"book":"Ruka","chapter":"8","verse":"4","text":"Ungano huru yakati yavapo, vanhu vachibva kumaguta namaguta vachiuya kuna Jesu, akavataurira mufananidzo uyu:"},{"book":"Ruka","chapter":"8","verse":"5","text":"“Murimi akabuda kundokusha mbeu yake. Paakanga achikusha mbeu, imwe yakawira munzira, ikatsikwa-tsikwa uye shiri dzedenga dzikaidya."},{"book":"Ruka","chapter":"8","verse":"6","text":"Imwe yakawira parukangarahwe, uye payakamera, yakasvava nokuti pakanga pasina unyoro."},{"book":"Ruka","chapter":"8","verse":"7","text":"Imwe mbeu yakawira pakati peminzwa, minzwa ikakura pamwe chete nayo ikaivhunga."},{"book":"Ruka","chapter":"8","verse":"8","text":"Asi imwe mbeu yakawira pavhu rakanaka. Yakamera ikabereka zvibereko, zvakapetwa kazana pane zvakanga zvadyarwa.”"},{"book":"Ruka","chapter":"8","verse":"9","text":"Vadzidzi vake vakamubvunza kuti mufananidzo uyu wairevei."},{"book":"Ruka","chapter":"8","verse":"10","text":"Iye akati, “Kuziva zvakavanzika zvoumambo hwaMwari kwakapiwa kwamuri, asi kuna vamwe, ndinotaura nomufananidzo kuitira kuti,"},{"book":"Ruka","chapter":"8","verse":"11","text":"“Izvi ndizvo zvinoreva mufananidzo: Mbeu ndiro shoko raMwari."},{"book":"Ruka","chapter":"8","verse":"12","text":"Dziya dzakawira munzira ndivo vaya vanonzwa, ipapo dhiabhori anouya uye agovatorera shoko pamwoyo yavo, kuitira kuti varege kutenda vagoponeswa."},{"book":"Ruka","chapter":"8","verse":"13","text":"Dziya dzakawira parukangarahwe, ndivo vaya vanogamuchira shoko nomufaro kana varinzwa, asi havana mudzi. Vanongotenda kwechinguva, asi munguva dzokuedzwa vanowira pasi."},{"book":"Ruka","chapter":"8","verse":"14","text":"Mbeu yakawira muminzwa yakamirira vaya vanonzwa asi pakufamba kwavo vanovhungwa nokufunganya kwoupenyu, upfumi namafaro, havazosviki pakubereka zvibereko."},{"book":"Ruka","chapter":"8","verse":"15","text":"Asi mbeu yapavhu rakanaka inomirira vaya vane mwoyo yakatendeka uye yakanaka, vanonzwa shoko, vorichengeta, uye nokuda kwokutsungirira kwavo vanobereka zvibereko."},{"book":"Ruka","chapter":"8","verse":"16","text":"“Hakuna munhu anotungidza mwenje obva auvanza pasi pedengu kana kuuisa pasi pomubhedha. Asi, anouisa pamusoro pechigadziko, kuitira kuti vose vanopinda vavhenekerwe."},{"book":"Ruka","chapter":"8","verse":"17","text":"Nokuti hakuna chakavanzika chisingazobudiswi pachena, uye hakuna chakavigwa chisingazozivikanwi kana kuiswa pachena."},{"book":"Ruka","chapter":"8","verse":"18","text":"Naizvozvo nyatsofungisisai kuti munonzwa sei. Ani naani anazvo achapiwa zvakawanda, ani naani asina, achatorerwa kunyange nezvaanofunga kuti anazvo.”"},{"book":"Ruka","chapter":"8","verse":"19","text":"Zvino mai vaJesu navanunʼuna vake vakauya kuzomuona, asi vakanga vasingagoni kuswedera pedyo naye nokuda kwavanhu vazhinji."},{"book":"Ruka","chapter":"8","verse":"20","text":"Mumwe akati kwaari, “Mai venyu navanunʼuna venyu vamire kunze, vanoda kukuonai.”"},{"book":"Ruka","chapter":"8","verse":"21","text":"Akapindura akati, “Mai vangu navanunʼuna vangu ndivo avo vanonzwa shoko raMwari vachiriita.”"},{"book":"Ruka","chapter":"8","verse":"22","text":"Rimwe zuva Jesu akati kuvadzidzi vake, “Ngatiyambukirei mhiri kwegungwa.” Naizvozvo vakapinda mugwa vakatanga kufamba."},{"book":"Ruka","chapter":"8","verse":"23","text":"Pavakanga vachifamba, akavata. Dutu guru rakauya mugungwa, zvokuti igwa rakanga rava kunyura, uye vakanga vava munjodzi huru."},{"book":"Ruka","chapter":"8","verse":"24","text":"Vadzidzi vakaenda vakandomumutsa vachiti, “Tenzi, Tenzi, tava kunyura!”"},{"book":"Ruka","chapter":"8","verse":"25","text":"Akabvunza vadzidzi vake akati, “Kutenda kwenyu kuripiko?”"},{"book":"Ruka","chapter":"8","verse":"26","text":"Vakasvika kunyika yavaGerase, iri mhiri kwegungwa reGarirea."},{"book":"Ruka","chapter":"8","verse":"27","text":"Jesu akati ayambuka gungwa, akasangana nomurume akanga akabatwa nedhimoni achibva muguta. Murume uyu akanga asingapfeki nguo kwenguva refu kana kugara mumba, asi aigara kumakuva."},{"book":"Ruka","chapter":"8","verse":"28","text":"Akati aona Jesu, akadanidzira akawira pamakumbo ake, akati nenzwi guru, “Munodeiko kwandiri, Jesu, Mwanakomana waMwari Wokumusoro-soro? Ndinokukumbirisai, regai kunditambudza!”"},{"book":"Ruka","chapter":"8","verse":"29","text":"Nokuti Jesu akanga arayira mweya wakaipa kuti ubude maari. Kazhinji waimubata, uye kunyange akange akasungwa nengetani mumaoko nomumakumbo uye akarindwa, aidambura ngetani obva aendeswa nedhimoni kurenje."},{"book":"Ruka","chapter":"8","verse":"30","text":"Jesu akamubvunza akati, “Zita rako ndiwe ani?”"},{"book":"Ruka","chapter":"8","verse":"31","text":"Uye akaramba achimunyengetedza kuti arege kuarayira kuti aende kugomba rakadzika."},{"book":"Ruka","chapter":"8","verse":"32","text":"Pakanga pane boka guru renguruve raifura mujinga mechikomo. Madhimoni akakumbirisa Jesu kuti aabvumire kupinda madziri, akaatendera."},{"book":"Ruka","chapter":"8","verse":"33","text":"Madhimoni akati abuda mumunhu uyo akandopinda munguruve, uye boka renguruve rakamhanyira kumawere kugungwa rikanyuramo."},{"book":"Ruka","chapter":"8","verse":"34","text":"Vaifudza nguruve vakati vaona zvakanga zvaitika, vakatiza vakandozivisa izvi muguta nomuruwa,"},{"book":"Ruka","chapter":"8","verse":"35","text":"uye vanhu vakabuda kunoona zvakanga zvaitika. Vakati vasvika kuna Jesu vakawana murume akanga abuda madhimoni maari, agere patsoka dzaJesu, apfeka uye ava munhu kwaye, vakatya."},{"book":"Ruka","chapter":"8","verse":"36","text":"Vaya vakanga vazviona vakaudza vanhu kuti murume akanga ane dhimoni ainge aporeswa sei."},{"book":"Ruka","chapter":"8","verse":"37","text":"Ipapo vanhu vose vomunyika yeGerase vakakumbira Jesu kuti abve kwavari, nokuti vakanga vabatwa nokutya. Saka akapinda mugwa akaenda."},{"book":"Ruka","chapter":"8","verse":"38","text":"Murume akanga abuda madhimoni maari akamukumbirisa kuti aende naye, asi Jesu akamuendesa achiti,"},{"book":"Ruka","chapter":"8","verse":"39","text":"“Dzokera kumba kwako undotaura kuti Mwari akuitira zvinhu zvakaita sei.” Saka murume uyu akaenda akandotaura muguta rose zvinhu zvikuru zvaakanga aitirwa naJesu."},{"book":"Ruka","chapter":"8","verse":"40","text":"Zvino Jesu akati adzoka, akagamuchirwa navanhu vazhinji, nokuti vakanga vakamutarisira."},{"book":"Ruka","chapter":"8","verse":"41","text":"Ipapo murume ainzi Jairosi, mubati wesinagoge, akauya akawira patsoka dzaJesu, akamukumbirisa kuti auye kumba kwake"},{"book":"Ruka","chapter":"8","verse":"42","text":"nokuti mwanasikana wake akanga achingova mumwe oga, musikana aiva namakore anenge gumi namaviri, akanga ava kufa."},{"book":"Ruka","chapter":"8","verse":"43","text":"Uye paiva nomumwe mukadzi aiva nechirwere chokubuda ropa kwamakore gumi namaviri, asi kusina munhu aigona kumuporesa."},{"book":"Ruka","chapter":"8","verse":"44","text":"Akauya neshure kwaJesu akabata mupendero wenguo yake, pakarepo kubuda kweropa kukabva kwaguma."},{"book":"Ruka","chapter":"8","verse":"45","text":"Jesu akati, “Ndianiko andibata?”"},{"book":"Ruka","chapter":"8","verse":"46","text":"Asi Jesu akati, “Pane mumwe andibata; ndinoziva nokuti simba rabuda mandiri.”"},{"book":"Ruka","chapter":"8","verse":"47","text":"Ipapo mukadzi akati aona kuti haangavandi, akauya achidedera akasvikowira patsoka dzake. Pamberi pavanhu vose akamuudza kuti sei akanga amubata, uye kuti akanga apora sei pakarepo."},{"book":"Ruka","chapter":"8","verse":"48","text":"Ipapo akati kwaari, “Mwanasikana, kutenda kwako kwakuporesa. Enda norugare.”"},{"book":"Ruka","chapter":"8","verse":"49","text":"Jesu achiri kutaura, mumwe aibva kumba kwaJairosi, mubati wesinagoge, akasvika akati, “Mwanasikana wenyu afa. Chiregai henyu kuramba muchinetsa mudzidzisi.”"},{"book":"Ruka","chapter":"8","verse":"50","text":"Jesu akati anzwa izvi, akati kuna Jairosi, “Usatya; tenda chete, achaporeswa.”"},{"book":"Ruka","chapter":"8","verse":"51","text":"Akati asvika kumba kwaJairosi, haana kutendera ani zvake kuti apinde naye kunze kwaPetro, Johani naJakobho, uye nababa namai vomwana."},{"book":"Ruka","chapter":"8","verse":"52","text":"Panguva iyi, vanhu vose vainge vachiungudza uye vachimuchema. Jesu akati, “Nyararai kuchema. Haana kufa asi avete.”"},{"book":"Ruka","chapter":"8","verse":"53","text":"Vakamuseka, nokuti vaiziva kuti akanga afa."},{"book":"Ruka","chapter":"8","verse":"54","text":"Asi akamubata ruoko akati, “Mwanangu, muka!”"},{"book":"Ruka","chapter":"8","verse":"55","text":"Mweya wake wakadzokera maari, pakarepo akasimuka. Ipapo Jesu akavarayira kuti vamupe zvokudya."},{"book":"Ruka","chapter":"8","verse":"56","text":"Vabereki vake vakashamiswa, asi akavarayira kuti vasaudze munhu zvakanga zvaitika."}]}