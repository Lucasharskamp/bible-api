{"data":[{"book":"ПЕСЬНЯ","chapter":"8","verse":"1","text":"О, няхай бы ты быў мне братам, маёй мацеркай узгадаваным, - сустракала б цябе за парогам і адкрыта цябе цалавала б, і ніхто мне асуды ня даў бы."},{"book":"ПЕСЬНЯ","chapter":"8","verse":"2","text":"Прывяла б я цябе з сабою ў дом мацеркі роднай маёй. Ты вучыў бы мяне, я ж паіла б цябе духмяным віном і сокам з маіх гранатаў!"},{"book":"ПЕСЬНЯ","chapter":"8","verse":"3","text":"Яго левая - пад маёй галавою, а правай рукою мяне абдымае."},{"book":"ПЕСЬНЯ","chapter":"8","verse":"4","text":"Заклінаю вас, Ерусалімскія дочкі: ня будзеце, ня турбуйце каханай, пакуль не прачнецца сама."},{"book":"ПЕСЬНЯ","chapter":"8","verse":"5","text":"Хто там ідзе з пустэльні, абапершыся на каханага? Пад яблыняй я разбудзіў цябе: там цябе нарадзіла маці, там нарадзіла родная."},{"book":"ПЕСЬНЯ","chapter":"8","verse":"6","text":"Пячаткай мяне пакладзі на сэрца сваё, пакладзі на рукі, як пярсьцёнак: бо каханьне, як сьмерць - моцнае; рэўнасьць, як пекла - лютая; стрэлы яго - стрэлы вогненныя; яно - полымя непагаснае."},{"book":"ПЕСЬНЯ","chapter":"8","verse":"7","text":"Вялікія воды ня могуць любоў патушыць, і рэкі яе не затопяць. Калі б хто даваў багацьці дома свайго за любоў, іх адхілілі б з пагардай."},{"book":"ПЕСЬНЯ","chapter":"8","verse":"8","text":"Ёсьць у нас сястрыца, малая сястрыца, яшчэ яна грудак ня мае; што рабіць нам зь сястрыцаю нашай, калі прыйдуць сваты да яе?"},{"book":"ПЕСЬНЯ","chapter":"8","verse":"9","text":"А калі б яна была сьцяною, мы яе ўмацавалі б срэбнымі зубцамі, калі б яна была дзьвярыма - мы іх ашалявалі б кедровымі дошкамі. Я - сьцяна, і грудзі мае - як вежы;"},{"book":"ПЕСЬНЯ","chapter":"8","verse":"10","text":"таму ён ува мне знойдзе апору."},{"book":"ПЕСЬНЯ","chapter":"8","verse":"11","text":"Вінаграднік быў у Саламона ў Ваал-Хамоне: варце даверыў ён вінаграднік; кожны плаціў за плады тысячу срэбрам."},{"book":"ПЕСЬНЯ","chapter":"8","verse":"12","text":"А мой вінаграднік пры мне. Хай тысяча будзе табе, Саламоне, а дзьвесьце - яго вартавым."},{"book":"ПЕСЬНЯ","chapter":"8","verse":"13","text":"О жыхарка садоў! Сябры чуюць твой голас! Дай і мне паслухаць яго."},{"book":"ПЕСЬНЯ","chapter":"8","verse":"14","text":"Бяжы, мой каханы; будзь да сарны падобны, да маладога аленя ў бальзамных горах!"}]}