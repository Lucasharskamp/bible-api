{"data":[{"book":"मार्क","chapter":"3","verse":"1","text":"मग येशू पुन्हा एका सभास्थानात गेला, तेथे वाळलेल्या हाताचा एक मनुष्य होता."},{"book":"मार्क","chapter":"3","verse":"2","text":"येशूवर आरोप करण्यासाठी कारण मिळावे म्हणून तो शब्बाथ दिवशी त्या मनुष्यास बरे करतो की काय हे पाहण्यासाठी ते त्याच्यावर बारकाईने नजर ठेवून होते."},{"book":"मार्क","chapter":"3","verse":"3","text":"येशू वाळलेल्या हाताच्या मनुष्यास म्हणाला, “ऊठ आणि लोकांच्या समोर उभा राहा.”"},{"book":"मार्क","chapter":"3","verse":"4","text":"नंतर तो त्यांना म्हणाला, “शब्बाथ दिवशी चांगले करणे किंवा वाईट करणे, जीव वाचवणे किंवा जीवे मारणे यांतील कोणते योग्य आहे?” पण ते गप्प राहीले."},{"book":"मार्क","chapter":"3","verse":"5","text":"मग त्याने त्यांच्या मनाच्या कठीणपणामुळे खिन्न होऊन त्या सर्वांकडे रागाने पहिले व त्या मनुष्यास म्हणाला, “तुझा हात लांब कर,” त्याने हात लांब केला आणि तो बरा झाला."},{"book":"मार्क","chapter":"3","verse":"6","text":"नंतर परूशी निघून गेले आणि लगेच त्यास जीवे मारणे कसे शक्य होईल याविषयी हेरोदीयांबरोबर येशूविरूद्ध कट करीत बसले."},{"book":"मार्क","chapter":"3","verse":"7","text":"मग येशू आपल्या शिष्यांसह सरोवराकडे निघून गेला आणि गालील व यहूदीया प्रांतातून मोठा लोकसमुदाय त्याच्या मागोमाग निघाला."},{"book":"मार्क","chapter":"3","verse":"8","text":"यरूशलेम शहर, इदोम प्रांत, यार्देने नदीच्या पलीकडच्या प्रदेशातून, सोर व सिदोन शहराच्या आसपासच्या प्रदेशातून मोठा समुदाय, जी मोठमोठी कामे तो करत होता त्याविषयी ऐकून त्याच्याकडे आला."},{"book":"मार्क","chapter":"3","verse":"9","text":"मग गर्दीमुळे चेंगरून जाऊ नये म्हणून त्याने आपल्या शिष्यांना एक होडी तयार ठेवण्यास सांगितले."},{"book":"मार्क","chapter":"3","verse":"10","text":"कारण त्याने अनेक लोकांस बरे केले होते म्हणून ज्यांना रोग होते ते त्यास स्पर्श करण्यासाठी त्याच्या अंगावर पडत होते."},{"book":"मार्क","chapter":"3","verse":"11","text":"जेव्हा अशुद्ध आत्मे येशूला पाहत तेव्हा ते त्याच्यासमोर खाली पडून मोठ्याने ओरडत की, “तू देवाचा पुत्र आहेस!”"},{"book":"मार्क","chapter":"3","verse":"12","text":"पण तो त्यांना सक्त ताकीद देत होता, की मला प्रकट करू नका."},{"book":"मार्क","chapter":"3","verse":"13","text":"मग येशू डोंगरावर चढून गेला व त्यास जे शिष्य हवे होते? त्यांना त्याने स्वतःकडे बोलावले आणि ते त्याच्याकडे आले."},{"book":"मार्क","chapter":"3","verse":"14","text":"तेव्हा त्याने बारा जणांची नेमणूक केली त्यांना त्याने प्रेषित हे नाव दिले. त्याने त्यांची यासाठी निवड केली की, त्यांनी त्याच्यासोबत असावे व त्यांना दुसऱ्या ठिकाणी उपदेश करण्यासाठी त्यास पाठवता यावे."},{"book":"मार्क","chapter":"3","verse":"15","text":"व त्यांना भूते काढण्याचा अधिकार असावा."},{"book":"मार्क","chapter":"3","verse":"16","text":"मग येशूने या बारा जणांची निवड केली व जो शिमोन त्यास पेत्र हे नाव दिले."},{"book":"मार्क","chapter":"3","verse":"17","text":"जब्दीचा मुलगा याकोब व याकोबाचा भाऊ योहान त्यांना त्याने बोआनेर्गेश, ज्याचा अर्थ गर्जनेचे पुत्र असा होतो हे नाव दिले."},{"book":"मार्क","chapter":"3","verse":"18","text":"अंद्रिया, फिलिप्प, बर्थलमय, मत्तय, थोमा, अल्फीचा मुलगा याकोब, तद्दय, शिमोन कनानी"},{"book":"मार्क","chapter":"3","verse":"19","text":"आणि यहूदा इस्कर्योत ज्याने नंतर येशूचा विश्वासघात केला."},{"book":"मार्क","chapter":"3","verse":"20","text":"मग येशू घरी आला आणि पुन्हा इतके लोक जमले की त्यांना जेवता सुद्धा येईना."},{"book":"मार्क","chapter":"3","verse":"21","text":"त्याच्या कुटुंबातील लोकांनी याविषयी ऐकले तेव्हा ते त्यास धरावयास निघाले कारण त्यास वेड लागले असे त्यांचे म्हणणे होते."},{"book":"मार्क","chapter":"3","verse":"22","text":"तसेच यरूशलेम शहराहून आलेले नियमशास्त्राचे शिक्षक म्हणत होते की, याच्यामध्ये बालजबूल सैतान आहे आणि त्या भुतांच्या अधिपतीच्या साहाय्याने हा भूते काढतो."},{"book":"मार्क","chapter":"3","verse":"23","text":"मग येशूने त्यांना आपणाजवळ बोलावून दाखल्याच्या साहाय्याने त्यांना सांगू लागला, “सैतान सैतानाला कसा काढील?"},{"book":"मार्क","chapter":"3","verse":"24","text":"आपापसात फूट पडलेले राज्य टिकू शकत नाही."},{"book":"मार्क","chapter":"3","verse":"25","text":"आपापसात फूट पडलेले घरही टिकू शकत नाही."},{"book":"मार्क","chapter":"3","verse":"26","text":"जर सैतान स्वतःलाच विरोध करू लागला आणि त्याच्यातच फूट पडली तर तो टिकू शकणार नाही, तर त्याचा शेवट होईल."},{"book":"मार्क","chapter":"3","verse":"27","text":"खरोखर कोणालाही बलवान मनुष्याच्या घरात शिरून त्याची मालमत्ता लुटता येणार नाही. प्रथम त्या बलवान मनुष्यास बांधले पाहिजे, मगच त्याचे घर लुटता येईल.”"},{"book":"मार्क","chapter":"3","verse":"28","text":"मी तुम्हास खरे सांगतो की, “लोकांच्या पापांची व त्यांनी केलेल्या देवाच्या निंदेची त्यांना क्षमा होईल."},{"book":"मार्क","chapter":"3","verse":"29","text":"पण जो कोणी पवित्र आत्म्याची निंदा करील, त्याची कधीच क्षमा होणार नाही आणि तो मनुष्य सार्वकालिक पापाचा दोषी आहे.”"},{"book":"मार्क","chapter":"3","verse":"30","text":"येशू असे म्हणाला कारण त्याच्यामध्ये अशुद्ध आत्मा आहे असे ते त्याच्याविषयी म्हणत होते."},{"book":"मार्क","chapter":"3","verse":"31","text":"तेव्हा येशूची आई व भाऊ आले आणि बाहेर उभे राहून त्यांनी निरोप पाठवून त्यास बोलावले."},{"book":"मार्क","chapter":"3","verse":"32","text":"लोकसमुदाय येशूभोवती बसला होता, ते त्यास म्हणाले, “तुझी आई व तुझे भाऊ बाहेर तुझी वाट पाहत आहेत.”"},{"book":"मार्क","chapter":"3","verse":"33","text":"त्याने त्यांना उत्तर दिले, “माझी आई व माझे भाऊ कोण आहेत?”"},{"book":"मार्क","chapter":"3","verse":"34","text":"मग तो आपल्या सभोवताली बसलेल्यांकडे सभोवती पाहून म्हणाला, “पाहा माझी आई आणि माझे भाऊ."},{"book":"मार्क","chapter":"3","verse":"35","text":"जे कोणी देवाच्या इच्छेप्रमाणे वागतात तेच माझे भाऊ, माझी बहीण व माझी आई.”"}]}