{"data":[{"book":"Yohane","chapter":"14","verse":"1","text":"“Mtima wanu usavutike. Khulupirirani Mulungu; khulupirirani Inenso."},{"book":"Yohane","chapter":"14","verse":"2","text":"Mʼnyumba mwa Atate anga muli zipinda zambiri. Kukanakhala kuti mulibemo ndikanakuwuzani. Ine ndikupita kumeneko kukakukonzerani malo."},{"book":"Yohane","chapter":"14","verse":"3","text":"Ndipo ndikapita kukakukonzerani malo, ndidzabweranso kudzakutengani, kuti kumene kuli Ineko, inunso mukakhale komweko."},{"book":"Yohane","chapter":"14","verse":"4","text":"Inu mukudziwa njira ya kumene Ine ndikupita.”"},{"book":"Yohane","chapter":"14","verse":"5","text":"Tomasi anati kwa Iye, “Ambuye ife sitikudziwa kumene Inu mukupita, nanga tingadziwe bwanji njirayo?”"},{"book":"Yohane","chapter":"14","verse":"6","text":"Yesu anayankha kuti, “Ine ndine njira, choonadi ndi moyo. Palibe munthu angafike kwa Atate popanda kudzera mwa Ine."},{"book":"Yohane","chapter":"14","verse":"7","text":"Mukanandidziwadi Ine, mukanadziwanso Atate anga. Kuyambira tsopano, mukuwadziwa ndipo mwawaona.”"},{"book":"Yohane","chapter":"14","verse":"8","text":"Filipo anati, “Ambuye, tionetseni Atatewo ndipo ife tikhutitsidwa.”"},{"book":"Yohane","chapter":"14","verse":"9","text":"Yesu anayankha kuti, “Kodi iwe Filipo, ndakhala pakati panu nthawi yonseyi ndipo iwe sukundidziwabe? Aliyense amene waona Ine, waonanso Atate. Tsono ukunena bwanji kuti, ‘Tionetseni Atate?’"},{"book":"Yohane","chapter":"14","verse":"10","text":"Kodi sukukhulupirira kuti Ine ndili mwa Atate, ndipo Atate ali mwa Ine? Mawu amene Ine ndiyankhula kwa inu si mawu anga okha koma ndi mawu Atate wokhala mwa Ine, amene akugwira ntchito yake."},{"book":"Yohane","chapter":"14","verse":"11","text":"Khulupirirani Ine pamene ndi kuti Ine ndili mwa Atate ndipo Atate ali mwa Ine. Koma ngati si chomwecho, khulupiriranitu Ine chifukwa cha ntchito zanga zodabwitsa."},{"book":"Yohane","chapter":"14","verse":"12","text":"Zoonadi, Ine ndikukuwuzani kuti aliyense amene akhulupirira Ine adzachita zimene Ine ndakhala ndikuchita. Iye adzachita ngakhale zinthu zazikulu kuposa zimenezi, chifukwa ndikupita kwa Atate."},{"book":"Yohane","chapter":"14","verse":"13","text":"Ndipo Ine ndidzachita chilichonse chimene inu mudzapempha mʼdzina langa kuti Atate alemekezedwe mwa Mwana."},{"book":"Yohane","chapter":"14","verse":"14","text":"Ngati mudzapempha kanthu kalikonse mʼdzina langa, Ine ndidzachita."},{"book":"Yohane","chapter":"14","verse":"15","text":"“Ngati mundikonda Ine, sungani malamulo anga."},{"book":"Yohane","chapter":"14","verse":"16","text":"Ine ndidzapempha Atate, ndipo adzakupatsani Nkhoswe ina kuti izikhala nanu nthawi zonse."},{"book":"Yohane","chapter":"14","verse":"17","text":"Nkhosweyo ndiye Mzimu wachoonadi. Dziko lapansi silingalandire Nkhosweyi chifukwa samuona kapena kumudziwa. Koma inu mumamudziwa pakuti amakhala nanu ndipo adzakhala mwa inu."},{"book":"Yohane","chapter":"14","verse":"18","text":"Ine sindikusiyani nokha kuti mukhale ana amasiye. Ine ndidzabweranso kwa inu."},{"book":"Yohane","chapter":"14","verse":"19","text":"Patsala nthawi yochepa dziko lapansi silidzandionanso koma inu mudzandiona. Popeza kuti Ine ndili ndi moyo, inunso mudzakhala ndi moyo."},{"book":"Yohane","chapter":"14","verse":"20","text":"Tsiku limenelo inu mudzazindikira kuti Ine ndili mwa Atate, ndipo inu muli mwa Ine, ndipo Ine ndili mwa inu."},{"book":"Yohane","chapter":"14","verse":"21","text":"Iye amene amadziwa malamulo anga ndi kuwasunga ndiye amene amandikonda. Wokonda Ine adzakondedwa ndi Atate wanga ndipo Inenso ndidzamukonda ndikudzionetsa ndekha kwa iye.”"},{"book":"Yohane","chapter":"14","verse":"22","text":"Kenaka Yudasi (osati Yudasi Isikarioti) anati, “Koma Ambuye, nʼchifukwa chiyani mukufuna kudzionetsa nokha kwa ife, osati ku dziko lapansi?”"},{"book":"Yohane","chapter":"14","verse":"23","text":"Yesu anamuyankha kuti, “Ngati wina aliyense andikonda Ine, adzasunga mawu anga. Atate wanga adzamukonda, ndipo Ife tidzabwera ndi kukhala naye."},{"book":"Yohane","chapter":"14","verse":"24","text":"Iye amene sandikonda Ine sasunga mawu anga. Mawu awa amene mukumva si anga ndi a Atate amene anandituma Ine."},{"book":"Yohane","chapter":"14","verse":"25","text":"“Ndayankhula zonsezi ndikanali nanu."},{"book":"Yohane","chapter":"14","verse":"26","text":"Koma Nkhosweyo, Mzimu Woyera, amene Atate adzamutumiza mʼdzina langa adzakuphunzitsani zinthu zonse, ndipo adzakukumbutsani zonse zimene ndinakuwuzani."},{"book":"Yohane","chapter":"14","verse":"27","text":"Ine ndikukusiyirani mtendere. Ndikukupatsani mtendere wanga. Ine sindikukupatsani monga dziko lapansi limaperekera. Mtima wanu usavutike ndipo musachite mantha."},{"book":"Yohane","chapter":"14","verse":"28","text":"“Inu munamva Ine ndikunena kuti, ‘Ine ndikupita ndipo ndidzabweranso kwa inu.’ Mukanandikonda, mukanasangalala kuti Ine ndikupita kwa Atate, pakuti Atate ndi wamkulu kuposa Ine."},{"book":"Yohane","chapter":"14","verse":"29","text":"Ine ndakuwuzani tsopano zisanachitike, kuti zikadzachitika mudzakhulupirire."},{"book":"Yohane","chapter":"14","verse":"30","text":"Ine sindiyankhulanso nanu zambiri nthawi yayitali popeza wolamulira dziko lapansi akubwera. Iye alibe mphamvu pa Ine,"},{"book":"Yohane","chapter":"14","verse":"31","text":"koma kuti dziko lapansi lizindikire kuti Ine ndimakonda Atate ndi kuti ndimachita zokhazokha zimene Atate wandilamulira Ine."}]}