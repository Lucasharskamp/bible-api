{"data":[{"book":"Ezekieli","chapter":"24","verse":"1","text":"Mwaka-inĩ wa kenda, mũthenya wa ikũmi wa mweri wa ikũmi, kiugo kĩa Jehova nĩkĩanginyĩrĩire, ngĩĩrwo atĩrĩ:"},{"book":"Ezekieli","chapter":"24","verse":"2","text":"“Mũrũ wa mũndũ, andĩka mũthenya wa ũmũthĩ nĩ tarĩki ciigana, o ũyũ wa ũmũthĩ, tondũ mũthenya ũyũ wa ũmũthĩ mũthamaki wa Babuloni nĩarigiicĩirie Jerusalemu."},{"book":"Ezekieli","chapter":"24","verse":"3","text":"Arĩria andũ aya a nyũmba ĩno nemi na ngerekano, ũmeere atĩrĩ, ‘Mwathani Jehova ekuuga atĩrĩ:"},{"book":"Ezekieli","chapter":"24","verse":"4","text":"Ĩkĩra icunjĩ cia nyama thĩinĩ wayo,"},{"book":"Ezekieli","chapter":"24","verse":"5","text":"oya nyamũ ĩrĩa njega mũno rũũru-inĩ."},{"book":"Ezekieli","chapter":"24","verse":"6","text":"“ ‘Nĩgũkorwo Mwathani Jehova ekuuga atĩrĩ:"},{"book":"Ezekieli","chapter":"24","verse":"7","text":"“ ‘Nĩgũkorwo thakame ĩrĩa rĩitithĩtie ĩrĩ o thĩinĩ warĩo:"},{"book":"Ezekieli","chapter":"24","verse":"8","text":"Nĩgeetha njarahũre mangʼũrĩ na ndĩĩrĩhĩrie-rĩ,"},{"book":"Ezekieli","chapter":"24","verse":"9","text":"“ ‘Nĩ ũndũ ũcio, ũũ nĩguo Mwathani Jehova ekuuga:"},{"book":"Ezekieli","chapter":"24","verse":"10","text":"Nĩ ũndũ ũcio iganĩrĩra ngũ,"},{"book":"Ezekieli","chapter":"24","verse":"11","text":"Ningĩ ũhagĩre nyũngũ ĩyo theri makara-inĩ,"},{"book":"Ezekieli","chapter":"24","verse":"12","text":"Nĩkĩremete njĩra ciothe;"},{"book":"Ezekieli","chapter":"24","verse":"13","text":"“ ‘Rĩu-rĩ, gĩko gĩaku nĩ ũũra-thoni. Tondũ ngeretie gũgũtheria, no wee ndũngĩthera gĩko gĩaku, wee ndũngĩthera rĩngĩ nginya mangʼũrĩ makwa ma gũgũũkĩrĩra makahũahũa."},{"book":"Ezekieli","chapter":"24","verse":"14","text":"“ ‘Niĩ Jehova nĩnjarĩtie. Ihinda nĩikinyu njĩke ũndũ. Ndikerigĩrĩria; na ndikaiguanĩra tha kana ndĩĩricũkwo. Ũgaatuĩrwo ciira kũringana na mĩtugo yaku, na ciĩko ciaku, ũguo nĩguo Mwathani Jehova ekuuga.’ ”"},{"book":"Ezekieli","chapter":"24","verse":"15","text":"Kiugo kĩa Jehova nĩkĩanginyĩrĩire, ngĩĩrwo atĩrĩ:"},{"book":"Ezekieli","chapter":"24","verse":"16","text":"“Mũrũ wa mũndũ, atĩrĩ, ndĩ hakuhĩ gũkwehereria kĩrĩa gĩkenagia maitho maku mũno na igũtha o rĩmwe. No rĩrĩ, ndũgacakae kana ũrĩre, o na kana ũite maithori."},{"book":"Ezekieli","chapter":"24","verse":"17","text":"Caaya ũkirĩte; tiga kũrĩrĩra ũcio ũkuĩte. Ikara wĩohete kĩremba mũtwe na wĩkĩrĩte iraatũ magũrũ; ndũkehumbĩre kanua kana ũrĩe irio cia mũtugo wa hĩndĩ ya macakaya.”"},{"book":"Ezekieli","chapter":"24","verse":"18","text":"Nĩ ũndũ ũcio ngĩrooka kwarĩria andũ rũciinĩ, na hwaĩ-inĩ ũcio mũtumia wakwa agĩkua. Rũciinĩ rũrũ rũngĩ ngĩĩka o ta ũrĩa ndaathĩtwo njĩke."},{"book":"Ezekieli","chapter":"24","verse":"19","text":"Nao andũ acio makĩnjũũria atĩrĩ, “Kaĩ ũtangĩtwĩra ũhoro wa maũndũ maya na ũrĩa matũkoniĩ?”"},{"book":"Ezekieli","chapter":"24","verse":"20","text":"Nĩ ũndũ ũcio ngĩmeera atĩrĩ, “Kiugo kĩa Jehova nĩkĩanginyĩrĩire, ngĩĩrwo atĩrĩ:"},{"book":"Ezekieli","chapter":"24","verse":"21","text":"Ĩra andũ a nyũmba ya Isiraeli atĩrĩ, ‘Ũũ nĩguo Mwathani Jehova ekuuga: Ngirie gũthaahia handũ-hakwa-harĩa-haamũre, hau gĩikaro kĩa hinya kĩrĩa mwĩtĩĩaga nakĩo, o kĩu gĩkenagia maitho manyu, kĩrĩa mwendete. Ariũ na aarĩ anyu arĩa mwatigire na thuutha makaaniinwo na rũhiũ rwa njora."},{"book":"Ezekieli","chapter":"24","verse":"22","text":"Na inyuĩ nĩmũgeeka o ta ũguo niĩ njĩkĩte. Mũtikehumbĩra kanua kana mũrĩe irio cia mũtugo wa hĩndĩ ya macakaya."},{"book":"Ezekieli","chapter":"24","verse":"23","text":"Nĩmũgaikara mwĩohete iremba mĩtwe na mwĩkĩrĩte iraatũ magũrũ. Mũtigacakaya kana mũrĩre, no nĩmũkahwererekera tondũ wa mehia manyu na mũcaayage thĩinĩ wanyu."},{"book":"Ezekieli","chapter":"24","verse":"24","text":"Ezekieli agaatuĩka rũũri harĩ inyuĩ; mũgeeka o ta ũguo we ekĩte. Hĩndĩ ĩrĩa maũndũ macio mageekĩka-rĩ, nĩrĩo mũkaamenya atĩ niĩ nĩ niĩ Mwathani Jehova.’"},{"book":"Ezekieli","chapter":"24","verse":"25","text":"“Nawe mũrũ wa mũndũ, mũthenya ũrĩa ngeeheria gĩikaro kĩao kĩa hinya, gĩkeno kĩao na riiri wao, na kĩndũ kĩrĩa gĩkenagia maitho mao, na wendi wa ngoro ciao, na aanake na airĩtu ao o nao,"},{"book":"Ezekieli","chapter":"24","verse":"26","text":"mũthenya ũcio mũndũ ũũrĩte kwao nĩagakũrehera ũhoro."},{"book":"Ezekieli","chapter":"24","verse":"27","text":"Hĩndĩ ĩyo kanua gaku nĩgagatumũka; nĩũkaria nake, na ndũgacooka gũkira. Nĩ ũndũ ũcio wee ũgaatuĩka rũũri harĩo, nao nĩmakamenya atĩ niĩ nĩ niĩ Jehova.”"}]}