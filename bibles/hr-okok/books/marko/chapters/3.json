{"data":[{"book":"Marko","chapter":"3","verse":"1","text":"Isus ponovno ode u tamošnju sinagogu. Ondje je bio neki čovjek usahnule ruke."},{"book":"Marko","chapter":"3","verse":"2","text":"Isusovi neprijatelji budno su pazili hoće li mu iscijeliti ruku u subotu da ga mogu optužiti."},{"book":"Marko","chapter":"3","verse":"3","text":"Isus reče čovjeku usahnule ruke: “Ustani i dođi ovamo na sredinu!”"},{"book":"Marko","chapter":"3","verse":"4","text":"Zatim ih upita: “Je li subotom dopušteno činiti dobro ili zlo, život spasiti ili pogubiti?” Šutjeli su."},{"book":"Marko","chapter":"3","verse":"5","text":"Srdito ih pogleda duboko ožalošćen tvrdoćom njihovih srca te reče čovjeku: “Ispruži ruku!” On ju ispruži, a ruka mu postane zdrava."},{"book":"Marko","chapter":"3","verse":"6","text":"Farizeji se smjesta odu dogovoriti s herodovcima da ga smaknu."},{"book":"Marko","chapter":"3","verse":"7","text":"Isus i njegovi učenici odu na jezero, a za njima krene veliko mnoštvo iz cijele Galileje, Judeje,"},{"book":"Marko","chapter":"3","verse":"8","text":"Jeruzalema, Idumeje, s istočne strane Jordana, čak i iz okolice Tira i Sidona. Vijest o čudima koje je činio nadaleko se pročula, pa su ga dolazili osobno vidjeti."},{"book":"Marko","chapter":"3","verse":"9","text":"Isus reče učenicima da mu dovezu čamac koji će biti spreman ako se mnoštvo previše natisne oko njega."},{"book":"Marko","chapter":"3","verse":"10","text":"Toga je dana mnoge iscijelio pa je na njega nahrupilo golemo mnoštvo bolesnika pokušavajući ga dotaknuti."},{"book":"Marko","chapter":"3","verse":"11","text":"Kad bi ga vidjeli ljudi opsjednuti nečistim duhom, pali bi pred njim ničice i vikali: “Ti si Božji Sin!”"},{"book":"Marko","chapter":"3","verse":"12","text":"A on im je oštro zabranjivao da ga očituju."},{"book":"Marko","chapter":"3","verse":"13","text":"Zatim ode u goru i pozove one koje je izabrao da mu se ondje pridruže te oni dođu."},{"book":"Marko","chapter":"3","verse":"14","text":"Od njih odabere dvanaestoricu da ga prate i imenuje ih apostolima. Njih je poslao da propovijedau"},{"book":"Marko","chapter":"3","verse":"15","text":"i da imaju vlast istjerivati zloduhe."},{"book":"Marko","chapter":"3","verse":"16","text":"Evo imena Dvanaestorice što ih je izabrao:"},{"book":"Marko","chapter":"3","verse":"17","text":"Jakov i Ivan (Zebedejevi sinovi, kojima je Isus dao nadimak Boanerges, to jest “Sinovi groma”),"},{"book":"Marko","chapter":"3","verse":"18","text":"Andrija,"},{"book":"Marko","chapter":"3","verse":"19","text":"Juda Iškariotski (koji ga je poslije izdao)."},{"book":"Marko","chapter":"3","verse":"20","text":"Kad se vratio u dom gdje je boravio, opet je nagrnulo toliko mnoštvo da nisu stigli ni jesti."},{"book":"Marko","chapter":"3","verse":"21","text":"Kad su za to čuli njegovi, dođu ga odvesti jer su govorili da je izvan sebe."},{"book":"Marko","chapter":"3","verse":"22","text":"Ali pismoznanci što su došli iz Jeruzalema rekoše da ga je opsjeo Beelzebub, poglavica zlih duhova, pa da uz njegovu pomoć izgoni zloduhe."},{"book":"Marko","chapter":"3","verse":"23","text":"Isus dozove ljude i počne im govoriti u prispodobama: “Kako može Sotona izgoniti Sotonu?"},{"book":"Marko","chapter":"3","verse":"24","text":"Kraljevstvo koje je u sebi podvojeno propast će."},{"book":"Marko","chapter":"3","verse":"25","text":"Dom u kojemu vlada nesloga ne može opstati."},{"book":"Marko","chapter":"3","verse":"26","text":"Ako se dakle Sotona bori sam protiv sebe, kako će se onda održati? Ne bi uspio u tome."},{"book":"Marko","chapter":"3","verse":"27","text":"Ne možete ući u kuću snažnog čovjeka i opljačkati ga a da ga najprije ne svežete. Tek tada ga možete orobiti."},{"book":"Marko","chapter":"3","verse":"28","text":"Zaista vam kažem da se svaki ljudski grijeh može oprostiti, pa čak i hula."},{"book":"Marko","chapter":"3","verse":"29","text":"Ali hula na Svetoga Duha nikad se ne može oprostiti. To je vječni grijeh.”"},{"book":"Marko","chapter":"3","verse":"30","text":"To im reče jer su govorili da ima nečistog duha."},{"book":"Marko","chapter":"3","verse":"31","text":"Stigli su onamo njegova majka i braća, stajali vani te mu po nekim ljudima poručili da iziđe razgovarati s njima."},{"book":"Marko","chapter":"3","verse":"32","text":"Oko njega je sjedilo mnoštvo kad mu rekoše: “Vani su ti majka, braća i sestre, žele te vidjeti.”"},{"book":"Marko","chapter":"3","verse":"33","text":"On im odgovori: “Tko mi je majka? Tko su mi braća?”"},{"book":"Marko","chapter":"3","verse":"34","text":"Pogleda ljude koji su sjedili u krugu oko njega, pa reče: “Ovo su mi majka i braća!"},{"book":"Marko","chapter":"3","verse":"35","text":"Zaista, tko god čini Božju volju, taj mi je i brat, i sestra i majka.”"}]}