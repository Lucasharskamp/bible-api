{"data":[{"book":"كِيتِسَيٍ","chapter":"4","verse":"1","text":"عِسِرَيِلَكَيٍ مَن نَشَ قٍ حَاشِ رَبَ نَشَن مُ رَقَن عَلَتَلَ مَ. عٍشُدُ نُ بَرَ قَشَ نَ تّمُي."},{"book":"كِيتِسَيٍ","chapter":"4","verse":"2","text":"عَلَتَلَ قَن نَشَ عٍ سَ يَبِنِ سَفٌي، كَنَان مَنفّ ندٍ، نَشَن نُ نَ شَسٌرِ. سِسٍرَ، عَ شَ سْورِيٍ شُنيِ، نُ سَبَتِشِ شَرٌ سٍتِ فٌيِمِ."},{"book":"كِيتِسَيٍ","chapter":"4","verse":"3","text":"عِسِرَيِلَكَيٍ نَشَ عَلَتَلَ شِلِ عٍ شُي عِتٍشِ رَ، بَرِ مَ سْورِ رَفِسٍ وُرٍ دَاشِ كّمّ سٌلٌمَنَانِ نَن نُ نَ يَبِنِ يِ رَ. عَ نَشَ عِسِرَيِلَكَيٍ تْورْ عَ حَاشِ رَ حّ مْشْحّن بُن مَ."},{"book":"كِيتِسَيٍ","chapter":"4","verse":"4","text":"نَ وَشَتِ كُي، دٍبٌرَ نَمِحْنمّ فِنّ، لَثِدٌتِ شَ فِنّ، نَن نُ كِيتِسَ رَ عِسِرَيِلَ بْشِ مَ."},{"book":"كِيتِسَيٍ","chapter":"4","verse":"5","text":"عَ نُ كِيتِ سَمَ تُفِ بُنيِ نّ، نَشَن شِلِ «دٍبٌرَ شَ تُفِ،» رَامَ نُن بٍتٍلِ تَفِ، عٍقِرَ مِ فٍيَيٍ مَ. عِسِرَيِلَكَيٍ نُ سِفَمَ عَ يِرٍ، عَ شَ عٍ شَ كِيتِ سَ."},{"book":"كِيتِسَيٍ","chapter":"4","verse":"6","text":"دٍبٌرَ نَشَ كٍدٍ سِكَ عَبِنٌوَ مِ شَ دِ بَرَكِ شِلِ، نَشَن نُ نَ نَقَتَلِ بْنسْي شَ بْشِ مَ، عَ قَ عَ قَلَ عَ بّ، «عِسِرَيِلَ مَرِفِ عَلَتَلَ يِ يَامَرِ نَن سٌشِ عِ يِ رَ. عِ شَ نَقَتَلِكَيٍ نُن سَبُلٌنكَيٍ شّمّ وُلُ قُ شَنِن تَبٌرٌ فٍيَ قَرِ."},{"book":"كِيتِسَيٍ","chapter":"4","verse":"7","text":"ﭑ قَمَ سِسٍرَ، يَبِنِ شَ سْورِ مَنفّ، بّندُندٍ عِ مَ كِسٌن شُرٍ مَبِرِ. ﭑ عَ شَ سْورِ بِرِن نُن عٍ رَفِسٍيٍ سَمَ نّ عِ سَفٌ.»"},{"book":"كِيتِسَيٍ","chapter":"4","verse":"8","text":"بَرَكِ نَشَ عَ قَلَ عَ بّ، «شَ وٌن بِرِن نَن عَ رَ، ﭑ سِفَمَ، كْنْ شَ وٌن بِرِن مُ عَ رَ، ﭑ مُ سِفَمَ قٍوٌ.»"},{"book":"كِيتِسَيٍ","chapter":"4","verse":"9","text":"دٍبٌرَ نَشَ عَ يَابِ، «نَ كُي، وٌن بِرِن نَن سِفَمَ، كْنْ عِ مُ قَمَ مَتْشْي يٌ سْتْدٍ نَ كُي، بَرِ مَ عَلَتَلَ قَمَ سِسٍرَ سَدٍ فِنّ ندٍ نَن سَفٌي.» نَ تّمُي، دٍبٌرَ نُن بَرَكِ نَشَ سِفَ كٍدٍ سِ."},{"book":"كِيتِسَيٍ","chapter":"4","verse":"10","text":"بَرَكِ نَشَ نَقَتَلِكَيٍ نُن سَبُلٌنكَيٍ مَشِلِ كٍدٍ سِ. شّمّ مِشِ وُلُ قُ نَشَ بِرَ عَ قْشْ رَ. دٍبٌرَ قَن نُ نَ عٍ يَ مَ."},{"book":"كِيتِسَيٍ","chapter":"4","verse":"11","text":"هٍبٍرِ كٍنِكَ نُ بَرَ فبِلٍن عَ بْنسْي قْشْ رَ، نَشَن قِندِ شٌبَبٌ شَ دِيٍ رَ، عَننَبِ مُنسَ بِتَنيِ شّمّمَ. هٍبٍرِ نُ بَرَ عَ شَ كِرِ بَنشِ تِ سَانَنِمِ، وُرِ بٍلٍبٍلٍ ندٍ بُن، كٍدٍ سِ قّ مَ."},{"book":"كِيتِسَيٍ","chapter":"4","verse":"12","text":"مِشِ ندٍ تٌ عَ قَلَ سِسٍرَ بّ، عَ عَبِنٌوَ مِ شَ دِ بَرَكِ بَرَ تٍ تَبٌرٌ فٍيَ قَرِ،"},{"book":"كِيتِسَيٍ","chapter":"4","verse":"13","text":"عَ نَشَ عَ شَ سْورِ بِرِن نُن عَ شَ سْورِ رَفِسٍ كّمّ سٌلٌمَنَانِ شُن لَن كِسٌن شُرٍ، كٍلِقٍ شَرٌ سٍتِ فٌيِمِ."},{"book":"كِيتِسَيٍ","chapter":"4","verse":"14","text":"نَ تّمُي دٍبٌرَ نَشَ عَ قَلَ بَرَكِ بّ، «كٍلِ، تٌ عَلَتَلَ قَمَ سِسٍرَ سَدٍ عِ سَفٌي. عَلَتَلَ نَن تِمَ عِ يَ رَ.» بَرَكِ نَشَ فٌرٌ تَبٌرٌ فٍيَ قَرِ، شّمّ مِشِ وُلُ قُ بِرَشِ عَ قْشْ رَ."},{"book":"كِيتِسَيٍ","chapter":"4","verse":"15","text":"عَلَتَلَ نَشَ سِسٍرَ نُن عَ شَ سْورِ بِرِن نَفِ بَرَكِ شَ سَنتِدّفّمَ شّحّنشِ يَ رَ. سِسٍرَ نَشَ فٌرٌ عَ شَ سْورِ رَفِسٍ كُي، عَ عَ فِ عَ سَنيِ رَ."},{"book":"كِيتِسَيٍ","chapter":"4","verse":"16","text":"بَرَكِ نَشَ سِسٍرَ شَ فٍرٍ سٌي كٍرِ هَن شَرٌ سٍتِ فٌيِمِ، عٍ شَ سْورِ رَفِسٍيٍ كُي. بَرَكِ شَ سْورِيٍ نَشَ عٍ بِرِن قَشَ سَنتِدّفّمَ رَ، مِشِ كٍرٍن مُ لُ."},{"book":"كِيتِسَيٍ","chapter":"4","verse":"17","text":"سِسٍرَ نَشَ عَ فِ عَ سَنيِ رَ، عَ سَ عَ نْشُن يَيٍلِ شَ كِرِ بَنشِ كُي، هٍبٍرِ كٍنِكَ شَ فِنّ. عَ نَ رَبَشِ نّ بَرِ مَ لَنيِ نُ نَ شَسٌرِ مَنفّ يَبِنِ نُن هٍبٍرِ كٍنِكَ شَبِلّ تَفِ."},{"book":"كِيتِسَيٍ","chapter":"4","verse":"18","text":"يَيٍلِ نَشَ مِنِ سِسٍرَ يَ رَ، عَ قَ عَ قَلَ عَ بّ، «ﭑ مَرِفِ، قَ بٍ، عِ نْشُن ﭑ شْنيِ، هَلِ عِ مُ فَاشُ.» عَ نَشَ سَ عَ نْشُن يَيٍلِ شَ كِرِ بَنشِ كُي سَدٍ دُفِ بُن مَ."},{"book":"كِيتِسَيٍ","chapter":"4","verse":"19","text":"سِسٍرَ نَشَ عَ قَلَ يَيٍلِ بّ، «ﭑ بَرَ عِ مَشَندِ، ﭑ كِ يٍ رَ، ﭑ شَ عَ مِن. يٍ شْلِ نَ ﭑ مَ.» يَيٍلِ نَشَ شِحّ سَسٍ دّ رَبِ، عَ عَ سٌ عَ يِ. سِسٍرَ تٌ عَ مِن، يَيٍلِ نَشَ فبِلٍن عَ مَكٌتٌ رَ."},{"book":"كِيتِسَيٍ","chapter":"4","verse":"20","text":"عَ مَن نَشَ عَ قَلَ يَيٍلِ بّ، «تِ كِرِ بَنشِ سٌدٍ دّ رَ. شَ مِشِ ندٍ قَ سَ عِ مَشْرِن عَ قَلَقٍ رَ، ‹مِشِ ندٍ مُ سٌشِ بٍ؟›، عِ شَ نَ كَنيِ يَابِ، ‹عَدٍ.›»"},{"book":"كِيتِسَيٍ","chapter":"4","verse":"21","text":"هٍبٍرِ شَ فِنّ يَيٍلِ نَشَ كِرِ بَنشِ مَبَنبَن وُرِ ندٍ تٌنفٌ، دّرّ مَ سُشُشِ عَ يِ. شِ شْلِ نُ بَرَ فّ سِسٍرَ نْدٍ تَفَنيِ سَابُي رَ. عَ نَشَ عَ مَكْرّ سِسٍرَ رَ دْيِن، عَ قَ نَ وُرِ بَنبَن عَ فبّفبّ شْنيِ مَ هَن عَ سْتِ بْشِ. سِسٍرَ نَشَ قَشَ كٍرٍن نَ."},{"book":"كِيتِسَيٍ","chapter":"4","verse":"22","text":"يَيٍلِ نَشَ مِنِ بَرَكِ يَ رَ، نَشَن نُ نَ بِرَقٍ سِسٍرَ قْشْ رَ. عَ نَشَ عَ قَلَ عَ بّ، «قَ بٍ، عِ شّمّ نَشَن قٍنقٍ، ﭑ شَ عَ مَسٍن عِ بّ.» بَرَكِ نَشَ سٌ يَيٍلِ شْنيِ، عَ قَ سِسٍرَ قَشَشِ تٌ، وُرِ بَنبَنشِ عَ فبّفبّ شْنيِ."},{"book":"كِيتِسَيٍ","chapter":"4","verse":"23","text":"نَ لْشْي عَلَتَلَ نَشَ كَنَان بْشِ مَنفّ يَبِنِ رَيَافِ عِسِرَيِلَكَيٍ يَ شْرِ."},{"book":"كِيتِسَيٍ","chapter":"4","verse":"24","text":"عِسِرَيِلَكَيٍ بّلّشّ سَ كَنَان مَنفّ يَبِنِ مَ نَ كِ نّ عَ شُرِ شُرِ رَ، هَن عٍ نَشَ عَ قَشَ."}]}