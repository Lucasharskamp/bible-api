{"data":[{"book":"1 Mojžíšova","chapter":"3","verse":"1","text":"Had pak byl nejchytřejší ze všech živočichů polních, kteréž byl učinil Hospodin Bůh. A ten řekl ženě: Tak-liž jest, že vám Bůh řekl: Nebudete jísti z každého stromu rajského?"},{"book":"1 Mojžíšova","chapter":"3","verse":"2","text":"I řekla žena hadu: Ovoce stromů rajských jíme;"},{"book":"1 Mojžíšova","chapter":"3","verse":"3","text":"Ale o ovoci stromu, kterýž jest u prostřed ráje, řekl Bůh: Nebudete ho jísti, aniž se ho dotknete, abyste nezemřeli."},{"book":"1 Mojžíšova","chapter":"3","verse":"4","text":"I řekl had ženě: Nikoli nezemřete smrtí!"},{"book":"1 Mojžíšova","chapter":"3","verse":"5","text":"Ale ví Bůh, že v kterýkoli den z něho jísti budete, otevrou se oči vaše; a budete jako bohové, vědouce dobré i zlé."},{"book":"1 Mojžíšova","chapter":"3","verse":"6","text":"Viduci tedy žena, že dobrý jest strom k jídlu i příjemný očima, a k nabytí rozumnosti strom žádostivý, vzala z ovoce jeho a jedla; dala také i muži svému s sebou, a on jedl."},{"book":"1 Mojžíšova","chapter":"3","verse":"7","text":"Tedy otevříny jsou oči obou dvou, a poznali, že jsou nazí; i navázali lístí fíkového a nadělali sobě věníků."},{"book":"1 Mojžíšova","chapter":"3","verse":"8","text":"A v tom uslyšeli hlas Hospodina Boha chodícího po ráji k větru dennímu; i skryl se Adam a žena jeho před tváří Hospodina Boha, u prostřed stromoví rajského."},{"book":"1 Mojžíšova","chapter":"3","verse":"9","text":"I povolal Hospodin Bůh Adama, a řekl jemu: Kdež jsi?"},{"book":"1 Mojžíšova","chapter":"3","verse":"10","text":"Kterýžto řekl: Hlas tvůj slyšel jsem v ráji a bál jsem se, že jsem nahý; protož skryl jsem se."},{"book":"1 Mojžíšova","chapter":"3","verse":"11","text":"I řekl Bůh: Kdožť oznámil, že jsi nahý? Nejedl-lis ale z toho stromu, z něhožť jsem jísti zapověděl?"},{"book":"1 Mojžíšova","chapter":"3","verse":"12","text":"I řekl Adam: Žena, kterouž jsi mi dal, aby byla se mnou, ona mi dala z stromu toho, a jedl jsem."},{"book":"1 Mojžíšova","chapter":"3","verse":"13","text":"I řekl Hospodin Bůh ženě: Což jsi to učinila? I řekla žena: Had mne podvedl, i jedla jsem."},{"book":"1 Mojžíšova","chapter":"3","verse":"14","text":"Tedy řekl Hospodin Bůh hadu: Že jsi to učinil, zlořečený budeš nade všecka hovada a nade všecky živočichy polní; po břiše svém plaziti se budeš, a prach žráti budeš po všecky dny života svého."},{"book":"1 Mojžíšova","chapter":"3","verse":"15","text":"Nad to, nepřátelství položím mezi tebou a mezi ženou, i mezi semenem tvým a semenem jejím; ono potře tobě hlavu, a ty potřeš jemu patu."},{"book":"1 Mojžíšova","chapter":"3","verse":"16","text":"Ženě pak řekl: Velice rozmnožím bolesti tvé a počínání tvá, s bolestí roditi budeš děti, a pod mocí muže tvého bude žádost tvá, a on panovati bude nad tebou."},{"book":"1 Mojžíšova","chapter":"3","verse":"17","text":"Adamovi také řekl: Že jsi uposlechl hlasu ženy své, a jedl jsi z stromu toho, kterýžť jsem zapověděl, řka: Nebudeš jísti z něho; zlořečená země pro tebe, s bolestí jísti budeš z ní po všecky dny života svého."},{"book":"1 Mojžíšova","chapter":"3","verse":"18","text":"Trní a bodláčí tobě ploditi bude, i budeš jísti byliny polní."},{"book":"1 Mojžíšova","chapter":"3","verse":"19","text":"V potu tváři své chléb jísti budeš, dokavadž se nenavrátíš do země, poněvadž jsi z ní vzat. Nebo prach jsi a v prach se navrátíš."},{"book":"1 Mojžíšova","chapter":"3","verse":"20","text":"Dal pak byl Adam jméno ženě své Eva, proto že ona byla mátě všech živých."},{"book":"1 Mojžíšova","chapter":"3","verse":"21","text":"I zdělal Hospodin Bůh Adamovi a ženě jeho oděv kožený, a přioděl je."},{"book":"1 Mojžíšova","chapter":"3","verse":"22","text":"Tedy řekl Hospodin Bůh: Aj, člověk učiněn jest jako jeden z nás, věda dobré i zlé; pročež nyní, aby nevztáhl ruky své, a nevzal také z stromu života, a jedl by, i byl by živ na věky, vyžeňme jej."},{"book":"1 Mojžíšova","chapter":"3","verse":"23","text":"I vypustil jej Hospodin Bůh z zahrady Eden, aby dělal zemi, z níž vzat byl."},{"book":"1 Mojžíšova","chapter":"3","verse":"24","text":"A tak vyhnal člověka a osadil zahradu Eden cherubíny k východní straně s mečem plamenným blýskajícím se, aby ostříhali cesty k stromu života."}]}