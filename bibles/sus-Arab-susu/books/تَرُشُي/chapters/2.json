{"data":[{"book":"تَرُشُي","chapter":"2","verse":"1","text":"شّ شَبّ سَلِ تٌ عَ لِ، عِسَ قْشِرَبِرّيٍ بِرِن نُ مَلَنشِ يِرٍ كٍرٍن."},{"book":"تَرُشُي","chapter":"2","verse":"2","text":"شُي ندٍ نَشَ مِنِ كٌورٍ مَ كٍرٍن نَ عَلْ قٌيٍ شُنفبٍ شُي. عَ نَشَ بَنشِ كُي بِرِن نَقٍ عٍ نُ دْشْشِ دّننَشّ."},{"book":"تَرُشُي","chapter":"2","verse":"3","text":"عٍ نَشَ سٍ ندٍيٍ تٌ نَشٍيٍ مَنِيَ نّنيِيٍ رَ، تّ نَ عٍ مَ. نَ سٍيٍ نَشَ عِتَشُن، كٍرٍن كٍرٍن نَشَ دْشْ كَنكَن شُنيِ مَ."},{"book":"تَرُشُي","chapter":"2","verse":"4","text":"عَلَ شَشِلِ سّنِيّنشِ نَشَ فٌرٌ قْشِرَبِرّيٍ بِرِن مَ، عٍ نَشَ سٌ شُي فبّتّيٍ قَلَقٍ عَلَ شَشِلِ سّنِيّنشِ سَابُي رَ."},{"book":"تَرُشُي","chapter":"2","verse":"5","text":"يُوِقِ دِينّلَيٍ كٍلِقٍ حَمَنّ بِرِن مَ، عٍ نُ مَلَنشِ دَرِ سَلَمُ نَ سَشَنيِ."},{"book":"تَرُشُي","chapter":"2","verse":"6","text":"حَمَ تٌ يِ شُي مّ، عٍ نَشَ قَ عٍ فِ رَ. عٍ نَشَ كَابَ بَرِ مَ كَنكَن نُ عِسَ قْشِرَبِرّيٍ شُي مّمَ عٍ بَرِ شُي يَتِ نَن نَ."},{"book":"تَرُشُي","chapter":"2","verse":"7","text":"عٍ دّ نَشَ عِشَرَ، عٍ قَ عَ قَلَ، «ثٍ، يِ مِشِيٍ نَشٍيٍ وْيّنمَ يِ كِ، فَلِلٍكَيٍ شَ مُ عٍ بِرِن نَ؟"},{"book":"تَرُشُي","chapter":"2","verse":"8","text":"وٌن قَ وٌن بَرِ شُي مّقٍ عٍ رَ دِ؟"},{"book":"تَرُشُي","chapter":"2","verse":"9","text":"ثَرَتٌكَيٍ، مٍدٍكَيٍ، عٍلَمَكَيٍ، نَشٍيٍ سَبَتِشِ مٍسٌثٌتَمِيَ، يُدَيَ، كَثَدٌ سٍ، ثٌنتُ، عَسِ،"},{"book":"تَرُشُي","chapter":"2","verse":"10","text":"قِرِفِيَ، ثَنقِلِيَ، مِسِرَ، لِبِيَ، سِرٍنِ بْشِ قّ مَ، عَ نُن نَشٍيٍ كٍلِ رْ مَ، يُوِقِيٍ عَ نُن مِشِ نَشٍيٍ سٌشِ عٍ شَ دِينّ يَ مَ، كِرّتِكَيٍ عَ نُن عَرَبُيٍ،"},{"book":"تَرُشُي","chapter":"2","verse":"11","text":"وٌن بِرِن نَ عٍ شُي مّقٍ وٌن بَرِ شُي يَتِ نَن نَ. عٍ نَ عَلَ شَ كَابَنَكٌ قٍيٍ قَلَقٍ وٌن مَ شُييٍ. نَ رَبَشِ دِ؟»"},{"book":"تَرُشُي","chapter":"2","verse":"12","text":"عٍ بِرِن دّ نَشَ عِشَرَ، عٍ نَشَ عِقُ. عٍ نُ عَ قَلَ عٍ بٌرٍ بّ، «مُنقٍ يِ كِ؟»"},{"book":"تَرُشُي","chapter":"2","verse":"13","text":"كْنْ ندٍيٍ نَشَ عٍ مَيٍلٍ، عٍ نُ قَ عَ قَلَ، «عٍ سِيسِشِ نّ يِ كِ.»"},{"book":"تَرُشُي","chapter":"2","verse":"14","text":"نَ شَنبِ ثِيّرِ نُن يِ شّيرَ قُ نُن كٍرٍنيِيٍ نَشَ كٍلِ. ثِيّرِ نَشَ عَ مَسٍن حَمَ بّ عَ شُي عِتٍشِ رَ، «يُوِقِيٍ، عَ نُن وٌ تَن نَشَن بِرِن نَ دَرِ سَلَمُ، وٌ شَ وٌ تُلِ مَتِ ﭑ نَ. وٌ شَ عَ كٌلٌن،"},{"book":"تَرُشُي","chapter":"2","verse":"15","text":"يِ مِشِيٍ مُ سِيسِشِ شّ دٍ عَلْ وٌ عَ مَحْشُنشِ كِ نَشّ، بَرِ مَ فّيسّفّ نَ عَ رَ يِ كِ.»"},{"book":"تَرُشُي","chapter":"2","verse":"16","text":"«عَننَبِ يٌوٍلِ يِ مَسٍنيِ نَن تِ."},{"book":"تَرُشُي","chapter":"2","verse":"17","text":"‹عَلَ نَشّ،"},{"book":"تَرُشُي","chapter":"2","verse":"18","text":"نَ وَشَتِ،"},{"book":"تَرُشُي","chapter":"2","verse":"19","text":"ﭑ كَابَنَكٌييٍ رَبَمَ نّ كٌورٍ مَ،"},{"book":"تَرُشُي","chapter":"2","verse":"20","text":"سٌفٍ دِ مِمَ نّ،"},{"book":"تَرُشُي","chapter":"2","verse":"21","text":"مِشِ يٌ نَشَن مَرِفِ شِلِ مَشَندِ مَ،"},{"book":"تَرُشُي","chapter":"2","verse":"22","text":"«عِسِرَيِلَكَيٍ، وٌ وٌ تُلِ مَتِ يِ مَسٍنيِ رَ. عِسَ نَسَرّتِكَ عَلَ شَ مِشِ سُفَندِشِ نَن نُ عَ رَ. عَلَ نَشَ نَ مَسٍن كَابَنَكٌييٍ، قٍ مَفَاشُشِيٍ، نُن تْنشُمَيٍ رَ، عِسَ نَشَن نَبَشِ وٌ تَفِ. وٌ بِرِن نَ قٍيٍ كٌلٌن."},{"book":"تَرُشُي","chapter":"2","verse":"23","text":"عَلَ بَرَ عَ رَفِرِ كَاقِرِيٍ شَ كَقُ وٌ مَ، عَلَكٌ وٌ شَ يِ شّمّ قَشَ، وٌ عَ بَنبَن وُرِ مَفَلَنبُشِ مَ، عَلْ عَلَ نُ عَ حَنِفٍشِ كِ نَشّ."},{"book":"تَرُشُي","chapter":"2","verse":"24","text":"كْنْ نَ شَنبِ، عَلَ بَرَ عَ رَكٍلِ، عَ قَشّ لُوتِ بَ عَ مَ، بَرِ مَ قَشّ مُ نُ نْمَ كَنكَندٍ عَ مَ.»"},{"book":"تَرُشُي","chapter":"2","verse":"25","text":"«دَوُدَ نُ عِسَ شَ قٍ نَن قَلَقٍ يِ مَسٍنيِ رَ."},{"book":"تَرُشُي","chapter":"2","verse":"26","text":"نَ نَن عَ تٌشِ ﭑ بْحّ نَ سّيوّ كُي،"},{"book":"تَرُشُي","chapter":"2","verse":"27","text":"بَرِ مَ عِ مُ ﭑ نِي بّحِنمَ عَلِفِيَمَ،"},{"book":"تَرُشُي","chapter":"2","verse":"28","text":"عِ بَرَ عَ نِيَ ﭑ شَ كِسِ كِرَ كٌلٌن."},{"book":"تَرُشُي","chapter":"2","verse":"29","text":"ثِيّرِ مَن نَشَ عَ قَلَ، «ﭑ نفَشَكٍرٍنيِيٍ، وٌ عَ لُ ﭑ شَ وٌن بٍنبَ دَوُدَ شَ قٍ قَلَ وٌ بّ. عَ قَشَ نّ، عَ نَشَ رَفَتَ، عَ شَ فَبُرِ مَن نَ وٌن تَفِ بٍ هَن تٌ."},{"book":"تَرُشُي","chapter":"2","verse":"30","text":"نَمِحْنمّ تٌ نُ عَ رَ، عَ نُ عَ كٌلٌن عَلَ بَرَ لَايِدِ تٌنفٌ عَ بّ. عَلَ نَشَ عَ كَلِ عَ دَوُدَ شَ مَمَدِ ندٍ دْشْمَ نّ عَ شَ مَنفّ كِبَنيِ."},{"book":"تَرُشُي","chapter":"2","verse":"31","text":"نَ كُي، دَوُدَ نُ عَ كٌلٌن عَلَ شَ مِشِ سُفَندِشِ قَمَ نّ كٍلِدٍ قَشّ مَ. عَلَ مُ نّيمُمَ عَ مَ عَلِفِيَمَ، عَ قَتٍ مُ بْرْ مَ فَبُرِ كُي."},{"book":"تَرُشُي","chapter":"2","verse":"32","text":"عَلَ نَن عِسَ رَكٍلِشِ قَشّ مَ. وٌن بِرِن قِندِشِ سٍيدٍ رَ نَ قٍ مَ."},{"book":"تَرُشُي","chapter":"2","verse":"33","text":"عَ تٌ رَتٍ عَلَ يِرٍقَنيِ مَ، عَ نَشَ عَلَ شَشِلِ سّنِيّنشِ سْتْ بَبَ عَلَ رَ، عَلْ عَلَ لَايِدِ تٌنفٌشِ كِ نَشّ. عَ مَن بَرَ عَلَ شَشِلِ سّنِيّنشِ رَفٌرٌ وٌن مَ. وٌ نَ نَن تٌقٍ، وٌ نَ نَن مّقٍ يِ كِ.»"},{"book":"تَرُشُي","chapter":"2","verse":"34","text":"«دَوُدَ مُ تٍشِ كٌورٍ مَ، كْنْ عَ تَن نَن عَ قَلَ،"},{"book":"تَرُشُي","chapter":"2","verse":"35","text":"هَن ﭑ شَ عِ سَنيِ تِ عِ يَشُييٍ قَرِ.›»"},{"book":"تَرُشُي","chapter":"2","verse":"36","text":"«نَ كُي، عِسِرَيِلَكَ بِرِن شَ لَ عَ رَ، عَلَ بَرَ عِسَ قِندِ مَرِفِ رَ، نُن عَ شَ مِشِ سُفَندِشِ رَ. كْنْ وٌ بَرَ عَ بَنبَن وُرِ مَفَلَنبُشِ مَ.»"},{"book":"تَرُشُي","chapter":"2","verse":"37","text":"يِ مَسٍنيِ نَشَ حَمَ بْحّ تْورْ كِ قَنيِ رَ. عٍ نَشَ عَ قَلَ ثِيّرِ نُن شّيرَ بٌورٍيٍ بّ، «ﭑ نفَشَكٍرٍنيِيٍ، عَ لَنمَ مُشُ شَ مُنسٍ رَبَ قَ؟»"},{"book":"تَرُشُي","chapter":"2","verse":"38","text":"ثِيّرِ نَشَ عَ قَلَ عٍ بّ، «وٌ شَ تُوبِ، وٌ بِرِن شَ وٌ شُنشَ يٍ شْورَ عِسَ شِلِ رَ، عَلَ شَ مِشِ سُفَندِشِ، عَلَكٌ وٌ شَ يُنُبِيٍ شَ شَقَرِ، وٌ مَن شَ عَلَ شَشِلِ سّنِيّنشِ سْتْ."},{"book":"تَرُشُي","chapter":"2","verse":"39","text":"عَلَ بَرَ يِ لَايِدِ تٌنفٌ وٌ بّ، وٌ شَ دِيٍ بّ، نُن مِشِ بِرِن بّ عَ نَشٍيٍ شِلِمَ، هَلِ نَشٍيٍ نَ يِرٍ مَكُيٍ.»"},{"book":"تَرُشُي","chapter":"2","verse":"40","text":"ثِيّرِ مَن نَشَ عٍ رَ سِ، عَ نَشَ عٍ رَلِمَنِيَ مَسٍنيِ وُيَشِ رَ. عَ نَشَ عٍ مَشَندِ، «وٌ وٌ مّينِ يِ وَشَتِ مِشِ تِنشِنتَرٍيٍ مَ.»"},{"book":"تَرُشُي","chapter":"2","verse":"41","text":"نَشٍيٍ تِن عَ شَ مَسٍنيِ رَ، عٍ نَشَ عٍ شُنشَ يٍ شْورَ. نَ لْشْي مِشِ وُلُ سَشَن حْندْن نَشَ سَ عِسَ قْشِرَبِرّيٍ شُن مَ."},{"book":"تَرُشُي","chapter":"2","verse":"42","text":"عٍ نُ عٍ تُننَبّشِمَ شّيرَيٍ شَ شَرَنيِ مَ. عٍ نَشَ لُ نفَشَكٍرٍنيَ كُي. عٍ مَن نَشَ عٍ تُننَبّشِ تَامِ عِتَشُنقٍ نُن عَلَ مَشَندِقٍ مَ."},{"book":"تَرُشُي","chapter":"2","verse":"43","text":"فَاشُي نَشَ عٍ بِرِن سُشُ. شّيرَيٍ نَشَ كَابَنَكٌ نُن تْنشُمَ فبٍفبٍ رَبَ."},{"book":"تَرُشُي","chapter":"2","verse":"44","text":"دَنشَنِيَتْييٍ بِرِن نُ مَلَنشِ يِرٍ كٍرٍن. شَ مِشِ كٍرٍن سٍ سْتْ، نَ بَرَ قِندِ عٍ بِرِن فبٍ رَ."},{"book":"تَرُشُي","chapter":"2","verse":"45","text":"عٍ عٍ شَ سٍيٍ مَتِمَ، عٍ نُ عٍ هَرِفٍ عِتَشُن عٍ بٌرٍ مَ، كَنكَن نُ عَ هَيِ قَن نَ كُي."},{"book":"تَرُشُي","chapter":"2","verse":"46","text":"لْشْ يٌ لْشْ عٍ نُ عٍ مَلَنمَ هْرْ مْبَنشِ كُي، عٍ نُ دٌنسٍ دٌن عٍ شْنيِ سّيوّ نُن بْحّسَ كُي."},{"book":"تَرُشُي","chapter":"2","verse":"47","text":"عٍ نُ عَلَ مَتْشْمَ. عٍ نَشَ رَقَن بِرِن مَ. لْشْ يٌ لْشْ مَرِفِ نُ ندٍ سَمَ دَنشَنِيَتْي حَمَ كْنتِ شُن مَ."}]}