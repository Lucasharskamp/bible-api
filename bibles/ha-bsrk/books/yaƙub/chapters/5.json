{"data":[{"book":"Yaƙub","chapter":"5","verse":"1","text":"Yanzu fa sai ku saurara, ku masu arziki, ku yi kuka da ihu, saboda azabar da take zuwa a kanku."},{"book":"Yaƙub","chapter":"5","verse":"2","text":"Arzikinku ya ruɓa, asu kuma sun cinye tufafinku."},{"book":"Yaƙub","chapter":"5","verse":"3","text":"Zinariyarku da azurfarku sun yi tsatsa. Tsatsarsu kuwa za tă zama shaida a kanku, ta kuma ci namar jikinku kamar wuta. Kun ɓoye dukiya a kwanakin ƙarshe."},{"book":"Yaƙub","chapter":"5","verse":"4","text":"Ga shi! Zaluncin da kuka yi na hakkin ma’aikatan gonakinku yana ta ƙara. Kukan masu girbi ya kai kunnuwan Ubangiji Maɗaukaki."},{"book":"Yaƙub","chapter":"5","verse":"5","text":"Kun yi rayuwar jin daɗi a duniya kuna ci kuna sha na ganin dama. Kun ciyar da kanku kun yi ƙiba don ranar yanka."},{"book":"Yaƙub","chapter":"5","verse":"6","text":"Kun hukunta kun kuma kashe mutane marasa laifi, waɗanda ba su yi gāba da ku ba."},{"book":"Yaƙub","chapter":"5","verse":"7","text":"Saboda haka ’yan’uwa, sai ku yi haƙuri har dawowar Ubangiji. Ku dubi yadda manomi yakan jira gona ta ba da amfaninta mai kyau, da kuma yadda yake haƙurin jiran ruwan sama na damina da na kaka."},{"book":"Yaƙub","chapter":"5","verse":"8","text":"Haka ku ma, ku yi haƙuri, ku tsaya da ƙarfi, gama dawowar Ubangiji ya yi kusa."},{"book":"Yaƙub","chapter":"5","verse":"9","text":"’Yan’uwa, kada ku yi gunaguni da juna, don kada a hukunta ku. Alƙalin yana tsaye a bakin ƙofa!"},{"book":"Yaƙub","chapter":"5","verse":"10","text":"’Yan’uwa, ku ɗauki annabawa da suka yi magana a cikin sunan Ubangiji, a matsayin gurbi na haƙuri a cikin shan wahala."},{"book":"Yaƙub","chapter":"5","verse":"11","text":"Kamar yadda kuka sani, mukan ce da waɗanda suka jure, masu albarka ne. Kun ji daurewar Ayuba, kuka kuma ga abin da Ubangiji ya yi a ƙarshe. Ubangiji yana cike da tausayi da jinƙai."},{"book":"Yaƙub","chapter":"5","verse":"12","text":"’Yan’uwana, fiye da kome, kada ku yi rantsuwa ko da sama, ko da ƙasa ko da wani abu dabam. Bari “I” naku yă zama “I”. “A’a” naku kuma yă zama “A’a”, don kada a hukunta ku."},{"book":"Yaƙub","chapter":"5","verse":"13","text":"Akwai waninku da yake shan wahala? Ya kamata yă yi addu’a. Akwai wani mai murna? Sai yă rera waƙoƙin yabo."},{"book":"Yaƙub","chapter":"5","verse":"14","text":"Akwai waninku da yake ciwo? Ya kamata yă kira dattawan ikkilisiya su yi masa addu’a, su kuma shafa masa mai cikin sunan Ubangiji."},{"book":"Yaƙub","chapter":"5","verse":"15","text":"Addu’ar da aka yi cikin bangaskiya, za tă warkar da marar lafiya, Ubangiji zai tashe shi. In ya yi zunubi kuwa za a gafarta masa."},{"book":"Yaƙub","chapter":"5","verse":"16","text":"Saboda haka, ku furta wa juna zunubanku, ku yi addu’a saboda juna, domin ku sami warkarwa. Addu’ar mai adalci tana da iko da kuma amfani."},{"book":"Yaƙub","chapter":"5","verse":"17","text":"Iliya mutum ne kamar mu. Ya yi addu’a da gaske don kada a yi ruwan sama, ba a kuma yi ruwan sama a ƙasar ba har shekaru uku da rabi."},{"book":"Yaƙub","chapter":"5","verse":"18","text":"Ya sāke yin addu’a, sai sammai suka ba da ruwan sama, ƙasa kuma ta ba da amfaninta."},{"book":"Yaƙub","chapter":"5","verse":"19","text":"’Yan’uwana, in waninku ya kauce daga gaskiya, wani kuma ya komo da shi,"},{"book":"Yaƙub","chapter":"5","verse":"20","text":"sai yă tuna da wannan. Duk wanda ya komo da mai zunubi daga kaucewarsa, zai cece shi daga mutuwa, yă kuma rufe zunubai masu ɗumbun yawa."}]}