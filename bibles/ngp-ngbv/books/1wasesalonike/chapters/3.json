{"data":[{"book":"1Wasesalonike","chapter":"3","verse":"1","text":"Aho kize kinde hakikudaha kugendeela kufinyiliza, nekilamula kusigala kudya Asene kikedu,"},{"book":"1Wasesalonike","chapter":"3","verse":"2","text":"nekimtuma kwenyu ndugu ywetu Timoseo, mtumwa miyetu kwa ajili ya Mnungu mwo kubilikiza Mbuli Yedi ya Kilisito kimtuma vileke awageleni nguvu no kuwatendani mtoge mwo mhuwi wenyu,"},{"book":"1Wasesalonike","chapter":"3","verse":"3","text":"vileke mhuwi wa mnt'hu yeyose use kuuleka mhuwi hamwenga na kunda aho makunt'ho ayo. Nyuwe mmanya kugamba chaungwa kubwiilwa ni makunt'ho."},{"book":"1Wasesalonike","chapter":"3","verse":"4","text":"Kwaviya umwo chandile hamwenga na nyuwe kuwagambilani kugamba nekisulumizwe, naho nivo yalaile."},{"book":"1Wasesalonike","chapter":"3","verse":"5","text":"Nivo vilekile hamtuma Timoseo kwenyu. Nehidunduga kugojesa, nehimtuma vileke nnamanye zimbuli zo mhuwi wenyu. Nehyogoha kunda mwavu kawagezani niyo indima yose idya kidamanye yanda hi kint'hu!"},{"book":"1Wasesalonike","chapter":"3","verse":"6","text":"Haluse Timoseo kauya kale, kakigambila izimbuli zo mhuwi wenyu no lukunde lwenyu. Kakigambila kugamba mwakikumbukilisa mazuwa yose, naho mwaungisa kukiona enga naswe kiuungisa kuwaonani."},{"book":"1Wasesalonike","chapter":"3","verse":"7","text":"Kwaivo wandugu zetu, zimbuli zo mhuwi wenyu zikigela nguvu, mwa makunt'ho na msulumizo yose,"},{"book":"1Wasesalonike","chapter":"3","verse":"8","text":"Kwaivo haluse kiwagima kindedi uneva mkimala mtogile mwe kulunganywa na Zumbe."},{"book":"1Wasesalonike","chapter":"3","verse":"9","text":"Haluse chadaha kumgamba Mnungu ywetu nivedi kwa ajili yenyu. Chamgamba nivedi kwa kinyemi kinanacho hameso ya kwe kwa nyuwe."},{"book":"1Wasesalonike","chapter":"3","verse":"10","text":"Chagendeela kumlombeza Mnungu kilo na msi kwa mioyo yetu yose, vileke akink'he luneka lwa kwiza kuwaonani meso kwa meso, vileke kiwenk'heni vint'hu vihunguke mwo mhuwi wenyu."},{"book":"1Wasesalonike","chapter":"3","verse":"11","text":"Chamlombeza Mnungu mwenye, Tati yetu na Zumbe ywetu Yesu Kilisito, akidamanyile sila yo kwiza uko kwenyu."},{"book":"1Wasesalonike","chapter":"3","verse":"12","text":"Zumbe awatendeni lukude lwenyu lukunde no kugenyela, mkeungise nyuwe kwa nyuwe, naho muwaunge want'hu watuhu, enga ivo kikuwaungisani."},{"book":"1Wasesalonike","chapter":"3","verse":"13","text":"Naivo mioyo yenyu neitoge, nanywe nomnde hemwiina kulabila hameso ya Mnungu, na Tati yetu, umwo Zumbe Yesu akeza kwiza hamwenga na want'hu wakwe."}]}