{"data":[{"book":"Matthew","chapter":"10","verse":"1","text":"Jesus ne haga dagabuli ana dama agoago dilongoholu maa lua, gaa wanga gi digaula di mogobuna e hagabagi nia hagataalunga huaidu ge hagahili nia hagadilinga magi huogodoo."},{"book":"Matthew","chapter":"10","verse":"2","text":"Aanei nia ingoo digau agoago hagau: Simon e haga ingoo bolo Peter, dono duaahina daane go Andrew, James mo dono duaahina daane go John, nia dama daane Zebedee,"},{"book":"Matthew","chapter":"10","verse":"3","text":"Philip mo Bartholomew, Thomas mo Matthew go tangada hagabudu dagitedi, James tama Alphaeus, mo Thaddaeus,"},{"book":"Matthew","chapter":"10","verse":"4","text":"Simon di ‘Patriot’10.4 ‘Patriot’ Di hagabuulinga dangada ala e hai baahi hagammuni gi digau Rome, mo Judas Iscariot, taane e wanga a Jesus."},{"book":"Matthew","chapter":"10","verse":"5","text":"Jesus ne hagau ana gau dilongoholu maa lua aanei, ga helekai, “Goodou hudee hula gi nia gowaa digau tuadimee, be gi nia waahale digau Samaria."},{"book":"Matthew","chapter":"10","verse":"6","text":"Goodou hula gi baahi nia siibi ala ne nngala, go nia madawaawa Israel."},{"book":"Matthew","chapter":"10","verse":"7","text":"Hula agoago boloo, ‘Teenua King o God di Langi la gu hoohoo mai!’10.7 Luke 10.4-12"},{"book":"Matthew","chapter":"10","verse":"8","text":"Hagahili ina digau magi, haga mouli aga ina digau mmade, haga madammaa ina nia magi genegene, hagabagia nia hagataalunga huaidu. Wanga ina be godou mee ala ne hai mee ginai dehuia."},{"book":"Matthew","chapter":"10","verse":"9","text":"Hudee kae goolo, silber, be nia bahihadu i lodo godou budehede.10.9 Luke 10.4"},{"book":"Matthew","chapter":"10","verse":"10","text":"Hudee kae gada goloo be nia gahu mono suudi digagi, be togodogo, idimaa, tangada hai hegau le e wanga ginai nia mee ala e hagalee i dono baahi.10.10 1 Corinthians 9.14; 1 Timothy 5.18"},{"book":"Matthew","chapter":"10","verse":"11","text":"“Di godou dau adu gi lodo dahi waahale, be i lodo dahi guongo, halahala ina i mua tangada dela e tau di benebene goodou, noho hua i baahi o mee, gaa dae loo gi di godou hagatanga."},{"book":"Matthew","chapter":"10","verse":"12","text":"Di godou ulu adu gi lodo dahi hale, gi hagaaloho beenei, ‘Di aumaalia gi madalia goodou.’"},{"book":"Matthew","chapter":"10","verse":"13","text":"Maa digau di hale deelaa ga hagaahi mai goodou, heia di aumaalia dela i godou baahi gii noho i baahi digaula. Maa digaula ga hagalee benebene goodou, gaamai gi muli di godou hagaaloho."},{"book":"Matthew","chapter":"10","verse":"14","text":"Maa di hale, be di waahale ga hagalee hila adu gi goodou, be hagalee hagalongo adu gi godou agoago, hagatanga gi daha, duiduia ginai nia gelegele o godou babaawae.10.14 Nnegau 13.51"},{"book":"Matthew","chapter":"10","verse":"15","text":"Au e hagi adu gi iloo goodou, bolo di Laangi Hagi aga, God la ga koia dumaalia gi digau Sodom mo Gomorrah i digau di waahale deelaa!10.15 Matthew 11.24; Genesis 19.24-28"},{"book":"Matthew","chapter":"10","verse":"16","text":"“Hagalongo! Au ga hagau goodou be nia siibi gi nia paana lodo geinga. Gii pula i goodou gadoo be nia gihaa, hila gi lala be nia mwuroi.10.16 Luke 10.3"},{"book":"Matthew","chapter":"10","verse":"17","text":"Pula i goodou, idimaa, nia daangada ga lawalawa goodou, gaa lahi gi nia hale gabunga, ga dadaaligi goodou i lodo nia synagogee.10.17 Mark 13.9-11; Luke 12.11-12; 21.12-15"},{"book":"Matthew","chapter":"10","verse":"18","text":"Goodou gaa lahi gi mua nia dagi mo nia king i di Au, e haga modongoohia gi digaula mo digau tuadimee di Longo Humalia."},{"book":"Matthew","chapter":"10","verse":"19","text":"Di madagoaa digaula gaa lahi goodou gi di gabunga, hudee de nnoomaalia be goodou ga helekai bolo aha. Idimaa, di madagoaa hua deelaa ga dugu adu nnelekai ala e helekai ai goodou."},{"book":"Matthew","chapter":"10","verse":"20","text":"Godou helekai ala ga helekai ai, la hagalee mai i godou baahi, e lloomoi i baahi di Hagataalunga o Tamana, e helekai i godou baahi."},{"book":"Matthew","chapter":"10","verse":"21","text":"“Nia daangada gaa wanga nadau duaahina gi daaligidia gii mmade, gei nia damana gaa hai gadoo beelaa ang gi nadau dama. Nia dama ga hai baahi gi nadau maadua, gaa hai digaula gi daaligi gii mmade.10.21 Mark 13.12; Luke 21.16"},{"book":"Matthew","chapter":"10","verse":"22","text":"Nia daangada huogodoo ga hudiou adu gi goodou i di Au. Gei tangada dela ga daahi dono hagadonu gaa dae loo gi di hagaodi, deelaa go mee ga hagamouli.10.22 Matthew 24.9-13; Mark 13.13; Luke 21.17"},{"book":"Matthew","chapter":"10","verse":"23","text":"Maa goodou ga hagahuaidu go dahi waahale, hula gi di waahale dela i golo. Goodou gi iloo bolo goodou e deemee di hagalawa godou hegau i lodo nia waahale Israel, i mua di hanimoi Tama Tangada."},{"book":"Matthew","chapter":"10","verse":"24","text":"“Tamagiigi kuulu e aamua i dono tintei ai, di hege e aamua i dono dagi ai.10.24 Luke 6.40; John 13.16; 15.20"},{"book":"Matthew","chapter":"10","verse":"25","text":"Malaa, tamagiigi kuulu gii donu bolo ia gaa hai be dono tintei. Gei di hege gii donu bolo ia gaa hai be dono dagi. Maa tagi o di hale e haga ingoo bolo Beelzebul, digau o dono hale la ga haga ingoo gi nia ingoo koia e huaidu gi nonua!10.25 Matthew 9.34; 12.24; Mark 3.22; Luke 11.15"},{"book":"Matthew","chapter":"10","verse":"26","text":"“Malaa, goodou hudee mmaadagu i nia daangada. Nia mee ala e hagammuni, la ga haga kila aga, gei nia mee ala e de modongoohia huogodoo, la ga haga modongoohia aga.10.26 Mark 4.22; Luke 8.17"},{"book":"Matthew","chapter":"10","verse":"27","text":"Agu mee ala ne helekai adu gi goodou i lodo di bouli, goodou e hai gi helekai nia maa i lodo di laangi maalama. Gei agu mee ala ne helekai haga moolee adu gi goodou, hagadele ina i nia dahuhu o nia hale."},{"book":"Matthew","chapter":"10","verse":"28","text":"Hudee mmaadagu i digau ala e daaligi tuaidina, gei e deemee di daaligi di mouli. Gei goodou gi mmaadagu i God dela e mee di daaligi tuaidina mo di mouli i lodo di gowaa hagaduadua dee odi."},{"book":"Matthew","chapter":"10","verse":"29","text":"Nia manu mamaangi e lua e mee di hui gi teenedi hua e dahi, gei dahi manu i nia maa e doo gi hongo di gelegele ai maa di godou Damana digi dumaalia anga gii doo."},{"book":"Matthew","chapter":"10","verse":"30","text":"Gei adu gi goodou, nia ngaahulu o godou libogo la guu lawa di dau."},{"book":"Matthew","chapter":"10","verse":"31","text":"Malaa, hudee mmaadagu, idimaa, goodou koia e hagalabagau i nia manu huogodoo."},{"book":"Matthew","chapter":"10","verse":"32","text":"“Tangada dela ga haga modongoohia aga i mua nia daangada bolo ia tangada ni aagu, gei Au ga haga modongoohia aga a mee labelaa i mua dogu Damana dela i di langi."},{"book":"Matthew","chapter":"10","verse":"33","text":"Maa tangada ga hai baahi mai gi di Au i mua nia daangada, gei Au e hai baahi gi mee i mua dogu Damana i di langi.10.33 2 Timothy 2.12"},{"book":"Matthew","chapter":"10","verse":"34","text":"“Goodou hudee hagamaanadu bolo Au ne hanimoi belee gaamai di aumaalia gi henuailala. Deeai, Au hagalee ne hanimoi belee gaamai di aumaalia, gei di hulumanu dauwa."},{"book":"Matthew","chapter":"10","verse":"35","text":"Au ne hanimoi belee hagangalua aga i lodo nia dama daane gi hai baahi gi nadau damana, nia dama ahina gi hai baahi gi nadau dinana, nia ahina dau aga gi hai baahi gi nadau dinana dau aga. 10.35 Micah 7.6"},{"book":"Matthew","chapter":"10","verse":"36","text":"Nia hagadaumee o tangada ala koia e huaidu, la go digau dono hale."},{"book":"Matthew","chapter":"10","verse":"37","text":"“Tangada dela e aloho i dono damana mo dono dinana la ogu nua, la hagalee e tau bolo e hai dagu dama agoago. Tangada dela e aloho i dana dama daane mo dana dama ahina la ogu nua, la hagalee e tau bolo e hai dagu dama agoago."},{"book":"Matthew","chapter":"10","verse":"38","text":"Tangada dela hagalee kae dono loobuu ga daudali mai Au, geia hagalee e tau bolo e hai dagu dama agoago.10.38 Matthew 16.24; Mark 8.34; Luke 9.23"},{"book":"Matthew","chapter":"10","verse":"39","text":"Tangada dela e daahi hua dono mouli, geia ga de gidee dono mouli, gei tangada dela ga de hagahuodia eia dono mouli i di au, ia ga gidee dono mouli.10.39 Matthew 16.25; Mark 8.35; Luke 9.24; 17.33; John 12.25"},{"book":"Matthew","chapter":"10","verse":"40","text":"“Tangada dela ga benebene goodou, ko Au hua dela ne benebene go mee. Gei tangada dela e benebene Au, geia ne benebene hua Tangada dela ne hagau mai Au.10.40 Mark 9.37; Luke 9.48; 10.16; John 13.20"},{"book":"Matthew","chapter":"10","verse":"41","text":"Tangada dela ga benebene tangada kae hegau a God, idimaa mee tangada kae hegau ni God, tangada dela ne benebene a mee e kae dono hui duhongo i di hui o tangada kae hegau. Gei tangada dela ga benebene dana dangada hai donu, idimaa mee tangada hai donu, tangada dela ne benebene a mee e kae dono duhongo hui i tuhongo o tangada hai donu."},{"book":"Matthew","chapter":"10","verse":"42","text":"Au e hagi adu gi goodou di tonu, tangada ma gaa wanga dana ibu wai magalillili gi dogu ihoo dulii i agu daangada aanei, idimaa mee tama agoago ni aagu, geia e kae dono hui.”"}]}