{"data":[{"book":"اعداد","chapter":"6","verse":"1","text":"خداوند به موسی فرمود:"},{"book":"اعداد","chapter":"6","verse":"2","text":"«این دستورها را به بنی‌اسرائیل بده: وقتی که زنی یا مردی به طریق خاص، نذر کرده، خود را وقف خدمت خداوند نماید،"},{"book":"اعداد","chapter":"6","verse":"3","text":"باید از مشروبات الکلی یا شراب و یا حتی شراب تازه، آب انگور، انگور یا کشمش اجتناب کند."},{"book":"اعداد","chapter":"6","verse":"4","text":"درضمن در تمام ایام وقف خود، از هرآنچه که از درخت انگور به دست می‌آید، از هسته گرفته تا پوست آن، نخورد."},{"book":"اعداد","chapter":"6","verse":"5","text":"«در تمامی ایام نذرِ وقف شدگی خود، هرگز نباید موی سرش را بتراشد، زیرا او مقدّس و وقف خداوند شده است. پس تا پایان روزهای وقف خود باید بگذارد موی سرش بلند شود."},{"book":"اعداد","chapter":"6","verse":"6","text":"«در طول مدتی که وقف خداوند می‌باشد نباید به مرده‌ای نزدیک شود."},{"book":"اعداد","chapter":"6","verse":"7","text":"حتی اگر جنازهٔ پدر، مادر، برادر یا خواهرش باشد، او نباید خود را نجس سازد، زیرا موی سرش نشان وقف او به خداست."},{"book":"اعداد","chapter":"6","verse":"8","text":"او در تمام آن مدت وقف خداوند می‌باشد."},{"book":"اعداد","chapter":"6","verse":"9","text":"اگر کسی ناگهان در کنار او بمیرد، او نجس می‌شود و باید بعد از هفت روز موی خود را بتراشد تا نجاستش پاک شود."},{"book":"اعداد","chapter":"6","verse":"10","text":"روز هشتم باید دو قمری یا دو جوجه کبوتر پیش کاهن، دم در خیمهٔ ملاقات بیاورد."},{"book":"اعداد","chapter":"6","verse":"11","text":"کاهن یکی از پرنده‌ها را به عنوان قربانی گناه و دیگری را به عنوان قربانی سوختنی تقدیم کرده، جهت نجاست او کفاره کند. در همان روز او باید نذر خود را تجدید نموده، بگذارد دوباره موی سرش بلند شود."},{"book":"اعداد","chapter":"6","verse":"12","text":"روزهای نذرش که پیش از نجاستش سپری شده‌اند دیگر به حساب نیایند. او باید نذر خود را به خداوند از نو آغاز نموده، یک برهٔ نر یک ساله به عنوان قربانی جبران بیاورد."},{"book":"اعداد","chapter":"6","verse":"13","text":"«در پایان دورهٔ نذر خود به خداوند، باید دم در خیمهٔ ملاقات بیاید"},{"book":"اعداد","chapter":"6","verse":"14","text":"و یک برهٔ نر یک سالهٔ بی‌عیب جهت قربانی سوختنی برای خداوند بیاورد. همچنین باید یک برهٔ مادهٔ یک سالهٔ بی‌عیب برای قربانی گناه، یک قوچ بی‌عیب به عنوان قربانی سلامتی،"},{"book":"اعداد","chapter":"6","verse":"15","text":"یک سبد نان فطیر که از آرد مرغوب مخلوط با روغن زیتون درست شده باشد و قرصهای فطیر روغنی همراه با هدیهٔ آردی و نوشیدنی آن تقدیم کند."},{"book":"اعداد","chapter":"6","verse":"16","text":"کاهن باید این قربانیها و هدایا را از او گرفته، به حضور خداوند تقدیم نماید: قربانی گناه، قربانی سوختنی،"},{"book":"اعداد","chapter":"6","verse":"17","text":"و قوچ برای قربانی سلامتی همراه با یک سبد نان فطیر و هدیهٔ آردی و نوشیدنی آن."},{"book":"اعداد","chapter":"6","verse":"18","text":"«پس از آن، شخص وقف شده موی بلند سر خود را که علامت نذر اوست بتراشد. این عمل را دم در خیمهٔ ملاقات انجام داده، موی تراشیده شده را در آتشی که زیر قربانی سلامتی است بیندازد."},{"book":"اعداد","chapter":"6","verse":"19","text":"پس از تراشیده شدن موی سر آن شخص، کاهن سر دست بریان شدهٔ قوچ را با یک نان فطیر و یک قرص فطیر روغنی گرفته، همه را در دست او بگذارد."},{"book":"اعداد","chapter":"6","verse":"20","text":"سپس، کاهن همهٔ آنها را بگیرد و به عنوان هدیهٔ مخصوص در حضور خداوند تکان دهد. تمامی اینها با سینه و ران قوچ که در حضور خداوند تکان داده شده بودند، سهم مقدّس کاهن است. سپس آن شخص می‌تواند دوباره شراب بنوشد، چون از قید نذر خود آزاد شده است."},{"book":"اعداد","chapter":"6","verse":"21","text":"«این مقررات مربوط به کسی است که نذر می‌کند و خود را وقف خداوند می‌نماید و نیز مربوط به قربانیهایی است که باید در پایان دورهٔ نذر خود، تقدیم کند. علاوه بر اینها، او باید قربانیهای دیگری را که در ابتدای وقف کردن خود نذر کرده است تقدیم نماید.»"},{"book":"اعداد","chapter":"6","verse":"22","text":"سپس خداوند به موسی فرمود:"},{"book":"اعداد","chapter":"6","verse":"23","text":"«به هارون و پسرانش بگو که بنی‌اسرائیل را برکت داده، بگویند:"},{"book":"اعداد","chapter":"6","verse":"24","text":"«”خداوند شما را برکت دهد"},{"book":"اعداد","chapter":"6","verse":"25","text":"خداوند روی خود را بر شما تابان سازد"},{"book":"اعداد","chapter":"6","verse":"26","text":"خداوند لطف خود را به شما نشان دهد"},{"book":"اعداد","chapter":"6","verse":"27","text":"«هارون و پسرانش باید به این طریق برای قوم اسرائیل برکات مرا بطلبند و من ایشان را برکت خواهم داد.»"}]}