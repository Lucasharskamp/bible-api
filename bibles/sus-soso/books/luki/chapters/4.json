{"data":[{"book":"Luki","chapter":"4","verse":"1","text":"Isa to keli Yurudɛn, Ala Xaxili Sɛniyɛnxi nu goroxi a ma, a Isa xun ti gbengberenyi ra."},{"book":"Luki","chapter":"4","verse":"2","text":"Xi tongo naani bun ma, a nu na naa, Ibulisa nu katafe a ratantande. Isa mu sese don na waxati birin bun. Na xi kɔnti to kamali, kaamɛ nu na a ma."},{"book":"Luki","chapter":"4","verse":"3","text":"Ibulisa naxa a fala a bɛ, «Xa Ala xa Di nan i ra, yaamari fi yi gɛmɛ xa findi taami ra.»"},{"book":"Luki","chapter":"4","verse":"4","text":"Isa naxa a yaabi, «A sɛbɛxi Kitaabui kui, ‹Mixi mu baloma taami gbansan xa ra.›»"},{"book":"Luki","chapter":"4","verse":"5","text":"Ibulisa naxa fa a xanin geya fari, a duniɲa mangɛya birin masen a bɛ kerenyi ra."},{"book":"Luki","chapter":"4","verse":"6","text":"A naxa a fala a bɛ, «N yi mangɛya birin fima nɛ i ma a nun a dariyɛ, barima a soxi n tan nan yi. N fan nɔma a fide, n na wa a fife naxan yo ma."},{"book":"Luki","chapter":"4","verse":"7","text":"Na kui, xa i i felen n bɛ, i n batu, n a birin findima nɛ i gbe ra.»"},{"book":"Luki","chapter":"4","verse":"8","text":"Isa naxa a yaabi, «A sɛbɛxi Kitaabui kui, ‹I xa i Marigi Ala gbansan nan batu, i xa suyidi a keren nan bɛ.›»"},{"book":"Luki","chapter":"4","verse":"9","text":"Ibulisa man naxa a xanin Darisalamu, a a ti Ala xa hɔrɔmɔbanxi fari, yire itexi. A naxa a fala a bɛ, «Xa Ala xa Di nan lanxi i ma, tugan be ra,"},{"book":"Luki","chapter":"4","verse":"10","text":"barima a sɛbɛxi, ‹Ala yaamari fima nɛ a xa malekɛe ma i xa fe ra, e xa i kanta.›"},{"book":"Luki","chapter":"4","verse":"11","text":"A man sɛbɛxi, ‹E e bɛlɛxɛe rasoma nɛ i bun ma, e i rate alako i sanyi naxa din gɛmɛ ra.›»"},{"book":"Luki","chapter":"4","verse":"12","text":"Isa naxa a yaabi, «Kitaabui man a masenxi, ‹I naxa i Marigi Ala mato.›»"},{"book":"Luki","chapter":"4","verse":"13","text":"Ibulisa to gɛ katɛ birin nabade a xa Isa ratantan, a naxa keli a xun ma, han beenun a xa waxati gbɛtɛ xa a li."},{"book":"Luki","chapter":"4","verse":"14","text":"Isa naxa gbilen Galile bɔxi ma. Ala Xaxili Sɛniyɛnxi xa sɛnbɛ nu na a ma. A xa fe xibaaru naxa siga rayensen na yire birin."},{"book":"Luki","chapter":"4","verse":"15","text":"Isa nu mixie xaranma e xa salidee kui, birin nu a matɔxɔ."},{"book":"Luki","chapter":"4","verse":"16","text":"Isa naxa siga Nasarɛti, a xuruxi dɛnnaxɛ. Malabu lɔxɔɛ ma, a naxa so salide kui alɔ a nu darixi a ra ki naxɛ, a ti, a xa Kitaabui xaran mixie bɛ."},{"book":"Luki","chapter":"4","verse":"17","text":"E naxa Annabi Esayi xa Kitaabui so a yi. A to a itala, a naxa yire to a sɛbɛxi dɛnnaxɛ,"},{"book":"Luki","chapter":"4","verse":"18","text":"«Marigi Xaxili na n xun ma,"},{"book":"Luki","chapter":"4","verse":"19","text":"n xa xɛɛra iba mixie bɛ,"},{"book":"Luki","chapter":"4","verse":"20","text":"A naxa fa Kitaabui makuntan, a a so taalibi yi, a dɔxɔ. Birin e ya banbanxi a ra salide kui."},{"book":"Luki","chapter":"4","verse":"21","text":"A naxa masenyi ti fɔlɔ e bɛ, «To, yi sɛbɛli naxan xaranxi wo bɛ yi ki, a bara kamali.»"},{"book":"Luki","chapter":"4","verse":"22","text":"Birin nu a xa fe fanyi falama, e nu kaaba wɔyɛn fanyie ma naxee nu minima a kɛrɛ i. E naxa so e bore maxɔrinfe, «Yusufu xa di xa mu yi ki?»"},{"book":"Luki","chapter":"4","verse":"23","text":"Isa naxa a fala e bɛ, «N na a kolon wo yi taali sama nɛ n bɛ, ‹Seriba, i yɛtɛ dandan.› Wo man a falama nɛ n bɛ, ‹Muxu bara fe naxan birin mɛ i naxan nabaxi Kapɛrɛnamu, i man xa a mɔɔli raba i xɔnyi be.›"},{"book":"Luki","chapter":"4","verse":"24","text":"N xa nɔndi fala wo bɛ, namiɲɔnmɛ yo mu binyama a xɔnyi tan."},{"book":"Luki","chapter":"4","verse":"25","text":"Wo man xa wo tuli ti nɔndi ra. Kaaɲɛ ginɛ wuyaxi nu na Isirayila bɔxi ma Annabi Eliya xa waxati, kaamɛ to sin bɔxi ma, tunɛ ye mu bira ɲɛ saxan kike senni."},{"book":"Luki","chapter":"4","verse":"26","text":"Kɔnɔ Ala mu Annabi Eliya xɛɛ e tan Isirayilaka ginɛe sese ma, fo a to a xɛɛ kaaɲɛ ginɛ nde nan gbansan ma naxan nu na Sarepeta, Sidɔn bɔxi ma."},{"book":"Luki","chapter":"4","verse":"27","text":"Kunɛ kanyi wuyaxi fan nu na Isirayila bɔxi ma Annabi Elise xa waxati, kɔnɔ a mu e tan sese rayalan, fo Naaman Siriyaka gbansan, a na nan nayalan.»"},{"book":"Luki","chapter":"4","verse":"28","text":"E to yi fee mɛ, mixi birin naxee nu na salide kui, e bɔɲɛ naxa te Isa xili ma."},{"book":"Luki","chapter":"4","verse":"29","text":"E naxa keli, e a ramini taa fari ma. E xa taa to nu tixi geya ra, e naxa a xanin yire nde e xa a radin yɛ gelenyi ra."},{"book":"Luki","chapter":"4","verse":"30","text":"Kɔnɔ Isa naxa mini e tagi, a a xa kira suxu."},{"book":"Luki","chapter":"4","verse":"31","text":"Isa naxa goro Kapɛrɛnamu, Galile bɔxi taa nde. A to nu na mixie kawandife malabu lɔxɔɛ,"},{"book":"Luki","chapter":"4","verse":"32","text":"e naxa kaaba a xa xaranyi ma, barima a nu wɔyɛnma mangɛ sɛnbɛ nan na."},{"book":"Luki","chapter":"4","verse":"33","text":"Na salide kui, xɛmɛ nde nu na ɲinnɛ nu naxan fɔxɔ ra. A naxa sɔnxɔɛ rate fɔlɔ, a gbelegbele,"},{"book":"Luki","chapter":"4","verse":"34","text":"«Ee! Isa Nasarɛtika, i waxi munse xɔn ma muxu bɛ? I faxi muxu sɔntɔde nɛ? N na a kolon mixi naxan lanxi i ma. Ala xa Sɛniyɛntɔɛ nan na i ra.»"},{"book":"Luki","chapter":"4","verse":"35","text":"Isa naxa wɔyɛn a ma a xɔrɔxɔɛ ra, a a yamari, «I sabari. Gbilen yi xɛmɛ fɔxɔ ra.» Ɲinnɛ naxa xɛmɛ rabira bɔxi ɲama tagi, a fa gbilen a fɔxɔ ra. Xɛmɛ mu maxɔnɔ hali keren."},{"book":"Luki","chapter":"4","verse":"36","text":"Birin dɛ naxa ixara, e nu fa e bore maxɔrin, «Masenyi mɔɔli mundun yi ki? A ɲinnɛe yamarima nɔɛ nun sɛnbɛ ra, nee gbilen mixi fɔxɔ ra!»"},{"book":"Luki","chapter":"4","verse":"37","text":"Na kui, Isa xa fe xibaaru naxa yensen yɛ na bɔxi rabilinyi yire birin."},{"book":"Luki","chapter":"4","verse":"38","text":"Isa to mini salide kui, a naxa siga Simɔn xɔnyi. Simɔn bitanyi mu nu yalanxi. A fate nu ganxi a ma. E naxa Isa maxandi a xa a mali."},{"book":"Luki","chapter":"4","verse":"39","text":"Isa to ti a xun ma, a naxa wɔyɛn na fure ma, fure naxa a bɛɲin. A naxa keli keren na, a kuri so e bɛ."},{"book":"Luki","chapter":"4","verse":"40","text":"Soge to dula, e naxa fa furema mɔɔli birin na Isa xɔn ma. A naxa a bɛlɛxɛ sa e ma keren keren, a fa e rayalan."},{"book":"Luki","chapter":"4","verse":"41","text":"A naxa ɲinnɛe fan keri mixi wuyaxi fɔxɔ ra. Ɲinnɛe nu furemae bɛɲinma, e nu gbelegbele e nu a fala, «Ala xa Di nan na i ra!» Kɔnɔ Isa naxa e yamari, a e ratɔn wɔyɛnfe ra, barima e nu a kolon a Ala xa Mixi Sugandixi nan a ra."},{"book":"Luki","chapter":"4","verse":"42","text":"Na kuye iba, a naxa mini, a siga yire madunduxi nde. Ɲama naxa a fen han e a to. E nu katafe nɛ e xa kankan a ma, a naxa fa keli e xun."},{"book":"Luki","chapter":"4","verse":"43","text":"Kɔnɔ a naxa a masen e bɛ, «Fo n xa taa gbɛtɛe fan kawandi Ala xa mangɛya niini xa xibaaru fanyi ra, barima n xɛɛxi na nan ma.»"},{"book":"Luki","chapter":"4","verse":"44","text":"Na kui, a nu kawandi tima salidee kui Yudaya bɔxi ma."}]}