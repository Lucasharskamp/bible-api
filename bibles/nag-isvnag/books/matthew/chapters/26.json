{"data":[{"book":"Matthew","chapter":"26","verse":"1","text":"Jitia Jisu sob kotha khan koi kene khotom korise, Tai chela khan ke koise,"},{"book":"Matthew","chapter":"26","verse":"2","text":"“Tumikhan jani kene ase dui din pichete Nistar utsov din ahi ase, aru Manu laga Putro ke Cross te morai dibole di dibo.”"},{"book":"Matthew","chapter":"26","verse":"3","text":"Etu pichete mukhyo purohit aru bura khan sob ahikena moha purohit Caiaphas laga ghor te eke logote joma hoise."},{"book":"Matthew","chapter":"26","verse":"4","text":"Taikhan sob kineka kori kene Jisu ke dhoribo aru chalak pora Taike morai dibo, etu bhabona kori thakise."},{"book":"Matthew","chapter":"26","verse":"5","text":"Kilekoile taikhan majot te eneka koi thakise, “Utsov laga somoite nohoi, nohoile etu nimite manu khan majote jhagara ulabo pare.”"},{"book":"Matthew","chapter":"26","verse":"6","text":"Jitia Jisu Bethany bosti te ekjon bemar manu Simon koi kene tai laga ghor te thakise,"},{"book":"Matthew","chapter":"26","verse":"7","text":"aru Tai mez te bohi thakise, ekjon mahila Jisu usorte bisi daam laga tel ke ekta mati laga kolsi te hali kene anise, aru tai Jisu laga matha te hali dise."},{"book":"Matthew","chapter":"26","verse":"8","text":"Kintu jitia Jisu laga chela khan etu dikhise, taikhan ghusa hoi kene koise, “Eneka nuksan kora laga motlob to ki ase?"},{"book":"Matthew","chapter":"26","verse":"9","text":"Eitu ke bisi daam pora bikiri kori kene gorib manu khan ke dibo paribole thakise.”"},{"book":"Matthew","chapter":"26","verse":"10","text":"Kintu Jisu, etu sob jani kene, taikhan ke koise, “Tumikhan kele etu mahila ke digdar di ase? Tai moi nimite bhal kaam kori dise."},{"book":"Matthew","chapter":"26","verse":"11","text":"Kilekoile tumikhan logote gorib manu khan to hodai thakibo, kintu Moi tumikhan logote hodai nathakibo."},{"book":"Matthew","chapter":"26","verse":"12","text":"Kitia etu mahila pora Moi laga gaw uporte te tel hali dise, tai Moike kobor te nadhala age te taiyar koridi ase."},{"book":"Matthew","chapter":"26","verse":"13","text":"Hosa pora Moi tumikhan ke koi ase, jitia etu bhal khobor pura prithibi te prochar hobo, etu mahila pora ki korise tai laga yaad te etu kotha koribo.”"},{"book":"Matthew","chapter":"26","verse":"14","text":"Etu pichete baroh jon chela majote ekjon chela, Judas Iscariot, tai mukhyo purohit khan logot jaise,"},{"book":"Matthew","chapter":"26","verse":"15","text":"aru koise, “Apuni khan moike ki dibole itcha kori ase, jodi moi apnikhan nimite Jisu ke thogai diye?” Titia taikhan trista chandi laga sikka ulaikene taike dise."},{"book":"Matthew","chapter":"26","verse":"16","text":"Aru utu somoi pora Judas to kineka kori kene Jisu ke thogai dibo etu bisari thakise."},{"book":"Matthew","chapter":"26","verse":"17","text":"Etiya, khomir nathaka roti laga nakha-a utsov laga poila dinte Jisu laga chela khan eneka koi kene ahise, “Apuni kuntu jagate amikhan Nistar purbb laga khana kori bole nimite jaga taiyar koribo dibo itcha ase?”"},{"book":"Matthew","chapter":"26","verse":"18","text":"Jisu koise, “Sheher te jai kene kunba ekjon manu logote jabi aru taike kobi, ‘Malik pora koise, “Moi laga somoi usor hoi ase. Moi tumi laga ghor te Nistar purbb khana Moi laga chela khan nimite rakhibo.”’”"},{"book":"Matthew","chapter":"26","verse":"19","text":"Aru chela khan eneka he korise aru taikhan Nistar purbb nimite khana taiyar kori loise."},{"book":"Matthew","chapter":"26","verse":"20","text":"Jitia saam hoise, Jisu tai laga baroh jon chela khan logote khabole bohise."},{"book":"Matthew","chapter":"26","verse":"21","text":"Aru jitia taikhan khai thakise, Jisu koise, “Hosa pora Moi tumikhan ke koi ase, tumikhan majot te ekjon pora Amike thogai dibo.”"},{"book":"Matthew","chapter":"26","verse":"22","text":"Taikhan huni kene bisi mon dukh hoise, aru sob chela khan ekjon pichete ekjon eneka hudibole shuru hoise, “Probhu, hosa pora moi nohoi na?”"},{"book":"Matthew","chapter":"26","verse":"23","text":"Jisu jowab dikene koise, “Etu ekjon kun Moi logote mili kene ekta thali te khaise, tai pora he Moike thogai dibo."},{"book":"Matthew","chapter":"26","verse":"24","text":"Manu laga Putro jabo lagibo, jineka Tai nimite Isor kotha te likhi kene ase. Kintu utu manu ke bisi hai ase jun pora Manu laga Putro ke thogabole ase! Tai nimite to jonom nohua he bhal hobole ase.”"},{"book":"Matthew","chapter":"26","verse":"25","text":"Etiya Judas, kun Jisu ke thogabole thakise, jowab dikene koise, “Rabbi, hosa pora moi nohoi na? Jisu taike koise, “Tumi nijor pora he koi dise.”"},{"book":"Matthew","chapter":"26","verse":"26","text":"Jitia taikhan khai thakise, Jisu roti loi kene Isor ke asirbad dikena bhangai se. Aru chela khan ke dikene koise, “Lobi, aru khabi. Etu Moi laga gaw ase.”"},{"book":"Matthew","chapter":"26","verse":"27","text":"Titia, Jisu kup to loise aru Isor ke dhanyavad dise, aru taikhan ke eneka koi kene dise, “Tumikhan sob etu kup pora pi lobi."},{"book":"Matthew","chapter":"26","verse":"28","text":"Kilekoile etu Moi laga khun dwara vachan ase, etu pora sob manu paap pora khyama pabo."},{"book":"Matthew","chapter":"26","verse":"29","text":"Kintu Moi tumikhan ke koi ase, Baba laga rajyote Moi etu notun angur phol laga ros tumikhan logot napia tak, etu angur ros to aru napibo.”"},{"book":"Matthew","chapter":"26","verse":"30","text":"Jitia taikhan atma laga gana kori loise, taikhan ulaikene Oliv Pahar te jaise."},{"book":"Matthew","chapter":"26","verse":"31","text":"Etu pichete Jisu taikhan ke koise, “Tumikhan sob aji rati moi nimite biswas te giri jabo, kele koile Isor kotha te eneka likhi kene ase,"},{"book":"Matthew","chapter":"26","verse":"32","text":"Kintu Moi mora pora uthija pichete, Moi tumikhan laga age Galilee te jabo.”"},{"book":"Matthew","chapter":"26","verse":"33","text":"Kintu Peter jowab dikene Jisu ke koise, “Jodi sob manu Apuni ke chari le bhi, moi Apuni ke kitia bhi nacharibo.”"},{"book":"Matthew","chapter":"26","verse":"34","text":"Jisu taike koise, “Hosa pora Moi tumike koi ase, aji rati te, murga phojurte hala nakora age te, tumi Moike tin bar najane kobo.”"},{"book":"Matthew","chapter":"26","verse":"35","text":"Peter Jisu ke koise, “Jodi moi Apuni logote moribo lage koile bhi, moi kitia bhi Apuni ke najane nakobo.” Aru sob chela khan bhi eneka eke kotha koise."},{"book":"Matthew","chapter":"26","verse":"36","text":"Etu pichete Jisu taikhan logote Gethsemane koi kene ekta jagate jaise, aru chela khan ke koise, “Yate bohi thakibi Moi jai kene ta te prathana koribo."},{"book":"Matthew","chapter":"26","verse":"37","text":"Jisu pora Peter aru Zebedee laga duita chokra khan ke Tai logote loi jaise aru bisi chinta hoi kene mon dukh kori jaise."},{"book":"Matthew","chapter":"26","verse":"38","text":"Etu pichete Jisu taikhan ke koise, “Moi laga atma to bisi mon dukh ase, mori jabo nisena tak. Yate thakibi aru Moike rukhi thakibi.”"},{"book":"Matthew","chapter":"26","verse":"39","text":"Aru Jisu olop age te jaise, aru matha niche kori kene prathana korise. Tai koise, “Moi laga Baba, jodi Apuni itcha hoile, etu kup to Moi usor pora hatai dibi. Kintu, Moi laga itcha pora nohoi, hoile bhi Apuni laga itcha pora he.”"},{"book":"Matthew","chapter":"26","verse":"40","text":"Titia Jisu ahi kene chela khan ke ghumai thaka dikhise, aru Peter ke koise, “Tumikhan Moi nimite ek ghanta bhi rukhibole para nai?"},{"book":"Matthew","chapter":"26","verse":"41","text":"Sai thakibi aru prathana kori thakibi, titia tumikhan porikha te nagiribo nimite. Atma to hosa pora bhi itcha ase, kintu mangso to komjur ase.”"},{"book":"Matthew","chapter":"26","verse":"42","text":"Tai aru dusra bar prathana kori bole jaise, Tai koise, “Moi laga Baba, jodi etu Moi nakha tak Moi pora paar nohoi koile, Apuni laga itcha hobi.”"},{"book":"Matthew","chapter":"26","verse":"43","text":"Tai aru bhi ahi kene taikhan ke ghumai thaka dikhise, kele koile taikhan laga suku neendh pora bhari hoi kene thakise."},{"book":"Matthew","chapter":"26","verse":"44","text":"Taikhan ke aru chari kene aru tin bar ula prathana kori bole jaise, aru age nisena he koise."},{"book":"Matthew","chapter":"26","verse":"45","text":"Etu pichete Jisu ahikena Tai laga chela khan ke koise, “Tumikhan aru bhi ghumai kene aram kori ase? Sabi, somoi to ahi ase aru Manu laga Putro ke thogai kene paapi manu laga hathte dibole ase."},{"book":"Matthew","chapter":"26","verse":"46","text":"Uthi bhi, amikhan jabo. Sabi, kun moike thogabole ase, tai usorte ahi ase.”"},{"book":"Matthew","chapter":"26","verse":"47","text":"Jitia Tai kotha kori thakise, titia, Judas, baroh jon chela khan majote ekjon ahise. Tai logote bisi manu khan talwar aru lathi dhori kene thakise, mukhyo purohit aru cholawta khan pora pathaise."},{"book":"Matthew","chapter":"26","verse":"48","text":"Titia etu manu kun Jisu ke thogai dibole thakise tai pora ekta chihna kori kene koise, “Kunke moi chuma dibo, tai he ase. Taike dhori bhi.”"},{"book":"Matthew","chapter":"26","verse":"49","text":"Loge-loge tai Jisu usorte ahise aru koise, “Salam, Rabbi!” Aru tai Jisu ke chuma dise."},{"book":"Matthew","chapter":"26","verse":"50","text":"Jisu taike koise, “Sathi, tumi ki kori bole ahise etu kori lobi.” Etu pichete taikhan ahise, Jisu uporte hath lagaise, aru dhuri loise."},{"book":"Matthew","chapter":"26","verse":"51","text":"Sabi, ekjon kun Jisu usorte thakisele tai laga hath khuli se, aru tai laga talwar ulaikene moha purohit laga nokor ke marise aru tai laga kaan kati dise."},{"book":"Matthew","chapter":"26","verse":"52","text":"Titia Jisu taike koise, “Tumi laga talwar kote pora ulaise ta te wapas rakhibi, kun manu talwar uthabo tai etu talwar pora khotom hoi jabo."},{"book":"Matthew","chapter":"26","verse":"53","text":"Nohoile bhi tumikhan bhabe Moi Baba ke mati bona paribo, aru Tai baroh sorgodoth khan laga legion ekbar pora pathai dibo koi kene?"},{"book":"Matthew","chapter":"26","verse":"54","text":"Kintu eneka hoile Isor kotha ki likha ase etu kineka purah hobo, yate ki hoi ase etu sob nohoile?”"},{"book":"Matthew","chapter":"26","verse":"55","text":"Utu somoite Jisu manu khan ke koise, “Tumikhan talwar aru lathi loi kene Moike dhori bole ahise naki, jineka ekta chor ke dhuribole aha nisena? Hodai Moi mondoli te bohi kene sikhai thakise, aru tumikhan utu somoite Moike dhura nai."},{"book":"Matthew","chapter":"26","verse":"56","text":"Kintu eitu khan sob purah hoise, tineka hoile bhabobadi khan pora Isor kotha te likhi kene thaka khan pura hobo nimite.” Etu pichete sob chela khan Jisu ke chari kene polai jaise."},{"book":"Matthew","chapter":"26","verse":"57","text":"Jun khan Jisu ke dhori kene loi jaise, aru Caiaphas ekjon maha purohit laga usorte loi jaise, juntu jagate niyom likha khan aru bura manu khan joma hoi kene thakise."},{"book":"Matthew","chapter":"26","verse":"58","text":"Kintu Peter dur pora Jisu laga piche korise aru moha purohit laga bisar kora jagate jaise."},{"book":"Matthew","chapter":"26","verse":"59","text":"Etiya moha purohit aru tai laga sabha manu khan Jisu ke morai dibo koi kene misa gawahi dibole manu bisari thakise."},{"book":"Matthew","chapter":"26","verse":"60","text":"Taikhan ekjon bhi pa-a nai, etu laga age te bisi misa laga gawahi dibole khan thakisele. Kintu pichete khali duijon he age te ahise,"},{"book":"Matthew","chapter":"26","verse":"61","text":"Aru koise, “Etu manu koise, ‘Moi etu Isor laga girja ghor ke bhangai kene aru tin dinte bonai dibo pare.’”"},{"book":"Matthew","chapter":"26","verse":"62","text":"Utu dangor purohit khara kori kene Taike koise, “Apuni logote eku jowab nai? Eitu khan ki ase taikhan pora Apuni uporte gawahi di thaka to?”"},{"book":"Matthew","chapter":"26","verse":"63","text":"Kintu Jisu chup chap thakise. Aru dangor purohit Taike koise, “Moi jinda Isor laga naam pora apuni ke hukum di ase, Apuni amikhan ke kobi Apuni Isor laga Putro, Khrista to ase na nohoi.”"},{"book":"Matthew","chapter":"26","verse":"64","text":"Jisu taikhan ke jowab dise, “Tumi nijor pora he koi dise. Kintu Moi tumike koi ase, etiya pora tumikhan Manu laga Putro ke Hokti laga dyna hathte bohi thaka dikhibo, aru akas laga badal uporte aha dikhibo.”"},{"book":"Matthew","chapter":"26","verse":"65","text":"Etu pichete moha purohit bisi ghusa hoi kene tai laga kapra phataise, aru koise, “Etu manu Isor laga bodnam korise! Amikhan aru ki etiya gawahi lage? Sabi, etiya amikhan sob Isor laga bodnam huni loise."},{"book":"Matthew","chapter":"26","verse":"66","text":"Tumikhan laga ki bhabona ase?” Taikhan jowab dikene koise, “Tai to mora he thik hobo.”"},{"book":"Matthew","chapter":"26","verse":"67","text":"Etu pichete taikhan Jisu laga chehera te thuki se aru Taike marise, aru kunba khan to thapor marise,"},{"book":"Matthew","chapter":"26","verse":"68","text":"eneka koi kene, “Amikhan ke bhabobani koribi, tumi Khrista. Kun pora tumike mari ase?”"},{"book":"Matthew","chapter":"26","verse":"69","text":"Etiya, Peter to ghor bahar te bohi thakise, aru ekjon nokor chukri tai usorte ahise aru koise, “Tumi bhi Jisu logote Galilee te thakise.”"},{"book":"Matthew","chapter":"26","verse":"70","text":"Kintu tai sob laga usorte nohoi koise, “Tumi ki laga kotha kori ase moi najane.”"},{"book":"Matthew","chapter":"26","verse":"71","text":"Jitia tai dorja laga bahar te ulaise, dusra ekjon nokorni taike dikhise aru manu khan ke koise, “Etu manu bhi Nazareth Jisu logote thakise.”"},{"book":"Matthew","chapter":"26","verse":"72","text":"Tai aru bhi nohoi koi kene kosom khaise, “Moi etu manu ke najane!”"},{"book":"Matthew","chapter":"26","verse":"73","text":"Aru olop deri pichete jun khan ta te khara thakise, taikhan ahikena Peter ke koise, “Hosa pora tumi bhi taikhan majote ekjon ase, tumi laga kotha kora pora he bujhi jaise.”"},{"book":"Matthew","chapter":"26","verse":"74","text":"Etu pichete tai kosom dise aru khaise, “Ami etu manu ke najane,” aru loge-loge murga hala korise."},{"book":"Matthew","chapter":"26","verse":"75","text":"Etu pichete Peter Jisu pora ki hoise le etu yaad korise, “Murga hala nakora age te tumi Moike tin bar najane kobo.” Eneka hoi kene tai bahar te ulaise aru bisi mon tita hoi kene kandise."}]}