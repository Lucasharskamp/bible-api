{"data":[{"book":"FEƝƝINANNDE","chapter":"12","verse":"1","text":"Maande njannde feeɲi ka kammu: tawi ko debbo ɓorniiɗo naange ngen, lewru ndun no ka ley koyɗe makko, e *meetelol ngol koode sappoo e ɗiɗi ka hoore makko."},{"book":"FEƝƝINANNDE","chapter":"12","verse":"2","text":"Tawi ko sowiiɗo, himo sonkude fii muuseendi jibingol ngol."},{"book":"FEƝƝINANNDE","chapter":"12","verse":"3","text":"Maande goo kadi feeɲi ka kammu: tawi e hino *ningiwii njanin boɗewii, ngii ko'e jeeɗiɗi e galaaɗi sappo, tawi katanji jeeɗiɗi no e hoore ɗen ko'e."},{"book":"FEƝƝINANNDE","chapter":"12","verse":"4","text":"Tawi bukkol maggii on no fitta feccere tammere koode ɗen ka kammu, bugoo ka leydi. Tawi ngin ningiwii no darii yeeso debbo wonɗo firtaade on fii moɗugol boobo on nde o firtori mo."},{"book":"FEƝƝINANNDE","chapter":"12","verse":"5","text":"O firtii boobo gorko, ardortooɗo leƴƴi ɗin fow labbooru njandi. On boobo makko wippitaa, nawraa ka Alla, ka jullere makko laamu."},{"book":"FEƝƝINANNDE","chapter":"12","verse":"6","text":"Onsay debbo on dogi, yaari ka wulaa, ka o joginoo nokkuure ka Alla eɓɓannoo mo, fii no o dankoree ɗon e nder balɗe wuluure e teemeɗɗe ɗiɗi e cappanɗe jeegoo."},{"book":"FEƝƝINANNDE","chapter":"12","verse":"7","text":"Hare waɗi ka kammu, Miikaa'iilu e malaa'ikaaɓe mun ɓen piiridi e ngin ningiwii. Ningiwii ngin e malaa'ikaaɓe mun ɓen kadi piiridi e maɓɓe."},{"book":"FEƝƝINANNDE","chapter":"12","verse":"8","text":"Kono ngii foolaali, tawi wonunde alanaa ngii ka kammu, kangii e malaa'ikaaɓe maggii ɓen."},{"book":"FEƝƝINANNDE","chapter":"12","verse":"9","text":"Ngin ningiwii njanin, ɗun ko ndiya mboddi araniri wi'eteendi Ibuliisa maa Seytaane, ngin faljingii yimɓe aduna on fow, bugodaa e malaa'ikaaɓe mun ɓen ka leydi."},{"book":"FEƝƝINANNDE","chapter":"12","verse":"10","text":"Onsay mi nani hawa tiiɗuka ka kammu, no wi'a:"},{"book":"FEƝƝINANNDE","chapter":"12","verse":"11","text":"Ɓe foolirii ngii ƴiiƴan Baalun kun,"},{"book":"FEƝƝINANNDE","chapter":"12","verse":"12","text":"Ko ɗun waɗi, weltee yo kammuuli"},{"book":"FEƝƝINANNDE","chapter":"12","verse":"13","text":"Ɓay ngin ningiwii tawii bugaama ka leydi, ngii jokki debbo heɓunooɗo boobo gorko on."},{"book":"FEƝƝINANNDE","chapter":"12","verse":"14","text":"Onsay debbo on yeɗaa gabitanji simbirre mawnde nden, fii ko o wiirira ka wulaa, ka nokkuure makko, ka o danketee ɗon e nder saa'i, e nder saa'iiji e feccere saa'i, ka woɗɗitii mboddi ndin."},{"book":"FEƝƝINANNDE","chapter":"12","verse":"15","text":"Immorde ka sekko mayri, mboddi ndin furi ndiyan wa maayo ɓaawo debbo on, fii no o yoolora ka maayo."},{"book":"FEƝƝINANNDE","chapter":"12","verse":"16","text":"Kono leydi ndin faabii debbo on, ndin leydi udditi hunduko mun kon, ndi yari maayo ngo ngin ningiwii furiri sekko mun kon."},{"book":"FEƝƝINANNDE","chapter":"12","verse":"17","text":"Ngin ningiwii seytinani debbo on, ngii yahi haɓugol luttuɓe e jurriya makko on ɓen, ɗun ko ɓen ɗoftiiɓe yamirooje Alla ɗen, humii e seeditoore Iisaa nden."},{"book":"FEƝƝINANNDE","chapter":"12","verse":"18","text":"Onsay ngii darii ka hoore njaareendi ka baharu."}]}