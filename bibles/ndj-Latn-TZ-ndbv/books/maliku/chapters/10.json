{"data":[{"book":"Maliku","chapter":"10","verse":"1","text":"Yesu afumili apa kayenda mlima wa Yudeya, mbaka kumwambu ya lweni lwa Yoludani. Lipinga lya vandu limyendela kandi, mweni kavawula kandi kucha yivelili chishovi chaki."},{"book":"Maliku","chapter":"10","verse":"2","text":"Topi Vafwalisayu vamyendela, vakamyeshi vamdasha, “Wuli nyanyi Malawu va yufwi, mlumi kumleka mdala waki?”"},{"book":"Maliku","chapter":"10","verse":"3","text":"Yesu kavadasha, “Musa kavalayila liki?”"},{"book":"Maliku","chapter":"10","verse":"4","text":"Veni vayangula, “Musa katulayila mlumi pamuleka mdala waki kwa kumgayila talaka.”"},{"book":"Maliku","chapter":"10","verse":"5","text":"Yesu kavawombela, “Musa avayandikilili Malawu kwanongwa ya ndima shyenu sidindalili."},{"book":"Maliku","chapter":"10","verse":"6","text":"Kufuma ulumbi wa mlima, Chapanga kalumba mlumi na mdala. Mayandiku vakuwomba,"},{"book":"Maliku","chapter":"10","verse":"7","text":"‘Mlumi damleki tati waki na mau waki, kuyenda kuyilumba na mdala waki,"},{"book":"Maliku","chapter":"10","verse":"8","text":"davavi mvili wumu.’ Ponopa vava kucha mvili wumu, vavili kandi ha."},{"book":"Maliku","chapter":"10","verse":"9","text":"Topi chalumbili Chapanga, mundu alekanishi ng'odu.”"},{"book":"Maliku","chapter":"10","verse":"10","text":"Pavayingilili kandi munyumba, vanachuli vaki vamdashili filongu fila."},{"book":"Maliku","chapter":"10","verse":"11","text":"Mweni kavawombela, “Yamleka mdala mundu wa kwaa na kumheta wingi akali akagola uwoni."},{"book":"Maliku","chapter":"10","verse":"12","text":"Na mdala yamleka mlumi waki wa kwaa na kutoliwa na wingi akugola uwoni.”"},{"book":"Maliku","chapter":"10","verse":"13","text":"Vandu vamuyeghela Yesu vananguta avavikili mawoku, lakini vanachuli vaki vavalakalila."},{"book":"Maliku","chapter":"10","verse":"14","text":"Yesu pawonili nawula, akalalili kavawombela, “Muvaleki vananguta ava vayisi kwa nenga, mukotoo kavakanila, nongwa wutwa wa kumbindi kwa Chapanga wuva kwa vandu kucha vananguta ava."},{"book":"Maliku","chapter":"10","verse":"15","text":"Nguvawombela nakaka, mundu yoyosi yangajila kuupokela wutwa wa kumbindi kwa Chapanga kucha mwananguta, dayingili ng'o muwutwa wa kumbindi kwa Chapanga.”"},{"book":"Maliku","chapter":"10","verse":"16","text":"Pambeli kavapokela vananguta vala kavakusikila na kuvanemela."},{"book":"Maliku","chapter":"10","verse":"17","text":"Yesu pakandili kandi mwanja waki, mundu yumu kamtuvilila, kamtundamila paulongolu paki, kamdasha “Muwula msangi, goli wuliwuli mbati unofu wa jola?”"},{"book":"Maliku","chapter":"10","verse":"18","text":"Yesu kayangula, “Wuli ukungema msangi? Kwahela yaveli msangi ila Chapanga weka yaki."},{"book":"Maliku","chapter":"10","verse":"19","text":"Kuvamanya Malawu: ‘Ukotoo kugola uwoni, ukotoo kuwulagha, ukotoo kuhija, ukotoo kutovelela udesi, ukotoo kudeta ufyangu, uvatundamili tati waku na mau waku.’ ”"},{"book":"Maliku","chapter":"10","verse":"20","text":"Mundu yula kamyangula, “Muwula, afi fyosi gola kukandila ngali msongolu.”"},{"book":"Maliku","chapter":"10","verse":"21","text":"Yesu kamlola, kamtama, kamuwombela, “Chikupota chindu chimu, yendi kawuli findu fyosi fiwuveli nafyu, na mbiya dawusipati wuvagayili vagaju na yuwi dawuvi na lusanja kumbindi kwa Chapanga. Pambeli wisi ungovikeli.”"},{"book":"Maliku","chapter":"10","verse":"22","text":"Papikanishili afi, ang'ong'utekili, ayendili kunu kakikinala, nongwa aveli na mali sitangalili."},{"book":"Maliku","chapter":"10","verse":"23","text":"Yesu alolili mbembi shosi, avawombilili vanachuli vaki, “Ndambu dayivi yidindala kwa valundamali kuyingila muwutwa wa kumbindi kwa Chapanga!”"},{"book":"Maliku","chapter":"10","verse":"24","text":"Vanachuli vayikanganika filongu fyaki. Yesu kavawombela kandi, “Vana vangu, yidindala nendu kuyingila muwutwa wa kumbindi kwa Chapanga!"},{"book":"Maliku","chapter":"10","verse":"25","text":"Yipusuka nendu kwa ng'ongolu mkomi kucha ndembu yivamkema ngamiya kwingila chilanga cha sasiya, ngatu hela mlundamali kuyingila muwutwa wa kumbindi kwa Chapanga!”"},{"book":"Maliku","chapter":"10","verse":"26","text":"Vanachuli vaki vayikanganika nendu vakayidasheyi, “Ghani dawesi kulowoka?”"},{"book":"Maliku","chapter":"10","verse":"27","text":"Yesu kavalola kavawombela, “Kwa mundu ahotoli ngo'du, lakini kwa Chapanga findu fyosi fikuhotuliwa.”"},{"book":"Maliku","chapter":"10","verse":"28","text":"Petili kamuwombela, “Wuli yufwi tufileka findu fyosi, tukukovikela yuwi!”"},{"book":"Maliku","chapter":"10","verse":"29","text":"Yesu adetili, “Nakaka nguvawombela, kila mundu yaleka libudi na mlongu na mhaja na mau na tati na vana na fitava kwanongwa ya nenga na kwanongwa ya Chilongu cha Nyanyi,"},{"book":"Maliku","chapter":"10","verse":"30","text":"dapokeli fitangalili mumajuva ava. Dapokeli mibudi na valongu vahaja na vamau na vana pamu na kugoboka, mumajuva vakwisa dapokeli unofu wa jola."},{"book":"Maliku","chapter":"10","verse":"31","text":"Hata naha vatangalili vaveli vakomi mumlima davavi vadokwa na Vagaju vaveli mumlima davavi vakomi.”"},{"book":"Maliku","chapter":"10","verse":"32","text":"Topi pavaveghi munjila kuyenda kumbindi Yelusalemu na Yesu avalongulili. Vandumindumi vaki valwangili na vandu vamkovikeleyi vatilili. Yesu avatolili kandi pambali vala lilongu na vavili, kakanda kuvawombela fila dafimfiki."},{"book":"Maliku","chapter":"10","verse":"33","text":"Kavawombela, “Mpikanishi! Tukuyenda Yelusalemu, aku Mwana wa Mundu davamtoli kwa vatambika vakomi na vawula va Malawu. Veni davamuhighi njifwa, pambeli davamtoli kwa vandu vangajila kuva Vayawudi."},{"book":"Maliku","chapter":"10","verse":"34","text":"Veni davadanili na davandemeli mita, davandovi ndomondu na kung'ulaya. pavapita majuva matatu dashukuki.”"},{"book":"Maliku","chapter":"10","verse":"35","text":"Yakobi na Yohani, vana va Sebidayu, vayendili kwa Yesu vamuwombela, “Muwula, tukudayila utugoleli chindu datukuluvi.”"},{"book":"Maliku","chapter":"10","verse":"36","text":"Yesu amdashili, “Mkudayila nivagoleli liki?”"},{"book":"Maliku","chapter":"10","verse":"37","text":"Vamyangula, “Utujumishi tuyikali yumu mwambu waku wa kumkiyi na yumonga kumlilu muukomi waki.”"},{"book":"Maliku","chapter":"10","verse":"38","text":"Yesu kavawombela, “Mumanya ng'odu mkudadava liki! Mkuwesha wuli wuli kulandila mulwindi lwa kugoboka, awu kabatishiwa kucha vabatishiwi nenga?”"},{"book":"Maliku","chapter":"10","verse":"39","text":"Vamyangula, “Tukuwesha.”"},{"book":"Maliku","chapter":"10","verse":"40","text":"Hata naha ghani dayikali mwambu wangu wa kumlilu awu kumkiyi, chichuku cha nenga ha kushaula ila davavi vala vavikiliwi kala.”"},{"book":"Maliku","chapter":"10","verse":"41","text":"Vala vanachuli vamonga lilongu pavapikanishili afi, vakandili kuvakalalila Yakobi na Yohani."},{"book":"Maliku","chapter":"10","verse":"42","text":"Yesu avakemili, avawombilili, “Mumanya kucha vala vakwiholiwa vatavala va vandu, vakutavala vandu vawu kwa liwovi na vakomi ava vavatavalili vandu vawu."},{"book":"Maliku","chapter":"10","verse":"43","text":"Lakini kwa yumwi yikotoo kuva naha, ila yadayila kuva mkomi wenu, ghavi ndumindumi va yumwi."},{"book":"Maliku","chapter":"10","verse":"44","text":"Kwa yumwi yadayila kuva wa kwaa, ghavi ndumindumi va vosi."},{"book":"Maliku","chapter":"10","verse":"45","text":"Nongwa Mwana wa Mundu ayisili vakotoo kumkimbanikila ila kuvakimbanikila na kuvakombola vandu vatangalili.”"},{"book":"Maliku","chapter":"10","verse":"46","text":"Topi vafikili Yeliku, Yesu paghaveyi akufuma pala na vanachuli vaki pamu na lipinga likomi lya vandu, ngalimesu, mwana va Timayu vakumkema Balitimayu, avelili kayikala mumbali ya deha akudadava vamutangi."},{"book":"Maliku","chapter":"10","verse":"47","text":"Papikanishili Yesu wa Nasaleti akutyangila pala, kakanda kukema kwa lishu likomi, “Yesu, Mwana va Dawudi! Ung'oneli lusungu!”"},{"book":"Maliku","chapter":"10","verse":"48","text":"Vandu vatangalili vamlakalila, Unyamali lakini mweni awutili nendu, “Mwana wa Dawudi, ung'oneli lusungu!”"},{"book":"Maliku","chapter":"10","verse":"49","text":"Yesu awolukili, kadeta, “Mumkemi.”"},{"book":"Maliku","chapter":"10","verse":"50","text":"Mweni ayasili ligololi lyaki pambali, ajumbili kamyendela Yesu."},{"book":"Maliku","chapter":"10","verse":"51","text":"Yesu amdashili, “Ukudayila ngugoleli liki?”"},{"book":"Maliku","chapter":"10","verse":"52","text":"Yesu amuwombilili, “Yendi, kujumila kwaku kukulowola.”"}]}