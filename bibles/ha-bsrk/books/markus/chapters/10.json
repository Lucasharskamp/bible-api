{"data":[{"book":"Markus","chapter":"10","verse":"1","text":"Sai Yesu ya tashi daga nan ya tafi yankin Yahudiya, da kuma ƙetaren Urdun. Taron mutane suka sāke zuwa wurinsa, ya kuma koya musu kamar yadda ya saba."},{"book":"Markus","chapter":"10","verse":"2","text":"Waɗansu Farisiyawa suka zo suka gwada shi, ta wurin yin masa tambaya cewa, “Daidai ne bisa ga doka, mutum yă saki matarsa?”"},{"book":"Markus","chapter":"10","verse":"3","text":"Ya amsa ya ce, “Me Musa ya umarce ku?”"},{"book":"Markus","chapter":"10","verse":"4","text":"Suka ce, “Musa ya ba da izini mutum yă rubuta takardar saki, yă kuma kore ta.”"},{"book":"Markus","chapter":"10","verse":"5","text":"Yesu ya ce, “Saboda taurin kanku ne, Musa ya rubuta muku wannan doka."},{"book":"Markus","chapter":"10","verse":"6","text":"Amma a farkon halitta, Allah ya ‘halicce su miji da mace.’10.6 Far 1.27"},{"book":"Markus","chapter":"10","verse":"7","text":"‘Saboda wannan dalili, mutum zai bar mahaifinsa da mahaifiyarsa, yă manne wa matarsa,"},{"book":"Markus","chapter":"10","verse":"8","text":"su biyun kuma za su zama jiki ɗaya.’10.8 Far 2.24 Saboda haka, su ba mutum biyu ba ne, amma mutum ɗaya."},{"book":"Markus","chapter":"10","verse":"9","text":"Domin haka, abin da Allah ya haɗa, kada mutum yă raba.”"},{"book":"Markus","chapter":"10","verse":"10","text":"Da suna cikin gida kuma, sai almajiran suka tambayi Yesu game da wannan."},{"book":"Markus","chapter":"10","verse":"11","text":"Ya amsa ya ce, “Duk wanda ya saki matarsa, ya auri wata, yana da laifin aikata zina a kan matar da ya saki."},{"book":"Markus","chapter":"10","verse":"12","text":"In kuma ta saki mijinta ta auri wani, ta yi zina ke nan.”"},{"book":"Markus","chapter":"10","verse":"13","text":"Mutane suka kawo ƙananan yara wurin Yesu don yă taɓa su, amma almajiran suka kwaɓe su."},{"book":"Markus","chapter":"10","verse":"14","text":"Da Yesu ya ga haka, sai ya yi fushi, ya ce musu, “Ku bar yara ƙanana su zo wurina, kada ku hana su, gama mulkin Allah na irin waɗannan ne."},{"book":"Markus","chapter":"10","verse":"15","text":"Gaskiya nake gaya muku, duk wanda bai karɓi mulkin Allah kamar ƙaramin yaro ba, ba zai taɓa shiga mulkin ba.”"},{"book":"Markus","chapter":"10","verse":"16","text":"Sai ya ɗauki yaran a hannuwansa, ya ɗibiya musu hannuwansa, ya kuma albarkace su."},{"book":"Markus","chapter":"10","verse":"17","text":"Da Yesu ya kama hanya, sai wani mutum ya ruga da gudu ya zo wajensa, ya durƙusa a gabansa ya ce, “Malam nagari, me zan yi domin in gāji rai madawwami?”"},{"book":"Markus","chapter":"10","verse":"18","text":"Yesu ya amsa ya ce, “Don me kake ce da ni mai nagarta? Ai, ba wani nagari, sai Allah kaɗai."},{"book":"Markus","chapter":"10","verse":"19","text":"Ka san dokokin da suka ce, ‘Kada ka yi kisankai, kada ka yi zina, kada ka yi sata, kada ka ba da shaida ta ƙarya, kada ka cuci wani, ka girmama mahaifinka da mahaifiyarka.’10.19 Fit 20.12; M Sh 5.16-20”"},{"book":"Markus","chapter":"10","verse":"20","text":"Mutumin ya ce, “Malam, ai, tun ina yaro na kiyaye duk waɗannan.”"},{"book":"Markus","chapter":"10","verse":"21","text":"Yesu ya kalle shi da ƙauna ya ce, “Abu ɗaya ka rasa, ka tafi ka sayar da duk abin da kake da shi, ka ba wa matalauta, za ka kuwa sami dukiya a sama. Sa’an nan ka zo ka bi ni.”"},{"book":"Markus","chapter":"10","verse":"22","text":"Da jin wannan, sai mutumin ya ɓata fuskarsa, ya tafi da baƙin ciki, gama yana da arziki sosai."},{"book":"Markus","chapter":"10","verse":"23","text":"Yesu ya dudduba, sai ya ce wa almajiransa, “Yana da wuya fa masu arziki su shiga mulkin Allah!”"},{"book":"Markus","chapter":"10","verse":"24","text":"Almajiransa suka yi mamakin kalmominsa. Amma Yesu ya sāke ce musu, “’Ya’yana, yana da wuya fa a shiga mulkin Allah!"},{"book":"Markus","chapter":"10","verse":"25","text":"Ya fi sauƙi raƙumi yă shiga ta kafar allura, da mai arziki yă shiga mulkin Allah.”"},{"book":"Markus","chapter":"10","verse":"26","text":"Almajiran suka yi mamaki ƙwarai, suka ce wa juna, “To, wa zai sami ceto ke nan?”"},{"book":"Markus","chapter":"10","verse":"27","text":"Yesu ya kalle su ya ce, “Ga mutum kam, wannan ba mai yiwuwa ba ne, amma ga Allah, wannan mai yiwuwa ne; dukan abubuwa masu yiwuwa ne ga Allah.”"},{"book":"Markus","chapter":"10","verse":"28","text":"Bitrus ya ce, “Mun bar kome domin mu bi ka!”"},{"book":"Markus","chapter":"10","verse":"29","text":"Yesu ya amsa ya ce, “Gaskiya nake gaya muku, babu wanda zai bar gida, ko ’yan’uwa maza da mata, ko mahaifiya, ko mahaifi, ko ’ya’ya, ko gonaki saboda ni, da kuma bishara,"},{"book":"Markus","chapter":"10","verse":"30","text":"sa’an nan yă kāsa samun ninkinsu ɗari a zamanin yanzu (na gidaje, da ’yan’uwa mata, da ’yan’uwa maza, da uwaye, da ’ya’ya, da gonaki amma tare da tsanani) a lahira kuma yă sami rai madawwami."},{"book":"Markus","chapter":"10","verse":"31","text":"Amma da yawa da suke na farko, za su zama na ƙarshe, na ƙarshe kuma, za su zama na farko.”"},{"book":"Markus","chapter":"10","verse":"32","text":"Suna haurawa a hanyarsu zuwa Urushalima ke nan, Yesu yana a gaba, almajiran suna bin sa suna mamaki, waɗanda suke bi kuma suna ji tsoro. Ya sāke kai Sha Biyun nan gefe, ya gaya musu abin da zai faru da shi."},{"book":"Markus","chapter":"10","verse":"33","text":"Ya ce, “Za mu haura zuwa Urushalima, za a bashe Ɗan Mutum, ga manyan firistoci da malaman dokoki. Za su yi masa hukuncin kisa, a kuma ba da shi ga Al’ummai,"},{"book":"Markus","chapter":"10","verse":"34","text":"waɗanda za su yi masa ba’a, su tofa masa miyau, su yi masa bulala, su kuma kashe shi. Bayan kwana uku kuma yă tashi.”"},{"book":"Markus","chapter":"10","verse":"35","text":"Sai Yaƙub da Yohanna, ’ya’yan Zebedi maza suka zo wurinsa suka ce, “Malam, muna so ka yi mana duk abin da muka roƙa.”"},{"book":"Markus","chapter":"10","verse":"36","text":"Ya tambaye su ya ce, “Me kuke so in yi muku?”"},{"book":"Markus","chapter":"10","verse":"37","text":"Suka amsa suka ce, “Ka bar ɗayanmu yă zauna a damarka, ɗayan kuma a hagunka, a cikin ɗaukakarka.”"},{"book":"Markus","chapter":"10","verse":"38","text":"Yesu ya ce, “Ba ku san abin da kuke roƙo ba. Za ku iya shan kwaf da zan sha, ko a yi muku baftisma da baftismar da aka yi mini?”"},{"book":"Markus","chapter":"10","verse":"39","text":"Suka ce, “Za mu iya.”"},{"book":"Markus","chapter":"10","verse":"40","text":"amma zama a damana ko haguna, ba ni nake ba da izinin ba. Waɗannan wurare na waɗanda aka riga aka shirya musu ne.”"},{"book":"Markus","chapter":"10","verse":"41","text":"Da sauran goman suka ji wannan, sai suka yi fushi da Yaƙub da Yohanna."},{"book":"Markus","chapter":"10","verse":"42","text":"Yesu ya kira su ya ce musu, “Kun sani waɗanda aka san su da mulkin al’ummai sukan nuna musu iko, hakimansu ma sukan gasa musu iko."},{"book":"Markus","chapter":"10","verse":"43","text":"Ba haka ya kamata yă zama da ku ba. A maimakon, duk wanda yake so yă zama babba a cikinku, dole yă zama bawanku."},{"book":"Markus","chapter":"10","verse":"44","text":"Duk wanda kuma yake so yă zama na farko, dole yă zama bawan kowa."},{"book":"Markus","chapter":"10","verse":"45","text":"Gama ko Ɗan Mutum ma, bai zo domin a bauta masa ba, amma don yă yi bauta, yă kuma ba da ransa fansa saboda mutane da yawa.”"},{"book":"Markus","chapter":"10","verse":"46","text":"Sai suka iso Yeriko. Sa’ad da Yesu da almajiransa tare da taro mai yawa suke barin birnin, wani makaho da ake kira Bartimawus kuwa (wato, “ɗan Timawus”), yana zaune a gefen hanya yana bara."},{"book":"Markus","chapter":"10","verse":"47","text":"Da ya ji cewa Yesu Banazare ne, sai ya ɗaga murya, yana cewa, “Yesu Ɗan Dawuda, ka yi mini jinƙai!”"},{"book":"Markus","chapter":"10","verse":"48","text":"Mutane da yawa suka kwaɓe shi, suka ce yă yi shiru, amma ya ƙara ɗaga murya yana cewa, “Ɗan Dawuda, ka yi mini jinƙai!”"},{"book":"Markus","chapter":"10","verse":"49","text":"Yesu ya tsaya ya ce, “Ku kira shi.”"},{"book":"Markus","chapter":"10","verse":"50","text":"Ya jefar da mayafinsa waje ɗaya, ya yi wuf, ya zo wurin Yesu."},{"book":"Markus","chapter":"10","verse":"51","text":"Yesu ya tambaye shi ya ce, “Me kake so in yi maka?”"},{"book":"Markus","chapter":"10","verse":"52","text":"Yesu ya ce, “Je ka, bangaskiyarka ta warkar da kai.” Nan da nan, ya sami ganin gari, ya kuma bi Yesu suka tafi."}]}