{"data":[{"book":"Luke","chapter":"7","verse":"1","text":"Хун Иисус хуԓәнтәм мир пеԓа йасәӈԓаԓ хŏԓасәт, Капернаум воша мӑнәс."},{"book":"Luke","chapter":"7","verse":"2","text":"Щита и сот ԉаԉ йох ŏх ху7:2 сот ԉаԉ йох ŏх ху – сотник, центурион, римский офицер; митхуйәԓ ԓавәртат кӑшаӈ ус, сŏрмәԓ вŏԓԓы ванамәс. Щи митху ԓўв шек мостыйа тӑйсәԓы."},{"book":"Luke","chapter":"7","verse":"3","text":"Иисус эԓты хуԓмаԓ кемән, ԓўв иудейәт хŏща уна уԓты икет эԓты тухәԓԓаԓ Иисус хŏща китсәԓԓы, йастәты, ԓўв митхуйәԓ тўмтака верты урәӈән, ат йŏхтәс."},{"book":"Luke","chapter":"7","verse":"4","text":"Ԓыв Иисус хŏща йŏхәтмеԓән, эвԓа-йŏԓа Ԓўвеԓ пойәксэԓ, щиты пŏтәртԓәт: \"Нӑӈен ԓўвеԓа щит верты рӑхәԓ, ԓўв йӑм хŏйат,"},{"book":"Luke","chapter":"7","verse":"5","text":"ԓўв мирэв мостыйа тӑйԓәԓы, хŏԓна Турәм йасӈа утәԓтәты хот мўӈева верәс\"."},{"book":"Luke","chapter":"7","verse":"6","text":"Иисус ԓыв пиԓԓаԓән мӑнәс. Туп хун Ԓўв ԉаԉ йох ŏх ху хот ԉэпа йŏхтәс, ԉаԉ йох ŏх ху ԓухәсԓаԓ йэщаԓт китсәԓы, йастәты: \"Йэшәк Турәм Куща, йэԓԓы аԓ мӑна, ма мўй вŏԓаӈ хŏйат, ма хотэма Нӑӈ ат ԓŏксән,"},{"book":"Luke","chapter":"7","verse":"7","text":"щишән, мӑнэм ма йӑм хŏйата ӑт ԓуӈәтсэм, Нӑӈ хŏщайэн ванамәты урәӈән; туп и йасәӈ йаста, митхуйэм тўмтака йиԓ."},{"book":"Luke","chapter":"7","verse":"8","text":"Ма ищи хуԓәтты хŏйат, туп ма иԓпемән ищи ԉаԉ йохәт уԓԓәт, ита йастәԓәм: \"Мӑна\", па мӑнәԓ, пӑ кимета йастәԓәм: \"Ты йўва!\", пӑ йиԓ, митхуйэма йастәԓәм: \"Щит вера\", пӑ верәԓ\"."},{"book":"Luke","chapter":"7","verse":"9","text":"Щит хуԓмаԓ кемән, Иисус ԓўв пелайәԓ ӑԓ ватәԓ пӑ, йŏхԓы каремәман, Ԓўв йўпеԓән шушәм хŏйатәта йастәс: \"Нынана пŏтәртԓәм, тӑмәщ эвәԓты щир Ма Израиль мир хŏща хŏԓна ӑт уйәтсәм\"."},{"book":"Luke","chapter":"7","verse":"10","text":"Китыԓыйәм мŏхет, йŏхԓы йŏхәтмеԓән, кӑшаӈ митхуйэԓ, уйәтмеԓән, тўмтака йўвмаԓ."},{"book":"Luke","chapter":"7","verse":"11","text":"Щи йўпийән Иисус Наин нэмпи воша мӑнәс; ар пеләк утәԓтәты йŏхԓаԓ пӑ тэԓыйэ хŏйат Ԓўв пиԓәԓән шушсәт."},{"book":"Luke","chapter":"7","verse":"12","text":"Хун Ԓўв вош пушас ова вана йŏхтәс, вош эԓты пӑрәм хŏйат ким этәԓтәса, икиԓы хӑщәм ими туп тӑйәм и пŏхәԓ ус. Ши ими пиԓән вош эԓты ар хŏйат шушәс."},{"book":"Luke","chapter":"7","verse":"13","text":"Ими шийаԓәмаԓ кемән, Турәм Куща сӑмәԓ хощты питәс, щаԉа ўсԓы пӑ ԓўвеԓа йастәс: \"Аԓ хоԓԓа!\""},{"book":"Luke","chapter":"7","verse":"14","text":"Вана шушман, Иисус ԓэԓтŏта йошәԓән хӑнәмтыйәс; ӑпа тўвәм мŏхет иԓ ԓойсәт. Щӑԓта Иисус йастәс: \"Энәмты пŏх, нӑӈена йастәԓәм, нŏх ԓойа!\""},{"book":"Luke","chapter":"7","verse":"15","text":"Пӑрәм пŏх нŏх опсәс пӑ пŏтәртты питәс; Иисусән ԓўв аԋԏеԓ йоша катԓәптәса."},{"book":"Luke","chapter":"7","verse":"16","text":"Хŏйатәт пӑԓщәмән йŏхәтсайәт, пӑ ԓыв Турәм вŏԓаӈа айәԓтты питсәт, пŏтәртԓәт: \"Вŏԓаӈ, ун Турәм йасәӈ туты хŏйат этәс, мўӈ кўтэвән уԓ! Турәм мирәԓ хŏща ԋотты йŏхтәс!\""},{"book":"Luke","chapter":"7","verse":"17","text":"Тӑмәщ айкеԓ Ԓўв эԓтэԓ Иудея мўв ԓŏвата пӑ керәтман иса лакки ԓӑрпиԓәс."},{"book":"Luke","chapter":"7","verse":"18","text":"Иоанн тӑм верәт утәԓтәты йохԓаԓ эԓты хуԓсәԓы."},{"book":"Luke","chapter":"7","verse":"19","text":"Кӑт хŏйатӈәԓаԓ вана вохман, Иисус хŏща китсәԓы, иԋщәсты: \"Нӑӈ мўй Щит, Хŏй йŏхәтты верәԓ уԓ, мўй пӑ па Ŏт ԓавәԓты мосәԓ?\""},{"book":"Luke","chapter":"7","verse":"20","text":"Ԓын Иисус хŏща йŏхәтсәӈән, йастәсӈән: \"Иоанн йиӈка ԓŏӈәԓтыты хŏйат минэмән Нӑӈ хŏщайэна иԋщәсты китсәԓы: \"Нӑӈ мўй Щит, Хŏй йŏхәтты верәԓ уԓ, мўй пӑ па Ŏт ԓавәԓты мосәԓ?\""},{"book":"Luke","chapter":"7","verse":"21","text":"Щи пŏрайән Иисус ар сыр муш пӑ кӑши эԓты, кўԉ сŏх эԓты йӑмәԓтәс, пӑ мŏԓты кем сэмԓы хŏйатәта ватты щир мойԓәс."},{"book":"Luke","chapter":"7","verse":"22","text":"Щӑԓта Ԓўв щиты йŏхԓы йастәс: \"Мӑнаты пӑ Иоанна пŏтәртаты, мўй ватсәты, хуԓсәты: сэмԓы хŏйатәт сэмәӈа йиԓәт, нохты хŏйатәт йӑма шушиԓыԓәт; ԓайӈәӈ ԋўлмәӈ хŏйатәт сыстама йиԓәт, пӑԓԓы хŏйатәт хуԓԓәт, пӑрәм хŏйатәт нŏх ԓыԓӈатԓайәт, пӑ нўша хŏйатәта Йӑм айкеԓ эԓты сыйәӈа пŏтәртԓа;"},{"book":"Luke","chapter":"7","verse":"23","text":"Щит ŏйәӈ, хŏй мӑнэма эвәԓты нŏх ӑт вŏԓыйәԓ\"."},{"book":"Luke","chapter":"7","verse":"24","text":"Иоанн китәм йохӈән мӑнәм йўпийән, Иисус мирәԓа Иоанн эԓты пŏтәртты питәс: \"Хӑр пӑ таԓ мўва мўй ватты йӑхсәты? Вотән йовәԓты тŏрән ватты?"},{"book":"Luke","chapter":"7","verse":"25","text":"Мўй пӑ ватты нын йӑхсәты? Ԓэпәт сŏхәта ԓумәтԓыйәм хŏйат ватты? Йӑма ԓумәтԓыйәм пӑ тащәӈа уԓты хŏйатәт хон хотәтән уԓԓәт."},{"book":"Luke","chapter":"7","verse":"26","text":"Мўй пӑ ватты нын йӑхсәты? Турәм йасәӈ туты хŏйат? Йӑна, пŏтәртԓәм нынана, Турәм йасәӈ туты хŏйат эԓты вŏԓаӈшәк хŏйат ватты йӑхсәты."},{"book":"Luke","chapter":"7","verse":"27","text":"Тӑм щит, хŏй эԓты хӑшман уԓԓа: \"Тӑм, Ма айкеԓ туты хŏйатэм Нӑӈ йэԓпенән китԓэм, xойән Нӑӈ йушен Нӑӈ йэԓпенән ԓэщатԓа\"."},{"book":"Luke","chapter":"7","verse":"28","text":"Щишән нынана пŏтәртԓәм: иметән сэма пайтәм хŏйатәт кўтән, Иоанн йиӈка ԓŏӈәԓтыты хŏйат эԓты ԓӑтәӈшәк Турәм йасәӈ туты хŏйат ӑнтом; туп мет ай ŏт Турәм Хон Уԓәпсайән ԓўв эԓтайәԓ ԓӑтәӈшәк\"."},{"book":"Luke","chapter":"7","verse":"29","text":"Хŏԓ Ԓўвеԓ хуԓәнтәм мир, пӑ налог ӑкәтты мŏхет, Турәм вещкат вер вана ўйман, Иоанн йиӈка ԓŏӈәԓтыты щирән йиӈка ԓŏӈәԓтысайәт;"},{"book":"Luke","chapter":"7","verse":"30","text":"фарисейәт пӑ Закона утәԓтәты икет йиӈка ԓŏӈәԓтыты ӑт кашащсәт, Турәм ԓӑӈхаты щир вана ӑт усэԓ."},{"book":"Luke","chapter":"7","verse":"31","text":"Щӑԓта Турәм Куща йастәс: \"Ин тӑм хŏйат рут артаԓәты мосәԓ, хŏй хŏрпет? Ԓыв хŏй хŏрпет?"},{"book":"Luke","chapter":"7","verse":"32","text":"Ԓыв вош хӑры хŏща омәсты ԋаврэмәт хŏрпет, кўтԓаԓән ўвәтԓәт пӑ пŏтәртԓәт: ”Мўӈ нарәс йўхән нын урӈәнән йŏтсув, нын пӑ ӑт йаксәты, мўӈ хоԓԓәты арәт арисув, нын ӑт хоԓԓәсты”."},{"book":"Luke","chapter":"7","verse":"33","text":"Иоанн йиӈка ԓŏӈәԓтыты хŏйат йŏхтәс: ԋаԋ ӑт ԓэԓ, ўна ӑт йищәԓ, пӑ пŏтәртԓәты: ”Ԓўв ԓыпеԓән кўԉ уԓ”."},{"book":"Luke","chapter":"7","verse":"34","text":"Хŏйат Пŏх йŏхтәс: ԓэԓ пӑ йищәԓ; пӑ йастәԓты: ’’Тӑта щи хŏйат, хŏй ԓэԓ пӑ ўна йищәԓ, налог ӑкәтты хŏйатәт пиԓән, кӑрэкәӈ хŏйатәт пиԓән ԓухса уԓ’’."},{"book":"Luke","chapter":"7","verse":"35","text":"Ŏшәӈ–щащәӈ нŏмәс хŏԓыйэ ԓўв ԋаврэмԓаԓән вещката пӑйәтса\"."},{"book":"Luke","chapter":"7","verse":"36","text":"И фарисейән Иисус ԓэты вохса; Ԓўв хота ԓŏӈәс, пӑсан сурыйа иԓ опсәс."},{"book":"Luke","chapter":"7","verse":"37","text":"Щи вошән и уԉԋайа уԓты нэ ус, Иисус фарисей хотән ԓэты вер хуԓмаԓ кемән, нŏви кев эԓты верәм, эпԓәӈ миро вŏйән пŏнәм, ващ турпи пўт тус."},{"book":"Luke","chapter":"7","verse":"38","text":"Щӑԓта, ԓўв шӑш пеләк сӑхат Иисус кўрнат шŏма шаншәха омәсман пӑ хоԓԓәман, Ԓўв кўрԓаԓ сэмйикән ŏвӈәԓтты пӑ ŏхсŏхԓаԓән нŏх мухты питсәԓы. Ԓўв кўрԓаԓ мосәԓтәсԓы пӑ эпԓәӈ миро вŏйән ԋŏсәтсәԓы."},{"book":"Luke","chapter":"7","verse":"39","text":"Хун Иисус вохәм фарисей щит шийаԓәс, нумәсэмәс: \"Тӑм йӑна Турәм йасәӈ туты хŏйат ки ус, Ԓўв ԓуԓән уйәтсәԓы, хŏй, мўй хŏрпи нэ Ԓўв хŏщайәԓ хӑныԓыйәԓ, щит кӑрэкәӈ нэ\"."},{"book":"Luke","chapter":"7","verse":"40","text":"Ԓўв пеԓайәԓ Иисус йастәс: \"Симон! Ма нӑӈена мŏԓты йастәты верэм уԓ\". Ԓўв йастәс: \"Пŏтәрта, Утәԓтәты Ху\"."},{"book":"Luke","chapter":"7","verse":"41","text":"Иисус йастәс: \"И ŏхәӈ ху кӑт артнайәӈ хŏйатӈән тӑйәс: итәԓ – ветсот динарий7:41 динарий - словарь ванта, киметәԓ – ветйаӈ."},{"book":"Luke","chapter":"7","verse":"42","text":"Ԓын артнайԓын сŏхәптәты ŏх ӑт тӑйсәӈән, щишән ŏхәӈ ху кӑтӈән артнайԓын йŏрэмәсԓы. Йаста, мӑты ŏтәԓән ŏхәӈ ху мет мостыйа тӑйԓа?\""},{"book":"Luke","chapter":"7","verse":"43","text":"Симон йастәс: \"Аԓт щитэн, хŏйа ԓўв аршәк ŏх йŏрэмәс\". Иисус ԓўвеԓа йастәс: \"Йӑна щиты пŏтәртԓән\"."},{"book":"Luke","chapter":"7","verse":"44","text":"Ин нэ пеԓа керԓәман, Симона йастәс: \"Тӑм нэ нӑӈена ныԓа? Ма нӑӈ хотэна йŏхәтсәм, нӑӈ кўр ԉŏхәтты йик Мӑнэм ӑт мӑсән, ԓўв пӑ Ма кўрԓам сэм йикԓаԓән ŏвӈәԓтсәԓы, ŏхсŏхԓаԓән нŏх мўхсәԓы;"},{"book":"Luke","chapter":"7","verse":"45","text":"уйтатмемәнән нӑӈ Мӑнэм хŏԓна ӑт мосәԓтәсэн, ԓўв пӑ, Ма йŏхәтмем ўш эԓты, Ма кўрԓам мосәԓтәты ӑт вŏԓыйәԓ."},{"book":"Luke","chapter":"7","verse":"46","text":"Нӑӈ Ма ŏхем оливка вŏйән ӑт ԋŏсәтсэн, ԓўв пӑ эпԓәӈ миро вŏйән кўрԓам ԋŏсәтсәԓы."},{"book":"Luke","chapter":"7","verse":"47","text":"Щишән, Ма нӑӈена йастәԓәм: Ма пеԓайэм артан сӑмәӈа уԓты верәԓ аԉәԓ, мўй арат ԓўв ар кӑрэкԓаԓ йŏрэмәсайәт; хŏйа шимәԓ нўр йŏрэмәԓа, щит шимәԓ сӑмәӈа уԓ\"."},{"book":"Luke","chapter":"7","verse":"48","text":"Иисус щи нэ пеԓа йастәс: \"Нӑӈ кӑрэкԓан йŏрэмәсайәт\"."},{"book":"Luke","chapter":"7","verse":"49","text":"Ԓўв пиԓәԓән пӑсан сурыйән опсәм мŏхет нумәсты питсәт: \"Хŏй тӑм, кӑрэкәт пӑ йŏрэмәԓ?\""},{"book":"Luke","chapter":"7","verse":"50","text":"Иисус пӑ нэӈа йастәс: \"Нӑӈ эвәԓты верэнән нӑӈ нŏх пайәтсайән, йӑм нŏмәсән мӑна!\""}]}