{"data":[{"book":"Máté","chapter":"8","verse":"1","text":"Mikor lejött a hegyről, nagy sokaság követte őt,"},{"book":"Máté","chapter":"8","verse":"2","text":"És íme, odajött egy bélpoklos, leborult előtte, és mondta: „Uram, ha akarod, megtisztíthatsz engem.“"},{"book":"Máté","chapter":"8","verse":"3","text":"Jézus kinyújtotta kezét, megérintette, és ezt mondta: „Akarom, tisztulj meg.“ És azonnal eltisztult annak poklossága."},{"book":"Máté","chapter":"8","verse":"4","text":"Ekkor ezt mondta neki Jézus: „Vigyázz, senkinek se szólj. Hanem eredj, mutasd meg magadat a papnak, és vidd fel az ajándékot, amelyet Mózes rendelt, bizonyságul nekik.“"},{"book":"Máté","chapter":"8","verse":"5","text":"Mikor pedig bement Jézus Kapernaumba, egy százados ment hozzá, és kérte őt."},{"book":"Máté","chapter":"8","verse":"6","text":"Ezt mondta: „Uram, a szolgám otthon gutaütötten fekszik, és nagy kínokat szenved.“"},{"book":"Máté","chapter":"8","verse":"7","text":"Ezt mondta neki Jézus: „Elmegyek, és meggyógyítom.“"},{"book":"Máté","chapter":"8","verse":"8","text":"De a százados ezt felelte neki: „Uram, nem vagyok méltó, hogy az én hajlékomba jöjj, hanem csak szólj egy szót, és meggyógyul az én szolgám."},{"book":"Máté","chapter":"8","verse":"9","text":"Mert én is hatalom alá rendelt ember vagyok, és vannak alattam vitézek, és ha azt mondom egyiknek: Eredj el, elmegy; és a másiknak: Gyere ide, odajön; és a szolgámnak: Tedd ezt, megteszi.“"},{"book":"Máté","chapter":"8","verse":"10","text":"Jézus pedig amikor ezt meghallotta, elcsodálkozott, és ezt mondta az őt követőknek: „Bizony mondom néktek, még Izraelben sem találtam ilyen nagy hitet."},{"book":"Máté","chapter":"8","verse":"11","text":"De mondom nektek, sokan jönnek majd napkeletről és napnyugatról, letelepednek Ábrahámmal, Izsákkal és Jákóbbal a mennyeknek országában;"},{"book":"Máté","chapter":"8","verse":"12","text":"az ország fiait pedig kivetik a külső sötétségre, ahol lesz majd sírás és fogcsikorgatás.“"},{"book":"Máté","chapter":"8","verse":"13","text":"És Jézus ezt mondta a századosnak: „Eredj el, és legyen néked a te hited szerint.“ És meggyógyult annak szolgája, abban az órában."},{"book":"Máté","chapter":"8","verse":"14","text":"Amikor bement Jézus Péter házába, és látta, hogy annak anyósa fekszik és lázas,"},{"book":"Máté","chapter":"8","verse":"15","text":"rátette kezét, és elhagyta őt a láz, fölkelt, és szolgált nekik."},{"book":"Máté","chapter":"8","verse":"16","text":"Az est beálltával pedig kivittek hozzá sok ördöngöst, és egy szóval kiűzte a tisztátalan lelkeket, és meggyógyított minden beteget;"},{"book":"Máté","chapter":"8","verse":"17","text":"hogy beteljesedjék, amit Ézsaiás próféta mondott így szólván:"},{"book":"Máté","chapter":"8","verse":"18","text":"Látván pedig Jézus a nagy sokaságot maga körül, megparancsolta, hogy menjenek át a túlsó partra."},{"book":"Máté","chapter":"8","verse":"19","text":"Hozzámenve egy írástudó, ezt mondta neki: „Mester, követlek téged, akárhová mégy.“"},{"book":"Máté","chapter":"8","verse":"20","text":"Jézus pedig így válaszolt: „A rókáknak van barlangjuk, és az égi madaraknak fészkük, de az Emberfiának nincs hová fejét lehajtania.“"},{"book":"Máté","chapter":"8","verse":"21","text":"Egy másik a tanítványai közül ezt mondta neki: „Uram, engedd meg, hogy előbb elmenjek, és eltemessem atyámat.“"},{"book":"Máté","chapter":"8","verse":"22","text":"Jézus pedig ezt mondta neki: „Kövess engem, és hagyd, hogy a halottak temessék el halottaikat.“"},{"book":"Máté","chapter":"8","verse":"23","text":"Amikor hajóra szállt, követték őt tanítványai."},{"book":"Máté","chapter":"8","verse":"24","text":"És íme, nagy vihar támadt a tengeren, annyira, hogy a hajót elborították a hullámok, ő pedig aludt."},{"book":"Máté","chapter":"8","verse":"25","text":"Tanítványai pedig odamentek hozzá, felköltötték, és ezt mondták: „Uram, ments meg minket, mert elveszünk.“"},{"book":"Máté","chapter":"8","verse":"26","text":"De ő ezt mondta nekik: „Mit féltek, ó, kicsinyhitűek?“ Ekkor fölkelt, megdorgálta a szeleket és a tengert, és nagy csendesség lett."},{"book":"Máté","chapter":"8","verse":"27","text":"Az emberek pedig elcsodálkoztak, és mondták: „Kicsoda ez, hogy mind a szelek, mind a tenger engedelmeskedik neki?“"},{"book":"Máté","chapter":"8","verse":"28","text":"Amikor eljutottak a túlsó partra, a gadaraiak tartományába, két ördöngös ment eléje, akik a sírboltokból kijőve igen kegyetlenkedtek, annyira, hogy senki sem mert azon az úton járni."},{"book":"Máté","chapter":"8","verse":"29","text":"Kiáltoztak, és ezt mondták: „Mi közünk hozzád, Jézus, Istennek Fia? Azért jöttél ide, hogy idő előtt meggyötörj minket?“"},{"book":"Máté","chapter":"8","verse":"30","text":"Tőlük távol pedig egy nagy disznónyáj legelészett."},{"book":"Máté","chapter":"8","verse":"31","text":"Az ördögök pedig kérték őt, és ezt mondták: „Ha kiűzöl minket, engedd meg, hogy abba a disznónyájba mehessünk!“"},{"book":"Máté","chapter":"8","verse":"32","text":"Ő pedig ezt mondta nekik: „Menjetek!“ Azok pedig kimenve, belementek a disznónyájba. És íme, az egész disznónyáj a meredekről a tengerbe rohant, és odaveszett a vízbe."},{"book":"Máté","chapter":"8","verse":"33","text":"A pásztorok pedig elfutottak, bementek a városba, és hírül adtak mindent, azt is, ami az ördöngösökkel történt."},{"book":"Máté","chapter":"8","verse":"34","text":"Íme, az egész város kiment Jézus elé, és mihelyst meglátták, kérték őt, hogy távozzék az ő határukból."}]}