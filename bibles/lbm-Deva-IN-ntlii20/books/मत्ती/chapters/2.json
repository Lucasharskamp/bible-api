{"data":[{"book":"मत्ती","chapter":"2","verse":"1","text":"हेरोदेस राजा को दिनो म जब यहूदिया प्रदेश को बैतलहम गांव म यीशु को जनम भयो, त पूर्व दिशा सी कुछ जोतिषी यरूशलेम म आय क पूछन लग्यो,"},{"book":"मत्ती","chapter":"2","verse":"2","text":"“यहूदियों को राजा जेको जनम भयो हय, कित हय? कहालीकि हम्न पूर्व दिशा म ओको तारा देख्यो हय अऊर ओख दण्डवत प्रनाम करन आयो हंय।”"},{"book":"मत्ती","chapter":"2","verse":"3","text":"राजा हेरोदेस न यो सुन्यो त ऊ अऊर ओको संग पूरो यरूशलेम घबराय गयो।"},{"book":"मत्ती","chapter":"2","verse":"4","text":"तब ओन लोगों को पूरो मुख्य याजकों अऊर धर्मशास्त्रियों ख जमा कर क् उन्को सी पुच्छ्यो, “मसीह को जनम कित होनो चाहिये?”"},{"book":"मत्ती","chapter":"2","verse":"5","text":"उन्न ओको सी कह्यो, “यहूदिया प्रदेश को बैतलहम गांव म, कहालीकि भविष्यवक्ता को द्वारा असो लिख्यो गयो हय:"},{"book":"मत्ती","chapter":"2","verse":"6","text":"“हे बैतलहम गांव, तय जो यहूदा को प्रदेश म हय,"},{"book":"मत्ती","chapter":"2","verse":"7","text":"तब हेरोदेस न जोतिषियों ख चुपचाप सी बुलाय क उन्को सी पुच्छ्यो कि तारा ठीक कौन्सो समय दिखायी दियो होतो,"},{"book":"मत्ती","chapter":"2","verse":"8","text":"अऊर यो कह्य क उन्ख बैतलहम भेज्यो, “जावो, ऊ बालक को बारे म ठीक-ठीक मालूम करो, अऊर जब ऊ मिल जायेंन त मोख खबर देवो ताकि मय भी आय क ओख प्रनाम करूं।”"},{"book":"मत्ती","chapter":"2","verse":"9","text":"हि राजा की बात सुन क चली गयो, अऊर जो उच तारा उन्न पूर्व दिशा म देख्यो होतो ऊ उन्को आगु आगु चलन लग्यो; अऊर जित बच्चा होतो, ऊ जागा को ऊपर पहुंच क रूक गयो।"},{"book":"मत्ती","chapter":"2","verse":"10","text":"ऊ तारा ख देख क हि बहुत खुश भयो।"},{"book":"मत्ती","chapter":"2","verse":"11","text":"जोतिषियों न ऊ घर म जाय क ऊ बच्चा ख ओकी माय मरियम को संग देख्यो, अऊर झुक क बच्चा ख नमस्कार करयो, अऊर अपनो-अपनो झोली खोल क ओख सोना, लुबान, अऊर गन्धरस की भेंट चढ़ायो। लुभान, धूप दानी अऊर धूप वेदी"},{"book":"मत्ती","chapter":"2","verse":"12","text":"तब सपनो म परमेश्वर सी या चेतावनी पा क कि राजा हेरोदेस को जवर फिर नहीं लौटजो, हि दूसरी रस्ता सी अपनो देश ख चली गयो।"},{"book":"मत्ती","chapter":"2","verse":"13","text":"जब हि चली गयो त, प्रभु को एक दूत न सपनो म यूसुफ ख दिखायी दे क कह्यो, “उठ, ऊ बच्चा ख अऊर ओकी माय ख ले क मिस्र देश ख निकल जा; अऊर जब तक मय तोरो सी नहीं कहूं, तब तक उतच रहजो; कहालीकि हेरोदेस राजा यो बच्चा ख ढूंढन पर हय कि ओख मरवाय डाले।”"},{"book":"मत्ती","chapter":"2","verse":"14","text":"तब ऊ रात मच उठ क बच्चा अऊर ओकी माय ख ले क मिस्र ख चली गयो,"},{"book":"मत्ती","chapter":"2","verse":"15","text":"२:१५ होशे ११:१अऊर हेरोदेस को मरन तक उतच रह्यो। येकोलायी कि ऊ वचन जो प्रभु न भविष्यवक्ता को द्वारा कह्यो होतो पूरो भयो: “मय न अपनो बेटा ख मिस्र सी बुलायो।”"},{"book":"मत्ती","chapter":"2","verse":"16","text":"जब हेरोदेस न यो देख्यो, कि जोतिषियों न ओको संग धोका करयो हय, तब ऊ गुस्सा सी भर गयो, अऊर लोगों ख भेज क जोतिषियों सी ठीक-ठीक बतायो गयो समय को अनुसार बैतलहम अऊर ओको आजु-बाजू की जागा को सब बच्चां ख जो दोय साल को यां ओको सी छोटो होतो, मरवाय डाल्यो।"},{"book":"मत्ती","chapter":"2","verse":"17","text":"तब जो वचन यिर्मयाह भविष्यवक्ता को द्वारा कह्यो गयो होतो, ऊ पूरो भयो:"},{"book":"मत्ती","chapter":"2","verse":"18","text":"“रामाह गांव म एक दु:ख भरी आवाज सुनायी दियो,"},{"book":"मत्ती","chapter":"2","verse":"19","text":"हेरोदेस को मरन को बाद, प्रभु को दूत न मिस्र म यूसुफ ख सपनो म दर्शन दे क कह्यो,"},{"book":"मत्ती","chapter":"2","verse":"20","text":"“उठ, बच्चा अऊर ओकी माय ख ले क इस्राएल को देश म चली जा, कहालीकि जो बच्चा को जीव लेनो चाहावत होतो, हि मर गयो हंय।”"},{"book":"मत्ती","chapter":"2","verse":"21","text":"ऊ उठ्यो, अऊर बच्चा अऊर ओकी माय ख संग ले क इस्राएल को देश म आयो।"},{"book":"मत्ती","chapter":"2","verse":"22","text":"पर यो सुन क कि अरखिलाउस अपनो बाप हेरोदेस की जागा पर यहूदिया पर राज्य कर रह्यो हय, उत जानो सी डरयो। फिर सपनो म परमेश्वर सी सुचना पा क गलील प्रदेश म चली गयो,"},{"book":"मत्ती","chapter":"2","verse":"23","text":"२:२३ मरकुस १:२४; लूका २:३९; यूहन्ना १:४५अऊर नासरत नाम को एक नगर म जाय बसयो, ताकि ऊ वचन पूरो होय, जो भविष्यवक्तावों सी कह्यो गयो होतो: “ऊ नासरी कहलायेंन।”"}]}