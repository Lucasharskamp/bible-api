{"data":[{"book":"تثنیه","chapter":"11","verse":"1","text":"یهوه، خدایتان را دوست بدارید و خواسته‌ها و فرایض و قوانین و فرامین او را همیشه به‌جا آورید."},{"book":"تثنیه","chapter":"11","verse":"2","text":"گوش کنید! من با فرزندان شما سخن نمی‌گویم که مزهٔ تنبیه یهوه خدایتان را نچشیده و بزرگی و قدرت مهیبش را ندیده‌اند."},{"book":"تثنیه","chapter":"11","verse":"3","text":"ایشان آنجا نبودند تا معجزاتی را که او در مصر علیه فرعون و تمامی سرزمینش انجام داد ببینند."},{"book":"تثنیه","chapter":"11","verse":"4","text":"آنها ندیده‌اند که خداوند با لشکر مصر و با اسبان و ارابه‌های ایشان چه کرد و چگونه کسانی را که در تعقیب شما بودند در دریای سرخ غرق نموده، هلاک کرد."},{"book":"تثنیه","chapter":"11","verse":"5","text":"آنها ندیده‌اند در طول سالهایی که شما در بیابان سرگردان بودید، چگونه خداوند بارها از شما مراقبت کرده است تا شما را به اینجا برساند."},{"book":"تثنیه","chapter":"11","verse":"6","text":"آنها آنجا نبودند وقتی که داتان و ابیرام، پسران الیاب، از نسل رئوبین، مرتکب گناه شدند و زمین دهان باز کرده، جلوی چشم تمامی قوم اسرائیل آنها را با خانواده و خیمه و اموالشان بلعید."},{"book":"تثنیه","chapter":"11","verse":"7","text":"ولی شما با چشمانتان این معجزات عظیم خداوند را دیده‌اید."},{"book":"تثنیه","chapter":"11","verse":"8","text":"پس این فرمانهایی را که امروز به شما می‌دهم با دقت اطاعت کنید تا توانایی آن را داشته باشید که سرزمینی را که به‌زودی وارد آن می‌شوید تصرف کنید."},{"book":"تثنیه","chapter":"11","verse":"9","text":"اگر از این اوامر اطاعت کنید در سرزمینی که خداوند با سوگند به پدرانتان و به شما که فرزندان ایشان هستید وعده داد، عمر طولانی و خوبی خواهید داشت، در سرزمینی که شیر و عسل در آن جاری است."},{"book":"تثنیه","chapter":"11","verse":"10","text":"چون سرزمینی که به‌زودی وارد آن می‌شوید و آن را تصاحب می‌کنید مثل سرزمین مصر که از آنجا آمده‌اید نیست و احتیاجی به آبیاری ندارد."},{"book":"تثنیه","chapter":"11","verse":"11","text":"سرزمینی که شما برای تصرفش به آن عبور می‌کنید، سرزمین کوهها و دشتهاست که باران فراوان بر آن می‌بارد،"},{"book":"تثنیه","chapter":"11","verse":"12","text":"و سرزمینی است که یهوه، خدایتان خود از آن مراقبت می‌کند و چشمان او دائم در تمامی سال بر آن دوخته شده است."},{"book":"تثنیه","chapter":"11","verse":"13","text":"اگر شما تمام فرامین او را که من امروز به شما می‌دهم با دقت اطاعت کنید و اگر یهوه خدایتان را با تمامی دل و جان دوست داشته باشید و او را عبادت کنید"},{"book":"تثنیه","chapter":"11","verse":"14","text":"آنگاه او باز هم باران را به موقع خواهد فرستاد تا غله، شراب تازه و روغن زیتون فراوان داشته باشید."},{"book":"تثنیه","chapter":"11","verse":"15","text":"او به شما مراتع سرسبز برای چریدن گله‌هایتان خواهد داد و خود نیز غذای کافی خواهید داشت که بخورید و سیر شوید."},{"book":"تثنیه","chapter":"11","verse":"16","text":"ولی هوشیار باشید که دلهایتان از خداوند برنگردد تا خدایان دیگر را بپرستید،"},{"book":"تثنیه","chapter":"11","verse":"17","text":"چون اگر چنین کنید خشم خداوند نسبت به شما افروخته شده، آسمانها را خواهد بست و دیگر باران نخواهد بارید و شما محصولی نخواهید داشت، و به‌زودی در سرزمین حاصلخیزی که خداوند به شما داده است نابود خواهید شد."},{"book":"تثنیه","chapter":"11","verse":"18","text":"بنابراین، این فرمانها را در دل و جان خود جای دهید. آنها را به دستهای خود و همچنین به پیشانی‌تان ببندید تا همیشه به خاطر داشته باشید که باید آنها را اطاعت کنید."},{"book":"تثنیه","chapter":"11","verse":"19","text":"آنها را به فرزندان خود بیاموزید و همیشه دربارهٔ آنها صحبت کنید، خواه در خانه باشید خواه در بیرون، خواه هنگام خواب باشد خواه اول صبح."},{"book":"تثنیه","chapter":"11","verse":"20","text":"آنها را بر چارچوبِ درِ خانۀ خود و بر دروازه‌هایتان بنویسید."},{"book":"تثنیه","chapter":"11","verse":"21","text":"آنگاه تا زمین و آسمان باقی است شما و فرزندانتان در سرزمینی که خداوند با سوگند به پدرانتان وعده داد زندگی خواهید کرد."},{"book":"تثنیه","chapter":"11","verse":"22","text":"اگر با دقت همهٔ دستورهایی را که به شما می‌دهم اطاعت کرده، خداوند، خدایتان را دوست بدارید و آنچه را که او می‌خواهد انجام داده، از او جدا نشوید"},{"book":"تثنیه","chapter":"11","verse":"23","text":"آنگاه خداوند همهٔ قومهایی را که با شما مقاومت می‌کنند، هر قدر هم از شما بزرگتر و قویتر باشند، بیرون خواهد کرد و شما زمینهایشان را تسخیر خواهید نمود."},{"book":"تثنیه","chapter":"11","verse":"24","text":"هر جا که قدم بگذارید به شما تعلق خواهد داشت. مرزهایتان از بیابان نِگِب در جنوب تا لبنان در شمال، و از رود فرات در مشرق تا دریای مدیترانه در مغرب خواهد بود."},{"book":"تثنیه","chapter":"11","verse":"25","text":"هیچ‌کس یارای مقاومت با شما را نخواهد داشت، چون خداوند، خدایتان همان‌طور که قول داده است هر جا که بروید ترس شما را در دل مردمی که با آنها روبرو می‌شوید، خواهد گذاشت."},{"book":"تثنیه","chapter":"11","verse":"26","text":"من امروز به شما حق انتخاب می‌دهم تا بین برکت و لعنت یکی را انتخاب کنید."},{"book":"تثنیه","chapter":"11","verse":"27","text":"اگر فرامین یهوه خدایتان را که امروز به شما می‌دهم اطاعت کنید برکت خواهید یافت"},{"book":"تثنیه","chapter":"11","verse":"28","text":"و اگر از آنها سرپیچی کرده، خدایان قومهای دیگر را پرستش کنید، مورد لعنت قرار خواهید گرفت."},{"book":"تثنیه","chapter":"11","verse":"29","text":"وقتی که خداوند، خدایتان شما را وارد سرزمینی می‌کند که باید آن را تصرف کنید، از کوه جَرِزیم برکت و از کوه عیبال، لعنت اعلام خواهد شد."},{"book":"تثنیه","chapter":"11","verse":"30","text":"(جَرِزیم و عیبال کوههایی هستند در غرب رود اردن، یعنی در سرزمین کنعانی‌هایی که در آنجا در اراضی بیابانی نزدیک جلجال زندگی می‌کنند، بلوطستان موره هم در آنجا قرار دارد.)"},{"book":"تثنیه","chapter":"11","verse":"31","text":"شما به‌زودی از رود اردن عبور کرده، در سرزمینی که یهوه خدایتان به شما می‌دهد ساکن خواهید شد."},{"book":"تثنیه","chapter":"11","verse":"32","text":"فراموش نکنید که در آنجا باید همهٔ فرایض و قوانینی را که امروز به شما می‌دهم اطاعت کنید."}]}