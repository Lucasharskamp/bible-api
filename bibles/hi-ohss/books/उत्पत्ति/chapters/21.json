{"data":[{"book":"उत्पत्ति","chapter":"21","verse":"1","text":"याहवेह ने अपने कहे वचन के मुताबिक साराह पर अनुग्रह किया, और उन्होंने साराह से जो वायदा किया था, उसे पूरा किया."},{"book":"उत्पत्ति","chapter":"21","verse":"2","text":"साराह गर्भवती हुई और उसने अब्राहाम के बुढ़ापे में, परमेश्वर के नियुक्त किए गये समय में एक बेटे को जन्म दिया."},{"book":"उत्पत्ति","chapter":"21","verse":"3","text":"अब्राहाम ने साराह से जन्मे इस पुत्र का नाम यित्सहाक रखा."},{"book":"उत्पत्ति","chapter":"21","verse":"4","text":"जब उसका बेटा यित्सहाक आठ दिन का हुआ, तब अब्राहाम ने परमेश्वर की आज्ञा के अनुसार उसका ख़तना किया."},{"book":"उत्पत्ति","chapter":"21","verse":"5","text":"यित्सहाक के जन्म के समय अब्राहाम की आयु एक सौ वर्ष की थी."},{"book":"उत्पत्ति","chapter":"21","verse":"6","text":"साराह ने कहा, “मुझे परमेश्वर ने हंसी से भर दिया और जो कोई यह बात सुनेगा, वह भी मेरे साथ हंसेगा.”"},{"book":"उत्पत्ति","chapter":"21","verse":"7","text":"और उसने यह भी कहा, “अब्राहाम से कौन कहता था कि साराह बच्‍चे को दूध पिला पायेगी? किंतु मैंने उनके बुढ़ापे में उनको एक पुत्र दिया.”"},{"book":"उत्पत्ति","chapter":"21","verse":"8","text":"साराह का बेटा बड़ा होता गया और उसका दूध छुड़ाया गया, और जिस दिन यित्सहाक का दूध छुड़ाया गया, उस दिन अब्राहाम ने एक बड़ा भोज दिया."},{"book":"उत्पत्ति","chapter":"21","verse":"9","text":"पर साराह ने देखा कि मिस्री हागार का बेटा, जो अब्राहाम से जन्मा था, उपहास कर रहा है,"},{"book":"उत्पत्ति","chapter":"21","verse":"10","text":"तो साराह ने अब्राहाम से कहा, “इस दासी तथा इसके पुत्र को यहां से निकाल दो, क्योंकि इस दासी का पुत्र मेरे पुत्र यित्सहाक के साथ वारिस कभी नहीं हो सकता.”"},{"book":"उत्पत्ति","chapter":"21","verse":"11","text":"इस बात ने अब्राहाम को बहुत दुखित कर दिया, क्योंकि यह बात अपने पुत्र इशमाएल के सम्‍बन्‍ध में थी."},{"book":"उत्पत्ति","chapter":"21","verse":"12","text":"किंतु परमेश्वर ने अब्राहाम से कहा, “उस लड़के और दासी के बारे में सोचकर परेशान मत हो जो कुछ साराह तुमसे कहे, उसे सुन लो क्योंकि तुम्हारे वंशज यित्सहाक के माध्यम से नामित होंगे."},{"book":"उत्पत्ति","chapter":"21","verse":"13","text":"दासी के पुत्र से भी मैं एक जाती बनाऊंगा, क्योंकि वह तुम्हारा है.”"},{"book":"उत्पत्ति","chapter":"21","verse":"14","text":"तब अब्राहाम ने जल्दी उठकर खाना और पानी देकर हागार और उसके पुत्र को वहां से चले जाने को कहा हागार वहां से निकल गई और बेअरशेबा के सुनसान रास्ते में भटकती रही."},{"book":"उत्पत्ति","chapter":"21","verse":"15","text":"और जब पानी खत्म हो गया, उसने अपने बेटे को एक झाड़ी की छांव में लेटा दिया."},{"book":"उत्पत्ति","chapter":"21","verse":"16","text":"वह स्वयं एक तीर की दूरी21:16 तीर की दूरी लगभग सौ मीटर दूर में जाकर बैठ गई, क्योंकि वह सोच रही थी, “मैं अपने बेटे का रोना और उसकी परेशानी नहीं देख पाऊंगी.” और वहां बैठते ही वह फूट-फूटकर रोने लगी."},{"book":"उत्पत्ति","chapter":"21","verse":"17","text":"परमेश्वर ने उस बेटे का रोना सुना और स्वर्ग से परमेश्वर के दूत ने हागार से पूछा, “हे हागार, क्या हुआ तुम्हें? डरो मत; क्योंकि जहां तेरा बेटा पड़ा है, वहां से परमेश्वर ने उसके रोने को सुन लिया हैं."},{"book":"उत्पत्ति","chapter":"21","verse":"18","text":"अब उठो, अपने बेटे को उठाओ, क्योंकि मैं उससे एक बड़ी जाति बनाऊंगा.”"},{"book":"उत्पत्ति","chapter":"21","verse":"19","text":"यह कहते हुए परमेश्वर ने हागार को एक कुंआ दिखाया. उसने उस कुएं से पानी लेकर अपने बेटे को पिलाया."},{"book":"उत्पत्ति","chapter":"21","verse":"20","text":"वह बेटा परमेश्वर के अनुग्रह से बड़ा हो गया और वह धनुर्धारी बना."},{"book":"उत्पत्ति","chapter":"21","verse":"21","text":"वह पारान के निर्जन देश में रहता था. उसकी माता ने उसके लिए मिस्र देश से ही शादी के लिए लड़की ढूंढ़ ली."},{"book":"उत्पत्ति","chapter":"21","verse":"22","text":"अबीमेलेक तथा उसकी सेना के सेनापति फीकोल ने अब्राहाम से कहा, “आपके सब कामों में परमेश्वर की आशीष रही है."},{"book":"उत्पत्ति","chapter":"21","verse":"23","text":"इसलिये आप हमसे वायदा कीजिये कि आप मुझे, मेरे वंशजों से अथवा मेरी भावी पीढ़ियों से कभी धोखा नहीं करेंगे, लेकिन आप हम सब पर दया करना-जैसा मैंने आपसे किया था.”"},{"book":"उत्पत्ति","chapter":"21","verse":"24","text":"अब्राहाम ने कहा, “मैं आपसे वायदा करता हूं.”"},{"book":"उत्पत्ति","chapter":"21","verse":"25","text":"और अब्राहाम ने अबीमेलेक से उस कुएं के विषय में कहा, जिसे अबीमेलेक के सेवकों ने ले लिया था."},{"book":"उत्पत्ति","chapter":"21","verse":"26","text":"अबीमेलेक ने उत्तर दिया, “न तो आपने मुझे इसके विषय में कभी बताया, न आज तक मैंने इस विषय में सुना है और न मुझे यह बात मालूम है.”"},{"book":"उत्पत्ति","chapter":"21","verse":"27","text":"अब्राहाम ने अबीमेलेक को भेंट में भेड़ें एवं बछड़े दिए तथा दोनों ने वायदा किया."},{"book":"उत्पत्ति","chapter":"21","verse":"28","text":"फिर अब्राहाम ने सात मेमनों को अलग किया,"},{"book":"उत्पत्ति","chapter":"21","verse":"29","text":"अबीमेलेक ने अब्राहाम से पूछा, “क्या मतलब है इन सात मेमनों को अलग करने का?”"},{"book":"उत्पत्ति","chapter":"21","verse":"30","text":"अब्राहाम ने कहा, “कि आप ये सात मेमने लें ताकि यह हमारे बीच सबूत होगा, कि यह कुंआ मैंने खोदा है.”"},{"book":"उत्पत्ति","chapter":"21","verse":"31","text":"इसलिये अब्राहाम ने उस स्थान का नाम बेअरशेबा रखा, क्योंकि यहां उन दोनों ने यह शपथ ली थी."},{"book":"उत्पत्ति","chapter":"21","verse":"32","text":"अतः उन दोनों ने बेअरशेबा में यह वाचा स्थापित की. फिर अबीमेलेक तथा उसका सेनापति फीकोल फिलिस्तिया देश चले."},{"book":"उत्पत्ति","chapter":"21","verse":"33","text":"अब्राहाम ने बेअरशेबा में एक झाऊ का पेड़ लगाया और वहां उसने याहवेह, सनातन परमेश्वर की आराधना की."},{"book":"उत्पत्ति","chapter":"21","verse":"34","text":"और बहुत समय तक अब्राहाम फिलिस्तिया देश में रहा."}]}