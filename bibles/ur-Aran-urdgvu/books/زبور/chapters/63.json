{"data":[{"book":"زبور","chapter":"63","verse":"1","text":"داؤد کا زبور۔ یہ اُس وقت سے متعلق ہے جب وہ یہوداہ کے ریگستان میں تھا۔"},{"book":"زبور","chapter":"63","verse":"2","text":"چنانچہ مَیں مقدِس میں تجھے دیکھنے کے انتظار میں رہا تاکہ تیری قدرت اور جلال کا مشاہدہ کروں۔"},{"book":"زبور","chapter":"63","verse":"3","text":"کیونکہ تیری شفقت زندگی سے کہیں بہتر ہے، میرے ہونٹ تیری مدح سرائی کریں گے۔"},{"book":"زبور","chapter":"63","verse":"4","text":"چنانچہ مَیں جیتے جی تیری ستائش کروں گا، تیرا نام لے کر اپنے ہاتھ اُٹھاؤں گا۔"},{"book":"زبور","chapter":"63","verse":"5","text":"میری جان عمدہ غذا سے سیر ہو جائے گی، میرا منہ خوشی کے نعرے لگا کر تیری حمد و ثنا کرے گا۔"},{"book":"زبور","chapter":"63","verse":"6","text":"بستر پر مَیں تجھے یاد کرتا، پوری رات کے دوران تیرے بارے میں سوچتا رہتا ہوں۔"},{"book":"زبور","chapter":"63","verse":"7","text":"کیونکہ تُو میری مدد کرنے آیا، اور مَیں تیرے پَروں کے سائے میں خوشی کے نعرے لگاتا ہوں۔"},{"book":"زبور","chapter":"63","verse":"8","text":"میری جان تیرے ساتھ لپٹی رہتی، اور تیرا دہنا ہاتھ مجھے سنبھالتا ہے۔"},{"book":"زبور","chapter":"63","verse":"9","text":"لیکن جو میری جان لینے پر تُلے ہوئے ہیں وہ تباہ ہو جائیں گے، وہ زمین کی گہرائیوں میں اُتر جائیں گے۔"},{"book":"زبور","chapter":"63","verse":"10","text":"اُنہیں تلوار کے حوالے کیا جائے گا، اور وہ گیدڑوں کی خوراک بن جائیں گے۔"},{"book":"زبور","chapter":"63","verse":"11","text":"لیکن بادشاہ اللہ کی خوشی منائے گا۔ جو بھی اللہ کی قَسم کھاتا ہے وہ فخر کرے گا، کیونکہ جھوٹ بولنے والوں کے منہ بند ہو جائیں گے۔"}]}