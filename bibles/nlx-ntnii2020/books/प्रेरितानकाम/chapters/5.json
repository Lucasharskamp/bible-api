{"data":[{"book":"प्रेरितान काम","chapter":"5","verse":"1","text":"हनन्या नावान एक माणुह ईतो, एने तो तान बायकु सपीरा हेऱ्यो तान थोड़ोक जागो वेचा।"},{"book":"प्रेरितान काम","chapter":"5","verse":"2","text":"एने तान किमोत माय रेन थोड़ोक तान केरता मेल लेदा, एने ज्यी वात तान बायकु बी जाणताली, एने वोचेल एक वाटो लावीन प्रेरितान ओंगाण मेल देना।"},{"book":"प्रेरितान काम","chapter":"5","verse":"3","text":"तेवी पतरस ताह केयो, “एय हनन्या, तु बुतड़ाह तारा मोना माय ज्यी वात किहीक टाकणे दिनो? काय तु चोखाला जीवाह जुठ बोली एने जागान किमोत माय रेन थोड़ोक वोचाड़ीन मेल लेय।"},{"book":"प्रेरितान काम","chapter":"5","verse":"4","text":"जाह वोर जागो नाह वेचानो तेवी तारो जागो नाह ईतो; जुलबुखे वेचाय गीयो ते तारा आदिकार माय किमोत नाह एतो। तु तारा मोना माय इहकेरीन केरने काहा विचार किऱ्यो? तु माणहाह नाह, पुण बोगवानाह जुठ बुलील हे!”"},{"book":"प्रेरितान काम","chapter":"5","verse":"5","text":"ज्यी वातु होमेलताच हनन्या बुई पोर पोड़ीन जीव सोड़ दिनो, एने आखा होमेलनाराम जुलूम बिय आव लागी।"},{"book":"प्रेरितान काम","chapter":"5","verse":"6","text":"तेवी जुवान्या उठीन तान देड़ाह फाड़का माय गुंडालीन बाहेर ली जाईन ताह बुज देना।"},{"book":"प्रेरितान काम","chapter":"5","verse":"7","text":"कोमीत कोमी तीन गेंटान पासाण तान बायकु ती गेटनान बाराम नाह जाणताली, ती माय आवी।"},{"book":"प्रेरितान काम","chapter":"5","verse":"8","text":"तेवी पतरस तीह केयो, “माहु के काय तुमू तो जागो ओलाच माय विचेल एता?”"},{"book":"प्रेरितान काम","chapter":"5","verse":"9","text":"तेवी पतरस तीह केयो, “ज्यी काय वात हे काय तुमू दुयू मिलीन मालीकान जीवान पारेख ने केरता एकी केऱ्या? देख तारा एदम्याह बुजणारे बायणा पोरच उब रेनाह, एने तुवाह बी बाहेर ली जाती!”"},{"book":"प्रेरितान काम","chapter":"5","verse":"10","text":"तेवी ती चालोच पतरसान पाया हेऱ्यी जाय पोड़नी एने जीव सोड़ देनी, एने जुवान्या मायता आवीन तीह मुरेल देख्या, एने बाहेर ली जाईन तीन एदम्या हेऱ्याच बुज देना।"},{"book":"प्रेरितान काम","chapter":"5","verse":"11","text":"आखी मोंडली पोर एने ज्‍यु वातुह होमेलनाराह आखाह जुलूम बिय आवी।"},{"book":"प्रेरितान काम","chapter":"5","verse":"12","text":"प्रेरितान आथा केरीन जुलूम मोटला कामे एने चोमेत्कारान काम माणहान विची माय देखाड़ाय जाताला, एने ता आखा एक मोन केरीन सुलेमानान खोली माय टोलवाताला।"},{"book":"प्रेरितान काम","chapter":"5","verse":"13","text":"पुण थोड़ाक माणहाह ता माय जोड़ाणेन ईमोत नाह आवताली, तीबी माणहे तान जुलूम बोड़ाय केरताला।"},{"book":"प्रेरितान काम","chapter":"5","verse":"14","text":"एने मालीक पोर बुरहो केरनारे जुलूम होवटा एदमी एने बायकु विश्वासीन मोंडली माय उंजु बी होवटाह आवीन बेचकाते रेना।"},{"book":"प्रेरितान काम","chapter":"5","verse":"15","text":"न्या वोर काय माणहे दुखाऱ्याह सेड़की पोर लाव लावीन खाटला एने पोलांगा पोर लोटाड़ देया केरताला काय जेवी पतरस आवी, ते तान सावलो ओलोच ता माय रेन एगदा पोर पोड़ जाय।"},{"book":"प्रेरितान काम","chapter":"5","verse":"16","text":"एने यरूशलेम हेयरान आहने पाहने गावाम रेन बी जुलूम माणहे दुखाऱ्याह, एने बुतड़ा लागेल माणहाह लाव लावीन एकठा एताला, एने आखा हुदाराय जाताला।"},{"book":"प्रेरितान काम","chapter":"5","verse":"17","text":"तेवी मुखी चाकर्‍यो एने तान आखा हाती, जा सदुकीन टोलान एता; कुयराना।"},{"book":"प्रेरितान काम","chapter":"5","verse":"18","text":"एने ता प्रेरिताह देरीन जेली माय कोंड देना।"},{"book":"प्रेरितान काम","chapter":"5","verse":"19","text":"पुण राती मालीकान एक हेरोगदुत जेलीन बायणो उगाड़ीन ताह बाहेर काड़ीन केयो,"},{"book":"प्रेरितान काम","chapter":"5","verse":"20","text":"“जावो, मोंदिर माय उबरीन ज्या जीवणान आखी वातु माणहाह होमलाड़ो।”"},{"book":"प्रेरितान काम","chapter":"5","verse":"21","text":"ता ज्यो होमलीन उजालो एताच मोंदिर माय जाईन हिकवोण देणे बाज गीया।"},{"book":"प्रेरितान काम","chapter":"5","verse":"22","text":"एने आदिकारी ताहरी गीया, पुण प्रेरित ताह जेली माय नाह सापेड़ना, केरीन ता पोशा आवीन केया,"},{"book":"प्रेरितान काम","chapter":"5","verse":"23","text":"“आमु ती जेलीह हास केरीन जोगवीन बोंद किरेल, एने देखरेत केरनारा सिपायाह बाहेर बायणा पोर उबरियेल देख्या; पुण जेवी आमु उगाड्या, ते माय कुण नाह सापेड़नो।”"},{"book":"प्रेरितान काम","chapter":"5","verse":"24","text":"जेवी मोंदिरान आदिकारी एने मुखी चाकऱ्या ज्यी वातु होमल्या, ते ताह सोमेज माय नाह आवो काय प्रेरितान काय एनो, एने एवी ओंगाण काय एय।"},{"book":"प्रेरितान काम","chapter":"5","verse":"25","text":"पुण कुण तीबी आवीन ताह केयो, “हुमलो! जा माणहाह तुमू जेलीम कोंडील एता, ता मोंदिर माय उबरीन माणहाह हिक देणे बाजरेनाह!”"},{"book":"प्रेरितान काम","chapter":"5","verse":"26","text":"तेवी मुखी तान आदिकारी हिऱ्यो जाईन ताह लेन आवो, पुण ताकेत लागाड़ीन नाह, काहाकाय ता माणहाह बिताला काय आपुह देगड़ा केरीन नेवी नाय देती।"},{"book":"प्रेरितान काम","chapter":"5","verse":"27","text":"ता प्रेरिताह लावीन मोटला पोंचान सामने उबा केर देना, तेवी मुखी चाकर्‍यो ताह सावाल फुशो,"},{"book":"प्रेरितान काम","chapter":"5","verse":"28","text":"5:28 मत्ती 27:25“आमु तुमूह केड़ेक उकुम आपेल एता काय तुमू ज्या नावा केरीन हिकवोण मा दिहो; तीबी दिखो, तुमू आखा यरूशलेमाह तुमरी हिकवोण केरीन बोर दियेल हेते! एने ता माणहान लुय आमरे गेला पोर लावणे होदतेह।”"},{"book":"प्रेरितान काम","chapter":"5","verse":"29","text":"तेवी पतरस एने दिहरा प्रेरित जापाप आप्या, माणहान उकुमाह रेन जादा बोगवानान उकुमान पालेन केरनेच ने आमुह जोरेवरी हे।"},{"book":"प्रेरितान काम","chapter":"5","verse":"30","text":"आमरा डायडायान बोगवान मुरेल माय रेन यीशुह जीव उठाड्यो, जाह तुमू खुरूसखाम पोर लेटकाड़ीन मार टाकेल एता।"},{"book":"प्रेरितान काम","chapter":"5","verse":"31","text":"ताहाच बोगवान तान जीवड्या आथा पोर जुलूम उचो केरीन मालीक एने सोड़ेवणार ठेरायो काय तो इस्राएलाह मोन बोदेलने एने पापान माफी आपी।"},{"book":"प्रेरितान काम","chapter":"5","verse":"32","text":"आमु ज्यी आखी वातुन गोवा हेते, एने तिहेच केरीन चोखालो जीव बी जाह बोगवान तान उकुमान पालेन केरनाराह आपेल हे।"},{"book":"प्रेरितान काम","chapter":"5","verse":"33","text":"ज्यो होमलीन ता जुलूम किचवाय गीया, एने प्रेरिताह मार टाकणेन विचार केऱ्या।"},{"book":"प्रेरितान काम","chapter":"5","verse":"34","text":"पुण गमलीएल नावान एक फरिसी जो कायदान मास्तेर, एने आखा माणहा माय ईजुतदार ईतो। मोटला पोंचा माय उबरीन प्रेरिताह थोड़ीक टेमीन केरता बाहेर केर देणेन उकुम आप्यो,"},{"book":"प्रेरितान काम","chapter":"5","verse":"35","text":"तेवी तो केयो, “एय इस्राएल, तुमू जो काय न्या माणहा हेऱ्या केरने होदतेह, सोच सोमजीन किरज्‍यो।"},{"book":"प्रेरितान काम","chapter":"5","verse":"36","text":"काहाकाय ज्या दिह्याह रेन पेल थियूदास ज्यो किते लेन आवो काय मी बी काह हे। एने कोम से कोम चार होव माणहे तान पासाण चाल पोड़ना, पुण तो माराय गीयो एने जोलाक माणहे ताह मानताला, आखा वेरासेर एय गीया, एने खेतेम एय गीया।"},{"book":"प्रेरितान काम","chapter":"5","verse":"37","text":"तान पासाण माणहान गेणतीन दिह्या माय यहुदा नावान एक गेलीली माणुह आवो, एने तो थोड़ाक माणहाह तान उगे केर लिदो; तो बी खेतेम एय गीयो, एने जोलाक माणहे ताह मानताला, आखा वेरासेर एय गीया।"},{"book":"प्रेरितान काम","chapter":"5","verse":"38","text":"तानकेरता एवी मी तुमूह केथु, न्या माणहाह रेन सेटाच रिवो एने न्या हेऱ्या काय समंद मा मीलो; पुण ताह जाणे दिवो। काहाकाय केदी ज्यो उद्देश एने काम माणहान उगे रेन एय ताहार ते मिट जाय;"},{"book":"प्रेरितान काम","chapter":"5","verse":"39","text":"पुण केदी बोगवानान उगे रेन हे, ते तुमू ताह केदिस खेतेम नाय केर सिकहो। इही नाय एय काय तुमू बोगवाना हेऱ्या बी लेड़ाणारे ठेराहो!”"},{"book":"प्रेरितान काम","chapter":"5","verse":"40","text":"एने प्रेरिताह हादिन ताह देना; एने ज्यो उकुम आपीन सोड़ देना काय यीशुन नावा केरीन उंजु काह वात मा किरहो।"},{"book":"प्रेरितान काम","chapter":"5","verse":"41","text":"प्रेरित ज्यी वातीह रेन खुस एन ज्यो कितेन मोटला पोंचान सामने रेन जात रेना, काय आपु यीशुन नावान केरता अपमान वेठणेन लायेक ते ठेराना।"},{"book":"प्रेरितान काम","chapter":"5","verse":"42","text":"तान पासाण ता दाड़ीन मोंदिर माय एने गेरा गेरा माय जाईन हिकाड़ने, एने ज्यी वातीन हाजाली खुबेर होमलावणेन केरता नाह रोकाना काय यीशुच मसी हे।"}]}