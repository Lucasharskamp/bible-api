{"data":[{"book":"مکاشفه","chapter":"10","verse":"1","text":"سپس فرشتهٔ نیرومند دیگری را دیدم که از آسمان پایین می‌آمد. گرداگرد او را ابر فرا گرفته بود و بر فراز سرش رنگین کمانی قرار داشت. صورتش نیز همچون خورشید می‌درخشید و پاهایش مانند ستونهای آتش بود."},{"book":"مکاشفه","chapter":"10","verse":"2","text":"در دست او طوماری کوچک و گشوده قرار داشت. او پای راستش را بر دریا و پای چپش را بر زمین گذاشت،"},{"book":"مکاشفه","chapter":"10","verse":"3","text":"و صدایی بلند چون غرش شیر برآورد. در جواب او هفت رعد سخن گفتند."},{"book":"مکاشفه","chapter":"10","verse":"4","text":"آماده می‌شدم تا گفتهٔ رعدها را بنویسم که ناگاه صدایی از آسمان به من گفت: «دست نگه دار! سخن رعدها نباید آشکار شود. آنها را ننویس!»"},{"book":"مکاشفه","chapter":"10","verse":"5","text":"آنگاه فرشته‌ای که بر دریا و خشکی ایستاده بود، دست راست خود را به سوی آسمان بلند کرد،"},{"book":"مکاشفه","chapter":"10","verse":"6","text":"و به کسی که تا به ابد زنده است و آسمان را با تمام موجودات آنها، و زمین را با تمام موجودات آنها، و دریا را با تمام موجودات آنها آفرید، قسم خورد که دیگر تأخیری پیش نخواهد آمد،"},{"book":"مکاشفه","chapter":"10","verse":"7","text":"بلکه وقتی فرشتهٔ هفتم شیپور را بنوازد، نقشۀ رازگونۀ خدا عملی خواهد شد، همان‌گونه که خدا به انبیای خود وعده داده بود."},{"book":"مکاشفه","chapter":"10","verse":"8","text":"بار دیگر صدایی از آسمان به من گفت: «برو و طومار باز را از آن فرشته‌ای که بر دریا و خشکی ایستاده است، بگیر.»"},{"book":"مکاشفه","chapter":"10","verse":"9","text":"پس به او نزدیک شدم و از او خواستم طومار را به من بدهد. گفت: «بگیر و بخور. وقتی آن را در دهانت گذاشتی، مانند عسل شیرین خواهد بود، اما وقتی خوردی معده‌ات تلخ خواهد شد.»"},{"book":"مکاشفه","chapter":"10","verse":"10","text":"پس طومار را گرفتم و خوردم. درست همان‌گونه که گفته بود، در دهانم شیرین بود، اما وقتی خوردم، معده‌ام تلخ شد."},{"book":"مکاشفه","chapter":"10","verse":"11","text":"آنگاه به من گفت: «تو باید باز هم دربارهٔ قومها، نژادها، زبانها و پادشاهان بسیار، نبوّت کنی.»"}]}