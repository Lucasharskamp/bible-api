{"data":[{"book":"Kwan","chapter":"12","verse":"1","text":"Miriam kod Harun nochako wuoyo marach kuom Musa nikech jaode ma nyar jo-Kush, nimar ne onywomo nyar Kush."},{"book":"Kwan","chapter":"12","verse":"2","text":"Negipenjore niya, “Bende Jehova Nyasaye osewuoyo kokalo kuom Musa kende? Donge osewuoyo kokalo kuomwa bende?” Kendo Jehova Nyasaye nowinjo ma."},{"book":"Kwan","chapter":"12","verse":"3","text":"(Musa ne en ngʼama obolore, ngʼat mobolore moloyo ngʼato angʼata manie wangʼ piny.)"},{"book":"Kwan","chapter":"12","verse":"4","text":"Gikanyono Jehova Nyasaye nowacho ne Musa, Harun kod Miriam niya, “Wuoguru oko e Hemb Romo karu ji adekgo.” Omiyo giduto ne giwuok oko."},{"book":"Kwan","chapter":"12","verse":"5","text":"Eka Jehova Nyasaye nolor e bor polo; mochungʼ e dho Hemb Romo kendo noluongo Harun gi Miriam. Kane gibiro kargi ji ariyogo,"},{"book":"Kwan","chapter":"12","verse":"6","text":"nowachonegi niya, “Winjuru wechena:"},{"book":"Kwan","chapter":"12","verse":"7","text":"To ma ok en adiera kuom jatichna Musa;"},{"book":"Kwan","chapter":"12","verse":"8","text":"En awuoyo kode wangʼ gi wangʼ,"},{"book":"Kwan","chapter":"12","verse":"9","text":"Mirimb Jehova Nyasaye nomedore kuomgi, kendo no-aa oweyogi."},{"book":"Kwan","chapter":"12","verse":"10","text":"Kane bor polo owalore oa ewi Hemb Romo, Miriam noa malo ka dende obawore gi dhoho mobedo marachar ka pe. Harun nolokore mongʼiye kendo noneno ka en-gi dhoho,"},{"book":"Kwan","chapter":"12","verse":"11","text":"kendo nowacho ne Musa niya, “Yaye, ruodha, kik iwe wachul gowi mar richo kata obedo ni wasetimo gima ofuwoni."},{"book":"Kwan","chapter":"12","verse":"12","text":"Kik iweye ochal gi nyathi mobwogi ma aa ei min-gi ka en-gi ringruok mokethore.”"},{"book":"Kwan","chapter":"12","verse":"13","text":"Omiyo Musa noywak ne Jehova Nyasaye niya, “Yaye Nyasaye, yie ichange!”"},{"book":"Kwan","chapter":"12","verse":"14","text":"Jehova Nyasaye nodwoko Musa niya, “Ka wuon-gi ne nyalo ngʼudho olawo e wangʼe, donge dine obedo gi wichkuot kuom ndalo abiriyo? Wale obed tenge kuom ndalo abiriyo; bangʼ mano inyalo duoge e kambi.”"},{"book":"Kwan","chapter":"12","verse":"15","text":"Omiyo Miriam nobedo oko mar kambi kuom ndalo abiriyo, kendo ji nochungʼ kar tiendgi nyaka ne odwogo."},{"book":"Kwan","chapter":"12","verse":"16","text":"Bangʼ mano, ji nowuok Hazeroth kendo negigoyo kambi e Thim mar Paran."}]}