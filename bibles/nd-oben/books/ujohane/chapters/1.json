{"data":[{"book":"UJohane","chapter":"1","verse":"1","text":"Ekuqaleni wayekhona uLizwi, uLizwi wayeloNkulunkulu, njalo uLizwi wayenguNkulunkulu."},{"book":"UJohane","chapter":"1","verse":"2","text":"WayeloNkulunkulu ekuqaleni."},{"book":"UJohane","chapter":"1","verse":"3","text":"Izinto zonke zenziwa ngaye; ngaphandle kwakhe kube akukho okwenziwayo."},{"book":"UJohane","chapter":"1","verse":"4","text":"Kwakukhona ukuphila kuye, lokho kuphila kwakuyikukhanya kwabantu."},{"book":"UJohane","chapter":"1","verse":"5","text":"Ukukhanya kukhanya emnyameni, kodwa umnyama awukakuzwisisi."},{"book":"UJohane","chapter":"1","verse":"6","text":"Kwafika umuntu ethunywe nguNkulunkulu, ibizo lakhe wayenguJohane."},{"book":"UJohane","chapter":"1","verse":"7","text":"Weza njengomfakazi ezoqinisa mayelana lalokho kukhanya ukuze kuthi ngaye bonke abantu bakholwe."},{"book":"UJohane","chapter":"1","verse":"8","text":"Yena qobo lwakhe wayengesi lokho kukhanya; weza nje njengomfakazi wokukhanya lokho."},{"book":"UJohane","chapter":"1","verse":"9","text":"Ukukhanya okuliqiniso okunika ukukhanya emuntwini wonke kwakusiza emhlabeni."},{"book":"UJohane","chapter":"1","verse":"10","text":"Wayesemhlabeni, kodwa lanxa umhlaba wenziwa ngaye, umhlaba kawumazanga."},{"book":"UJohane","chapter":"1","verse":"11","text":"Weza kulokho okwakungokwakhe, kodwa khona kakumemukelanga."},{"book":"UJohane","chapter":"1","verse":"12","text":"Ikanti kulabo bonke abamamukelayo, kulabo abakholwayo ebizweni lakhe, wabapha ilungelo lokuba ngabantwana bakaNkulunkulu,"},{"book":"UJohane","chapter":"1","verse":"13","text":"abantwana abangazalwanga ngokwemvelo, kumbe ngokukhetha komuntu, loba ngokufuna kwendoda kodwa bezelwe nguNkulunkulu."},{"book":"UJohane","chapter":"1","verse":"14","text":"ULizwi waba yinyama, wahlala phakathi kwethu. Siyibonile inkazimulo yakhe; inkazimulo yeNdodana eyiyo yodwa, eyavela kuYise, igcwele umusa leqiniso."},{"book":"UJohane","chapter":"1","verse":"15","text":"UJohane wafakaza ngayo. Wamemeza esithi, “Lo nguye engangikhuluma ngaye ngisithi, ‘Lowo oza ngemva kwami usengedlule ngoba wayevele ephambi kwami.’ ”"},{"book":"UJohane","chapter":"1","verse":"16","text":"Ngenxa yokujula komusa wakhe sonke sesamukele umusa emuseni esasivele siwuphiwe."},{"book":"UJohane","chapter":"1","verse":"17","text":"Ngoba umthetho walethwa ngoMosi; umusa leqiniso kweza ngoJesu Khristu."},{"book":"UJohane","chapter":"1","verse":"18","text":"Kakho osewake wambona uNkulunkulu, kodwa iNdodana eyiyo yodwa, yona enguNkulunkulu njalo eseceleni eduze kukaYise, isimenze waziwa."},{"book":"UJohane","chapter":"1","verse":"19","text":"Lobu yibo ubufakazi bukaJohane lapho abakhokheli bamaJuda aseJerusalema abathuma khona abaphristi labaLevi ukuyambuza ukuthi wayengubani."},{"book":"UJohane","chapter":"1","verse":"20","text":"Kehlulekanga ukuzichaza, kodwa wazichaza ekhululekile wathi, “Kangisuye uKhristu.”"},{"book":"UJohane","chapter":"1","verse":"21","text":"Bambuza bathi, “Pho ungubani na? Ungu-Elija yini?”"},{"book":"UJohane","chapter":"1","verse":"22","text":"Bacina ngokuthi, “Ungubani? Siphe impendulo esizayisa kulabo abasithumileyo. Uzibiza ngokuthi ungubani na?”"},{"book":"UJohane","chapter":"1","verse":"23","text":"UJohane wabaphendula ngamazwi ka-Isaya umphrofethi wathi, “Ngiyilizwi lalowo omemezayo enkangala lisithi, ‘Lungiselani iNkosi indlela iqonde.’1.23 U-Isaya 40.3”"},{"book":"UJohane","chapter":"1","verse":"24","text":"Kwasekusithi abaFarisi ababethunyiwe"},{"book":"UJohane","chapter":"1","verse":"25","text":"bambuza bathi, “Kungani pho ubhaphathiza nxa ungasuye uKhristu, kumbe u-Elija loba umphrofethi na?”"},{"book":"UJohane","chapter":"1","verse":"26","text":"UJohane waphendula wathi, “Mina ngibhaphathiza ngamanzi, kodwa phakathi kwenu kumi elingamaziyo."},{"book":"UJohane","chapter":"1","verse":"27","text":"Nguye lowo ozayo ngemva kwami, mina engingafanelanga ukuthukulula imichilo yamanyathela akhe.”"},{"book":"UJohane","chapter":"1","verse":"28","text":"Konke lokhu kwenzeka eBhethani ngaphetsheya kweJodani lapho uJohane ayebhaphathiza khona."},{"book":"UJohane","chapter":"1","verse":"29","text":"Ngelanga elilandelayo uJohane wabona uJesu esiza kuye wathi, “Khangelani, nanti iWundlu likaNkulunkulu elisusa isono somhlaba!"},{"book":"UJohane","chapter":"1","verse":"30","text":"Nguye lo engangimutsho ngize ngithi, ‘Umuntu ozayo ngemva kwami usengedlule ngoba wayevele ephambi kwami.’"},{"book":"UJohane","chapter":"1","verse":"31","text":"Mina ngokwami bengingamazi, kodwa okwenze ngeza ngibhaphathiza ngamanzi kwakuyikwenzela ukuthi abonakaliswe ku-Israyeli.”"},{"book":"UJohane","chapter":"1","verse":"32","text":"UJohane waseletha lobubufakazi: “Ngabona uMoya esehla evela ezulwini enjengejuba wahlala phezu kwakhe."},{"book":"UJohane","chapter":"1","verse":"33","text":"Lami uqobo lwami ngangingamazi, kodwa lowo owangithumayo ukubhaphathiza ngamanzi wathi, ‘Lowomuntu ozabona uMoya usehla uhlala kuye nguye kanye ozabhaphathiza ngoMoya oNgcwele.’"},{"book":"UJohane","chapter":"1","verse":"34","text":"Sengibonile yikho sengifakaza ukuthi lo ungoKhethiweyo kaNkulunkulu.”"},{"book":"UJohane","chapter":"1","verse":"35","text":"Ngelanga elilandelayo uJohane wayekhonapho, elabafundi bakhe ababili."},{"book":"UJohane","chapter":"1","verse":"36","text":"Wathi ebona uJesu esedlula lapho wathi, “Khangelani, nanti iWundlu likaNkulunkulu!”"},{"book":"UJohane","chapter":"1","verse":"37","text":"Abafundi ababili labo bathi bekuzwa lokhu basebelandela uJesu."},{"book":"UJohane","chapter":"1","verse":"38","text":"UJesu wathi enyemukula wababona bemlandela, wababuza wathi, “Lifunani na?”"},{"book":"UJohane","chapter":"1","verse":"39","text":"Waphendula wathi, “Wozani, lizabona.”"},{"book":"UJohane","chapter":"1","verse":"40","text":"U-Andreya, umfowabo kaSimoni Phethro wayengomunye wababili abezwayo okwakukhulunywa nguJohane njalo abayibo abalandela uJesu."},{"book":"UJohane","chapter":"1","verse":"41","text":"Into yokuqala ayenzayo u-Andreya yikudinga umfowabo uSimoni wamtshela wathi, “Sesimfumene uMesiya” (okutsho uKhristu)."},{"book":"UJohane","chapter":"1","verse":"42","text":"Wasemletha kuJesu."},{"book":"UJohane","chapter":"1","verse":"43","text":"Ngelanga elilandelayo uJesu wafuna ukusuka aye eGalile. Wabona uFiliphu wathi kuye, “Ngilandela.”"},{"book":"UJohane","chapter":"1","verse":"44","text":"UFiliphu wayengowedolobheni lase-Bhethisayida, njengo-Andreya loPhethro."},{"book":"UJohane","chapter":"1","verse":"45","text":"UFiliphu wadinga uNathaneli wamtshela wathi, “Sesimfumene lowo uMosi aloba ngaye eMthethweni, njalo abaphrofethi labo abaloba ngaye, uJesu waseNazaretha, indodana kaJosefa.”"},{"book":"UJohane","chapter":"1","verse":"46","text":"UNathaneli wabuza wathi, “ENazaretha! Kulolutho oluhle olungavela khona na?”"},{"book":"UJohane","chapter":"1","verse":"47","text":"Kwathi uJesu ebona uNathaneli eqhamuka laphaya wathi ngaye, “Nangu umʼIsrayeli oqotho, okungekho nkohliso kuye.”"},{"book":"UJohane","chapter":"1","verse":"48","text":"UNathaneli wambuza wathi, “Ungazela ngaphi na?”"},{"book":"UJohane","chapter":"1","verse":"49","text":"UNathaneli wasefakaza wathi, “Rabi, uyindodana kaNkulunkulu; uyiNkosi ka-Israyeli.”"},{"book":"UJohane","chapter":"1","verse":"50","text":"UJesu wathi, “Ukholwa ngoba ngithe ngikubone ngaphansi kwesihlahla somkhiwa. Usazobona izinto ezinkulu kulalokho.”"},{"book":"UJohane","chapter":"1","verse":"51","text":"Waphinda wengeza wathi, “Ngikutshela iqiniso, uzabona izulu livuleka, lezingilosi zikaNkulunkulu zikhwela zisehlela eNdodaneni yoMuntu.”"}]}