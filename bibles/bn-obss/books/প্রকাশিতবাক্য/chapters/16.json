{"data":[{"book":"প্রকাশিত বাক্য","chapter":"16","verse":"1","text":"এরপর আমি মন্দিরের মধ্য থেকে এক উচ্চ রব শুনতে পেলাম, যা ওই সাতজন স্বর্গদূতকে বলছিল, “তোমরা যাও, গিয়ে ঈশ্বরের ক্রোধে পূর্ণ ওই সাতটি বাটি পৃথিবীতে ঢেলে দাও।”"},{"book":"প্রকাশিত বাক্য","chapter":"16","verse":"2","text":"প্রথম স্বর্গদূত গিয়ে তাঁর বাটি পৃথিবীর উপরে ঢেলে দিলেন। এতে যারা সেই পশুর ছাপ ধারণ করেছিল ও তার মূর্তির পূজা করেছিল, তাদের গায়ে বীভৎস ও যন্ত্রণাদায়ক ক্ষত উৎপন্ন হল।"},{"book":"প্রকাশিত বাক্য","chapter":"16","verse":"3","text":"দ্বিতীয় স্বর্গদূত সমুদ্রের উপরে তাঁর বাটি ঢেলে দিলেন। এতে তা মৃত মানুষের রক্তের মতো হল ও সমুদ্রের সমস্ত সজীব প্রাণী মারা পড়ল।"},{"book":"প্রকাশিত বাক্য","chapter":"16","verse":"4","text":"তৃতীয় স্বর্গদূত তাঁর বাটি সব নদনদী ও জলের উৎসের উপরে ঢেলে দিলেন, ও সেগুলি রক্তে পরিণত হল।16:4 যাত্রা পুস্তক 9:11; 7:17-24"},{"book":"প্রকাশিত বাক্য","chapter":"16","verse":"5","text":"তখন আমি শুনলাম, জলরাশির উপরে ভারপ্রাপ্ত স্বর্গদূত বলছেন:"},{"book":"প্রকাশিত বাক্য","chapter":"16","verse":"6","text":"কারণ তারা তোমার পবিত্রগণের ও ভাববাদীদের রক্তপাত করেছিল,"},{"book":"প্রকাশিত বাক্য","chapter":"16","verse":"7","text":"আর আমি সেই যজ্ঞবেদির প্রত্যুত্তর শুনতে পেলাম:"},{"book":"প্রকাশিত বাক্য","chapter":"16","verse":"8","text":"চতুর্থ স্বর্গদূত তাঁর বাটি সূর্যের উপরে ঢেলে দিলেন। আর সূর্যকে ক্ষমতা দেওয়া হল, যেন সে আগুনের দ্বারা সব মানুষকে ঝলসে দেয়।"},{"book":"প্রকাশিত বাক্য","chapter":"16","verse":"9","text":"তখন প্রখর উত্তাপে তারা তাপদগ্ধ হয়ে, এই সমস্ত আঘাতের উপরে যাঁর নিয়ন্ত্রণ ছিল সেই ঈশ্বরের নামকে অভিশাপ দিতে লাগল। কিন্তু তারা মন পরিবর্তন করতে ও তাঁকে গৌরব দিতে চাইল না।"},{"book":"প্রকাশিত বাক্য","chapter":"16","verse":"10","text":"পঞ্চম স্বর্গদূত সেই পশুর সিংহাসনের উপরে তাঁর বাটি ঢেলে দিলেন। ফলে তার রাজ্য অন্ধকারে ছেয়ে গেল। লোকেরা যন্ত্রণায় তাদের জিভ কামড়াতে লাগল"},{"book":"প্রকাশিত বাক্য","chapter":"16","verse":"11","text":"এবং তাদের যন্ত্রণা ও তাদের ক্ষতের জন্য স্বর্গের ঈশ্বরকে অভিশাপ দিল। কিন্তু তারা তাদের কৃতকর্মের জন্য অনুশোচনা করল না।"},{"book":"প্রকাশিত বাক্য","chapter":"16","verse":"12","text":"ষষ্ঠ স্বর্গদূত মহানদী ইউফ্রেটিসের উপরে তাঁর বাটি ঢেলে দিলেন। এতে সেই নদীর জল শুকিয়ে গিয়ে পূর্বদিক থেকে রাজাদের আগমনের পথ সুগম করল।"},{"book":"প্রকাশিত বাক্য","chapter":"16","verse":"13","text":"তারপর আমি তিনটি মন্দ-আত্মা16:13 বা অশুচি আত্মা। দেখলাম, যেগুলি দেখতে ছিল ব্যাঙের মতো। সেগুলি সেই নাগ-দানবের মুখ থেকে, সেই পশুর মুখ থেকে ও সেই ভণ্ড ভাববাদীর মুখ থেকে বেরিয়ে এল।"},{"book":"প্রকাশিত বাক্য","chapter":"16","verse":"14","text":"তারা ভূতদের আত্মা, অলৌকিক সব চিহ্নকাজ করে, আর তারা সমস্ত জগতের রাজাদের কাছে যায়, যেন সর্বশক্তিমান ঈশ্বরের সেই মহাদিনের জন্য সেইসব রাজাদের যুদ্ধে একত্র করতে পারে।"},{"book":"প্রকাশিত বাক্য","chapter":"16","verse":"15","text":"“দেখো, আমি চোরের মতো আসছি! ধন্য সেই মানুষ, যে জেগে থেকে তার পোশাক সঙ্গে রাখে, যেন সে উলঙ্গ না হয় ও তার লজ্জা প্রকাশ হয়ে না পড়ে।”"},{"book":"প্রকাশিত বাক্য","chapter":"16","verse":"16","text":"তারপর তারা সেই রাজাদের একটি স্থানে একত্র করল, হিব্রু ভাষায় যে স্থানটির নাম হরমাগিদোন।"},{"book":"প্রকাশিত বাক্য","chapter":"16","verse":"17","text":"সপ্তম স্বর্গদূত আকাশের উপরে তাঁর বাটি ঢেলে দিলেন। তখন মন্দিরের ভিতরের সিংহাসন থেকে এক উচ্চধ্বনি শোনা গেল, যা বলছিল, “সমাপ্ত হল!”"},{"book":"প্রকাশিত বাক্য","chapter":"16","verse":"18","text":"তারপর সেখানে প্রকাশ পেল বিদ্যুতের ঝলকানি, গুরুগম্ভীর ধ্বনি, বজ্রপাত ও এক প্রচণ্ড ভূমিকম্প। পৃথিবীতে মানুষের সৃষ্টি হওয়া থেকে এমন ভূমিকম্প আর কখনও হয়নি, সেই ভূমিকম্প ছিল এমনই সাংঘাতিক।"},{"book":"প্রকাশিত বাক্য","chapter":"16","verse":"19","text":"এতে সেই মহানগরী16:19 অর্থাৎ, ব্যাবিলন তিন ভাগে বিভক্ত হল ও বিভিন্ন দেশের নগর ধূলিসাৎ হল। ঈশ্বর মহানগরী ব্যাবিলনকে স্মরণ করলেন এবং তাঁর ভয়ংকর ক্রোধে পূর্ণ সুরার পানপাত্র তাকে দিলেন।"},{"book":"প্রকাশিত বাক্য","chapter":"16","verse":"20","text":"প্রত্যেকটি দ্বীপ পালিয়ে গেল ও পর্বতগণকে আর খুঁজে পাওয়া গেল না।"},{"book":"প্রকাশিত বাক্য","chapter":"16","verse":"21","text":"আর মহাকাশ থেকে মানুষদের উপরে বড়ো বড়ো শিলাবৃষ্টি হল, তার এক একটির ওজন প্রায় পঞ্চাশ কিলোগ্রাম।16:21 গ্রিক: এক তালন্ত। তখন তারা শিলাবৃষ্টির জন্য ঈশ্বরকে অভিশাপ দিল, কারণ সেই আঘাত ছিল অত্যন্ত ভয়ংকর।"}]}