{"data":[{"book":"جامعه","chapter":"3","verse":"1","text":"برای هر چیزی که در زیر آسمان انجام می‌گیرد، زمان معینی وجود دارد:"},{"book":"جامعه","chapter":"3","verse":"2","text":"زمانی برای تولد، زمانی برای مرگ."},{"book":"جامعه","chapter":"3","verse":"3","text":"زمانی برای کشتن، زمانی برای شفا دادن."},{"book":"جامعه","chapter":"3","verse":"4","text":"زمانی برای گریه، زمانی برای خنده."},{"book":"جامعه","chapter":"3","verse":"5","text":"زمانی برای دور ریختن سنگها، زمانی برای جمع کردن سنگها."},{"book":"جامعه","chapter":"3","verse":"6","text":"زمانی برای به دست آوردن، زمانی برای از دست دادن."},{"book":"جامعه","chapter":"3","verse":"7","text":"زمانی برای پاره کردن، زمانی برای دوختن."},{"book":"جامعه","chapter":"3","verse":"8","text":"زمانی برای محبت، زمانی برای نفرت."},{"book":"جامعه","chapter":"3","verse":"9","text":"آدمی از زحمتی که می‌کشد چه نفعی می‌برد؟"},{"book":"جامعه","chapter":"3","verse":"10","text":"من درباره کارهایی که خداوند بر دوش انسان نهاده تا انجام دهد، اندیشیدم"},{"book":"جامعه","chapter":"3","verse":"11","text":"و دیدم که خداوند برای هر کاری زمان مناسبی مقرر کرده است. همچنین، او در دل انسان اشتیاق به درک ابدیت را نهاده است، اما انسان قادر نیست کار خدا را از ابتدا تا انتها درک کند."},{"book":"جامعه","chapter":"3","verse":"12","text":"پس به این نتیجه رسیدم که برای انسان چیزی بهتر از این نیست که شاد باشد و تا آنجا که می‌تواند خوش بگذراند،"},{"book":"جامعه","chapter":"3","verse":"13","text":"بخورد و بنوشد و از دسترنج خود لذت ببرد. اینها بخشش‌های خداوند هستند."},{"book":"جامعه","chapter":"3","verse":"14","text":"من این را دریافته‌ام که هر آنچه خداوند انجام می‌دهد تغییرناپذیر است؛ نمی‌توان چیزی بر آن افزود یا از آن کم کرد. مقصود خداوند این است که ترس او در دل انسان باشد."},{"book":"جامعه","chapter":"3","verse":"15","text":"آنچه که هست از قبل بوده و آنچه که باید بشود از قبل شده است. خدا گذشته را تکرار می‌کند."},{"book":"جامعه","chapter":"3","verse":"16","text":"علاوه بر این، دیدم که در زیر آسمان عدالت و انصاف جای خود را به ظلم و بی‌انصافی داده است."},{"book":"جامعه","chapter":"3","verse":"17","text":"به خود گفتم: «خداوند هر کاری را که انسان می‌کند، چه نیک و چه بد، در وقتش داوری خواهد نمود.»"},{"book":"جامعه","chapter":"3","verse":"18","text":"سپس فکر کردم: «خداوند انسانها را می‌آزماید تا به آنها نشان دهد که بهتر از حیوان نیستند."},{"book":"جامعه","chapter":"3","verse":"19","text":"زیرا عاقبت انسان و حیوان یکی است، هر دو جان می‌دهند و می‌میرند؛ پس انسان هیچ برتری بر حیوان ندارد. همه چیز بیهودگی است!"},{"book":"جامعه","chapter":"3","verse":"20","text":"همه به یک جا می‌روند، از خاک به وجود آمده‌اند و به خاک باز می‌گردند."},{"book":"جامعه","chapter":"3","verse":"21","text":"چطور می‌توان فهمید که روح انسان به بالا پرواز می‌کند و روح حیوان به قعر زمین فرو می‌رود؟»"},{"book":"جامعه","chapter":"3","verse":"22","text":"پس دریافتم که برای انسان چیزی بهتر از این نیست که از دسترنج خود لذت ببرد، زیرا سهم او از زندگی همین است، چون وقتی بمیرد دیگر چه کسی می‌تواند او را بازگرداند تا آنچه را که پس از او اتفاق می‌افتد ببیند."}]}