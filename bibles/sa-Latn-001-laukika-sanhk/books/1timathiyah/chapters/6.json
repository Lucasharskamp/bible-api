{"data":[{"book":"1 tImathiyaH","chapter":"6","verse":"1","text":"yAvanto lokA yugadhAriNo dAsAH santi te svasvasvAminaM pUrNasamAdarayogyaM manyantAM no ced Izvarasya nAmna upadezasya ca nindA sambhaviSyati|"},{"book":"1 tImathiyaH","chapter":"6","verse":"2","text":"yeSAJca svAmino vizvAsinaH bhavanti taiste bhrAtRtvAt nAvajJeyAH kintu te karmmaphalabhogino vizvAsinaH priyAzca bhavantIti hetoH sevanIyA eva, tvam etAni zikSaya samupadiza ca|"},{"book":"1 tImathiyaH","chapter":"6","verse":"3","text":"yaH kazcid itarazikSAM karoti, asmAkaM prabho ryIzukhrISTasya hitavAkyAnIzvarabhakte ryogyAM zikSAJca na svIkaroti"},{"book":"1 tImathiyaH","chapter":"6","verse":"4","text":"sa darpadhmAtaH sarvvathA jJAnahInazca vivAdai rvAgyuddhaizca rogayuktazca bhavati|"},{"book":"1 tImathiyaH","chapter":"6","verse":"5","text":"tAdRzAd bhAvAd IrSyAvirodhApavAdaduSTAsUyA bhraSTamanasAM satyajJAnahInAnAm IzvarabhaktiM lAbhopAyam iva manyamAnAnAM lokAnAM vivAdAzca jAyante tAdRzebhyo lokebhyastvaM pRthak tiSTha|"},{"book":"1 tImathiyaH","chapter":"6","verse":"6","text":"saMyatecchayA yuktA yezvarabhaktiH sA mahAlAbhopAyo bhavatIti satyaM|"},{"book":"1 tImathiyaH","chapter":"6","verse":"7","text":"etajjagatpravezanakAle'smAbhiH kimapi nAnAyi tattayajanakAle'pi kimapi netuM na zakSyata iti nizcitaM|"},{"book":"1 tImathiyaH","chapter":"6","verse":"8","text":"ataeva khAdyAnyAcchAdanAni ca prApyAsmAbhiH santuSTai rbhavitavyaM|"},{"book":"1 tImathiyaH","chapter":"6","verse":"9","text":"ye tu dhanino bhavituM ceSTante te parIkSAyAm unmAthe patanti ye cAbhilASA mAnavAn vinAze narake ca majjayanti tAdRzeSvajJAnAhitAbhilASeSvapi patanti|"},{"book":"1 tImathiyaH","chapter":"6","verse":"10","text":"yato'rthaspRhA sarvveSAM duritAnAM mUlaM bhavati tAmavalambya kecid vizvAsAd abhraMzanta nAnAklezaizca svAn avidhyan|"},{"book":"1 tImathiyaH","chapter":"6","verse":"11","text":"he Izvarasya loka tvam etebhyaH palAyya dharmma Izvarabhakti rvizvAsaH prema sahiSNutA kSAntizcaitAnyAcara|"},{"book":"1 tImathiyaH","chapter":"6","verse":"12","text":"vizvAsarUpam uttamayuddhaM kuru, anantajIvanam Alambasva yatastadarthaM tvam AhUto 'bhavaH, bahusAkSiNAM samakSaJcottamAM pratijJAM svIkRtavAn|"},{"book":"1 tImathiyaH","chapter":"6","verse":"13","text":"aparaM sarvveSAM jIvayiturIzvarasya sAkSAd yazca khrISTo yIzuH pantIyapIlAtasya samakSam uttamAM pratijJAM svIkRtavAn tasya sAkSAd ahaM tvAm idam AjJApayAmi|"},{"book":"1 tImathiyaH","chapter":"6","verse":"14","text":"IzvareNa svasamaye prakAzitavyam asmAkaM prabho ryIzukhrISTasyAgamanaM yAvat tvayA niSkalaGkatvena nirddoSatvena ca vidhI rakSyatAM|"},{"book":"1 tImathiyaH","chapter":"6","verse":"15","text":"sa IzvaraH saccidAnandaH, advitIyasamrAT, rAjJAM rAjA, prabhUnAM prabhuH,"},{"book":"1 tImathiyaH","chapter":"6","verse":"16","text":"amaratAyA advitIya AkaraH, agamyatejonivAsI, marttyAnAM kenApi na dRSTaH kenApi na dRzyazca| tasya gauravaparAkramau sadAtanau bhUyAstAM| Amen|"},{"book":"1 tImathiyaH","chapter":"6","verse":"17","text":"ihaloke ye dhaninaste cittasamunnatiM capale dhane vizvAsaJca na kurvvatAM kintu bhogArtham asmabhyaM pracuratvena sarvvadAtA"},{"book":"1 tImathiyaH","chapter":"6","verse":"18","text":"yo'mara Izvarastasmin vizvasantu sadAcAraM kurvvantu satkarmmadhanena dhanino sukalA dAtArazca bhavantu,"},{"book":"1 tImathiyaH","chapter":"6","verse":"19","text":"yathA ca satyaM jIvanaM pApnuyustathA pAratrikAm uttamasampadaM saJcinvantveti tvayAdizyantAM|"},{"book":"1 tImathiyaH","chapter":"6","verse":"20","text":"he tImathiya, tvam upanidhiM gopaya kAlpanikavidyAyA apavitraM pralApaM virodhoktiJca tyaja ca,"},{"book":"1 tImathiyaH","chapter":"6","verse":"21","text":"yataH katipayA lokAstAM vidyAmavalambya vizvAsAd bhraSTA abhavana| prasAdastava sahAyo bhUyAt| Amen|"}]}