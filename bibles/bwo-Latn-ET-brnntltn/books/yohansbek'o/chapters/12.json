{"data":[{"book":"Yohans Bek'o","chapter":"12","verse":"1","text":"Maniyere il eenonat adits milikito darotse b́be'eyi, aaw tahdek'tsú, aashitsu btufoniyere dash geddek'ts, tatse git k'eenwotsi jip'ets akliliyo btookats gúúfdek'ts, mááts iku b́be'eyi."},{"book":"Yohans Bek'o","chapter":"12","verse":"2","text":"Biwere na'i maac'i bteshi, shuwoshowere na'i shambo b́waare kic'at bkuhefere btesh."},{"book":"Yohans Bek'o","chapter":"12","verse":"3","text":"Andoor k'osh milikito darotse b́be'eyi, shawat tookwotsnat tats k'aluwotsi detsts een bir daruwo b́be'eyi, b́tookatsnowere shawat zewdiwotsi gúfdek'tni b́tesh,"},{"book":"Yohans Bek'o","chapter":"12","verse":"4","text":"12:4 Dan. 8:10  b́ dúshoon k'eenwotsitsi keez kisho darotse geetsdek't datsats fet'b́k'ri, máátsman bshuwor bna'o k'oot'osh gawk'raat daruman shuwosh etiru máátsu shinatse need'b́wutsi,"},{"book":"Yohans Bek'o","chapter":"12","verse":"5","text":"12:5 Isa. 66:7; Dub. 2:9  máátsunwere ash jamo birri gumbon keewit nungush na'o shuubk'ri, bnaaynmó Ik'o naashi jooro maants zafdek'eyi,"},{"book":"Yohans Bek'o","chapter":"12","verse":"6","text":"máátsunwere woruwo maants áásho k'az bwos'i, manoke ik kume git balonat shiits aawosh it'ide'er detson bkoteet beyoko Ik'o bish manoke k'anitniye b́teshi."},{"book":"Yohans Bek'o","chapter":"12","verse":"7","text":"Darotse kes'o tuub́wtsi, Mika'elnat b́ melakiwotsn daruwonton bokeec'eyi, darwonat b́ melakiwotsowere aaniyidek't bokaari."},{"book":"Yohans Bek'o","chapter":"12","verse":"8","text":"Ernmó daruwonat b́melakiyon da'eniye bowtsi, maniyere okonowere boosh darotse beyoko daatseratse."},{"book":"Yohans Bek'o","chapter":"12","verse":"9","text":"12:9 Aze. 3:1; Luk'. 10:18  Daruw eenonwere dash datsats shap'k'reyi, bí dats jamu darituwo Diyablosi wee Shed'ana err s'eegef shints dawunzoniye. Bí datsats b́juweyi, b́melakiwotswere bínton bojuweyi."},{"book":"Yohans Bek'o","chapter":"12","verse":"10","text":"Maniyere il k'áári een iko darotse hank'o bíetfere tshishi, «Eshe and Ik'o kashiyo, b́kup'onat b́mengston waare. Bíko Krstos alo waare! no eshuwotsi no Ik'o shinatse t'úwe aawo s'aamifets teshtso no eshuwotsi s'aamifo juwewtsere,"},{"book":"Yohans Bek'o","chapter":"12","verse":"11","text":"Boowere mereero s'atsonat bo gawuts gawatse tuutson bín da'adek'rne, bo kashosh bobút'erawo botoko k'irosh beshidek't imrne,"},{"book":"Yohans Bek'o","chapter":"12","verse":"12","text":"Mansh daruwotsnat bogitsotse beyiru jamwots gene'úwore! múk' aawu s'uz bísh b́ oortsok'o b́dantsotse Diyablos fayi eenon it maants b́ oot'tsotse datsonat aats k'arwotssh indowe itsha!»"},{"book":"Yohans Bek'o","chapter":"12","verse":"13","text":"Daruwonú datsats b́ juweetsok'o b́ bek'tsok'on nungush na'a shuuts máátsu b́ giishi,"},{"book":"Yohans Bek'o","chapter":"12","verse":"14","text":"12:14 Dan. 7:25; 12:7  máátsunwere worwotse bish k'aniyets beyokok biirr biametwok'o aaki bangok'o arts bang gitwotsi bish imk'reyi, manoknowere dawunzman shinatse wokaar keez natonat badosh12:14 Keez natonat badoon: Griki mas'afatse dúra (zemen), dúrwotsi, dúri bada etfe hanwere Daniel mas'afatse 7:25; 12:7 atse guut'ere.  sheengshdetson detseyat bkotefera bteshi."},{"book":"Yohans Bek'o","chapter":"12","verse":"15","text":"Máátsu di'on bdek'etwok'owat dawunzman fokitsi aatsok'o bodts aatso b́noonotse s'ud dek't bshuuts weeron b́kuut'i."},{"book":"Yohans Bek'o","chapter":"12","verse":"16","text":"Ernmó datsu máátsmansh bgaatsi, bnononowere k'eshedek'at daruman b́noonotse b́s'udts foko ushbk'ri."},{"book":"Yohans Bek'o","chapter":"12","verse":"17","text":"Daruwonú máátsu fayat bnaar oortswotsnton kec'ewosh bíami, boowere Ik' aluwotsi kotfwotsnat Iyesus jangosh amaneeyat gawirwotsiye."},{"book":"Yohans Bek'o","chapter":"12","verse":"18","text":"Daruwonwere aats k'ari gúúratsi shiyaats need'b́wutsi."}]}