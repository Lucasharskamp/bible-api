{"data":[{"book":"2 ЛЕТАПІСАЎ","chapter":"3","verse":"1","text":"І пачаў Саламон будаваць дом Гасподні ў Ерусаліме на гары Морыя, якая ўказана была Давіду, бацьку ягонаму, на месцы, якое падрыхтваў Давід, на гумне Орны Евусэяніна."},{"book":"2 ЛЕТАПІСАЎ","chapter":"3","verse":"2","text":"А пачаў ён будаваць у другі дзень другога месяца, на чацьвёртым годзе валадараньня свайго."},{"book":"2 ЛЕТАПІСАЎ","chapter":"3","verse":"3","text":"І вось падмурак пакладзены Саламонам пры будове дома Божага; даўжыня яго шэсьцьдзясят локцяў, па ранейшай меры, а шырыня дваццаць локцяў;"},{"book":"2 ЛЕТАПІСАЎ","chapter":"3","verse":"4","text":"і бабінец, які перад домам, даўжынёю па шырыні дома ў дваццаць локцяў, а вышынёю ў сто дваццаць. І абклаў яго ўсярэдзіне чыстым золатам."},{"book":"2 ЛЕТАПІСАЎ","chapter":"3","verse":"5","text":"А дом галоўны ашаляваў дрэвам кіпарысавым і абклаў яго найлепшым золатам, і вырабіў на ім пальмы і ланцужкі."},{"book":"2 ЛЕТАПІСАЎ","chapter":"3","verse":"6","text":"І абклаў дом іншымі камянямі дзеля прыгажосьці; а золата было золата Парваімскае."},{"book":"2 ЛЕТАПІСАЎ","chapter":"3","verse":"7","text":"І пакрыў дом, бярвеньні, парогі і сьцены яго і дзьверы яго золатам, і выразаў на сьценах херувімаў."},{"book":"2 ЛЕТАПІСАЎ","chapter":"3","verse":"8","text":"І зрабіў Сьвятое Сьвятых: даўжыня яго па шырыні дома ў дваццаць локцяў, і шырыня яго ў дваццаць локцяў; і накрыў яго найлепшым золатам на шасьцьсот талантаў."},{"book":"2 ЛЕТАПІСАЎ","chapter":"3","verse":"9","text":"У цьвіках вагі па пяцьдзясят сікляў золата. Сьвятліцы таксама пакрыў золатам."},{"book":"2 ЛЕТАПІСАЎ","chapter":"3","verse":"10","text":"І зрабіў ён у Сьвятым Сьвятых два херувімы разьбёнага вырабу і пакрыў іх золатам."},{"book":"2 ЛЕТАПІСАЎ","chapter":"3","verse":"11","text":"Крылы ў херувімаў даўжынёю былі ў дваццаць локцяў. Адно крыло ў дваццаць локцяў дакраналася да сьцяны дома, а другое крыло таксама ў пяць локцяў сыходзілася з крылом другога херувіма;"},{"book":"2 ЛЕТАПІСАЎ","chapter":"3","verse":"12","text":"і крыло другога херувіма ў пяць локцяў дакраналася да сьцяны дома, а другое крыло ў пяць локцяў сыходзілася з крылом другога херувіма."},{"book":"2 ЛЕТАПІСАЎ","chapter":"3","verse":"13","text":"Крылы ў гэтых херувімаў распасьцёрты на дваццаць локцяў; і яны стаялі на нагах сваіх, абліччамі сваімі да храма."},{"book":"2 ЛЕТАПІСАЎ","chapter":"3","verse":"14","text":"І зрабіў заслону зь яхантавай, пурпуровай і барвовай тканіны і зь вісону і выявіў на ёй херувімаў."},{"book":"2 ЛЕТАПІСАЎ","chapter":"3","verse":"15","text":"І зрабіў перад храмам два слупы, даўжынёю па трыццаць пяць локцяў, і капітэль наверсе кожнага ў пяць локцяў."},{"book":"2 ЛЕТАПІСАЎ","chapter":"3","verse":"16","text":"І зрабіў ланцужкі, як у сьвятыні, і паклаў наверсе слупоў, і зрабіў сто гранатавых яблыкаў і паклаў на ланцужкі."},{"book":"2 ЛЕТАПІСАЎ","chapter":"3","verse":"17","text":"І паставіў слупы перад храмам, адзін з правага боку, другі зь левага, і даў імя праваму Яхін, а леваму імя Воаз."}]}