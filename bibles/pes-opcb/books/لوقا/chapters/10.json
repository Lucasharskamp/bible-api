{"data":[{"book":"لوقا","chapter":"10","verse":"1","text":"آنگاه، عیسای خداوند هفتاد نفر دیگر را تعیین کرد و ایشان را دو به دو به شهرها و نقاطی که خود عازم آن بود، فرستاد،"},{"book":"لوقا","chapter":"10","verse":"2","text":"و به آنها فرمود: «محصول بسیار است، اما کارگر کم. پس، از صاحب محصول درخواست کنید تا برای جمع‌آوری محصول، کارگران بیشتری بفرستد."},{"book":"لوقا","chapter":"10","verse":"3","text":"بروید و فراموش نکنید که من شما را همچون بره‌ها به میان گرگها می‌فرستم."},{"book":"لوقا","chapter":"10","verse":"4","text":"با خود نه پول بردارید، نه کوله‌بار و نه حتی یک جفت کفش اضافی. در بین راه نیز برای سلام و احوال‌پرسی وقت تلف نکنید."},{"book":"لوقا","chapter":"10","verse":"5","text":"«وارد هر خانه‌ای که شدید، قبل از هر چیز بگویید: برکت بر این خانه باشد."},{"book":"لوقا","chapter":"10","verse":"6","text":"اگر کسی در آنجا لیاقت برکت را داشته باشد، برکت شامل حالش می‌شود و اگر لیاقت نداشته باشد، برکت به خود شما برمی‌گردد."},{"book":"لوقا","chapter":"10","verse":"7","text":"پس در همان خانه بمانید و از خانه به خانه‌ای دیگر نقل مکان نکنید. هر چه به شما می‌دهند، بخورید و بنوشید، زیرا کارگر مستحق مزد خویش است!"},{"book":"لوقا","chapter":"10","verse":"8","text":"«وقتی وارد شهری شدید و از شما استقبال کردند، هر چه پیش شما بگذارند، بخورید،"},{"book":"لوقا","chapter":"10","verse":"9","text":"و بیماران آنجا را شفا دهید و به ایشان بگویید: ملکوت خدا به شما نزدیک شده است."},{"book":"لوقا","chapter":"10","verse":"10","text":"«اما اگر شهری شما را نپذیرفت، به کوچه‌های آن بروید و بگویید:"},{"book":"لوقا","chapter":"10","verse":"11","text":"”ما حتی گرد و خاک شهرتان را که بر پاهای ما نشسته، می‌تکانیم. اما بدانید که ملکوت خدا نزدیک شده است.“"},{"book":"لوقا","chapter":"10","verse":"12","text":"به شما می‌گویم که در روز داوری وضع شهر فاسد سُدوم بهتر از وضع چنین شهری خواهد بود."},{"book":"لوقا","chapter":"10","verse":"13","text":"«وای بر تو ای خورَزین، و وای بر تو ای بیت‌صیدا! زیرا اگر معجزاتی که در شما انجام دادم، در شهرهای فاسد صور و صیدون انجام داده بودم، اهالی آنها مدتها قبل، از گناهانشان توبه می‌کردند، و پلاس‌پوش و خاکسترنشین می‌شدند تا پشیمانی خود را نشان دهند."},{"book":"لوقا","chapter":"10","verse":"14","text":"بله، در روز داوری، وضع صور و صیدون بهتر از وضع شما خواهد بود."},{"book":"لوقا","chapter":"10","verse":"15","text":"و تو ای کَفَرناحوم، آیا به آسمان بالا خواهی رفت؟ هرگز! تو به عالَم مردگان پایین خواهی رفت!»"},{"book":"لوقا","chapter":"10","verse":"16","text":"سپس به شاگردان خود گفت: «هر که پیام شما را بپذیرد، مرا پذیرفته است، و هر که شما را رد کند، در واقع مرا رد کرده است، و هر که مرا رد کند، فرستندۀ مرا رد کرده است.»"},{"book":"لوقا","chapter":"10","verse":"17","text":"پس از مدتی، آن هفتاد شاگرد بازگشتند و با خوشحالی به عیسی خبر داده، گفتند: «خداوندا، حتی ارواح پلید نیز به نام تو، از ما اطاعت می‌کنند!»"},{"book":"لوقا","chapter":"10","verse":"18","text":"عیسی فرمود: «بلی، من شیطان را دیدم که همچون برق، از آسمان به زیر افتاد!"},{"book":"لوقا","chapter":"10","verse":"19","text":"من به شما اقتدار بخشیده‌ام تا مارها و عقربها را لگدمال کنید و بر تمام قدرت دشمن چیره شوید؛ و هیچ چیز هرگز به شما آسیب نخواهد رسانید!"},{"book":"لوقا","chapter":"10","verse":"20","text":"با وجود این، فقط از این شادی نکنید که ارواح پلید از شما اطاعت می‌کنند، بلکه از این شاد باشید که نام شما در آسمان ثبت شده است!»"},{"book":"لوقا","chapter":"10","verse":"21","text":"آنگاه دل عیسی سرشار از شادی روح خدا گردید و فرمود: «ای پدر، مالک آسمان و زمین، سپاس تو را که این امور را از کسانی که خود را دانا و زیرک می‌پندارند، پنهان ساختی و آنها را بر کسانی آشکار فرمودی که مانند کودکان‌اند. بله ای پدر، خشنودی تو این بود که به این طریق عمل کنی.»"},{"book":"لوقا","chapter":"10","verse":"22","text":"سپس به شاگردان خود گفت: «پدرم همه چیز را به دست من سپرده است. هیچ‌کس براستی پسر را نمی‌شناسد جز پدر، و هیچ‌کس براستی پدر را نمی‌شناسد جز پسر و نیز آنانی که پسر بخواهد او را به ایشان بشناساند.»"},{"book":"لوقا","chapter":"10","verse":"23","text":"سپس، در تنهایی به آن دوازده شاگرد فرمود: «خوشا به حال شما که این چیزها را می‌بینید!"},{"book":"لوقا","chapter":"10","verse":"24","text":"به شما می‌گویم که بسیاری از انبیا و پادشاهان آرزو داشتند آنچه را که شما می‌بینید، ببینند، اما ندیدند؛ و آنچه را که می‌شنوید، بشنوند، اما نشنیدند!»"},{"book":"لوقا","chapter":"10","verse":"25","text":"روزی یکی از علمای دین که می‌خواست اعتقادات عیسی را امتحان کند، از او پرسید: «استاد، چه باید بکنم تا زندگی جاوید نصیبم شود؟»"},{"book":"لوقا","chapter":"10","verse":"26","text":"عیسی به او گفت: «در کتاب تورات، در این باره چه نوشته شده است؟»"},{"book":"لوقا","chapter":"10","verse":"27","text":"جواب داد: «نوشته شده که خداوند، خدای خود را با تمامی دل، با تمامی جان، با تمامی قوت و با تمامی فکر خود دوست بدار. و همسایه‌ات را نیز همچون جان خویش دوست بدار!»"},{"book":"لوقا","chapter":"10","verse":"28","text":"عیسی فرمود: «بسیار خوب، تو نیز چنین کن تا حیات جاودانی داشته باشی.»"},{"book":"لوقا","chapter":"10","verse":"29","text":"اما او چون می‌خواست سؤال خود را موجّه و به‌جا جلوه دهد، باز پرسید: «خوب، همسایه من کیست؟»"},{"book":"لوقا","chapter":"10","verse":"30","text":"عیسی در جواب، داستانی تعریف کرد و فرمود: «یک یهودی از اورشلیم به شهر اریحا می‌رفت. در راه به دست راهزنان افتاد. ایشان لباس و پول او را گرفتند و او را کتک زده، نیمه جان کنار جاده انداختند و رفتند."},{"book":"لوقا","chapter":"10","verse":"31","text":"از قضا، کاهنی یهودی از آنجا می‌گذشت. وقتی او را کنار جاده افتاده دید، راه خود را کج کرد و از سمت دیگر جاده رد شد."},{"book":"لوقا","chapter":"10","verse":"32","text":"سپس یکی از خادمان خانۀ خدا از راه رسید و نگاهی به او کرد. اما او نیز راه خود را در پیش گرفت و رفت."},{"book":"لوقا","chapter":"10","verse":"33","text":"«آنگاه یک سامری از راه رسید (یهودی‌ها و سامری‌ها، با یکدیگر دشمنی داشتند). وقتی آن مجروح را دید، دلش به حال او سوخت،"},{"book":"لوقا","chapter":"10","verse":"34","text":"نزدیک رفت و کنارش نشست، زخمهایش را شست و مرهم مالید و بست. سپس او را بر الاغ خود سوار کرد و به مهمانخانه‌ای برد و از او مراقبت نمود."},{"book":"لوقا","chapter":"10","verse":"35","text":"روز بعد، هنگامی که آنجا را ترک می‌کرد، مقداری پول به صاحب مهمانخانه داد و گفت: از این شخص مراقبت کن و اگر بیشتر از این خرج کنی، وقتی برگشتم، پرداخت خواهم کرد!"},{"book":"لوقا","chapter":"10","verse":"36","text":"«حال، به نظر تو کدام یک از این سه نفر، همسایه آن مرد بیچاره بود؟»"},{"book":"لوقا","chapter":"10","verse":"37","text":"جواب داد: «آنکه بر او ترحم نمود و کمکش کرد.»"},{"book":"لوقا","chapter":"10","verse":"38","text":"در سر راه خود به اورشلیم، عیسی و شاگردان به دهی رسیدند. در آنجا زنی به نام مارتا ایشان را به خانهٔ خود دعوت کرد."},{"book":"لوقا","chapter":"10","verse":"39","text":"او خواهری داشت به نام مریم. وقتی عیسی به خانه ایشان آمد، مریم با خیالی آسوده نشست تا به سخنان او گوش فرا دهد."},{"book":"لوقا","chapter":"10","verse":"40","text":"اما مارتا که برای پذیرایی از آن همه میهمان، پریشان شده و به تکاپو افتاده بود، نزد عیسی آمد و گفت: «سَروَر من، آیا این دور از انصاف نیست که خواهرم اینجا بنشیند و من به تنهایی همه کارها را انجام دهم؟ لطفاً به او بفرما تا به من کمک کند!»"},{"book":"لوقا","chapter":"10","verse":"41","text":"عیسای خداوند به او فرمود: «مارتا، تو برای همه چیز خود را ناراحت و مضطرب می‌کنی،"},{"book":"لوقا","chapter":"10","verse":"42","text":"اما فقط یک چیز اهمیت دارد. مریم همان را انتخاب کرده است و من نمی‌خواهم او را از این فیض محروم سازم!»"}]}