{"data":[{"book":"Maatewos","chapter":"14","verse":"1","text":"Bara sana Heroodis bulchaan oduu waaʼee Yesuus dhagaʼe;"},{"book":"Maatewos","chapter":"14","verse":"2","text":"innis tajaajiltoota isaatiin, “Kun Yohannis Cuuphaa dha; inni warra duʼan keessaa kaafameera! Sababiin hojiin dinqii isaan hojjetamuufis kanuma” jedhe."},{"book":"Maatewos","chapter":"14","verse":"3","text":"Heroodis sababii niitii obboleessa isaa Fiiliphoos, sababii Heroodiyaasiitiif jedhee Yohannisin qabee, hidhee mana hidhaatti galchee tureetii."},{"book":"Maatewos","chapter":"14","verse":"4","text":"Kunis sababii Yohannis Heroodisiin, “Ati ishee fuudhuun kee seera miti” jechaa tureef."},{"book":"Maatewos","chapter":"14","verse":"5","text":"Inni immoo Yohannisin ajjeesuu barbaade; garuu sababii namoonni Yohannisin akka raajiitti ilaalaa turaniif isaan sodaate."},{"book":"Maatewos","chapter":"14","verse":"6","text":"Intalli Heroodiyaas guyyaa dhaloota Heroodisitti keessummoota duratti sirbitee Heroodisin gammachiifte;"},{"book":"Maatewos","chapter":"14","verse":"7","text":"kanaafuu inni waan isheen gaafatte kam iyyuu isheef kennuuf kakuudhaan waadaa gale."},{"book":"Maatewos","chapter":"14","verse":"8","text":"Isheenis haadha isheetiin gorfamtee, “Mataa Yohannis Cuuphaa gabatee irra kaaʼii naa kenni” jette."},{"book":"Maatewos","chapter":"14","verse":"9","text":"Mootichis ni gadde; garuu sababii kakuu isaatii fi sababii warra isa wajjin maaddiitti dhiʼaataniitiif jedhee akka wanni isheen barbaadde sun isheef kennamu ajaje;"},{"book":"Maatewos","chapter":"14","verse":"10","text":"innis nama ergee mana hidhaa keessatti mataa Yohannis isa irraa kute."},{"book":"Maatewos","chapter":"14","verse":"11","text":"Mataan isaas gabatee irra kaaʼamee fidamee intalattiitti kenname; isheenis haadha isheetti geessite."},{"book":"Maatewos","chapter":"14","verse":"12","text":"Barattoonni Yohannisis dhufanii reeffa isaa fuudhanii awwaalan. Isaanis dhaqanii Yesuusitti himan."},{"book":"Maatewos","chapter":"14","verse":"13","text":"Yesuus yommuu waan kana dhagaʼetti achii kaʼee kophaa isaa bidiruudhaan iddoo namni hin jirre tokko dhaqe. Namoonnis yommuu waan kana dhagaʼanitti magaalaawwanii baʼanii miillaan isa duukaa buʼan."},{"book":"Maatewos","chapter":"14","verse":"14","text":"Yesuus yommuu bidiruu irraa buʼetti tuuta guddaa tokko arge; innis garaa laafeefii dhukkubsattoota isaanii fayyiseef."},{"book":"Maatewos","chapter":"14","verse":"15","text":"Yommuu galgalaaʼetti barattoonni gara isaa dhufanii, “Iddoon kun gammoojjii dha; aduunis dhiiteerti. Namoonni kunneen gara gandootaa dhaqanii akka nyaata bitataniif isaan gad dhiisi” jedhaniin."},{"book":"Maatewos","chapter":"14","verse":"16","text":"Yesuus garuu, “Deemuun isaan hin barbaachisu. Isinuu waan isaan nyaatan kennaafii” jedhee deebise."},{"book":"Maatewos","chapter":"14","verse":"17","text":"Isaanis, “Nu buddeena shanii fi qurxummii lama qofa asii qabna” jedhanii deebisan."},{"book":"Maatewos","chapter":"14","verse":"18","text":"Yesuusis, “Isuma natti fidaa” jedhe."},{"book":"Maatewos","chapter":"14","verse":"19","text":"Innis akka namoonni marga irra tataaʼan ajajee buddeena shananii fi qurxummii lamaan sana fuudhee, gara samii ol ilaalee galata galchee buddeena sana caccabsees barattootatti kenne; barattoonni immoo namootaaf kennan."},{"book":"Maatewos","chapter":"14","verse":"20","text":"Isaan hundi nyaatanii quufan; barattoonnis hurraaʼaa hambifame gundoo kudha lama guutuu walitti qaban."},{"book":"Maatewos","chapter":"14","verse":"21","text":"Warri nyaatanis dubartootaa fi ijoollee malee gara dhiira kuma shanii turan."},{"book":"Maatewos","chapter":"14","verse":"22","text":"Yesuus yommusuma akka barattoonni bidiruu yaabbatanii hamma inni tuuta sana of irraa geggeessutti isa dura gamatti darbaniif isaan dirqisiise."},{"book":"Maatewos","chapter":"14","verse":"23","text":"Innis erga namoota of irraa geggeessee booddee kadhachuuf kophaa isaa gaaratti ol baʼe. Yommuu galgalaaʼettis kophaa isaa achi ture;"},{"book":"Maatewos","chapter":"14","verse":"24","text":"yeroo kanatti immoo bidiruun sun lafa irraa xinnoo achi hiiqxee turte; sababii bubbeen fuula duraan itti bubbiseef bidiruun sun dambaliidhaan asii fi achi raafamaa turte."},{"book":"Maatewos","chapter":"14","verse":"25","text":"Yesuusis halkan keessaa kutaa afuraffaatti galaana irra deemaa gara isaanii dhufe."},{"book":"Maatewos","chapter":"14","verse":"26","text":"Barattoonnis yommuu galaana irra deemuu isaa arganitti akka malee rifatan. Sodaataniis, “Kun ekeraa dha” jedhanii iyyan."},{"book":"Maatewos","chapter":"14","verse":"27","text":"Yesuus garuu yommusuma, “Jabaadhaa! Anumaatii hin sodaatinaa” jedhee isaanitti dubbate."},{"book":"Maatewos","chapter":"14","verse":"28","text":"Phexros immoo, “Yaa Gooftaa! Egaa si taanaan, akka ani bishaan irra deemee gara kee dhufu na ajaji” jedhee deebiseef."},{"book":"Maatewos","chapter":"14","verse":"29","text":"Yesuusis, “Kottu” jedheen."},{"book":"Maatewos","chapter":"14","verse":"30","text":"Yommuu bubbee jabaa sana argetti garuu ni sodaate; liqimfamuu jalqabnaanis, “Yaa Gooftaa na oolchi!” jedhee iyye."},{"book":"Maatewos","chapter":"14","verse":"31","text":"Yesuus yommusuma harka isaa hiixatee isa qabee, “Yaa namicha amantii xinnoo nana, ati maaliif mamte?” jedheen."},{"book":"Maatewos","chapter":"14","verse":"32","text":"Yommuu isaan bidiruu yaabbatanittis bubbeen sun gab jedhe."},{"book":"Maatewos","chapter":"14","verse":"33","text":"Warri bidiruu sana keessa turanis, “Ati dhuguma Ilma Waaqaa ti!” jedhanii isaaf sagadan."},{"book":"Maatewos","chapter":"14","verse":"34","text":"Isaanis yommuu gama ceʼanitti Geensereexitti bidiruu irraa buʼan."},{"book":"Maatewos","chapter":"14","verse":"35","text":"Namoonni iddoo sanaas yommuu Yesuusin beekanitti biyya naannoo sanaa hundatti dhaamsa ergan. Namoonnis dhukkubsattoota isaanii hunda isatti fidan;"},{"book":"Maatewos","chapter":"14","verse":"36","text":"akka dhukkubsattoonni sun handaara wayyaa isaa illee tuqaniif isa kadhatan; warri handaara wayyaa isaa tuqan hundinuus ni fayyan."}]}