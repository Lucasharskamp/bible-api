{"data":[{"book":"عِسِرَيِلَ مَنفّيٍ ٢","chapter":"1","verse":"1","text":"عَكَبُ قَشَ شَنبِ، مٌوَبَكَيٍ نَشَ مُرُتَ عِسِرَيِلَكَيٍ شِلِ مَ."},{"book":"عِسِرَيِلَ مَنفّيٍ ٢","chapter":"1","verse":"2","text":"عَشَسِيَ نَشَ بِرَ كٍلِقٍ عَ شَ كٌورٍ بَنشِ كْن نَ سَمَرِ، عَ مَشْنْ عَ بٍلٍبٍلٍ رَ. عَ نَشَ شّيرَيٍ رَ سِفَ عٍكِرٌنكَيٍ شَ عَلَ بَلِ سٍبُبُ مَشْرِندٍ شَ عَ نْمَ يَلَندٍ."},{"book":"عِسِرَيِلَ مَنفّيٍ ٢","chapter":"1","verse":"3","text":"نَ تّمُي عَلَتَلَ شَ مَلٍكّ نَشَ عَ قَلَ عَننَبِ عٍلِيَ تِسِبٍكَ بّ، «عِ شَ سِفَ سَمَرِ مَنفّ شَ شّيرَيٍ يَ رَ، عِ عَ قَلَ عٍ بّ، ‹عَلَ مُ نَ عِسِرَيِلَ بْشِ مَ، وٌ تٌ قَ سِفَمَ عٍكِرٌنكَيٍ شَ عَلَ بَلِ سٍبُبُ مَشْرِندٍ؟"},{"book":"عِسِرَيِلَ مَنفّيٍ ٢","chapter":"1","verse":"4","text":"نَ شَ قٍ رَ، عَلَتَلَ شَ مَسٍنيِ نَن يَ عَشَسِيَ بّ، عِ مُ فٌرٌ مَ سَدٍ مَ عِ سَشِ نَشَن كْن نَ. عِ قَشَمَ نّ.›» عَننَبِ عٍلِيَ تٌ فّ نَ قَلَدٍ مَنفّ شَ شّيرَيٍ بّ، عَ نَشَ سِفَ."},{"book":"عِسِرَيِلَ مَنفّيٍ ٢","chapter":"1","verse":"5","text":"شّيرَيٍ نَشَ فبِلٍن مَنفّ عَشَسِيَ يِرٍ. عَ نَشَ عٍ مَشْرِن، «وٌ فبِلٍنشِ مُنقٍ رَ؟»"},{"book":"عِسِرَيِلَ مَنفّيٍ ٢","chapter":"1","verse":"6","text":"عٍ نَشَ عَ يَابِ، «مِشِ ندٍ نَن مُشُ رَلَنشِ، عَ عَ قَلَ مُشُ بّ ‹وٌ فبِلٍن مَنفّ يِرٍ، نَشَن وٌ شّيشِ، وٌ عَ قَلَ عَ بّ، عَلَ مُ نَ عِسِرَيِلَ بْشِ تَن مَ، عِ تٌ قَ شّيرَيٍ شّيمَ عٍكِرٌنكَيٍ شَ عَلَ بَلِ سٍبُبُ مَشْرِندٍ؟ نَ شَ قٍ رَ، عِ مُ فٌرٌ مَ سَدٍ مَ عِ سَشِ نَشَن مَ. عِ قَشَمَ نّ.›»"},{"book":"عِسِرَيِلَ مَنفّيٍ ٢","chapter":"1","verse":"7","text":"عَشَسِيَ نَشَ عٍ مَشْرِن، «يِ شّمّ نُ نَ دِ، نَشَن وٌ رَلَنشِ عَ يِ وْيّنيِ قَلَ وٌ بّ؟»"},{"book":"عِسِرَيِلَ مَنفّيٍ ٢","chapter":"1","verse":"8","text":"عٍ نَشَ عَ يَابِ، «قَتٍ مَشَبٍ كَنيِ نَن نُ عَ رَ، بّلّتِ كِرِ دَاشِ شِرِشِ عَ تَفِ.» عَشَسِيَ نَشَ عَ قَلَ كٍرٍن نَ، «عٍلِيَ نَن عَ رَ، نَ تِسِبٍكَ.»"},{"book":"عِسِرَيِلَ مَنفّيٍ ٢","chapter":"1","verse":"9","text":"عَ نَشَ سْورِ مَنفّ ندٍ شّي، نَشَن نُ سْورِ مِشِ تٌنفٌ سُولِ يَمَرِ مَ، عَ شَ عَننَبِ عٍلِيَ سُشُ. نَ تٌ سِفَ عٍلِيَ يِرٍ، عَ نَشَ عَ لِ عَ دْشْشِ فٍيَ شُن تَفِ. عَ نَشَ عَ قَلَ عٍلِيَ بّ، «عَلَ شَ مِشِ، مَنفّ نَشّ، عَ عِ شَ فٌرٌ!»"},{"book":"عِسِرَيِلَ مَنفّيٍ ٢","chapter":"1","verse":"10","text":"عٍلِيَ نَشَ عَ قَلَ نَ سْورِ مَنفّ بّ، نَشَن نُ سْورِ مِشِ تٌنفٌ سُولِ يَمَرِ مَ، «شَ عَلَ شَ مِشِ نَن ﭑ نَ، تّ شَ فٌرٌ كٍلِ كٌورٍ مَ، عَ شَ عِ تَن نُن عِ شَ مِشِ تٌنفٌ سُولِ بِرِن فَن.» نَ كُي، تّ نَشَ فٌرٌ كٍرٍن نَ، عَ عَ تَن نُن عَ شَ مِشِ تٌنفٌ سُولِ فَن."},{"book":"عِسِرَيِلَ مَنفّيٍ ٢","chapter":"1","verse":"11","text":"عَشَسِيَ نَشَ سْورِ مَنفّ فبّتّ شّي، نَ قَن نُن عَ شَ سْورِ مِشِ تٌنفٌ سُولِ، عٍ شَ عٍلِيَ سُشُ. نَ سْورِ مَنفّ نَشَ عَ قَلَ عٍلِيَ بّ، «عَلَ شَ مِشِ، مَنفّ نَشّ عَ عِ شَ فٌرٌ كٍرٍن نَ!»"},{"book":"عِسِرَيِلَ مَنفّيٍ ٢","chapter":"1","verse":"12","text":"عٍلِيَ نَشَ عَ يَابِ، «شَ عَلَ شَ مِشِ نَن ﭑ نَ، تّ شَ فٌرٌ كٍلِ كٌورٍ مَ، عَ شَ عِ تَن نُن عِ شَ مِشِ تٌنفٌ سُولِ فَن.» نَ كُي عَلَ نَشَ تّ رَفٌرٌ، عَ عَ تَن نُن عَ شَ مِشِ تٌنفٌ سُولِ فَن."},{"book":"عِسِرَيِلَ مَنفّيٍ ٢","chapter":"1","verse":"13","text":"عَشَسِيَ مَن نَشَ سْورِ مَنفّ سَشَن ندٍ شّي، نَ قَن نُن عَ شَ سْورِ مِشِ تٌنفٌ سُولِ رَ. نَ سْورِ مَنفّ سَشَن ندٍ نَشَ تٍ فٍيَ كْن نَ. عَ تٌ عٍلِيَ يِرٍ لِ، عَ نَشَ عَ شِنبِ سِن عَ بُن مَ، عَ عَ مَيَندِ، «عَلَ شَ مِشِ، ﭑ بَرَ عِ مَشَندِ، عِ شَ كِنِكِنِ ﭑ تَن نُن ﭑ مَ مِشِ تٌنفٌ سُولِ مَ."},{"book":"عِسِرَيِلَ مَنفّيٍ ٢","chapter":"1","verse":"14","text":"عَلَ بَرَ تّ رَفٌرٌ كٍلِ كٌورٍ، عَ نَ سْورِ مَنفّ قِرِنيِ سِنفٍ نُن عٍ شَ مِشِيٍ فَن. كْنْ يَكْسِ، عِ شَ كِنِكِنِ مُشُ تَن مَ، عِ شَ مُشُ رَتَنفَ نَ مَ.»"},{"book":"عِسِرَيِلَ مَنفّيٍ ٢","chapter":"1","verse":"15","text":"عَلَ شَ مَلٍكّ نَشَ فٌرٌ، عَ عَ قَلَ عَننَبِ عٍلِيَ بّ، «وٌ بِرِن شَ فٌرٌ. عِ نَشَ فَاشُ عَ يَ رَ.» عٍلِيَ نُن عَ تَن سْورِ مَنفّ نَشَ فٌرٌ مَنفّ يِرٍ،"},{"book":"عِسِرَيِلَ مَنفّيٍ ٢","chapter":"1","verse":"16","text":"عٍلِيَ نَشَ عَ قَلَ مَنفّ بّ، «عَلَتَلَ شُي نَن يَ، ‹عَلَ مُ نَ عِسِرَيِلَ بْشِ تَن مَ، عِ تٌ قَ شّيرَيٍ شّيمَ عٍكِرٌنكَيٍ شَ عَلَ بَلِ سٍبُبُ مَشْرِندٍ؟ نَ شَ قٍ رَ، عِ مُ فٌرٌ مَ سَدٍ مَ عِ سَشِ نَشَن كْن نَ. عِ قَشَمَ نّ.›»"},{"book":"عِسِرَيِلَ مَنفّيٍ ٢","chapter":"1","verse":"17","text":"عَشَسِيَ نَشَ قَشَ عَلْ عَلَتَلَ عَ مَسٍن كِ نَشّ عَننَبِ عٍلِيَ سَابُي رَ. عَ شُنيَ يٌرَ مِ نَشَ تِ مَنفّ رَ عَ حْشْي رَ عِسِرَيِلَ. نَ رَبَ يُدَيَ مَنفّ يٌسَقَتِ شَ دِ يٍهٌرَ مِ شَ مَنفّيَ حّ قِرِن ندٍ نَن نَ، بَرِ مَ دِ مُ نُ نَ عَشَسِيَ تَن بّ."},{"book":"عِسِرَيِلَ مَنفّيٍ ٢","chapter":"1","verse":"18","text":"عَشَسِيَ شَ تَرُشُي دْنشْييٍ، نُن عَ قٍ نَشٍيٍ رَبَ، نَ سّبّشِ عِسِرَيِلَ مَنفّيٍ شَ تَرُشُي كُي."}]}