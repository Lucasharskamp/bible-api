{"data":[{"book":"Wuok","chapter":"20","verse":"1","text":"Eka Nyasaye nowuoyo kowacho niya,"},{"book":"Wuok","chapter":"20","verse":"2","text":"“An e Jehova Nyasaye ma Nyasachu mane ogolou e piny Misri, ka uwuok e piny mane unie wasumbini."},{"book":"Wuok","chapter":"20","verse":"3","text":"“Kik ubed gi nyiseche mamoko e nyima."},{"book":"Wuok","chapter":"20","verse":"4","text":"Kik ulos nyasaye milamo maket gi kido moro amora e polo malo kata e piny mwalo, kata e bwo pi."},{"book":"Wuok","chapter":"20","verse":"5","text":"Kik ukulrunegi piny; bende kik ulamgi; nimar An, Jehova Nyasaye ma Nyasachu, An Nyasaye ma janyiego, kendo akumo nyithindo nikech richo mar wuonegi chakre tiengʼ mar adek nyaka tiengʼ mar angʼwen mar jogo mamon koda,"},{"book":"Wuok","chapter":"20","verse":"6","text":"to anyiso hera ni tienge gana gi gana mar jogo mohera kendo morito chikena."},{"book":"Wuok","chapter":"20","verse":"7","text":"Kik uti gi nying Jehova Nyasaye ma Nyasachu e yo ma ok owinjore, nimar Jehova Nyasaye ok nongʼwon ne ngʼato angʼata matiyo gi nyinge e yo marach."},{"book":"Wuok","chapter":"20","verse":"8","text":"Rituru chiengʼ Sabato kendo ukete obed maler."},{"book":"Wuok","chapter":"20","verse":"9","text":"Tiuru kuom ndalo auchiel kendo uti tijeu duto,"},{"book":"Wuok","chapter":"20","verse":"10","text":"to chiengʼ mar abiriyo en Sabato ne Jehova Nyasaye ma Nyasachu. Chiengʼno ok unutim tich moro amora, bed ni un kata yawuotu kata nyiu kata jotiju machwo kata jotiju mamon kata jambu kata jodak manie dieru."},{"book":"Wuok","chapter":"20","verse":"11","text":"Nimar kuom ndalo auchiel Jehova Nyasaye nochweyo polo gi piny, gi nembe kaachiel gi gik moko duto manie igi, to noyweyo chiengʼ mar abiriyo. Kuom mano Jehova Nyasaye nogwedho chiengʼ Sabato mi okete maler."},{"book":"Wuok","chapter":"20","verse":"12","text":"Luor wuonu gi minu mondo udagi amingʼa e piny ma Jehova Nyasaye ma Nyasachu miyou."},{"book":"Wuok","chapter":"20","verse":"13","text":"Kik ineki."},{"book":"Wuok","chapter":"20","verse":"14","text":"Kik iterri."},{"book":"Wuok","chapter":"20","verse":"15","text":"Kik ikwal."},{"book":"Wuok","chapter":"20","verse":"16","text":"Kik ihang wach ne wadu."},{"book":"Wuok","chapter":"20","verse":"17","text":"Kik igomb od wadu. Kik igomb chi wadu kata jatije ma wuowi kata jatije ma nyako, kata rwadhe kata pundane kata gire moro amora.”"},{"book":"Wuok","chapter":"20","verse":"18","text":"Kane oganda oneno mil polo gi mor polo kendo owinjo ywak turumbete mi gineno ka got otimo iro, luoro nomakogi. Negisudo gichien"},{"book":"Wuok","chapter":"20","verse":"19","text":"mi giwachone Musa niya, “Wuo kodwa in iwuon to wabiro winjo. Kik iwe Nyasaye wuo kodwa nono to wabiro tho.”"},{"book":"Wuok","chapter":"20","verse":"20","text":"Musa nowacho ne oganda niya, “Kik ubed maluor. Nyasaye osebiro mondo otemu mondo omi usik kuluore kendo mondo kik utim richo.”"},{"book":"Wuok","chapter":"20","verse":"21","text":"Ogandano nochungʼ gichien ka Musa to ne ochomo bor polo kama Nyasaye ne nitie."},{"book":"Wuok","chapter":"20","verse":"22","text":"Eka Jehova Nyasaye nowacho ne Musa niya, “Nyis jo-Israel kama: ‘Useneno un uwegi ni asewuoyo kodu ka aa e polo."},{"book":"Wuok","chapter":"20","verse":"23","text":"Kik ulos nyiseche manono mondo opiem koda; bende kik ulos nyiseche mag kido mag fedha kata dhahabu."},{"book":"Wuok","chapter":"20","verse":"24","text":"“ ‘Losnauru kendo mar misango mochwe gi lowo kendo timieuru misenginiu miwangʼo pep kod mag lalruok gi rombeu gi dieu kod dhou. Kinde moro amora ma amiyo nyinga oyudo duongʼ, to anabi iru mi agwedhu."},{"book":"Wuok","chapter":"20","verse":"25","text":"Ka ulosona kendo mar misango mar kite, to kik ugere gi kite mopa, nimar ubiro miyo kendono bedo mogak ka utiyoe gi gige payo kite."},{"book":"Wuok","chapter":"20","verse":"26","text":"Kendo kik udhi e kendona mar misango ka uwuotho e kuonde motingʼore ma iidhogo malo, dipo ka dugu onenorene.’"}]}