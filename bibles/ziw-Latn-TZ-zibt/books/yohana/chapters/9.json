{"data":[{"book":"Yohana","chapter":"9","verse":"1","text":"Yesu umo akajinka, niyo amwona mntu yumwenga, tuntu ivyo elekwa."},{"book":"Yohana","chapter":"9","verse":"2","text":"Wanampina wamuza, “Mhinyi, ni yuhi adamanye masa, mntu yuno, hegu welesi wakwe vilekile elekwe tuntu?”"},{"book":"Yohana","chapter":"9","verse":"3","text":"Yesu ahitula, “Mbuli ino hailaile kwa chausa cha masa yakwe uyo, hegu masa ya welesi wakwe. Mna elekagwa tuntu chani ndima za Chohile ziwoneke zikadamanya ndima mndani mwakwe."},{"book":"Yohana","chapter":"9","verse":"4","text":"Kuche nomsi chongigwa chijendeleze kudamanya ndima ya yudya anisigile. Kwaviya chilo cheza hadya mntu hadahe kudamanya ndima."},{"book":"Yohana","chapter":"9","verse":"5","text":"Chipindi nichei mwe isi, miye ni ulangazi we isi.”"},{"book":"Yohana","chapter":"9","verse":"6","text":"Eze alonge ayo, niyo atwa mate hasi, adamanya ntagata, amhaka yudya tuntu mwa meso."},{"book":"Yohana","chapter":"9","verse":"7","text":"Amgamba, “Hita ukahake mwe ndiwa ya Silowamu.” Silowamu kugamba ni asigilwe. Aho uyo tuntu niyo aita, akuhaka, akaheza auya akawona."},{"book":"Yohana","chapter":"9","verse":"8","text":"Wantu we haguhi naye na wadya wammanyize kugamba aho nkongo nanimchiwa akulombeza, wagamba, “Togola, yuno suyo yudya mchiwa nakekala na kulombeza?”"},{"book":"Yohana","chapter":"9","verse":"9","text":"Wamwenga wawo wagamba, “Nuyo.” Mna wamwenga wagamba, “Suyo uyo, mna wata kufanana du.”"},{"book":"Yohana","chapter":"9","verse":"10","text":"Wamuza, “Haluse meso yako yafungulwa vivihi?”"},{"book":"Yohana","chapter":"9","verse":"11","text":"Uyo naye awahitula, “Yudya mntu akwitangwa Yesu kadamanya ntagata, anihaka mwa meso, niyo anigamba nite nikahake mwe ndiwa ya Silowamu. Aho miye naita, nahaka, niyo nawona.”"},{"book":"Yohana","chapter":"9","verse":"12","text":"Wamuza, “Uyo ekuhi?”"},{"book":"Yohana","chapter":"9","verse":"13","text":"Akaheza wamwigala uyo mntu endaga tuntu kwa Mafalisayo."},{"book":"Yohana","chapter":"9","verse":"14","text":"Zuwa idyo Yesu adamanye ntagata na kumfumbula ameso mntu uyo nendile ni zuwa dya Kuhumula."},{"book":"Yohana","chapter":"9","verse":"15","text":"Mafalisayo niyo wamuza mntu uyo, “Kutenda vivihi niyo wawona?”"},{"book":"Yohana","chapter":"9","verse":"16","text":"Mafalisayo watuhu wagamba, “Mntu yuno adamanye ivyo halaile kwa Chohile, kwaviya hakutoza sigilizi ya zuwa dya Kuhumula.”"},{"book":"Yohana","chapter":"9","verse":"17","text":"Mafalisayo wamuza vituhu uyo mntu endaga tuntu, “Weye wamgaze mntu uyo akufumbule ameso yako?”"},{"book":"Yohana","chapter":"9","verse":"18","text":"Vilongozi wa Wayahudi hawakuzumila kugamba mntu uyo endaga tuntu aho nkongo vino haluse awona, kubula hadya weze wawetange welesi wakwe."},{"book":"Yohana","chapter":"9","verse":"19","text":"Ivyo wawauza awo welesi, “Togolani, yuno nuyo mwana wenyu mkugamba nakelekwa tuntu? Haluse katenda vivihi awona?”"},{"book":"Yohana","chapter":"9","verse":"20","text":"Welesi wakwe wahitula, “Suwe chimanya ni mwanetu, naho nakelekwa tuntu."},{"book":"Yohana","chapter":"9","verse":"21","text":"Mna hachimanyize kawona vivihi, naho hachimmanyize yudya amfumbule ameso. Muzeni mwenye, uyo ni mntu mjima, adaha kwelongela mwenye.”"},{"book":"Yohana","chapter":"9","verse":"22","text":"Welesi wakwe walonga ivyo kwaviya nawakawogoha vilongozi wa Wayahudi kwaviya vilongozi awo nawevana kugamba mntu yoyose nazumile Yesu ni Kulisito nabalazwe kuse kwe nyumba yo kumvikila Chohile."},{"book":"Yohana","chapter":"9","verse":"23","text":"Nivyo vilekile welesi wakwe walongaga kugamba, “Uyo ni mntu mjima, muzeni mwenye.”"},{"book":"Yohana","chapter":"9","verse":"24","text":"Niyo wamwitanga vituhu yudya endaga tuntu, wamgamba, “Mtogole Chohile! Suwe chimanya kugamba mntu yuno ni mta masa.”"},{"book":"Yohana","chapter":"9","verse":"25","text":"Mntu uyo niyo ahitula, “Uneva ni mta masa, miye simanyize. Mna chintu chimwenga nimanyize, nendaga tuntu, haluse nawona!”"},{"book":"Yohana","chapter":"9","verse":"26","text":"Wamuza, “Kakudamanya chibwani? Kakufumbula vivihi ameso yako?”"},{"book":"Yohana","chapter":"9","verse":"27","text":"Uyo mntu awahitula, “Siwagambilani kale, nyuwe nanywi hamkwiva. Ni mbwani hamkunga kwiva vituhu? Togolani nyuwe nanywi mwaunga mtende wanampina wakwe?”"},{"book":"Yohana","chapter":"9","verse":"28","text":"Mna wowo niyo wamhitula wakagamba, “Weye wi mwanampina ywakwe, suwe chi wanampina wa Musa."},{"book":"Yohana","chapter":"9","verse":"29","text":"Suwe chimanya kugamba Chohile alongaga na Musa, mna mntu yuno hachimmanyize kalawahi!”"},{"book":"Yohana","chapter":"9","verse":"30","text":"Mntu yudya awahitula, “chino ni chilozo! Nyuwe hammanyize uko alaile, mna kanifumbula ameso yangu!"},{"book":"Yohana","chapter":"9","verse":"31","text":"Chivimanya kugamba Chohile hakuwetegeleza wantu wata masa, mna amwetegeleza yoyose mta kumzumila na kudamanya viya akunga."},{"book":"Yohana","chapter":"9","verse":"32","text":"Kukongela kumbwa kwe isi hainati kwivika kugamba mntu kamhonya meso mntu elekwa tuntu."},{"book":"Yohana","chapter":"9","verse":"33","text":"Uneva mntu uyo halaile kwa Chohile, nahekudaha kudamanya chochose!”"},{"book":"Yohana","chapter":"9","verse":"34","text":"Wowo wamhitula, “Weye kwelekwa na kukwila mwe masa. Vino wadaha vivihi kuchihinya suwe?” Niyo wambalaza mwe nyumba yo kumvikila Chohile."},{"book":"Yohana","chapter":"9","verse":"35","text":"Yesu eva kugamba wambalaza mwe nyumba yo kuvikila yudya mntu amhonyize. Eze amwone, amuza, “Togola, weye wamzumila Mwana ywa Mntu?”"},{"book":"Yohana","chapter":"9","verse":"36","text":"Uyo mntu ahitula, “Zumbe, nigambila ni yuhi chani nimzumile!”"},{"book":"Yohana","chapter":"9","verse":"37","text":"Yesu amgamba, “Kuheza kumwona, uyo akulonga na weye haluse nuyo.”"},{"book":"Yohana","chapter":"9","verse":"38","text":"Uyo mntu agamba, “Zumbe, nazumila!” Niyo amvikila Yesu."},{"book":"Yohana","chapter":"9","verse":"39","text":"Yesu agamba, “Miye siza mwe isi kuwakantila wantu, chani matuntu wawone, na wadya wakufanyanya wawona watende matuntu.”"},{"book":"Yohana","chapter":"9","verse":"40","text":"Mafalisayo wamwenga wendaga hamwenga weze weve izimbuli izo, wamuza, “Togola, wachigamba suwe naswi chi matuntu?”"},{"book":"Yohana","chapter":"9","verse":"41","text":"Yesu awahitula, “Uneva mwendile matuntu, hamwatendile na masa. Mna haluse nyuwe mwagamba, ‘Suwe chawona!’ Ivyo yalagisa kugamba mche na masa.”"}]}