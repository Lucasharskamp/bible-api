{"data":[{"book":"1 Ruodhi","chapter":"9","verse":"1","text":"Kane Solomon osetieko gero hekalu mar Jehova Nyasaye kod dala maduongʼ ma ruoth dakie kendo nosetimo duto mane chunye dwaro,"},{"book":"1 Ruodhi","chapter":"9","verse":"2","text":"Jehova Nyasaye nochako ofwenyorene kendo mar ariyo mana kaka nosefwenyorene Gibeon."},{"book":"1 Ruodhi","chapter":"9","verse":"3","text":"Jehova Nyasaye nowachone niya,"},{"book":"1 Ruodhi","chapter":"9","verse":"4","text":"“To in, kiwuotho e nyima gi chuny makare kod bidhruok, kaka Daudi wuonu notimo, kendo timo mago duto machiki kendo kimako puonjna kod buchena,"},{"book":"1 Ruodhi","chapter":"9","verse":"5","text":"to abiro guro kom lochni kuom Israel nyaka chiengʼ mana kaka nasingo ni Daudi wuonu kane awachone ni, ‘Kinde duto ok inichand ngʼama nyalo bedo e kom loch mar Israel.’"},{"book":"1 Ruodhi","chapter":"9","verse":"6","text":"“To ka in iwuon kata yawuoti olokore moweya kendo ok oluwo chikena kod buchena ma asemiyi mi odhi olamo nyiseche moko kendo otiyonigi,"},{"book":"1 Ruodhi","chapter":"9","verse":"7","text":"to anangʼad Israel oko e piny ma asemiyogi kendo anakwed hekaluni ma asewalo ni Nyinga. Israel koro nobed mana wach ngero kendo gir achaya e kind ogendini duto."},{"book":"1 Ruodhi","chapter":"9","verse":"8","text":"Kata obedo ni hekaluni koro nigi duongʼ, ji duto mabiro kadho bute nowuor kendo nohum ka gipenjo ni, ‘Angʼo momiyo Jehova Nyasaye osetimo gima chalo kama ni pinyni kod hekaluni?’"},{"book":"1 Ruodhi","chapter":"9","verse":"9","text":"Ji biro dwoko kawacho ni, ‘Nikech gisejwangʼo Jehova Nyasaye ma Nyasachgi mane ogolo kweregi oa Misri, kendo giseluwo bangʼ nyiseche mamoko, ka gilamogi kendo gitiyo nigi, kuom mano Jehova Nyasaye nokelo chandruok duto kuomgi.’ ”"},{"book":"1 Ruodhi","chapter":"9","verse":"10","text":"E giko higni piero ariyo e kinde mane Solomon ogeroe udi ariyogi ma gin hekalu mar Jehova Nyasaye kod dala maduongʼ mar ruoth,"},{"book":"1 Ruodhi","chapter":"9","verse":"11","text":"Ruoth Solomon nochiwo ni Hiram ruoth Turo mier piero ariyo manie piny Galili, nikech Hiram nomiye yiend sida gi saipras kod dhahabu mane odwaro."},{"book":"1 Ruodhi","chapter":"9","verse":"12","text":"To kane Hiram owuok Turo modhi mondo one mier mane Solomon osemiye ne ok omor kodgi."},{"book":"1 Ruodhi","chapter":"9","verse":"13","text":"Omiyo nowachone niya, “Owadwa, magi to mier machal nadi misemiya?” Kendo nochako kanyo ni Piny Kabul, nying ma pod iluongego nyaka chil kawuono."},{"book":"1 Ruodhi","chapter":"9","verse":"14","text":"Koro Hiram noseoro ni ruoth dhahabu maromo kilo alufu angʼwen."},{"book":"1 Ruodhi","chapter":"9","verse":"15","text":"Magi e chenro mar tich achuna mane Ruoth Solomon ondiko mondo ogergo hekalu ni Jehova Nyasaye, gi dala ruoth, gi kuonde ohula, kod ohinga mar Jerusalem, gi mier madongo mag Hazor gi Megido kod Gezer."},{"book":"1 Ruodhi","chapter":"9","verse":"16","text":"(Noyudo ka Farao ruodh Misri nosekedo mokawo Gezer. Nowangʼe monego jo-Kanaan mane odakie momiye kaka mich mar arus ni nyare mane chi Solomon."},{"book":"1 Ruodhi","chapter":"9","verse":"17","text":"Kendo Solomon nochako ogero Gezer). Nogero Beth Horon ma yo ka mwalo,"},{"book":"1 Ruodhi","chapter":"9","verse":"18","text":"gi Baalath kod Tadmor manie thim e pinye,"},{"book":"1 Ruodhi","chapter":"9","verse":"19","text":"kaachiel gi mier madongo mag kuonde kenone kod mier matindo mag gechene gi faresege kod gimoro amora mane chunye nyalo dwaro mondo oger e Jerusalem, kata e Lebanon, kendo e pinje duto mane enie gi loch."},{"book":"1 Ruodhi","chapter":"9","verse":"20","text":"Ji duto mane odongʼ e pinyno koa kuom jo-Amor gi jo-Hiti kod jo-Perizi gi jo-Hivi kod jo-Jebus (ogendinigi ne ok jo-Israel),"},{"book":"1 Ruodhi","chapter":"9","verse":"21","text":"tiende ni, nyikwagi mane odongʼ e piny, ma jo-Israel ne ok otieko; Solomon nolokogi wasumbini michuno mondo oti githuon, kaka obet nyaka chil kawuono."},{"book":"1 Ruodhi","chapter":"9","verse":"22","text":"To Solomon ne ok oketo ja-Israel moro amora obedo kaka misumbane, to noketogi kaka jolwenje, gi nyipechene kod jodonge mag pinygi gi jotend lweny, jotelo mag geche lweny kod joriemb gechene."},{"book":"1 Ruodhi","chapter":"9","verse":"23","text":"Bende gin ema negidoko jodongo mane otelo ni tije duto mag Solomon, duto jodongo mia abich gi piero abich kaka nyipeche mag joma ne tiyo."},{"book":"1 Ruodhi","chapter":"9","verse":"24","text":"Bangʼ kane nyar Farao osewuok e Dala Maduongʼ mar Daudi modhi e dala mane Solomon ogerone, eka Solomon nogero ohinga molworo ode."},{"book":"1 Ruodhi","chapter":"9","verse":"25","text":"Solomon ne timo misango miwangʼo pep gi misango mar lalruok nyadidek e higa ewi kendo mar misango mane ogero ni Jehova Nyasaye bende nowangʼo ubani e nyim Jehova Nyasaye mi nochopo dwaro mar hekalu."},{"book":"1 Ruodhi","chapter":"9","verse":"26","text":"Ruoth Solomon bende nohondho yiedhi kama iluongo ni Ezion Geber machiegni gi Elath e piny Edom e dho Nam Makwar."},{"book":"1 Ruodhi","chapter":"9","verse":"27","text":"Omiyo Hiram nooro joge ma jokwangʼ mane ongʼeyo nam mondo oti e yiedhi mag Solomon kaachiel gi joge Solomon."},{"book":"1 Ruodhi","chapter":"9","verse":"28","text":"Negikwangʼ nyaka Ofir kendo negikelo dhahabu maromo kilo alufu apar gangʼwen mine gikelo ne ruoth Solomon."}]}