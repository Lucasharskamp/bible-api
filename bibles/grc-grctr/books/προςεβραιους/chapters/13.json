{"data":[{"book":"ΠΡΟΣ ΕΒΡΑΙΟΥΣ","chapter":"13","verse":"1","text":"Ἡ φιλαδελφία μενέτω."},{"book":"ΠΡΟΣ ΕΒΡΑΙΟΥΣ","chapter":"13","verse":"2","text":"Τῆς φιλοξενίας μὴ ἐπιλανθάνεσθε· διὰ ταύτης γὰρ ἔλαθόν τινες ξενίσαντες ἀγγέλους."},{"book":"ΠΡΟΣ ΕΒΡΑΙΟΥΣ","chapter":"13","verse":"3","text":"Μιμνῄσκεσθε τῶν δεσμίων, ὡς συνδεδεμένοι· τῶν κακουχουμένων, ὡς καὶ αὐτοὶ ὄντες ἐν σώματι."},{"book":"ΠΡΟΣ ΕΒΡΑΙΟΥΣ","chapter":"13","verse":"4","text":"Τίμιος ὁ γάμος ἐν πᾶσι, καὶ ἡ κοίτη ἀμίαντος· πόρνους δὲ καὶ μοιχοὺς κρινεῖ ὁ Θεός."},{"book":"ΠΡΟΣ ΕΒΡΑΙΟΥΣ","chapter":"13","verse":"5","text":"Ἀφιλάργυρος ὁ τρόπος, ἀρκούμενοι τοῖς παροῦσιν· αὐτὸς γὰρ εἴρηκεν, Οὐ μή σε ἀνῶ, οὐδ᾿ οὐ μή σε ἐγκαταλίπω."},{"book":"ΠΡΟΣ ΕΒΡΑΙΟΥΣ","chapter":"13","verse":"6","text":"Ὥστε θαρροῦντας ἡμᾶς λέγειν,"},{"book":"ΠΡΟΣ ΕΒΡΑΙΟΥΣ","chapter":"13","verse":"7","text":"Μνημονεύετε τῶν ἡγουμένων ὑμῶν, οἵτινες ἐλάλησαν ὑμῖν τὸν λόγον τοῦ Θεοῦ· ὧν ἀναθεωροῦντες τὴν ἔκβασιν τῆς ἀναστροφῆς, μιμεῖσθε τὴν πίστιν."},{"book":"ΠΡΟΣ ΕΒΡΑΙΟΥΣ","chapter":"13","verse":"8","text":"Ἰησοῦς Χριστὸς χθὲς καὶ σήμερον ὁ αὐτός, καὶ εἰς τοὺς αἰῶνας."},{"book":"ΠΡΟΣ ΕΒΡΑΙΟΥΣ","chapter":"13","verse":"9","text":"Διδαχαῖς ποικίλαις καὶ ξέναις μὴ περιφέρεσθε· καλὸν γὰρ χάριτι βεβαιοῦσθαι τὴν καρδίαν, οὐ βρώμασιν, ἐν οἷς οὐκ ὠφελήθησαν οἱ περιπατήσαντες."},{"book":"ΠΡΟΣ ΕΒΡΑΙΟΥΣ","chapter":"13","verse":"10","text":"Ἔχομεν θυσιαστήριον, ἐξ οὗ φαγεῖν οὐκ ἔχουσιν ἐξουσίαν οἱ τῇ σκηνῇ λατρεύοντες."},{"book":"ΠΡΟΣ ΕΒΡΑΙΟΥΣ","chapter":"13","verse":"11","text":"Ὧν γὰρ εἰσφέρεται ζῴων τὸ αἷμα περὶ ἁμαρτίας εἰς τὰ ἅγια διὰ τοῦ ἀρχιερέως, τούτων τὰ σώματα κατακαίεται ἔξω τῆς παρεμβολῆς."},{"book":"ΠΡΟΣ ΕΒΡΑΙΟΥΣ","chapter":"13","verse":"12","text":"Διὸ καὶ Ἰησοῦς, ἵνα ἁγιάσῃ διὰ τοῦ ἰδίου αἵματος τὸν λαόν, ἔξω τῆς πύλης ἔπαθε."},{"book":"ΠΡΟΣ ΕΒΡΑΙΟΥΣ","chapter":"13","verse":"13","text":"Τοίνυν ἐξερχώμεθα πρὸς αὐτὸν ἔξω τῆς παρεμβολῆς, τὸν ὀνειδισμὸν αὐτοῦ φέροντες."},{"book":"ΠΡΟΣ ΕΒΡΑΙΟΥΣ","chapter":"13","verse":"14","text":"Οὐ γὰρ ἔχομεν ὧδε μένουσαν πόλιν, ἀλλὰ τὴν μέλλουσαν ἐπιζητοῦμεν."},{"book":"ΠΡΟΣ ΕΒΡΑΙΟΥΣ","chapter":"13","verse":"15","text":"Δι᾿ αὐτοῦ οὖν ἀναφέρωμεν θυσίαν αἰνέσεως διὰ παντὸς τῷ Θεῷ, τοῦτ᾿ ἔστι, καρπὸν χειλέων ὁμολογούντων τῷ ὀνόματι αὐτοῦ."},{"book":"ΠΡΟΣ ΕΒΡΑΙΟΥΣ","chapter":"13","verse":"16","text":"Τῆς δὲ εὐποιΐας καὶ κοινωνίας μὴ ἐπιλανθάνεσθε· τοιαύταις γὰρ θυσίαις εὐαρεστεῖται ὁ Θεός."},{"book":"ΠΡΟΣ ΕΒΡΑΙΟΥΣ","chapter":"13","verse":"17","text":"Πείθεσθε τοῖς ἡγουμένοις ὑμῶν, καὶ ὑπείκετε· αὐτοὶ γὰρ ἀγρυπνοῦσιν ὑπὲρ τῶν ψυχῶν ὑμῶν, ὡς λόγον ἀποδώσοντες· ἵνα μετὰ χαρᾶς τοῦτο ποιῶσι, καὶ μὴ στενάζοντες· ἀλυσιτελὲς γὰρ ὑμῖν τοῦτο."},{"book":"ΠΡΟΣ ΕΒΡΑΙΟΥΣ","chapter":"13","verse":"18","text":"Προσεύχεσθε περὶ ἡμῶν· πεποίθαμεν γὰρ ὅτι καλὴν συνείδησιν ἔχομεν, ἐν πᾶσι καλῶς θέλοντες ἀναστρέφεσθαι."},{"book":"ΠΡΟΣ ΕΒΡΑΙΟΥΣ","chapter":"13","verse":"19","text":"Περισσοτέρως δὲ παρακαλῶ τοῦτο ποιῆσαι, ἵνα τάχιον ἀποκατασταθῶ ὑμῖν."},{"book":"ΠΡΟΣ ΕΒΡΑΙΟΥΣ","chapter":"13","verse":"20","text":"Ὁ δὲ Θεὸς τῆς εἰρήνης, ὁ ἀναγαγὼν ἐκ νεκρῶν τὸν ποιμένα τῶν προβάτων τὸν μέγαν ἐν αἵματι διαθήκης αἰωνίου, τὸν Κύριον ἡμῶν Ἰησοῦν,"},{"book":"ΠΡΟΣ ΕΒΡΑΙΟΥΣ","chapter":"13","verse":"21","text":"καταρτίσαι ὑμᾶς ἐν παντὶ ἔργῳ ἀγαθῷ εἰς τὸ ποιῆσαι τὸ θέλημα αὐτοῦ, ποιῶν ἐν ὑμῖν τὸ εὐάρεστον ἐνώπιον αὐτοῦ, διὰ Ἰησοῦ Χριστοῦ· ᾧ ἡ δόξα εἰς τοὺς αἰῶνας τῶν αἰώνων. Ἀμήν."},{"book":"ΠΡΟΣ ΕΒΡΑΙΟΥΣ","chapter":"13","verse":"22","text":"Παρακαλῶ δὲ ὑμᾶς, ἀδελφοί, ἀνέχεσθε τοῦ λόγου τῆς παρακλήσεως· καὶ γὰρ διὰ βραχέων ἐπέστειλα ὑμῖν."},{"book":"ΠΡΟΣ ΕΒΡΑΙΟΥΣ","chapter":"13","verse":"23","text":"Γινώσκετε τὸν ἀδελφὸν Τιμόθεον ἀπολελυμένον, μεθ᾿ οὗ, ἐὰν τάχιον ἔρχηται, ὄψομαι ὑμᾶς."},{"book":"ΠΡΟΣ ΕΒΡΑΙΟΥΣ","chapter":"13","verse":"24","text":"Ἀσπάσασθε πάντας τοὺς ἡγουμένους ὑμῶν, καὶ πάντας τοὺς ἁγίους. Ἀσπάζονται ὑμᾶς οἱ ἀπὸ τῆς Ἰταλίας."},{"book":"ΠΡΟΣ ΕΒΡΑΙΟΥΣ","chapter":"13","verse":"25","text":"Ἡ χάρις μετὰ πάντων ὑμῶν. Ἀμήν."}]}