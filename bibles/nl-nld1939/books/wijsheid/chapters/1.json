{"data":[{"book":"Wijsheid","chapter":"1","verse":"1","text":"Bemint de gerechtigheid, gij heersers der aarde: Houdt den Heer voor ogen in rechtschapenheid, En zoekt Hem in oprechtheid des harten."},{"book":"Wijsheid","chapter":"1","verse":"2","text":"Want Hij laat Zich vinden door wie Hem niet beproeven, En openbaart Zich aan die Hem niet wantrouwen."},{"book":"Wijsheid","chapter":"1","verse":"3","text":"Gedachten van wantrouwen toch trekken van God af; Beproeft men zijn almacht, dan verslaat zij de dwazen."},{"book":"Wijsheid","chapter":"1","verse":"4","text":"Neen, in een arglistige ziel treedt de wijsheid niet binnen; Zij woont niet in een lichaam, in de macht der zonde."},{"book":"Wijsheid","chapter":"1","verse":"5","text":"Want de heilige geest der tucht vlucht alle onoprechtheid, Keert zich af van zondige gedachten, En trekt zich terug, als de ongerechtigheid nadert,"},{"book":"Wijsheid","chapter":"1","verse":"6","text":"Zeker, de wijsheid is een geest vol mensenliefde; Maar zij laat den lasteraar niet ongestraft voor zijn taal. Want God is getuige van zijn nieren, Waarachtige bespieder van zijn hart, En beluisteraar van zijn tong."},{"book":"Wijsheid","chapter":"1","verse":"7","text":"Ja, de geest des Heren vervult het heelal; Alles samenhoudend, draagt Hij kennis van ieder woord."},{"book":"Wijsheid","chapter":"1","verse":"8","text":"Daarom blijft niemand verborgen, die goddeloos spreekt; De straffende rechtvaardigheid gaat hem niet voorbij."},{"book":"Wijsheid","chapter":"1","verse":"9","text":"Want zelfs de gedachten van den zondaar worden ontleed; Het gerucht van zijn woorden dringt door tot den Heer, Zodat zijn zonden worden bestraft."},{"book":"Wijsheid","chapter":"1","verse":"10","text":"Een naijverig oor toch verneemt alle geluid; Zelfs het zachtste gemompel blijft niet verborgen."},{"book":"Wijsheid","chapter":"1","verse":"11","text":"Wacht u dus wel voor nutteloos morren, En behoedt uw tong voor de laster; Want zelfs heimelijk spreken blijft niet ongestraft, En een mond, die lastert, brengt dood aan de ziel."},{"book":"Wijsheid","chapter":"1","verse":"12","text":"Zoekt toch niet de dood door uw verkeerde wandel; Berokkent u geen verderf door de werken van uw handen."},{"book":"Wijsheid","chapter":"1","verse":"13","text":"Want het is niet God, die de dood heeft gemaakt; Hij vindt geen vreugde in de ondergang van de levenden."},{"book":"Wijsheid","chapter":"1","verse":"14","text":"Hij toch heeft alles geschapen om te leven, En de schepselen der aarde helpen mee. Geen verderfbrengend gift bevindt zich daarin, Zelfs het dodenrijk heeft geen macht op aarde;"},{"book":"Wijsheid","chapter":"1","verse":"15","text":"Want de gerechtigheid is onsterfelijk."},{"book":"Wijsheid","chapter":"1","verse":"16","text":"Maar de goddelozen roepen de dood met daden en woorden, Ze smachten er naar, als was hij een vriend; Ze hebben met hem een verbond gesloten, Omdat ze verdienen, zijn buit te worden."}]}