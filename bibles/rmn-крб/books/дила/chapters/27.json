{"data":[{"book":"Дила","chapter":"27","verse":"1","text":"Кана сас гиндо, кай амэ кан джяс андэ Италия, э Павлэс тай аврэ пханлэн динэ ко шэлэнго баро, саво бучёлас Юлий, андар кагорти э барэ императорески."},{"book":"Дила","chapter":"27","verse":"2","text":"Амэ бэшлям опэр адрамитски карабляс, саво камэлас тэ джял андэ портя ки правинцыя Азия, тай гелям ко дром. Амэнца сас о македоняни о Аристарх андар Фессалоники."},{"book":"Дила","chapter":"27","verse":"3","text":"Авэр дес амэ алям андэ Сидон. О Юлий сас лачё э Павлэса тай мукляс лэс тэ джял пэ амалэндэ, тэ лэл лэндар алаи, со камэл дромэски."},{"book":"Дила","chapter":"27","verse":"4","text":"Амэ генэ гелям опэр моря тай накхлям о Кипр одолэ ригатар, сави кутардиелас амэн катар балвал, вай аврэ ригатар э балвал пхудэлас андэ амаро муй."},{"book":"Дила","chapter":"27","verse":"5","text":"Амэ накхасас опрал моря, тай мамуй ачёнас э Киликия тай э Памфилия, тай тэрдилям андэ ликийски диз Мира."},{"book":"Дила","chapter":"27","verse":"6","text":"Отхэ э шэлэнго баро аракхляс карабляс андар Александрия, кай джялас андэ Италия, тай бэшавдяс амэн опэр лэстэ."},{"book":"Дила","chapter":"27","verse":"7","text":"Бут дес амэ тэмэли, джи пхаримаса джясас англэ тай алям андэ диз ки Книд. Э балвал на дэлас амэн тэ джяс, карин камэл, оничин амэ накхлям ко Крит катар риг ки Салмон, катэ амэ самас кутардимэна катар балвал."},{"book":"Дила","chapter":"27","verse":"8","text":"Пхаримаса амэ накхасас пашал шукипэ тай алям андэ тхан, кай бучёл Лаче Пристаня, надур катар диз Ласея."},{"book":"Дила","chapter":"27","verse":"9","text":"Амэ нашавдям бут вахыти, тай о дром опэр моря овэлас хаталыс, вай джи о дес э оразаско27.9 Э Иудеенго байрями Йом-Киппур, саво он керенас машкарэ ки томна. накхло. О Павел пхэнляс лэнги:"},{"book":"Дила","chapter":"27","verse":"10","text":"— Муршалэн, мэ дикхав, кай амаро дром кан овэл хаталыс тай пхаро на екх э шэенги тай э карабляски, ами ли амарэ бэшымаски."},{"book":"Дила","chapter":"27","verse":"11","text":"Ай э шэлэнго баро шунляс э капитанес тай э сагбус, ай на э Павлэс."},{"book":"Дила","chapter":"27","verse":"12","text":"Опэр адалэ пристанятэ нащи вэнкярэсас, тай о бут гиндэ тэ джян англэ, тэ овэла алаи лачё, тэ авэн андэ Финикс тай отхэ тэ вэнкярэн. О Финикс сас э пристань опэр Крит, пхутэрди э югески-западнески тай э северески-западнески риг."},{"book":"Дила","chapter":"27","verse":"13","text":"Кана пхудиняс локи балвал катар юги, о матрося гиндэ, кай ой лэнги да камэл, ваздинэ о якори тай накхлэ пашал Крит."},{"book":"Дила","chapter":"27","verse":"14","text":"Набут вахытестар катар острав пхудиняс бари зорали северески-вастокески балвал, кай бучёлас Эвракилон."},{"book":"Дила","chapter":"27","verse":"15","text":"Ов лиляс о карабляс, саво нащи джялас мамуй лэстэ. Дэчи амэ динямамэн э волнэнги тай пхиравэнаспэс, карин кувдиелас э балвал."},{"book":"Дила","chapter":"27","verse":"16","text":"Амэ улям катар риг ки тикнорэ остравески э Кавдаски, катэ амэ самас кутардимэна катар балвал. Отхэ амэ барэ пхаримаса гаравдям э лодка."},{"book":"Дила","chapter":"27","verse":"17","text":"Кана ла ваздинэ опэр карабляс, о матрося сидинэ о тхулэ шэлэ тал карабляс тай пханлэ лэс. Катар траш тэ бэшэн опэр кишаенго мели ки Сиртис, он муклэ о парусадэс тай джянас англэ, карин челас лэн э балвал."},{"book":"Дила","chapter":"27","verse":"18","text":"Э бари зорали балвал аякха лачес челас о карабляс, кай авэр дес он лилэ тэ чен о шэя андэ пани."},{"book":"Дила","chapter":"27","verse":"19","text":"Ко трито дес он пумарэ вастэнца читэ андэ пани э карабляски шэя."},{"book":"Дила","chapter":"27","verse":"20","text":"Набут дес на дикхиндёлас нэ о кхам, нэ о чергэня, ай э бари-зорали балвал май ваздиндёлас. Амэ нашавдям алаи о ишандима тэ кутардиясамэн."},{"book":"Дила","chapter":"27","verse":"21","text":"О мануша чёктан ништо на ханас. Дэчи о Павел ущино машкарэ лэндэ тай пхэнляс:"},{"book":"Дила","chapter":"27","verse":"22","text":"Ай аканкха зоралён, никхон андар тумэндэ на кан мэрэл, екх о карабляс кан хурдёл."},{"book":"Дила","chapter":"27","verse":"23","text":"Окоя рат мандэ ало о миляики э Дэвлэско, Каско мэ сом тай ангал кастэ мэ бангяв."},{"book":"Дила","chapter":"27","verse":"24","text":"Ов пхэнляс манги: «Павел, ма траша. Ту камэл тэ тэрдёс ангал император. О Дэл булуб туки кан гаравэл о бэшыпэ алаенго, кон джял туса»."},{"book":"Дила","chapter":"27","verse":"25","text":"Муршалэн, акана лошазэн! Мэ ишандияв э Дэвлэски тай пакяв, кай алаи кан овэл аякха, сар сас манги пхэнло."},{"book":"Дила","chapter":"27","verse":"26","text":"О карабляс кан овэл чито опэр савэ-то остравестэ."},{"book":"Дила","chapter":"27","verse":"27","text":"Андэ дэшуштарто рат, кана амэн дага пхиравэлас опэр Адриаски моря, машкарэ ки рат о матрося галилэ, кай амэ пашас ки пху."},{"book":"Дила","chapter":"27","verse":"28","text":"Он меряскердэ о хорипэ, тай уло, о хорипэ сас трияндушов метрэс, ай кана меряскердэ дэчи, о хорипэ сас биш эфта метрэс."},{"book":"Дила","chapter":"27","verse":"29","text":"О матрося трашанас, кай кан чялавэл амэн андэ бара, тай муклэ опрал кармас ки карабляско штар якоря, мангенас, тэ овэл чяльти дес."},{"book":"Дила","chapter":"27","verse":"30","text":"О матрося манглэ тэ нашэн опрал карабляс тай лилэ тэ мукен лодка опэр пани, керэнаспэс, кай манген тэ мукен о якоря опрал нак ки карабляско."},{"book":"Дила","chapter":"27","verse":"31","text":"О Павел пхэнляс э шэлэнги барэски тай э салдатенги:"},{"book":"Дила","chapter":"27","verse":"32","text":"Дэчи о салдатя чиндэ о шэлэ, савэ астарэнас э лодка, тай ой пэли андэ моря."},{"book":"Дила","chapter":"27","verse":"33","text":"Опэр сабахтанятэ о Павел лиляс тэ мангел алаи э манушэн тэ хан."},{"book":"Дила","chapter":"27","verse":"34","text":"— Мэ лачес пхэнав тумэнги тэ хан. Адава кан керэл ярдыми тэ кутардиентумэн. Билиекхестэ андар тумэндэ джи бал катар шэро на кан пэрэл."},{"book":"Дила","chapter":"27","verse":"35","text":"О Павел пхэнляс адава, лиляс о манро, алгышты андар лэстэ э Дэвлэс, пхагердяс тай лиляс тэ хал."},{"book":"Дила","chapter":"27","verse":"36","text":"Адава зоралякердяс алаен, тай он лилэ тэ хан."},{"book":"Дила","chapter":"27","verse":"37","text":"Алаи опэр карабляс амэн сас душэл эфтадэша шов мануша."},{"book":"Дила","chapter":"27","verse":"38","text":"Кана о мануша чялэс халэ, он лилэ тэ локярэн о карабляс, кай ченас андэ моря о гив."},{"book":"Дила","chapter":"27","verse":"39","text":"Пал сабахтанятэ он на пэнджярдэ э пху, ами дикхлэ э бухта э кишаяки пхуяса, савятэ он манглэ тэ тэрдён, тэ овэл алаи лачё."},{"book":"Дила","chapter":"27","verse":"40","text":"О матрося чиндэ о якорядэс тай читэ лэн андэ моря, пхутэрдэ э рулески ровли, ваздинэ о тикноро парусас тай болдинэ о карабляс ко чети ки панеско."},{"book":"Дила","chapter":"27","verse":"41","text":"Ай о карабляс урянило опэр кишай тай бэшло опэр мели. О нак хор гело андэ кишай тай нащи кхелавэсас лэс, ай э кармас пхагерэнас о валнадэс."},{"book":"Дила","chapter":"27","verse":"42","text":"О салдатя манглэ тэ мударэн алаи э пханлимарен, никхон андар лэндэ, кана кан никлёл, тэ на нашэл."},{"book":"Дила","chapter":"27","verse":"43","text":"Ай э шэлэнго баро мангелас тэ кутардиел э Павлэс тай тэрдярдяс лэн. Ов пхэнляс одолэнги, савэ галёнас тэ дэн джялдави, тэ ченпэс андэ пани ангал тай тэ джян ки пху."},{"book":"Дила","chapter":"27","verse":"44","text":"Авэра камэлас тэ джян опэр пхалендэ тай опэр пхаге котора ки карабляски. Аякха алаи лачимаса никлистэ опэр пху."}]}