{"data":[{"book":"اشعیا","chapter":"16","verse":"1","text":"آوارگان موآب از شهر سالع که در صحراست، برای پادشاه یهودا بره‌ای به عنوان خراج می‌فرستند."},{"book":"اشعیا","chapter":"16","verse":"2","text":"دختران موآب مانند پرندگان بی‌آشیانه، در کنارهٔ رود ارنون آواره شده‌اند."},{"book":"اشعیا","chapter":"16","verse":"3","text":"از مردم یهودا کمک می‌خواهند و با التماس می‌گویند: «ما را زیر سایهٔ خود پناه دهید. از ما حمایت کنید. نگذارید به دست دشمن بیفتیم."},{"book":"اشعیا","chapter":"16","verse":"4","text":"اجازه دهید ما آوارگان در میان شما بمانیم. ما را از نظر دشمنانمان پنهان کنید!»"},{"book":"اشعیا","chapter":"16","verse":"5","text":"آنگاه کسی از نسل داوود بر تخت پادشاهی خواهد نشست و با عدل و انصاف بر مردم حکومت خواهد کرد. حکومت او بر رحمت و راستی استوار خواهد بود.)"},{"book":"اشعیا","chapter":"16","verse":"6","text":"مردم یهودا می‌گویند: «ما دربارهٔ موآبی‌ها شنیده‌ایم. می‌دانیم چقدر متکبرند و به خود فخر می‌کنند، اما فخر آنها بی‌اساس است.»"},{"book":"اشعیا","chapter":"16","verse":"7","text":"مردم موآب برای سرزمین خود گریه می‌کنند؛ نان کشمشی قیرحارست را به یاد می‌آورند و آه می‌کشند."},{"book":"اشعیا","chapter":"16","verse":"8","text":"مزرعه‌های حشبون و تاکستانهای سبمه از بین رفته‌اند؛ درختان انگور را فرماندهان سپاه دشمن بریده‌اند. زمانی شاخه‌های این درختان انگور تا به شهر یعزیز می‌رسید و از بیابان گذشته، تا دریای مرده امتداد می‌یافت."},{"book":"اشعیا","chapter":"16","verse":"9","text":"برای یعزیز و باغهای انگور سبمه گریه می‌کنم و ماتم می‌گیرم. اشکم چون سیل برای حشبون و العاله جاری می‌شود، زیرا میوه‌ها و محصولش تلف شده است."},{"book":"اشعیا","chapter":"16","verse":"10","text":"شادی و خوشحالی برداشت محصول از بین رفته است؛ در باغهای انگور، دیگر نغمه‌های شاد به گوش نمی‌رسد؛ دیگر کسی انگور را در چرخشتها، زیر پا نمی‌فشرد؛ صدای شادمانی خاموش شده است."},{"book":"اشعیا","chapter":"16","verse":"11","text":"دل من مانند بربط برای موآب می‌نالد و برای قیرحارس آه می‌کشد."},{"book":"اشعیا","chapter":"16","verse":"12","text":"اهالی موآب بی‌جهت به سوی بتخانه‌های خود بالا می‌روند تا دعا کنند؛ آنها بی‌جهت خود را خسته می‌کنند، زیرا دعایشان مستجاب نخواهد شد."},{"book":"اشعیا","chapter":"16","verse":"13","text":"این بود پیغامی که خداوند از قبل دربارهٔ موآب فرموده بود."},{"book":"اشعیا","chapter":"16","verse":"14","text":"اما اینک خداوند می‌فرماید: «درست پس از سه سال، شکوه و جلال موآب از بین خواهد رفت و از جماعت زیاد آن عدهٔ کمی باقی خواهند ماند و آنها نیز قوت خود را از دست خواهند داد.»"}]}