{"data":[{"book":"ፂሞቴዎሴም 1","chapter":"3","verse":"1","text":"«ፔቴ'' ዓሲ ሺኢጲፆ ማኣሮ ዓሶ ዎይሣ ዓሲ ማዓኒ ኮዔቴ ኮሺ ማዻኒ ኮዓኔ» ጌይንታ ቃኣላ'' ጎኔኬ።"},{"book":"ፂሞቴዎሴም 1","chapter":"3","verse":"2","text":"ዬያሮ ሺኢጲፆ ማኣሮ ዓሶ ዎይሣ ዓሲ ያዺ ማዓኒ ኮይሳኔ፦ ዾንኪሳ ባኣዚ'' ባኣያ፥ ፔቴ'' ላኣሊ ዔኬያ፥ ኮይሳ ጎይሢ ናንጋያ፥ ፔና ዔሪ ዎይሣያ፥ ቤሲ ዔሪ ማዻያ፥ ዓሲ ሾኦቺንሢ ዔካያ፥ ዓሲ ዔርዛኒ ዳንዳዓያ፥"},{"book":"ፂሞቴዎሴም 1","chapter":"3","verse":"3","text":"ዑሽኪ ማሢንቱዋያ፥ ዓሲና ዣሉዋያ፥ ሼሌዔ ዓሲ፥ ኮሺ ዓሲ፥ ሚኢሼ ባሼ ናሽኩዋያ፥"},{"book":"ፂሞቴዎሴም 1","chapter":"3","verse":"4","text":"ፔ ናኣቶ'' ዒዛም ዓይሢንታያና ቦንቻያ ማሂ ዲቺ፥ ፔ ማኣሮ ዓሶ ኮሺ ጎይሢና ዎይሣ ዓሲ ማዓንዳያ ኮይሳኔ።"},{"book":"ፂሞቴዎሴም 1","chapter":"3","verse":"5","text":"ዓሲ ፔ ማኣሮ ዓሶ ዎይሣኒ ዳንዳዒባኣያ ማዔቴ ፆኦሲ ዓሶ ዎዲ'' ዎይሣኒ ዳንዳዓንዳይ!"},{"book":"ፂሞቴዎሴም 1","chapter":"3","verse":"6","text":"ፃላሄ ዖቶርሞና ሄርሺንቲ ሎኦሚ፥ ፑርታና ዎጊንቴ ጎይፆ ማዑዋጉዲ ኪሪስቶሴ ጉሙርቂ ዶዲባኣ ዓሲ ሺኢጲፆ ማኣሮ ዓሶ ዎይሣያ ማዖፓ።"},{"book":"ፂሞቴዎሴም 1","chapter":"3","verse":"7","text":"ዾንኪንታ ዓሲ ማዒ ፃላሄ ፒሮይዳ ጌሉዋጉዲ ኪሪስቶሴ ጉሙርቁዋ ዓሳ «ኮሺ ዓሲኬ» ዒዛ ጋዓያ ማዖንጎ።"},{"book":"ፂሞቴዎሴም 1","chapter":"3","verse":"8","text":"ዬያጉዲ ሺኢጲፆ ማኣሮይዳ ዲያቆኔ ማዒ ማዻ ዓሳ ቦንቺንታያና ጌስታ ጌኤዞና ጉሙርቂንታያ፥ ሚርጌ ዑሺ ሱኡካዹዋያ፥ ሚኢሼ ዴንቃኒ ሌሊ ጳሽኪ ሃንቱዋያ፥"},{"book":"ፂሞቴዎሴም 1","chapter":"3","verse":"9","text":"ኪሪስቶሴ ጉሙርቂፆ ዛሎ''ኮ ዓኣሺንቴ ማሊፆዋ ጌኤሺ ዒናና ዔሪ ካፓያ ማዓኒ ኮይሳኔ።"},{"book":"ፂሞቴዎሴም 1","chapter":"3","verse":"10","text":"ዔያታ ቤርታዺ ዛጊንቲ ዔርቶንጎ፤ ዬካፓ ዾንኪሳ ባኣዚ'' ባኣያ ማዒ ጴዼቶ ሺኢጲፆ ማኣሮ ዓሶ ዎይሣ ዓሶ ማኣዲ'' ማዻዞንሢ ማዖንጎ።"},{"book":"ፂሞቴዎሴም 1","chapter":"3","verse":"11","text":"ዬያጉዲ ሃሣ ላኣላ ዔያቶኮ ኮሺ ዓሲ ሃሣ ዓሲ ዾንኩዋያ፥ ኮይሳ ጎይሢ ናንጋያ፥ ቢያ ባኣዚ''ናኣ ጉሙርቂንታያ ማዓኒ ኮይሳኔ።"},{"book":"ፂሞቴዎሴም 1","chapter":"3","verse":"12","text":"ማኣዲ'' ማዻ ዓሳ ፔቴ'' ላኣሊ ዔኬያ ማዓኒ ኮይሳኔ፤ ሃሣ ፔኤኮ ናኣቶ''ና ማኣሮ ዓሶና ኮሺ'' ዓርቂ ዎይሣያ ማዓኒ ኮይሳኔ።"},{"book":"ፂሞቴዎሴም 1","chapter":"3","verse":"13","text":"ማኣዲ'' ማዺፆና ኮሺ ማዾ ማዻዞንሢ፦ ዼኤፒ ቦንቺንቲሢና ዬሱስ ኪሪስቶሴ ጉሙርቂፆ ዛሎ''ዋ ጫርቂ ኬኤዛያ ማዓንዳኔ።"},{"book":"ፂሞቴዎሴም 1","chapter":"3","verse":"14","text":"ሓያ ኪኢቶ'' ታ ኔኤም ፃኣፓኣና ዑኬ ታ ኔና ሙኪ ዛጋንዳሢ ጉሙርቂኬ።"},{"book":"ፂሞቴዎሴም 1","chapter":"3","verse":"15","text":"ታ ኔጌያ ማዔቴያ ፆኦሲ ማኣራ ዓሳ ዎዲ'' ናንጋንዳቴያ ኔ ዔራንዳጉዲ ጌይ ታ ኔኤም ሃያ ፃኣፓኔ፤ ዬና ማኣሮ ዓሳ ጎኑሞኮ ቱርቱሮና ቦኦኮላሢና ማዔ፥ ናንጊና ባይቁዋ ፆኦዛሢ ጉሙርቃ ዓሶኬ።"},{"book":"ፂሞቴዎሴም 1","chapter":"3","verse":"16","text":"ኑኡኮ ካኣሽኪፆኮ ፆኦሲ ፔጋሴ ዓኣሺንቴ ማሊፃ ጎኔና ዼኤፒኬ፤ ዬይያ ኪሪስቶሴ ዛሎ''፦"}]}