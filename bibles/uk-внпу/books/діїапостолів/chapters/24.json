{"data":[{"book":"Дії Апостолів","chapter":"24","verse":"1","text":"Через п’ять днів первосвященник Ананія разом зі старійшинами та адвокатом Тертуллом прийшли до Кесарії та перед намісником висунули обвинувачення проти Павла."},{"book":"Дії Апостолів","chapter":"24","verse":"2","text":"Коли Павла покликали, Тертулл почав обвинувачувати його, кажучи: «Тривалий мир ми маємо завдяки тобі, і добрі речі були зроблені для цього народу через твою дбайливість."},{"book":"Дії Апостолів","chapter":"24","verse":"3","text":"Поважний Феліксе! Ми з великою вдячністю завжди й повсюди це визнаємо."},{"book":"Дії Апостолів","chapter":"24","verse":"4","text":"Щоб не затримувати тебе довго, благаю тебе, вислухай нас коротко у своєму милосерді."},{"book":"Дії Апостолів","chapter":"24","verse":"5","text":"Ми з’ясували, що ця людина – бунтівник. Він провокує заворушення між усіма юдеями в усьому світі та очолює назарейську єресь."},{"book":"Дії Апостолів","chapter":"24","verse":"6","text":"До того ж він намагався осквернити Храм. Тому ми його спіймали й хотіли судити за нашим Законом."},{"book":"Дії Апостолів","chapter":"24","verse":"7","text":"Але прийшов Трибун Лісій і силоміць забрав його з наших рук,"},{"book":"Дії Апостолів","chapter":"24","verse":"8","text":"наказавши його обвинувачам іти до тебе.24:6-8 Деякі ранні рукописи не містять слів: й хотіли судити… до тебе. Якщо ти його допитаєш, то сам дізнаєшся про все, у чому ми його звинувачуємо»."},{"book":"Дії Апостолів","chapter":"24","verse":"9","text":"Інші юдеї теж долучилися до обвинувачень, говорячи, що все це правда."},{"book":"Дії Апостолів","chapter":"24","verse":"10","text":"Коли намісник подав знак, Павло почав говорити: «Знаючи, що ти вже багато років суддя цього народу, я охоче буду захищатися."},{"book":"Дії Апостолів","chapter":"24","verse":"11","text":"Ти можеш довідатись, що минуло не більше дванадцяти днів відтоді, як я прийшов до Єрусалима на поклоніння."},{"book":"Дії Апостолів","chapter":"24","verse":"12","text":"І не бачили мене, щоб я сперечався з кимось у Храмі або підбурював народ десь у синагогах чи в місті."},{"book":"Дії Апостолів","chapter":"24","verse":"13","text":"Вони навіть не можуть тобі довести того, у чому мене звинувачують."},{"book":"Дії Апостолів","chapter":"24","verse":"14","text":"Але я визнаю, що служу Богові батьків наших згідно з вченням Шляху, яке вони називають єрессю. Я вірю всьому, що записано в Законі та Пророках."},{"book":"Дії Апостолів","chapter":"24","verse":"15","text":"У мене така ж надія на Бога, як і в них, що буде воскресіння праведних та неправедних."},{"book":"Дії Апостолів","chapter":"24","verse":"16","text":"Тому я дбаю про те, щоб завжди мати чисте сумління перед Богом та людьми."},{"book":"Дії Апостолів","chapter":"24","verse":"17","text":"Через багато років я прийшов, щоби подати моєму народові милостиню та принести жертви."},{"book":"Дії Апостолів","chapter":"24","verse":"18","text":"За цим мене й знайшли очищеного в Храмі. Там не було ні натовпу, ні колотнечі."},{"book":"Дії Апостолів","chapter":"24","verse":"19","text":"Це були деякі юдеї з Азії, які мали би бути тут перед тобою, якщо мають щось проти мене."},{"book":"Дії Апостолів","chapter":"24","verse":"20","text":"Або нехай присутні тут скажуть, яку провину знайшли в мені, коли я стояв у Синедріоні."},{"book":"Дії Апостолів","chapter":"24","verse":"21","text":"Хіба що те слово, яке я вигукнув перед ними: „Сьогодні мене судять перед вами за воскресіння з мертвих!“»"},{"book":"Дії Апостолів","chapter":"24","verse":"22","text":"Тоді Фелікс, який добре знав про Шлях, відклав суд, сказавши: «Я винесу рішення з вашого питання, коли прийде Трибун Лісій»."},{"book":"Дії Апостолів","chapter":"24","verse":"23","text":"Він наказав сотникові стерегти Павла, але надати певну свободу й нікому з його близьких не забороняти, щоб служили йому."},{"book":"Дії Апостолів","chapter":"24","verse":"24","text":"Через декілька днів Фелікс прийшов разом зі своєю дружиною Друзиллою, яка була юдейкою. Він наказав покликати Павла, аби послухати про віру в Ісуса Христа."},{"book":"Дії Апостолів","chapter":"24","verse":"25","text":"Проте коли Павло говорив про праведність, здержливість та майбутній суд, Фелікс злякався й сказав: «Тепер іди! Коли матиму час, покличу тебе»."},{"book":"Дії Апостолів","chapter":"24","verse":"26","text":"Він сподівався, що Павло дасть йому грошей, і тому часто наказував привести його та говорив із ним."},{"book":"Дії Апостолів","chapter":"24","verse":"27","text":"Коли минуло два роки, замість Фелікса прийшов Порцій Фест. Бажаючи догодити юдеям, Фелікс залишив Павла у в’язниці."}]}