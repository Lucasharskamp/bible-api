{"data":[{"book":"ULevi","chapter":"7","verse":"1","text":"“ ‘Le yimithetho ephathelene lomnikelo wecala, oyiwo ongcwele kakhulu."},{"book":"ULevi","chapter":"7","verse":"2","text":"Umnikelo wecala kufanele uhlatshelwe endaweni lapho umnikelo wokutshiswa ohlatshelwa khona, njalo igazi lawo kufanele lichelwe emaceleni wonke e-alithare."},{"book":"ULevi","chapter":"7","verse":"3","text":"Wonke amahwahwa awo azanikelwa: umsila ononileyo kanye ledanga elembesa ezangaphakathi,"},{"book":"ULevi","chapter":"7","verse":"4","text":"izinso zombili lamahwahwa azo aseduzane lesinqe, lamahwahwa aphezu kwesibindi, okufanele kukhutshwe lezinso."},{"book":"ULevi","chapter":"7","verse":"5","text":"Umphristi uzakukutshisela e-alithareni njengomhlatshelo wokudla onikelwa kuThixo. Kungumnikelo wecala."},{"book":"ULevi","chapter":"7","verse":"6","text":"Wonke owesilisa emulini yomphristi angakudla, kodwa kufanele kudlelwe endaweni engcwele; ngoba kungcwele kakhulu."},{"book":"ULevi","chapter":"7","verse":"7","text":"Umthetho munye uyasetshenziswa emnikelweni wesono kanye lemnikelweni wecala. Ungowomphristi owenza kube lendlela yokubuyisana labo."},{"book":"ULevi","chapter":"7","verse":"8","text":"Umphristi onikela umnikelo wokutshiswa kabani lobani angazigcinela isigogo."},{"book":"ULevi","chapter":"7","verse":"9","text":"Wonke umnikelo wamabele ophekelwa eziko, loba ophekelwa embizeni, loba embizeni yensimbi ungowomphristi owunikelayo,"},{"book":"ULevi","chapter":"7","verse":"10","text":"njalo wonke umnikelo wamabele oyabe uhlanganiswe lamafutha loba womile, wonke ungowamadodana ka-Aroni ngokulinganayo.’ ”"},{"book":"ULevi","chapter":"7","verse":"11","text":"“ ‘Le yimithetho ephathelene lomnikelo wobudlelwano umuntu angawunikela kuThixo:"},{"book":"ULevi","chapter":"7","verse":"12","text":"Nxa unganikelwa njengendlela yokubonga, kumele lumnikelo wokubonga unikelwe ndawonye lesinkwa esenziwe singelamvubelo sahlanganise lamafutha, amakhekhe ayizicecedu enziwe engelamvubelo njalo egcotshwe ngamafutha, kanye lamakhekhe efulawa ecolekileyo avutshwe kuhle ahlanganiswa lamafutha."},{"book":"ULevi","chapter":"7","verse":"13","text":"Umnikelo wakhe wobudlelwano ongowokubonga kumele unikelwe ndawonye lomnikelo wezinkwa ezenziwe ngemvubelo."},{"book":"ULevi","chapter":"7","verse":"14","text":"Kufanele alethe okukodwa komhlobo munye ngamunye njengomnikelo onikelwa kuThixo. Ungowomphristi ochela igazi lomnikelo wobudlelwano."},{"book":"ULevi","chapter":"7","verse":"15","text":"Inyama yomnikelo wakhe wobudlelwano ingeyokubonga, kumele idliwe ngalelolanga inikelwa. Akumelanga eyinye isalele elakusasa."},{"book":"ULevi","chapter":"7","verse":"16","text":"Kodwa nxa umnikelo wakhe ungenxa yokugcwalisa isifungo loba ungumnikelo wesihle, umhlatshelo lowo uzadliwa ngalelolanga lokuwunikela, kodwa okuyabe kusele kungadliwa ngelanga elilandelayo."},{"book":"ULevi","chapter":"7","verse":"17","text":"Yonke inyama yomhlatshelo esalayo kuze kwedlule insuku ezintathu kufanele itshiswe."},{"book":"ULevi","chapter":"7","verse":"18","text":"Nxa kulenyama yomnikelo wobudlelwano engadliwa ngelanga lesithathu, lowo oyinikeleyo kasoze amukeleke. Ayisoze ibalelwe kulowo oyinikeleyo, ngoba ingahlambulukanga. Umuntu odla enye yayo uzakuba lomlandu ngayo."},{"book":"ULevi","chapter":"7","verse":"19","text":"Inyama ethinta loba yini engcolileyo ngokomkhuba akumelanga idliwe; kumele itshiswe. Kodwa eyinye inyama ingadliwa yiloba ngubani ohlambulukileyo ngokomkhuba."},{"book":"ULevi","chapter":"7","verse":"20","text":"Kodwa nxa kulomuntu ongcolileyo angadla inyama yomnikelo wobudlelwano engekaThixo, lowomuntu kumele axotshwe ebantwini bakibo."},{"book":"ULevi","chapter":"7","verse":"21","text":"Nxa kulomuntu othinta okuthile okungcolileyo, akukhathalekile kumbe kuyikungcola komuntu loba okwenyamazana loba okunye nje okungcolileyo, okwenyanyekayo, abesesidla inyama yomnikelo wobudlelwano engekaThixo, lowomuntu kumele axotshwe ebantwini bakibo.’ ”"},{"book":"ULevi","chapter":"7","verse":"22","text":"UThixo wathi kuMosi,"},{"book":"ULevi","chapter":"7","verse":"23","text":"“Tshela abako-Israyeli uthi: ‘Lingaze ladla amahwahwa enkomo, awezimvu loba awembuzi."},{"book":"ULevi","chapter":"7","verse":"24","text":"Amahwahwa enyamazana ezifeleyo loba edatshulwe yizilo zeganga angasetshenziswa kokunye, kodwa akumelanga liwadle."},{"book":"ULevi","chapter":"7","verse":"25","text":"Umuntu odla amahwahwa enyamazana okungenziwa ngayo umnikelo wokutshiswa kuThixo kumele axotshwe ebantwini bakibo."},{"book":"ULevi","chapter":"7","verse":"26","text":"Njalo lingadli igazi lenyoni loba inyamazana yiphi kuzozonke izindawo elihlala kuzo."},{"book":"ULevi","chapter":"7","verse":"27","text":"Nxa umuntu esidla igazi, lowomuntu kumele axotshwe ebantwini bakibo.’ ”"},{"book":"ULevi","chapter":"7","verse":"28","text":"UThixo wathi kuMosi,"},{"book":"ULevi","chapter":"7","verse":"29","text":"“Tshela abako-Israyeli uthi: ‘Umuntu oletha umnikelo wobudlelwano kuThixo kumele alethe ingxenye yawo njengomhlatshelo wakhe kuThixo."},{"book":"ULevi","chapter":"7","verse":"30","text":"Kumele anikele ngezandla zakhe umhlatshelo wokudla kuThixo. Kumele alethe amahwahwa, ndawonye lesifuba, abesezunguza isifuba phambi kukaThixo njengomnikelo wokuzunguza."},{"book":"ULevi","chapter":"7","verse":"31","text":"Umphristi uzatshisa amahwahwa e-alithareni, kodwa isifuba ngesika-Aroni kanye lamadodana akhe."},{"book":"ULevi","chapter":"7","verse":"32","text":"Kumele uphe umphristi umlenze wesokunene eminikelweni yakho yobudlelwano ube ngumnikelo wakho."},{"book":"ULevi","chapter":"7","verse":"33","text":"Indodana ka-Aroni enikela igazi lamahwahwa omnikelo wobudlelwano izathola umlenze wesokunene njengesabelo sayo."},{"book":"ULevi","chapter":"7","verse":"34","text":"Ngithethe isifuba esizunguzwayo kanye lomlenze onikelwayo emnikelweni wobudlelwano wabako-Israyeli ngapha u-Aroni umphristi kanye lamadodana akhe njengesabelo sabo sezikhathi zonke esivela kwabako-Israyeli.’ ”"},{"book":"ULevi","chapter":"7","verse":"35","text":"Le yingxenye yemihlatshelo yokudla enikelwa kuThixo eyabelwa u-Aroni kanye lamadodana akhe ngelanga abethulwa ngalo ukuba basebenzele uThixo njengabaphristi."},{"book":"ULevi","chapter":"7","verse":"36","text":"Ngelanga abagcotshwa ngalo, uThixo walaya abako-Israyeli ukuthi banikele lokho njengasabelo sabo sezikhathi zonke kuzizukulwane ezizayo."},{"book":"ULevi","chapter":"7","verse":"37","text":"Le-ke yiyo imithetho emayelana lomnikelo wokutshiswa, umnikelo wamabele, umnikelo wesono, umnikelo wecala, umnikelo wokugcotshwa lomnikelo wobudlelwano,"},{"book":"ULevi","chapter":"7","verse":"38","text":"uThixo awupha uMosi entabeni yeSinayi ngelanga alaya ngalo abako-Israyeli ukuthi balethe iminikelo yabo kuThixo, enkangala yaseSinayi."}]}