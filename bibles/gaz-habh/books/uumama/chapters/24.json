{"data":[{"book":"Uumama","chapter":"24","verse":"1","text":"Yeroo sana Abrahaam dulloomee, umuriin isaa akka malee dheeratee ture; Waaqayyos waan hundumaan isa eebbise."},{"book":"Uumama","chapter":"24","verse":"2","text":"Innis tajaajilaa mana isaa hangafa kan waan inni qabu hunda irratti itti gaafatamaa taʼeen akkana jedhe; “Mee harka kee gudeeda koo jala kaaʼi."},{"book":"Uumama","chapter":"24","verse":"3","text":"Ani akka ati intallan warra Kanaʼaan kanneen ani gidduu isaanii jiraadhuu keessaa ilma kootiif niitii hin fidneef Waaqayyo Waaqa samiitii fi Waaqa lafaatiin kakattu nan barbaada;"},{"book":"Uumama","chapter":"24","verse":"4","text":"garuu gara biyya kootii fi gara firoota koo dhaqiitii ilma koo Yisihaaqiif niitii barbaadi.”"},{"book":"Uumama","chapter":"24","verse":"5","text":"Tajaajilaan sun immoo, “Yoo dubartiin sun na wajjin gara biyya kanaa dhufuuf fedhii qabaachuu baatte hoo? Ani ilma kee gara biyya ati keessaa dhufte sanaatti deebisee geessuun qabaa?” jedhee isa gaafate."},{"book":"Uumama","chapter":"24","verse":"6","text":"Abrahaamis akkana isaan jedhe; “Ati akka ilma koo deebiftee biyya sanatti hin geessine of eeggadhu."},{"book":"Uumama","chapter":"24","verse":"7","text":"Waaqayyo Waaqni samii inni mana abbaa kootii fi biyya ani itti dhaladhe keessaa na fidee, ‘Ani biyya kana sanyii keetiif nan kenna’ jechuudhaan natti dubbatee kakatee waadaa naa seene sun akka ati achii ilma kootiif niitii fidduuf ergamaa isaa fuula kee dura ni erga."},{"book":"Uumama","chapter":"24","verse":"8","text":"Yoo dubartiin sun si wajjin dhufuuf fedhii qabaachuu baatte immoo ati kakuu koo kana irraa bilisa taata. Ilma koo garuu gonkumaa achi hin deebisin.”"},{"book":"Uumama","chapter":"24","verse":"9","text":"Kanaafuu tajaajilaan sun harka isaa gudeeda gooftaa isaa Abrahaam jala kaaʼee waaʼee waan kanaa kakateef."},{"book":"Uumama","chapter":"24","verse":"10","text":"Tajaajilaan sunis gaala gooftaa isaa keessaa kudhan fudhatee gooftaa isaa biraa immoo kennaawwan filatamoo gosa hundaa feʼatee qajeele; innis magaalaa Naahoor ishee kaaba dhiʼa Phaadaan Arraam keessatti argamtuu dhaqe."},{"book":"Uumama","chapter":"24","verse":"11","text":"Innis akka gaalawwan sun magaalattiin alatti boolla bishaanii cina jijilbeenfatan godhe; yeroon sun gara galgalaa yeroo itti dubartoonni bishaan waraabbachuu baʼan ture."},{"book":"Uumama","chapter":"24","verse":"12","text":"Innis akkana jedhee kadhate; “Yaa Waaqayyo Waaqa gooftaa koo Abrahaam, harʼa na milkeessiitii gooftaa koo Abrahaamiif garaa laafi."},{"book":"Uumama","chapter":"24","verse":"13","text":"Kunoo, ani burqaa kana bira dhaabadheen jira; intallan warra magaalaa kanaas bishaan waraabbachuuf as baʼaa jiru."},{"book":"Uumama","chapter":"24","verse":"14","text":"Intalli ani, ‘Maaloo akka ani bishaan dhuguuf okkotee kee gad qabi’ jedheenii isheenis, ‘Dhugi; ani gaalawwan kees siifin obaasaa’ naan jettu ishee ati garbicha kee Yisihaaqiif filatte haa taatu. Anis kanaan akka ati gooftaa kootiif garaa laafte beeka.”"},{"book":"Uumama","chapter":"24","verse":"15","text":"Utuu inni kadhatee hin fixatin Ribqaan okkotee ishee gatiittiitti baadhattee dhufte. Isheenis intala ilma Miilkaa kan Betuuʼeel jedhamu sanaa turte; Miilkaan immoo niitii obboleessa Abrahaam kan Naahoor jedhamu sanaa ti."},{"book":"Uumama","chapter":"24","verse":"16","text":"Intalli sunis akka malee bareedduu fi durba turte; dhiirri tokko iyyuu ishee wajjin hin ciifne. Isheenis gara burqaatti gad buutee okkotee isheetti bishaan guuttattee ol deebite."},{"book":"Uumama","chapter":"24","verse":"17","text":"Tajaajilaan sunis ishee simachuuf itti fiigee, “Maaloo okkotee kee keessaa bishaan xinnoo ishee naa kenni” jedheen."},{"book":"Uumama","chapter":"24","verse":"18","text":"Isheenis, “Yaa gooftaa ko, dhugi” jetteenii daftee okkotee ishee harkatti gad buufattee bishaan dhugaatii kenniteef."},{"book":"Uumama","chapter":"24","verse":"19","text":"Isheenis erga bishaan isa obaaftee booddee, “Ani gaalawwan keetiifis hamma isaan dhuganii dheebuu baʼanitti nan waraaba” jette."},{"book":"Uumama","chapter":"24","verse":"20","text":"Daftees okkotee ishee keessaa bidiruutti garagalchitee ammas bishaan waraabuudhaaf gara boolla bishaaniitti fiigde; gaalawwan isaa hundaafis bishaan waraabde."},{"book":"Uumama","chapter":"24","verse":"21","text":"Namichi sunis akka Waaqayyo karaa isaaf milkeesse yookaan akka isaaf hin milkeessin baruuf jedhee calʼisee xiyyeeffatee ishee ilaalaa ture."},{"book":"Uumama","chapter":"24","verse":"22","text":"Erga gaalawwan bishaan dhuganii booddee namichi amartii funyaanii kan warqee kan walakkaa saqilii ulfaatuu fi bitawoo warqee kan saqilii kudhan ulfaatu lama gad baasee,"},{"book":"Uumama","chapter":"24","verse":"23","text":"“Ati intala eenyuu ti? Yoo mana abbaa keetii iddoon bulan jiraatte maaloo mee natti himi” jedhee gaafate."},{"book":"Uumama","chapter":"24","verse":"24","text":"Isheenis, “Ani intala Betuuʼeel; Betuuʼeel immoo ilma Miilkaan Naahooriif deessee dha” isaan jette."},{"book":"Uumama","chapter":"24","verse":"25","text":"Itti dabaltees, “Cidii fi okaa baayʼee qabna; kutaan isin bultanis jira” jetteen."},{"book":"Uumama","chapter":"24","verse":"26","text":"Namichis gad jedhee Waaqayyoof sagade;"},{"book":"Uumama","chapter":"24","verse":"27","text":"akkanas jedhe; “Waaqayyo Waaqni gooftaa koo Abrahaam kan arjummaa isaatii fi amanamummaa isaa gooftaa koo hin dhowwatin sun haa eebbifamu. Waaqayyo anas gara mana obboloota gooftaa kootti karaa irra na qajeelcheera.”"},{"book":"Uumama","chapter":"24","verse":"28","text":"Intalattiinis fiigdee dhaqxee warra mana haadha ishee jiranitti waaʼee waan kanaa himte."},{"book":"Uumama","chapter":"24","verse":"29","text":"Ribqaan obboleessa Laabaa jedhamu tokko qabdi turte; Laabaanis fiigee namicha burqaa bishaanii bira jiru sana bira dhaqe."},{"book":"Uumama","chapter":"24","verse":"30","text":"Innis yommuu obboleettii isaa irratti amartii funyaanii warqeetii fi bitawoo argetti, yommuu utuu Ribqaan waan namichi sun isheedhaan jedhe dubbattuu dhagaʼetti, gara namichaatti gad baʼe; namichis burqaa bishaanii cina gaalawwan bira dhaabatee ture."},{"book":"Uumama","chapter":"24","verse":"31","text":"Namicha sanaanis, “Yaa namicha Waaqayyo eebbise, kottu; ati maaliif ala dhaabatta? Ani manicha qopheesseera; gaalawwaniifis iddoo qopheesseera” jedhe."},{"book":"Uumama","chapter":"24","verse":"32","text":"Kanaafuu namichi sun gara manaa dhaqe; Laabaanis gaalawwan irraa feʼiisa buusee cidii fi okaa kenneef; akka miilla isaanii dhiqataniif immoo namichaa fi warra isa wajjin turaniif bishaan kenne."},{"book":"Uumama","chapter":"24","verse":"33","text":"Ergasiis nyaanni dhiʼaateef; namichi sun garuu, “Ani hamman dhimma koo himadhutti hin nyaadhu” jedhe."},{"book":"Uumama","chapter":"24","verse":"34","text":"Innis akkana jedhe; “Ani tajaajilaa Abrahaamii ti."},{"book":"Uumama","chapter":"24","verse":"35","text":"Waaqayyo, gooftaa koo guddaa eebbiseera; innis sooromeera. Hoolotaa fi loowwan, meetii fi warqee, garboota dhiiraatii fi dubartii, gaalawwanii fi harroota isaaf kenneera."},{"book":"Uumama","chapter":"24","verse":"36","text":"Niitiin gooftaa kootii Saaraan bara dulluma ishee keessa ilma isaaf deesse; innis waan qabu hunda ilma isaatiif kenneera."},{"book":"Uumama","chapter":"24","verse":"37","text":"Gooftaan koo akkana jedhee na kakachiise; ‘Ati intallan Kanaʼaan kanneen ani biyya isaanii keessa jiraadhu keessaa ilma koof niitii hin fidin;"},{"book":"Uumama","chapter":"24","verse":"38","text":"garuu gara mana abbaa kootii fi gara gosa koo dhaqiitii ilma kootiif niitii fidi.’"},{"book":"Uumama","chapter":"24","verse":"39","text":"“Anis, ‘Yoo dubartiin sun na wajjin dhufuuf fedhii qabaachuu baattee hoo?’ jedhee gooftaa koo nan gaafadhe."},{"book":"Uumama","chapter":"24","verse":"40","text":"“Innis akkana naan jedhe; ‘Waaqayyo inni ani fuula isaa dura jiraadhu ergamaa isaa si wajjin ergee karaa kee siif milkeessa; atis gosa koo fi mana abbaa koo keessaa ilma kootiif niitii ni fidda."},{"book":"Uumama","chapter":"24","verse":"41","text":"Ati yommuu gara gosa koo dhaqxu kakuu koo irraa bilisa taata; yoo isaan intala sana sitti kennuu didani iyyuu ati kakuu koo irraa bilisa taata.’"},{"book":"Uumama","chapter":"24","verse":"42","text":"“Ani harʼa yommuun gara burqaa kanaa dhufetti akkanan jedhe; ‘Yaa Waaqayyo, Waaqa gooftaa koo Abrahaam yoo fedhii kee taʼe karaa ani deemu naa milkeessi."},{"book":"Uumama","chapter":"24","verse":"43","text":"Kunoo, ani burqaa kana bira dhaabadheera; yoo durbi tokko bishaan waraabbachuu dhuftee ani immoo, “Maaloo okkotee kee keessaa bishaan xinnoo ishee na obaasi” jedheenii,"},{"book":"Uumama","chapter":"24","verse":"44","text":"isheenis, “Dhugi; ani gaalawwan keetiifis nan waraaba” naan jette, isheen kan Waaqayyo ilma gooftaa kootiif file haa taatu.’"},{"book":"Uumama","chapter":"24","verse":"45","text":"“Utuu ani garaa koo keessatti kadhadhee hin fixatin Ribqaan okkotee ishee gatiittiitti baadhattee gad dhufte. Isheenis gara burqaa sanaatti gad buutee bishaan waraabbatte; anis, ‘Maaloo bishaan na obaasi’ nan jedheen."},{"book":"Uumama","chapter":"24","verse":"46","text":"“Isheenis daftee okkotee ishee gatiittii irraa gad buufattee, ‘Dhugi; ani gaalawwan kees nan obaasaa’ jette. Anis nan dhuge; isheen immoo gaalawwan obaafte."},{"book":"Uumama","chapter":"24","verse":"47","text":"“Anis, ‘Ati intala eenyuu ti?’ jedheen ishee gaafadhe."},{"book":"Uumama","chapter":"24","verse":"48","text":"Anis gad jedhee Waaqayyoof nan sagade; Waaqayyo Waaqa gooftaa koo Abrahaam isa akka ani intala fira isaa ilma isaatiif geessu karaa qajeelaa irra na buuse sana nan eebbise."},{"book":"Uumama","chapter":"24","verse":"49","text":"Egaa isin yoo gooftaa kootti garaa laafummaa fi amanamummaa argisiiftan natti himaa; yoo taʼuu baate immoo akka ani gara bitaatti yookaan gara mirgaatti goru natti himaa.”"},{"book":"Uumama","chapter":"24","verse":"50","text":"Laabaa fi Betuuʼeelis akkana jedhanii deebisan; “Wanni kun Waaqayyo biraa dhufe; nu waan hamaa yookaan waan tolaa sitti dubbachuu hin dandeenyu."},{"book":"Uumama","chapter":"24","verse":"51","text":"Kunoo, Ribqaan fuula kee dura jirti; ishee fudhadhuu deemi; isheenis akkuma Waaqayyo dubbatetti niitii ilma gooftaa keetii haa taatu.”"},{"book":"Uumama","chapter":"24","verse":"52","text":"Tajaajilaan Abrahaamis yommuu waan isaan jedhan dhagaʼetti lafatti gombifamee Waaqayyoof sagade."},{"book":"Uumama","chapter":"24","verse":"53","text":"Kana booddees tajaajilaan sun faaya meetii fi warqee, uffata adda addaas baasee Ribqaadhaaf kenne; obboleessa isheetii fi haadha isheetiifis kennaa gatii guddaa baasu kenne."},{"book":"Uumama","chapter":"24","verse":"54","text":"Innii fi namoonni isa wajjin turanis nyaatanii dhuganii achuma bulan."},{"book":"Uumama","chapter":"24","verse":"55","text":"Obboleessi isheetii fi haati ishee garuu, “Intalattiin guyyuma kudhan illee nu bira haa turtu; ergasiis isheen deemuu dandeessi” jedhan."},{"book":"Uumama","chapter":"24","verse":"56","text":"Inni garuu, “Erga Waaqayyo karaa koo naa milkeessee isin na hin tursinaa; akka ani gara gooftaa kootti deebiʼuuf na geggeessaa” isaaniin jedhe."},{"book":"Uumama","chapter":"24","verse":"57","text":"Isaanis, “Mee intalattii waamnee waan isheen jettu gaafanna” jedhan."},{"book":"Uumama","chapter":"24","verse":"58","text":"Kana irratti isaan Ribqaa waamanii, “Namicha kana wajjin deemuu feetaa?” jedhanii ishee gaafatan."},{"book":"Uumama","chapter":"24","verse":"59","text":"Kanaafuu isaan obboleettii isaanii Ribqaa fi guddiftuu ishee, tajaajilaa Abrahaamii fi namoota isaa wajjin geggeessan."},{"book":"Uumama","chapter":"24","verse":"60","text":"Isaanis akkana jedhanii Ribqaa eebbisan;"},{"book":"Uumama","chapter":"24","verse":"61","text":"Ribqaa fi tajaajiltuuwwan ishee qophaaʼanii gaalawwan isaanii yaabbatanii namicha faana buʼan; namichis Ribqaa fudhatee deeme."},{"book":"Uumama","chapter":"24","verse":"62","text":"Yeroo sana Yisihaaq boolla bishaanii Beʼeer Lahaayirooʼiitii dhufee Negeeb keessa jiraachaa ture."},{"book":"Uumama","chapter":"24","verse":"63","text":"Innis gaaf tokko gara galgalaa utuu bakkeetti baʼee waa yaadaa jiruu oli ilaalee kunoo gaalawwan dhufaa jiran arge."},{"book":"Uumama","chapter":"24","verse":"64","text":"Ribqaanis ol ilaaltee Yisihaaqin argite; gaala irraas buutee"},{"book":"Uumama","chapter":"24","verse":"65","text":"tajaajilaa sanaan, “Namichi nu simachuuf bakkee keessa as deemaa jiru sun eenyu?” jettee gaafatte."},{"book":"Uumama","chapter":"24","verse":"66","text":"Tajaajilaan sunis waan hojjete hunda Yisihaaqitti hime."},{"book":"Uumama","chapter":"24","verse":"67","text":"Yisihaaqis dunkaana haadha isaa Saaraatti ol ishee galfate; Ribqaa fuudhes. Akkasiin isheen niitii isaa taate; innis ishee jaallate; Yisihaaqis duʼa haadha isaa irraa ni jajjabaate."}]}