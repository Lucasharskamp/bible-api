{"data":[{"book":"ΠΡΟΣ ΤΙΜΟΘΕΟΝ Β","chapter":"1","verse":"1","text":"Παῦλος, ἀπόστολος Ἰησοῦ Χριστοῦ διὰ θελήματος Θεοῦ, κατ᾿ ἐπαγγελίαν ζωῆς τῆς ἐν Χριστῷ Ἰησοῦ,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"2","text":"Τιμοθέῳ ἀγαπητῷ τέκνῳ· χάρις, ἔλεος, εἰρήνη ἀπὸ Θεοῦ πατρὸς καὶ Χριστοῦ Ἰησοῦ τοῦ Κυρίου ἡμῶν."},{"book":"ΠΡΟΣ ΤΙΜΟΘΕΟΝ Β","chapter":"1","verse":"3","text":"Χάριν ἔχω τῷ Θεῷ, ᾧ λατρεύω ἀπὸ προγόνων ἐν καθαρᾷ συνειδήσει, ὡς ἀδιάλειπτον ἔχω τὴν περὶ σοῦ μνείαν ἐν ταῖς δεήσεσί μου νυκτὸς καὶ ἡμέρας,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"4","text":"ἐπιποθῶν σε ἰδεῖν, μεμνημένος σου τῶν δακρύων, ἵνα χαρᾶς πληρωθῶ,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"5","text":"ὑπόμνησιν λαμβάνων τῆς ἐν σοὶ ἀνυποκρίτου πίστεως, ἥτις ἐνῴκησε πρῶτον ἐν τῇ μάμμῃ σου Λωΐδι καὶ τῇ μητρί σου 1.5 Εὐνίκῃ ¦ Εὐνείκῃ Bez. St.Εὐνίκῃ, πέπεισμαι δὲ ὅτι καὶ ἐν σοί."},{"book":"ΠΡΟΣ ΤΙΜΟΘΕΟΝ Β","chapter":"1","verse":"6","text":"Δι᾿ ἣν αἰτίαν ἀναμιμνῄσκω σε ἀναζωπυρεῖν τὸ χάρισμα τοῦ Θεοῦ, ὅ ἐστιν ἐν σοὶ διὰ τῆς ἐπιθέσεως τῶν χειρῶν μου."},{"book":"ΠΡΟΣ ΤΙΜΟΘΕΟΝ Β","chapter":"1","verse":"7","text":"Οὐ γὰρ ἔδωκεν ἡμῖν ὁ Θεὸς πνεῦμα δειλίας, ἀλλὰ δυνάμεως καὶ ἀγάπης καὶ σωφρονισμοῦ."},{"book":"ΠΡΟΣ ΤΙΜΟΘΕΟΝ Β","chapter":"1","verse":"8","text":"Μὴ οὖν ἐπαισχυνθῇς τὸ μαρτύριον τοῦ Κυρίου ἡμῶν, μηδὲ ἐμὲ τὸν δέσμιον αὐτοῦ· ἀλλὰ συγκακοπάθησον τῷ εὐαγγελίῳ κατὰ δύναμιν Θεοῦ,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"9","text":"τοῦ σώσαντος ἡμᾶς καὶ καλέσαντος κλήσει ἁγίᾳ, οὐ κατὰ τὰ ἔργα ἡμῶν, ἀλλὰ κατ᾿ ἰδίαν πρόθεσιν καὶ χάριν τὴν δοθεῖσαν ἡμῖν ἐν Χριστῷ Ἰησοῦ πρὸ χρόνων αἰωνίων,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"10","text":"φανερωθεῖσαν δὲ νῦν διὰ τῆς ἐπιφανείας τοῦ σωτῆρος ἡμῶν Ἰησοῦ Χριστοῦ, καταργήσαντος μὲν τὸν θάνατον, φωτίσαντος δὲ ζωὴν καὶ ἀφθαρσίαν διὰ τοῦ εὐαγγελίου,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"11","text":"εἰς ὃ ἐτέθην ἐγὼ κῆρυξ καὶ ἀπόστολος καὶ διδάσκαλος ἐθνῶν."},{"book":"ΠΡΟΣ ΤΙΜΟΘΕΟΝ Β","chapter":"1","verse":"12","text":"Δι᾿ ἣν αἰτίαν καὶ ταῦτα πάσχω, ἀλλ᾿ οὐκ ἐπαισχύνομαι· οἶδα γὰρ ᾧ πεπίστευκα, καὶ πέπεισμαι ὅτι δυνατός ἐστι τὴν παραθήκην μου φυλάξαι εἰς ἐκείνην τὴν ἡμέραν."},{"book":"ΠΡΟΣ ΤΙΜΟΘΕΟΝ Β","chapter":"1","verse":"13","text":"Ὑποτύπωσιν ἔχε ὑγιαινόντων λόγων ὧν παρ᾿ ἐμοῦ ἤκουσας, ἐν πίστει καὶ ἀγάπῃ τῇ ἐν Χριστῷ Ἰησοῦ."},{"book":"ΠΡΟΣ ΤΙΜΟΘΕΟΝ Β","chapter":"1","verse":"14","text":"Τὴν καλὴν παρακαταθήκην φύλαξον διὰ πνεύματος ἁγίου τοῦ ἐνοικοῦντος ἐν ἡμῖν."},{"book":"ΠΡΟΣ ΤΙΜΟΘΕΟΝ Β","chapter":"1","verse":"15","text":"Οἶδας τοῦτο, ὅτι ἀπεστράφησάν με πάντες οἱ ἐν τῇ Ἀσίᾳ, ὧν ἐστὶ Φύγελλος καὶ Ἑρμογένης."},{"book":"ΠΡΟΣ ΤΙΜΟΘΕΟΝ Β","chapter":"1","verse":"16","text":"Δῴη ἔλεος ὁ Κύριος τῷ Ὀνησιφόρου οἴκῳ· ὅτι πολλάκις με ἀνέψυξε, καὶ τὴν ἅλυσίν μου οὐκ ἐπῃσχύνθη,"},{"book":"ΠΡΟΣ ΤΙΜΟΘΕΟΝ Β","chapter":"1","verse":"17","text":"ἀλλὰ γενόμενος ἐν Ῥώμῃ, σπουδαιότερον ἐζήτησέ με καὶ εὗρε —"},{"book":"ΠΡΟΣ ΤΙΜΟΘΕΟΝ Β","chapter":"1","verse":"18","text":"δῴη αὐτῷ ὁ Κύριος εὑρεῖν ἔλεος παρὰ Κυρίου ἐν ἐκείνῃ τῇ ἡμέρᾳ — καὶ ὅσα ἐν Ἐφέσῳ διηκόνησε, βέλτιον σὺ γινώσκεις."}]}