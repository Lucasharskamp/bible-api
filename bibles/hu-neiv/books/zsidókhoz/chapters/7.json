{"data":[{"book":"Zsidókhoz","chapter":"7","verse":"1","text":"Mert ez a Melkisédek, Sálem királya, a felséges Isten papja, aki a királyok leveréséből visszatérő Ábrahámmal találkozott és őt megáldotta,"},{"book":"Zsidókhoz","chapter":"7","verse":"2","text":"akinek tizedet is adott Ábrahám mindenből, aki először is, ha nevét magyarázzuk, az igazság királya, azután pedig Sálem királya, azaz a békesség királya is,"},{"book":"Zsidókhoz","chapter":"7","verse":"3","text":"aki apa, anya nélkül, nemzetség nélkül való, sem napjainak kezdete, sem életének vége nincs, de miután hasonlóvá lett az Isten Fiához, pap marad örökké."},{"book":"Zsidókhoz","chapter":"7","verse":"4","text":"De nézzétek, milyen nagy ő, akinek Ábrahám pátriárka tizedet adott zsákmányából."},{"book":"Zsidókhoz","chapter":"7","verse":"5","text":"Akik Lévi fiai közül nyerik el a papságot, szintén van parancsuk arra, hogy a törvény szerint tizedet szedjenek a néptől, azaz az ő atyafiaiktól, jóllehet ők is Ábrahámtól származtak,"},{"book":"Zsidókhoz","chapter":"7","verse":"6","text":"de az, aki nem az ő nemzetségükből való, mégis tizedet vett Ábrahámtól, és az ígéret birtokosát megáldotta,"},{"book":"Zsidókhoz","chapter":"7","verse":"7","text":"pedig nem lehet vitás, hogy a nagyobb áldja meg a kisebbet."},{"book":"Zsidókhoz","chapter":"7","verse":"8","text":"Itt halandó emberek szednek tizedet, ott ellenben az, akiről bizonyságunk van, hogy él."},{"book":"Zsidókhoz","chapter":"7","verse":"9","text":"És hogy úgy mondjam, Ábrahám személyében a tizedet szedő Lévi is tizedet adott,"},{"book":"Zsidókhoz","chapter":"7","verse":"10","text":"mert jelen volt már atyja ágyékában, amikor annak elébe ment Melkisédek."},{"book":"Zsidókhoz","chapter":"7","verse":"11","text":"Ha tehát a lévita papság által elérhető volna a tökéletesség, (mert a nép ez alatt kapta a törvényt), mi szükség még azt mondani, hogy más pap támadjon Melkisédek rendje szerint és ne az Áron rendje szerint?"},{"book":"Zsidókhoz","chapter":"7","verse":"12","text":"Mert a papság megváltozásával szükségképen megváltozik a törvény is."},{"book":"Zsidókhoz","chapter":"7","verse":"13","text":"Mert az, akiről ezeket mondjuk, az más nemzetségből származott, amelyből senki sem szolgált az oltárnál,"},{"book":"Zsidókhoz","chapter":"7","verse":"14","text":"mert nyilvánvaló, hogy a mi Urunk Júdából támadt, amely nemzetségre nézve Mózes semmit sem szólt a papságról."},{"book":"Zsidókhoz","chapter":"7","verse":"15","text":"És az még inkább nyilvánvaló, ha Melkisédekhez hasonlóan támad más pap,"},{"book":"Zsidókhoz","chapter":"7","verse":"16","text":"aki nem a testi leszármazás törvénye szerint, hanem az örökkévaló élet ereje szerint lett pappá."},{"book":"Zsidókhoz","chapter":"7","verse":"17","text":"A bizonyságtétel így szól:"},{"book":"Zsidókhoz","chapter":"7","verse":"18","text":"Mert az előbbi parancsolat eltöröltetik, mivel erőtlen és haszontalan."},{"book":"Zsidókhoz","chapter":"7","verse":"19","text":"A törvény ugyanis semmiben sem vezetett tökéletességre, de egy jobb reménységet ébreszt, amely által közeledünk Istenhez."},{"book":"Zsidókhoz","chapter":"7","verse":"20","text":"Jézus nem eskü nélkül lett pappá, (amazok meg eskü nélkül lettek papokká,)"},{"book":"Zsidókhoz","chapter":"7","verse":"21","text":"hanem annak esküjével, aki azt mondta neki:"},{"book":"Zsidókhoz","chapter":"7","verse":"22","text":"Ezért tehát Jézus jobb szövetségnek lett kezesévé."},{"book":"Zsidókhoz","chapter":"7","verse":"23","text":"Azok jóllehet többen lettek papokká, mert a halál miatt nem maradhattak meg."},{"book":"Zsidókhoz","chapter":"7","verse":"24","text":"Ő viszont, minthogy örökké megmarad, változhatatlan a papsága."},{"book":"Zsidókhoz","chapter":"7","verse":"25","text":"Ezért Ő mindenképen üdvözítheti is azokat, akik általa járulnak Istenhez, mert Ő mindenkor él, hogy esedezzék értük."},{"book":"Zsidókhoz","chapter":"7","verse":"26","text":"Mert ilyen főpap illet hozzánk, aki szent, ártatlan, szeplőtlen, bűn nélküli, és aki magasabbra jutott az egeknél."},{"book":"Zsidókhoz","chapter":"7","verse":"27","text":"Neki nincs szüksége arra, hogy mint a főpapok napról-napra saját bűneiért mutasson be áldozatot, és csak azután a népéért, mert ezt egyszer s mindenkorra megcselekedte, amikor önmagát föláldozta."},{"book":"Zsidókhoz","chapter":"7","verse":"28","text":"Mert a törvény gyarló embereket rendelt főpapokká, a törvény utáni eskü szava pedig az örökre tökéletes Fiút."}]}