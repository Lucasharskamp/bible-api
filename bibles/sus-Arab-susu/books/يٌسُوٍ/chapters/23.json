{"data":[{"book":"يٌسُوٍ","chapter":"23","verse":"1","text":"تّمُي فبٍفبٍ دَنفِ نّ كَقِ عَلَتَلَ نَشَ مَلَبُي قِ عِسِرَيِلَ حَمَ مَ، عَ رَتَنفَقٍ عَ يَشُييٍ مَ عَ رَبِلِنيِ. يٌسُوٍ نُ بَرَ قٌرِ، عَ شَ سِمَيَ نُ بَرَ بُ."},{"book":"يٌسُوٍ","chapter":"23","verse":"2","text":"نَ كُي يٌسُوٍ نَشَ عِسِرَيِلَ بِرِن مَلَن، عَ قٌرِيٍ، عَ مَنفّيٍ، عَ كِيتِسَيٍ، نُن عَ سْورِ مَنفّيٍ. عَ نَشَ عَ قَلَ عٍ بّ، «ﭑ بَرَ قٌرِ، ﭑ مَ سِمَيَ بَرَ عَ عِكُيَ."},{"book":"يٌسُوٍ","chapter":"23","verse":"3","text":"وٌ بَرَ عَ تٌ وٌ مَرِفِ عَلَتَلَ قٍ نَشَن بِرِن نَبَشِ يِ سِيٍ رَ وٌ شَ قٍ رَ. وٌ مَرِفِ عَلَتَلَ نَن فٍرٍ سٌشِ وٌ بّ.»"},{"book":"يٌسُوٍ","chapter":"23","verse":"4","text":"«وٌ عَ مَتٌ، ﭑ بَرَ كّ بْشِ سٌ وٌ يِ رَ، عَلَ نَشَن حَنِفٍشِ وٌ بْنسْييٍ بّ. نَ بْشِ بِرِن، سِيٍ فبّتّيٍ نُ دّننَشّ، نُن دّننَشّ سُشُ دَاشِ لُشِ، يُرُدّن نُن بَا شُنفبٍ لٌنفٌرِ سٌفٍفٌرٌدٍ، ﭑ بَرَ نَ بِرِن عِتَشُن وٌ مَ."},{"book":"يٌسُوٍ","chapter":"23","verse":"5","text":"وٌ مَرِفِ عَلَتَلَ عٍ مَكُيَمَ نّ وٌ رَ ثٌن، عَ عٍ قَشَ وٌ يَ رَ، وٌ قَ عٍ شَ بْشِ تٌنفٌ عَلْ وٌ مَرِفِ عَلَتَلَ عَ مَسٍن وٌ بّ كِ نَشّ.»"},{"book":"يٌسُوٍ","chapter":"23","verse":"6","text":"«وٌ وٌ سّنبّ سٌ. وٌ شَ وٌ مّينِ سّرِيّ بِرِن نَبَتُقٍ مَ نَشَن سّبّشِ تَوُرٍتَ مُنسَ كُي. وٌ نَشَ بِنيَ يِرٍقَنيِ مَ، وٌ نَشَ بِنيَ كْولَ مَ."},{"book":"يٌسُوٍ","chapter":"23","verse":"7","text":"وٌ نَشَ سُنبُ يِ سِيٍ رَ، نَشٍيٍ لُشِ وٌ يَ مَ. وٌ نَشَ عٍ شَ عَلَيٍ مَشَندِ، وٌ نَشَ وٌ كَلِ عٍ شِلِ رَ. وٌ نَشَ عٍ بَتُ، وٌ نَشَ وٌ تُوبِ عٍ بّ."},{"book":"يٌسُوٍ","chapter":"23","verse":"8","text":"كْنْ وٌ تَن شَ وٌ تَفِ عِشِرِ وٌ مَرِفِ عَلَتَلَ شَ قٍ رَ، عَلْ وٌ بَرَ قَ عَ رَبَ رَ كِ نَشّ هَن تٌ.»"},{"book":"يٌسُوٍ","chapter":"23","verse":"9","text":"«عَلَتَلَ بَرَ سِ فبَنفبَلَنيِ سّنبّمَيٍ هَلَكِ وٌ يَ رَ، كٍلِ نَ مَ، هَن تٌ، مِشِ كٍرٍن مُ نْشِ تِدٍ وٌ يَ رَ."},{"book":"يٌسُوٍ","chapter":"23","verse":"10","text":"وٌ يَ مَ، مِشِ كٍرٍن نُ مِشِ وُلُ نَن كٍرِ مَ، بَرِ مَ وٌ مَرِفِ عَلَتَلَ نَن نُ فٍرٍ سٌمَ وٌ بّ عَلْ عَ عَ لَايِدِ وٌ بّ كِ نَشّ."},{"book":"يٌسُوٍ","chapter":"23","verse":"11","text":"وٌ شَ وٌ حّنفِ سَ وٌ يّتّ كَن شْن مَ عَ قَنيِ رَ، وٌ شَ وٌ مَرِفِ عَلَتَلَ شَنُ.»"},{"book":"يٌسُوٍ","chapter":"23","verse":"12","text":"«كْنْ شَ وٌ وٌ كٌبٍ تِ وٌ مَرِفِ عَلَتَلَ رَ، وٌ نَشَ بِرَ سِ فبّتّيٍ قْشْ رَ نَشٍيٍ لُشِ وٌ يَ مَ، وٌ نَشَ سُنبُ عٍ رَ، وٌ نَشَ عٍ شَ دِ فِنّيٍ دْشْ،"},{"book":"يٌسُوٍ","chapter":"23","verse":"13","text":"وٌ شَ عَ كٌلٌن وٌ مَرِفِ عَلَتَلَ مُ قَمَ يِ سِيٍ رَفِدٍ وٌ يَ رَ سْنْن. عٍ قِندِ مَ وٌ بّ يّلّ نُن فَنتَنيِ نَن نَ، عٍ قِندِ لُشُسِنيِ رَ وٌ قَرِ، عٍ قِندِ تُنبٍ رَ وٌ يَ كُي، هَن وٌ بِرِن فّ هَلَكِدٍ يِ بْشِ قَنيِ مَ وٌ مَرِفِ عَلَتَلَ نَشَن قِشِ وٌ مَ.»"},{"book":"يٌسُوٍ","chapter":"23","verse":"14","text":"«عَ فبٍ مُ لُشِ ﭑ شَ قَشَ عَلْ نِمَسٍ بِرِن نَشٍيٍ نَ دُنِحَ بّندّ قُحِ قَرِ. وٌ شَ عَ كٌلٌن وٌ بْحّ كُي، وٌ نِي بِرِن نَ، وٌ مَرِفِ عَلَتَلَ لَايِدِ يٌ نَشَن تٌنفٌشِ وٌ بّ، نَ مُ كَنَمَ. عَ شَ لَايِدِ بِرِن بَرَ كَمَلِ، كٍرٍن مُ كَنَشِ."},{"book":"يٌسُوٍ","chapter":"23","verse":"15","text":"وٌ شَ عَ كٌلٌن وٌ مَرِفِ عَلَتَلَ عَ شَ لَايِدِ قَنيِ رَكَمَلِشِ كِ نَشّ، عَ مَن قَمَ عَ شَ لَايِدِ حَشَنكَتّ دَاشِ رَكَمَلِدٍ نَ كِ نّ، هَن عَ فّ وٌ هَلَكِدٍ يِ بْشِ قَنيِ مَ عَ دّننَشّ قِشِ وٌ مَ."},{"book":"يٌسُوٍ","chapter":"23","verse":"16","text":"شَ وٌ تٌندِ يِ سَاتّ رَكَمَلِدٍ وٌ مَرِفِ عَلَتَلَ وٌ يَمَرِشِ نَشَن نَ، شَ وٌ وٌ تُوبِ عَلَ فبّتّيٍ بّ، وٌ نَشَ وٌ قٍلٍن عٍ بّ، عَلَتَلَ شْنْمَ نّ وٌ مَ، وٌ قَ هَلَكِ، عَ وٌ رَلْي يِ بْشِ قَنيِ مَ، عَ دّننَشّ قِشِ وٌ مَ.»"}]}