{"data":[{"book":"1. Tessaloniker","chapter":"2","verse":"1","text":"Kjære søsken, dere kjenner selv til at besøket vårt hos dere ikke ble uten resultater."},{"book":"1. Tessaloniker","chapter":"2","verse":"2","text":"Vi hadde, som dere vet, blitt mishandlet og forulempet i Filippi like før vi kom til dere. Gud ga oss mot til å fortelle det glade budskapet om Jesus for dere, til tross for tøff motstand."},{"book":"1. Tessaloniker","chapter":"2","verse":"3","text":"Det beviser vel mer enn ord at budskapet vårt ikke er falskt, og at vi ikke har uverdige motiv eller noen bedragerske hensikter."},{"book":"1. Tessaloniker","chapter":"2","verse":"4","text":"Nei, Gud har testet oss og funnet oss verdige til å holde fram det glade budskapet. Derfor taler vi som vi gjør. Vi forandrer ikke budskapet for å tilfredsstille menneskene. Den vi vil tilfredsstille, er Gud, som kjenner våre ekte motiv."},{"book":"1. Tessaloniker","chapter":"2","verse":"5","text":"Vi har aldri forsøkt å vinne dere ved smiger, det vet dere, og har heller aldri forsøkt å utnytte dere. Det kan Gud bekrefte."},{"book":"1. Tessaloniker","chapter":"2","verse":"6","text":"Vi har ikke strevet etter å bli æret av dere eller noen andre."},{"book":"1. Tessaloniker","chapter":"2","verse":"7","text":"Som utsendinger2:7 Blir også kalt apostler. for Kristus kunne vi kreve en viss respekt. Nei, i stedet behandlet vi dere med den kjærlighet en mor viser når hun steller barna sine."},{"book":"1. Tessaloniker","chapter":"2","verse":"8","text":"Vi elsker dere så høyt at vi ikke bare ga dere det glade budskapet fra Gud, men også var villige til å risikere livet for dere. Vi hjalp dere på alle måter."},{"book":"1. Tessaloniker","chapter":"2","verse":"9","text":"Dere kan sikkert huske, kjære søsken, hvordan vi kjempet og slet da vi var hos dere. Dag og natt arbeidet vi, slik at dere ikke skulle behøve å forsørge oss mens vi fortalte Guds glade budskap for dere."},{"book":"1. Tessaloniker","chapter":"2","verse":"10","text":"Både dere og Gud kan vitne om at vi fulgte hans vilje da vi var hos dere troende. Vi handlet ikke galt mot noen, og det finnes ikke noe å anklage oss for."},{"book":"1. Tessaloniker","chapter":"2","verse":"11-12","text":"Dere vet også at vi ga råd og oppmuntret hver og en av dere personlig, som en far som snakker med sine barn. Vi bønnfalt dere om å leve slik at livet deres ærer Gud som har innbudt dere til å tilhøre hans folk og dele hans herlighet."},{"book":"1. Tessaloniker","chapter":"2","verse":"13","text":"Derfor takker vi ofte Gud for at dere ikke bare tok imot budskapet som om det var noe fra oss selv, men som et budskap fra Gud. Det er virkelig et budskap fra Gud, og det fortsetter å påvirke alle som tror."},{"book":"1. Tessaloniker","chapter":"2","verse":"14","text":"Kjære søsken, dere har fått lide på samme måten som Guds menigheter i Judea, som lever i fellesskap med Jesus Kristus. Dere har blitt forfulgt av egne landsmenn på samme måten som de i Judea har blitt plaget av sine landsmenn, som er jødene."},{"book":"1. Tessaloniker","chapter":"2","verse":"15","text":"Noen av jødene drepte Herren Jesus, akkurat som forfedrene deres drepte profetene som bar fram Guds budskap2:15 Profetenes budskap finnes skrevet ned i Bibelens første del, den som vi kaller Det gamle testamente.. Andre av jødene forfølger også oss. De spør ikke etter Guds vilje, men er fiender av alle."},{"book":"1. Tessaloniker","chapter":"2","verse":"16","text":"De forsøker å hindre oss fra å snakke til andre folk for at de kan bli frelst. Nå er imidlertid målet i ferd med å renne over for Gud. De vil en dag bli straffet for syndene sine."},{"book":"1. Tessaloniker","chapter":"2","verse":"17","text":"Kjære søsken, vi har nå en tid vært skilt fra dere, selv om dere stadig er i våre tanker. Derfor har vi gjort alt for å treffe dere igjen, etter som vi så sterkt lengter etter dere."},{"book":"1. Tessaloniker","chapter":"2","verse":"18","text":"Vi har forsøkt å reise til dere. Jeg, Paulus, har forsøkt mer enn en gang, men Satan har hindret oss."},{"book":"1. Tessaloniker","chapter":"2","verse":"19","text":"Dere er vårt håp og vår glede. Den seierskransen kan vi med stolthet vise fram, når vår Herre Jesus kommer igjen."},{"book":"1. Tessaloniker","chapter":"2","verse":"20","text":"Ja, dere er vår stolthet og vår glede."}]}