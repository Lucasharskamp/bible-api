{"data":[{"book":"Sálmarnir","chapter":"39","verse":"1-2","text":"Ég hugsaði: „Ég ætla ekki að kvarta, né segja neitt ljótt meðan óguðlegir heyra til.“"},{"book":"Sálmarnir","chapter":"39","verse":"3-4","text":"Og ég þagði. En hið innra leið mér verr og verr. Ég hélt aftur af mér, en gremjan magnaðist í mér. Að lokum gat ég ekki orða bundist:"},{"book":"Sálmarnir","chapter":"39","verse":"5","text":"„Drottinn, fæ ég aðeins að lifa örfá ár í viðbót?"},{"book":"Sálmarnir","chapter":"39","verse":"6-7","text":"Ævi mín er lítið lengri en höndin á mér! Og í þínum augum er hún nánast ekki neitt! Maðurinn, hvað er hann? Vindblær, flöktandi skuggi! Ys hans og amstur kemur engu til leiðar. Hann rakar saman fé sem svo aðrir eyða!“"},{"book":"Sálmarnir","chapter":"39","verse":"8","text":"En á hvern vona ég þá? Drottinn, ég vona á þig!"},{"book":"Sálmarnir","chapter":"39","verse":"9","text":"Frelsa mig frá syndum mínum svo að heimskingjarnir hafi mig ekki að spotti."},{"book":"Sálmarnir","chapter":"39","verse":"10","text":"Drottinn, ég þegi því að þú hefur talað. Ég vil ekki kvarta, því að þú hefur refsað mér."},{"book":"Sálmarnir","chapter":"39","verse":"11","text":"Drottinn láttu refsingu þína taka enda – ég þoli ekki meira!"},{"book":"Sálmarnir","chapter":"39","verse":"12","text":"Þegar þú hirtir manninn vegna synda hans, þá er nánast úti um hann. Hann er sem mölétin flík, já, hann líður burt eins og gufa."},{"book":"Sálmarnir","chapter":"39","verse":"13","text":"Heyr þú bæn mína, Drottinn, hlustaðu á hróp mitt! Vertu ekki hljóður við tárum mínum. Mundu að ég er gestur hér, förumaður á þessari jörð eins og forfeður mínir."},{"book":"Sálmarnir","chapter":"39","verse":"14","text":"Miskunna þú mér, Drottinn og læknaðu mig. Lofaðu mér aftur að sjá glaðan dag áður en ég dey."}]}