{"data":[{"book":"2 कुरिन्थियों","chapter":"6","verse":"1","text":"अस ज़ैना परमेशरे सेइं साथी कम केरनेबाले आम ई भी बिनती केरतम, कि परमेशरेरो अनुग्रह ज़ै तुसन पुड़ भोरोए, ज़ैया न भोने देथ।"},{"book":"2 कुरिन्थियों","chapter":"6","verse":"2","text":"किजोकि परमेशर पवित्रशास्त्रे मां ज़ोते,"},{"book":"2 कुरिन्थियों","chapter":"6","verse":"3","text":"अस परमेशरे सेइं साथी कम केरनेबाले केन्ची भी गल्ली मां कोई भी मौको न देम, कि इश्शी सेवाई पुड़ कोई दोष लाए।"},{"book":"2 कुरिन्थियों","chapter":"6","verse":"4","text":"पन हर गल्ली सेइं परमेशरेरे सेवकां केरे ज़ेरे अपने रोड़े गुन्न बांदे केरतम, बड़े सबरी सेइं, दुःख सेइं, शारे गाने मां, मुशकलन सेइं।"},{"book":"2 कुरिन्थियों","chapter":"6","verse":"5","text":"कोड़े खाने सेइं, कैद भोने सेइं, हैल्लन सेइं मेहनती सेइं, बींझ़े बिशने सेइं, बरत रखने सेइं।"},{"book":"2 कुरिन्थियों","chapter":"6","verse":"6","text":"पवित्रतैई सेइं, ज्ञाने सेइं, सबरी सेइं, दयाई सेइं, पवित्र आत्मा सेइं।"},{"book":"2 कुरिन्थियों","chapter":"6","verse":"7","text":"सच़्च़े प्यारे सेइं, सच़्च़े वचने सेइं, परमेशरेरे शेक्ति सेइं; अस धार्मिकतारे हथियारन इस्तेमाल केरतम, देइने हथ्थे सेइं हमलो केरनेरे लेइ ते खिशड़े हथ्थे सेइं अपनो आप बच़ानेरे लेइ।"},{"book":"2 कुरिन्थियों","chapter":"6","verse":"8","text":"ते ज़ैखन लोक इश्शी इज़्ज़त केरतन या असन बेइज़त केरतन, ज़ैखन लोक ज़ोतन अस रोड़ेम या बुरे मैनूम, अस ईमानदारम फिरी भी लोक झूठ ज़ोतम।"},{"book":"2 कुरिन्थियों","chapter":"6","verse":"9","text":"अनज़ाना केरे ज़ेरेम; फिरी भी मुशूरम, मरने बालां केरे ज़ेरेम पन हेरा ज़ींतेम, मार खाने बालां केरे ज़ेरेम, पन जानी सेइं न मैरोम।"},{"book":"2 कुरिन्थियों","chapter":"6","verse":"10","text":"दुःख केरनेबालां केरे ज़ेरेम, पन सदा आनन्द केरतम, कंगालम, पन बड़े लोकन आत्मिक धनी केरतम; एरेम कि असन कां किछ भी नईं फिरी भी सब किछ रखतम।"},{"book":"2 कुरिन्थियों","chapter":"6","verse":"11","text":"हे कुरिन्थिस नगरेरे विश्वास लोकव, असेईं तुसन सेइं खुलतां गल्लां कमेई, अस तुसन सेइं पूरे दिले सेइं प्यार केरतम।"},{"book":"2 कुरिन्थियों","chapter":"6","verse":"12","text":"इश्शे मने मां तुश्शे लेइ बड़ी ठारे, पन तुश्शे मन्न मां नईं।"},{"book":"2 कुरिन्थियों","chapter":"6","verse":"13","text":"पन अवं बच्चे सेमझ़तां तुसन सेइं ज़ोताईं, कि तुस भी तैसेरे बदले असन सेइं प्यार केरा।"},{"book":"2 कुरिन्थियों","chapter":"6","verse":"14","text":"गैर विश्वासी लोकां केरे सेंगती मां न गाथ, किजोकि धार्मिकता ते अधर्मेरो कुन मेल जोल? या लौ ते आंधरेरो कुन साथ?"},{"book":"2 कुरिन्थियों","chapter":"6","verse":"15","text":"ते मसीहे शैताने सेइं कुन लगाव? या विश्वास केरनेबालेरो विश्वास न केरनेबाले सेइं कुन तालमेल?"},{"book":"2 कुरिन्थियों","chapter":"6","verse":"16","text":"ते परमेशरे मन्दरेरे मां मूरती केरे लेइ कोई ठार नईं, किजोकि अस त ज़ींते परमेशरेरां मन्दर अहम; ज़ेन्च़रे परमेशरे पवित्रशास्त्रे ज़ोवं,"},{"book":"2 कुरिन्थियों","chapter":"6","verse":"17","text":"एल्हेरेलेइ प्रभु पवित्रशास्त्रेरे ज़िरिये ज़ोते,"},{"book":"2 कुरिन्थियों","chapter":"6","verse":"18","text":"ते तुश्शो बाजी भोइलो,"}]}