{"data":[{"book":"1 Tesalonikafoɔ","chapter":"5","verse":"1","text":"Anuanom, ɛho nhia sɛ mɛtwerɛ akyerɛ mo nna ne ɛberɛ a saa nsɛm yi bɛsisi."},{"book":"1 Tesalonikafoɔ","chapter":"5","verse":"2","text":"Ɛfiri sɛ, mo ankasa monim yie sɛ ɛda a Awurade bɛba no bɛyɛ sɛ ɔkorɔmfoɔ a ɔreba anadwo."},{"book":"1 Tesalonikafoɔ","chapter":"5","verse":"3","text":"Ɛberɛ a nnipa bɛka sɛ, “biribiara yɛ asomdwoeɛ” no, saa ɛberɛ no na adesɛeɛ bɛba wɔn so. Na wɔrentumi nnwane. Ɛbɛyɛ te sɛ yea a ɛba ɔpemfoɔ a ɔrewoɔ so no."},{"book":"1 Tesalonikafoɔ","chapter":"5","verse":"4","text":"Nanso, mo anuanom yi deɛ, monte esum mu enti ɛnsɛ sɛ saa da no fu mo mu sɛ ɔkorɔmfoɔ."},{"book":"1 Tesalonikafoɔ","chapter":"5","verse":"5","text":"Mo nyinaa moyɛ hann ne adekyeeɛ mma. Yɛnyɛ anadwo ne sum mma."},{"book":"1 Tesalonikafoɔ","chapter":"5","verse":"6","text":"Ɛno enti, ɛnsɛ sɛ yɛdeda sɛ afoforɔ no. Ɛsɛ sɛ yɛwɛn na yɛbrɛ yɛn ho ase."},{"book":"1 Tesalonikafoɔ","chapter":"5","verse":"7","text":"Anadwo na nnipa da. Anadwo na nnipa boro nsã."},{"book":"1 Tesalonikafoɔ","chapter":"5","verse":"8","text":"Nanso yɛyɛ adekyeeɛ mma enti ɛsɛ sɛ yɛbrɛ yɛn ho ase. Ɛsɛ sɛ yɛhyɛ gyidie ne ɔdɔ nkataboɔ ne yɛn nkwagyeɛ anidasoɔ sɛ dadeɛ kyɛ."},{"book":"1 Tesalonikafoɔ","chapter":"5","verse":"9","text":"Onyankopɔn anyi yɛn sɛ yɛmmɛhunu amane wɔ nʼabufuo ano, na mmom, ɔyii yɛn sɛ yɛbɛnya nkwagyeɛ wɔ Awurade Yesu Kristo mu."},{"book":"1 Tesalonikafoɔ","chapter":"5","verse":"10","text":"Kristo wu maa yɛn, sɛdeɛ ɛbɛyɛ a, sɛ yɛanyane anaa sɛ yɛawu oo, yɛne no bɛtena ase wɔ nkwa mu."},{"book":"1 Tesalonikafoɔ","chapter":"5","verse":"11","text":"Esiane saa enti, monhyɛ mo ho nkuran na mommoaboa mo ho mo ho sɛdeɛ mogu so reyɛ yi."},{"book":"1 Tesalonikafoɔ","chapter":"5","verse":"12","text":"Anuanom, yɛsrɛ mo sɛ, momfa obuo ne anidie mma wɔn a Awurade ayi wɔn sɛ wɔnni mo anim nkyerɛkyerɛ mo no."},{"book":"1 Tesalonikafoɔ","chapter":"5","verse":"13","text":"Esiane adwuma a wɔyɛ no enti, mommu wɔn na monnɔ wɔn yie. Montena ase asomdwoeɛ mu."},{"book":"1 Tesalonikafoɔ","chapter":"5","verse":"14","text":"Anuanom, yɛhyɛ mo sɛ, monkasa nkyerɛ anihafoɔ, monka wɔn a wɔnyɛ hye no hye; mommoa wɔn a wɔyɛ mmerɛ; monto mo bo ase mma wɔn nyinaa."},{"book":"1 Tesalonikafoɔ","chapter":"5","verse":"15","text":"Monhwɛ sɛ obi mmfa bɔne a obi ayɛ no no ho ka ntua no. Ɛberɛ biara, momma ɛnyɛ mo botaeɛ sɛ mobɛyɛ papa ama mo ho mo ho ne obiara."},{"book":"1 Tesalonikafoɔ","chapter":"5","verse":"16","text":"Momma mo ani nnye da biara"},{"book":"1 Tesalonikafoɔ","chapter":"5","verse":"17","text":"na ɛberɛ biara nso, mommɔ mpaeɛ;"},{"book":"1 Tesalonikafoɔ","chapter":"5","verse":"18","text":"biribiara mu, monna ase. Yei na Onyankopɔn hwehwɛ afiri mo nkyɛn wɔ Kristo Yesu mu."},{"book":"1 Tesalonikafoɔ","chapter":"5","verse":"19","text":"Monnka Honhom Kronkron no nhyɛ;"},{"book":"1 Tesalonikafoɔ","chapter":"5","verse":"20","text":"monnsi adiyisɛm atwetwe."},{"book":"1 Tesalonikafoɔ","chapter":"5","verse":"21","text":"Monsɔ biribiara nhwɛ; momfa deɛ ɛyɛ."},{"book":"1 Tesalonikafoɔ","chapter":"5","verse":"22","text":"Na monkyiri bɔne biara."},{"book":"1 Tesalonikafoɔ","chapter":"5","verse":"23","text":"Na ɔno asomdwoeɛ Onyankopɔn no ara nte mo ho koraa, na ɔnhwɛ mo honhom ne mo ɔkra ne mo onipadua so a ɛho remma asɛm biara kɔsi sɛ yɛn Awurade Yesu Kristo bɛba."},{"book":"1 Tesalonikafoɔ","chapter":"5","verse":"24","text":"Ɔnokwafoɔ ne deɛ ɔfrɛɛ mo no, ɔno nso na ɔbɛyɛ."},{"book":"1 Tesalonikafoɔ","chapter":"5","verse":"25","text":"Anuanom, mommɔ mpaeɛ mma yɛn."},{"book":"1 Tesalonikafoɔ","chapter":"5","verse":"26","text":"Momfa mfeano kronkron nkyeakyea anuanom nyinaa."},{"book":"1 Tesalonikafoɔ","chapter":"5","verse":"27","text":"Mehyɛ mo wɔ Awurade tumi mu sɛ monkenkan saa nwoma yi nkyerɛ anuanom no nyinaa."},{"book":"1 Tesalonikafoɔ","chapter":"5","verse":"28","text":"Yɛn Awurade Yesu Kristo adom nka mo."}]}