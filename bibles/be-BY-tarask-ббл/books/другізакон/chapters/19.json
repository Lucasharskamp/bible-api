{"data":[{"book":"ДРУГІ ЗАКОН","chapter":"19","verse":"1","text":"Калі Гасподзь, Бог твой, зьнішчыць народы, чыю зямлю дае табе Гасподзь, Бог твой, і ты ўступіш у спадчыну пасьля іх і аселішся ў гарадах іхніх і дамах іхніх,"},{"book":"ДРУГІ ЗАКОН","chapter":"19","verse":"2","text":"тады выдзелі сабе тры гарады сярод зямлі тваёй, якую Гасподзь, Бог твой, дае табе ў валоданьне;"},{"book":"ДРУГІ ЗАКОН","chapter":"19","verse":"3","text":"пракладзі сабе дарогу і падзялі на тры часткі ўсю замлю тваю, якую Гасподзь, Бог твой, дае табе ў дзялянку; яны будуць служыць сховішчам кожнаму забойцу."},{"book":"ДРУГІ ЗАКОН","chapter":"19","verse":"4","text":"І вось які забойца можа ўцякаць туды і заставацца жывым: хто забэе блізкага свайго без намыслу, ня быўшы ворагам яму ўчора і заўчора;"},{"book":"ДРУГІ ЗАКОН","chapter":"19","verse":"5","text":"хто пойдзе зь блізкім сваім у лес сячы дровы, і размахнецца рука яго зь сякерай, каб сьсячы дрэва, і саскочыць жалеза з тапарышча і трапіць у блізкага, і той памрэ, - такі няхай уцячэ ў адзін з гарадоў тых, каб застацца жывым,"},{"book":"ДРУГІ ЗАКОН","chapter":"19","verse":"6","text":"каб помсьнік за кроў у гарачцы сэрца свайго не пагнаўся за забойцам і не дагнаў яго, калі далёкая будзе дарога, і не забіў яго, тым часам як ён ня мае быць асуджаны на сьмерць, бо ня быў ворагам яму ўчора і заўчора;"},{"book":"ДРУГІ ЗАКОН","chapter":"19","verse":"7","text":"таму я і даў табе загад, кажучы: выдзелі сабе тры гарады."},{"book":"ДРУГІ ЗАКОН","chapter":"19","verse":"8","text":"А калі Гасподзь, Бог твой, пашырыць межы твае, як Ён прысягаўся бацькам тваім, і дасьць табе ўсю зямлю, якую Ён абяцаў даць бацькам тваім,"},{"book":"ДРУГІ ЗАКОН","chapter":"19","verse":"9","text":"калі ты будзеш старацца выконваць усе гэтыя запаведзі, якія я наказваю табе сёньня, любіць Госпада Бога твайго ўсе дні, тады да гэтых трох гарадоў дадай яшчэ тры гарады,"},{"book":"ДРУГІ ЗАКОН","chapter":"19","verse":"10","text":"каб не пралівалася кроў невінаватага сярод зямлі тваёй, якую Гасподзь, Бог твой, дае табе ў дзялянку, і каб ня было на табе крыві."},{"book":"ДРУГІ ЗАКОН","chapter":"19","verse":"11","text":"Але калі хто будзе ворагам блізкаму свайму і будзе падпільноўваць яго, і паўстане на яго і забэе яго да сьмерці, і ўцячэ ў адзін з гарадоў тых,"},{"book":"ДРУГІ ЗАКОН","chapter":"19","verse":"12","text":"дык старэйшыны горада ягонага павінны паслаць, каб узяць яго адтуль і перадаць яго ў рукі помсьніка за кроў, каб ён памёр;"},{"book":"ДРУГІ ЗАКОН","chapter":"19","verse":"13","text":"хай ня літуе яго вока тваё; змый зь Ізраіля кроў невінаватага і будзе табе добра."},{"book":"ДРУГІ ЗАКОН","chapter":"19","verse":"14","text":"Не парушай мяжы блізкага твайго, якую паклалі продкі ў дзялянцы тваёй, што дасталася табе на зямлі, якую Гасподзь, Бог твой, дае табе ў валоданьне."},{"book":"ДРУГІ ЗАКОН","chapter":"19","verse":"15","text":"Ня досыць аднаго сьведкі супроць каго-небудзь у якой-небудзь віне і ў якім-небудзь злачынстве і ў якім-небудзь грэху, якім ён згрэшыць: пры словах двух сьведкаў, альбо пры словах трох сьведкаў адбудзецца справа."},{"book":"ДРУГІ ЗАКОН","chapter":"19","verse":"16","text":"Калі выступіць супроць каго сьведка несправядлівы, вінавацячы яго ў злачынстве,"},{"book":"ДРУГІ ЗАКОН","chapter":"19","verse":"17","text":"дык няхай стануць абодва гэтыя чалавекі, у якіх цяжбіна, прад Госпадам, перад сьвятарамі і перад судзьдзямі, якія будуць у тыя дні;"},{"book":"ДРУГІ ЗАКОН","chapter":"19","verse":"18","text":"судзьдзі павінны добра прасачыць, і калі сьведка той - сьведка фальшывы, фальшывае данёс на брата свайго,"},{"book":"ДРУГІ ЗАКОН","chapter":"19","verse":"19","text":"дык зрабеце яму тое, што ён намышляў зрабіць брату свайму; і гэтак вынішчы зло спасярод сябе;"},{"book":"ДРУГІ ЗАКОН","chapter":"19","verse":"20","text":"і астатнія пачуюць, і збаяцца і ня будуць болей рабіць такога зла сярод цябе;"},{"book":"ДРУГІ ЗАКОН","chapter":"19","verse":"21","text":"хай ня літуе вока тваё: душу за душу, вока за вока, зуб за зуб, руку за руку, нагу за нагу."}]}