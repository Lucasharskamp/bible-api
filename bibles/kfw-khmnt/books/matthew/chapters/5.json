{"data":[{"book":"Matthew","chapter":"5","verse":"1","text":"Jisu'n mipui ngaikha amuli chingtiang khan akaljei, halli in-ongnga ompha, Ama siamruoi ngai'n akoolla inlei-inchun,"},{"book":"Matthew","chapter":"5","verse":"2","text":"halli ama'n inmani kha kaminchu aphut jei:"},{"book":"Matthew","chapter":"5","verse":"3","text":"“Ratha ah kasuol kin-eii ti kajet ngaikha rawaan intha;"},{"book":"Matthew","chapter":"5","verse":"4","text":"“Malung kapoong ngaikha rawaan intha;"},{"book":"Matthew","chapter":"5","verse":"5","text":"“Malung kadai ngaikha rawaan intha;"},{"book":"Matthew","chapter":"5","verse":"6","text":"“Chuon katuun sikbit ah wonchaam tuikaraal ngaikha rawaan intha;"},{"book":"Matthew","chapter":"5","verse":"7","text":"“Minriang kajet ngaikha rawaan intha;"},{"book":"Matthew","chapter":"5","verse":"8","text":"“Malung inthiang ngaikha rawaan intha;"},{"book":"Matthew","chapter":"5","verse":"9","text":"“Hoina daina sik ah chuonkatho ngaikha rawaan intha;"},{"book":"Matthew","chapter":"5","verse":"10","text":"“Chuonkatuun jarra inrachaak ngaikha rawaan intha;"},{"book":"Matthew","chapter":"5","verse":"11","text":"“Kei jarra mi ngai'n nangni innaran khat-um innarachaak, halli nangni chungnga kathamak rakip innanoon jei inchu nangni ningrawaan atha.” 1 Pet 4:14"},{"book":"Matthew","chapter":"5","verse":"12","text":"Hoiru khat-um rokru, ajarchu marwaanna nangnisik chuonthoman kalok kha inda, ajarchu nangni matiangnga leikaom Pathian chongkachoi ngaikha hinthoa inleirachaak. 2 Khang 36:16; Chuon 7:52"},{"book":"Matthew","chapter":"5","verse":"13","text":"“Nangnichu nuoipilchung machi kha ning eii. Takkha machi khan al makjei inchu, khawa kha angtho-thoa nimin-al sik me? khawakha kalekjuonna mi ngai keiiya intou eleiya iteii um anemna ommakjei.” Mk 9:50; Luk 14:34,35"},{"book":"Matthew","chapter":"5","verse":"14","text":"“Nangnichu nuoipilchung pumpui war kha ning eii. Chingnga insak khuopui kha thup thamak.” Jn 8:12; 9:5"},{"book":"Matthew","chapter":"5","verse":"15","text":"Mi ngai'n sariakmei kha inminkaili kok nuoiya damu; khawa rathuulla sariakmei kechungnga indali, innsuungnga kaom mirakip munasik inminwar. Mk 4:21; Luk 8:16; 11:33"},{"book":"Matthew","chapter":"5","verse":"16","text":"Kha angnga mi ngai'n nangni chountho katha kha inmuwa marwaanna kaom ning Pa kha minpaak nasik nangni war kha mi ngai maikuungnga warrase. 1 Pet 2:12"},{"book":"Matthew","chapter":"5","verse":"17","text":"“Kei'n Moses Dan khat-um Pathian chongkachoi ngai chongkha kaminmang sik kijuo eii tia ngaidonmaru, keichu kaminmang kijuo emong, takkha khawa ngai huui kamintung kijuo eii.”"},{"book":"Matthew","chapter":"5","verse":"18","text":"Ajarchu kei'n nangni diang inthiangnga kiril hi eii. Marwaan li nuoipil ahek maklaiseng, Dan chongramol kasiin khet emakli wiarkhat bit um hiwarakip atungmaklaiseng inmangnuni.5:18. Hiwarakip atungmaklaiseng; emakli hiwa minchuna rakip hi pui lahongtung sik eii  Luk 16:17"},{"book":"Matthew","chapter":"5","verse":"19","text":"Khawa jarra, tuka-ang inkhat in chongpeii karra akasiin khet inkhat kha amakoiya mi ngaidiang khajek kha thoru tia aminchu inchu marwaan Rengramma akasiin khet esik eii, Inkhattiang, tuka-ang inkhat in Dan kha ajuiya mi ngaidiang aminchu inchu, amakha marwaan Rengramma akalok khet esik eii."},{"book":"Matthew","chapter":"5","verse":"20","text":"Ajarchu kei'n nangni diang kiril hi eii, nangni chuontho katuun kha Dan ocha ngai khat-um Pharisee ngai neek ah kheella ningthomak inchu, nangni marwaan Rengram supluut luut nutun."},{"book":"Matthew","chapter":"5","verse":"21","text":"“Mi ngai'n matiang khan inleiril kha nangni'n ningjetjei, ‘Mi thatmaru; tuka-ang inkhat in mi athat inchu achungnga chongtan kangar kha omsik eii.’ Suok 20:13; Innidan 5:17"},{"book":"Matthew","chapter":"5","verse":"22","text":"Takkha tuun kei'n nangni diang kati: tuka-ang inkhat in ama unai ngaidiang araang inchu5:22. araang inchu; manuscript lekkhat achu ajar omleiya naraang inchu chongtan kangar amusik eii, halli tuka-ang inkhat in a-u anai ngaikha ‘Anemna kaboi nang!’ tia akoi inchu ama kha Katar ngai maikuungnga inkeisuosik eii, halli tuka-ang inkhat in ka-am anemna kaboi nang atia akoi inchu chikaom meikhurra achulsik eii."},{"book":"Matthew","chapter":"5","verse":"23","text":"Khawa jarra nang in Pathian diang maichaam khan kutchoi nape siktiang na-u nanai ngai'n nachungnga angmekhat hoimakna kaom kha nahong ngaidon inchu,"},{"book":"Matthew","chapter":"5","verse":"24","text":"nakutchoi kha maichaam ma-khan da-inlang, woikhat kirnook inlang na-u nanai ngai khale juo-inzoot naru, halli heikir inlang Pathian diang nakutchoi kha jopero.”"},{"book":"Matthew","chapter":"5","verse":"25","text":"“Nang inhalpui mi inkhat in nang chungnga zootmak ah chongtanna munna anaruoi inchu, lamma ningsi lai innot ah inzootnaru, kha emak inchu ni-inhalpui ama'n nangkha chongkatanpa diang khan napeta, halli chongkatanpa in nangkha mikhumna kangaak ngaidiang napeta nang mikhumna khan nadasik eii.”"},{"book":"Matthew","chapter":"5","verse":"26","text":"Kei'n nang diang inthiangnga karil, nang in ahekna napesik kasuok sial kha nape maklaiseng khawa munna inphut heisuok thanunijei."},{"book":"Matthew","chapter":"5","verse":"27","text":"“Zool-inthai emaru, ‘inleiti kha nangni'n ningjetjei.’ Suok 20:14; Innidan 5:18"},{"book":"Matthew","chapter":"5","verse":"28","text":"Takkha tuun kei'n nangni diang kati, numeisa inkhat kha taksa manuom nakhan ka-en mi rakip in ama malungnga ama khale inruoiya zool-inthai kha ejei.”"},{"book":"Matthew","chapter":"5","verse":"29","text":"Halli namit changtiang khan nangkha manu ah anamachul sik e-inchu, kel-inlang kalekjuonro! ajarchu napumtak kha meikhurra kaminluut sikneek ah nataksa saram inkhat kamang khan nang sik ah athawiai. Matt 18:9; Mk 9:47"},{"book":"Matthew","chapter":"5","verse":"30","text":"Nakut changtiang khan nangkha manu ah anamachulsik e-inchu, tan-inlang kalekjuonro! ajarchu napumtak kha meikhurra kaluutsik neek ah nataksa saram inkhat kamang khan nangsik ah athawiai. Matt 18:8; Mk 9:43"},{"book":"Matthew","chapter":"5","verse":"31","text":"“Hiwahi inleiril jei, ‘tuka-ang in anumei inthenpui inchu, inthenpuina chongmajia kha numeisanu diangkhan perase.’ ” Levi 19:12; Teelna 30:2; Innidan 23:21"},{"book":"Matthew","chapter":"5","verse":"32","text":"Takkha tuun kei'n nangni diang kati: zool-inthai jarra elekleiya, mi inkhat in anumei inthenpui ngai asuok ah halli anumei khan inn aneinook inchu ama'n anumei kha zool-inthai amin ejei, halli numeisanu kaneinook mi kha um zool-inthai amin ejei. Matt 19:9; Mk 10:11,12; Luk 16:18; 1 Cor 7:10,11"},{"book":"Matthew","chapter":"5","verse":"33","text":"“Nangni'n, matiangnga mi ngai'n inleiril kha nangni'n ningjetjei, khachu ‘Nangni chong inkhitna kha makoi maru, takkha angme chongkhomaak ni-insaam kha Pumi diang khan thoro.’ Levi 19:12; Teelna 30:2; Innidan 23:21"},{"book":"Matthew","chapter":"5","verse":"34","text":"Takkha kei'n nangni diang karil: Chong ning inkhit pha chongkhomaak insaam maru, marwaan rakook inlang khomaak insaam maru, ajarchu hiwahi Pathian in-ongna eii, Jam 5:12; Isa 66:1; Matt 23:22"},{"book":"Matthew","chapter":"5","verse":"35","text":"emakli nuoipil rakook inlang-um khomaak insaam maru, ajarchu ama ke dana kha eii; emakli Jerusalem rakook inlang-um khomaak insaam maru, ajarchu akalok Reng khuopui kha eii. Isa 66:1; Minpkla 48:2"},{"book":"Matthew","chapter":"5","verse":"36","text":"Nalu ma-ou inlang khomaak insaam maro, ajarchu nang in samramol inkhat bit um minbang kate emakli minwom kate nimator emak."},{"book":"Matthew","chapter":"5","verse":"37","text":"Hintiro ‘Oh’ natili ‘Oh’ tiro emakli ‘Ngang’ natili ‘Ngang’ tiro. hiwa chungtiang heikasuok ngaisengchu Kathamak Mipa makheiya aheikasuok eii.”"},{"book":"Matthew","chapter":"5","verse":"38","text":"“Hinna inleiti kha nangni'n ningjet, ‘Mit inkhat sik ah mit inkhat, ha inkhat sik ah ha inkhat.’ ” Suok 21:24; Levi 24:20; Innidan 19:21"},{"book":"Matthew","chapter":"5","verse":"39","text":"Takkha kei'n nangni diang kati, nangni'n akathamak mi kha phaphu luok maru. Tuka-ang inkhat in nangem changtiang kabeen inchu, nangem kaangkhat tiang um doupiro."},{"book":"Matthew","chapter":"5","verse":"40","text":"Halli tuka-ang inkhat in nang kha chongtanna khan anaruoiya nasongkol aleizoot ah chongkal inchu, ama diang khan napuonsil kha um leirase."},{"book":"Matthew","chapter":"5","verse":"41","text":"Khat-um tuka-ang rup inkhat in aphur kha nazootmak pumma mile inkhat naminchoi inchu, mile inni choipiro."},{"book":"Matthew","chapter":"5","verse":"42","text":"Tuka-ang inkhat in nang diang phur khat anani pha, ama diang khan pero, halli tuka-ang inkhat in phur khat apuukzoot pha, ama diang khan minpuuk ro."},{"book":"Matthew","chapter":"5","verse":"43","text":"“Hinna inleiti kha nangni'n ningjet, ‘Na-indiang na-inwaipui ngaikha minriangro, ni-inhalpui ngaikha matirro.’ ”"},{"book":"Matthew","chapter":"5","verse":"44","text":"Takkha tuun nangni diang kei'n kati: nangni inhalpui ngaikha minriangro, khat-um nangni kanaminpoong ngai sikbit ah nina neipiru,"},{"book":"Matthew","chapter":"5","verse":"45","text":"Kha angnga marwaanna kaom ning Pa sangai kha ning esik eii, ajarchu ama'n akase li akatha ngai chungnga in-angnga ama'n kani aminsuok, halli mi katha li mi kathamak ngai sik um ruo aminsur."},{"book":"Matthew","chapter":"5","verse":"46","text":"Ajarchu nangni'n nangni kanaminriang mi ngaibit ningminriang inchu Pathian in nangni diang angtho-thoa thoman anapesik me? rampar kakhoom ngai innum khan intho emak abe!"},{"book":"Matthew","chapter":"5","verse":"47","text":"Khat-um nangni'n ning-u ningnai ngaidiang bit khoya ningtho inchu, mi ngai diangnga nangni'n ang kakheel ningthome? zaatlop ngai innum khan intho emak abe!"},{"book":"Matthew","chapter":"5","verse":"48","text":"Khawa jarra Marwaanna kaom ning Pa in pui itung angnga Nangni um puikatung kha eru. Levi 19:2; Innidan 18:13"}]}