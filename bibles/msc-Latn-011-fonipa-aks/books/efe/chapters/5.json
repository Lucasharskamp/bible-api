{"data":[{"book":"EFE","chapter":"5","verse":"1","text":"Wo le rɔ, ai ye Alla ladɛn, ikomin ai kɛnin a den kaninninilu ri ɲa mɛn ma,"},{"book":"EFE","chapter":"5","verse":"2","text":"ka taama kaninteya rɔ ikomin Ɲenematɔmɔnin ka an kanin ɲa mɛn ma, a ka a jɛrɛ di an na ko rɔ, a kɛra ikomin saraka mɛn bɔni Alla yɛ, mɛn janin suma duman a yɛ."},{"book":"EFE","chapter":"5","verse":"3","text":"Kɔni kaninkɛ ni ko kɔsɔniilu ni nata kana to ai tɛma, ii la ko jɛrɛ kana fɔ muumɛ, ikomin a bɛnni jama sɛniman dɔ ɲa mɛn ma."},{"book":"EFE","chapter":"5","verse":"4","text":"Ai kana ko kɔsɔniilu ni hankilidɔɔya kumailu ni malobaliya kumailu fɔ fanan. Woilu dahani tɛ kɔni fɔɔ baraka bila."},{"book":"EFE","chapter":"5","verse":"5","text":"Ai ye ɲin lɔn yati, ko mɔɔ mɛn ye kaninkɛ ni ko kɔsɔniilu ni nata koilu kɛla, ka a masɔrɔn nata kɛnin fen bato le ri ikomin joo sɔ, wo foyi tɛ cɛ sɔrɔnna Alla ni Ɲenematɔmɔnin na mansaya rɔ."},{"book":"EFE","chapter":"5","verse":"6","text":"Ai kana sɔn mɔɔ si ye ai majuuwaya kuma fuuilu fɛ, ka a masɔrɔn Alla la mɔnɛ ye nala kuma mirabaliilu le kanma wo ko suilu le la ko rɔ."},{"book":"EFE","chapter":"5","verse":"7","text":"Wo le rɔ, ai kana basan woilu la."},{"book":"EFE","chapter":"5","verse":"8","text":"Ka a masɔrɔn aile fanan kɛnin tɛrɛ le ikomin dibi kɔni sisen ai ra kɛ ikomin kɛnɛya Maari baraka rɔ. Wo rɔ, ai ye taama ikomin kɛnɛya mɔɔilu."},{"book":"EFE","chapter":"5","verse":"9","text":"Ka a masɔrɔn koɲuma ni telenbaya ni tuɲa su bɛɛ ye nala kɛnɛya le fɛ."},{"book":"EFE","chapter":"5","verse":"10","text":"Ai ye koilu fɛsɛfɛsɛ ka Maari diyana ko lɔn."},{"book":"EFE","chapter":"5","verse":"11","text":"Ai la foyi ni dibi kɛwali ko fuuilu kana ladɛn, kɔni fɔɔ ai ye ii labɔ kɛnɛya le ma."},{"book":"EFE","chapter":"5","verse":"12","text":"Baa mɔɔilu ye ko mɛnilu kɛla gbundu rɔ, hali woilu fɔ gbansan mamaloyanin."},{"book":"EFE","chapter":"5","verse":"13","text":"Kɔni kɛnɛya wa sɔn mɛn bɛɛ yiraka, woilu ri ragbɛ."},{"book":"EFE","chapter":"5","verse":"14","text":"Ka a masɔrɔn mɛn bɛɛ wa ragbɛ, wo ra to kɛnɛma. A fɔnin wo le ma ko,"},{"book":"EFE","chapter":"5","verse":"15","text":"Wo rɔ, ai ye a kɛ ai hankili la ai taamaɲa rɔ, ai kana kɛ ikomin ko lɔnbaliilu, kɔni ikomin lɔnninnailu."},{"book":"EFE","chapter":"5","verse":"16","text":"Ai ye fɛrɛ ɲinin waatiilu ma, ka a masɔrɔn waati ɲinilu juuman de."},{"book":"EFE","chapter":"5","verse":"17","text":"Wo le rɔ, ai kana kɛ hankilidɔɔilu ri, kɔni ai ye ai lɔn mɛn ye Maari sawo ri."},{"book":"EFE","chapter":"5","verse":"18","text":"Ai kana ai fa rɛsɛnji rɔ ka ai ɲa laminin, ko haramunin de wo ri, kɔni ai ye ai fa Nii Sɛniman na."},{"book":"EFE","chapter":"5","verse":"19","text":"Nba, ai ye kuma ai ɲɔɔn yɛ Yaburi kumailu ni kalamanilu ni Alla tando kalaman sɛnimanilu rɔ, ai ye kalaman bɔ Maari yɛ, ka a tando ai jusu bɛɛ rɔ!"},{"book":"EFE","chapter":"5","verse":"20","text":"Ai ye baraka bila an Fa Alla yɛ fen bɛɛ la ko rɔ waati bɛɛ an Maari Isa Ɲenematɔmɔnin tɔɔ rɔ."},{"book":"EFE","chapter":"5","verse":"21","text":"Ai ye kolo ai ɲɔɔn ma Ɲenematɔmɔnin ɲakɔrɔsilan dɔ."},{"book":"EFE","chapter":"5","verse":"22","text":"Musoilu, ai ye kolo ai cɛɛilu ma ikomin ai ye a kɛla Maari yɛ ɲa mɛn ma."},{"book":"EFE","chapter":"5","verse":"23","text":"Ka a masɔrɔn cɛɛ le a la muso kun na, ikomin Ɲenematɔmɔnin ye lemɛniya jama kun na ɲa mɛn ma, mɛn kɛnin a faribanku ri, a ka mɛn nakisi."},{"book":"EFE","chapter":"5","verse":"24","text":"Musoilu fanan ka kan ka kolo ii cɛɛilu ma ko bɛɛ rɔ ikomin lemɛniya jama kolonin Ɲenematɔmɔnin ma ɲa mɛn ma."},{"book":"EFE","chapter":"5","verse":"25","text":"Cɛɛilu, ai fanan ye ai musoilu kanin ikomin Ɲenematɔmɔnin da lemɛniya jama kanin ɲa mɛn ma, ka a jɛrɛ di ii la ko rɔ,"},{"book":"EFE","chapter":"5","verse":"26","text":"kosa a ye ii lasɛninya, ka ii gbɛ ji la kumakan fɛ,5.26 A ye mɔɔilu lasɛninyala Ji rɔ, a ka ii sun ji rɔ ii tubi kanma. A ragbɛ Tite suran 3 kuma diya 5 kɔndɔ. A ye mɔɔilu lasɛninyala Isa ni a Kumakan fɛ. A ragbɛ Yuhana suran 1 kuma diya 1 ni suran 15 kuma diya 3 kɔndɔ."},{"book":"EFE","chapter":"5","verse":"27","text":"kosa a ye ii lɔ a ɲakɔrɔ lemɛniya jama nɔɔrɔnin di, ikomin nɔɔ si tɛ faanin mɛn na, a ɲɔriɲɔrinin tɛ, fɛɛ si tɛ a la kɔni jama sɛniman de sɔnjuu sa mɛnilu la."},{"book":"EFE","chapter":"5","verse":"28","text":"Cɛilu ka kan ka ii musoilu kanin wo ɲa le ma ikomin ii jɛrɛ faribanku. Cɛɛ mɛn ye a la muso kaninna, wo ra a jɛrɛ kanin."},{"book":"EFE","chapter":"5","verse":"29","text":"Mɔɔ si ma a jɛrɛ faribanku lagboyaɲɛ fɔlɔ. Kɔni a ye a balola le, ka a mamira ikomin Ɲenematɔmɔnin ye lemɛniya jama balola ni mamirala ɲa mɛn ma"},{"book":"EFE","chapter":"5","verse":"30","text":"ka a masɔrɔn a faribanku yɔrɔilu le andeilu ri."},{"book":"EFE","chapter":"5","verse":"31","text":"Kitabu ka a fɔ ko, «Wo le rɔ, cɛɛ ri a mataa a fa ni a na la, ka to a muso fɛ. A fila ri kɛ mɔɔ kelen di.»5.31 A Damira suran 2 kuma diya 24"},{"book":"EFE","chapter":"5","verse":"32","text":"Gbundu ba le ɲin di, kɔni sisɛn n ye Ɲenematɔmɔnin ni lemɛniya jama le la ko fɔla."},{"book":"EFE","chapter":"5","verse":"33","text":"Kɔni ai fanan bɛɛ ka kan ka ai muso kanin ikomin ai jɛrɛ, muso fanan ye a cɛɛ gbiliya."}]}