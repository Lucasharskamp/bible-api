{"data":[{"book":"Tesaloniki Singena","chapter":"4","verse":"1","text":"Dɔnxɛn na, ngaxakedenne, nxu ɛ mafanma, nxu yi ɛ kawandi Marigi Yesu barakani. Ɛ bata a kolon nxu xɔn ma ɛ lan ɛ xa sigan ti kii naxan yi, ɛ yi Ala kɛnɛn, ɛ yɛtɛɛn na ligama koni ɛ mɔn xa yanfan na kui."},{"book":"Tesaloniki Singena","chapter":"4","verse":"2","text":"Bayo ɛ a kolon nxu yamarin naxan soxi ɛ yii Marigi Yesu xinli."},{"book":"Tesaloniki Singena","chapter":"4","verse":"3","text":"Ala sagoon ni i ra, ɛ xa sariɲan, ɛ fata yanga suxun ma."},{"book":"Tesaloniki Singena","chapter":"4","verse":"4","text":"Ɛ keden kedenna birin xa ɛ yɛtɛ fati bɛndɛn suxu kiin kolon sariɲanna nun xunna kenli."},{"book":"Tesaloniki Singena","chapter":"4","verse":"5","text":"Ɛ nama kunfa fe yalunxine xɔn alo dɛnkɛlɛyatarene, naxanye mi Ala kolon."},{"book":"Tesaloniki Singena","chapter":"4","verse":"6","text":"Muxu yo nama hakɛn liga, a yi a dɛnkɛlɛya adamadi boden yanfa feni ito nde yi. Nxu bata yi a fala ɛ xa nun, nxu yi a makɔxɔ ɛ xa ken, naxan na ito ndee liga, Marigin na feen saranma na kanna ra nɛn."},{"book":"Tesaloniki Singena","chapter":"4","verse":"7","text":"Amasɔtɔ, Ala mi en xilixi a en xa fe sariɲantaren liga, koni a en xa sariɲan."},{"book":"Tesaloniki Singena","chapter":"4","verse":"8","text":"Nanara, naxan na tondi falani itoe suxɛ, na mi tondixi muxune xan xa, koni a tondixi Ala nan xa naxan a Nii Sariɲanxin fixi ɛ ma."},{"book":"Tesaloniki Singena","chapter":"4","verse":"9","text":"Hali nxu mi se sɛbɛ ɛ ma dɛnkɛlɛya muxun bonne xanu feen ma, amasɔtɔ ɛ ɛ bode xanuma kii naxan yi, Ala bata ɛ xaran na ma."},{"book":"Tesaloniki Singena","chapter":"4","verse":"10","text":"Ɛ na nan ligama ngaxakedenne birin xa Masedoniya yamanan yiren birin yi. Koni nxu ɛ mafanma ngaxakedenne, fa fala ɛ siga yɛɛn na na kui."},{"book":"Tesaloniki Singena","chapter":"4","verse":"11","text":"Na xa findi xunna kenla ra ɛ xa ɛ lu sabarini, ɛ yi ɛ xaxili lu ɛ feene xɔn, ɛ wali, alo nxu ɛ yamarixi kii naxan yi,"},{"book":"Tesaloniki Singena","chapter":"4","verse":"12","text":"alogo ɛ sigati kiin xa findi binyen na dɛnkɛlɛyatarene yɛ, ɛ goronna nama lu muxu yo xun ma."},{"book":"Tesaloniki Singena","chapter":"4","verse":"13","text":"Ngaxakedenne, nxu mi waxi ɛ lu feni kolontareyani muxune fe ra naxanye bata laxiraya, alogo ɛ nama lu sunuxi alo bonne, yigi mi naxanye ma."},{"book":"Tesaloniki Singena","chapter":"4","verse":"14","text":"En laxi a ra a Yesu bata faxa, a mɔn yi keli sayani. Na ma, en mɔn laxi a ra, a Ala faxa muxune rakelima nɛn Yesu xɔn, naxanye yi dɛnkɛlɛyaxi a ma."},{"book":"Tesaloniki Singena","chapter":"4","verse":"15","text":"Awa, nxu Marigina falani ito nan tima ɛ xa: Marigin fa waxatina en tan naxanye lima en nii ra, en tan singe mi tema faxa muxune yɛɛ ra."},{"book":"Tesaloniki Singena","chapter":"4","verse":"16","text":"Amasɔtɔ, yamarin na fi xui yitexi gbeeni, maleka kuntigin xuiin na mini, Alaa xɔtaan na fe, Marigin yɛtɛɛn godoma nɛn keli kore. Nayi, muxun naxanye faxaxi e biraxi Alaa Muxu Sugandixin fɔxɔ ra, ne nan singe kelima sayani."},{"book":"Tesaloniki Singena","chapter":"4","verse":"17","text":"Na xanbi ra, en tan naxanye na lu en nii ra na waxatini, en birin natema nɛn ne fɛma kundani kore mafurɛn, en sa Marigin nalan kore. En mɔn yi lu Marigin fɛma habadan."},{"book":"Tesaloniki Singena","chapter":"4","verse":"18","text":"Nayi, ɛ bode ralimaniya falani itoe ra."}]}