{"data":[{"book":"Spreuken","chapter":"8","verse":"1","text":"Waarachtig, de wijsheid roept, De schranderheid verheft haar stem!"},{"book":"Spreuken","chapter":"8","verse":"2","text":"Zij staat langs de weg op de toppen der hoogten, Op het kruispunt der wegen,"},{"book":"Spreuken","chapter":"8","verse":"3","text":"Opzij van de poorten, aan de ingang der stad, Waar men de poorten betreedt, predikt zij luid:"},{"book":"Spreuken","chapter":"8","verse":"4","text":"Ik roep tot u, mannen, Ik spreek tot de kinderen der mensen:"},{"book":"Spreuken","chapter":"8","verse":"5","text":"Leert toch, onnozelen, wat schranderheid is, Verstaat toch, dwazen, wat wijsheid betekent!"},{"book":"Spreuken","chapter":"8","verse":"6","text":"Luistert, want wat ik zeg is zeker, Wat over mijn lippen komt is juist;"},{"book":"Spreuken","chapter":"8","verse":"7","text":"Mijn mond spreekt de waarheid, Van leugentaal hebben mijn lippen een afschuw."},{"book":"Spreuken","chapter":"8","verse":"8","text":"Al mijn woorden zijn oprecht, Niet één ervan is misleidend of vals;"},{"book":"Spreuken","chapter":"8","verse":"9","text":"Voor wie ze verstaat, zijn ze allen treffend, Voor wie ze wil begrijpen, allen juist."},{"book":"Spreuken","chapter":"8","verse":"10","text":"Neemt liever mijn tucht aan dan zilver, Geeft aan kennis de voorkeur boven het fijnste goud;"},{"book":"Spreuken","chapter":"8","verse":"11","text":"Want de wijsheid is meer waard dan juwelen, Geen kostbaarheid komt haar nabij!"},{"book":"Spreuken","chapter":"8","verse":"12","text":"Ik, wijsheid, ben met overleg vertrouwd, En beschik over weloverwogen kennis;"},{"book":"Spreuken","chapter":"8","verse":"13","text":"Maar hoogmoed en trots, een slechte levenswandel, En een wispelturige tong zijn een afschuw voor mij."},{"book":"Spreuken","chapter":"8","verse":"14","text":"Ik beschik over raad en beleid, Ik bezit doorzicht en kracht;"},{"book":"Spreuken","chapter":"8","verse":"15","text":"Door mij zijn de koningen koning, En bepalen de leiders wat recht is;"},{"book":"Spreuken","chapter":"8","verse":"16","text":"Door mij zijn de vorsten vorst, En zijn alle rechtvaardige rechters in aanzien."},{"book":"Spreuken","chapter":"8","verse":"17","text":"Die mij beminnen heb ik lief, En die mij zoeken, zullen mij vinden."},{"book":"Spreuken","chapter":"8","verse":"18","text":"Ik beschik over rijkdom en aanzien, Over duurzame welvaart en voorspoed;"},{"book":"Spreuken","chapter":"8","verse":"19","text":"Mijn vrucht is meer waard dan het edelste goud, Meer dan het fijnste zilver mijn oogst."},{"book":"Spreuken","chapter":"8","verse":"20","text":"Ik wandel op de weg der gerechtigheid, Midden op de paden van het recht:"},{"book":"Spreuken","chapter":"8","verse":"21","text":"Om die mij beminnen, met bezit te verrijken, En hun schatkamers te vullen."},{"book":"Spreuken","chapter":"8","verse":"22","text":"Jahweh schiep mij als zijn eerste gewrocht, Als het eerste werk, dat Hij ooit heeft gemaakt;"},{"book":"Spreuken","chapter":"8","verse":"23","text":"Van oudsher ben ik gevormd, Van den beginne, vóór de eerste tijden der aarde."},{"book":"Spreuken","chapter":"8","verse":"24","text":"Toen er nog geen oceanen waren. was ik geboren, Toen er nog geen bronnen, rijk aan water, bestonden;"},{"book":"Spreuken","chapter":"8","verse":"25","text":"Eer de bergen waren neergelaten, Eer de heuvels ontstonden, werd ik geboren,"},{"book":"Spreuken","chapter":"8","verse":"26","text":"Eer Hij de aarde had gemaakt en de velden, En alle grondstoffen der wereld."},{"book":"Spreuken","chapter":"8","verse":"27","text":"Toen Hij de hemel welfde, was ik aanwezig, Toen Hij een kring trok rond het vlak van de oceaan;"},{"book":"Spreuken","chapter":"8","verse":"28","text":"Toen Hij daarboven de wolken bevestigde, En de bronnen van de oceaan begonnen te stromen;"},{"book":"Spreuken","chapter":"8","verse":"29","text":"Toen Hij de zee haar grenzen stelde, Dat de wateren haar oevers niet zouden overschrijden; Toen Hij de fundamenten der aarde legde:"},{"book":"Spreuken","chapter":"8","verse":"30","text":"Was ik bij Hem als een troetelkind, Was ik elke dag zijn vermaak, Dartelde ik heel de tijd onder zijn ogen,"},{"book":"Spreuken","chapter":"8","verse":"31","text":"Spelend op zijn wereldrond, En mij vermakend met de kinderen der mensen."},{"book":"Spreuken","chapter":"8","verse":"32","text":"Welnu dan kinderen luistert naar mij; Gelukkig zij, die mijn wegen bewaren;"},{"book":"Spreuken","chapter":"8","verse":"33","text":"Hoort naar de lessen, weest wijs, en verwerpt ze niet. En de wacht houden aan de posten van mijn poorten."},{"book":"Spreuken","chapter":"8","verse":"34","text":"Gelukkig de mens, die naar mij luistert, Die elke dag aan mijn deuren waken,"},{"book":"Spreuken","chapter":"8","verse":"35","text":"Wie mij vindt, heeft het leven gevonden, En welbehagen verkregen van Jahweh;"},{"book":"Spreuken","chapter":"8","verse":"36","text":"Maar wie mij mist, benadeelt zichzelf, En al wie mij haten, beminnen de dood!"}]}