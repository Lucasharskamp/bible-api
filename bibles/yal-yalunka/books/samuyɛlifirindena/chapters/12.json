{"data":[{"book":"Samuyɛli Firindena","chapter":"12","verse":"1","text":"Alatala yi Natan nasiga Dawuda ma. Natan yi fa a fɛma, a yi a fala a xa, a naxa, “Xɛmɛ firin yi taa kedenni, nafulu kanna nan yi boden na, bodena, yiigelitɔna."},{"book":"Samuyɛli Firindena","chapter":"12","verse":"2","text":"Xuruse xunxurin nun a xungbeen wuyaxi yi nafulu kanna yii."},{"book":"Samuyɛli Firindena","chapter":"12","verse":"3","text":"Sese mi yi yiigelitɔɔn tan yii fɔ yɛxɛɛdi keden, a naxan sara, a yi a baloma, a yi gboma a konni e nun a dii xɛmɛne. E birin yi donse kedenna nan donma e nun nɔnɔna, a yi xima a dɛxɔn nɛn. A yi luxi nɛn alo a dii tɛmɛna."},{"book":"Samuyɛli Firindena","chapter":"12","verse":"4","text":"Lɔxɔna nde, xɔɲɛn yi fa nafulu kanna konni, a mi tin a xuruse keden tongɛ, a yi a faxa, koni a yi sa yiigelitɔna yɛxɛɛdin tongo, a yi na faxa a xɔɲɛn xa.”"},{"book":"Samuyɛli Firindena","chapter":"12","verse":"5","text":"Dawuda yi xɔlɔ na xɛmɛn ma han, a yi a fala Natan xa, a naxa, “N bata n kɔlɔ habadan Alatala yi. Xɛmɛn naxan na ligaxi, a lan a faxa."},{"book":"Samuyɛli Firindena","chapter":"12","verse":"6","text":"Bayo a bata na liga, a mi kininkinin, a yɛxɛɛ muɲaxin ɲɔxɔma nɛn yɛxɛɛ naanin gbɛtɛye ra.”"},{"book":"Samuyɛli Firindena","chapter":"12","verse":"7","text":"Nayi, Natan yi a fala Dawuda xa, a naxa, “I tan nan na xɛmɛn na! Alatala, Isirayilaa Ala ito nan falaxi, a naxa, ‘N tan nan i sugandixi mangan na Isirayila xun na, n tan nan i baxi Sɔli yii!"},{"book":"Samuyɛli Firindena","chapter":"12","verse":"8","text":"N yi i kanna Sɔli a denbayaan lu i sɛnbɛn bun. N yi i kanna ɲaxanle so i yii. N yi Isirayila yamaan nun Yuda yamaan so i yii. Xa na yi xurun nun, n mɔn yi nde sɛ na fari nɛn."},{"book":"Samuyɛli Firindena","chapter":"12","verse":"9","text":"Nanfera nayi, i n tan, Alatalaa falane rabeɲinxi, naxan mi rafan n ma, i yi na liga? I bata Xiti kaan Yuriya faxa yɛngɛni, i yi a ɲaxanla findi i gbeen na, i yi a faxa Amonine silanfanna ra."},{"book":"Samuyɛli Firindena","chapter":"12","verse":"10","text":"Awa iki, silanfanna mi a masigama i ya banxin na, bayo i bata n naɲaxu, e nun bayo i bata Yuriya Xiti kaana ɲaxanla tongo, i yi a findi i ya ɲaxanla ra.’"},{"book":"Samuyɛli Firindena","chapter":"12","verse":"11","text":"Alatala ito nan falaxi, a naxa, ‘N tɔrɔyaan nafama nɛn i ya denbayaan xili ma. N yi i ya ɲaxanle tongo i yɛɛ xɔri, n yi e so i ya muxuna ndee yii, e yi kafu yanyin na."},{"book":"Samuyɛli Firindena","chapter":"12","verse":"12","text":"Bayo i bata a liga wundoni, n tan a rakamalima Isirayila birin nan yɛtagi yanyin na.’ ”"},{"book":"Samuyɛli Firindena","chapter":"12","verse":"13","text":"Dawuda yi a fala Natan xa, a naxa, “N bata Alatala yulubin tongo.” Natan yi a fala Dawuda xa, a naxa, “Alatala bata i mafelu i yulubin na, i mi faxama."},{"book":"Samuyɛli Firindena","chapter":"12","verse":"14","text":"Koni bayo i bata a liga yaxune yi Alatala mafala fata feni ito ra, diin naxan barixi, na faxama nɛn.”"},{"book":"Samuyɛli Firindena","chapter":"12","verse":"15","text":"Na xanbi ra, Natan yi siga a konni."},{"book":"Samuyɛli Firindena","chapter":"12","verse":"16","text":"Dawuda yi Ala maxandi diin xa, a sun. A to so a konni, a xi saxi bɔxɔni."},{"book":"Samuyɛli Firindena","chapter":"12","verse":"17","text":"A banxin muxune yi a karahan alogo e xa a rakeli bɔxɔni, koni a mi tin kelɛ bɔxɔni, a mi donse don e xɔn."},{"book":"Samuyɛli Firindena","chapter":"12","verse":"18","text":"Xi soloferede lɔxɔni, diin yi faxa. Dawudaa walikɛne yi gaxu a falɛ a xa fa fala diin bata faxa. Bayo e yi a falama nɛn, e naxa, “Diin to yi ɲɛɲɛ, en yi falan ti a xa, koni a mi a tuli mati en na, iki en susuma a falɛ a xa di fa fala diin bata faxa? A mi fe ɲaxina nde ligɛ ba?”"},{"book":"Samuyɛli Firindena","chapter":"12","verse":"19","text":"Dawuda yi a walikɛne to kɔyɛkɔyɛnɲɛ e bode tagi, a yi a kolon a diin bata faxa. A yi e maxɔdin, a naxa, “Diin bata faxa ba?” E yi a yabi, e naxa, “A bata faxa.”"},{"book":"Samuyɛli Firindena","chapter":"12","verse":"20","text":"Nayi, Dawuda yi keli bɔxɔni. A yi a maxa, a latikɔnɔnna sa a ma, a dugin masara, a mɔn yi siga Alatala batudeni, a yi a batu. Na xanbi ra, a yi siga a banxini, a yi a fala a e xa donseen so a yii, a yi a dɛge."},{"book":"Samuyɛli Firindena","chapter":"12","verse":"21","text":"A walikɛne yi a fala a xa, e naxa, “I naxan ligaxi, na bunna nanse ra? Diin to yi ɲɛɲɛ, i sun, i wuga. Awa iki, diin bata faxa, i bata keli, i yi i dɛge.”"},{"book":"Samuyɛli Firindena","chapter":"12","verse":"22","text":"A yi e yabi, a naxa, “Diin yi ɲɛɲɛ waxatin naxan yi, n yi sunuxi, n wugama, bayo n yi mirixi a ma, n naxa, ‘Yanyina nde, Alatala kininkininma nɛn n ma, diin yi kisi.’"},{"book":"Samuyɛli Firindena","chapter":"12","verse":"23","text":"Iki, a bata faxa, n sunma nanfera nayi? N nɔɛ a rakelɛ ba? N tan sigama nɛn a fɛma, koni a tan mi fa fɛ n fɛma sɔnɔn.”"},{"book":"Samuyɛli Firindena","chapter":"12","verse":"24","text":"Dawuda yi a ɲaxanla Batiseba madɛndɛn, a yi siga a fɛma, a yi a kolon ɲaxanla ra. A dii xɛmɛn bari, Dawuda yi a xili sa Sulemani. A yi rafan Alatala ma,"},{"book":"Samuyɛli Firindena","chapter":"12","verse":"25","text":"nanara Nabi Natan yi a xili sa Yedideya,12.25 Yedideya bunna nɛɛn fa fala “Naxan nafan Alatala ma.” Alatalaa fe ra."},{"book":"Samuyɛli Firindena","chapter":"12","verse":"26","text":"Na waxatini, sofa kuntigin Yowaba bata yi Rabaha suxu, Amonine manga taana."},{"book":"Samuyɛli Firindena","chapter":"12","verse":"27","text":"A yi xɛrane rasiga a faladeni Dawuda xa, a naxa, “N bata Rabaha yɛngɛ, n yi e ige baden suxu."},{"book":"Samuyɛli Firindena","chapter":"12","verse":"28","text":"Nayi, iki, gali dɔnxɛn malan, i fa taan nabilin, i a tongo i yɛtɛ xa, n mi wama a tongo feni binyen birin yi lu n xa.”"},{"book":"Samuyɛli Firindena","chapter":"12","verse":"29","text":"Dawuda yi gali dɔnxɛn malan, a fa Rabaha yɛngɛ, a yi a tongo."},{"book":"Samuyɛli Firindena","chapter":"12","verse":"30","text":"A yi mangaya taxamaseri kɔmɔtin tongo na mangan xun na. Na mangaya taxamaseri kɔmɔtin xɛmaan binyen yi kilo tonge saxan liyɛ, a yi maxidixi gɛmɛ faɲi kɛndɛn nan na. E yi a so Dawuda xun na, mangan yi se wuyaxi tongo taani."},{"book":"Samuyɛli Firindena","chapter":"12","verse":"31","text":"Dawuda yi muxune suxu, a yi e ti karahan wanle ra, wudi masonla nun gɛmɛ bɔɔn nun wudi sɛgɛn nun bitikidi bɔnbɔna.12.31 Bitikidin mɔn falama yirena nde yi fa fala “Birikidina.” A na liga Amonine taan bonne birin yi. Na xanbi ra, a so Yerusalɛn yi e nun a ganla birin."}]}