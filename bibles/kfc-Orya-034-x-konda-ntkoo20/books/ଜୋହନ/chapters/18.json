{"data":[{"book":"ଜୋହନ","chapter":"18","verse":"1","text":"ଜିସୁ ଇୟା ପାର୍‍ତନା ୱିସ୍‌ଇ ସିସୁରି ୱାଲେ କିଦ୍ରୋଣ୍‌ ଜଲାଦି ଆୟାପାଡ଼୍‌କା ସୋର୍ହାର୍‌ । ଆବେନୁ ଉନ୍‌ଡ୍ରି ଡଡି ମାର୍ହାତ୍‌, ମାରି ୱାନ୍‌ ନି ୱାନି ସିସୁର୍‍ ଆବେନୁ ଡ଼ୁଗିତାର୍‌ ।"},{"book":"ଜୋହନ","chapter":"18","verse":"2","text":"ଆମା ଜିହୁଦା ଜିସୁଙ୍ଗୁଁ ସାତ୍ରୁରି କିୟୁଦୁ ସର୍‌ପେ କିତାନ୍‌, ୱାନ୍‌ ବା ଆୟାବାଡି ନେସ୍‌ତା ମାର୍ହାନ୍‌, ଇରିଙ୍ଗ୍‌ ଜିସୁ ନାଣ୍ତ ଦେବେଙ୍ଗ୍‌ ନିଜେଦି ସିସୁରି ୱାଲେ ଆୟାବାଡିଦୁ ସୋଲ୍‌ସିମାର୍ହାର୍‌ ।"},{"book":"ଜୋହନ","chapter":"18","verse":"3","text":"ମାରି, ଜିହୁଦା ସନ୍ୟରିଦଲ୍‌ ମାରି ପେରି ଜାଜକର୍‌ ମାରି ପାରୁସିରିମାଣୁକୁ ମନ୍ଦିର୍‌ କାପ୍‍କିନିୱାରିଙ୍ଗ୍‌ ଅସି ଦିୱା, ମସାଲ୍‌ ମାରି ସାଜୁମାଜୁ ଆସ୍‌ସି ଆବେନୁ ୱାତାର୍‌ ।"},{"book":"ଜୋହନ","chapter":"18","verse":"4","text":"ଆବେଟ୍‌ ଜିସୁ, ୱାନି ଉଣ୍ତିଙ୍ଗ୍‌ ଆମା ଆମାକା ଗଟାଦେଙ୍ଗ୍‌ ସୋଲ୍‌ସିନାତ୍‌, ଆୟାୱିଜୁ ନେସ୍‌ତାନ୍‌ନୋ ଆଗ୍‌ଡ଼ି ସୋଲ୍‌ସି ୱାରିଙ୍ଗ୍‌ ୱେନ୍‌ବାତାନ୍‌, “ମିର୍‌ ଏଙ୍ଗ୍‌ ପୟ୍‌ଜିନିଦେର୍‌ ?”"},{"book":"ଜୋହନ","chapter":"18","verse":"5","text":"ୱାର୍‌ ୱାନିଙ୍ଗ୍‌ ଇର୍ହାର୍‌, “ନାଜରିୟତିୟ ଜିସୁଙ୍ଗୁଁ ।”"},{"book":"ଜୋହନ","chapter":"18","verse":"6","text":"ଜିସୁ ଏସ୍ତିୱାଲେ ୱାରିଙ୍ଗ୍‌ ଇର୍ହାନ୍‌, “ନାନ୍ ଆୟାକାନ୍‌,” ନାସ୍ତିୱାଲେ ୱାର୍‌ ୱେନ୍‌କା ଗୁସାଜିସୋଲ୍‌ସି ବୁମିଦୁ ଆର୍‌ତାର୍‌ ।"},{"book":"ଜୋହନ","chapter":"18","verse":"7","text":"ଆବେଟ୍‌ ଜିସୁ ୱାରିଙ୍ଗ୍‌ ମାରି ଅର୍‍ସୁ ୱେନ୍‌ବାତାନ୍‌, “ମିର୍‌ ଏଙ୍ଗ୍‌ ପୟ୍‌ଜିନିଦେର୍‌ ?”"},{"book":"ଜୋହନ","chapter":"18","verse":"8","text":"ଜିସୁ ଇର୍ହାନ୍‌, “ନାନ୍‌ନେ ଆୟାକାନ୍‌,” ଇକା ତୋ ନାନ୍ ମିଙ୍ଗିଁ ୱେର୍‌ତା । “ଜଦି ମିର୍‌ ନାଙ୍ଗିଁ ପୟ୍‌ଜିନିଦେର୍‌, ଆରିଙ୍ଗ୍‌ ଇୟାୱାରିଙ୍ଗ୍‌ ସନ୍‌ଡ଼୍ରେଙ୍ଗ୍‌ ଡ଼ିସ୍‌ତୁ ।”"},{"book":"ଜୋହନ","chapter":"18","verse":"9","text":"ୱାନ୍‌ ଇକା ଇର୍ହାନ୍‌, ଏଣ୍ତେସ୍‌ ୱାନ୍‌ ଇର୍ହିମାର୍‌ଇ ଇୟା ବାକ୍ୟ ପୁରା ଆନାତ୍‌, ନିନ୍‌ ନାଙ୍ଗିଁ ଆମାୱାରିଙ୍ଗ୍‌ ସିତିମାନି, ୱାରି ମାଣ୍‌କୁ ନାନ୍ ଅରେନ୍‍ୱାନିଙ୍ଗ୍‍ ବା ଆରାକିଏ ।"},{"book":"ଜୋହନ","chapter":"18","verse":"10","text":"ସିମୋନ ପିତର୍‌ ଲାକ୍‌ତୁ ଉନ୍‌ଡ୍ରି କାଆଣ୍ତା ମାର୍ହାତ୍‌, ଆୟା କାଆଣ୍ତା ସୋପ୍‌ତାନ୍‌ନୋ ୱିଜେରିଙ୍ଗ୍‌ ପେରିଜାଜକରି ସାକର୍‌ତିଙ୍ଗ୍‌ କାତ୍‌ତାନ୍‌ ମାରି ଆୟା ସାକର୍‌ତି ଉଣେରି ଗିତ୍‌ଣି କୟ୍‌ତାପୋକ୍‌ତାନ୍‌; ଆୟା ସାକର୍‌ତି ଦର୍‌ ମାଲ୍‌କ ।"},{"book":"ଜୋହନ","chapter":"18","verse":"11","text":"୧୮:୧୧ ମାତିଉ ୨୬:୩୯; ମାର୍କ ୧୪:୩୬; ଲୁକ ୨୨:୪୨.ଆବେଟ୍‌ ଜିସୁ ପିତରତିଙ୍ଗ୍‌ ଇର୍ହାନ୍‌, “ନିନ୍‌ କାଣ୍ତାଦିଙ୍ଗ୍‌ ଇଡ଼୍‌ନିବାଡିଦୁ ଇଡିଆ; ବୁବା ନାଙ୍ଗିଁ ଏମେ ଡୁବାଇ ସିତାମାନ୍‌ନାନ୍‌, ନାନ୍ ଇନିକା ଆବେଣ୍‌କୁ ଉଣୁଏନୋ ?”"},{"book":"ଜୋହନ","chapter":"18","verse":"12","text":"ଇୟା ୱେନ୍‌କା ରମିୟ ସନ୍ୟରିଦଲ୍‌, ପେରି ସେନାପତିର୍‌, ମାରି ଜିହୁଦିରିଙ୍ଗ୍‌ କାପ୍‍କିନିକାର୍‌ ଜିସୁଙ୍ଗୁଁ ଆସ୍‌ସି ତର୍‌ତାର୍‌"},{"book":"ଜୋହନ","chapter":"18","verse":"13","text":"ମାରି ୱାନିଙ୍ଗ୍‌ ଆଗ୍‌ଡ଼ି ହାନାନଦି ଲାକ୍‌ତୁ ଅତାର୍‍, ଇରିଙ୍ଗ୍‌ ୱାନ୍‌ ଆୟା ବାର୍ସେକ୍‌ତି ୱିଜେରିଙ୍ଗ୍‌ ପେରିଜାଜକ୍‌ କୟାପାଦି ପତେଲ୍‌ସି ମାର୍ହାନ୍‌ ।"},{"book":"ଜୋହନ","chapter":"18","verse":"14","text":"୧୮:୧୪ ଜୋହନ ୧୧:୪୯,୫୦.ଇୟା କୟାପା ଆଗ୍‌ଡ଼ି ଜିହୁଦି ନେତାର୍‌ ୱେର୍‌ତା ମାର୍ହାନ୍‌, ୱିଜୁ ଲୋକା ନେଗି ଉଣ୍ତିଙ୍ଗ୍‌ ଅରେନ୍‍ ସାନିକା ନେଗେତ୍‌ ।"},{"book":"ଜୋହନ","chapter":"18","verse":"15","text":"ସିମୋନ ପିତର୍‌ ନି ମାରି ଅରେନ୍‍ ସିସୁ ଜିସୁଦି ୱାଲେ ୱାଲେ ସୋଲ୍‌ସିମାର୍ହାନ୍‌ । ଆୟା ସିସୁ ୱିଜେରିଙ୍ଗ୍‌ ପେରିଜାଜକ୍‌ଦିଙ୍ଗ୍‌ ନେସ୍‌ତିକାନ୍‌ ମାର୍ହାନ୍‌ ମାରି ଜିସୁଦି ୱାଲେ ୱିଜେରିଙ୍ଗ୍‌ ପେରିଜାଜକଦି ଦୁଆର୍‌ତୁ ଡ଼ୁଗିତାର୍‌;"},{"book":"ଜୋହନ","chapter":"18","verse":"16","text":"ମାତର୍‌ ପିତର୍‌ ଆତେରେ ଡେୱା ଲାକ୍‌ତୁ ନିର୍‌ଆ ମାର୍ହାନ୍‌ । ମାରି, ଆୟା ଏମେ ଆଇ ସିସୁ ୱିଜେରିଙ୍ଗ୍‌ ପେରିଜାଜକଦିଙ୍ଗ୍‌ ନେସ୍‌ତିକାନ୍‌ ମାର୍ହାନ୍‌, ୱାନ୍‌ ଆତେରେ ସୋର୍‌ର୍ହାନ୍‌ନୋ ଡେୱାଦୁ କାପ୍‍କିନିୱାନିଙ୍ଗ୍‌ ୱେର୍‌ସି ପିତରତିଙ୍ଗ୍‌ ଦୁଆର୍‍ ଲୋଇ ତାତାର୍‌ ।"},{"book":"ଜୋହନ","chapter":"18","verse":"17","text":"ଆବେଟ୍‌ ଆୟା ଡେୱାଦୁ କାପ୍‍କିନି ସାକର୍‌ ପିତରତିଙ୍ଗ୍‌ ଇର୍ହାତ୍‌, “ନିନ୍‌ ବା ଇନିକା ଇୟା ଲୋକାଦି ସିସୁରି ଲୋଇରାନ୍‌ ଅରେନ୍‍ ଆଇନୋ ?”"},{"book":"ଜୋହନ","chapter":"18","verse":"18","text":"ପିନିଦି ଉଣ୍ତିଙ୍ଗ୍‌ ସାକର୍‌ ନି କାପ୍‍କିନିକାର୍‌ ସିସୁ କାସ୍‌ସିକିଜି ଆବେନୁ ନିର୍‌ଆରୋ ସିସୁ କାୟାଜି ମାର୍ହାର୍‌; ପିତର୍‌ ବା ୱାରି ୱାଲେ ନିର୍‌ଆନୋ ସିସୁ କାୟାଜି ମାର୍ହାନ୍‌ ।"},{"book":"ଜୋହନ","chapter":"18","verse":"19","text":"ଆୟାଦାପ୍ରେ ୱିଜେରିଙ୍ଗ୍‌ ପେରିଜାଜକ୍‌ ଜିସୁଙ୍ଗୁଁ ୱାନି ସିସୁରି ବିସୟ୍‌ତାନ୍‌ ମାରି ୱାନି ସିକିୟା ବିସୟ୍‌ତାନ୍‌ ୱେନ୍‍ବାତାନ୍‌ ।"},{"book":"ଜୋହନ","chapter":"18","verse":"20","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ନାନ୍ ଦୁନିଆ ଲାକ୍‌ତୁ ନେସ୍‌ନିୱାଜା ମାଟା ଇର୍‌ଆମାନା; ଏମେମାନୁ ୱିଜେରେ ଜିହୁଦିର୍‌ ଉନ୍‌ଡ୍ରେମାନୁ ଆନାର୍‌, ଇୟାୱାଜା ପାର୍‍ତନାକିନି ଇଲ୍‌କାଙ୍ଗ୍‌ ମାରି ମନ୍ଦିର୍‌ତୁ ନାନ୍ ୱିଜୁଦିନ୍‌ ସିକିୟା ସିତାମାନା; ନାନ୍ ଇନି ବିସୟ୍‌ ଆଡ଼ାକ୍‌ସି ୱାଜା ଇନ୍‌ଏ ।"},{"book":"ଜୋହନ","chapter":"18","verse":"21","text":"ନାଙ୍ଗିଁ ଏନ୍ଦା ୱେନ୍‌ବାଜିନି ? ନାନ୍ ୱାରିଙ୍ଗ୍‌ ଇନିକା ଇର୍ହାମାନା, ଏମେକାର୍‌ ୱେର୍‌ଆମାନାର୍‌, ୱାରିଙ୍ଗ୍‌ ୱେନ୍‍ବାଆ; ସୁଡ଼ୁଆ, ନାନ୍ ଆମା ଆମାକା ଇର୍‌ଆମାନା, ୱାର୍‌ ଆୟାୱିଜୁ ନେସ୍‌ନାର୍‌ ।”"},{"book":"ଜୋହନ","chapter":"18","verse":"22","text":"ଜିସୁ ଇୟା ମାଟା ଇନିୱାଲେ ଜିସୁଦି ଲାକ୍‌ତୁ ନିର୍‌ଇ ମାର୍‌ଇ କାପ୍‍କିନିକାନ୍‌ ଅରେନ୍‍ ଜିସୁଙ୍ଗୁଁ ସାପାଡ଼ା ଡାକ୍‌ସି ଇର୍ହାନ୍‌, “ନିନ୍‌ ୱିଜେରିଙ୍ଗ୍‌ ପେରି ଜାଜକଙ୍ଗ୍‌ ଏଣ୍ତେସ୍‌ ଉତର୍‌ ୱେର୍‌ସିନି ?”"},{"book":"ଜୋହନ","chapter":"18","verse":"23","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ଜଦି ନାନ୍ ବୁଲ୍‌ ଇର୍‌ଆ, ଆର୍‌ତିଙ୍ଗ୍‌ ୱିଜେରି ଆଗ୍‌ଡ଼ି ବୁଲ୍‌ତି ସାକି ସିଦାଟ୍‌; ମାତର୍‌ ଜଦି ନେଗେନ୍‌ ଇର୍ହା, ଆର୍‌ତିଙ୍ଗ୍‌ ଏନ୍ଦା ନାଙ୍ଗିଁ ଡାକ୍‌ସିନି ?”"},{"book":"ଜୋହନ","chapter":"18","verse":"24","text":"ଆବେଟ୍‌ ହାନାନ ଜିସୁଙ୍ଗୁଁ ତରାତିମାନି ଡ଼ାସାନେ ୱିଜେରିଙ୍ଗ୍‌ ପେରିଜାଜକ୍‌ କୟାପାଦି ଲାକ୍‌ତୁ ପୋକ୍‌ତାନ୍‌ ।"},{"book":"ଜୋହନ","chapter":"18","verse":"25","text":"ଆବେଟ୍‌ ସିମୋନ ପିତର୍‌ ନିର୍‌ଆରୋ ସିସୁ କାୟାଜି ମାର୍ହାର୍‌ । ଆବେଟ୍‌ ୱାର୍‌ ୱାନିଙ୍ଗ୍‌ ୱେନ୍‌ବାତାର୍‌, “ନିନ୍‌ ବା ଇନିକା ୱାନି ସିସୁରି ଲୋଇରାନ୍‌ ଅରେନ୍‍ ଆଇନୋ ?”"},{"book":"ଜୋହନ","chapter":"18","verse":"26","text":"ୱିଜେରିଙ୍ଗ୍‌ ପେରିଜାଜକଦି ସାକର୍‌କା ଲୋଇରାନ୍‌ ଅରେନ୍‍, ଅର୍ତାତ୍‍ ପିତର୍‌ ଆମାୱାନି ଗିତଣି କୟ୍‌ତାପୋକ୍‌ତା ମାର୍ହାନ୍‌, ଆୟା ସାକର୍‌ତି ନିଜେଲୋକ୍‌ ଇର୍ହାନ୍‌, “ନାନ୍ ଇନିକା ନିଙ୍ଗିଁ ୱାନି ୱାଲେ ଡଡିଦୁ ସୁଡ଼ୁଏ ମାର୍ହା ନୋ ?”"},{"book":"ଜୋହନ","chapter":"18","verse":"27","text":"ଆବେଟ୍‌ ପିତର୍‌ ମାରିଡ଼େସି “ନେସେଏ” ଇଜି ଇର୍ହାନ୍‌, ମାରି, ଆୟାଦାପ୍ରେ କରୁ କେଡ଼ିତାତ୍‌ ।"},{"book":"ଜୋହନ","chapter":"18","verse":"28","text":"ୱେନ୍‌କା ୱାର୍‌ ଜିସୁଙ୍ଗୁଁ କୟାପାଦି ଇଲ୍‌ତାନ୍‌ ଅସି ରମିୟ ରାଜାଦି ମେଡ଼୍‍ଇଲୁତୁ ଅତାର୍‍; ନାସ୍ତିୱାଲେ କରୁ କେଡ଼େପି ଆତାମାର୍ହାତ୍‌; ମାରି, ଜିହୁଦି ନେତାର୍‌ ଏଣ୍ତେସ୍‌ ତାଗ୍‍ଇକା ଆଏଣ୍‌ଗା ନିସ୍ତାର୍‌ ପଣ୍ତୟ୍‌ତି ବୋଜି ଉନ୍‌ଣ୍ତେଙ୍ଗ୍‌ ଆଟ୍‍ନାର୍‍, ଇୟାଉଣ୍ତିଙ୍ଗ୍‌ ନିଜେ ମେଡ଼େଇଲୁ ଲୋଇ ଡ଼ୁଗ୍‌ଏତାର୍‌ ।"},{"book":"ଜୋହନ","chapter":"18","verse":"29","text":"ମାରି, ରାଜା ପିଲାତ୍‌ ୱାରି ଲାକ୍‌ତୁ ସୋସି ୱାଜି ୱେନ୍‌ବାତାନ୍‌, “ଇୟା ଲୋକ୍‌ତି ବିରଦ୍‌ତାନ୍‌ ମି ମାଟା ଇନିକା ?”"},{"book":"ଜୋହନ","chapter":"18","verse":"30","text":"ୱାର୍‌ ୱାନିଙ୍ଗ୍‌ ଇର୍ହାର୍‌, “ଇୟାକାନ୍‌ ଜଦି ଦସ୍‌କିତିକାନ୍‌ ଆଏତାନ୍‌ ମାନ୍ଦି, ଆର୍‌ତିଙ୍ଗ୍‌ ମାପ୍‌ ୱାନିଙ୍ଗ୍‌ ନି କିୟୁଦି ସର୍‌ପେ କିଏତାପ୍‌ ମାନ୍ଦି ।”"},{"book":"ଜୋହନ","chapter":"18","verse":"31","text":"ଆବେଟ୍‌ ପିଲାତ୍‌ ୱାରିଙ୍ଗ୍‌ ଇର୍ହାନ୍‌, “ମିର୍‌ ୱେନିଙ୍ଗ୍‌ ଅସ ମି ନିୟମ୍‌ତାନ୍‌ ୱେନି ବିସାର୍‌ କିଦୁ ।”"},{"book":"ଜୋହନ","chapter":"18","verse":"32","text":"୧୮:୩୨ ଜୋହନ ୩:୧୪; ୧୨:୩୨.ଜିସୁ ଏଣ୍ତେସ୍‌ ନାନି ସାନିଦଣ୍ତ କିଦେଙ୍ଗ୍‌ ସୋଲ୍‌ସିନାନ୍‌, ଆବେଣି ସିନା ସିଜି ୱାନ୍‌ ଆମା ବାକ୍ୟ ଇର୍ହାମାର୍ହାନ୍‌ ଆକା ଏଣ୍ତେସ୍‌ ପୁରା ଆନାତ୍‌, ଇୟାଉଣ୍ତିଙ୍ଗ୍‌ ୱାର୍‌ ଇକା ଇର୍ହାର୍‌ ।"},{"book":"ଜୋହନ","chapter":"18","verse":"33","text":"ମାରି, ପିଲାତ୍‌ ମେଡ଼୍‍ଇଲୁ ଲୋଇ ଡ଼ୁଗିତାନ୍‌ନୋ ଜିସୁଙ୍ଗୁଁ କୁକ୍‌ତାନ୍‌ନୋ ୱାନିଙ୍ଗ୍‌ ୱେନ୍‌ବାତାନ୍‌, “ନିନ୍‌ ଇନିକା ଜିହୁଦିର୍‌ ରାଜା ?”"},{"book":"ଜୋହନ","chapter":"18","verse":"34","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ନିନ୍‌ ଇନିକା ନିଜେଦାନ୍‍ ଇକା ଇଜିନି, ନୋ ଆଇକାର୍‌ ନା ବିସୟ୍‌ତାନ୍‌ ନିଙ୍ଗିଁ ଇକା ୱେର୍‌ତାମାନାର୍‌ ?”"},{"book":"ଜୋହନ","chapter":"18","verse":"35","text":"ପିଲାତ୍‌ ଇର୍ହାନ୍‌, “ନାନ୍ ଇନିକା ଅରେନ୍‍ ଜିହୁଦି ? ମି ନିଜେଦି ଲୋକୁ ମାରି ପେରି ଜାଜକର୍‌ ନିଙ୍ଗିଁନା କିୟୁଦୁ ସର୍‌ପେ କିତାମାନାର୍‌; ନିନ୍‌ ଇନିକା କିତିମାନି ?”"},{"book":"ଜୋହନ","chapter":"18","verse":"36","text":"ଜିସୁ ଇର୍ହାନ୍‌, “ନା ରାଜି ଇୟା ଦୁନିଆଦି ବିସୟ୍‌ ଆଏତ୍‍; ଜଦି ନା ରାଜି ଇୟା ଦୁନିଆଦି ବିସୟ୍‌ତାନ୍‌ ଆତାତ୍‌ମାନ୍ଦି, ଆର୍‌ତିଙ୍ଗ୍‌ ନାନ୍ ଏଣ୍ତେସ୍‌ ଜିହୁଦି ନେତାର୍‌ କିୟୁଦୁ ସର୍‌ପେ ଆଏତାମାନ୍ଦି, ଆୟାଉଣ୍ତିଙ୍ଗ୍‌ ନାୱାଲେ ବୁଲାନିକାର୍‌ ଜୁଦ୍‍ କିତାର୍‌ମାନ୍ଦି, ମାତର୍‌ ନା ରାଜି ସତ୍‌ତାନ୍‌ନେ ଇୟା ଦୁନିଆ ବିସୟ୍‌ତାନ୍‌ ସିଲେ ।”"},{"book":"ଜୋହନ","chapter":"18","verse":"37","text":"ଆବେଟ୍‌ ପିଲାତ୍‌ ୱାନିଙ୍ଗ୍‌ ୱେନ୍‌ବାତାନ୍‌, “ଆର୍‌ତିଙ୍ଗ୍‌ ନିନ୍‌ ଇନିକା ଅରେନ୍‍ ରାଜା ନୋ ?”"},{"book":"ଜୋହନ","chapter":"18","verse":"38","text":"ପିଲାତ୍‌ ୱାନିଙ୍ଗ୍‌ ଇର୍ହାନ୍‌, “ସତ୍‌ ଇନିକା ?” ଇକା ଇନ୍‌ଜି ୱାନ୍‌ ମାରି ଜିହୁଦିଲୋକା ଲାକ୍‌ତୁ ଆତ୍‌ରେ ସୋର୍‌ଆନ୍‌ନୋ ୱାରିଙ୍ଗ୍‌ ଇର୍ହାନ୍‌, ନାନ୍ ଦଣ୍ତ୍‌ସିନି ଉଣ୍ତିଙ୍ଗ୍‌ ୱେନିମାନୁ ଇନି ଦୋସ୍‌ ପୟ୍‌ଏଜିନା ।"},{"book":"ଜୋହନ","chapter":"18","verse":"39","text":"ମାତର୍‌ ନାନ୍ ଜେ ନିସ୍ତାର୍‌ ପଣ୍ତୟ୍‌ତିୱାଲେ ମି ଉଣ୍ତିଙ୍ଗ୍‌ ଅରେନ୍‍ୱାନିଙ୍ଗ୍‍ ଡ଼ିସ୍‌ସିକିନିକା, ଇକା ମି ରିତି ମାନାତ୍‌; ମାରି, ଜିହୁଦିର୍‌ ରାଜେଙ୍ଗ୍‌ ନାନ୍ ମି ଉଣ୍ତିଙ୍ଗ୍‌ ଡ଼ିସ୍‌ନା ସିନାପ୍‌ ଇଜି ଇନିକା ମି ବଦା ?"},{"book":"ଜୋହନ","chapter":"18","verse":"40","text":"ଆବେଟ୍‌ ୱାର୍‌ ମାରିଡ଼େସି ଆଉଲି ଆଜି ଇର୍ହାର୍‌, ଇୟା ଲୋକତିଙ୍ଗ୍‌ “ସିଲେ, ମାତର୍‌ ବାରବ୍ବାଙ୍ଗ୍‌ ଡ଼ିସ୍‌ଆ ।” ଇୟା ବାରବ୍ବା ଅରେନ୍‍ ଡଙ୍ଗାଁର୍‌ଏନ୍‌ ମାର୍ହାନ୍‌ ।"}]}