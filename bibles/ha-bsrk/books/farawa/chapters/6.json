{"data":[{"book":"Farawa","chapter":"6","verse":"1","text":"Sa’ad da mutane suka fara ƙaruwa a duniya, aka kuma hahhaifi musu ’ya’ya mata,"},{"book":"Farawa","chapter":"6","verse":"2","text":"sai ’ya’yan Allah maza suka ga cewa ’ya’yan mutane mata suna da bansha’awa, sai suka zaɓi waɗanda suke so, suka aura."},{"book":"Farawa","chapter":"6","verse":"3","text":"Sa’an nan Ubangiji ya ce, “Ruhuna ba zai zauna a cikin mutum har abada ba, saboda shi mai mutuwa ne, kwanakinsa za su zama shekaru ɗari da arba’in ne.”"},{"book":"Farawa","chapter":"6","verse":"4","text":"Nefilimawa suna nan a duniya a waɗancan kwanaki, da kuma kwanakin da suka bi baya, a sa’ad da ’ya’yan Allah suka kwana da ’ya’yan mutane mata, suka kuma hahhaifi musu ’ya’ya. Ai, su ne jarumawan dā, mutanen da suka shahara."},{"book":"Farawa","chapter":"6","verse":"5","text":"Ubangiji kuwa ya lura cewa muguntar mutum ta yi yawa a duniya, kuma kowane abin da yake tunani a zuciyarsa mugu ne kawai a kowanne lokaci."},{"book":"Farawa","chapter":"6","verse":"6","text":"Ubangiji ya damu da ya yi mutum a duniya, abin ya zafe shi ƙwarai."},{"book":"Farawa","chapter":"6","verse":"7","text":"Saboda haka Ubangiji ya ce, “Zan kawar da mutum, da dabbobi, da halittu masu rarrafe a ƙasa da kuma tsuntsayen sama waɗanda na halitta, daga doron ƙasa, saboda na damu da na yi su.”"},{"book":"Farawa","chapter":"6","verse":"8","text":"Amma Nuhu ya sami tagomashi a gaban Ubangiji."},{"book":"Farawa","chapter":"6","verse":"9","text":"Ga tarihin Nuhu."},{"book":"Farawa","chapter":"6","verse":"10","text":"Nuhu yana da ’ya’ya maza uku, Shem, Ham da Yafet."},{"book":"Farawa","chapter":"6","verse":"11","text":"Duniya dai ta lalace sosai a gaban Allah, ta kuma cika da tashin hankali."},{"book":"Farawa","chapter":"6","verse":"12","text":"Allah ya ga yadda duniya ta lalace, gama dukan mutane a duniya sun lalatar da rayuwarsu."},{"book":"Farawa","chapter":"6","verse":"13","text":"Saboda haka, Allah ya ce wa Nuhu, “Zan kawo ƙarshen dukan mutane, gama saboda su duniya ta cika da tashin hankali. Lalle zan hallaka su da kuma duniya."},{"book":"Farawa","chapter":"6","verse":"14","text":"Saboda haka ka yi wa kanka jirgi da katakon Saifires6.14 Babu tabbas game da ma’anar kalman nan a Ibraniyanci., ka yi ɗakuna a cikinsa, ka shafe shi da ƙaro ciki da waje."},{"book":"Farawa","chapter":"6","verse":"15","text":"Ga yadda za ka gina shi; jirgin zai kasance mai tsawon ƙafa 45, fāɗinsa ƙafa 75, tsayinsa kuma ƙafa 45."},{"book":"Farawa","chapter":"6","verse":"16","text":"Ka yi masa rufi, ka kuma ba da fili inci 18 tsakanin rufin a kowane gefen jirgin.6.16 Ko kuwa Ka bar inda haske zai shiga ta wurin gamawa Ka sa ƙofa a gefen jirgin. Ka yi shi hawa uku, ka yi ƙofa a gefe."},{"book":"Farawa","chapter":"6","verse":"17","text":"Ga shi zan aiko da ambaliya ruwa a duniya, in hallaka dukan mai rai da yake a ƙarƙashin sama, kowace halittar da take numfashi a cikinta. Dukan abin da yake a duniya zai hallaka."},{"book":"Farawa","chapter":"6","verse":"18","text":"Amma zan kafa alkawarina da kai, kai kuma za ka shiga jirgin, kai da ’ya’yanka maza da matarka da matan ’ya’yanka tare da kai."},{"book":"Farawa","chapter":"6","verse":"19","text":"Za ka shigar da biyu na dukan halittu masu rai, namiji da ta mace a cikin jirgin, domin su rayu tare da kai."},{"book":"Farawa","chapter":"6","verse":"20","text":"Biyu na kowane irin tsuntsu, kowace irin dabba da kuma kowace irin halitta mai rarrafe a ƙasa, za su zo wurinka domin a bar su da rai."},{"book":"Farawa","chapter":"6","verse":"21","text":"Za ka ɗauki kowane irin abinci wanda za a ci, ka adana don yă zama abincinka da nasu.”"},{"book":"Farawa","chapter":"6","verse":"22","text":"Nuhu ya yi kome kamar yadda Allah ya umarce shi."}]}