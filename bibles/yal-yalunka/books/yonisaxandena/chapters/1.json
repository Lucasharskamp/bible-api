{"data":[{"book":"Yoni Saxandena","chapter":"1","verse":"1","text":"N tan dɛnkɛlɛya yamaan fonna nan ito sɛbɛxi n xanuntenna Gayi ma, naxan nafan n ma ɲɔndini."},{"book":"Yoni Saxandena","chapter":"1","verse":"2","text":"N xanuntenna, n na Ala maxandima alogo feen birin xa siga yɛɛn na i tan xa, i fatin yi kɛndɛya alo i niin fan kii naxan yi."},{"book":"Yoni Saxandena","chapter":"1","verse":"3","text":"N sɛwaxi kati, amasɔtɔ ngaxakedenna ndee bata fa, e yi sereyaan ba lan i ya ɲɔndi suxun ma, a i sigan tima ɲɔndini."},{"book":"Yoni Saxandena","chapter":"1","verse":"4","text":"Naxan findixi n ma sɛwa gbeen na, n to a mɛ fa fala a n ma diine sigan tima ɲɔndin nin."},{"book":"Yoni Saxandena","chapter":"1","verse":"5","text":"N xanuntenna, i wanla kɛma en ngaxakedenne xa lannayani hali i to mi yi e kolon."},{"book":"Yoni Saxandena","chapter":"1","verse":"6","text":"E bata i ya xanuntenyana fe fala dɛnkɛlɛya yamani be. Nayi, i lan i xa e mali fanda feen na e xɛraya sigatini alo Ala wama a xɔn kii naxan yi."},{"book":"Yoni Saxandena","chapter":"1","verse":"7","text":"Amasɔtɔ e sigatiin dɛ suxuma Yesu xinla nan ma fe ra. E mi sese sɔtɔma dɛnkɛlɛyatarene yii."},{"book":"Yoni Saxandena","chapter":"1","verse":"8","text":"Nayi, en lan en yi muxu sifani itoe mali alogo en xa wali en bode xɔn ɲɔndini."},{"book":"Yoni Saxandena","chapter":"1","verse":"9","text":"N fena nde sɛbɛ nɛn dɛnkɛlɛya yamaan ma, koni a xɔnla Diyotirɛfi ra a xa findi e yɛɛratiin na, na mi n ma falan yatɛxi sese ra."},{"book":"Yoni Saxandena","chapter":"1","verse":"10","text":"Nanara, xa n fa, a feen naxanye birin ligama, a yi fala ɲaxine raxuya ayi nxɔ fe yi, nxu ne birin falama nɛn. A mi a luxi na ma fɔ a tondi en ngaxakedenne yisuxɛ. Naxanye fan yi waxi e yisuxu feni, a yi tɔnna sa ne fan na, a yi ne kedi dɛnkɛlɛya yamani."},{"book":"Yoni Saxandena","chapter":"1","verse":"11","text":"N xanuntenna, i nama fe ɲaxin naliga fɔ fe faɲina. Naxan fe faɲin ligama, na fataxi Ala nan na. Naxan na fe ɲaxin liga, na mi Ala kolon."},{"book":"Yoni Saxandena","chapter":"1","verse":"12","text":"Muxun birin Demetiri xili faɲin falama alo a lan ɲɔndin ma kii naxan yi. Nxu fan a fe faɲin sereyaan bama. Anu, ɛ a kolon a ɲɔndin nan nxɔ sereyaan na."},{"book":"Yoni Saxandena","chapter":"1","verse":"13","text":"Fe wuyaxi n kui, n xa a fala i xa, koni n mi waxi a sɛbɛ feni."},{"book":"Yoni Saxandena","chapter":"1","verse":"14","text":"Koni a xɔnla n ma n xa i to sinma alogo en xa falan ti yɛɛ nun yɛɛ."},{"book":"Yoni Saxandena","chapter":"1","verse":"15","text":"Ala xa bɔɲɛ xunbenla fi i ma. I xɔyine birin i xɔntɔn. En xɔyine birin xɔntɔn nxu xa mɛnni ki faɲi."}]}