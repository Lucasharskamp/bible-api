{"data":[{"book":"Matouš","chapter":"16","verse":"1","text":"I přistoupili k němu farizeové a saduceové, a pokoušejíce, prosili ho, aby jim znamení s nebe ukázal."},{"book":"Matouš","chapter":"16","verse":"2","text":"On pak odpovídaje, řekl jim: Když bývá večer, říkáte: Jasno bude, nebo se červená nebe."},{"book":"Matouš","chapter":"16","verse":"3","text":"A ráno: Dnes bude nečas, nebo se červená zasmušilé nebe. Pokrytci, způsob zajisté nebe rozsouditi umíte, znamení pak časů nemůžete souditi?"},{"book":"Matouš","chapter":"16","verse":"4","text":"Národ zlý a cizoložný znamení hledá, ale znamení jemu nebude dáno, než toliko znamení Jonáše proroka. A opustiv je, odšel."},{"book":"Matouš","chapter":"16","verse":"5","text":"A přeplavivše se učedlníci jeho přes moře, zapomenuli vzíti chleba."},{"book":"Matouš","chapter":"16","verse":"6","text":"Ježíš pak řekl jim: Hleďte a varujte se kvasu farizejského a saducejského."},{"book":"Matouš","chapter":"16","verse":"7","text":"Oni pak rozjímali mezi sebou, řkouce: Nevzali jsme chleba."},{"book":"Matouš","chapter":"16","verse":"8","text":"A znaje to Ježíš, řekl jim: Co to rozjímáte mezi sebou, ó malé víry, že jste chlebů nevzali?"},{"book":"Matouš","chapter":"16","verse":"9","text":"Ještě-liž nerozumíte, ani pamatujete na pět chlebů, jimiž nasyceno bylo pět tisíců lidu, a kolik jste košů drobtů sebrali?"},{"book":"Matouš","chapter":"16","verse":"10","text":"Ani na sedm chlebů, jimiž nasyceno bylo čtyři tísíce lidí, a kolik jste košů drobtů sebrali?"},{"book":"Matouš","chapter":"16","verse":"11","text":"I kterakž pak nerozumíte, že ne o chlebu mluvil jsem vám, pravě: Varujte se od kvasu farizejského a saducejského?"},{"book":"Matouš","chapter":"16","verse":"12","text":"Tedy srozuměli, že neřekl, aby se varovali od kvasu chleba, ale od učení farizeů a saduceů."},{"book":"Matouš","chapter":"16","verse":"13","text":"Přišed pak Ježíš do krajin Cesaree Filipovy, otázal se učedlníků svých, řka: Kým mne praví lidé býti, mne Syna člověka?"},{"book":"Matouš","chapter":"16","verse":"14","text":"A oni řekli: Někteří Janem Křtitelem, a jiní Eliášem, jiní pak Jeremiášem, aneb jedním z proroků."},{"book":"Matouš","chapter":"16","verse":"15","text":"I dí jim: Vy pak kým mne býti pravíte?"},{"book":"Matouš","chapter":"16","verse":"16","text":"I odpověděv Šimon Petr, řekl: Ty jsi Kristus, Syn Boha živého."},{"book":"Matouš","chapter":"16","verse":"17","text":"A odpovídaje Ježíš, řekl mu: Blahoslavený jsi Šimone, synu Jonášův; nebo tělo a krev nezjevilo tobě toho, ale Otec můj, kterýž jest v nebesích."},{"book":"Matouš","chapter":"16","verse":"18","text":"I jáť pravím tobě, že jsi ty Petr, a na téť skále vzdělám církev svou, a brány pekelné nepřemohou jí."},{"book":"Matouš","chapter":"16","verse":"19","text":"A tobě dám klíče království nebeského. A což bys koli svázal na zemi, budeť svázáno i na nebi; a což bys koli rozvázal na zemi, budeť rozvázáno i na nebi."},{"book":"Matouš","chapter":"16","verse":"20","text":"Tedy přikázal učedlníkům svým, aby žádnému nepravili, že by on byl ten Ježíš Kristus."},{"book":"Matouš","chapter":"16","verse":"21","text":"A od té chvíle počal Ježíš oznamovati učedlníkům svým, že musí jíti do Jeruzaléma, a mnoho trpěti od starších a předních kněží a od zákonníků, a zabit býti, a třetího dne z mrtvých vstáti."},{"book":"Matouš","chapter":"16","verse":"22","text":"I odved ho Petr na stranu, počal mu přimlouvati, řka: Odstup to od tebe, Pane, nestaneť se tobě toho."},{"book":"Matouš","chapter":"16","verse":"23","text":"Kterýžto obrátiv se, řekl Petrovi: Jdiž za mnou, satane, ku pohoršení jsi mi; nebo nechápáš těch věcí, kteréž jsou Boží, ale kteréž jsou lidské."},{"book":"Matouš","chapter":"16","verse":"24","text":"Tedy řekl Ježíš učedlníkům svým: Chce-li kdo za mnou přijíti, zapřiž sebe sám, a vezmi kříž svůj, a následujž mne."},{"book":"Matouš","chapter":"16","verse":"25","text":"Nebo kdož by chtěl duši svou zachovati, ztratíť ji; kdož by pak ztratil duši svou pro mne, nalezneť ji."},{"book":"Matouš","chapter":"16","verse":"26","text":"Nebo co jest platno člověku, by pak všecken svět získal, a své duši uškodil? Aneb kterou dá člověk odměnu za duši svou?"},{"book":"Matouš","chapter":"16","verse":"27","text":"Syn zajisté člověka přijde v slávě Otce svého s anděly svými, a tehdážť odplatí jednomu každému podle skutků jeho."},{"book":"Matouš","chapter":"16","verse":"28","text":"Amen pravím vám: Jsou někteří z stojících tuto, kteříž neokusí smrti, až i uzří Syna člověka, přicházejícího v království svém."}]}