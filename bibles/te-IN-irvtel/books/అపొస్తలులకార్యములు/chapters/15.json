{"data":[{"book":"అపొస్తలుల కార్యములు","chapter":"15","verse":"1","text":"యూదయ నుండి కొందరు వచ్చి, “మోషే నియమించిన విశ్వాసులకు సున్నతి పొందితేనే గాని మీకు రక్షణ లేదు” అని విశ్వాసులకు బోధిస్తూ ఉన్నారు."},{"book":"అపొస్తలుల కార్యములు","chapter":"15","verse":"2","text":"పౌలుకు, బర్నబాకు వారితో తీవ్రమైన వాదోపవాదాలు జరిగాయి. ఈ సమస్య గురించి పౌలు బర్నబాలు, ఇంకా మరి కొంతమంది యెరూషలేములోని అపొస్తలుల, పెద్దల దగ్గరికి వెళ్ళాలని సోదరులు నిశ్చయించారు."},{"book":"అపొస్తలుల కార్యములు","chapter":"15","verse":"3","text":"కాబట్టి సంఘం వారిని సాగనంపగా, వారు ఫేనీకే, సమరయ ప్రాంతాల ద్వారా వెళ్తూ, యూదేతరులు దేవుని వైపు తిరిగిన సంగతి తెలియజేసి సోదరులందరికి మహానందం కలగజేశారు."},{"book":"అపొస్తలుల కార్యములు","chapter":"15","verse":"4","text":"వారు యెరూషలేము చేరగానే సంఘం, అపొస్తలులూ పెద్దలూ వారికి స్వాగతం పలికారు. దేవుడు తమకు తోడై చేసిన వాటన్నిటినీ వారు వివరించారు."},{"book":"అపొస్తలుల కార్యములు","chapter":"15","verse":"5","text":"కానీ పరిసయ్యుల తెగలో విశ్వాసులైన కొందరు లేచి, యూదేతరులకు సున్నతి చేయించాలనీ, మోషే ధర్మశాస్త్రాన్ని పాటించేలా వారికి ఆజ్ఞాపించాలనీ చెప్పారు."},{"book":"అపొస్తలుల కార్యములు","chapter":"15","verse":"6","text":"అప్పుడు అపొస్తలులూ పెద్దలూ ఈ సంగతి గూర్చి ఆలోచించడానికి సమావేశమయ్యారు. చాలా చర్చ జరిగిన తరువాత పేతురు లేచి వారితో ఇలా అన్నాడు."},{"book":"అపొస్తలుల కార్యములు","chapter":"15","verse":"7","text":"“సోదరులారా, యూదేతరులు నా నోట సువార్త విని విశ్వసించేలా మీలో నుండి నన్ను ఆరంభ దినాల్లో దేవుడు ఎన్నుకున్నాడని మీకు తెలుసు."},{"book":"అపొస్తలుల కార్యములు","chapter":"15","verse":"8","text":"హృదయాలను ఎరిగిన దేవుడు పరిశుద్ధాత్మను మనకు ఇచ్చినట్టే, వారికీ ఇచ్చి, తాను వారిని స్వీకరించినట్టుగా వెల్లడి పరిచాడు."},{"book":"అపొస్తలుల కార్యములు","chapter":"15","verse":"9","text":"మనకీ వారికీ ఏ తేడా చూపకుండా వారి హృదయాలను విశ్వాసంతో పవిత్రపరచాడు."},{"book":"అపొస్తలుల కార్యములు","chapter":"15","verse":"10","text":"కాబట్టి మన పూర్వీకులు గానీ మనం గానీ మోయలేని కాడిని శిష్యుల మెడ మీద పెట్టి మీరెందుకు దేవుణ్ణి పరీక్షిస్తున్నారు?"},{"book":"అపొస్తలుల కార్యములు","chapter":"15","verse":"11","text":"ప్రభువైన యేసు కృప ద్వారా మనం రక్షణ పొందుతామని మనం నమ్ముతున్నాం గదా? అలాగే వారూ రక్షణ పొందుతారు.”"},{"book":"అపొస్తలుల కార్యములు","chapter":"15","verse":"12","text":"అప్పుడు బర్నబా, పౌలు తమ ద్వారా దేవుడు యూదేతరుల్లో చేసిన సూచకక్రియలనూ మహత్కార్యాలనూ వివరిస్తుంటే సభ అంతా నిశ్శబ్దంగా ఆలకించింది."},{"book":"అపొస్తలుల కార్యములు","chapter":"15","verse":"13","text":"వారు చెప్పడం ముగించిన తరువాత యాకోబు లేచి ఇలా అన్నాడు, “సోదరులారా, నా మాట వినండి."},{"book":"అపొస్తలుల కార్యములు","chapter":"15","verse":"14","text":"యూదేతరుల్లో నుండి దేవుడు తన నామం కోసం ఒక జనాన్ని ఏర్పరచుకోడానికి వారిని మొదట ఎలా కటాక్షించాడో సీమోను తెలియజేశాడు."},{"book":"అపొస్తలుల కార్యములు","chapter":"15","verse":"15","text":"ఇందుకు ప్రవక్తల మాటలు సరిపోతున్నాయి. ఎలాగంటే,"},{"book":"అపొస్తలుల కార్యములు","chapter":"15","verse":"16","text":"‘ఆ తరువాత నేను తిరిగి వస్తాను."},{"book":"అపొస్తలుల కార్యములు","chapter":"15","verse":"17","text":"పడిపోయిన దావీదు గుడారాన్ని తిరిగి నిర్మిస్తాననీ పాడైన వాటిని తిరిగి కట్టి వాటిని నిలబెడతాననీ"},{"book":"అపొస్తలుల కార్యములు","chapter":"15","verse":"18","text":"అనాదికాలం నుండి ఈ సంగతులను తెలియజేసిన ప్రభువు సెలవిస్తున్నాడు’"},{"book":"అపొస్తలుల కార్యములు","chapter":"15","verse":"19","text":"“కాబట్టి యూదేతరుల్లో నుండి దేవుని వైపు తిరిగే వారిని మనం కష్టపెట్టకుండా"},{"book":"అపొస్తలుల కార్యములు","chapter":"15","verse":"20","text":"విగ్రహ సంబంధమైన అపవిత్రతనూ జారత్వాన్నీ విసర్జించాలనీ, గొంతు నులిమి చంపిన దాన్ని, రక్తాన్నీ తినకూడదనీ, వారికి ఉత్తరం రాసి పంపాలని నా అభిప్రాయం."},{"book":"అపొస్తలుల కార్యములు","chapter":"15","verse":"21","text":"ఎందుకంటే, సమాజ మందిరాల్లో ప్రతి విశ్రాంతిదినాన మోషే లేఖనాలను చదువుతూ తరతరాల నుండి దాన్ని ప్రకటించే వారు ప్రతి పట్టణంలో ఉన్నారు” అని చెప్పాడు."},{"book":"అపొస్తలుల కార్యములు","chapter":"15","verse":"22","text":"అప్పుడు సోదరుల్లో ముఖ్యులైన బర్సబ్బా అనే పేరున్న యూదానూ సీలనూ ఎన్నుకుని, వారిని పౌలు, బర్నబాలతో అంతియొకయ పంపడం మంచిదని అపొస్తలులకూ పెద్దలకూ సంఘమంతటికీ తోచింది."},{"book":"అపొస్తలుల కార్యములు","chapter":"15","verse":"23","text":"వారు ఇలా రాసి పంపారు. “అపొస్తలులూ పెద్దలూ సోదరులూ అయిన మేము అంతియొకయ, సిరియా, కిలికియలోని యూదేతరులైన సోదరులకు, శుభాకాంక్షలతో చెప్పి రాస్తున్నది,"},{"book":"అపొస్తలుల కార్యములు","chapter":"15","verse":"24","text":"కొందరు మా దగ్గర నుండి వెళ్ళి తమ బోధతో మిమ్మల్ని గాబరా పెట్టి, మీ మనసులను చెరుపుతున్నారని విన్నాం. వారికి మేము ఏ అధికారమూ ఇవ్వలేదు."},{"book":"అపొస్తలుల కార్యములు","chapter":"15","verse":"25","text":"కాబట్టి కొందరిని ఎన్నుకుని, మన ప్రభువైన యేసు క్రీస్తు కోసం ప్రాణాలకు తెగించిన బర్నబా, పౌలు అనే"},{"book":"అపొస్తలుల కార్యములు","chapter":"15","verse":"26","text":"మన ప్రియ మిత్రులతో కూడా వారిని మీ దగ్గరికి పంపడం మంచిదని మాకందరికీ ఏకాభిప్రాయం కలిగింది."},{"book":"అపొస్తలుల కార్యములు","chapter":"15","verse":"27","text":"అందువలన మన ప్రియమైన యూదానూ సీలనూ పంపుతున్నాం. వారు కూడా నోటిమాటతో ఈ విషయాలు మీకు తెలియజేస్తారు."},{"book":"అపొస్తలుల కార్యములు","chapter":"15","verse":"28","text":"‘విగ్రహాలకు అర్పించిన వాటినీ, రక్తాన్నీ, గొంతు నులిమి చంపిన దానినీ తినకూడదు. జారత్వానికి దూరంగా ఉండాలి’"},{"book":"అపొస్తలుల కార్యములు","chapter":"15","verse":"29","text":"అనే తప్పనిసరైన వీటి కంటే ఎక్కువైన ఏ భారాన్నీ మీ మీద మోపకూడదని, పరిశుద్ధాత్మకూ మాకూ అనిపించింది. వీటికి దూరంగా ఉండి జాగ్రత్త పడితే అది మీకు మేలు. సెలవు.”"},{"book":"అపొస్తలుల కార్యములు","chapter":"15","verse":"30","text":"ఆ పైన వారు వీడ్కోలు పలికి అంతియొకయ వచ్చి శిష్యులను సమకూర్చి ఆ ఉత్తరం ఇచ్చారు."},{"book":"అపొస్తలుల కార్యములు","chapter":"15","verse":"31","text":"వారు దాన్ని చదువుకుని ప్రోత్సాహం పొంది సంతోషించారు."},{"book":"అపొస్తలుల కార్యములు","chapter":"15","verse":"32","text":"యూదా, సీల కూడా ప్రవక్తలైనందున వారు చాలా మాటలతో సోదరులను ఆదరించి బలపరిచారు."},{"book":"అపొస్తలుల కార్యములు","chapter":"15","verse":"33","text":"వారు అక్కడ కొంతకాలం గడిపిన తరువాత, వారిని పంపిన"},{"book":"అపొస్తలుల కార్యములు","chapter":"15","verse":"34","text":"వారి దగ్గరికి తిరిగి వెళ్ళడానికి, సోదరులు వారిని ప్రశాంతంగా సాగనంపారు."},{"book":"అపొస్తలుల కార్యములు","chapter":"15","verse":"35","text":"అయితే పౌలు బర్నబా అంతియొకయలోనే ఉండి అనేకమందికి ప్రభువును బోధిస్తూ ప్రకటిస్తూ ఉన్నారు."},{"book":"అపొస్తలుల కార్యములు","chapter":"15","verse":"36","text":"కొన్ని రోజులైన తరువాత పౌలు “ఏ ఏ పట్టణాల్లో ప్రభువు వాక్కు ప్రకటించామో ఆ ప్రతి పట్టణంలో ఉన్న సోదరుల దగ్గరికి తిరిగి వెళ్ళి, వారెలా ఉన్నారో చూద్దాం” అని బర్నబాతో అన్నాడు."},{"book":"అపొస్తలుల కార్యములు","chapter":"15","verse":"37","text":"అప్పుడు మార్కు అనే పేరున్న యోహానును వెంటబెట్టుకుని వెళ్ళడానికి బర్నబా ఇష్టపడ్డాడు."},{"book":"అపొస్తలుల కార్యములు","chapter":"15","verse":"38","text":"అయితే పౌలు పంఫులియలో పరిచర్యకు తమతో రాకుండా విడిచి వెళ్ళిపోయిన వాణ్ణి వెంటబెట్టుకుని పోవడం భావ్యం కాదని తలంచాడు."},{"book":"అపొస్తలుల కార్యములు","chapter":"15","verse":"39","text":"ఇద్దరి మధ్య తీవ్రమైన భేదాభిప్రాయం రావడంతో వారు ఒకరి నొకరు విడిచి వేరైపోయారు. బర్నబా, మార్కును వెంటబెట్టుకుని ఓడ ఎక్కి సైప్రస్ వెళ్ళాడు."},{"book":"అపొస్తలుల కార్యములు","chapter":"15","verse":"40","text":"పౌలు సీలను ఎంపిక చేసుకుని, సోదరులు తనను ప్రభువు కృపకు అప్పగించగా బయలుదేరి,"},{"book":"అపొస్తలుల కార్యములు","chapter":"15","verse":"41","text":"సంఘాలను బలపరుస్తూ సిరియా కిలికియ దేశాల గుండా ప్రయాణం చేశాడు."}]}