{"data":[{"book":"UZakhariya","chapter":"4","verse":"1","text":"Ingilosi eyayikhuluma lami yabuya njalo yazangivusa njengomuntu evuswa ebuthongweni."},{"book":"UZakhariya","chapter":"4","verse":"2","text":"Yangibuza yathi, “Ubonani na?”"},{"book":"UZakhariya","chapter":"4","verse":"3","text":"Njalo kulezihlahla zama-oliva ezimbili eduze kwalo, esinye ngakwesokunene komganu, esinye kwesokhohlo.”"},{"book":"UZakhariya","chapter":"4","verse":"4","text":"Ngayibuza ingilosi eyayikhuluma lami, ngathi, “Kuyini lokhu, nkosi yami?”"},{"book":"UZakhariya","chapter":"4","verse":"5","text":"Yaphendula yathi, “Kawukwazi ukuthi yizinto bani lezi?”"},{"book":"UZakhariya","chapter":"4","verse":"6","text":"Yasisithi kimi, “Nanti ilizwi likaThixo kuZerubhabheli, ‘Hatshi ngempi kumbe ngamandla, kodwa ngoMoya wami,’ kutsho uThixo uSomandla."},{"book":"UZakhariya","chapter":"4","verse":"7","text":"Uvele uyini, wena ntaba enkulu? KuZerubhabheli uzakuba ngumhlabathi owendlalekileyo. Khonapho usezaletha ilitshe lokuphetha abantu bememeza besithi, ‘Nkulunkulu libusise! Nkulunkulu libusise!’ ”"},{"book":"UZakhariya","chapter":"4","verse":"8","text":"Kwasekufika ilizwi likaThixo kimi lisithi:"},{"book":"UZakhariya","chapter":"4","verse":"9","text":"“Izandla zikaZerubhabheli zisibekile isisekelo saleli ithempeli; izandla zakhe zizaliqedisa ukulakha. Ngakho lizakwazi ukuthi uThixo uSomandla ungithumile kini."},{"book":"UZakhariya","chapter":"4","verse":"10","text":"Ngubani oludelelayo usuku lwezinto ezincane? Amehlo kaThixo ayisikhombisa agcwala umhlaba wonke jikelele azathokozelela ukubona intambo yokuqondisa esandleni sikaZerubhabheli?”"},{"book":"UZakhariya","chapter":"4","verse":"11","text":"Ngasengiyibuza ingilosi, ngathi, “Lezi zihlahla ezimbili zama-oliva kwesokunene lakwesokhohlo phezu koluthi lwesibane ngezani?”"},{"book":"UZakhariya","chapter":"4","verse":"12","text":"Ngayibuza futhi ngathi, “Amahlumela la amabili omʼoliva eceleni kwezinti ezimbili zegolide okumpompoza kuzo amafutha aligolide zona ziyini?”"},{"book":"UZakhariya","chapter":"4","verse":"13","text":"Yaphendula yathi, “Kawuzazi ukuthi ziyini na?”"},{"book":"UZakhariya","chapter":"4","verse":"14","text":"Yasisithi, “Laba yibo ababili abagcotshiweyo ukukhonza iNkosi yomhlaba wonke.”"}]}