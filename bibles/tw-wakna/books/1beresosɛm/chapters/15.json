{"data":[{"book":"1 Beresosɛm","chapter":"15","verse":"1","text":"Afei, Dawid sisii adan bebree wɔ Dawid kurom. Bio, osiesiee baabi, sii ntamadan wɔ hɔ a ɔde Onyankopɔn Apam Adaka no besi."},{"book":"1 Beresosɛm","chapter":"15","verse":"2","text":"Afei, ɔhyɛɛ se, “Sɛ yɛma Onyankopɔn Apam Adaka no so de rekɔ a, obiara nni ho kwan sɛ ɔsoa bi gye Lewifo no nko ara. Awurade ayi wɔn sɛ, wɔn nko ara na ɛsɛ sɛ wɔsoa Awurade Apam Adaka no na wɔsom wɔ nʼanim daa daa.”"},{"book":"1 Beresosɛm","chapter":"15","verse":"3","text":"Dawid frɛɛ Israelfo nyinaa kɔɔ Yerusalem sɛ wɔmfa Apam Adaka no nkosi faako a wɔasiesie ama no no."},{"book":"1 Beresosɛm","chapter":"15","verse":"4","text":"Eyinom ne asɔfo ne Lewifo a wɔfrɛɛ wɔn no:"},{"book":"1 Beresosɛm","chapter":"15","verse":"5","text":"Wɔn a wofi Kohat abusua mu no, na wɔn dodow yɛ ɔha aduonu a Uriel tua wɔn ano."},{"book":"1 Beresosɛm","chapter":"15","verse":"6","text":"Wɔn a wofi Merari abusua mu no, na wɔn dodow yɛ ahannu aduonu (220), a Asaia da wɔn ano."},{"book":"1 Beresosɛm","chapter":"15","verse":"7","text":"Wɔn a wofi Gersom abusua mu no, na wɔn dodow yɛ ɔha aduasa (130), a Yoel da wɔn ano."},{"book":"1 Beresosɛm","chapter":"15","verse":"8","text":"Na Elisafan asefo yɛ ahannu (200) a Semaia da wɔn ano."},{"book":"1 Beresosɛm","chapter":"15","verse":"9","text":"Na Hebron asefo yɛ aduɔwɔtwe (80) a Eliel tua wɔn ano."},{"book":"1 Beresosɛm","chapter":"15","verse":"10","text":"Na Usiel asefo yɛ ɔha ne dumien (112) a Aminadab tua wɔn ano."},{"book":"1 Beresosɛm","chapter":"15","verse":"11","text":"Afei, Dawid frɛɛ asɔfo Sadok ne Abiatar ne saa Lewifo mpanyimfo yi: Uriel, Asaia, Yoel, Semaia, Eliel ne Aminadab."},{"book":"1 Beresosɛm","chapter":"15","verse":"12","text":"Ɔka kyerɛɛ wɔn se, “Mo na moyɛ Lewifo mmusua mu ntuanofo. Mo ne Lewifo a wɔka mo ho nyinaa nnwira mo ho, sɛnea ɛbɛyɛ a mubetumi de Awurade, Israel Nyankopɔn, Apam Adaka no bɛba beae a masiesie ama no no."},{"book":"1 Beresosɛm","chapter":"15","verse":"13","text":"Esiane sɛ kan no mo Lewifo ansoa Apam Adaka no nti, Awurade, yɛn Nyankopɔn, abufuw sɔre tiaa yɛn. Yɛammisa Onyankopɔn ɔkwan pa a ɛsɛ sɛ yɛfa so soa.”"},{"book":"1 Beresosɛm","chapter":"15","verse":"14","text":"Enti asɔfo no ne Lewifo no dwiraa wɔn ho, sɛnea ɛbɛyɛ a wobetumi de Awurade, Israel Nyankopɔn Apam Adaka no akɔ Yerusalem."},{"book":"1 Beresosɛm","chapter":"15","verse":"15","text":"Na Lewifo no soaa Onyankopɔn Apam Adaka no wɔ wɔn mmati so a, nnua a wɔde soa no hyehyɛ ho pɛpɛɛpɛ, sɛnea Mose hyɛɛ wɔn no."},{"book":"1 Beresosɛm","chapter":"15","verse":"16","text":"Dawid hyɛɛ Lewifo mpanyimfo no nso sɛ wɔntew Lewifo nnwontofo kuw, wɔn a wonim nnwonto, ne wɔn a wɔwɔ nnwonto ho nimdeɛ na wɔmfa mmɛnta, mmɛn, asankuten ne kyɛnkyɛn mmɛto anigye nnwom."},{"book":"1 Beresosɛm","chapter":"15","verse":"17","text":"Na Lewifo no yii Yoel babarima Heman, Berekia babarima Asaf ne Kusaia babarima Etan a wofi Merari abusua mu, ma wodii nnwontofo no anim."},{"book":"1 Beresosɛm","chapter":"15","verse":"18","text":"Woyii saa mmarima yi sɛ wɔn aboafo: Sakaria, Ben, Yaasiel, Semiramot, Yehiel, Uni, Eliab, Benaia, Maaseia, Matitia, Elifelehu, Mikneia ne apon ano ahwɛfo Obed-Edom ne Yeiel."},{"book":"1 Beresosɛm","chapter":"15","verse":"19","text":"Woyii Heman, Asaf ne Etan sɛ wɔmmɔ kɔbere mfrafrae kyɛnkyɛn no."},{"book":"1 Beresosɛm","chapter":"15","verse":"20","text":"Woyii Sakaria, Asiel, Semiramot, Yehiel, Uni, Eliab, Maaseia ne Benaia sɛ wɔmmɔ mmɛnta no."},{"book":"1 Beresosɛm","chapter":"15","verse":"21","text":"Woyii Matitia, Elifelehu, Miknela, Obed-Edom, Yeiel ne Asasia sɛ wɔmmɔ asankuten no."},{"book":"1 Beresosɛm","chapter":"15","verse":"22","text":"Woyii Kenania a ɔyɛ Lewifo panyin no sɛ ɔnna nnwontokuw no ano, esiane ne nimdeɛ nti."},{"book":"1 Beresosɛm","chapter":"15","verse":"23","text":"Woyii Berekia ne Elkana sɛ wɔnwɛn Apam Adaka no."},{"book":"1 Beresosɛm","chapter":"15","verse":"24","text":"Sebania, Yosafat, Netanel, Amasai, Sakaria, Benaia ne Elieser a wɔn nyinaa yɛ asɔfo no na wɔbɛto santen adi Onyankopɔn Apam Adaka no anim, ahyɛn ntorobɛnto no. Woyii Obed-Edom ne Yehia sɛ wɔnwɛn Apam Adaka no."},{"book":"1 Beresosɛm","chapter":"15","verse":"25","text":"Enti Dawid ne Israel mpanyimfo ne asraafo so asahene no de ahokeka a ɛso bi nni kɔɔ Obed-Edom fi sɛ wɔrekɔfa Awurade Apam Adaka no akɔ Yerusalem."},{"book":"1 Beresosɛm","chapter":"15","verse":"26","text":"Na esiane sɛ akyinnye biara nni ho sɛ Awurade ka Lewifo a wɔso Awurade Apam Adaka no ho no nti, wɔde anantwinini ason ne adwennini ason bɔɔ afɔre."},{"book":"1 Beresosɛm","chapter":"15","verse":"27","text":"Wɔhyɛɛ Dawid sirikyi atade fɛfɛ bi. Saa ara na Lewifo a wɔsoaa Apam Adaka no, nnwontofo no ne Kenania a ɔyɛ nnwontofo no kwankyerɛfo no nso yɛe. Na Dawid hyɛ asɔfo nguguso bi nso."},{"book":"1 Beresosɛm","chapter":"15","verse":"28","text":"Enti Israel nyinaa de ahokeka, osebɔ, mmɛnhyɛn ne ntorobɛntohyɛn, akasaewosow, mmɛnta ne asankutenbɔ de Awurade Apam Adaka no kɔɔ Yerusalem."},{"book":"1 Beresosɛm","chapter":"15","verse":"29","text":"Na bere a Awurade Apam Adaka no wuraa Dawid kurow mu no, Saulo babea Mikal too nʼani hwɛɛ fam, fii ne mfɛnsere mu. Bere a ohuu sɛ ɔhene Dawid resaw na ɔde anigye rehuruhuruw no, obuu no animtiaa wɔ ne koma mu."}]}