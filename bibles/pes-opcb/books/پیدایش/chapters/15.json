{"data":[{"book":"پیدایش","chapter":"15","verse":"1","text":"بعد از این وقایع، خداوند در رویا به ابرام چنین گفت: «ای ابرام نترس، زیرا من همچون سپر از تو محافظت خواهم کرد و اجری بسیار عظیم به تو خواهم داد.»"},{"book":"پیدایش","chapter":"15","verse":"2","text":"اما ابرام در پاسخ گفت: «ای خداوند یهوه، این اجر تو چه فایده‌ای برای من دارد، زیرا که من فرزندی ندارم و این العازار دمشقی، غلام من، صاحب ثروتم خواهد شد."},{"book":"پیدایش","chapter":"15","verse":"3","text":"تو به من نسلی نبخشیده‌ای، پس غلامم وارث من خواهد شد.»"},{"book":"پیدایش","chapter":"15","verse":"4","text":"سپس خداوند به او فرمود: «این غلام وارث تو نخواهد شد، زیرا تو خود پسری خواهی داشت و او وارث همه ثروتت خواهد شد.»"},{"book":"پیدایش","chapter":"15","verse":"5","text":"خداوند شب هنگام ابرام را به بیرون خانه فرا خواند و به او فرمود: «ستارگان آسمان را بنگر و ببین آیا می‌توانی آنها را بشماری؟ نسل تو نیز چنین بی‌شمار خواهد بود.»"},{"book":"پیدایش","chapter":"15","verse":"6","text":"آنگاه ابرام به خداوند ایمان آورد و خداوند این را برای او عدالت به شمار آورد."},{"book":"پیدایش","chapter":"15","verse":"7","text":"خدا به ابرام فرمود: «من همان خداوندی هستم که تو را از شهر اور کلدانیان بیرون آوردم تا این سرزمین را به تو دهم.»"},{"book":"پیدایش","chapter":"15","verse":"8","text":"اما ابرام در پاسخ گفت: «خداوند یهوه، چگونه مطمئن شوم که تو این سرزمین را به من خواهی داد؟»"},{"book":"پیدایش","chapter":"15","verse":"9","text":"خداوند به او فرمود: «یک گوسالهٔ مادهٔ سه ساله، یک بز مادهٔ سه ساله، یک قوچ سه ساله، یک قمری و یک کبوتر برای من بیاور.»"},{"book":"پیدایش","chapter":"15","verse":"10","text":"ابرام همۀ اینها را نزد خداوند آورد و هر کدام را از بالا تا پایین دو نصف کرد و پاره‌های هر کدام از آنها را در مقابل هم گذاشت؛ ولی پرنده‌ها را نصف نکرد."},{"book":"پیدایش","chapter":"15","verse":"11","text":"و لاشخورهایی را که بر اجساد حیوانات می‌نشستند، دور نمود."},{"book":"پیدایش","chapter":"15","verse":"12","text":"هنگام غروب، ابرام به خواب عمیقی فرو رفت. در عالم خواب، تاریکی وحشتناکی او را احاطه کرد."},{"book":"پیدایش","chapter":"15","verse":"13","text":"آنگاه خداوند به ابرام فرمود: «یقین بدان که نسل تو مدت چهارصد سال در مملکت بیگانه‌ای بندگی خواهند کرد و مورد ظلم و ستم قرار خواهند گرفت."},{"book":"پیدایش","chapter":"15","verse":"14","text":"اما من آن قومی را که ایشان را اسیر سازند، مجازات خواهم نمود و سرانجام نسل تو با اموال زیاد از آنجا بیرون خواهند آمد."},{"book":"پیدایش","chapter":"15","verse":"15","text":"(تو نیز در کمال پیری در آرامش خواهی مُرد و دفن شده، به پدرانت خواهی پیوست.)"},{"book":"پیدایش","chapter":"15","verse":"16","text":"آنها بعد از چهار نسل، به این سرزمین باز خواهند گشت، زیرا شرارت قوم اموری که در اینجا زندگی می‌کنند، هنوز به اوج خود نرسیده است.»"},{"book":"پیدایش","chapter":"15","verse":"17","text":"وقتی آفتاب غروب کرد و هوا تاریک شد، تنوری پُر دود و مشعلی فروزان از وسط پاره‌های حیوانات گذشت."},{"book":"پیدایش","chapter":"15","verse":"18","text":"آن روز خداوند با ابرام عهد بست و فرمود: «من این سرزمین را از مرز مصر تا رود فرات به نسل تو می‌بخشم،"},{"book":"پیدایش","chapter":"15","verse":"19","text":"یعنی سرزمین اقوام قینی، قِنِزّی، قَدمونی،"},{"book":"پیدایش","chapter":"15","verse":"20","text":"حیتّی، فِرزّی، رِفایی،"},{"book":"پیدایش","chapter":"15","verse":"21","text":"اَموری، کَنعانی، جِرجاشی و یِبوسی را.»"}]}