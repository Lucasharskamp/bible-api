{"data":[{"book":"अह","chapter":"11","verse":"1","text":"फ़िर ख़ुदावन्द ने मूसा और हारून से कहा,"},{"book":"अह","chapter":"11","verse":"2","text":"“तुम बनी — इस्राईल से कहो कि ज़मीन के सब हैवानात में से जिन जानवरों को तुम खा सकते हो वह यह हैं।"},{"book":"अह","chapter":"11","verse":"3","text":"जानवरों में जिनके पाँव अलग और चिरे हुए हैं और वह जुगाली करते हैं, तुम उनको खाओ।"},{"book":"अह","chapter":"11","verse":"4","text":"मगर जो जुगाली करते हैं या जिनके पाँव अलग हैं, उन में से तुम इन जानवरों को न खाना; या'नी ऊँट को, क्यूँकि वह जुगाली करता है लेकिन उसके पाँव अलग नहीं, इसलिए वह तुम्हारे लिए नापाक है।"},{"book":"अह","chapter":"11","verse":"5","text":"और साफ़ान को, क्यूँकि वह जुगाली करता है लेकिन उसके पाँव अलग नहीं, वह भी तुम्हारे लिए नापाक है।"},{"book":"अह","chapter":"11","verse":"6","text":"और ख़रगोश को, क्यूँकि वह जुगाली तो करता है लेकिन उसके पाँव अलग नहीं, वह भी तुम्हारे लिए नापाक है।"},{"book":"अह","chapter":"11","verse":"7","text":"और सूअर को, क्यूँकि उसके पाँव अलग और चिरे हुए हैं लेकिन वह जुगाली नहीं करता, वह भी तुम्हारे लिए नापाक है।"},{"book":"अह","chapter":"11","verse":"8","text":"तुम उनका गोश्त न खाना और उन की लाशों को न छूना, वह तुम्हारे लिए नापाक हैं।"},{"book":"अह","chapter":"11","verse":"9","text":"“जो जानवर पानी में रहते हैं उन में से तुम इनको खाना, या'नी समन्दरों और दरियाओं वग़ैरह के जानवरो में, जिनके पर और छिल्के हों तुम उन्हें खाओ।"},{"book":"अह","chapter":"11","verse":"10","text":"लेकिन वह सब जानदार जो पानी में या'नी समन्दरों और दरियाओं वग़ैरह में चलते फिरते और रहते हैं, लेकिन उनके पर और छिल्के नहीं होते, वह तुम्हारे लिए मकरूह हैं।"},{"book":"अह","chapter":"11","verse":"11","text":"और वह तुम्हारे लिए मकरूह ही रहें। तुम उनका गोश्त न खाना और उन की लाशों से कराहियत करना।"},{"book":"अह","chapter":"11","verse":"12","text":"पानी के जिस किसी जानदार के न पर हों और न छिल्के, वह तुम्हारे लिए मकरूह हैं।"},{"book":"अह","chapter":"11","verse":"13","text":"'और परिन्दों में जो मकरूह होने की वजह से कभी खाए न जाएँ और जिन से तुम्हें कराहियत करना है वो यह हैं। उक़ाब और उस्तख़्वान ख़्वार और लगड़,"},{"book":"अह","chapter":"11","verse":"14","text":"और चील और हर क़िस्म का बाज़,"},{"book":"अह","chapter":"11","verse":"15","text":"और हर क़िस्म के कव्वे,"},{"book":"अह","chapter":"11","verse":"16","text":"और शुतरमुर्ग़ और चुग़द और कोकिल और हर क़िस्म के शाहीन,"},{"book":"अह","chapter":"11","verse":"17","text":"और बूम और हड़गीला और उल्लू,"},{"book":"अह","chapter":"11","verse":"18","text":"और क़ाज़ और हवासिल और गिद्ध,"},{"book":"अह","chapter":"11","verse":"19","text":"और लक़लक़ और सब क़िस्म के बगुले और हुद — हुद, और चमगादड़।"},{"book":"अह","chapter":"11","verse":"20","text":"“और सब परदार रेंगने वाले जानदार जितने चार पाँवों के बल चलते हैं, वह तुम्हारे लिए मकरूह हैं।"},{"book":"अह","chapter":"11","verse":"21","text":"मगर परदार रेंगने वाले जानदारों में से जो चार पाँव के बल चलते हैं तुम उन जानदारों को खा सकते हो, जिनके ज़मीन के ऊपर कूदने फाँदने को पाँव के ऊपर टाँगें होती हैं,"},{"book":"अह","chapter":"11","verse":"22","text":"वह जिन्हें तुम खा सकते हो यह हैं, हर क़िस्म की टिड्डी और हर क़िस्म का सुलि'आम और हर क़िस्म का झींगर और हर क़िस्म का टिड्डा।"},{"book":"अह","chapter":"11","verse":"23","text":"लेकिन सब परदार रेंगने वाले जानदार जिनके चार पाँव हैं, वह तुम्हारे लिए मकरूह हैं।"},{"book":"अह","chapter":"11","verse":"24","text":"'और इन से तुम नापाक ठहरोगे, जो कोई इन में से किसी की लाश को छुए वह शाम तक नापाक रहेगा।"},{"book":"अह","chapter":"11","verse":"25","text":"और जो कोई इन की लाश में से कुछ भी उठाए वह अपने कपड़े धो डाले और वह शाम तक नापाक रहेगा।"},{"book":"अह","chapter":"11","verse":"26","text":"और सब चारपाए जिनके पाँव अलग हैं लेकिन वह चिरे हुए नहीं और न वह जुगाली करते हैं, वह तुम्हारे लिए नापाक हैं; जो कोई उन को छुए वह नापाक ठहरेगा।"},{"book":"अह","chapter":"11","verse":"27","text":"और चार पाँवों पर चलने वाले जानवरों में से जितने अपने पंजों के बल चलते हैं, वह भी तुम्हारे लिए नापाक हैं। जो कोई उन की लाश को छुए वह शाम तक नापाक रहेगा।"},{"book":"अह","chapter":"11","verse":"28","text":"और जो कोई उन की लाश को उठाए वह अपने कपड़े धो डाले और वह शाम तक नापाक रहेगा। यह सब तुम्हारे लिए नापाक हैं।"},{"book":"अह","chapter":"11","verse":"29","text":"“और ज़मीन पर के रेंगने वाले जानवरों में से जो तुम्हारे लिए नापाक हैं वह यह हैं, या'नी नेवला और चूहा और हर क़िस्म की बड़ी छिपकली,"},{"book":"अह","chapter":"11","verse":"30","text":"और हिरजून और गोह और छिपकली और सान्डा और गिरगिट।"},{"book":"अह","chapter":"11","verse":"31","text":"सब रेंगने वाले जानदारों में से यह तुम्हारे लिए नापाक हैं, जो कोई उनके मरे पीछे उन को छुए वह शाम तक नापाक रहेगा।"},{"book":"अह","chapter":"11","verse":"32","text":"और जिस चीज़ पर वह मरे पीछे गिरें वह चीज़ नापाक होगी, चाहे वह लकडी का बर्तन हो या कपड़ा या चमड़ा या बोरा हो, चाहे किसी का कैसा ही बर्तन हो, ज़रूर है कि वह पानी में डाला जाए और वह शाम तक नापाक रहेगा, इस के बाद वह पाक ठहरेगा।"},{"book":"अह","chapter":"11","verse":"33","text":"और अगर इनमें से कोई किसी मिट्टी के बर्तन में गिर जाए तो जो कुछ उस में है वह नापाक होगा, और बर्तन को तुम तोड़ डालना।"},{"book":"अह","chapter":"11","verse":"34","text":"उसके अन्दर अगर खाने की कोई चीज़ हो जिस में पानी पड़ा हुआ हो, तो वह भी नापाक ठहरेगी; और अगर ऐसे बर्तन में पीने के लिए कुछ हो तो वह नापाक होगा"},{"book":"अह","chapter":"11","verse":"35","text":"और जिस चीज़ पर उनकी लाश का कोई हिस्सा गिरे, चाहे वह तनूर हो या चूल्हा, वह नापाक होगी और तोड़ डाली जाए। ऐसी चीज़ें नापाक होती हैं और वह तुम्हारे लिए भी नापाक हों,"},{"book":"अह","chapter":"11","verse":"36","text":"मगर चश्मा या तालाब जिस में बहुत पानी हो वह पाक रहेगा, लेकिन जो कुछ उन की लाश से छू जाए वह नापाक होगा।"},{"book":"अह","chapter":"11","verse":"37","text":"और अगर उन की लाश का कुछ हिस्सा किसी बोने के बीज पर गिरे तो वह बीज पाक रहेगा;"},{"book":"अह","chapter":"11","verse":"38","text":"लेकिन अगर बीज पर पानी डाला गया हो और इसके बाद उन की लाश में से कुछ उस पर गिरा हो, तो वह तुम्हारे लिए नापाक होगा।"},{"book":"अह","chapter":"11","verse":"39","text":"“और जिन जानवरों को तुम खा सकते हो, अगर उन में से कोई मर जाए तो जो कोई उस की लाश को छुए वह शाम तक नापाक रहेगा।"},{"book":"अह","chapter":"11","verse":"40","text":"और जो कोई उनकी लाश में से कुछ खाए, वह अपने कपड़े धो डाले और वह शाम तक नापाक रहेगा; और जो कोई उन की लाश को उठाए, वह अपने कपड़े धो डाले और वह शाम तक नापाक रहेगा।"},{"book":"अह","chapter":"11","verse":"41","text":"'और सब रेंगने वाले जानदार जो ज़मीन पर रेंगते हैं, मकरूह हैं और कभी खाए न जाएँ।"},{"book":"अह","chapter":"11","verse":"42","text":"और ज़मीन पर के सब रेंगने वाले जानदारों में से, जितने पेट या चार पाँवों के बल चलते हैं या जिनके बहुत से पाँव होते हैं, उनको तुम न खाना क्यूँकि वह मकरूह हैं।"},{"book":"अह","chapter":"11","verse":"43","text":"और तुम किसी रेंगने वाले जानदार की वजह से जो ज़मीन पर रेंगता है, अपने आप को मकरूह न बना लेना और न उन से अपने आप को नापाक करना के नजिस हो जाओ;"},{"book":"अह","chapter":"11","verse":"44","text":"क्यूँकि मैं ख़ुदावन्द तुम्हारा ख़ुदा हूँ, इसलिए अपने आप को पाक करना और पाक होना क्यूँकि मैं क़ुद्दूस हूँ, इसलिए तुम किसी तरह के रेंगने वाले जानदार से जो ज़मीन पर चलता है, अपने आप को नापाक न करना;"},{"book":"अह","chapter":"11","verse":"45","text":"क्यूँकि मैं ख़ुदावन्द हूँ, और तुमको मुल्क — ए — मिस्र से इसी लिए निकाल कर लाया हूँ कि मैं तुम्हारा ख़ुदा ठहरूँ। इसलिए तुम पाक होना क्यूँकि मैं क़ुद्दुस हूँ।”"},{"book":"अह","chapter":"11","verse":"46","text":"हैवानात, और परिन्दों, और आबी जानवरों, और ज़मीन पर के सब रेंगने वाले जानदारों के बारे में शरा' यही है;"},{"book":"अह","chapter":"11","verse":"47","text":"ताकि पाक और नापाक में, और जो जानवर खाए जा सकते हैं और जो नहीं खाए जा सकते, उनके बीच इम्तियाज़ किया जाए।"}]}