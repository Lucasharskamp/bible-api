{"data":[{"book":"1 Коринфян","chapter":"16","verse":"1","text":"А щодо збирання пожертв для святих, то робіть так само, як я наказав церквам із Галатії:"},{"book":"1 Коринфян","chapter":"16","verse":"2","text":"першого дня тижня нехай кожен із вас відкладає щось, збираючи відповідно до своїх можливостей, щоб, коли я прийду, не треба було збирати пожертвувань."},{"book":"1 Коринфян","chapter":"16","verse":"3","text":"А коли прибуду, то тих, кого ви визнаєте гідними, пошлю з листом віднести ваш дар у Єрусалим."},{"book":"1 Коринфян","chapter":"16","verse":"4","text":"Якщо ж і мені треба буде туди піти, то вони підуть зі мною."},{"book":"1 Коринфян","chapter":"16","verse":"5","text":"Я прибуду до вас, коли пройду Македонію, бо проходитиму Македонію."},{"book":"1 Коринфян","chapter":"16","verse":"6","text":"Можливо, пробуду у вас якийсь час або навіть перезимую, щоб потім ви провели мене, куди б я не йшов."},{"book":"1 Коринфян","chapter":"16","verse":"7","text":"Адже цього разу я не хочу побачити вас лише мимохідь, а сподіваюсь якийсь час пробути з вами, якщо дозволить Господь."},{"book":"1 Коринфян","chapter":"16","verse":"8","text":"А до П’ятдесятниці я пробуду в Ефесі,"},{"book":"1 Коринфян","chapter":"16","verse":"9","text":"бо переді мною були відкриті широкі двері для плідного служіння, хоча противників багато."},{"book":"1 Коринфян","chapter":"16","verse":"10","text":"Якщо прийде Тимофій, дивіться, щоб йому серед вас було нічого боятися, бо він, як і я, виконує діло Господнє."},{"book":"1 Коринфян","chapter":"16","verse":"11","text":"Тому нехай ніхто його не зневажає. Проведіть його з миром, щоб він прибув до мене, оскільки я чекаю його разом із братами."},{"book":"1 Коринфян","chapter":"16","verse":"12","text":"А щодо брата Аполлоса, то я дуже просив його прийти до вас із братами, але йому не хотілося приходити зараз. Він прийде, як буде нагода."},{"book":"1 Коринфян","chapter":"16","verse":"13","text":"Пильнуйте, стійте у вірі, будьте мужні та сильні!"},{"book":"1 Коринфян","chapter":"16","verse":"14","text":"Нехай між вами все робиться з любов’ю."},{"book":"1 Коринфян","chapter":"16","verse":"15","text":"Закликаю вас, брати: ви знаєте, що дім Стефана – перший плід Ахаї16:15 Римська провінція зі столицею в Коринфі. і що вони віддали себе служінню святим,"},{"book":"1 Коринфян","chapter":"16","verse":"16","text":"підкорюйтеся таким і всім, хто служить разом із ними й важко працює."},{"book":"1 Коринфян","chapter":"16","verse":"17","text":"Радію через прибуття Стефана, Фортуната й Ахаїка, бо вони заповнили вашу відсутність"},{"book":"1 Коринфян","chapter":"16","verse":"18","text":"і заспокоїли мій та ваш дух. Цінуйте таких."},{"book":"1 Коринфян","chapter":"16","verse":"19","text":"Церкви з Азії вітають вас. Акила та Прискілла щиро вітають вас у Господі разом із їхньою домашньою церквою."},{"book":"1 Коринфян","chapter":"16","verse":"20","text":"Усі брати вітають вас. Вітайте одне одного святим цілунком."},{"book":"1 Коринфян","chapter":"16","verse":"21","text":"Привітання написане моєю, Павловою, рукою."},{"book":"1 Коринфян","chapter":"16","verse":"22","text":"Якщо хтось не любить Господа, нехай буде проклятий! Марана та!16:22 У перекладі з арамейської: Прийди, Господи!"},{"book":"1 Коринфян","chapter":"16","verse":"23","text":"Нехай благодать Господа Ісуса буде з вами!"},{"book":"1 Коринфян","chapter":"16","verse":"24","text":"Моя любов з усіма вами в Христі Ісусі. Амінь."}]}