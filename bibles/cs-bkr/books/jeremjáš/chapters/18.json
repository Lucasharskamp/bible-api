{"data":[{"book":"Jeremjáš","chapter":"18","verse":"1","text":"Slovo, kteréž se stalo k Jeremiášovi od Hospodina, řkoucí:"},{"book":"Jeremjáš","chapter":"18","verse":"2","text":"Vstaň a sejdi do domu hrnčířova, a tam způsobím to, abys slyšel slova má."},{"book":"Jeremjáš","chapter":"18","verse":"3","text":"I sešel jsem do domu hrnčířova, a aj, on dělal dílo na kruzích."},{"book":"Jeremjáš","chapter":"18","verse":"4","text":"Když se pak zkazila nádoba v ruce hrnčířově, kterouž on dělal z hliny, tehdy zase udělal z ní nádobu jinou, jakouž se dobře líbilo hrnčíři udělati."},{"book":"Jeremjáš","chapter":"18","verse":"5","text":"I stalo se slovo Hospodinovo ke mně, řkoucí:"},{"book":"Jeremjáš","chapter":"18","verse":"6","text":"Zdaliž jako hrnčíř tento nemohl bych nakládati s vámi, ó dome Izraelský? dí Hospodin. Aj, jakož hlina v ruce hrnčíře, tak jste vy v ruce mé, ó dome Izraelský."},{"book":"Jeremjáš","chapter":"18","verse":"7","text":"Mluvil-li bych proti národu a proti království, že je v okamžení vypléním a zkazím, i vyhubím,"},{"book":"Jeremjáš","chapter":"18","verse":"8","text":"Však odvrátil-li by se národ ten od nešlechetnosti své, proti němuž bych mluvil: i já litoval bych toho zlého, kteréž jsem myslil učiniti jemu."},{"book":"Jeremjáš","chapter":"18","verse":"9","text":"Zase mluvil-li bych o národu a o království, že je v okamžení vzdělám a vštípím,"},{"book":"Jeremjáš","chapter":"18","verse":"10","text":"Však činil-li by, což zlého jest před očima mýma, neposlouchaje hlasu mého: i já litoval bych dobrodiní toho, kteréž bych řekl učiniti jemu."},{"book":"Jeremjáš","chapter":"18","verse":"11","text":"Protož nyní rci mužům Judským i obyvatelům Jeruzalémským, řka: Takto praví Hospodin: Aj, já strojím na vás zlou věc, a obrátím na vás pohromu; navraťtež se již jeden každý od cesty své zlé, a polepšte cest svých i předsevzetí svých."},{"book":"Jeremjáš","chapter":"18","verse":"12","text":"Kteřížto řekli: To nic, nebo za myšlénkami svými půjdeme, a jeden každý zdání srdce svého nešlechetného vykonávati budeme."},{"book":"Jeremjáš","chapter":"18","verse":"13","text":"Protož takto praví Hospodin: Vyptejte se nyní mezi pohany, slýchal-li kdo takové věci? Mrzkosti veliké dopustila se panna Izraelská."},{"book":"Jeremjáš","chapter":"18","verse":"14","text":"Zdaliž kdo pohrdá čerstvou vodou Libánskou z skály? Zdaž pohrdají vodami studenými odjinud běžícími?"},{"book":"Jeremjáš","chapter":"18","verse":"15","text":"Lid pak můj zapomenuvše se na mne, kadí marnosti. Nebo k úrazu je přivodí na cestách jejich, na stezkách starobylých, chodíce stezkami cesty neprotřené,"},{"book":"Jeremjáš","chapter":"18","verse":"16","text":"Tak abych musil obrátiti zemi jejich v poušť na odivu věčnou; každý, kdož by šel skrze ni, aby se užasl, a pokynul hlavou svou."},{"book":"Jeremjáš","chapter":"18","verse":"17","text":"Větrem východním rozptýlím je před nepřítelem; hřbetem a ne tváří pohledím na ně v čas bídy jejich."},{"book":"Jeremjáš","chapter":"18","verse":"18","text":"I řekli: Poďte a vymyslme proti Jeremiášovi nějakou chytrost; neboť nezhyne zákon od kněze, ani rada od moudrého, ani slovo od proroka. Poďte a zarazme jej jazykem, a nemějme pozoru na žádná slova jeho."},{"book":"Jeremjáš","chapter":"18","verse":"19","text":"Pozoruj mne, Hospodine, a slyš hlas těch, kteříž se vadí se mnou."},{"book":"Jeremjáš","chapter":"18","verse":"20","text":"Zdaliž má odplacováno býti za dobré zlým, že mi jámu kopají? Rozpomeň se, že jsem se postavoval před oblíčejem tvým, abych se přimlouval k jejich dobrému, a odvrátil prchlivost tvou od nich."},{"book":"Jeremjáš","chapter":"18","verse":"21","text":"Protož dopusť na syny jejich hlad, a způsob to, ať jsou násilně zmordování mečem, a nechť jsou ženy jejich osiřelé a ovdovělé, a muži jejich ať jsou ukrutně zmordováni, a mládenci jejich zbiti mečem v boji."},{"book":"Jeremjáš","chapter":"18","verse":"22","text":"Nechť jest slýchati křik z domů jejich, když přivedeš na ně vojsko náhle. Nebo vykopali jámu, aby popadli mne, a osídla polékli nohám mým;"},{"book":"Jeremjáš","chapter":"18","verse":"23","text":"Ješto ty, Hospodine, povědom jsi vší rady jejich o mém usmrcení. Nebuď milostiv nepravosti jejich, a hříchu jejich před tváří svou neshlazuj, ale nechť jsou k úrazu dostrčeni před oblíčejem tvým, a v čas prchlivosti své s nimi zacházej."}]}