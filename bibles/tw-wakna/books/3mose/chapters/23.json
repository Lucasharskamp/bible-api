{"data":[{"book":"3 Mose","chapter":"23","verse":"1","text":"Awurade ka kyerɛɛ Mose se,"},{"book":"3 Mose","chapter":"23","verse":"2","text":"“Ma Israelfo nte sɛ, ‘Eyinom ne mʼafahyɛ ahorow a mahyehyɛ, Awurade afahyɛ ahorow no a ɛsɛ sɛ mudi no sɛ nhyiamu kronkron."},{"book":"3 Mose","chapter":"23","verse":"3","text":"“ ‘Mowɔ nnansia a mode yɛ adwuma, na da a ɛto so ason no yɛ Homeda a mode home, da a moyɛ nhyiamu kronkron. Ɛnsɛ sɛ moyɛ adwuma biara wɔ faako a mote. Ɛyɛ Homeda ma Awurade."},{"book":"3 Mose","chapter":"23","verse":"4","text":"“ ‘Eyinom ne Awurade aponto, nhyiamu kronkron a ɛsɛ sɛ mobɔ bere a wɔahyɛ no ho dawuru:"},{"book":"3 Mose","chapter":"23","verse":"5","text":"Wofi Awurade Twam Afahyɛ no ase wɔ ɔsram a edi kan no da ɛto so dunan no anwummere."},{"book":"3 Mose","chapter":"23","verse":"6","text":"Awurade Apiti Afahyɛ nso, wofi ase saa ɔsram no da a ɛto so dunum; na mubedi apiti nnanson."},{"book":"3 Mose","chapter":"23","verse":"7","text":"Afahyɛ no da a edi kan no, nnipa no nyinaa bɛbɔ ahotew gua na obiara renyɛ adwuma a ɛyɛ den biara."},{"book":"3 Mose","chapter":"23","verse":"8","text":"Nnanson no mu no, mommɔ ɔhyew afɔre mma Awurade da biara. Na da a ɛto so ason no, mobɛyɛ nhyiamu kronkron a obiara renyɛ adwuma.’ ”"},{"book":"3 Mose","chapter":"23","verse":"9","text":"Awurade ka kyerɛɛ Mose se,"},{"book":"3 Mose","chapter":"23","verse":"10","text":"“Kasa kyerɛ Israelfo no se, ‘Sɛ mudu asase a mede bɛma mo no so na mutwa mo nnɔbae a, momfa nnɔbae afiafi no mu baako nkɔma ɔsɔfo."},{"book":"3 Mose","chapter":"23","verse":"11","text":"Obehim no wɔ Awurade anim de akyerɛ sɛ ɔde rema no na Awurade begye sɛ mo akyɛde."},{"book":"3 Mose","chapter":"23","verse":"12","text":"Da no ara, mode odwennini a wadi afe a onnii dɛm bɛbɔ Awurade ɔhyew afɔre,"},{"book":"3 Mose","chapter":"23","verse":"13","text":"ne nʼaduan afɔrebɔde a ɛyɛ esiam kilogram abiɛsa a wɔde ngo afra. Ɛbɛyɛ ɔhyew afɔre a eyi hua dɛdɛ ma Awurade. Wɔde nsa lita anan ne fa afɔrebɔde bɛka ho."},{"book":"3 Mose","chapter":"23","verse":"14","text":"Ɛnsɛ sɛ mudi brodo biara, sɛ ɛyɛ aduan a wɔato anaa ɛyɛ foforo, kosi da a mode saa afɔrebɔde yi bɛbrɛ mo Nyankopɔn. Eyi bɛyɛ ahyɛde a ɛbɛtena hɔ daa ama awo ntoatoaso a ɛbɛba no wɔ baabiara a mobɛtena."},{"book":"3 Mose","chapter":"23","verse":"15","text":"“ ‘Homeda no akyi da a edi kan a wɔmaa atoko afiafi mu baako so him no Awurade anim sɛ afɔrebɔde no, mubefi ase abubu nnaawɔtwe ason."},{"book":"3 Mose","chapter":"23","verse":"16","text":"Monkan adaduonum a ekosi homeda a ɛto so ason no akyi da koro na momfa atoko foforo mmɛbɔ afɔre mma Awurade."},{"book":"3 Mose","chapter":"23","verse":"17","text":"Eyi bɛyɛ brodo abien a mode befi mo afi mu bɛba. Na wobehim no wɔ Awurade anim sɛ afɔrebɔ no. Momfa asikresiam lita anan a wɔde mmɔkaw afra nto saa brodo yi. Ɛyɛ mo aduan a edi kan afɔrebɔde a mode rema Awurade."},{"book":"3 Mose","chapter":"23","verse":"18","text":"Mode brodo ne nsa bɛka nguamma ason a wɔadi afe a dɛm biara nni wɔn ho ne nantwi ba baako ne adwennini abien ho abɔ ɔhyew afɔre ama Awurade. Eyinom nyinaa yɛ ogya afɔrebɔde a ɛsɔ Awurade ani yiye."},{"book":"3 Mose","chapter":"23","verse":"19","text":"Mode ɔpapo baako bɛbɔ bɔne afɔre. Na mode nguantenmma abien a wɔn mu biara adi afe no abɔ asomdwoe afɔre."},{"book":"3 Mose","chapter":"23","verse":"20","text":"Asɔfo no behim saa afɔrebɔde yi ne brodo abien a esi mo nnɔbae a edi akyi no anan mu no wɔ Awurade anim. Ɛyɛ kronkron ma Awurade na wɔde bɛma asɔfo no sɛ wɔn aduan."},{"book":"3 Mose","chapter":"23","verse":"21","text":"Da no, ɛsɛ sɛ mobɔ nhyiamu kronkron no ho dawuru, na monnyɛ adwuma biara. Eyi bɛyɛ ahyɛde a ɛbɛtena hɔ daa ama awo ntoatoaso a ɛbɛba no wɔ baabiara a mobɛtena."},{"book":"3 Mose","chapter":"23","verse":"22","text":"“ ‘Sɛ mutwa mo mfuw mu nnɔbae a, munntwa ntu nnɔbae no ase, na nea aporow agu fam no nso, monntase. Munnyaw mma ahiafo ne ahɔho a wɔte mo mu a wonni asase bi a wodidi so no. Mene Awurade mo Nyankopɔn!’ ”"},{"book":"3 Mose","chapter":"23","verse":"23","text":"Awurade ka kyerɛɛ Mose se,"},{"book":"3 Mose","chapter":"23","verse":"24","text":"“Ka kyerɛ Israelfo se, ‘Ɔsram a ɛto so ason no da a edi kan no, ɛsɛ sɛ mohome da no, na moyɛ nhyiamu kronkron na mohyɛn torobɛnto denneennen de kae."},{"book":"3 Mose","chapter":"23","verse":"25","text":"Saa da no, obiara nni ho kwan sɛ ɔyɛ adwuma, na mmom, mommɔ ogya so afɔre mma Awurade.’ ”"},{"book":"3 Mose","chapter":"23","verse":"26","text":"Awurade ka kyerɛɛ Mose se,"},{"book":"3 Mose","chapter":"23","verse":"27","text":"“Saa ɔsram a ɛto so ason yi da a ɛto so du ne Mpata Da no. Monyɛ nhyiamu kronkron, munni abuada na mommɔ ogya so afɔre mma Awurade"},{"book":"3 Mose","chapter":"23","verse":"28","text":"Monnyɛ adwuma biara saa da no, efisɛ ɛyɛ Mpata Da, bere a wɔpata ma mo wɔ Awurade mo Nyankopɔn anim."},{"book":"3 Mose","chapter":"23","verse":"29","text":"Obiara a wanni da no ahonu ne awerɛhow so wɔ ne bɔne ho no, wobeyi no afi ne nkurɔfo mu."},{"book":"3 Mose","chapter":"23","verse":"30","text":"Obiara a ɔbɛyɛ adwuma saa da no mɛsɛe no."},{"book":"3 Mose","chapter":"23","verse":"31","text":"Monnyɛ adwuma biara koraa. Eyi bɛyɛ ahyɛde a ɛbɛtena hɔ daa ama awo ntoatoaso a ɛbɛba no wɔ baabiara a mobɛtena."},{"book":"3 Mose","chapter":"23","verse":"32","text":"Ɛyɛ Homeda a wɔde home ma mo. Ɛsɛ sɛ mobrɛ mo kra ase. Efi da a ɛto so akron kosi da a ɛto so du no anwummere no, ɛsɛ sɛ mudi mo Homeda.”"},{"book":"3 Mose","chapter":"23","verse":"33","text":"Awurade ka kyerɛɛ Mose se,"},{"book":"3 Mose","chapter":"23","verse":"34","text":"“Ka kyerɛ Israelfo se, ‘Ɔsram a ɛto so ason no da a ɛto so dunum no, wɔnhyɛ Awurade Asese Afahyɛ no ase, na mode nnanson na ebedi."},{"book":"3 Mose","chapter":"23","verse":"35","text":"Da a edi kan no yɛ nhyiamu kronkron da; monnyɛ adwuma biara."},{"book":"3 Mose","chapter":"23","verse":"36","text":"Da biara wɔ nnanson no mu no, ɛsɛ sɛ mobɔ ogya so afɔre ma Awurade. Da a ɛto so awotwe no, mobɛyɛ nhyiamu kronkron na moabɔ ogya so afɔre ama Awurade. Ɛyɛ nhyiamu a etwa to. Monnyɛ adwuma biara."},{"book":"3 Mose","chapter":"23","verse":"37","text":"“ ‘Eyinom ne afahyɛ ahorow a Awurade ahyehyɛ sɛ mommɔ ho dawuru sɛ ɛyɛ nhyiamu kronkron a wɔde afɔrebɔde a wɔhyew no ogya so ma Awurade no ba: ɔhyew afɔre ne aduan afɔre, afɔrebɔde ahorow ne nsa afɔrebɔde a ɛho hia da biara."},{"book":"3 Mose","chapter":"23","verse":"38","text":"Munni saa afahyɛ yi nka Awurade Homeda no ho. Na mode saa afɔrebɔde nso bɛka mo ankasa ayɛyɛde, bɔ a moahyɛ ne nea mufi mo pɛ mu de ma Awurade ho."},{"book":"3 Mose","chapter":"23","verse":"39","text":"“ ‘Enti efi ɔsram a ɛto so ason no da a ɛto so dunum no a moatwa asase no so nnɔbae no, momfa nnanson nni afahyɛ mma Awurade. Da a edi kan ne nea ɛto so awotwe yɛ ahomegyenna."},{"book":"3 Mose","chapter":"23","verse":"40","text":"Da a edi kan no, muntwitwa nnuaba mman a aba wɔ so, ne mmerɛnkɛnsono ne mman a nhaban wɔ so na momfa mmɔ asese na momma mo ani nnye wɔ mo Awurade Nyankopɔn anim nnanson."},{"book":"3 Mose","chapter":"23","verse":"41","text":"Ɛsɛ sɛ saa afe biara mu nnanson adidi mmara yi tena hɔ daa wɔ awo ntoatoaso nyinaa mu."},{"book":"3 Mose","chapter":"23","verse":"42","text":"Saa nnanson no mu no, mo a moyɛ Israelfo mma no, ɛsɛ sɛ motena asese no ase."},{"book":"3 Mose","chapter":"23","verse":"43","text":"Nkyerɛase a ɛwɔ mu ara ne sɛ, ɛkae Israelfo no fi awo ntoatoaso so kosi awo ntoatoaso so sɛ, me na migyee mo fii Misraim ma mobɛtenaa asese ase. Mene Awurade mo Nyankopɔn.’ ”"},{"book":"3 Mose","chapter":"23","verse":"44","text":"Eyinom ne Awurade afahyɛ ahorow a wahyehyɛ a Mose ka kyerɛɛ Israelfo no. Enti Mose kyerɛɛ afahyɛ ahorow a Israelfo no bedi ama Awurade."}]}