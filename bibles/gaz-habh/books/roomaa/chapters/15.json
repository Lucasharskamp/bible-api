{"data":[{"book":"Roomaa","chapter":"15","verse":"1","text":"Nu warri jajjaboo taane, dadhabbii warra dadhaboo baachuu qabna malee ofuma gammachiisuu hin qabnu."},{"book":"Roomaa","chapter":"15","verse":"2","text":"Tokkoon tokkoon keenya ollaa keenya ijaaruuf, akka isatti toluuf waan isa gammachiisu gochuu qabna."},{"book":"Roomaa","chapter":"15","verse":"3","text":"Kiristoos iyyuu ofii isaa hin gammachiifneetii; kun garuu akkuma, “Arrabsoon warra si arrabsanii narra gaʼeera”15:3 Far 69:9 jedhamee barreeffamee dha."},{"book":"Roomaa","chapter":"15","verse":"4","text":"Nu akka obsaa fi jajjabina Katabbiiwwan Qulqulluun kennaniin abdii qabaannuuf wanti duraan barreeffame hundi barumsa keenyaaf barreeffameetii."},{"book":"Roomaa","chapter":"15","verse":"5","text":"Waaqni obsaa fi jajjabina namaa kennu sun akka isin yaaduma Kiristoos Yesuus qabaate sana walii qabaattan isin haa gargaaru."},{"book":"Roomaa","chapter":"15","verse":"6","text":"Kunis akka isin yaada tokkoo fi afaan tokkoon Waaqaaf, Abbaa Gooftaa keenya Yesuus Kiristoosiif ulfina kennitaniif."},{"book":"Roomaa","chapter":"15","verse":"7","text":"Kanaaf akkuma Kiristoos ulfina Waaqaatiif jedhee isin simatetti isinis wal simadhaa."},{"book":"Roomaa","chapter":"15","verse":"8","text":"Kiristoos dhugaa Waaqaatiif jedhee waadaa abbootiif kenname mirkaneessuuf akka tajaajilaa warra dhagna qabatanii taʼe ani isinittin himaatii;"},{"book":"Roomaa","chapter":"15","verse":"9","text":"kunis akka Namoonni Ormaa sababii araara isaatiif Waaqa ulfeessaniif. Innis akkuma,"},{"book":"Roomaa","chapter":"15","verse":"10","text":"Amma illee,"},{"book":"Roomaa","chapter":"15","verse":"11","text":"Amma illee,"},{"book":"Roomaa","chapter":"15","verse":"12","text":"Akkasumas Isaayyaas,"},{"book":"Roomaa","chapter":"15","verse":"13","text":"Isinis akka humna Hafuura Qulqulluutiin abdiitti akka malee guddattaniif, Waaqni abdii sun isa amanachuu keessaniin gammachuu fi nagaa hundumaan isin haa guutu."},{"book":"Roomaa","chapter":"15","verse":"14","text":"Yaa obboloota ko, isin ofii keessanii akka gaarummaadhaan guutuu taatan, akka beekumsaan guutamtanii fi akka wal gorsuu dandeessan ani iyyuu hubadheera."},{"book":"Roomaa","chapter":"15","verse":"15","text":"Ani sababii ayyaana Waaqni naaf kenneetiif waan tokko tokko isin yaadachiisuuf jedhee ija jabinaan isinii barreesseera;"},{"book":"Roomaa","chapter":"15","verse":"16","text":"kunis akka Namoonni Ormaa Hafuura Qulqulluun Qulqulleeffamanii fuula Waaqaa duratti aarsaa fudhatama qabu taʼanii fi akka ani lubummaa wangeela Waaqaa lallabuutiin Namoota Ormaatiif tajaajilaa Kiristoos Yesuus taʼuuf."},{"book":"Roomaa","chapter":"15","verse":"17","text":"Kanaafuu ani Waaqa tajaajiluu kootiin Kiristoos Yesuusiin nan boona."},{"book":"Roomaa","chapter":"15","verse":"18","text":"Ani waan Kiristoos waan ani jedhee fi hojjedheen akka Namoonni Ormaa Waaqaaf ajajaman gochuudhaan karaa kootiin raawwateen alatti homaa dubbachuuf ija hin jabaadhu;"},{"book":"Roomaa","chapter":"15","verse":"19","text":"kunis humna mallattoo fi dinqiitiin, humna Hafuura Qulqulluutiinis raawwatame. Kanaafuu ani Yerusaalemii jalqabee naannaʼuun hamma Ilwaariqoonitti guutummaatti wangeela Kiristoos lallabeera."},{"book":"Roomaa","chapter":"15","verse":"20","text":"Ani akka hundee namni biraa buuse irratti hin ijaarreef lafa Kiristoos itti hin beekaminitti wangeela lallabuuf yeroo hunda tattaaffadheera."},{"book":"Roomaa","chapter":"15","verse":"21","text":"Kunis isa,"},{"book":"Roomaa","chapter":"15","verse":"22","text":"Anis kan yeroo baayʼee gara keessan dhufuu dhowwameef kanuma."},{"book":"Roomaa","chapter":"15","verse":"23","text":"Amma garuu naannoowwan kanneenitti iddoon itti hojjedhu waan hin jirree fi anis waan isin arguuf waggaa baayʼee hawwaa tureef,"},{"book":"Roomaa","chapter":"15","verse":"24","text":"yeroo Isphaaniyaa dhaqu isinitti goruu nan yaada. Anis yeroo achi irra darbu erga isin argee xinnoo isin wajjin gammadee booddee akka imala koo irratti na gargaartan nan abdadha."},{"book":"Roomaa","chapter":"15","verse":"25","text":"Amma garuu ani qulqulloota tajaajiluuf Yerusaalem dhaquuttin jira."},{"book":"Roomaa","chapter":"15","verse":"26","text":"Warri Maqedooniyaatii fi Akaayaa qulqulloota Yerusaalem jiraatan keessaa kanneen hiyyeeyyii taʼaniif buusii gochuutti gammadaniiruutii."},{"book":"Roomaa","chapter":"15","verse":"27","text":"Isaan waan kana gochuuf ni gammadan; dhugumaanuu waan kana isaaniif gochuun dirqama isaanii ti. Namoonni Ormaa erga eebba hafuuraa Yihuudoota irraa qooddatanii, eebba isaanii kan foonii immoo Yihuudootaaf qooduun dirqama isaanii ti."},{"book":"Roomaa","chapter":"15","verse":"28","text":"Kanaaf ani ergan waan kana raawwadhee, akka isaan buusii kana fudhatan mirkaneeffadhee booddee goree isin ilaalee Isphaaniyaa nan dhaqa."},{"book":"Roomaa","chapter":"15","verse":"29","text":"Ani yommuu gara keessan dhufu akka eebba Kiristoosiin guutamee dhufu nan beeka."},{"book":"Roomaa","chapter":"15","verse":"30","text":"Yaa obboloota, akka isin kadhannaa Waaqa kadhattan keessatti naaf kadhachuudhaan na wajjin dhamaatan Gooftaa keenya Yesuus Kiristoosiin, jaalala Hafuura Qulqulluutiinis isinin kadhadha."},{"book":"Roomaa","chapter":"15","verse":"31","text":"Akka ani namoota Yihuudaa keessa jiraatan kanneen hin amanin jalaa baʼuu fi akka tajaajilli koos Yerusaalem keessatti qulqulloota achi jiraatan biratti fudhatama argatu naaf kadhadhaa;"},{"book":"Roomaa","chapter":"15","verse":"32","text":"kunis akka ani fedhii Waaqaatiin, gammachuudhaan isin bira dhufee isin wajjin boqodhuuf."},{"book":"Roomaa","chapter":"15","verse":"33","text":"Waaqni nagaa hunduma keessan wajjin haa taʼu. Ameen."}]}