{"data":[{"book":"yōhanaḥ","chapter":"4","verse":"1","text":"yīśuḥ svayaṁ nāmajjayat kēvalaṁ tasya śiṣyā amajjayat kintu yōhanō'dhikaśiṣyān sa karōti majjayati ca,"},{"book":"yōhanaḥ","chapter":"4","verse":"2","text":"phirūśina imāṁ vārttāmaśr̥ṇvan iti prabhuravagatya"},{"book":"yōhanaḥ","chapter":"4","verse":"3","text":"yihūdīyadēśaṁ vihāya puna rgālīlam āgat|"},{"book":"yōhanaḥ","chapter":"4","verse":"4","text":"tataḥ śōmirōṇapradēśasya madyēna tēna gantavyē sati"},{"book":"yōhanaḥ","chapter":"4","verse":"5","text":"yākūb nijaputrāya yūṣaphē yāṁ bhūmim adadāt tatsamīpasthāyi śōmirōṇapradēśasya sukhār nāmnā vikhyātasya nagarasya sannidhāvupāsthāt|"},{"book":"yōhanaḥ","chapter":"4","verse":"6","text":"tatra yākūbaḥ prahirāsīt; tadā dvitīyayāmavēlāyāṁ jātāyāṁ sa mārgē śramāpannastasya prahēḥ pārśvē upāviśat|"},{"book":"yōhanaḥ","chapter":"4","verse":"7","text":"ētarhi kācit śōmirōṇīyā yōṣit tōyōttōlanārtham tatrāgamat"},{"book":"yōhanaḥ","chapter":"4","verse":"8","text":"tadā śiṣyāḥ khādyadravyāṇi krētuṁ nagaram agacchan|"},{"book":"yōhanaḥ","chapter":"4","verse":"9","text":"yīśuḥ śōmirōṇīyāṁ tāṁ yōṣitam vyāhārṣīt mahyaṁ kiñcit pānīyaṁ pātuṁ dēhi| kintu śōmirōṇīyaiḥ sākaṁ yihūdīyalōkā na vyavāharan tasmāddhētōḥ sākathayat śōmirōṇīyā yōṣitadahaṁ tvaṁ yihūdīyōsi kathaṁ mattaḥ pānīyaṁ pātum icchasi?"},{"book":"yōhanaḥ","chapter":"4","verse":"10","text":"tatō yīśuravadad īśvarasya yaddānaṁ tatkīdr̥k pānīyaṁ pātuṁ mahyaṁ dēhi ya itthaṁ tvāṁ yācatē sa vā ka iti cēdajñāsyathāstarhi tamayāciṣyathāḥ sa ca tubhyamamr̥taṁ tōyamadāsyat|"},{"book":"yōhanaḥ","chapter":"4","verse":"11","text":"tadā sā sīmantinī bhāṣitavati, hē mahēccha prahirgambhīrō bhavatō nīrōttōlanapātraṁ nāstī ca tasmāt tadamr̥taṁ kīlālaṁ kutaḥ prāpsyasi?"},{"book":"yōhanaḥ","chapter":"4","verse":"12","text":"yōsmabhyam imamandhūṁ dadau, yasya ca parijanā gōmēṣādayaśca sarvvē'sya prahēḥ pānīyaṁ papurētādr̥śō yōsmākaṁ pūrvvapuruṣō yākūb tasmādapi bhavān mahān kiṁ?"},{"book":"yōhanaḥ","chapter":"4","verse":"13","text":"tatō yīśurakathayad idaṁ pānīyaṁ saḥ pivati sa punastr̥ṣārttō bhaviṣyati,"},{"book":"yōhanaḥ","chapter":"4","verse":"14","text":"kintu mayā dattaṁ pānīyaṁ yaḥ pivati sa punaḥ kadāpi tr̥ṣārttō na bhaviṣyati| mayā dattam idaṁ tōyaṁ tasyāntaḥ prasravaṇarūpaṁ bhūtvā anantāyuryāvat srōṣyati|"},{"book":"yōhanaḥ","chapter":"4","verse":"15","text":"tadā sā vanitākathayat hē mahēccha tarhi mama punaḥ pīpāsā yathā na jāyatē tōyōttōlanāya yathātrāgamanaṁ na bhavati ca tadarthaṁ mahyaṁ tattōyaṁ dēhī|"},{"book":"yōhanaḥ","chapter":"4","verse":"16","text":"tatō yīśūravadadyāhi tava patimāhūya sthānē'trāgaccha|"},{"book":"yōhanaḥ","chapter":"4","verse":"17","text":"sā vāmāvadat mama patirnāsti| yīśuravadat mama patirnāstīti vākyaṁ bhadramavōcaḥ|"},{"book":"yōhanaḥ","chapter":"4","verse":"18","text":"yatastava pañca patayōbhavan adhunā tu tvayā sārddhaṁ yastiṣṭhati sa tava bharttā na vākyamidaṁ satyamavādiḥ|"},{"book":"yōhanaḥ","chapter":"4","verse":"19","text":"tadā sā mahilā gaditavati hē mahēccha bhavān ēkō bhaviṣyadvādīti buddhaṁ mayā|"},{"book":"yōhanaḥ","chapter":"4","verse":"20","text":"asmākaṁ pitr̥lōkā ētasmin śilōccayē'bhajanta, kintu bhavadbhirucyatē yirūśālam nagarē bhajanayōgyaṁ sthānamāstē|"},{"book":"yōhanaḥ","chapter":"4","verse":"21","text":"yīśuravōcat hē yōṣit mama vākyē viśvasihi yadā yūyaṁ kēvalaśailē'smin vā yirūśālam nagarē piturbhajanaṁ na kariṣyadhvē kāla ētādr̥śa āyāti|"},{"book":"yōhanaḥ","chapter":"4","verse":"22","text":"yūyaṁ yaṁ bhajadhvē taṁ na jānītha, kintu vayaṁ yaṁ bhajāmahē taṁ jānīmahē, yatō yihūdīyalōkānāṁ madhyāt paritrāṇaṁ jāyatē|"},{"book":"yōhanaḥ","chapter":"4","verse":"23","text":"kintu yadā satyabhaktā ātmanā satyarūpēṇa ca piturbhajanaṁ kariṣyantē samaya ētādr̥śa āyāti, varam idānīmapi vidyatē ; yata ētādr̥śō bhatkān pitā cēṣṭatē|"},{"book":"yōhanaḥ","chapter":"4","verse":"24","text":"īśvara ātmā; tatastasya yē bhaktāstaiḥ sa ātmanā satyarūpēṇa ca bhajanīyaḥ|"},{"book":"yōhanaḥ","chapter":"4","verse":"25","text":"tadā sā mahilāvādīt khrīṣṭanāmnā vikhyātō'bhiṣiktaḥ puruṣa āgamiṣyatīti jānāmi sa ca sarvvāḥ kathā asmān jñāpayiṣyati|"},{"book":"yōhanaḥ","chapter":"4","verse":"26","text":"tatō yīśuravadat tvayā sārddhaṁ kathanaṁ karōmi yō'ham ahamēva sa puruṣaḥ|"},{"book":"yōhanaḥ","chapter":"4","verse":"27","text":"ētasmin samayē śiṣyā āgatya tathā striyā sārddhaṁ tasya kathōpakathanē mahāścaryyam amanyanta tathāpi bhavān kimicchati? yadvā kimartham ētayā sārddhaṁ kathāṁ kathayati? iti kōpi nāpr̥cchat|"},{"book":"yōhanaḥ","chapter":"4","verse":"28","text":"tataḥ paraṁ sā nārī kalaśaṁ sthāpayitvā nagaramadhyaṁ gatvā lōkēbhyōkathāyad"},{"book":"yōhanaḥ","chapter":"4","verse":"29","text":"ahaṁ yadyat karmmākaravaṁ tatsarvvaṁ mahyamakathayad ētādr̥śaṁ mānavamēkam āgatya paśyata ru kim abhiṣiktō na bhavati ?"},{"book":"yōhanaḥ","chapter":"4","verse":"30","text":"tatastē nagarād bahirāgatya tātasya samīpam āyan|"},{"book":"yōhanaḥ","chapter":"4","verse":"31","text":"ētarhi śiṣyāḥ sādhayitvā taṁ vyāhārṣuḥ hē gurō bhavān kiñcid bhūktāṁ|"},{"book":"yōhanaḥ","chapter":"4","verse":"32","text":"tataḥ sōvadad yuṣmābhiryanna jñāyatē tādr̥śaṁ bhakṣyaṁ mamāstē|"},{"book":"yōhanaḥ","chapter":"4","verse":"33","text":"tadā śiṣyāḥ parasparaṁ praṣṭum ārambhanta, kimasmai kōpi kimapi bhakṣyamānīya dattavān?"},{"book":"yōhanaḥ","chapter":"4","verse":"34","text":"yīśuravōcat matprērakasyābhimatānurūpakaraṇaṁ tasyaiva karmmasiddhikāraṇañca mama bhakṣyaṁ|"},{"book":"yōhanaḥ","chapter":"4","verse":"35","text":"māsacatuṣṭayē jātē śasyakarttanasamayō bhaviṣyatīti vākyaṁ yuṣmābhiḥ kiṁ nōdyatē? kintvahaṁ vadāmi, śira uttōlya kṣētrāṇi prati nirīkṣya paśyata, idānīṁ karttanayōgyāni śuklavarṇānyabhavan|"},{"book":"yōhanaḥ","chapter":"4","verse":"36","text":"yaśchinatti sa vētanaṁ labhatē anantāyuḥsvarūpaṁ śasyaṁ sa gr̥hlāti ca, tēnaiva vaptā chēttā ca yugapad ānandataḥ|"},{"book":"yōhanaḥ","chapter":"4","verse":"37","text":"itthaṁ sati vapatyēkaśchinatyanya iti vacanaṁ siddhyati|"},{"book":"yōhanaḥ","chapter":"4","verse":"38","text":"yatra yūyaṁ na paryyaśrāmyata tādr̥śaṁ śasyaṁ chēttuṁ yuṣmān prairayam anyē janāḥparyyaśrāmyan yūyaṁ tēṣāṁ śragasya phalam alabhadhvam|"},{"book":"yōhanaḥ","chapter":"4","verse":"39","text":"yasmin kālē yadyat karmmākārṣaṁ tatsarvvaṁ sa mahyam akathayat tasyā vanitāyā idaṁ sākṣyavākyaṁ śrutvā tannagaranivāsinō bahavaḥ śōmirōṇīyalōkā vyaśvasan|"},{"book":"yōhanaḥ","chapter":"4","verse":"40","text":"tathā ca tasyāntikē samupasthāya svēṣāṁ sannidhau katicid dināni sthātuṁ tasmin vinayam akurvvāna tasmāt sa dinadvayaṁ tatsthānē nyavaṣṭat"},{"book":"yōhanaḥ","chapter":"4","verse":"41","text":"tatastasyōpadēśēna bahavō'parē viśvasya"},{"book":"yōhanaḥ","chapter":"4","verse":"42","text":"tāṁ yōṣāmavadan kēvalaṁ tava vākyēna pratīma iti na, kintu sa jagatō'bhiṣiktastrātēti tasya kathāṁ śrutvā vayaṁ svayamēvājñāsamahi|"},{"book":"yōhanaḥ","chapter":"4","verse":"43","text":"svadēśē bhaviṣyadvaktuḥ satkārō nāstīti yadyapi yīśuḥ pramāṇaṁ datvākathayat"},{"book":"yōhanaḥ","chapter":"4","verse":"44","text":"tathāpi divasadvayāt paraṁ sa tasmāt sthānād gālīlaṁ gatavān|"},{"book":"yōhanaḥ","chapter":"4","verse":"45","text":"anantaraṁ yē gālīlī liyalōkā utsavē gatā utsavasamayē yirūśalam nagarē tasya sarvvāḥ kriyā apaśyan tē gālīlam āgataṁ tam āgr̥hlan|"},{"book":"yōhanaḥ","chapter":"4","verse":"46","text":"tataḥ param yīśu ryasmin kānnānagarē jalaṁ drākṣārasam ākarōt tat sthānaṁ punaragāt| tasminnēva samayē kasyacid rājasabhāstārasya putraḥ kapharnāhūmapurī rōgagrasta āsīt|"},{"book":"yōhanaḥ","chapter":"4","verse":"47","text":"sa yēhūdīyadēśād yīśō rgālīlāgamanavārttāṁ niśamya tasya samīpaṁ gatvā prārthya vyāhr̥tavān mama putrasya prāyēṇa kāla āsannaḥ bhavān āgatya taṁ svasthaṁ karōtu|"},{"book":"yōhanaḥ","chapter":"4","verse":"48","text":"tadā yīśurakathayad āścaryyaṁ karmma citraṁ cihnaṁ ca na dr̥ṣṭā yūyaṁ na pratyēṣyatha|"},{"book":"yōhanaḥ","chapter":"4","verse":"49","text":"tataḥ sa sabhāsadavadat hē mahēccha mama putrē na mr̥tē bhavānāgacchatu|"},{"book":"yōhanaḥ","chapter":"4","verse":"50","text":"yīśustamavadad gaccha tava putrō'jīvīt tadā yīśunōktavākyē sa viśvasya gatavān|"},{"book":"yōhanaḥ","chapter":"4","verse":"51","text":"gamanakālē mārgamadhyē dāsāstaṁ sākṣātprāpyāvadan bhavataḥ putrō'jīvīt|"},{"book":"yōhanaḥ","chapter":"4","verse":"52","text":"tataḥ kaṁ kālamārabhya rōgapratīkārārambhō jātā iti pr̥ṣṭē tairuktaṁ hyaḥ sārddhadaṇḍadvayādhikadvitīyayāmē tasya jvaratyāgō'bhavat|"},{"book":"yōhanaḥ","chapter":"4","verse":"53","text":"tadā yīśustasmin kṣaṇē prōktavān tava putrō'jīvīt pitā tadbuddhvā saparivārō vyaśvasīt|"},{"book":"yōhanaḥ","chapter":"4","verse":"54","text":"yihūdīyadēśād āgatya gālīli yīśurētad dvitīyam āścaryyakarmmākarōt|"}]}