{"data":[{"book":"ІСАІ","chapter":"10","verse":"1","text":"Гора тым, якія ставяць несправядлівыя законы і пішуць жорсткія пастановы,"},{"book":"ІСАІ","chapter":"10","verse":"2","text":"каб адхіліць бедных ад правасудзьдзя і пазбавіць правоў маламоцных з народу Майго, каб удоваў зрабіць здабычаю сваёю і абрабаваць сіротаў."},{"book":"ІСАІ","chapter":"10","verse":"3","text":"І што вы будзеце рабіць у дзень пакараньня, калі прыйдзе пагібель здалёку? Да каго ўцечаце па дапамогу? і дзе пакінеце багацьце вашае?"},{"book":"ІСАІ","chapter":"10","verse":"4","text":"Безь Мяне сагнуцца сярод вязьняў і ўпадуць сярод забітых. Пры ўсім гэтым не адкасьнецца гнеў Ягоны, і рука Яго яшчэ прасьцёртая."},{"book":"ІСАІ","chapter":"10","verse":"5","text":"О, Асур, жазло гневу Майго! і біч у руцэ ў яго - Маё абурэньне!"},{"book":"ІСАІ","chapter":"10","verse":"6","text":"Я пашлю яго супроць народу бязбожнага і супроць народу гневу Майго, загадаю яму - абабраць рабункам і ўзяць здабычу, і таптаць яго, як бруд на вуліцах."},{"book":"ІСАІ","chapter":"10","verse":"7","text":"Але ён ня так падумае, і ня так намысьліць сэрца ягонае: у яго будзе на сэрцы - спустошыць і вынішчыць нямала народаў."},{"book":"ІСАІ","chapter":"10","verse":"8","text":"Бо ён скажа: «ці ня ўсе цары князі мае?»"},{"book":"ІСАІ","chapter":"10","verse":"9","text":"Халнэ ці ж ня тое самае, што Кархэміс? Эмат ці ж ня тое самае, што Арпад? Самарыя ці ж ня тое самае, што Дамаск?"},{"book":"ІСАІ","chapter":"10","verse":"10","text":"Бо рука мая авалодала царствамі ідальскімі, у якіх куміраў больш, чым у Ерусаліме і Самарыі,"},{"book":"ІСАІ","chapter":"10","verse":"11","text":"ці ж не зраблю таго самага зь Ерусалімам і рэзьбамі яго, што зрабіў з Самарыяй ды ідаламі яе?"},{"book":"ІСАІ","chapter":"10","verse":"12","text":"І станецца: калі Гасподзь завершыць усю Сваю дзею на гары Сіёне і ў Ерусаліме, скажа: пагляджу на посьпех пыхлівага сэрца цара Асірыйскага і на славалюбства высока паднятых вачэй ягоных."},{"book":"ІСАІ","chapter":"10","verse":"13","text":"Ён кажа: сілаю рукі маёй і маёю мудрасьцю я зрабіў гэта, бо я разумны: і перастаўляю межы народаў, і разбураю скарбы іхнія, і скідаю з тронаў, як волат;"},{"book":"ІСАІ","chapter":"10","verse":"14","text":"і рука мая захапіла багацьце народаў, як гнёзды; і як забіраюць пакінутыя ў іх яйкі, так забраў я ўсю зямлю, і ніхто не варухнуў крылом і не разьзявіў рота і ня пікнуў."},{"book":"ІСАІ","chapter":"10","verse":"15","text":"Ці пахваляецца сякера перад тым, хто сячэ ёю? Ці ганарыцца піла перад тым, хто яе рухае? Хіба жазло паўстае на таго, хто падымае яго; хіба кій падымаецца на таго, хто ня дрэва!"},{"book":"ІСАІ","chapter":"10","verse":"16","text":"За тое Гасподзь, Гасподзь Саваоф, пашле сухоты на тлустых яго і сярод знакамітых яго запаліць полымя, як полымя агню."},{"book":"ІСАІ","chapter":"10","verse":"17","text":"Сьвятло Ізраіля будзе агнём, і Сьвяты яго - полымем, якое спаліць і зжарэ церне яго і бадзякі яго за адзін дзень;"},{"book":"ІСАІ","chapter":"10","verse":"18","text":"і славуты лес яго і сад яго, ад душы да цела, вынішчыць; і ён будзе, як чэзлы прысьмертнік."},{"book":"ІСАІ","chapter":"10","verse":"19","text":"І рэшта дрэў лесу будзе такая малая лікам, што дзіця зможа зрабіць вопіс."},{"book":"ІСАІ","chapter":"10","verse":"20","text":"І будзе ў той дзень: рэшта Ізраіля і хто ўратуецца з дома Якава, ня будуць больш спадзявацца на таго, хто пабіў іх, а пакладуць надзею на Госпада, Сьвятога Ізраілевага, са шчырым сэрцам."},{"book":"ІСАІ","chapter":"10","verse":"21","text":"Рэшта навернецца, рэшта Якава - да Бога моцнага."},{"book":"ІСАІ","chapter":"10","verse":"22","text":"Бо, хоць бы народу ў цябе, Ізраіле, было столькі, колькі пяску марскога, толькі рэшта яго вернецца; вынішчэньне вызначана, каб зьдзейсьнілася справядлівасьць;"},{"book":"ІСАІ","chapter":"10","verse":"23","text":"бо вызначанае вынішчэньне ўчыніць Гасподзь, Гасподзь Саваоф, на ўсёй зямлі."},{"book":"ІСАІ","chapter":"10","verse":"24","text":"Таму так кажа Гасподзь, Гасподзь Саваоф: народзе мой, што жывеш на Сіёне! ня бойся Асура. Ён цябе вытне жазлом, і падыме свой кій на цябе, як Егіпет."},{"book":"ІСАІ","chapter":"10","verse":"25","text":"Яшчэ нямнога, зусім нядоўга, і пройдзе Маё абурэньне, і лютасьць Мая абернецца на вынішчэньне іх."},{"book":"ІСАІ","chapter":"10","verse":"26","text":"І падыме Гасподзь Саваоф біч на яго, як пад час паражэньня Мадыяма каля скалы Арыва, альбо як падняў на мора жазло і падыме яго, як на Егіпет."},{"book":"ІСАІ","chapter":"10","verse":"27","text":"І станецца ў той дзень: здымецца з плячэй тваіх цяжар ягоны, і ярмо ягонае - з шыі тваёй; і распадзецца ярмо ад тлушчу."},{"book":"ІСАІ","chapter":"10","verse":"28","text":"Ён ідзе на Аят; праходзіць Мігрон; у Міхмасе складвае запасы свае."},{"book":"ІСАІ","chapter":"10","verse":"29","text":"Праходзяць цясьніны; у Геве начлег іхні; Рама трасецца; Саўлава Гіва разьбеглася."},{"book":"ІСАІ","chapter":"10","verse":"30","text":"Галасі голасам тваім, дачка Галімава; хай пачуе цябе Лаіс, гаротны Анатот!"},{"book":"ІСАІ","chapter":"10","verse":"31","text":"Мадмена разьбеглася, жыхары Гевіма пасьпешна ўцякаюць."},{"book":"ІСАІ","chapter":"10","verse":"32","text":"Яшчэ дзень прастаіць ён у Нове; пагражае рукою сваёю гары Сіёну, пагорку Ерусалімскаму."},{"book":"ІСАІ","chapter":"10","verse":"33","text":"Вось, Гасподзь, Гасподзь Саваоф, страшнаю сілаю сарве вецьце дрэў, і выбуялыя сьсечаны будуць, выносныя пахілены да зямлі."},{"book":"ІСАІ","chapter":"10","verse":"34","text":"І пасячэ нетры лесу жалезам, - і Ліван упадзе ад Усемагутнага."}]}