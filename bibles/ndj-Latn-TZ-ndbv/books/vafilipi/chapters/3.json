{"data":[{"book":"Vafilipi","chapter":"3","verse":"1","text":"Valongu vangu, chimonga muvi na seku kwa kwilumba na Bambu. Ngutofya ng'odu kuwuyilila fila finyandikili mwanja mtasi, nongwa dafivayongisheli kuvalewusha na msayisayi."},{"book":"Vafilipi","chapter":"3","verse":"2","text":"Muyivavali na ava yivagola findu fya wafu vandu ava ndi kucha vagalu, vandu yivakuvilisha kudumula jandu."},{"book":"Vafilipi","chapter":"3","verse":"3","text":"Yufwi yitumjuma nakaka Chapanga kwadeha ya Mfuki Mng'alili, yufwi ndi yituyingishiwili jandu, veni ha na tukwidumba mukwilumba na Yesu Kilistu. Tukwidumbila ha milandu ya mvili."},{"book":"Vafilipi","chapter":"3","verse":"4","text":"Nenga wuwowu ningaweshili kwidumbila findu figoleka munjimba. Hata leki kuna mundu yoyosi yayihola kucha akuwesha kwidumbila findu figoleka munjimba, nenga ndina fikomi fya kwihola pitu ya afi."},{"book":"Vafilipi","chapter":"3","verse":"5","text":"Nenga ndayingilili jandu lijuva lya nani kukandila pang'onikili hela, nenga mundu wa mlima wa Isilaeli, wa kabila la Benjamini, Mwibulaniya nakaka. Nenga ndaveli Mfwalisayu, kwa kukola Malawu va Chapanga vamupili Musa,"},{"book":"Vafilipi","chapter":"3","verse":"6","text":"na ndavelili na chigoyi munu mbaka ndivasulumu vandu yivamjumilili Kilistu. Kwa milandu ya ugoleki wuva kwa kukamula Malawu, nenga ndina mbatiwa ha."},{"book":"Vafilipi","chapter":"3","verse":"7","text":"Lakini findu fyonda findiyiholili kucha ndi dambati, ndifiwona mitosi, kwanongwa ya Kilistu."},{"book":"Vafilipi","chapter":"3","verse":"8","text":"Yina, afi weka ha, ila nguwona kila chindu chikundanga ha, kwanongwa chindu chindanga munu, ndi kumumanya Yesu Kilistu Bambu wangu. Kwanongwa ya mweni jumila kuchileka kila chindu, ndifiwona fyosi afi mitosi weka, ili ndimupati Kilistu"},{"book":"Vafilipi","chapter":"3","verse":"9","text":"na kwilumba na mweni nakamu. Nenga nguwudayila kandi ha, ugoleki wuufuma Mumalawu. Ponopa ndina ugoleki wula wuvelili mukumjumila Kilistu, ugoleki wuufuma kwa Chapanga na wula wuyidumbila ujumilwa."},{"book":"Vafilipi","chapter":"3","verse":"10","text":"Chidayila nenga kumumanya Kilistu na kuliwona liwovi lya ushukushu waki na kuva pamu mugobuleku yaki na kwilumba na mweni munjifwa yaki,"},{"book":"Vafilipi","chapter":"3","verse":"11","text":"kunu pashuvilila kucha na nenga wuwowu dashukushiwi."},{"book":"Vafilipi","chapter":"3","verse":"12","text":"Ngwijuma ha kucha ng'wesha kala, awu ndiva goleki. Nguyendilela kudomba ili mbati fupu yila yanyimbili mweni, fupu yeni ndi nenga kuva wa Yesu Kilistu."},{"book":"Vafilipi","chapter":"3","verse":"13","text":"Nakaka valongu vangu, ngwihola kucha mbata kala ha, lakini ngugola chindu chimu hela, ngwivasuva fila fipitili na kugola nguvilishu kufikola fila fya kuwulongolu."},{"book":"Vafilipi","chapter":"3","verse":"14","text":"Topi, ngwivilinga mbaka kundiyilatili, ili mbati yila fupu, yeni ndi unofu wa jola wangemilili Chapanga kwa deha ya Yesu Kilistu."},{"book":"Vafilipi","chapter":"3","verse":"15","text":"Twavosi yitudindalili mungalilu ya Kilistu tuvi na natilu yimu. Lakini leki yumu gati ya yumwi vakwihola fingi, topi, Chapanga daatulangushi lipala findu afi."},{"book":"Vafilipi","chapter":"3","verse":"16","text":"Apa patuveli tuyendileli kuulongolu mudeha yiyeyi yituvelili nayu ponopa."},{"book":"Vafilipi","chapter":"3","verse":"17","text":"Valongu vangu, mugoli ngimu nenga. Muvaloli vandu vala yivagola findu kucha fila fituvalangushili yumwi."},{"book":"Vafilipi","chapter":"3","verse":"18","text":"Nenga ndivawombela kala chilongu achi myanja yitangalili na ponopa nguwuyilila kandi kwa misosi, vandu vatangalili vakwikala kucha fimudwama va njifwa ya Yesu Kilistu mulupingika."},{"book":"Vafilipi","chapter":"3","verse":"19","text":"Pambeli davafyoghiwi, kwanongwa dobukelu sha njimba shawu ndi Chapanga wawu, vakuwona ukomi kwa milandu yawu ya chindipa, vakwihola milandu ya mumlima hela."},{"book":"Vafilipi","chapter":"3","verse":"20","text":"Lakini yufwi vanamlima va kumbindi kwa Chapanga na tukumvetilela kwa bayililu ngomi Mlowola wetu kufuma aku Bambu Yesu Kilistu,"},{"book":"Vafilipi","chapter":"3","verse":"21","text":"mweni dasighalambuli njimba shetu sosuvafu na kusigola siyifwani na njimba yaki yivelili na ukomi, kwa liwovi lila limgola aweshi kufivika findu fyonda pasi yaki."}]}