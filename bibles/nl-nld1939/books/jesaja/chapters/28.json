{"data":[{"book":"Jesaja","chapter":"28","verse":"1","text":"Wee de trotse kroon van Efraïms drinkers, De verwelkte bloem van zijn prachtige krans, Op het hoofd van het welige dal, beschonken door wijn!"},{"book":"Jesaja","chapter":"28","verse":"2","text":"Zie, een machtige en sterke, door Jahweh gezonden, Als een stortbui van hagel, een vernielende storm, Als een vloed van bruisende, onstuimige wateren, Slaat hem met geweld tegen de grond."},{"book":"Jesaja","chapter":"28","verse":"3","text":"Onder de voeten vertrapt Ligt de trotse kroon van Efraïms drinkers!"},{"book":"Jesaja","chapter":"28","verse":"4","text":"En de verwelkte bloem van zijn prachtige krans, Op het hoofd van het welige dal, Zal het gaan als de vijg, al rijp vóór de oogst: Als iemand ze ziet, Slokt hij ze op, zó uit de hand."},{"book":"Jesaja","chapter":"28","verse":"5","text":"Op die dag zal Jahweh der heirscharen De schitterende kroon zijn, En de prachtige krans voor het overschot van zijn volk;"},{"book":"Jesaja","chapter":"28","verse":"6","text":"Een geest van gerechtigheid Voor wie op de rechterstoel zetelt; Een heldenkracht voor hen, Die de strijd naar de poorten verdringen."},{"book":"Jesaja","chapter":"28","verse":"7","text":"Ook hier is men bevangen door wijn en suf van het drinken: Priester en ziener zijn beneveld door drank, En verdwaasd door de wijn. Suf van het drinken, zijn ze in hun visioenen verward, En waggelen, als ze recht moeten spreken;"},{"book":"Jesaja","chapter":"28","verse":"8","text":"Alle tafels liggen vol braaksel, Geen plek onbezoedeld."},{"book":"Jesaja","chapter":"28","verse":"9","text":"“Wien wil hij eigenlijk wijsheid leren, Wien de godsspraak verklaren: Aan pas gespeende kinderen misschien, Zo juist van de borst?"},{"book":"Jesaja","chapter":"28","verse":"10","text":"Het is maar: Saw lasaw, saw lasaw, Kaw lakaw, kaw lakaw, Zeïr sjam, zeïr sjam!”"},{"book":"Jesaja","chapter":"28","verse":"11","text":"Welzeker! Met brabbeltaal En vreemde tongval Zal Hij spreken tot dit volk!"},{"book":"Jesaja","chapter":"28","verse":"12","text":"Hij die hun eens had gezegd: Hier is de rust, laat de vermoeiden rusten, Hier is verkwikking! Maar ze wilden niet horen."},{"book":"Jesaja","chapter":"28","verse":"13","text":"Nu zal ook Jahweh’s woord voor hen zijn: Saw lasaw, saw lasaw, Kaw lakaw, kaw lakaw, Zeïr sjam, zeïr sjam; Opdat ze struikelen onder het gaan, Achterover vallen en breken, Worden verstrikt en gevangen."},{"book":"Jesaja","chapter":"28","verse":"14","text":"Hoort dan het woord van Jahweh, gij spotters, Grappenmakers van dit Jerusalemse volk!"},{"book":"Jesaja","chapter":"28","verse":"15","text":"Gij zegt: We hebben een verbond met de dood gesloten, Met het dodenrijk een verdrag aangegaan. Als de storm zich ontketent, zal hij ons niet bereiken, Want we hebben ons de leugen tot toevlucht gemaakt, En verschuilen ons in het bedrog."},{"book":"Jesaja","chapter":"28","verse":"16","text":"Daarom zegt Jahweh, de Heer: Zie, in Sion heb Ik een steen, Een stevige steen, een kostbare hoeksteen, Als grondslag gelegd; Wie er op steunt, zal niet wankelen."},{"book":"Jesaja","chapter":"28","verse":"17","text":"En het recht heb Ik tot meetsnoer genomen, Tot paslood de gerechtigheid! Maar de hagel zal de toevlucht van leugen vernielen, En de watervloed spoelt de schuilplaatsen weg;"},{"book":"Jesaja","chapter":"28","verse":"18","text":"Uw verbond met de dood zal worden verbroken, Uw verdrag met het dodenrijk geen stand kunnen houden. De storm zal worden ontketend, En wanneer hij over u heen zal loeien, Zult ge door hem worden plat geslagen!"},{"book":"Jesaja","chapter":"28","verse":"19","text":"Zo vaak hij voorbij jaagt, grijpt hij u vast, Morgen aan morgen, Overdag en des nachts. Dan zal louter ontzetting U het spreekwoord leren verstaan:"},{"book":"Jesaja","chapter":"28","verse":"20","text":"“Het bed is te kort, om te liggen; De deken te smal, om te dekken!”"},{"book":"Jesaja","chapter":"28","verse":"21","text":"Want als op de Perasim-berg zal Jahweh opstaan, En woeden als in het Gibon-dal: Om zijn werk te verrichten, een ongekend werk, Zijn daad te volbrengen, een daad, ongehoord!"},{"book":"Jesaja","chapter":"28","verse":"22","text":"Spot er niet mee, anders worden uw straffen nog zwaarder; De verwoesting van het hele land is beslist: Ik heb het gehoord van den Heer, Jahweh der heirscharen!"},{"book":"Jesaja","chapter":"28","verse":"23","text":"Luistert en hoort naar mijn stem, Let op en hoort naar mijn woord!"},{"book":"Jesaja","chapter":"28","verse":"24","text":"Als de landman wil zaaien, blijft hij altijd dan ploegen, Zijn akker spitten en eggen?"},{"book":"Jesaja","chapter":"28","verse":"25","text":"Neen, als hij de grond gelijk heeft gemaakt, Strooit hij kervel, en zaait hij lavendel, Legt de tarwe en gerst in vakken, En de haver er langs."},{"book":"Jesaja","chapter":"28","verse":"26","text":"Het is zijn God, die het hem heeft geleerd, Hem onderwezen, wat hij moet doen."},{"book":"Jesaja","chapter":"28","verse":"27","text":"En de kervel wordt niet met de slede gedorst, Het wagenrad niet over lavendel gewenteld; Maar de kervel wordt geklopt met een stok, Met een knuppel lavendel."},{"book":"Jesaja","chapter":"28","verse":"28","text":"Ook wordt het koren niet aldoor getreden, Niet maar altoos gedorst; Men wentelt het rad van zijn wagen er over, Woelt het los, maar verplettert het niet."},{"book":"Jesaja","chapter":"28","verse":"29","text":"Ook dit gaat van Jahweh der heirscharen uit: Hij is wonderbaar in zijn raad, en zijn wijsheid is groot!"}]}