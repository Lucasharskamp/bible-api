{"data":[{"book":"Kulawa","chapter":"7","verse":"1","text":"Avo Mndewa Imulungu kamulongela Musa, “Nokutenda gweye kamba Imulungu kwa Falao, na ndugu yako Haluni kokuwa kamba mtula ndagu wako."},{"book":"Kulawa","chapter":"7","verse":"2","text":"Mulongele ndugu yako Haluni gaja gose gonda nikulagize, nayo Haluni komulongela Falao yawaleke Waizilaeli wasegele mwiisi yake."},{"book":"Kulawa","chapter":"7","verse":"3","text":"Lakini noutenda moyo wa Falao uwe mdala. Hata nahakongeza unzonza na vilaguso mwiisi ya Misili,"},{"book":"Kulawa","chapter":"7","verse":"4","text":"Falao hakutegeleza bule. Abaho nougolosa mkono wangu uli na udahi na kuwakoboza Wamisili na nozilava ng'holo za Waizilaeli.”"},{"book":"Kulawa","chapter":"7","verse":"5","text":"Na Wamisili ojuwa kamba niye na Mndewa Imulungu vonda niugolose mkono wangu kumwao na kuwalava Waizilaeli mwiisi yao."},{"book":"Kulawa","chapter":"7","verse":"6","text":"Musa na Haluni wasang'hana kamba viwalagizwe na Mndewa Imulungu."},{"book":"Kulawa","chapter":"7","verse":"7","text":"Kipindi viwalongile na Falao, Musa kakala na miyaka malongo nane na Haluni kakala na miyaka malongo nane na ndatu."},{"book":"Kulawa","chapter":"7","verse":"8","text":"Mndewa Imulungu kamulongela Musa na Haluni,"},{"book":"Kulawa","chapter":"7","verse":"9","text":"“Mndewa wa Misili yahawalongela, ‘Tendeni unzonza,’ mulongele Haluni yasole fimbo yake yaibwanhe hasi mgameso ga Falao, nayo yogaluka mgendela hasi.”"},{"book":"Kulawa","chapter":"7","verse":"10","text":"Avo Musa na Haluni wachola kwa Falao na watenda kamba viwalagizwe na Mndewa Imulungu. Haluni kaibwanha hasi fimbo yake mgameso ga Falao na watawala wake, nayo igaluka mgendela hasi."},{"book":"Kulawa","chapter":"7","verse":"11","text":"Abaho Falao kawakema wanhu wake weli na nzewele na wahawi wake, na kwa uhawi wao watenda vivija."},{"book":"Kulawa","chapter":"7","verse":"12","text":"Kila imoja wao kaibwanha hasi fimbo yake, na fimbo zao zigaluka mgendela hasi. Lakini fimbo ya Haluni igaluke mgendela hasi izimeza fimbo zao zigaluke mgendela hasi."},{"book":"Kulawa","chapter":"7","verse":"13","text":"Hata avo zoyo da Falao dikala dala na hawategeleze bule Musa na Haluni, kamba Mndewa Imulungu viyalongile."},{"book":"Kulawa","chapter":"7","verse":"14","text":"Abaho Mndewa Imulungu kamulongela Musa, “Moyo wa Falao mdala na kolema kuwaleka Waizilaeli wasegele."},{"book":"Kulawa","chapter":"7","verse":"15","text":"Avo uidamuke ulukwili ukaiting'hane na Falao viyochola kuulwanda lwa Naili. Isole fimbo ija igaluke mgendela hasi, umbete kumgwazo wa lwanda."},{"book":"Kulawa","chapter":"7","verse":"16","text":"Abaho umulongele vino, ‘Mndewa Imulungu, Imulungu wa Waebulania, kanhuma kumwako nikulongele uwaleke wanhu zake wasegele, wachole wakamtambikile kuluwala, lakini mbaka sambi gweye hutegeleza."},{"book":"Kulawa","chapter":"7","verse":"17","text":"Avo Mndewa Imulungu kolonga vino, sambi komjuwa heyo iyo nani. Nogatowa mazi ga lwanda lwa Naili kwa fimbo ino, na mazi gose gogaluka damu."},{"book":"Kulawa","chapter":"7","verse":"18","text":"Somba weli muulwanda lwa Naili wofa, lwanda lonung'ha bundo, na Wamisili honda walonde kugang'wa mazi gake.’ ”"},{"book":"Kulawa","chapter":"7","verse":"19","text":"Mndewa Imulungu kamulongela Musa, “Mulongele Haluni yasole fimbo yake na yaigolose uchanha ya mazi gose ga Misili, mvizanda vose mna imifuluta mna ivikolongo vose na mna gamalamba, vose avo vogaluka damu. Damu yokuwa kila hanhu mwiisi yose hata mna iviya va mibiki na mabwe.”"},{"book":"Kulawa","chapter":"7","verse":"20","text":"Musa na Haluni watenda kamba Mndewa Imulungu viyawalagize. Haluni kenula fimbo yake mgameso ga Falao na watawala zake kagatowa mazi ga lwanda lwa Naili, na mazi gose gagaluka damu."},{"book":"Kulawa","chapter":"7","verse":"21","text":"Somba wakalile muulwanda lwa Naili wafa. Mazi gake ganung'ha bundo mbaka Wamisili hawadahile kugang'wa mazi gake. Damu ikala kila hanhu mwiisi ya Misili."},{"book":"Kulawa","chapter":"7","verse":"22","text":"Lakini wahawi wa Misili kwa uhawi wao watenda kamba vivo. Avo zoyo da Falao digendelela kuwa dala, na heyo hawategeleze Musa na Haluni kamba viyalongile Mndewa Imulungu."},{"book":"Kulawa","chapter":"7","verse":"23","text":"Avo, Falao kabwela ukae kumwake, na hagagelegeze gaja galawilile."},{"book":"Kulawa","chapter":"7","verse":"24","text":"Wamisili wose wakala ohimba kumgwazo wa lwanda lwa Naili wapate mazi ga kung'wa, kwavija hawadahile kung'wa mazi ga lwanda lulo."},{"book":"Kulawa","chapter":"7","verse":"25","text":"Zibita siku saba toka Mndewa Imulungu viyagagaluse mazi ga lwanda."}]}