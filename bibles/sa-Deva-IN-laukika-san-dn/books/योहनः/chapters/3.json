{"data":[{"book":"योहनः","chapter":"3","verse":"1","text":"निकदिमनामा यिहूदीयानाम् अधिपतिः फिरूशी क्षणदायां"},{"book":"योहनः","chapter":"3","verse":"2","text":"यीशौरभ्यर्णम् आव्रज्य व्याहार्षीत्, हे गुरो भवान् ईश्वराद् आगत् एक उपदेष्टा, एतद् अस्माभिर्ज्ञायते; यतो भवता यान्याश्चर्य्यकर्म्माणि क्रियन्ते परमेश्वरस्य साहाय्यं विना केनापि तत्तत्कर्म्माणि कर्त्तुं न शक्यन्ते।"},{"book":"योहनः","chapter":"3","verse":"3","text":"तदा यीशुरुत्तरं दत्तवान् तवाहं यथार्थतरं व्याहरामि पुनर्जन्मनि न सति कोपि मानव ईश्वरस्य राज्यं द्रष्टुं न शक्नोति।"},{"book":"योहनः","chapter":"3","verse":"4","text":"ततो निकदीमः प्रत्यवोचत् मनुजो वृद्धो भूत्वा कथं जनिष्यते? स किं पुन र्मातृर्जठरं प्रविश्य जनितुं शक्नोति?"},{"book":"योहनः","chapter":"3","verse":"5","text":"यीशुरवादीद् यथार्थतरम् अहं कथयामि मनुजे तोयात्मभ्यां पुन र्न जाते स ईश्वरस्य राज्यं प्रवेष्टुं न शक्नोति।"},{"book":"योहनः","chapter":"3","verse":"6","text":"मांसाद् यत् जायते तन् मांसमेव तथात्मनो यो जायते स आत्मैव।"},{"book":"योहनः","chapter":"3","verse":"7","text":"युष्माभिः पुन र्जनितव्यं ममैतस्यां कथायाम् आश्चर्यं मा मंस्थाः।"},{"book":"योहनः","chapter":"3","verse":"8","text":"सदागतिर्यां दिशमिच्छति तस्यामेव दिशि वाति, त्वं तस्य स्वनं शुणोषि किन्तु स कुत आयाति कुत्र याति वा किमपि न जानासि तद्वाद् आत्मनः सकाशात् सर्व्वेषां मनुजानां जन्म भवति।"},{"book":"योहनः","chapter":"3","verse":"9","text":"तदा निकदीमः पृष्टवान् एतत् कथं भवितुं शक्नोति?"},{"book":"योहनः","chapter":"3","verse":"10","text":"यीशुः प्रत्यक्तवान् त्वमिस्रायेलो गुरुर्भूत्वापि किमेतां कथां न वेत्सि?"},{"book":"योहनः","chapter":"3","verse":"11","text":"तुभ्यं यथार्थं कथयामि, वयं यद् विद्मस्तद् वच्मः यंच्च पश्यामस्तस्यैव साक्ष्यं दद्मः किन्तु युष्माभिरस्माकं साक्षित्वं न गृह्यते।"},{"book":"योहनः","chapter":"3","verse":"12","text":"एतस्य संसारस्य कथायां कथितायां यदि यूयं न विश्वसिथ तर्हि स्वर्गीयायां कथायां कथं विश्वसिष्यथ?"},{"book":"योहनः","chapter":"3","verse":"13","text":"यः स्वर्गेऽस्ति यं च स्वर्गाद् अवारोहत् तं मानवतनयं विना कोपि स्वर्गं नारोहत्।"},{"book":"योहनः","chapter":"3","verse":"14","text":"अपरञ्च मूसा यथा प्रान्तरे सर्पं प्रोत्थापितवान् मनुष्यपुत्रोऽपि तथैवोत्थापितव्यः;"},{"book":"योहनः","chapter":"3","verse":"15","text":"तस्माद् यः कश्चित् तस्मिन् विश्वसिष्यति सोऽविनाश्यः सन् अनन्तायुः प्राप्स्यति।"},{"book":"योहनः","chapter":"3","verse":"16","text":"ईश्वर इत्थं जगददयत यत् स्वमद्वितीयं तनयं प्राददात् ततो यः कश्चित् तस्मिन् विश्वसिष्यति सोऽविनाश्यः सन् अनन्तायुः प्राप्स्यति।"},{"book":"योहनः","chapter":"3","verse":"17","text":"ईश्वरो जगतो लोकान् दण्डयितुं स्वपुत्रं न प्रेष्य तान् परित्रातुं प्रेषितवान्।"},{"book":"योहनः","chapter":"3","verse":"18","text":"अतएव यः कश्चित् तस्मिन् विश्वसिति स दण्डार्हो न भवति किन्तु यः कश्चित् तस्मिन् न विश्वसिति स इदानीमेव दण्डार्हो भवति,यतः स ईश्वरस्याद्वितीयपुत्रस्य नामनि प्रत्ययं न करोति।"},{"book":"योहनः","chapter":"3","verse":"19","text":"जगतो मध्ये ज्योतिः प्राकाशत किन्तु मनुष्याणां कर्म्मणां दृष्टत्वात् ते ज्योतिषोपि तिमिरे प्रीयन्ते एतदेव दण्डस्य कारणां भवति।"},{"book":"योहनः","chapter":"3","verse":"20","text":"यः कुकर्म्म करोति तस्याचारस्य दृष्टत्वात् स ज्योतिर्ॠतीयित्वा तन्निकटं नायाति;"},{"book":"योहनः","chapter":"3","verse":"21","text":"किन्तु यः सत्कर्म्म करोति तस्य सर्व्वाणि कर्म्माणीश्वरेण कृतानीति सथा प्रकाशते तदभिप्रायेण स ज्योतिषः सन्निधिम् आयाति।"},{"book":"योहनः","chapter":"3","verse":"22","text":"ततः परम् यीशुः शिष्यैः सार्द्धं यिहूदीयदेशं गत्वा तत्र स्थित्वा मज्जयितुम् आरभत।"},{"book":"योहनः","chapter":"3","verse":"23","text":"तदा शालम् नगरस्य समीपस्थायिनि ऐनन् ग्रामे बहुतरतोयस्थितेस्तत्र योहन् अमज्जयत् तथा च लोका आगत्य तेन मज्जिता अभवन्।"},{"book":"योहनः","chapter":"3","verse":"24","text":"तदा योहन् कारायां न बद्धः।"},{"book":"योहनः","chapter":"3","verse":"25","text":"अपरञ्च शाचकर्म्मणि योहानः शिष्यैः सह यिहूदीयलोकानां विवादे जाते, ते योहनः संन्निधिं गत्वाकथयन्,"},{"book":"योहनः","chapter":"3","verse":"26","text":"हे गुरो यर्द्दननद्याः पारे भवता सार्द्धं य आसीत् यस्मिंश्च भवान् साक्ष्यं प्रददात् पश्यतु सोपि मज्जयति सर्व्वे तस्य समीपं यान्ति च।"},{"book":"योहनः","chapter":"3","verse":"27","text":"तदा योहन् प्रत्यवोचद् ईश्वरेण न दत्ते कोपि मनुजः किमपि प्राप्तुं न शक्नोति।"},{"book":"योहनः","chapter":"3","verse":"28","text":"अहं अभिषिक्तो न भवामि किन्तु तदग्रे प्रेषितोस्मि यामिमां कथां कथितवानाहं तत्र यूयं सर्व्वे साक्षिणः स्थ।"},{"book":"योहनः","chapter":"3","verse":"29","text":"यो जनः कन्यां लभते स एव वरः किन्तु वरस्य सन्निधौ दण्डायमानं तस्य यन्मित्रं तेन वरस्य शब्दे श्रुतेऽतीवाह्लाद्यते ममापि तद्वद् आनन्दसिद्धिर्जाता।"},{"book":"योहनः","chapter":"3","verse":"30","text":"तेन क्रमशो वर्द्धितव्यं किन्तु मया ह्सितव्यं।"},{"book":"योहनः","chapter":"3","verse":"31","text":"य ऊर्ध्वादागच्छत् स सर्व्वेषां मुख्यो यश्च संसाराद् उदपद्यत स सांसारिकः संसारीयां कथाञ्च कथयति यस्तु स्वर्गादागच्छत् स सर्व्वेषां मुख्यः।"},{"book":"योहनः","chapter":"3","verse":"32","text":"स यदपश्यदशृणोच्च तस्मिन्नेव साक्ष्यं ददाति तथापि प्रायशः कश्चित् तस्य साक्ष्यं न गृह्लाति;"},{"book":"योहनः","chapter":"3","verse":"33","text":"किन्तु यो गृह्लाति स ईश्वरस्य सत्यवादित्वं मुद्राङ्गितं करोति।"},{"book":"योहनः","chapter":"3","verse":"34","text":"ईश्वरेण यः प्रेरितः सएव ईश्वरीयकथां कथयति यत ईश्वर आत्मानं तस्मै अपरिमितम् अददात्।"},{"book":"योहनः","chapter":"3","verse":"35","text":"पिता पुत्रे स्नेहं कृत्वा तस्य हस्ते सर्व्वाणि समर्पितवान्।"},{"book":"योहनः","chapter":"3","verse":"36","text":"यः कश्चित् पुत्रे विश्वसिति स एवानन्तम् परमायुः प्राप्नोति किन्तु यः कश्चित् पुत्रे न विश्वसिति स परमायुषो दर्शनं न प्राप्नोति किन्त्वीश्वरस्य कोपभाजनं भूत्वा तिष्ठति।"}]}