{"data":[{"book":"Psalmen","chapter":"148","verse":"1","text":"Halleluja! Looft Jahweh in de hemel, Looft Hem in den hoge;"},{"book":"Psalmen","chapter":"148","verse":"2","text":"Looft Hem al zijn engelen, Looft Hem heel zijn heir!"},{"book":"Psalmen","chapter":"148","verse":"3","text":"Looft Hem, zon en maan, Looft Hem allen, flonkerende sterren;"},{"book":"Psalmen","chapter":"148","verse":"4","text":"Looft Hem hoogste gewesten, De wateren boven de hemel!"},{"book":"Psalmen","chapter":"148","verse":"5","text":"De Naam van Jahweh moeten ze loven, Want Hij gebood, en ze werden geschapen;"},{"book":"Psalmen","chapter":"148","verse":"6","text":"Hij wees hun een plaats voor altijd en eeuwig, Hij gaf hun een wet, die ze niet overtreden."},{"book":"Psalmen","chapter":"148","verse":"7","text":"Looft Jahweh op aarde: Monsters der zee en alle oceanen,"},{"book":"Psalmen","chapter":"148","verse":"8","text":"Vuur en hagel, sneeuw en ijzel, Stormwind, die zijn bevelen volbrengt!"},{"book":"Psalmen","chapter":"148","verse":"9","text":"Alle bergen en heuvels, Alle vruchtbomen en ceders;"},{"book":"Psalmen","chapter":"148","verse":"10","text":"Alle beesten, wilde en tamme, Kruipende dieren en gevleugelde vogels!"},{"book":"Psalmen","chapter":"148","verse":"11","text":"Alle koningen en volken der aarde, Alle vorsten en wereldbestuurders;"},{"book":"Psalmen","chapter":"148","verse":"12","text":"Jonge mannen en maagden, Grijsaards en kinderen!"},{"book":"Psalmen","chapter":"148","verse":"13","text":"De Naam van Jahweh moeten ze loven: Want zijn Naam is verheven; Zìjn glorie alleen Gaat hemel en aarde te boven!"},{"book":"Psalmen","chapter":"148","verse":"14","text":"Hij heeft de hoorn van zijn volk weer verhoogd, En de roem van al zijn getrouwen: Van Israëls zonen, Van het volk, van zijn vrienden! Halleluja!"}]}