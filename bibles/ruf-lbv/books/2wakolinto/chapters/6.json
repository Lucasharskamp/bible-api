{"data":[{"book":"2 Wakolinto","chapter":"6","verse":"1","text":"Mne sang'ano yetu ne Imulungu, twomlombani mleke kuuleka uluso we Imulungu wambokele waghe hela."},{"book":"2 Wakolinto","chapter":"6","verse":"2","text":"Mana Imulungu kolonga,"},{"book":"2 Wakolinto","chapter":"6","verse":"3","text":"Ili sang'ano yetu ileke kwoneka si chinu bae, ng'atubama kumwikila imunu wowose chikwatso,"},{"book":"2 Wakolinto","chapter":"6","verse":"4","text":"ila kwa chila chinu chatusang'ana twelangusa twetwe twa iwatumighwa we Imulungu kwa ukududumila ukughanzika na maghayo ghose."},{"book":"2 Wakolinto","chapter":"6","verse":"5","text":"Tsatutwowighwa, twohighwa, tutwowighwa ne iwanu, tusang'ana sang'ano ng'omu, ng'atuwasile bae, tukala ne nzala."},{"book":"2 Wakolinto","chapter":"6","verse":"6","text":"Tsatwilangusa ka twa iwatumwa we Imulungu kwa kukala kwa ukudegheta, kwa ukumanya, kwa ukududumila, kwa ghumoyo ghunoghile na kwa Ghumuhe Mwenzeluka na kwa unoghelo ulihela ung'enye,"},{"book":"2 Wakolinto","chapter":"6","verse":"7","text":"na kwa usenga wetu iulongesa na kwa ngupfu ye Imulungu. Haki iyo isilaha yetu mne ghumoko ghwe kujilo na ghumoko ghwe kumoso."},{"book":"2 Wakolinto","chapter":"6","verse":"8","text":"Twiyandaa ukutogholighwa na ukubetsighwa, ukulongighwa na ukutunyighwa. Twakoneka ka waghutsu, lekeni twolongesa,"},{"book":"2 Wakolinto","chapter":"6","verse":"9","text":"ka iwanu ing'awomanyika, lekeni twomanyika na wose, tutowighwa lekeni ng'atukomighwe bae, ka iwanu iwafile, lekeni ka pfamkona twetwe twa waghima ghendo."},{"book":"2 Wakolinto","chapter":"6","verse":"10","text":"Hata ka tuna usungu, lekeni ghamatsuwa ghose twodeng'elela, hata ka twakoneka ka wahingwa, ila twoweng'a mali iwanu wengi, hata ka twakoneka twahela chinu, lekeni tuna chila chinu."},{"book":"2 Wakolinto","chapter":"6","verse":"11","text":"Mwemwe ndughu tsetu Wakolinto, tsatuwalongelani ghose mwatsimwatsi na imimoyo yetu ipfughuka kuna mwemwe."},{"book":"2 Wakolinto","chapter":"6","verse":"12","text":"Si twetwe bae yatuhindile imimoyo yetu kuna mwemwe, ila mwemwe iwo yamuhindile imimoyo yenu kuna twetwe."},{"book":"2 Wakolinto","chapter":"6","verse":"13","text":"Lelo nolonga namwe ka wanangu, mfughule imimoyo ka twetwe pfatutendile."},{"book":"2 Wakolinto","chapter":"6","verse":"14","text":"Mleke kwilunga ne iwanu wala ing'awomtoghola bae Imulungu, angu ghanoghile na ghehile ghodaha kukala hamwe? Ghumwanga na ichisi pfidahatse kukala hamwe?"},{"book":"2 Wakolinto","chapter":"6","verse":"15","text":"Apfi Kiristu na Setani wetegheletsa? Lelo imunu iyomtoghola Kiristu na ing'ayomtoghola Kiristu wana usale wachi?"},{"book":"2 Wakolinto","chapter":"6","verse":"16","text":"Apfi Ing'anda ye Imulungu ina usale wachi ne ipfinyagho ipfitamanilighwa? Kwaapfila twetwe twa ing'anda ye Imulungu iyali mghima, ka Imulungu mwenyegho pfayalongile,"},{"book":"2 Wakolinto","chapter":"6","verse":"17","text":"Kuya Imtwatsa kolonga,"},{"book":"2 Wakolinto","chapter":"6","verse":"18","text":"Imtwatsa yane Ngupfu kolonga,"}]}