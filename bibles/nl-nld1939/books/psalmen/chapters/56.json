{"data":[{"book":"Psalmen","chapter":"56","verse":"1","text":"Voor muziekbegeleiding; op de wijze: “Een duif van ver verwijderde terebinten.” Een puntdicht van David, toen de Filistijnen hem in Gat gevangen hielden. Ontferm U mijner, o God; want de mensen grijpen mij aan, Bekampen en kwellen mij iedere dag;"},{"book":"Psalmen","chapter":"56","verse":"2","text":"Mijn vijanden bestoken mij altijd door, Want talrijk zijn mijn belagers."},{"book":"Psalmen","chapter":"56","verse":"3","text":"Maar verre van mij, dat ik ooit zou vrezen; Op U heb ik mijn vertrouwen gesteld."},{"book":"Psalmen","chapter":"56","verse":"4","text":"In Jahweh’s belofte kan ik jubelen; Op God vertrouw ik, zonder te vrezen! Wat kunnen de mensen mij doen?"},{"book":"Psalmen","chapter":"56","verse":"5","text":"Ze blijven mij krenken, altijd door, Tegen mij zijn al hun boze plannen gericht;"},{"book":"Psalmen","chapter":"56","verse":"6","text":"Ze loeren en spieden, en belagen mijn hielen, Omdat ze mij naar het leven staan."},{"book":"Psalmen","chapter":"56","verse":"7","text":"Vergeld ze hun misdaad, En werp in uw toorn de volkeren neer, o mijn God! In Jahweh’s belofte kan ik jubelen; Op God vertrouw ik, zonder te vrezen! Wat kunnen de mensen mij doen?"},{"book":"Psalmen","chapter":"56","verse":"8","text":"Gij hebt mijn ellende geteld, Mijn tranen in uw kruik verzameld. Hebt Gij het zelf niet beloofd,"},{"book":"Psalmen","chapter":"56","verse":"9","text":"Dat mijn vijand zal vluchten, als ik U aanroep? Zo weet ik zeker, Dat God met mij is!"},{"book":"Psalmen","chapter":"56","verse":"10","text":"In Jahweh’s belofte kan ik jubelen;"},{"book":"Psalmen","chapter":"56","verse":"11","text":"Op God vertrouw ik, zonder te vrezen! Wat kunnen de mensen mij doen?"},{"book":"Psalmen","chapter":"56","verse":"12","text":"O God, Gij hebt mij uw belofte gehouden, Ik breng U daarvoor mijn dank;"},{"book":"Psalmen","chapter":"56","verse":"13","text":"Want Gij hebt mijn ziel behoed voor de dood, Zelfs mijn voet voor het stoten: Opdat ik voor Gods aanschijn blijf wandelen In het licht van het leven. In Jahweh’s belofte kan ik jubelen; Op God vertrouw ik, zonder te vrezen! Wat kunnen de mensen mij doen?"}]}