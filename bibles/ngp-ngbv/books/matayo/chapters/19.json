{"data":[{"book":"Matayo","chapter":"19","verse":"1","text":"Yesu eze abinde kuyalonga ayo, ahalawaga Galilaya niyo aita mwe isi ya Uyahudi ng'ambu yo mto Yolodani."},{"book":"Matayo","chapter":"19","verse":"2","text":"Fyo kulu dya want'hu dya mtimilaga niyo awahonya uko."},{"book":"Matayo","chapter":"19","verse":"3","text":"Mafalisayo wamwenga wamwiizilaga na ugeza kumgwila kwa kumuuza, “Togola haviihile kwa mnt'hu kumwasa mkaziwe kwa lema dyodyose?”"},{"book":"Matayo","chapter":"19","verse":"4","text":"Yesu awahitulaga akawagamba, “Hamsomile mawandiko msunt'hilwa kugamba, aho nk'hongo Muumbi aumbaga mgosi na mvele?"},{"book":"Matayo","chapter":"19","verse":"5","text":"Naho Mnungu agambaga, ‘Kwa aya mgosi na awase ise na nine, niyo anda na mkaziwe, naho awa waidi nawande hiyo waidi naho, ila nawande mwili umwenga.’"},{"book":"Matayo","chapter":"19","verse":"6","text":"Hawande waidi naho, woho wanda mwili umwenga. Kwa ivo walunganywe ni Mnungu, mnt'hu ase kuwa panga.”"},{"book":"Matayo","chapter":"19","verse":"7","text":"Mafalisayo wamuuza Yesu, “Nii Musa akisigiilaga kugamba mnt'hu adaha kumwink'ha mkaziwe talaka niyo amwasa?”"},{"book":"Matayo","chapter":"19","verse":"8","text":"Yesu niyo awahitula, “Musa awalekagani muwase wavele wenyu kwaviya mna nk'hani. Mna havandaga enga ivo kukongela kwo kuumbigwa kwe isi."},{"book":"Matayo","chapter":"19","verse":"9","text":"Naivo wagambilani nyuwe, yeyose akuunga amwase mkaziwe hi kwa mbuli ya uhabwasi, niyo alomba mvele mtuhu, naande mhabwasi. Na akuunga alombe yudya mvele naye, atenda uhabwasi.”"},{"book":"Matayo","chapter":"19","verse":"10","text":"Wanamp'hina wakwe niyo wamgamba Yesu, “Uneva nivo vili kwa mgosi na mkaziwe, ni vedi mnt'hu asekulomba.”"},{"book":"Matayo","chapter":"19","verse":"11","text":"Yesu niyo awahitula, “Hiyo wose kuihokela imbuli ino ni kwa wadya du wasagulwe ni Mnungu kunda ivo."},{"book":"Matayo","chapter":"19","verse":"12","text":"Kwaviya ziuko mbuli heezikuligana zikuleka mnt'hu asekulomba. Wamwenga nivo welekwe, wamwenga watakutendigwa ni want'hu kunda ivo, wamwenga nao hawakulomba kwa kuuzugula Useuta wa Mnungu. Yeyose akuidaha imbuli ino naaihokele.”"},{"book":"Matayo","chapter":"19","verse":"13","text":"Naho niyo egailwa wana wadodo awageleke mikono yakwe awavikile. Mna wanamp'hina wakwe niyo wawativila wadya wawegale."},{"book":"Matayo","chapter":"19","verse":"14","text":"Yesu niyo agamba, “Walekeni wana wadodo waniizile, msekuwafingiza, kwaviya Useuta wa kulanga ni wa want'hu enga awana awa.”"},{"book":"Matayo","chapter":"19","verse":"15","text":"Agelekaga mikono yakwe mwa awo wana, niyo ahalawa."},{"book":"Matayo","chapter":"19","verse":"16","text":"Mnt'hu yumwenga mgoli amwizilaga Yesu akamgamba, “Mhinizi, naungwa nidamanye mbuli yani yedi vileke nihokele ugima wa ulo na ulo?”"},{"book":"Matayo","chapter":"19","verse":"17","text":"Yesu niyo amhitula, “Nii waniuza uwedi? Hahali mnt'hu ywedi, ywedi ni Mnungu ekedu. Mna uneva waunga wingile kwo ugima wa mazuwa hasila, damanya mwiko viya zikulonga.”"},{"book":"Matayo","chapter":"19","verse":"18","text":"Yudya mnt'hu niyo amuza Yesu, “Ni zihi?”"},{"book":"Matayo","chapter":"19","verse":"19","text":"uweve iso na nyokwe, naho uwaunge weyao enga viya ukukeunga weye mwenye.”"},{"book":"Matayo","chapter":"19","verse":"20","text":"Yudya mnt'hu niyo ahitula, “Yose ayo hiyatoza, hisigazai naho?”"},{"book":"Matayo","chapter":"19","verse":"21","text":"Yesu niyo amgamba, “Ukaunga unde kukint'ha mo uwedi, katage viya unanavo niyo wawapangila wakiwa, ivo naunde na kindolo uko kulanga. Ukajika nitimile.”"},{"book":"Matayo","chapter":"19","verse":"22","text":"Yudya mnt'hu eze eve ivo, ahalawaga aihiwe, Kwaviya andaga mgoli mkulu."},{"book":"Matayo","chapter":"19","verse":"23","text":"Niyo Yesu alonga na wanamp'hina wakwe kugamba, “Nawagambilani ikindedi, ni vidala vitendese kwa mgoli kwingila ko Useuta wa kulanga."},{"book":"Matayo","chapter":"19","verse":"24","text":"Navuzagiza ni vihufu ngamia komboka mwa kalanga ke singano, mna hi mgoli kwingila ko Useuta wa Mnungu.”"},{"book":"Matayo","chapter":"19","verse":"25","text":"Wanamp'hina wakwe weze weve ivo, naweeheleswa, niyo wauza, “Uneva ni ivo, niani naadahe kuhona?”"},{"book":"Matayo","chapter":"19","verse":"26","text":"Yesu niyo awasinya kwa udahi no kuwagamba, “kwa want'hu hevidahike, mna kwa Mnungu yose ni mahufu.”"},{"book":"Matayo","chapter":"19","verse":"27","text":"Petulo niyo amhitula, “kaula,” Suwe kileka kila kint'hu niyo chakutimila. “Nekink'higwei?”"},{"book":"Matayo","chapter":"19","verse":"28","text":"Yesu niyo awahitula akawagamba, “Nawagambilani ikindedi, nyuwe, umwo Mwana Mnt'hu akekala mwe difumbi dyakwe dyo uwedi utendese, niho nyuwe nanywe mkunitimila nomwikale mwe viti mlongo na viidi mkayasengela makabila mlongo na maidi ya Waizilaeli."},{"book":"Matayo","chapter":"19","verse":"29","text":"Naho yeyose alekile nyumba yakwe, hegu wandugu wa kigosi na walumbuse na ise na nine, hegu wanawe ne zink'honde zakwe, kwa kunizungula miye naahokele malavo gana ya viya avilekile, naho neenk'higwe ugima wa ulo na ulo."},{"book":"Matayo","chapter":"19","verse":"30","text":"Mna wengi wa nk'hongo nawaziigile, wadya nao wazigiile nawande wa nk'hongo.”"}]}