{"data":[{"book":"Rapar Mar Chik","chapter":"12","verse":"1","text":"Magi e buche kod chike manyaka une ni uluwo e piny ma Jehova Nyasaye ma Nyasach kwereu, osemiyou mondo ukaw obed maru ka pod udak e pinyni."},{"book":"Rapar Mar Chik","chapter":"12","verse":"2","text":"Kethuru kuonde duto manie gode, thuche kendo kuonde duto manie tipo yiende madongo mane ogendini makoro uriembo ne lamoe nyisechegi."},{"book":"Rapar Mar Chik","chapter":"12","verse":"3","text":"Mukuru kendegi mag misango, touro kitegi ma gilamo kendo wangʼuru sirni mag-gi mag Ashera e mach; ngʼaduru matindo tindo kido mag nyisechegi kendo ugol nying-gi oko kuonde duto."},{"book":"Rapar Mar Chik","chapter":"12","verse":"4","text":"Kik ulam Jehova Nyasaye ma Nyasachu e yo ma gilamogo nyiseche manono."},{"book":"Rapar Mar Chik","chapter":"12","verse":"5","text":"To nyaka udwar kama Jehova Nyasaye ma Nyasachu oseyiero e kind dhoutu duto, mondo Nyinge obedie kaka kar dak mare. Kanyo ema onego udhiye"},{"book":"Rapar Mar Chik","chapter":"12","verse":"6","text":"mondo uterie misango miwangʼo pep, kod misango magu kaachiel gi chiwo mar achiel kuom apar kod chiwo moyiedhi, kaachiel gi chiwo mar kwongʼruok kod chiwo mar hera, gi chiwo mag nyithindo makayo mag dhou kod jambu."},{"book":"Rapar Mar Chik","chapter":"12","verse":"7","text":"E nyim Jehova Nyasaye ma Nyasachu kanyo ema un kod jou duto unuchiemie gi mor e gik moko duto ma lwetu timo, nimar Jehova Nyasaye ma Nyasachu osegwedhou."},{"book":"Rapar Mar Chik","chapter":"12","verse":"8","text":"Kik utim kaka watimo e ndaloni, ma ngʼato ka ngʼato timo mana gima oneno ni berne,"},{"book":"Rapar Mar Chik","chapter":"12","verse":"9","text":"nikech pok uchopoe kar yweyo, kendo yudo girkeni ma Jehova Nyasaye ma Nyasachu miyou."},{"book":"Rapar Mar Chik","chapter":"12","verse":"10","text":"To ubiro ngʼado loka Jordan mondo udagi e piny ma Jehova Nyasaye ma Nyasachu miyou kaka girkeni mi enomiu yweyo e lwet wasiku moluorou, mondo udagi gi kwe."},{"book":"Rapar Mar Chik","chapter":"12","verse":"11","text":"To kama Jehova Nyasaye ma Nyasachu noyier miluongo e Nyinge, kanyo ema unukelie gik moko duto ma achikou, ma gin misango miwangʼo pep, kod misango magu, achiel kuom apar magu, mich moyiedhi kod chiwo mag mwandu mugeno musingoru ni ubiro kelo ne Jehova Nyasaye ma Nyasachu."},{"book":"Rapar Mar Chik","chapter":"12","verse":"12","text":"Kendo kanyo bedie mamor gi Jehova Nyasaye ma Nyasachi, in kaachiel gi yawuoti kod nyigi, jotichni ma yawuowi kod ma nyiri, jo-Lawi manie miechu, maonge gi pok kata girkeni ma mekgi giwegi."},{"book":"Rapar Mar Chik","chapter":"12","verse":"13","text":"Bed motangʼ mondo kik ichiw misango miwangʼo pep kamoro amora ma ihero."},{"book":"Rapar Mar Chik","chapter":"12","verse":"14","text":"Chiwgi mana e kama Jehova Nyasaye biro yiero e kind jo-dhoutu, kendo kanyo ema itimie gik moko duto ma achiki."},{"book":"Rapar Mar Chik","chapter":"12","verse":"15","text":"Kata kamano unyalo yangʼo chiayo meku kamoro amora e miechu, ma ucham ringʼo kaka udwaro, mana ka gima en ring mwanda kata ogunde. Kaluwore gi gweth ma Jehova Nyasaye ma Nyasachu miyou, joma ogak kod jomaler nyalo chamo ringʼogo."},{"book":"Rapar Mar Chik","chapter":"12","verse":"16","text":"To kata kamano kik ucham remo, to pukgiuru piny mana ka pi."},{"book":"Rapar Mar Chik","chapter":"12","verse":"17","text":"Kik ucham pok mar achiel kuom apar mar cham, divai manyien, kod mo, kata chiwo mag nyithindo makayo mag dhou kod jambu kata chiwo mar kwongʼruok kata chiwo mar hera kata chiwo mogen e miechu."},{"book":"Rapar Mar Chik","chapter":"12","verse":"18","text":"Unucham gigo kama Jehova Nyasaye ma Nyasachu biro yiero, in kaachiel gi yawuoti kod nyigi, jotichgi machwo kod ma nyiri, gi jo-Lawi manie miechu, kendo nyaka ubed mamor e nyim Jehova Nyasaye ma Nyasachu kuom gik moko duto ma lwetu timo."},{"book":"Rapar Mar Chik","chapter":"12","verse":"19","text":"Beduru motangʼ mondo kik ujwangʼ kod jo-Lawi modak e dieru e ndalo duto ma udak e pinyni."},{"book":"Rapar Mar Chik","chapter":"12","verse":"20","text":"Ka Jehova Nyasaye ma Nyasachu osemedo tongʼ maru kaka ne osingorenu, mi ugombo chamo ringʼo ma uwacho niya, “Agombo chamo ringʼo,” to nucham ringʼo mangʼeny kaka unyalo."},{"book":"Rapar Mar Chik","chapter":"12","verse":"21","text":"Ka kama Jehova Nyasaye ma Nyasachu oyiero mondo nyinge obedie bor kodu, to unyalo yangʼo chiayo moa e kweth jambu kod dhou moa e miechu kaka asechikou kendo ucham ringʼo kaka udwaro."},{"book":"Rapar Mar Chik","chapter":"12","verse":"22","text":"Chamgiuru mana kaka ducham mwanda kata ogunde. Joma ogak kod jomaler duto manie dieru nochiem duto."},{"book":"Rapar Mar Chik","chapter":"12","verse":"23","text":"To kik ucham remo, nikech remo en ngima, to ok onego ucham ngima gimoro kod ringe."},{"book":"Rapar Mar Chik","chapter":"12","verse":"24","text":"To kata kamano kik ucham remo, to pukgiuru piny mana ka pi."},{"book":"Rapar Mar Chik","chapter":"12","verse":"25","text":"Ka ok uchamo chiemogo to ubiro dhi maber kaachiel gi nyikwau, nikech mano utimo gima ber kendo malongʼo e nyim wangʼ Jehova Nyasaye ma Nyasachu."},{"book":"Rapar Mar Chik","chapter":"12","verse":"26","text":"To kawuru giu mowal kod gimoro amora ma usesingoru kukwongʼoru ni unuchiw kendo udhi kama Jehova Nyasaye noyier."},{"book":"Rapar Mar Chik","chapter":"12","verse":"27","text":"Ket misango miwangʼo pep e kendo mar misango mar Jehova Nyasaye ma Nyasachu, ringʼo kaachiel gi remo. Remb misenginigo nyaka ol e bath kendo mar Jehova Nyasaye ma Nyasachu, to ringʼo to unyalo chamo."},{"book":"Rapar Mar Chik","chapter":"12","verse":"28","text":"Beduru motangʼ ka urito chike ma amiyou mondo udhi maber kaachiel gi nyikwau nikech mano utimo gima ber kendo malongʼo e nyim wangʼ Jehova Nyasaye ma Nyasachu."},{"book":"Rapar Mar Chik","chapter":"12","verse":"29","text":"Jehova Nyasaye ma Nyasachu biro riembo ogendini ma ubiro monjo kendo kawo pinygi ka uneno. To ka useriembogi oko mi udak e pinygi,"},{"book":"Rapar Mar Chik","chapter":"12","verse":"30","text":"kendo bangʼ ka osetiekgi chuth e nyimu, to beduru motangʼ kendo kik upenj weche mag nyisechegi ka uwacho niya, “Ere kaka ogendinigi ne tiyo ni nyisechegi? Wan bende wabiro timo kamano.”"},{"book":"Rapar Mar Chik","chapter":"12","verse":"31","text":"Ok onego ulam Jehova Nyasaye ma Nyasachu kaka gilamo nyisechegi, nikech Jehova Nyasaye mon gi kit lamo ma gilamogo nyisechegigo, kendo gitimo giko mamono duto ma Jehova Nyasaye osin-go. To bende gitimo misango gi yawuotgi kod nyigi e mach ka gichiwo ne nyisechegi."},{"book":"Rapar Mar Chik","chapter":"12","verse":"32","text":"Neuru ni utimo gik moko duto machikou, kendo kik umedie gimoro kata kik ugol."}]}