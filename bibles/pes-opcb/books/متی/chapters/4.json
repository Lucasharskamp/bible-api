{"data":[{"book":"متی","chapter":"4","verse":"1","text":"آنگاه روح خدا عیسی را به بیابان برد تا در آنجا ابلیس او را وسوسه و آزمایش کند."},{"book":"متی","chapter":"4","verse":"2","text":"او پس از آنکه چهل شبانه روز را در روزه به سر برد، بسیار گرسنه شد."},{"book":"متی","chapter":"4","verse":"3","text":"در این حال، آن وسوسه‌کننده به سراغ او آمد و گفت: «اگر پسر خدا هستی، به این سنگها بگو تا نان شوند.»"},{"book":"متی","chapter":"4","verse":"4","text":"اما عیسی به او فرمود: «نوشته شده که: ”انسان تنها به نان زنده نیست، بلکه به هر کلامی که از دهان خدا صادر می‌شود.“»4‏:4 تثنیه ۸‏:۳."},{"book":"متی","chapter":"4","verse":"5","text":"سپس ابلیس او را به اورشلیم، آن شهر مقدّس برد و بر روی بام معبد قرار داد،"},{"book":"متی","chapter":"4","verse":"6","text":"و گفت: «اگر پسر خدایی، خود را از اینجا به پایین پرت کن، چون نوشته شده است: ”به فرشتگان خود فرمان خواهد داد و آنها تو را بر دستهای خود بلند خواهند کرد تا حتی پایت هم به سنگی نخورَد.“»4‏:6 مزمور ۹۱‏:۱۱‏و۱۲."},{"book":"متی","chapter":"4","verse":"7","text":"عیسی پاسخ داد: «بله، ولی این نیز نوشته شده که: ”خداوند، خدای خود را آزمایش نکن.“»4‏:7 تثنیه ۶‏:۱۶."},{"book":"متی","chapter":"4","verse":"8","text":"سپس ابلیس او را به قلهٔ کوهی بسیار بلند برد و تمام ممالک جهان، و شکوه و جلال آنها را به او نشان داد،"},{"book":"متی","chapter":"4","verse":"9","text":"و گفت: «اگر زانو بزنی و مرا پرستش کنی، همهٔ اینها را به تو خواهم بخشید.»"},{"book":"متی","chapter":"4","verse":"10","text":"عیسی به او گفت: «دور شو از من، ای شیطان! زیرا در کتب مقدّس آمده: ”خداوند، خدای خود را بپرست و تنها او را عبادت کن.“»"},{"book":"متی","chapter":"4","verse":"11","text":"آنگاه ابلیس از او دور شد و فرشتگان آمدند و از وی مراقبت کردند."},{"book":"متی","chapter":"4","verse":"12","text":"وقتی عیسی از دستگیری یحیی آگاهی یافت، دیار یهودیه را ترک گفت و به جلیل بازگشت."},{"book":"متی","chapter":"4","verse":"13","text":"ابتدا به شهر ناصره رفت و پس از مدتی، رهسپار کَفَرناحوم شد، شهری که در کرانهٔ دریاچهٔ جلیل، در ناحیۀ زبولون و نفتالی واقع بود."},{"book":"متی","chapter":"4","verse":"14","text":"به این ترتیب، آنچه خدا از زبان اشعیای نبی گفته بود، انجام شد:"},{"book":"متی","chapter":"4","verse":"15","text":"«خطۀ زبولون و نفتالی، کنار دریاچه، آن سوی اردن و تا خود جلیل، که بیگانگان در آن زندگی می‌کنند؛"},{"book":"متی","chapter":"4","verse":"16","text":"مردمانی که در تاریکی به سر می‌بردند، نوری عظیم دیدند، و بر آنان که در دیاری ساکن بودند که مرگ بر آن سایه افکنده بود، نوری تابید.»4‏:16 اشعیا ۹‏:۱ و ۲ (نسخۀ یونانی)."},{"book":"متی","chapter":"4","verse":"17","text":"از آن هنگام، عیسی به اعلام پیغام خدا شروع کرد که: «از گناهان خود توبه کنید، زیرا ملکوت آسمان نزدیک شده است.»"},{"book":"متی","chapter":"4","verse":"18","text":"روزی عیسی در کنارۀ دریاچهٔ جلیل قدم می‌زد که دو برادر را دید به نامهای شمعون، ملقب به پطرس، و برادرش آندریاس که تور به دریا می‌انداختند، زیرا شغل هر دو ماهیگیری بود."},{"book":"متی","chapter":"4","verse":"19","text":"عیسی ایشان را فرا خوانده، گفت: «به دنبال من بیایید و من به شما نشان خواهم داد که چگونه انسان‌ها را برای خدا صید کنید.»"},{"book":"متی","chapter":"4","verse":"20","text":"ایشان نیز بی‌درنگ تورهای خود را بر زمین گذاشتند و به دنبال او به راه افتادند."},{"book":"متی","chapter":"4","verse":"21","text":"قدری جلوتر از آنجا، دو برادر دیگر یعنی یعقوب و یوحنا را دید که با پدرشان زِبِدی در قایق نشسته بودند و تورهای خود را تعمیر می‌کردند. او ایشان را نیز دعوت کرد تا به دنبالش بروند."},{"book":"متی","chapter":"4","verse":"22","text":"ایشان بی‌درنگ، قایق و پدر خود را رها کرده، به دنبال او به راه افتادند."},{"book":"متی","chapter":"4","verse":"23","text":"عیسی در سرتاسر دیار جلیل می‌گشت و در کنیسه‌ها تعلیم می‌داد و مژدۀ ملکوت خدا را اعلام می‌کرد و هر نوع مرض و بیماری را شفا می‌بخشید."},{"book":"متی","chapter":"4","verse":"24","text":"شهرت او در سراسر سوریه پیچید، و مردم همۀ بیماران را که به انواع مرضها و دردها دچار بودند، و نیز دیوزدگان، افراد دچار صرع و معلولان را نزد عیسی می‌آوردند و او ایشان را شفا می‌بخشید."},{"book":"متی","chapter":"4","verse":"25","text":"او به هر جا که قدم می‌گذاشت، انبوه جمعیت از دیار جلیل، منطقه دِکاپولیس، شهر اورشلیم و سرتاسر دیار یهودیه، و از شرق رود اردن، به دنبالش به راه می‌افتادند."}]}