{"data":[{"book":"Johana","chapter":"16","verse":"1","text":"“Asewachonu wechegi duto mondo kik ulal."},{"book":"Johana","chapter":"16","verse":"2","text":"Giniriembu e sinagogi; chutho ndalo biro ma ngʼama nonegu notim kamano kaparo ni otiyo ni Nyasaye."},{"book":"Johana","chapter":"16","verse":"3","text":"Ginitim kamano nikech ok gingʼeyo Wuora kata An."},{"book":"Johana","chapter":"16","verse":"4","text":"Asewachonu wechegi mondo ka ndalo ochopo to upar ni nasesiemou motelo. Ne ok awachonu wechegi chon nikech ne pod an kodu."},{"book":"Johana","chapter":"16","verse":"5","text":"“Koro adhi ir Ngʼat mane oora, to onge ngʼato kuomu mapenja ni, ‘Idhi kanye?’"},{"book":"Johana","chapter":"16","verse":"6","text":"Nikech gik ma asewachonu, omiyo un gi kuyo."},{"book":"Johana","chapter":"16","verse":"7","text":"To awachonu adier ni dhi ma adhigo biro kelonu ber. Ka ok adhi, to Jakony ok bi bironu; to ka adhi eka abiro oronugo."},{"book":"Johana","chapter":"16","verse":"8","text":"Ka obiro, nopuonj piny mondo ongʼe tiend richo, tim makare kod kum mabiro."},{"book":"Johana","chapter":"16","verse":"9","text":"Obiro nyisogi ni tamruok yie Kuoma en richo."},{"book":"Johana","chapter":"16","verse":"10","text":"Bende ka adok ir Wuora, kuma ok ginyal nenae, to giningʼe ni an ngʼat makare;"},{"book":"Johana","chapter":"16","verse":"11","text":"kendo abiro nyisogi kuom kum mabiro, nikech ruodh pinyni koro bura oseloyo."},{"book":"Johana","chapter":"16","verse":"12","text":"“An gi weche mangʼeny monego awachnu, to ok unyal winjo tiendgi sani."},{"book":"Johana","chapter":"16","verse":"13","text":"To ka Roho mar adiera, osebiro, to enopuonju adiera duto. Ok enobed janeno kuome owuon, to nowachnu mana gik mosebedo kowinjo kendo obiro nyisou gik mabiro timore bangʼe."},{"book":"Johana","chapter":"16","verse":"14","text":"Enomiya duongʼ, nikech gik ma enowachnu nokaw kuoma."},{"book":"Johana","chapter":"16","verse":"15","text":"Gik moko duto ma Wuora nigo gin maga. Mano emomiyo ne awachonu ni gik moko duto ma Roho nowachnu nogol kuoma.”"},{"book":"Johana","chapter":"16","verse":"16","text":"Yesu nowacho bende niya, “Odongʼ ndalo matin to ok ubi nena, to bangʼe matin achien ubiro nena kendo.”"},{"book":"Johana","chapter":"16","verse":"17","text":"Moko kuom jopuonjrene nopenjore e kindgi giwegi niya, “Ere tiend gima owachonwa ni, ‘Bangʼ kinde matin ok ubi nena, to achien unuchak unena,’ kendo owacho bende ni ‘adhi ka Wuoro’?”"},{"book":"Johana","chapter":"16","verse":"18","text":"Negimedo penjore kendgi niya, “Ere gima oparo kowacho ni, ‘Kinde matin?’ Ok wangʼeyo gima owacho.”"},{"book":"Johana","chapter":"16","verse":"19","text":"Yesu noneno ka gidwaro penje tiend wachno, omiyo nowachonegi niya, “Dibed ni upenjoru e kindu tiend gima ne awachonu ni, ‘Odongʼ ndalo matin to ok ubi nena, to bangʼe matin achien ubiro nena?’"},{"book":"Johana","chapter":"16","verse":"20","text":"Adier, adier awachonu, ni ubiro goyo nduru kendo ubiro ywak ka piny to winjo maber. Kuyo to ubiro kuyo, to kata kamano kuyo maru biro lokore mor achien."},{"book":"Johana","chapter":"16","verse":"21","text":"Dhako madwaro nywolo nyathi nyaka muoch kaa nikech sane ochopo; to bangʼ nywolo nyathine, wiye wil gi muoch, nikech omor ni osenywolo dhano mangima e piny."},{"book":"Johana","chapter":"16","verse":"22","text":"Kamano un bende sani en sau mar kuyo, to ubiro bedo mamor ka ananeu bangʼe, kendo onge ngʼama nomau mor maru."},{"book":"Johana","chapter":"16","verse":"23","text":"Chiengʼno ok unukwaya gimoro amora. Awachonu adier ni Wuora biro miyou gimoro amora mukwayo e nyinga."},{"book":"Johana","chapter":"16","verse":"24","text":"Nyaka sani pok ukwayo gimoro amora e nyinga. Kwauru to nomiu, eka nubed mamor chuth."},{"book":"Johana","chapter":"16","verse":"25","text":"“Kata obedo ni asebedo ka awuoyonu gi ngeche, to ndalo biro ma ok nawuo kodu kamano, to ananyisu maler kuom Wuora."},{"book":"Johana","chapter":"16","verse":"26","text":"Chiengʼno unukwa Wuoro e nyinga. Ok awach ni an ema nakwa Wuoro karu."},{"book":"Johana","chapter":"16","verse":"27","text":"Ooyo, Wuoro owuon oherou nikech usehera kendo useyie ni ne aa ka Nyasaye."},{"book":"Johana","chapter":"16","verse":"28","text":"Ne aa ka Wuoro mi adonjo e piny, to sani koro aweyo piny kendo adok ir Wuoro.”"},{"book":"Johana","chapter":"16","verse":"29","text":"Eka jopuonjre Yesu nowachone niya, “Ero koro iwuoyo kodwa maler ma ok itiyo gi ngeche."},{"book":"Johana","chapter":"16","verse":"30","text":"Koro wayie ni ingʼeyo gik moko duto kendo ni onge tiende mondo ngʼato ochandi gi penjo mathoth. Mano omiyo wayie ni ne ia ka Nyasaye.”"},{"book":"Johana","chapter":"16","verse":"31","text":"Yesu nodwokogi niya, “Kare ber ka koro uyie!"},{"book":"Johana","chapter":"16","verse":"32","text":"To ndalo biro, kendo osechopo ma unukerue, ka ngʼato ka ngʼato kuomu ringo dok dalane. Unuweya mi adongʼ kenda, kata kamano ok an kenda, nimar Wuora ni koda."},{"book":"Johana","chapter":"16","verse":"33","text":"“Asenyisou gigi mondo uyud kwe moa kuoma. E pinyni ubiro neno chandruok, to beduru gi chir nikech aseloyo piny.”"}]}