{"data":[{"book":"3 Nayohana","chapter":"1","verse":"1","text":"Mii kiri o wulhuvalha va,"},{"book":"3 Nayohana","chapter":"1","verse":"2","text":"Ampwana kinaattuna aka, kinoulhapelhelhani chinene wiira chittu chonkhaye chuukhalhelhe rata ni ukumi awo wo iruttu ukhalhe rata thoko chikhanlhe aya munnepani mwao."},{"book":"3 Nayohana","chapter":"1","verse":"3","text":"Ukhalhawaya kahoteelhiya chinene weewa ashilhoko ihu akina yaawachilhe vaa, nkayaahimiechesha ukhulhuvelhiya wao nhina ikeekhene, ni chineera awo wo ukhalha uvarelhelhaka ikeekhene."},{"book":"3 Nayohana","chapter":"1","verse":"4","text":"Khiiwo ittu inokiteelhiha nrima chinene upwaha vaneewa aka wiira achishaana aka anokhalha mu ikeekheneni."},{"book":"3 Nayohana","chapter":"1","verse":"5","text":"Mpwana, mitheko choombone chinaapangelha awo ashilhoko ihu anrumelhenlhe Kuristo chiri cho ukhulhuvelhiya ata akina ayo anakhalhaka alheto."},{"book":"3 Nayohana","chapter":"1","verse":"6","text":"Yayo manyaattu ayo ahohimiechesha wa attu anrumelhenlhe Kuristo o va, chinre inyu wo uvahiya nrima woombone wo waattuna attu. Uthepeke etu waakavihera wo iphiro inonteelhiha Nlhuku vanorwaa aya munkwahani mwaya."},{"book":"3 Nayohana","chapter":"1","verse":"7","text":"Ukhalhawaya ahochokholha mikwaha cho uvara mitheko cho uhimiacha nchina na Kuristo wo uhipochera ittu iriyoothe ukhuma wa attu ahinchuwenlhe Nlhuku."},{"book":"3 Nayohana","chapter":"1","verse":"8","text":"Phi chiichammo etu chinothananiya ihu waakavihera attu thoko yayo wiira ni hii naakavihere munthekoni mwaya mwo uhimiacha ikeekhene."},{"book":"3 Nayohana","chapter":"1","verse":"9","text":"Kaholhepa iwarakha urweeha wa yoyo Nlhoko wa attu anrumelhenlhe Kuristo uyo, nansho Diotrefe ntu naavia chinene ukhalha nholhelhi munlhokoni mwaya, khanottuna ukiiwelhelha."},{"book":"3 Nayohana","chapter":"1","verse":"10","text":"Paahi etu vanohalha aka uwa vawo, kinoowa kaahumbukulha mitheko chonkhaye chinopanga awe. Kinoowa kaahimiacha malhove o unanara anohimiacha awe ni unootheria. Khamanlhe, nansho haakhota waapochera ashilhoko ihu ari munkwahani ayo. Haachiichiha attu akina yaathanana waapochera, tho heerelha wiira nowoomolha munlhokoni mwa attu anrumelhenlhe Kuristo mmo."},{"book":"3 Nayohana","chapter":"1","verse":"11","text":"Alhoko aka, nhittwarihe mitheko cho uhilhoka nansho utwareke chittu choombone. Kila ntu nopanga chittu choombone yoyo phi a Nlhuku nansho ntu riyoothe nopanga chittu cho uhilhoka yoyo khananchuwelha Nlhuku."},{"book":"3 Nayohana","chapter":"1","verse":"12","text":"Kila ntu haatotopelha Nademetriyo, eiyo ikeekhene inene phi naatotopelha. Ni hii ninowaahimiechesha uno ni inyuva nchuwelhaka wiira ikeekhene inooniha chiicho."},{"book":"3 Nayohana","chapter":"1","verse":"13","text":"Kihanaa malhove menchi o uhimeriani nansho khinochiva ulhepa muwarakhani."},{"book":"3 Nayohana","chapter":"1","verse":"14","text":"Ukhalhawaya kihokhulhuvelha uwoonani phiyaru, vavawo etu ninowa nolhumacha ni woopa mwaha noonanaka wo miitho."},{"book":"3 Nayohana","chapter":"1","verse":"15","text":"Kinoulhapelhelhani wiira mpuha ukhalhe vamoka ni inyu."}]}