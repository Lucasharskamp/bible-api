{"data":[{"book":"Hosea","chapter":"11","verse":"1","text":"Toen Israël een kind was, had Ik het lief, Uit Egypte heb Ik mijn zoon geroepen."},{"book":"Hosea","chapter":"11","verse":"2","text":"Maar nauwelijks had Ik ze geroepen, of ze liepen van Mij heen, Offerden aan Báals, brandden wierook voor beelden!"},{"book":"Hosea","chapter":"11","verse":"3","text":"Ik was het, die Efraïm leerde lopen, En hem op mijn arm heb gedragen; Maar zij erkenden niet, Dat Ik ze verpleegde."},{"book":"Hosea","chapter":"11","verse":"4","text":"Ik bond ze aan Mij met mensen-banden En koorden der liefde; Ik drukte ze aan mijn wang als een min, Boog Mij over hen heen, om ze te voeden."},{"book":"Hosea","chapter":"11","verse":"5","text":"Maar nu moet hij terug naar Egypte, Assjoer zal zijn koning zijn, omdat ze niet willen bekeren;"},{"book":"Hosea","chapter":"11","verse":"6","text":"Het zwaard zal in zijn steden woeden, En zijn zonen verslinden. Hun vestingen worden verteerd,"},{"book":"Hosea","chapter":"11","verse":"7","text":"Mijn volk wordt aan zijn woningen opgehangen, En niemand, die opgaat naar zijn steden, Haalt hen er af."},{"book":"Hosea","chapter":"11","verse":"8","text":"Efraïm, hoe kon Ik toch zo met u doen, U overleveren, Israël; Hoe heb Ik u aan Adma gelijk kunnen maken, Als met Seboïm met u gehandeld? Eens zal mijn hart zich vertederen, Eens mijn ontferming worden gewekt!"},{"book":"Hosea","chapter":"11","verse":"9","text":"Neen, Ik zal mijn laaiende gramschap niet koelen, Efraïm niet opnieuw vernielen! Want Ik ben God, En geen mens! Ik ben de Heilige in uw midden, Die uw vernieling niet wil!"},{"book":"Hosea","chapter":"11","verse":"10","text":"Dan zullen zij Jahweh willen volgen, En als een leeuw zal Hij brullen! Maar wanneer Hij dan brult, Snellen de kinderen toe uit het westen!"},{"book":"Hosea","chapter":"11","verse":"11","text":"Als vogels snellen zij toe uit Egypte, Uit het land van Assjoer als duiven; Dan breng Ik ze naar hun woonsteden terug: Is de godsspraak van Jahweh!"},{"book":"Hosea","chapter":"11","verse":"12","text":"Efraïm heeft Mij met leugens omringd, Het huis van Israël met bedrog; Ook Juda liegt altijd tegen zijn God, Tegen den Heilige, den Waarachtige!"}]}