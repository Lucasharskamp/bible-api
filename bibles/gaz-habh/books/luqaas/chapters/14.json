{"data":[{"book":"Luqaas","chapter":"14","verse":"1","text":"Guyyaa Sanbataa tokko yommuu Yesuus buddeena nyaachuuf mana Fariisicha beekamaa tokkoo dhaqetti, namoonni xiyyeeffatanii isa ilaalaa turan."},{"book":"Luqaas","chapter":"14","verse":"2","text":"Namichi dhagni isaa dhiitaʼe tokkos fuula isaa dura ture."},{"book":"Luqaas","chapter":"14","verse":"3","text":"Yesuusis, “Guyyaa Sanbataatiin nama fayyisuun ni eeyyamama moo hin eeyyamamu?” jedhee Fariisotaa fi hayyoota seeraa gaafate."},{"book":"Luqaas","chapter":"14","verse":"4","text":"Isaan garuu ni calʼisan; innis namicha harkaan qaqqabee fayyisee gad isa lakkise."},{"book":"Luqaas","chapter":"14","verse":"5","text":"Innis, “Isin keessaa namni tokko yoo ilma yookaan qotiyyoo guyyaa Sanbataatiin boolla keessa buʼe qabaate, inni yeruma sana harkisee boolla keessaa hin baasuu?” jedhee isaan gaafate."},{"book":"Luqaas","chapter":"14","verse":"6","text":"Isaan garuu deebii kennuu hin dandeenye."},{"book":"Luqaas","chapter":"14","verse":"7","text":"Innis yommuu akka keessumoonni sun iddoo ulfinaa filatan hubatetti akkana jedhee fakkeenya kana isaanitti hime;"},{"book":"Luqaas","chapter":"14","verse":"8","text":"“Yoo namni tokko cidha fuudhaa fi heerumaatti si waame, iddoo ulfinaa hin taaʼin; tarii namni si caalaa ulfina qabu tokko waamameera taʼaatii."},{"book":"Luqaas","chapter":"14","verse":"9","text":"Namichi isin lamaanuu waame sun dhufee, ‘Namicha kanaaf kaʼi’ siin jedha; atis qaanoftee dhaqxee lafa iddoo hundumaa gad taʼe teessa."},{"book":"Luqaas","chapter":"14","verse":"10","text":"Ati garuu yommuu waamamtu akka namichi si waame sun yeroo dhufutti, ‘Yaa michuu koo iddoo ol aanutti hiiqi’ siin jedhuuf dhaqii lafa iddoo hundumaa gad taʼe taaʼi; yoos fuula warra si wajjin maaddiitti dhiʼaatan hundumaa duratti ulfina argattaatii."},{"book":"Luqaas","chapter":"14","verse":"11","text":"Namni ol of qabu hundinuu gad qabamaatii; namni gad of qabu hundinuu immoo ol qabama.”"},{"book":"Luqaas","chapter":"14","verse":"12","text":"Yesuusis namicha isa waame sanaan akkana jedhe; “Ati yommuu laaqana yookaan irbaata qopheessitu michoota kee yookaan obboloota kee, yookaan firoota kee, yookaan olloota kee warra sooreyyii hin waamin; yoo akkas goote isaanis deebisanii si waamu; gatiin kees siif deebifama."},{"book":"Luqaas","chapter":"14","verse":"13","text":"Garuu yommuu cidha qopheessitu hiyyeeyyii, naafa, okkolaa fi jaamaa waami."},{"book":"Luqaas","chapter":"14","verse":"14","text":"Sababii isaan waan siif deebisan hin qabneef ati ni eebbifamta; gatiin kee guyyaa duʼaa kaʼuu qajeeltotaatti siif deebifamaatii.”"},{"book":"Luqaas","chapter":"14","verse":"15","text":"Warra isa wajjin maaddiitti dhiʼaatan keessaa namichi tokko yommuu waan kana dhagaʼetti Yesuusiin, “Namni mootummaa Waaqaa keessatti maaddiitti dhiʼaatu eebbifamaa dha” jedhe."},{"book":"Luqaas","chapter":"14","verse":"16","text":"Yesuus immoo akkana jedhee deebise; “Namichi tokko cidha guddaa qopheessee keessumoota hedduu affeere."},{"book":"Luqaas","chapter":"14","verse":"17","text":"Namichi sunis saʼaatii nyaataatti akka inni, ‘Kunoo, wanni hundinuu qopheeffameeraatii kottaa’ jedhee warra affeeraman sanatti himuuf garbicha isaa erge."},{"book":"Luqaas","chapter":"14","verse":"18","text":"“Garuu isaan hundi bifuma tokkoon sababa dhiʼeeffachuu jalqaban; inni jalqabaa, ‘Ani lafa qotiisaa bitadheera; kanaafuu dhaqeen ilaaluu qabaatii maaloo na hin komatin’ jedheen."},{"book":"Luqaas","chapter":"14","verse":"19","text":"“Inni kaan, ‘Ani qotiyyoo cimdii shan bitadheera; isaan leenjisuuf deemuuttin jiraatii, maaloo na hin komatin’ jedheen."},{"book":"Luqaas","chapter":"14","verse":"20","text":"“Amma illee inni kaan, ‘Ani dhiʼoon niitii fuudhe; kanaafuu dhufuu hin dandaʼu’ jedheen."},{"book":"Luqaas","chapter":"14","verse":"21","text":"“Garbichi sunis deebiʼee waan kana gooftaa isaatti hime. Abbaan mana sanaas aaree, ‘Dafii karaa guddaa fi daandii qalʼaa magaalaatti achi baʼiitii hiyyeeyyii, naafa, jaamaa fi okkolaa fidii ol seensis’ jedhee garbicha isaa ajaje."},{"book":"Luqaas","chapter":"14","verse":"22","text":"“Garbichi sunis, ‘Yaa gooftaa, wanni ati ajajje hundi raawwateera; garuu amma illee iddoon jira’ jedheen."},{"book":"Luqaas","chapter":"14","verse":"23","text":"“Gooftichis garbicha isaatiin akkana jedhe; ‘Akka manni koo guutamuuf karaa guddaa fi daandii baadiyyaatti achi baʼiitii akka isaan ol galan dirqisiisi."},{"book":"Luqaas","chapter":"14","verse":"24","text":"Ani isinittin hima; namoota waamaman sana keessaa namni tokko iyyuu maaddii koo irraa afaaniin hin qabu.’ ”"},{"book":"Luqaas","chapter":"14","verse":"25","text":"Namoonni baayʼeen Yesuus wajjin deemaa turan; innis garagalee akkana isaaniin jedhe;"},{"book":"Luqaas","chapter":"14","verse":"26","text":"“Namni gara koo dhufu kam iyyuu yoo abbaa isaatii fi haadha isaa, niitii isaatii fi ijoollee isaa, obboloota isaatii fi obboleettota isaa akkasumas lubbuu isaa illee hin jibbine inni barataa koo taʼuu hin dandaʼu."},{"book":"Luqaas","chapter":"14","verse":"27","text":"Namni fannoo ofii isaa baadhatee na duukaa hin buune kam iyyuus barataa koo taʼuu hin dandaʼu."},{"book":"Luqaas","chapter":"14","verse":"28","text":"“Mee isin keessaa namni tokko gamoo ijaarrachuu barbaada haa jennuu; namichi sun gamoo sana ijaaree fixuuf horii gaʼaa qabaachuu fi qabaachuu baachuu isaa beekuuf duraan dursee taaʼee gatii isaa hin herregatuu?"},{"book":"Luqaas","chapter":"14","verse":"29","text":"Yoo kanaa achii yommuu inni hundee kaaʼee fixuu dadhabutti, namoonni argan hundi itti qoosu."},{"book":"Luqaas","chapter":"14","verse":"30","text":"Isaanis, ‘Namichi kun ijaaruu jalqabee fixuu dadhabe’ jedhu."},{"book":"Luqaas","chapter":"14","verse":"31","text":"“Yookaan mee mootiin tokko mootii biraa loluu dhaqa haa jennuu; inni mootii loltoota kuma digdamaan isatti dhufu tokko loltoota kuma kudhaniin of irraa loluu dandaʼuu fi dandaʼuu baachuu isaa duraan dursee taaʼee itti hin yaaduu?"},{"book":"Luqaas","chapter":"14","verse":"32","text":"Yoo hin dandeenye immoo utuu mootichi kaan isa irraa fagoo jiruu bakka buʼoota itti ergee akka nagaan buʼu kadhata."},{"book":"Luqaas","chapter":"14","verse":"33","text":"Akkanumas isin keessaa namni waan qabu hunda hin dhiifne kam iyyuu barataa koo taʼuu hin dandaʼu."},{"book":"Luqaas","chapter":"14","verse":"34","text":"“Soogiddi gaarii dha; garuu yoo inni miʼaa isaa dhabe, miʼaan isaa akkamiin deebifamuu dandaʼa?"},{"book":"Luqaas","chapter":"14","verse":"35","text":"Inni biyyoof yookaan tuulaa kosiitiif faayidaa hin qabu; inni gad gatama."}]}