{"data":[{"book":"यूहन्ना","chapter":"10","verse":"1","text":"“मैं तुसां ने सच्च-सच्च बोलदा है, की अगर कोई भेडां दिया गुराला दे दरबाजे ला नी अंदर ओऐ, पर होर कुसी पासे ला चढ़ी करी अंदर ओऐ, सै चोर कने डाकू है।"},{"book":"यूहन्ना","chapter":"10","verse":"2","text":"पर जड़ा दरबाजे चे जांदा है सै भेडां दा पुआल है।"},{"book":"यूहन्ना","chapter":"10","verse":"3","text":"उदे तांई द्वारपाल दरबाजा खोली दिन्दा है, कने भेडां उदी अबाज पछेणदियां न, कने सै अपणियां भेडां जो ना लेई-लेईकरी सददा है कने बाहर लेई जांदा है।"},{"book":"यूहन्ना","chapter":"10","verse":"4","text":"कने जालू सै अपणिया सारियां भेडां जो बार कडी बोंदा है, तां उना दे अग्गे-अग्गे चलदा है, कने भेडां उदे पिच्छे-पिच्छे चली पोंदिया न; क्योंकि सै उदी अबाज पछेणदियां न।"},{"book":"यूहन्ना","chapter":"10","verse":"5","text":"पर सै होरसी दे पिच्छे नी जांदियां, पर उना ला नठदियां न, क्योंकि सै होरसी दी अबाज नी पछेणदियां न।”"},{"book":"यूहन्ना","chapter":"10","verse":"6","text":"यीशुऐ उना ने ऐ कहाणी बोली, पर सै नी समझे की ऐ बोलणे दा क्या मतलब है।"},{"book":"यूहन्ना","chapter":"10","verse":"7","text":"तालू यीशुऐ उना ने फिरी बोलया, मैं तुसां ने सच्च-सच्च बोलदा है, की भेडां दा मैं ही दरबाजा है जिदे चे भेडां अंदर ओंदियां न।"},{"book":"यूहन्ना","chapter":"10","verse":"8","text":"जितणे मिंजो ला पेहले आये; सै सारे चोर कने डाकू न, पर मेरियां भेडां उना दी नी सुणी। 10:8 (यिर्म. 23:1, यूह. 10:27)"},{"book":"यूहन्ना","chapter":"10","verse":"9","text":"मैं ही दरबाजा है; अगर कोई मिंजो चे अंदर जा तां परमेश्वरे उदा उद्धार करणा कने उनी अंदर बाहर ओंदे जांदे रेणा कने उसयो खाणे पिणे जो मिलदी रेंणी।"},{"book":"यूहन्ना","chapter":"10","verse":"10","text":"चोर सिर्फ भेडां जो चोरणे कने मारणे कने खत्म करणे तांई ओंदा है। पर मैं इस तांई आया की उना जो सच्चाई च जिन्दगी कने भरपूरी दी जिन्दगी मिल्ले।"},{"book":"यूहन्ना","chapter":"10","verse":"11","text":"खरा पुआल मैं है; खरा पुआल भेडां तांई अपणी जान देई दिन्दा है।10:11 (भज. 23:1, यशा. 40:11, यहे. 34:15)"},{"book":"यूहन्ना","chapter":"10","verse":"12","text":"भाड़े पर रखयो होया मजदूर जालू सै भेड़िये जो ओंदे दिखणा तां उनी नठी जाणा। उनी भेडां जो छडी देणा क्योंकि सै उना दा पुहाल नी है कने भेडां उदियां नी न। इस तांई भेड़िया उना पर हमला करदा है कने झुण्ड जो बखेरी दिन्दा है।"},{"book":"यूहन्ना","chapter":"10","verse":"13","text":"सै इस तांई नठी जांदा है की सै भाड़े दा मजदूर है, कने उसयो भेडां दी चिंता नी है।"},{"book":"यूहन्ना","chapter":"10","verse":"14","text":"खरा पुआल मैं है, मैं अपणियां भेडां जो जाणदा है कने मेरियां अपणियां भेडां मिंजो जाणदियां न,"},{"book":"यूहन्ना","chapter":"10","verse":"15","text":"जियां पिता परमेश्वर मिंजो जाणदा है, कने मैं पिता परमेश्वरे जो जाणदा है। कने मैं भेडां तांई मरणे तांई तैयार है।"},{"book":"यूहन्ना","chapter":"10","verse":"16","text":"कने मेरियां होर भी भेडां न, जड़ियां इसा गुराला दियां नी न, मिंजो उना जो लोंणा भी जरूरी है, उना मेरी अबाज पछेणनी है; तां फिरी इक झुण्ड कने इक ही पुआल होंणा है।10:16 (यशा. 56:8, यहे. 34:23, यहे. 37:24)"},{"book":"यूहन्ना","chapter":"10","verse":"17","text":"मैं अपणिया मरजिया ने जान दिन्दा है, इस तांई पिता परमेश्वर मिंजो ने प्यार करदा है, ताकि मैं दोबारा जिन्दा होई जा।"},{"book":"यूहन्ना","chapter":"10","verse":"18","text":"कोई मेरिया जिन्दगिया जो मिंजो ला नी लेई सकदा है, इसयो मैं अपणिया इच्छा ने दिन्दा है। मिंजो अपणी जिंदगी देंणे दा भी हक है, कने उना जो फिरी बापस लेणे दा भी हक है: क्योंकि ऐ सेई हुकम है जड़ा मिंजो मेरे पिता परमेश्वरे ला मिलया है।"},{"book":"यूहन्ना","chapter":"10","verse":"19","text":"इना गल्लां दिया बजा ने यहूदी लोकां च फिरी फुट पेई गेई।"},{"book":"यूहन्ना","chapter":"10","verse":"20","text":"उना चे मते बोलणा लग्गे, इदे च बुरी आत्मा है, कने सै पागल है; इसदी मत सुंणा?"},{"book":"यूहन्ना","chapter":"10","verse":"21","text":"होरनी बोलया, ऐ गल्लां ऐसे माणुऐ दियां नी न जिदे च बुरी आत्मा हो: इक बुरी आत्मा कदी भी नी इक अन्ने माणुऐ दी हखी ठीक करी सकदी है?"},{"book":"यूहन्ना","chapter":"10","verse":"22","text":"यरूशलेम शेहर च यहूदी मंदरे दी स्थापना दा त्योहार था, कने सर्दियां दी रित थी।"},{"book":"यूहन्ना","chapter":"10","verse":"23","text":"यीशु मंदरे दे अंगणे च घुमा दा था, जिसयो लोक सुलैमान राजे दा ओसारा बोलदे न।"},{"book":"यूहन्ना","chapter":"10","verse":"24","text":"तालू यहूदी अगुवां उसयो घरोटी लिया कने पुछया, “तू सांझो बड़े लम्बे बकते दीकर दुबिधा च रखया है। हुण सांझो साफ-साफ दस। क्या तू मसीह है।”"},{"book":"यूहन्ना","chapter":"10","verse":"25","text":"यीशुऐ उना जो जबाब दिता, “मैं तुसां ने बोली दितया है, कने तुसां मेरा भरोसा करदे ही नी न, जड़े कम्म मैं अपणे पिता परमेश्वरे दे हके ने करदा है सै ही मेरे गबाह न।"},{"book":"यूहन्ना","chapter":"10","verse":"26","text":"पर तुसां इस तांई मेरा भरोसा नी करदे न क्योंकि तुसां मेरियां भेडां चे नी न।"},{"book":"यूहन्ना","chapter":"10","verse":"27","text":"मेरियां भेडां मेरी अबाज पछेणदियां न, कने मैं उना जो जाणदा है, कने सै मेरे पिच्छे-पिच्छे चलदियां न।"},{"book":"यूहन्ना","chapter":"10","verse":"28","text":"मैं उना जो हमेशा दी जिन्दगी दिन्दा है, कने उना दा कदी नाश नी होणा, कने कोई उना जो मेरे हथां ला नी खोई सकदा है।"},{"book":"यूहन्ना","chapter":"10","verse":"29","text":"मेरा पिता परमेश्वर, जिनी उना जो मिंजो दितया है, सबना ला बडा है, कने कोई उना जो पिता परमेश्वरे दे हथे ला खोई नी सकदा।"},{"book":"यूहन्ना","chapter":"10","verse":"30","text":"मैं कने पिता परमेश्वर इक ही न।”"},{"book":"यूहन्ना","chapter":"10","verse":"31","text":"यहूदी अगुवां उसयो मारणे तांई फिरी पथर चुके।"},{"book":"यूहन्ना","chapter":"10","verse":"32","text":"इस पर यीशुऐ उना ने बोलया, “मैं पिता परमेश्वरे दिया तरफा ला तुहांजो मते भले कम्म दसयो न, उना चे कुस कम्मे तांई तुसां मिंजो पथर मारा दे न?”"},{"book":"यूहन्ना","chapter":"10","verse":"33","text":"यहूदी अगुवां यीशुऐ जबाब दिता, “भले कम्म तांई असां तिजो पथर नी मारा दे न, पर परमेश्वरे दी निंदा करणे दिया बजा ने कने इस तांई की तू माणु होईकरी अपणे आपे जो परमेश्वरे बोलदा है।”10:33 (लैव्य. 24:16)"},{"book":"यूहन्ना","chapter":"10","verse":"34","text":"यीशुऐ उना जो जबाब दिता, क्या पबित्र शास्त्र च ऐसा नी लिखया है की परमेश्वरे अपणे लोकां दे अगुवां ने बोलया की, तुसां ईश्वर न?"},{"book":"यूहन्ना","chapter":"10","verse":"35","text":"तुसां जाणदे न की पबित्र शास्त्र च कुछ भी बदलया नी जाई सकदा। इस तांई अगर उदे लोकां दे अगुवां जो “इश्वर” बोलया गिया हो।"},{"book":"यूहन्ना","chapter":"10","verse":"36","text":"तां जालू मैं बोलदा है, मैं परमेश्वरे दा पुत्र है तां तुसां मिंजो कजो बोलदे न, “तू निंदा करा दा है।” मैं सै ही है जिसयो पिता परमेश्वरे लग कितया कने मिंजो संसार च भेजया है।"},{"book":"यूहन्ना","chapter":"10","verse":"37","text":"अगर मैं अपणे पिता दा कम्म नी करदा तां, तुसां मेरा भरोसा मत करा।"},{"book":"यूहन्ना","chapter":"10","verse":"38","text":"पर अगर मैं करदा है, तां चाऐ मेरा भरोसा ना भी करा, पर उना कम्मा दा तां भरोसा करा, तालू तुसां जो पता चलणा कने समझणा की पिता परमेश्वर मिंजो च रेंदा है, कने मैं पिता परमेश्वर च रेंदा है।"},{"book":"यूहन्ना","chapter":"10","verse":"39","text":"तालू उना फिरी यीशुऐ जो पकड़ने दी कोशिश किती पर सै उना दे हथे ला बची करी निकली गिया।"},{"book":"यूहन्ना","chapter":"10","verse":"40","text":"फिरी यीशु यरदने खड्डा दे पार उसा जगा पर चली गिया, जिथू यूहन्ना पेहले बपतिस्मा दिन्दा था, कने ओथु रिया।"},{"book":"यूहन्ना","chapter":"10","verse":"41","text":"कने मते लोक उदे बाल आई करी उसला बोलदे थे, “यूहन्ना तां कोई चमत्कार नी दसया, पर जड़ा कुछ यूहन्ना इदे बारे च बोला दा सै सारा सच्च था।”"},{"book":"यूहन्ना","chapter":"10","verse":"42","text":"कने ओथु मतयां उदे पर भरोसा किता।"}]}