{"data":[{"book":"Ntendwa","chapter":"22","verse":"1","text":"“Wayahudi weyangu, netegelezani hegombela kwenyu!”"},{"book":"Ntendwa","chapter":"22","verse":"2","text":"Weze wamwive asimwila Chiebulaniya kwawo, wanyamalisa, Paolo naye ajendeleza,"},{"book":"Ntendwa","chapter":"22","verse":"3","text":"Miye ni Myahudi, nelekwe Taso uko Silisiya, mna sikwila hano Yelusalemu saviya mwanampina ywa Gamalieli. Nahokelaga mahinyo makali ya sigilizi za wadalahala wetu naho naselavya kwa Chohile saviya nyuwe woseni mwili dyelo."},{"book":"Ntendwa","chapter":"22","verse":"4","text":"Siwajela maya hata kuwakoma wantu nawakatimila isila ino. Sigwila wagosi kwa wavyele nakuwajela mwedijeleza."},{"book":"Ntendwa","chapter":"22","verse":"5","text":"Mlavyantambiko Mkulu hamwenga ne chitala chose cha wachimaila wantu wadaha kuukula kugamba nalonga chindedi. Nahokelaga baluwa kulaila kwawo iwandikwe kwa chausa cha walukolo Wayahudi wa uko Damesiki, ivyo sita kudya hawagwile wakumzumila wendaga wekudya na kuwegala kubula Yelusalemu wakakantilwe."},{"book":"Ntendwa","chapter":"22","verse":"6","text":"“Umo hatamba kubula hajihi na Damesiki, mwe saa mtandatu za msi, aho ulangazi mkali kulaila kwembingu wanimulika kunizunguluka."},{"book":"Ntendwa","chapter":"22","verse":"7","text":"Sigwa hasi niyo neva izwi dikunigamba, ‘Sauli, Sauli! Nimbwani ukunijela maya?’"},{"book":"Ntendwa","chapter":"22","verse":"8","text":"Nauza, ‘Weye wiyuhi Zumbe?’ Anigamba, ‘Ni miye Yesu ywa Nazaleti, ukunijela maya.’"},{"book":"Ntendwa","chapter":"22","verse":"9","text":"Wantu nachihamwenga wawona ulangazi, mna hawevile idizwi dya uyo na halonga naye."},{"book":"Ntendwa","chapter":"22","verse":"10","text":"Nauza, ‘Nitende mbwani, Zumbe?’ Zumbe naye anigamba, ‘Chimala wite Damesiki, uko naukagambilwe chilachintu Chohile aungile udamanye.’"},{"book":"Ntendwa","chapter":"22","verse":"11","text":"Nasihituka tuntu kwachausa cho ukuka mkulu, ivyo niyo weyangu wanitoza mkono kunilongoza kwita Damesiki."},{"book":"Ntendwa","chapter":"22","verse":"12","text":"“Mo mzi udya nakuna mntu akwitangwa Ananiya, mntu akumtimila Chohile kwasila ya Chiyahudi nakatongela sigilizi zetu naho nakevika vidala ni Wayahudi woseni wakwikala kudya."},{"book":"Ntendwa","chapter":"22","verse":"13","text":"Keza kwangu, anichimaila na kugamba, ‘Mlukolo ywangu Sauli, wana naho!’ Ahadya siwona naho niyo namsinya."},{"book":"Ntendwa","chapter":"22","verse":"14","text":"Agamba, ‘Chohile ywa wadalahala wetu kakusagula weye kumanya viya akunga, kusinya mndima mta wedi, nakumwiva akasimwila kwa izwi dyakwe."},{"book":"Ntendwa","chapter":"22","verse":"15","text":"Kwaivyo nautende mukuzi ywakwe kugambila chila yumwenga chiya uwone nakwiva."},{"book":"Ntendwa","chapter":"22","verse":"16","text":"Elo haluse, wagoja mbwani? Chimala ubatizwe chani masa yako yauswe ukalombeza kwa zina dya Zumbe.’"},{"book":"Ntendwa","chapter":"22","verse":"17","text":"“Nasuya Yelusalemu, umo halombeza mwe Nyumba nkulu ya Chohile, nasilota sozi ya msi,"},{"book":"Ntendwa","chapter":"22","verse":"18","text":"umo simwona Zumbe, akanigambila, ‘Sunguza uhalawe Yelusalemu, kwaviya wantu wa hano hawauzumile ukuzi wako.’"},{"book":"Ntendwa","chapter":"22","verse":"19","text":"Sihitula, ‘Zumbe, wavimanya vyedi vidala kugamba nasita kwe nyumba zo kuvikila kugwila nakuwatowa wadya nawakakuzumila."},{"book":"Ntendwa","chapter":"22","verse":"20","text":"Naho umo mukuzi wako Sitefano akakomwa, miye mwenye naniyaho, kuwona file yakwe nakusinya suche za wakomi wakwe.’"},{"book":"Ntendwa","chapter":"22","verse":"21","text":"Zumbe anigamba, ‘Hita, na husigile hale vidala kwa sawo Wayahudi.’ ”"},{"book":"Ntendwa","chapter":"22","verse":"22","text":"Wantu wamwetegeleza Paolo kubula akalonga vino, mna niyo wakonga kuguta kwa izwi dya kulanga, “Mlavyeni! Mkomeni! Hakungwa ekale!”"},{"book":"Ntendwa","chapter":"22","verse":"23","text":"Nawakaguta, wakadula suche zawo, nakudula tifili kulanga."},{"book":"Ntendwa","chapter":"22","verse":"24","text":"Mkulu ywa wankondo wa Chilumi awaunga wantu wakwe wamwigale Paolo kundani kwe dijeleza, nakuwagambila wamtowe milugwa chani abunkule ni mbwani Wayahudi nawakamgutila saviya."},{"book":"Ntendwa","chapter":"22","verse":"25","text":"Mna weze wamnyinye chani atoigwe milugwa, Paolo amgamba mkulu achimale hadya, “Havikungwa weye kumtowa milugwa mkaya ywa Lumi hejezize hata kudamanya masa?”"},{"book":"Ntendwa","chapter":"22","verse":"26","text":"Umo yudya mkulu eze eve viya, ambasa mkulu ywa wankondo nakumuza, “Wadamanya chibwani? Yudya ni mkaya ywa Lumi!”"},{"book":"Ntendwa","chapter":"22","verse":"27","text":"Ivyo mkulu ywa wankondo aita kwa Paolo nakumuza, “Nigambila, weye wi mkaya wa Lumi?”"},{"book":"Ntendwa","chapter":"22","verse":"28","text":"Mkulu ywa wankondo agamba, “Nahokelaga ukaya kwa hele zilozize.”"},{"book":"Ntendwa","chapter":"22","verse":"29","text":"Ahadya wantu nawakaunga wamuze Paolo wauya hanyuma, mkulu ywa wankondo naye kogoha eze abunkule kugamba Paolo nani mkaya ywa Lumi naho kamnyinya minyolo."},{"book":"Ntendwa","chapter":"22","verse":"30","text":"Mkulu ywa wankondo nakaunga amanye ichindedi cha kutenda Wayahudi wamlahe Paolo, ivyo zuwa ditimile amfungula Paolo iminyolo nakuwaunga mlavyantambiko mkulu ne chitala chijima wadugane. Niyo amguha Paolo nakumchimalisa mwa meso yawo."}]}