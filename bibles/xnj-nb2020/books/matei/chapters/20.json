{"data":[{"book":"Matei","chapter":"20","verse":"1","text":"“Unkosi wa kunani kwa Chapanga uwanangini na mkolo mgunda wa mizabibu, mwealavili lukela kuvalonda vandu valihengu mumgunda waki."},{"book":"Matei","chapter":"20","verse":"2","text":"Vayidakilini kulipiwa mashonga ga luhuna lwa muhi umonga, akavatuma kumgunda waki wa mizabibu."},{"book":"Matei","chapter":"20","verse":"3","text":"Akahuma kavili saa datu lukela, na avaweni vandu vangi vayimili pandu pakugulisila vindu, vangali lihengu."},{"book":"Matei","chapter":"20","verse":"4","text":"Akavajovela, ‘Mewawa na nyenye mhamba kulihengu kumgunda wangu wa mizabibu,’ Na nene yati nikuvalipa luhuna lwinu lwemganikiwa mupewayi."},{"book":"Matei","chapter":"20","verse":"5","text":"Hinu, vakahamba. Kangi mkolo mgunda yula akahuma kangi saa sita, na saa tisa, akawuka kangi mewawa."},{"book":"Matei","chapter":"20","verse":"6","text":"Hati Payahikili saa kumi na yimonga kimihi, ahumili kangi na kuvakolela vandu vangi vayimili pandu pa kugulisa vindu, hinu, akavakota. ‘Ndava kyani muyimili muhi woha changali lihengu?’"},{"book":"Matei","chapter":"20","verse":"7","text":"Vakamyangula, ‘Ndava kawaka mundu mweatipeli lihengu,’ Mwene akavajovela, na nyenye mhamba mkahenga lihengu kumgunda wa mizabibu.”"},{"book":"Matei","chapter":"20","verse":"8","text":"Payavi kimihi, mkolo mgunda amjovili myimilila lihengu mumgunda, uvakemela vanalihengu uvalipa mashonga gavi, utumbula na vala veuvapeli lihengu pamwishu na umalakisa vala veuvapeli lihengu pakutumbula."},{"book":"Matei","chapter":"20","verse":"9","text":"Hinu vevatumbwili lihengu saa kumi na yimonga kimihi, vabwelili na kila mundu apokili mashonga ga luhuna lwa muhi umonga."},{"book":"Matei","chapter":"20","verse":"10","text":"Pavabwelili vala vevatumbwili lihengu peatumbwili vaholali kuvya yati vipokela neju, ndi navene vakapokela mashonga ga luhuna lwa muhi umonga kila mundu."},{"book":"Matei","chapter":"20","verse":"11","text":"Pavamali kupokela vakamng'ung'utila mkolo mgunda yula."},{"book":"Matei","chapter":"20","verse":"12","text":"Vakamjovela, vandu ava va pamwishu vahengili lihengu nga lisaa limonga, hinu veve uvalipili kuwanangana na tete, kuni tete tiweli na kukangamala mulihengu na lilanga la muhi woha?"},{"book":"Matei","chapter":"20","verse":"13","text":"Mkolo mgunda yula, akamyangula mmonga wavi, “Yuwanila, mkozi, nikupunjili lepi chindu! Wu, tayidakilini lepi na veve mashonga ga luhuna lwa muhi umonga?"},{"book":"Matei","chapter":"20","verse":"14","text":"Hinu tola mashonga ga luhuna lwaku, uhamba. Niganili kumpela wa pamwishu luhuna lwa kuwanangana na veve."},{"book":"Matei","chapter":"20","verse":"15","text":"Nihotola lepi kukita chenigana na mashonga gangu? Ukunilolokesa lingele ndava muni nambwina?”"},{"book":"Matei","chapter":"20","verse":"16","text":"Hinu Yesu amalakisa kwa kujova, “Mewawa wa pamwishu yati vivya wa vakutumbula na vakutumbula yati vivya va pamwishu.”"},{"book":"Matei","chapter":"20","verse":"17","text":"Yesu peavi munjila kuhamba ku Yelusalemu, ndi akavatola vawuliwa vaki kumi na vavili vala kuchiyepela, na munjila kuni vigenda akavajovela."},{"book":"Matei","chapter":"20","verse":"18","text":"“Mlola, tihamba ku Yelusalemu kwenuko ndi Mwana wa Mundu yati igotolewa kwa Vakulu va kuteta na vawula va malagizu ga Chapanga geampeli Musa navene yati vakumhamula lifwa."},{"book":"Matei","chapter":"20","verse":"19","text":"Kangi yati vakumgotola kwa vandu vangali Vayawudi, navene yati vakumvevesa na kumtova ndonga, na kumkoma kwa kumvamba pamsalaba nambu paligono la datu yati iyuka.”"},{"book":"Matei","chapter":"20","verse":"20","text":"Penapo nyina wavi vana va Zebedayo amhambili Yesu pamonga na vana vaki vavili, akamfugamila na kumuyupa chila cheigana."},{"book":"Matei","chapter":"20","verse":"21","text":"Yesu akamkota, “Ugana kyani?”"},{"book":"Matei","chapter":"20","verse":"22","text":"Yesu akamyangula, “Nakuchimanya chemwiyupa. Wu, mwihotola kunywelela chikombi cha mang'ahiso cheninywela nene?”"},{"book":"Matei","chapter":"20","verse":"23","text":"Akavajovela, “Chakaka yati mwinywelela chikombi changu, nambu kumtamisa mundu upandi wa kulyelela amala kumangeya ndi lihengu langu lepi, lijambu lenilo yati vipewa vala vevatendelekiwi na Dadi wangu.”"},{"book":"Matei","chapter":"20","verse":"24","text":"Vawuliwa kumi vala pevayuwinili genago, vakavayomela vala valongo vavili."},{"book":"Matei","chapter":"20","verse":"25","text":"Nambu Yesu akavakemela pamonga na kuvajovela, “Mwimanya kuvya vachilongosi va mulima vakuvalongosa vandu vavi kwa makakala, na vachilongosi vakuvakita vandu avo kuvya vavi."},{"book":"Matei","chapter":"20","verse":"26","text":"Nambu kwinu yikotoka kuvya genago, nambu mweigana kuvya mkulu pagati yinu yikumgana avyai muhengaji winu,"},{"book":"Matei","chapter":"20","verse":"27","text":"na yeyoha mweigana kuvya wa kutumbula pagati yinu, yikumgana avyai mtumisi winu."},{"book":"Matei","chapter":"20","verse":"28","text":"Ndava muni Mwana wa Mundu nakubwela kuhengewa, nambu kuvahengela na kuwusa wumi waki ndava ya kuvagombola vandu vamahele.”"},{"book":"Matei","chapter":"20","verse":"29","text":"Yesu na vawuliwa vaki pavawuyayi ku Yeliko msambi uvaha wa vandu vamlandili."},{"book":"Matei","chapter":"20","verse":"30","text":"Ndi vangalola vavili vevatamili pamuhana ya njila, pevayuwini kuvya Yesu ibwela na njila yeniyo, vakajova kwa lwami luvaha, “Bambu, Mwana wa Daudi utihengela lipyana.”"},{"book":"Matei","chapter":"20","verse":"31","text":"Msambi wa vandu wula wavahakalili na kuvajovela vagunai. Nambu vene vakayonjokesa kujova kwa lwami luvaha, “Bambu, Mwana wa Daudi utihengela lipyana!”"},{"book":"Matei","chapter":"20","verse":"32","text":"Yesu akayima akavakemela na kuvakota, “Wu, mwigana nivahengela kyani?”"},{"book":"Matei","chapter":"20","verse":"33","text":"Vakamyangula, “Bambu, tigana kulola.”"},{"book":"Matei","chapter":"20","verse":"34","text":"Hinu Yesu avahengili lipyana, ndi akavapamisa mumihu gavi, ndi bahapo vakahotola kulola, vakamulanda."}]}