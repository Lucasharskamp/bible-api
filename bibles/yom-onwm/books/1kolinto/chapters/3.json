{"data":[{"book":"1 Kolinto","chapter":"3","verse":"1","text":"Zikhomba, ndisi ku luyolukila ko banga bu nyolokolongo ayi batu ba kiphevi vayi banga kuidi batu ba kinsuni, banga kuidi bana balezi mu klisto."},{"book":"1 Kolinto","chapter":"3","verse":"2","text":"Ndiluvana miliki mu diambu lunua vayi bika bidia bingolo, bila lufueni ko mu kubidikikisa. Ayi banza mu thangu yayi, luisi fuana ko"},{"book":"1 Kolinto","chapter":"3","verse":"3","text":"bila lukidi mu nsuni. Bila kikhenene ayi ziphaka bidi va khatitsikꞌeno. Buna luisi bankua kinsuni ko e ? Ayi ludiatilanga mu kimutu ko e ?"},{"book":"1 Kolinto","chapter":"3","verse":"4","text":"Bila mu thangu wumosi mu beno katubidi ti : “Minu mu dikabu di Polo ndidi” ayi wunkaka : “Minu mu dikabu di Apolo ndidi”. Buna luisi batu ba kinsuni ko e ?"},{"book":"1 Kolinto","chapter":"3","verse":"5","text":"Buna nani Apolo ayi nani Polo ? Keti badi bisadi kaka ; biobi bieti kulumonisa nzila yi minu. Kadika mutu, weti sala kisalu kioki Nzambi kansobudila."},{"book":"1 Kolinto","chapter":"3","verse":"6","text":"Minu ndikuna, Apolo wulembila nlangu ; vayi Nzambi niandi wumenisa."},{"book":"1 Kolinto","chapter":"3","verse":"7","text":"Diawu, mutu kunini ayi lembidi nlangu basi mfunu ko vayi Nzambi niandi lutidi mfunu bila niandi wummenisanga."},{"book":"1 Kolinto","chapter":"3","verse":"8","text":"Mutu kunini ayi lembidi deda kuandi badi, vayi kadika mutu wela tambula wandi mfutu boso buididi kisalu kiandi,"},{"book":"1 Kolinto","chapter":"3","verse":"9","text":"bila beto tuidi kaka bisadi binsalanga va kimosi ayi Nzambi. Bosi beno luidi tsola yi kuna Nzambi ; nzo yi tunga Nzambi."},{"book":"1 Kolinto","chapter":"3","verse":"10","text":"Boso buididi nlemvo wu Nzambi wu nditambula, minu nditunga fondasio banga ntungi wu diela. Vayi buabu wunkaka wulembo tungi va yilu fondasio beni. Vayi bika kadika mutu katala boso bu kantungila va yilu fondasio beni."},{"book":"1 Kolinto","chapter":"3","verse":"11","text":"Bila kuisi ko mutu wulenda buela tunga fondasio yinkaka botula kaka yoyi yikitungulu ; Yesu Klisto niandi fondasio beni."},{"book":"1 Kolinto","chapter":"3","verse":"12","text":"Enati mutu wulembo tungi va fondasio yoyo mu nolo, mu bisengo, voti mu matadi mathalu ; mu minti, mu minsioni, mu biti. Kisalu ki kadika mutu kiela monika"},{"book":"1 Kolinto","chapter":"3","verse":"13","text":"mu lumbu ki sambusu. Lumbu ki sambusu kiela monikisa kiawu bila wela kimonikisa mu mbazu. Mbazu beni yawu yela monisa kisalu ki kadika mutu boso bu kididi."},{"book":"1 Kolinto","chapter":"3","verse":"14","text":"Enati kisalu kitunga mutu va yilu fondasio beni kikadi fua buna mutu wowo wela baka mfutu."},{"book":"1 Kolinto","chapter":"3","verse":"15","text":"Vayi enati kisalu kitunga mutu kividi, buna mutu wowo wela zimbisa mfutu andi. Mutu wowo wela vuka vayi yela ba banga niandi vukidi mu mbazu."},{"book":"1 Kolinto","chapter":"3","verse":"16","text":"Luisi zaba ko ti beno luidi Nzo yi Nzambi ayi luisi zaba ko ti Pheve yi Nzambi yimvuandanga mu beno ?"},{"book":"1 Kolinto","chapter":"3","verse":"17","text":"Enati mutu bivisidi Nzo yi Nzambi, Nzambi wela kumbunga ; bila Nzo yi Nzambi yidi yinlongo ayi beno luidi Nzo yi Nzambi beni."},{"book":"1 Kolinto","chapter":"3","verse":"18","text":"Lubika kukivuna. Enati vadi mutu mu beno wumbanzanga ti lutidi nduenga mu thangu yayi, vayi mboti kakituka vungisi mu diambu di kaba mutu wu nduenga."},{"book":"1 Kolinto","chapter":"3","verse":"19","text":"Bila nduenga yi ntoto wawu yidi buvungisi va meso ma Nzambi. Bila disonama : Niandi wumbuilanga batu banduenga mu luvunu luawu veka,"},{"book":"1 Kolinto","chapter":"3","verse":"20","text":"ayi diaka : Pfumu zebi mayindu ma batu banduenga, zebi ti mayindu beni masi kadi mfunu ko."},{"book":"1 Kolinto","chapter":"3","verse":"21","text":"Diawu mutu kabika kukiniemisa mu diambu di batu bila bibioso beno luvuidi biawu,"},{"book":"1 Kolinto","chapter":"3","verse":"22","text":"buba Polo, Apolo ayi Piela, ntoto, luzingu, lufua, bibio bi thangu yayi ayi bi thangu yela kuiza ; bibio beno luvuidi biawu."},{"book":"1 Kolinto","chapter":"3","verse":"23","text":"Beno Klisto wuluvuidi ayi Nzambi niandi vuidi Klisto."}]}