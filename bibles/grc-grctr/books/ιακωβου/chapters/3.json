{"data":[{"book":"ΙΑΚΩΒΟΥ","chapter":"3","verse":"1","text":"Μὴ πολλοὶ διδάσκαλοι γίνεσθε, ἀδελφοί μου, εἰδότες ὅτι μεῖζον κρίμα ληψόμεθα."},{"book":"ΙΑΚΩΒΟΥ","chapter":"3","verse":"2","text":"Πολλὰ γὰρ πταίομεν ἅπαντες. Εἴ τις ἐν λόγῳ οὐ πταίει, οὗτος τέλειος ἀνήρ, δυνατὸς χαλιναγωγῆσαι καὶ ὅλον τὸ σῶμα."},{"book":"ΙΑΚΩΒΟΥ","chapter":"3","verse":"3","text":"Ἰδού, τῶν ἵππων τοὺς χαλινοὺς εἰς τὰ στόματα βάλλομεν πρὸς τὸ πείθεσθαι αὐτοὺς ἡμῖν, καὶ ὅλον τὸ σῶμα αὐτῶν μετάγομεν."},{"book":"ΙΑΚΩΒΟΥ","chapter":"3","verse":"4","text":"Ἰδού, καὶ τὰ πλοῖα, τηλικαῦτα ὄντα, καὶ ὑπὸ σκληρῶν ἀνέμων ἐλαυνόμενα, μετάγεται ὑπὸ ἐλαχίστου πηδαλίου, ὅπου ἂν ἡ ὁρμὴ τοῦ εὐθύνοντος βούληται."},{"book":"ΙΑΚΩΒΟΥ","chapter":"3","verse":"5","text":"Οὕτω καὶ ἡ γλῶσσα μικρὸν μέλος ἐστί, καὶ μεγαλαυχεῖ."},{"book":"ΙΑΚΩΒΟΥ","chapter":"3","verse":"6","text":"Καὶ ἡ γλῶσσα πῦρ, ὁ κόσμος τῆς ἀδικίας· οὕτως ἡ γλῶσσα καθίσταται ἐν τοῖς μέλεσιν ἡμῶν, ἡ σπιλοῦσα ὅλον τὸ σῶμα, καὶ φλογίζουσα τὸν τροχὸν τῆς 3.6 γενέσεως ¦ γενέσεως ἡμῶν Bez.γενέσεως, καὶ φλογιζομένη ὑπὸ τῆς γεέννης."},{"book":"ΙΑΚΩΒΟΥ","chapter":"3","verse":"7","text":"Πᾶσα γὰρ φύσις θηρίων τε καὶ πετεινῶν, ἑρπετῶν τε καὶ ἐναλίων, δαμάζεται καὶ δεδάμασται τῇ φύσει τῇ ἀνθρωπίνῃ·"},{"book":"ΙΑΚΩΒΟΥ","chapter":"3","verse":"8","text":"τὴν δὲ γλῶσσαν οὐδεὶς δύναται ἀνθρώπων δαμάσαι· ἀκατάσχετον κακόν, μεστὴ ἰοῦ θανατηφόρου."},{"book":"ΙΑΚΩΒΟΥ","chapter":"3","verse":"9","text":"Ἐν αὐτῇ εὐλογοῦμεν τὸν Θεὸν καὶ πατέρα, καὶ ἐν αὐτῇ καταρώμεθα τοὺς ἀνθρώπους τοὺς καθ᾿ ὁμοίωσιν Θεοῦ γεγονότας·"},{"book":"ΙΑΚΩΒΟΥ","chapter":"3","verse":"10","text":"ἐκ τοῦ αὐτοῦ στόματος ἐξέρχεται εὐλογία καὶ κατάρα. Οὐ χρή, ἀδελφοί μου, ταῦτα οὕτω γίνεσθαι."},{"book":"ΙΑΚΩΒΟΥ","chapter":"3","verse":"11","text":"Μήτι ἡ πηγὴ ἐκ τῆς αὐτῆς ὀπῆς βρύει τὸ γλυκὺ καὶ τὸ πικρόν;"},{"book":"ΙΑΚΩΒΟΥ","chapter":"3","verse":"12","text":"Μὴ δύναται, ἀδελφοί μου, συκῆ ἐλαίας ποιῆσαι, ἢ ἄμπελος σῦκα; Οὕτως οὐδεμία πηγὴ ἁλυκὸν καὶ γλυκὺ ποιῆσαι ὕδωρ."},{"book":"ΙΑΚΩΒΟΥ","chapter":"3","verse":"13","text":"Τίς σοφὸς καὶ ἐπιστήμων ἐν ὑμῖν; Δειξάτω ἐκ τῆς καλῆς ἀναστροφῆς τὰ ἔργα αὐτοῦ ἐν πρᾳΰτητι σοφίας."},{"book":"ΙΑΚΩΒΟΥ","chapter":"3","verse":"14","text":"Εἰ δὲ ζῆλον πικρὸν ἔχετε καὶ ἐριθείαν ἐν τῇ καρδίᾳ ὑμῶν, μὴ κατακαυχᾶσθε καὶ ψεύδεσθε κατὰ τῆς ἀληθείας."},{"book":"ΙΑΚΩΒΟΥ","chapter":"3","verse":"15","text":"Οὐκ ἔστιν αὕτη ἡ σοφία ἄνωθεν κατερχομένη, ἀλλ᾿ ἐπίγειος, ψυχική, δαιμονιώδης."},{"book":"ΙΑΚΩΒΟΥ","chapter":"3","verse":"16","text":"Ὅπου γὰρ ζῆλος καὶ ἐριθεία, ἐκεῖ ἀκαταστασία καὶ πᾶν φαῦλον πρᾶγμα."},{"book":"ΙΑΚΩΒΟΥ","chapter":"3","verse":"17","text":"Ἡ δὲ ἄνωθεν σοφία πρῶτον μὲν ἁγνή ἐστιν, ἔπειτα εἰρηνική, ἐπιεικής, εὐπειθής, μεστὴ ἐλέους καὶ καρπῶν ἀγαθῶν, ἀδιάκριτος καὶ ἀνυπόκριτος."},{"book":"ΙΑΚΩΒΟΥ","chapter":"3","verse":"18","text":"Καρπὸς δὲ τῆς δικαιοσύνης ἐν εἰρήνῃ σπείρεται τοῖς ποιοῦσιν εἰρήνην."}]}