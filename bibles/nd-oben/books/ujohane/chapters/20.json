{"data":[{"book":"UJohane","chapter":"20","verse":"1","text":"Ekuseni kakhulu ngosuku lokuqala lweviki, kulokhu kusemnyama, uMariya Magadalini waya ethuneni wafumana ukuthi ilitshe laselisusiwe emlonyeni wethuna."},{"book":"UJohane","chapter":"20","verse":"2","text":"Ngakho wafika egijima kuSimoni Phethro elomunye umfundi, lowo uJesu ayemthanda, wathi, “Sebeyithethe iNkosi ethuneni, kodwa kasazi ukuthi bayise ngaphi!”"},{"book":"UJohane","chapter":"20","verse":"3","text":"Yikho uPhethro lalowomfundi omunye baqonda ethuneni."},{"book":"UJohane","chapter":"20","verse":"4","text":"Bobabili babegijima, kodwa lowo omunye umfundi wamtshiya uPhethro wayafika kuqala ethuneni."},{"book":"UJohane","chapter":"20","verse":"5","text":"Wakhothama walunguza phakathi wabona amaqhele elineni ekhonapho, kodwa kangenanga."},{"book":"UJohane","chapter":"20","verse":"6","text":"Khonokho uSimoni Phethro owayengemuva kwakhe wafika wangena ethuneni. Wawabona amaqhele elineni ethe qekele khonapho,"},{"book":"UJohane","chapter":"20","verse":"7","text":"kanye lelembu lokungcwaba elalithandele ikhanda likaJesu. Ilembu lelo laseligoqiwe lodwa lingekho kwawelineni."},{"book":"UJohane","chapter":"20","verse":"8","text":"Ekucineni lowo omunye umfundi owayefike kuqala ethuneni laye wangena. Wabona, wakholwa."},{"book":"UJohane","chapter":"20","verse":"9","text":"(Babelokhu bengezwisisi emibhalweni ukuthi uJesu wayemele avuke kwabafileyo.)"},{"book":"UJohane","chapter":"20","verse":"10","text":"Abafundi basebebuyela emizini yabo."},{"book":"UJohane","chapter":"20","verse":"11","text":"Kodwa uMariya wasala emi ngaphandle kwethuna ekhala. Wathi elokhu ekhala wakhothama walunguza ethuneni"},{"book":"UJohane","chapter":"20","verse":"12","text":"wabona izingilosi ezimbili zigqoke okumhlophe zihlezi lapho isidumbu sikaJesu sasikade sikhona, enye ngasemakhanda, enye ngasezinyaweni."},{"book":"UJohane","chapter":"20","verse":"13","text":"Zambuza zathi, “Mama, ukhalelani na?”"},{"book":"UJohane","chapter":"20","verse":"14","text":"Wasephenduka wabona uJesu emi khonapho, kodwa kananzelelanga ukuthi kwakunguJesu."},{"book":"UJohane","chapter":"20","verse":"15","text":"Wathi, “Mama, ukhalelani na? Ufuna ubani na?”"},{"book":"UJohane","chapter":"20","verse":"16","text":"UJesu wathi, “Mariya.”"},{"book":"UJohane","chapter":"20","verse":"17","text":"UJesu wathi, “Ungangibambi, ngoba kangikabuyeli kuBaba. Kodwa hamba kubafowethu ubatshele uthi, ‘Sengibuyela kuBaba njalo uYihlo, kuNkulunkulu wami, uNkulunkulu wenu.’ ”"},{"book":"UJohane","chapter":"20","verse":"18","text":"UMariya Magadalini waya kubafundi elombiko othi, “ngiyibonile iNkosi!” Njalo wabatshela ukuthi wayekutshilo lokhu kuye."},{"book":"UJohane","chapter":"20","verse":"19","text":"Kusihlwa ngalolosuku lokuqala lweviki, abafundi babendawonye behluthulele iminyango ngoba besesaba amaJuda, uJesu wafika wema phakathi kwabo wathi, “Ukuthula kakube kini!”"},{"book":"UJohane","chapter":"20","verse":"20","text":"Esekutshilo lokhu wabatshengisa izandla zakhe lohlangothi lwakhe. Abafundi bathaba kakhulu beyibona iNkosi."},{"book":"UJohane","chapter":"20","verse":"21","text":"UJesu waphinda wathi, “Ukuthula kakube kini! Njengoba uBaba engithumile, lami ngiyalithuma.”"},{"book":"UJohane","chapter":"20","verse":"22","text":"Esitsho lokho wabaphefumulela wathi, “Yamukelani uMoya oNgcwele."},{"book":"UJohane","chapter":"20","verse":"23","text":"Nxa lithethelela loba ngubani izono zakhe, zizathethelelwa lezenu, kodwa nxa lingathetheleli ezabanye kazisoze zithethelelwe lezenu.”"},{"book":"UJohane","chapter":"20","verse":"24","text":"UThomasi (othiwa nguDidimasi), omunye wabalitshumi lambili, wayengekho kwabanye abafundi uJesu aze afike."},{"book":"UJohane","chapter":"20","verse":"25","text":"Kwathi lapho abanye abafundi bemtshela bathi “sesiyibonile iNkosi,” wathandabuza wathi, “Ngaphandle kokuthi ngibone amanxeba ezipikili ezandleni zakhe ngibeke umunwe wami emanxebeni ezipikili, ngifake isandla sami ehlangothini lwakhe, kangisoze ngikholwe.”"},{"book":"UJohane","chapter":"20","verse":"26","text":"Sekudlule iviki abafundi bakhe babesendlini njalo, loThomasi elabo. Njengoba iminyango yayihluthulelwe uJesu wafika wema phakathi kwabo wathi, “Ukuthula kakube kini!”"},{"book":"UJohane","chapter":"20","verse":"27","text":"Wasesithi kuThomasi, “Faka umunwe wakho lapha; bona izandla zami. Yelula isandla sakho usibeke ehlangothini lwami. Yekela ukuthandabuza ukholwe.”"},{"book":"UJohane","chapter":"20","verse":"28","text":"UThomasi wathi kuye, “Nkosi yami, Nkulunkulu wami!”"},{"book":"UJohane","chapter":"20","verse":"29","text":"UJesu wasemtshela wathi, “Usukholiwe ngoba usungibonile; babusisiwe labo abathi bengabonanga, kodwa sebekholiwe.”"},{"book":"UJohane","chapter":"20","verse":"30","text":"UJesu wenza eminye imimangaliso eminengi abafundi bakhe bekhangele, kodwa engabhalwanga kule incwadi."},{"book":"UJohane","chapter":"20","verse":"31","text":"Kodwa le ibhaliwe ukuze likholwe ukuthi uJesu unguKhristu, iNdodana kaNkulunkulu, njalo ukuze kuthi ngokukholwa libe lokuphila ngebizo lakhe."}]}