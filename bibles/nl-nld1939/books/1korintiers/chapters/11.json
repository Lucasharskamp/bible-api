{"data":[{"book":"1 Korintiers","chapter":"11","verse":"1","text":"Weest mijn navolgers, zoals ik het ben van Christus!"},{"book":"1 Korintiers","chapter":"11","verse":"2","text":"Ik prijs u, omdat gij bij allerlei zaken aan mij denkt, en vasthoudt aan de voorschriften, die ik u gegeven heb."},{"book":"1 Korintiers","chapter":"11","verse":"3","text":"Welnu, ik wil, dat gij wèl bedenkt: het hoofd van iederen man is Christus; het hoofd van de vrouw is de man; het hoofd van Christus is God."},{"book":"1 Korintiers","chapter":"11","verse":"4","text":"Iedere man, die bidt of profeteert met bedekt hoofd, doet zijn hoofd schande aan."},{"book":"1 Korintiers","chapter":"11","verse":"5","text":"Iedere vrouw daarentegen, die blootshoofds bidt of profeteert, doet haar hoofd schande aan; want dat is juist hetzelfde, als deed ze het met geschoren hoofd."},{"book":"1 Korintiers","chapter":"11","verse":"6","text":"Ja, zo een vrouw zich niet bedekken wil, dan moet ze zich ook maar de haren doen knippen; en zo het voor een vrouw een schande is, zich kaal te laten knippen of scheren, dan moet ze zich ook maar bedekken."},{"book":"1 Korintiers","chapter":"11","verse":"7","text":"De man moet zijn hoofd niet bedekken, daar hij het evenbeeld is en de glorie van God; maar de vrouw is de glorie van den man."},{"book":"1 Korintiers","chapter":"11","verse":"8","text":"Want de man is niet uit de vrouw, maar de vrouw is uit den man;"},{"book":"1 Korintiers","chapter":"11","verse":"9","text":"en de man is niet geschapen om de vrouw, maar de vrouw om den man."},{"book":"1 Korintiers","chapter":"11","verse":"10","text":"En daarom moet de vrouw een macht over haar hoofd behouden ter wille der engelen."},{"book":"1 Korintiers","chapter":"11","verse":"11","text":"Toch blijft het waar: naar ‘s Heren plan is een vrouw er niet zonder man, maar ook is een man er niet zonder vrouw."},{"book":"1 Korintiers","chapter":"11","verse":"12","text":"Want zoals de vrouw uit den man is ontstaan, zo ontstaat ook weer de man door de vrouw; en dit alles naar Gods beschikking."},{"book":"1 Korintiers","chapter":"11","verse":"13","text":"Oordeelt nu zelf: Is het betamelijk, dat een vrouw bidt met onbedekt hoofd?"},{"book":"1 Korintiers","chapter":"11","verse":"14","text":"Leert toch de natuur zelf u niet, dat het voor den man een schande is, lang haar te dragen;"},{"book":"1 Korintiers","chapter":"11","verse":"15","text":"terwijl het voor de vrouw een eer is, wanneer ze lang haar draagt; want de haardos is haar gegeven bij wijze van sluier."},{"book":"1 Korintiers","chapter":"11","verse":"16","text":"En zo iemand nog andere bewijzen verlangt: wij hebben zulke gebruiken niet, en de gemeenten Gods evenmin."},{"book":"1 Korintiers","chapter":"11","verse":"17","text":"Bij de nu volgende vermaning kan ik u niet prijzen. Want gij komt niet samen tot uw heil, maar tot uw onheil."},{"book":"1 Korintiers","chapter":"11","verse":"18","text":"Vooreerst toch hoor ik, dat er bij uw bijeenkomsten in de kerk verdeeldheid onder u heerst; en gedeeltelijk geloof ik dit ook."},{"book":"1 Korintiers","chapter":"11","verse":"19","text":"Want het is nodig, dat er scheuringen onder u zijn, wil het blijken, wie onder u standvastig is."},{"book":"1 Korintiers","chapter":"11","verse":"20","text":"Wanneer gij bijeen komt, dan is dat geen nuttigen van de Maaltijd des Heren."},{"book":"1 Korintiers","chapter":"11","verse":"21","text":"Want iedereen begint zijn eigen maal vooruit te eten; en zó is de een hongerig, de ander over-verzadigd."},{"book":"1 Korintiers","chapter":"11","verse":"22","text":"Hebt gij dan geen huizen, om te eten en te drinken? Of durft gij de kerk van God verachten, en hen die niets bezitten, vernederen? Wat zal ik u zeggen? Zal ik u prijzen? Op dit punt prijs ik u zeker niet."},{"book":"1 Korintiers","chapter":"11","verse":"23","text":"Want ik zelf heb van den Heer ontvangen, wat ik u ook heb overgeleverd; dat de Heer Jesus in de nacht, dat Hij verraden werd, brood nam,"},{"book":"1 Korintiers","chapter":"11","verse":"24","text":"een dankzegging sprak, het brak en zeide: “Dit is mijn Lichaam, dat voor u wordt overgeleverd. Doet dit tot mijn gedachtenis.”"},{"book":"1 Korintiers","chapter":"11","verse":"25","text":"Zo ook na de maaltijd de kelk, zeggende: “Deze kelk is het nieuwe Verbond in mijn Bloed. Doet dit, zo dikwijls gij drinkt, tot mijn gedachtenis.”"},{"book":"1 Korintiers","chapter":"11","verse":"26","text":"Welnu, zo dikwijls gij dit brood eet en de kelk drinkt, verkondigt gij de dood des Heren, totdat Hij komt."},{"book":"1 Korintiers","chapter":"11","verse":"27","text":"Wie dus op onwaardige wijze het brood eet of de kelk des Heren drinkt, bezondigt zich aan het Lichaam en Bloed des Heren."},{"book":"1 Korintiers","chapter":"11","verse":"28","text":"Laat dus een ieder zichzelf onderzoeken, en dan eerst eten van het brood en drinken van de kelk."},{"book":"1 Korintiers","chapter":"11","verse":"29","text":"Want wie eet en drinkt, eet en drinkt zich een oordeel, zo hij het Lichaam niet naar waarde beoordeelt."},{"book":"1 Korintiers","chapter":"11","verse":"30","text":"Daarom zijn er onder u zoveel zwakken en zieken, en zijn er zovelen ontslapen."},{"book":"1 Korintiers","chapter":"11","verse":"31","text":"Zo we onszelf naar waarheid hadden beoordeeld, zouden we niet geoordeeld worden."},{"book":"1 Korintiers","chapter":"11","verse":"32","text":"Welnu, als we door den Heer worden gèoordeeld, dan is dat voor ons een les, om niet met de wereld vèroordeeld te worden."},{"book":"1 Korintiers","chapter":"11","verse":"33","text":"En daarom, mijn broeders, wanneer gij bijeenkomt om te eten, blijft dan op elkander wachten."},{"book":"1 Korintiers","chapter":"11","verse":"34","text":"Zo iemand honger heeft, dan moet hij thuis maar eten. Anders komt gij tot uw oordeel bijeen. De andere zaken zal ik wel regelen, wanneer ik kom."}]}