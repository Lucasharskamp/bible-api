{"data":[{"book":"2 Koningen","chapter":"25","verse":"1","text":"trok Nabukodonosor, de koning van Babel, in het negende jaar zijner regering, op de tiende dag van de tiende maand met heel zijn strijdmacht tegen Jerusalem op. Hij belegerde het, en wierp er een wal omheen."},{"book":"2 Koningen","chapter":"25","verse":"2","text":"Zo bleef de stad ingesloten tot aan het elfde regeringsjaar van koning Sidki-jáhoe."},{"book":"2 Koningen","chapter":"25","verse":"3","text":"Op de negende dag van de vierde maand, toen de hongersnood in de stad al zo nijpend was geworden, dat het gewone volk geen brood meer had,"},{"book":"2 Koningen","chapter":"25","verse":"4","text":"werd er een bres in de stad geslagen. Nu namen al de strijders de vlucht. Ofschoon de Chaldeën rond de stad waren gelegerd, verlieten zij des nachts de stad door de poort tussen de beide muren bij de koninklijke tuin, en sloegen de weg naar de Arabal in."},{"book":"2 Koningen","chapter":"25","verse":"5","text":"Maar het leger der Chaldeën zette de koning achterna, en haalde hem op de vlakte van Jericho in, nadat al zijn troepen hem hadden verlaten."},{"book":"2 Koningen","chapter":"25","verse":"6","text":"Ze namen den koning gevangen, en brachten hem voor den koning van Babel te Ribla. Daar sprak deze het vonnis over hem uit."},{"book":"2 Koningen","chapter":"25","verse":"7","text":"Hij liet de zonen van Sidki-jáhoe voor zijn ogen vermoorden; hemzelf liet hij de ogen uitsteken, in boeien slaan en naar Babel brengen."},{"book":"2 Koningen","chapter":"25","verse":"8","text":"Op de zevende dag van de vijfde maand, in het negentiende regeringsjaar van koning Nabukodonosor, den koning van Babel, trok Neboe-Zaradan, het hoofd van de lijfwacht, dienaar van den koning van Babel, Jerusalem binnen."},{"book":"2 Koningen","chapter":"25","verse":"9","text":"Hij stak de tempel van Jahweh, het koninklijk paleis en alle huizen van Jerusalem, al de grotere althans, in brand."},{"book":"2 Koningen","chapter":"25","verse":"10","text":"Al de troepen der Chaldeën, die het hoofd van de lijfwacht ten dienste stonden, haalden de muren van Jerusalem overal neer."},{"book":"2 Koningen","chapter":"25","verse":"11","text":"Al wat er van de bevolking der stad was overgebleven, met de overlopers, die zich aan den koning van Babel hadden overgegeven, en de verdere rest van het volk voerde Neboe-Zaradan in ballingschap weg."},{"book":"2 Koningen","chapter":"25","verse":"12","text":"Alleen het armste landvolk liet het hoofd van de lijfwacht als wijngaardeniers en landbouwers achter."},{"book":"2 Koningen","chapter":"25","verse":"13","text":"De Chaldeën sloegen de bronzen zuilen, met de wagentjes en de bronzen zee van de tempel van Jahweh aan stukken, en sleepten het brons ervan naar Babel mee."},{"book":"2 Koningen","chapter":"25","verse":"14","text":"Ook de potten, schoppen, messen en schalen en al de bronzen vaten, die men nodig had voor de tempeldienst, namen zij mee."},{"book":"2 Koningen","chapter":"25","verse":"15","text":"De gouden en zilveren vuurbekkens en offerschalen behield het hoofd van de lijfwacht voor zich."},{"book":"2 Koningen","chapter":"25","verse":"16","text":"Van de twee zuilen, het bekken, de voetstukken en al de benodigdheden, welke Salomon voor de tempel van Jahweh had laten vervaardigen, was het brons niet te wegen."},{"book":"2 Koningen","chapter":"25","verse":"17","text":"De éne zuil was achttien el hoog. Ze had een bronzen kapiteel, vijf el hoog; rond het kapiteel was een vlechtwerk met granaatappelen aangebracht, alles van brons. Zo was ook de andere zuil."},{"book":"2 Koningen","chapter":"25","verse":"18","text":"Het hoofd van de lijfwacht nam den hogepriester Seraja en den plaatsvervangenden hogepriester Sefanjáhoe met drie dorpelwachters gevangen."},{"book":"2 Koningen","chapter":"25","verse":"19","text":"Uit de stad nam hij een eunuch gevangen, die aanvoerder was der soldaten, met vijf mannen van het koninklijk hof, die in de stad werden aangetroffen; eveneens den kanselier van den legeroverste, die het landvolk had te monsteren, en zestig mannen uit het gewone volk, die zich in de stad bevonden."},{"book":"2 Koningen","chapter":"25","verse":"20","text":"Neboe-Zaradan, het hoofd van de lijfwacht, bracht ze gevangen naar Ribla voor den koning van Babel."},{"book":"2 Koningen","chapter":"25","verse":"21","text":"De koning van Babel liet ze te Ribla in de landstreek Chamat vermoorden. Juda werd uit zijn land in ballingschap weggevoerd."},{"book":"2 Koningen","chapter":"25","verse":"22","text":"Over het volk, dat Nabukodonosor, de koning van Babel, in het land van Juda achterliet, stelde hij Gedaljáhoe, den zoon van Achikam, zoon van Sjafan, tot landvoogd aan."},{"book":"2 Koningen","chapter":"25","verse":"23","text":"Toen nu de legeroversten en hun manschappen hoorden, dat de koning van Babel Gedaljáhoe tot landvoogd had aangesteld, begaven zij zich allen tot hem te Mispa; het waren Jisjmaël, de zoon van Netanja, Jochanan, de zoon van Karéach, Seraja, de zoon van Tanchóemet uit Netofa, en Jaäzanjáhoe, de zoon van den Maäkatiet, met hun mannen."},{"book":"2 Koningen","chapter":"25","verse":"24","text":"Gedaljáhoe verzekerde hun en hun mannen onder ede: Gij behoeft niet bang te zijn voor de chaldese bezetting; zet u neer in het land, en onderwerpt u aan den koning van Babel; dan zal het u goed gaan."},{"book":"2 Koningen","chapter":"25","verse":"25","text":"Maar in de zevende maand kwam Jisjmaël, de zoon van Netanja, zoon van Elisjama, die van koninklijke bloede was, met tien man, en vermoordde Gedaljáhoe en al de Judeërs en Chaldeën, die zich bij hem te Mispa bevonden."},{"book":"2 Koningen","chapter":"25","verse":"26","text":"Hierop ging heel het volk, arm en rijk, met de legeroversten naar Egypte; want ze waren bang voor de Chaldeën."},{"book":"2 Koningen","chapter":"25","verse":"27","text":"In het zeven en dertigste jaar der ballingschap van Jehojakin, den koning van Juda, op de zeven en twintigste dag der twaalfde maand, begenadigde Ewil-Merodak bij gelegenheid van zijn troonbestijging Jehojakin, den koning van Juda, en ontsloeg hem uit de kerker."},{"book":"2 Koningen","chapter":"25","verse":"28","text":"Hij ging vriendschappelijk met hem om, en stelde zijn zetel hoger dan die van andere koningen, die bij hem te Babel vertoefden."},{"book":"2 Koningen","chapter":"25","verse":"29","text":"Hij mocht zijn gevangeniskleding afleggen, en tot het eind van zijn leven steeds bij hem aan tafel zitten."},{"book":"2 Koningen","chapter":"25","verse":"30","text":"En zolang hij leefde, werd door den koning van Babel dagelijks in zijn onderhoud voorzien."}]}