{"data":[{"book":"Luki","chapter":"17","verse":"1","text":"Isa naxa a fala a fɔxirabirɛe bɛ, «Maratantanyi fafe mu kanama, kɔnɔ ɲaxankatɛ na mixi bɛ naxan findima na saabui ra."},{"book":"Luki","chapter":"17","verse":"2","text":"A fisa na kanyi bɛ gɛmɛ binye xa xiri a kɔnyi ra, a rasin baa ma, beemanun a xa yi mixi xuri keren natantan."},{"book":"Luki","chapter":"17","verse":"3","text":"Wo mɛɛni wo yɛtɛ ma de!»"},{"book":"Luki","chapter":"17","verse":"4","text":"Xa a haakɛ sɔtɔ i mabiri sanmaya solofere lɔxɔɛ keren bun, a tuubixi man gbilen i madiɲɛde sanmaya solofere, fo i xa diɲɛ a ma.»"},{"book":"Luki","chapter":"17","verse":"5","text":"Xɛɛrae naxa a fala Marigi bɛ, «Muxu xa danxaniya xun masa!»"},{"book":"Luki","chapter":"17","verse":"6","text":"Marigi naxa e yaabi, «Xa danxaniya na wo bɛ nu, hali a xurun alɔ yɛntɛn xɔri, wo nɔma nɛ a falade yi konde bili bɛ, ‹Tala be, i sa sin baa ma,› a wo xui rabatuma nɛ.»"},{"book":"Luki","chapter":"17","verse":"7","text":"«Xa a sa li konyi na mixi nde yi wo tagi, na konyi na keli yire buxade xa na mu xurusee dɛmadonde, a kanyi nɔma a falade a bɛ keren na, ‹Fa, i fa i magoro, i i dɛge›?"},{"book":"Luki","chapter":"17","verse":"8","text":"Ade, wo a falama a bɛ, ‹N ma donse rafala. I xa i xa donma masara alako i xa fa donse nun ye ra n bɛ. I na gɛ na ra, i fan nɔma i dɛgede.›"},{"book":"Luki","chapter":"17","verse":"9","text":"Mixi mu a xa konyi tantuma yaamari rabatufe ma."},{"book":"Luki","chapter":"17","verse":"10","text":"Wo tan fan, wo na gɛ fe birin nabade wo yamarixi naxan na, wo xa a fala nɛ, ‹Konyi nan tun na muxu ra. Muxu muxu xa wali gbansan nan nabaxi.›»"},{"book":"Luki","chapter":"17","verse":"11","text":"Isa to nu Darisalamu kira xɔn, a naxa dangi Samari nun Galile bɔxi tagi."},{"book":"Luki","chapter":"17","verse":"12","text":"A to so taa nde kui, kunɛ kanyi fu naxa fa a xɔn. E naxa sa ti e ndedi makuyaxi a ra,"},{"book":"Luki","chapter":"17","verse":"13","text":"e e xui ite a bɛ, «Karamɔxɔ Isa, kinikini muxu ma!»"},{"book":"Luki","chapter":"17","verse":"14","text":"A to e to, a naxa a fala e bɛ, «Wo siga, wo sa wo yɛtɛ masen sɛrɛxɛdubɛe bɛ.» Na kui, e nu sigafe tɛmui naxɛ, e naxa yalan."},{"book":"Luki","chapter":"17","verse":"15","text":"Na tɛmui, mixi keren e ya ma, a to a to a yalanxi, a naxa gbilen Ala matɔxɔ ra a xui itexi ra."},{"book":"Luki","chapter":"17","verse":"16","text":"A naxa suyidi Isa bɛ, a a tantu. Samarika nan nu a ra."},{"book":"Luki","chapter":"17","verse":"17","text":"Isa naxa a fala a bɛ, «Mixi fu xa mu rayalan? Na solomanaanie tan go?"},{"book":"Luki","chapter":"17","verse":"18","text":"Mixi yo mu gbilen Ala tantude fo yi Samarika?»"},{"book":"Luki","chapter":"17","verse":"19","text":"Isa naxa a fala a bɛ, «Keli, i siga. I xa danxaniya bara i rakisi.»"},{"book":"Luki","chapter":"17","verse":"20","text":"Farisɛnie to Isa maxɔrin, a Ala xa mangɛya niini fama mun tɛmui, a naxa e yaabi, «Mixi mu Ala xa mangɛya niini fa tɛmui kolonma."},{"book":"Luki","chapter":"17","verse":"21","text":"Mixie mu a falama xɛ de, ‹A mato, a tan nan ya,› xa na mu a ra, ‹A tan nan sa na ki›, barima Ala xa mangɛya niini na wo ya ma nɛ.»"},{"book":"Luki","chapter":"17","verse":"22","text":"Na tɛmui, Isa naxa a fala a fɔxirabirɛe bɛ, «Waxati fama nɛ, Adama xa Di to xɔli wo suxuma nɛ, a xa lu wo ya ma hali lɔxɔ keren peti, kɔnɔ wo mu a toma."},{"book":"Luki","chapter":"17","verse":"23","text":"Mixie a falama nɛ wo bɛ, ‹A mato, a tan nan sa na ki,› xa na mu a ra, ‹A tan nan yi ki!› Wo naxa wo gi na matode, wo naxa bira nee fɔxɔ ra."},{"book":"Luki","chapter":"17","verse":"24","text":"A fa lɔxɔɛ, Adama xa Di luma nɛ alɔ seyamakɔnyi naxan minima, kuye birin yanba."},{"book":"Luki","chapter":"17","verse":"25","text":"Kɔnɔ beenun na lɔxɔɛ xa a li, fo a xa tɔɔrɛ gbegbe sɔtɔ. To mixie mu lama a ra."},{"book":"Luki","chapter":"17","verse":"26","text":"Adama xa Di fa lɔxɔɛ luma nɛ alɔ Annabi Nuha xa waxati."},{"book":"Luki","chapter":"17","verse":"27","text":"Mixie nu e dɛgema, e nu e minma, e nu ginɛe dɔxɔma, e nu e xa die fima xɛmɛe ma, han Annabi Nuha so kunkui kui lɔxɔ naxɛ. Banbaranyi belebele to din bɔxi ma, e birin naxa sɔntɔ."},{"book":"Luki","chapter":"17","verse":"28","text":"Na nan man naba Loti xa waxati. Mixie nu e dɛgema, e nu e minma, e nu sare matima, e nu sansi sima, e nu banxie tima."},{"book":"Luki","chapter":"17","verse":"29","text":"Kɔnɔ Loti keli Sodoma lɔxɔ naxɛ, tɛ nun sooda ye nu goroma nɛ kelife koore ma alɔ tunɛ, birin naxa sɔntɔ."},{"book":"Luki","chapter":"17","verse":"30","text":"A man sa rabama na ki nɛ Adama xa Di na makɛnɛn lɔxɔ naxɛ.»"},{"book":"Luki","chapter":"17","verse":"31","text":"«Na lɔxɔɛ, naxan na tande, a naxa so a harige tongode banxi kui. Naxan na xɛ ma, a fan naxa gbilen a xɔnyi."},{"book":"Luki","chapter":"17","verse":"32","text":"Wo xa ratu nɛ Loti xa ginɛ ma."},{"book":"Luki","chapter":"17","verse":"33","text":"Mixi yo katafe a yɛtɛ ratangade, na kanyi lɔɛma nɛ, kɔnɔ mixi yo a yɛtɛ ralɔɛma, na kanyi ratangama nɛ."},{"book":"Luki","chapter":"17","verse":"34","text":"N xa a fala wo bɛ, na tɛmui ma, xa mixi firin saxi sade keren ma kɔɛ ra, mixi keren tongoma nɛ, boore lu naa."},{"book":"Luki","chapter":"17","verse":"35-36","text":"Xa ginɛ firin na se dinfe mulunyi keren kui, keren tongoma nɛ, boore lu naa.»"},{"book":"Luki","chapter":"17","verse":"37","text":"E naxa a maxɔrin, «Marigi, na rabama minden?» A naxa e yaabi, «Binbi na lu dɛnnaxɛ, yubɛe sa e malanma mɛnni nɛ.»"}]}