{"data":[{"book":"یوئیل","chapter":"2","verse":"1","text":"شیپور خطر را در اورشلیم به صدا درآورید! بگذارید صدای آن بر بالای کوه مقدّس من شنیده شود! همه از ترس بلرزند، زیرا روز داوری خداوند نزدیک می‌شود."},{"book":"یوئیل","chapter":"2","verse":"2","text":"آن روز، روز تاریکی و ظلمت، روز ابرهای سیاه و تاریکی غلیظ است. چه لشکر نیرومندی! کوهها را مثل سیاهی شب می‌پوشاند! این قوم چقدر نیرومندند! مثل آنها پیش از این هرگز دیده نشده و پس از این نیز دیده نخواهد شد!"},{"book":"یوئیل","chapter":"2","verse":"3","text":"مانند آتش زمین را می‌خورند. زمین در برابر ایشان مانند باغ عدن است ولی وقتی آن را پشت سر می‌گذارند به بیابان سوخته تبدیل می‌شود. هیچ چیز در برابر آنها سالم نمی‌ماند."},{"book":"یوئیل","chapter":"2","verse":"4","text":"آنها شبیه اسبهای تندرو هستند."},{"book":"یوئیل","chapter":"2","verse":"5","text":"تماشا کنید چطور روی کوهها جست و خیز می‌کنند! به صدایی که از خود در می‌آورند گوش فرا دهید! صدای آنها همچون غرش ارابه‌ها، و صدای آتشی است که مزرعه را می‌سوزاند و مانند غریو سپاه بزرگی است که به میدان جنگ می‌رود!"},{"book":"یوئیل","chapter":"2","verse":"6","text":"مردم با دیدن آنها به خود می‌لرزند و رنگ از رویشان می‌پرد."},{"book":"یوئیل","chapter":"2","verse":"7","text":"آنها همچون جنگاوران حمله می‌کنند، و مانند سربازان از حصارها بالا می‌روند. در صفوف منظم حرکت می‌کنند"},{"book":"یوئیل","chapter":"2","verse":"8","text":"و بدون اینکه مانعی برای یکدیگر باشند مستقیم به جلو می‌روند. با هیچ سلاحی نمی‌توان مانع پیشروی آنها شد."},{"book":"یوئیل","chapter":"2","verse":"9","text":"به داخل شهر هجوم می‌برند، از دیوارها بالا می‌روند و مثل دزد از پنجره وارد خانه‌ها می‌شوند."},{"book":"یوئیل","chapter":"2","verse":"10","text":"زمین در برابر آنها به حرکت می‌آید و آسمان می‌لرزد. خورشید و ماه، تیره و تار شده، ستارگان ناپدید می‌گردند."},{"book":"یوئیل","chapter":"2","verse":"11","text":"خداوند با صدای بلند آنها را رهبری می‌کند. این سپاه بزرگ و نیرومند خداوند است که فرمان او را بجا می‌آورد. روز داوری خداوند روزی وحشت‌آور و هولناک است. کیست که بتواند آن را تحمل کند؟"},{"book":"یوئیل","chapter":"2","verse":"12","text":"خداوند می‌فرماید: «الان تا وقت باقی است با تمام دل خود، با روزه و گریه و ماتم به سوی من بازگشت کنید."},{"book":"یوئیل","chapter":"2","verse":"13","text":"اگر براستی پشیمانید، دلهایتان را چاک بزنید نه لباسهایتان را.»"},{"book":"یوئیل","chapter":"2","verse":"14","text":"کسی چه می‌داند، شاید او از خشم خود برگردد و آنقدر شما را برکت دهد که باز غله و شراب کافی داشته باشید و بتوانید به خداوند هدیه کنید!"},{"book":"یوئیل","chapter":"2","verse":"15","text":"در کوه صهیون شیپور را به صدا درآورید! روزه را اعلام کنید و همهٔ قوم را در یک جا جمع کرده،"},{"book":"یوئیل","chapter":"2","verse":"16","text":"آنها را تقدیس2‏:16 «تقدیس» یعنی جدا کردن، اختصاص دادن و مقدّس ساختن. کنید. پیران و کودکان و شیرخوارگان را هم جمع کنید. داماد را از خانه و عروس را از حجله‌اش فرا خوانید."},{"book":"یوئیل","chapter":"2","verse":"17","text":"کاهنانی که خدمتگزاران خداوند هستند در میان قوم و مذبح ایستاده، گریه کنند و دعا نموده، بگویند:"},{"book":"یوئیل","chapter":"2","verse":"18","text":"آنگاه خداوند به خاطر آبروی سرزمین خود به غیرت آمده، بر قوم خود شفقت خواهد فرمود."},{"book":"یوئیل","chapter":"2","verse":"19","text":"خداوند خواهد گفت: «من برای شما غله و شراب و روغن می‌فرستم تا سیر شوید. بار دیگر در بین بت‌پرستان مسخره نخواهید شد."},{"book":"یوئیل","chapter":"2","verse":"20","text":"سربازان دشمن را که از شمال بر شما هجوم آورده‌اند، از سرزمینتان بیرون می‌رانم و آنها را به نقاط دور دست می‌فرستم؛ ایشان را به سرزمینهای بی‌آب و علف باز می‌گردانم تا در آنجا بمیرند. نصف آنها به دریای مرده و نصف دیگرشان به دریای مدیترانه رانده خواهند شد. آنگاه بوی تعفن لاشهٔ آنها بلند خواهد شد. من آنها را به سبب آنچه بر سر شما آورده‌اند نابود خواهم کرد.»"},{"book":"یوئیل","chapter":"2","verse":"21","text":"ای قوم من، ترسان نباشید، بلکه وجد و شادی کنید، زیرا خداوند کارهای عظیم برای شما کرده است."},{"book":"یوئیل","chapter":"2","verse":"22","text":"ای گله‌ها و رمه‌ها نترسید، چون چراگاهها دوباره سبز می‌شوند. درختان باز میوهٔ خود را خواهند داد و انجیر و انگور به فراوانی یافت خواهند شد."},{"book":"یوئیل","chapter":"2","verse":"23","text":"ای مردم اورشلیم، شادی کنید! در خداوند، خدای خود شادمان باشید! زیرا بارانی که او می‌فرستد، نشانه‌ای از عدالت اوست. بار دیگر در پاییز بارانهای پاییزی و در بهار بارانهای بهاری خواهند بارید."},{"book":"یوئیل","chapter":"2","verse":"24","text":"خرمنگاه‌ها دوباره پر از گندم شده، چرخشتها از روغن زیتون و شراب لبریز خواهند گردید."},{"book":"یوئیل","chapter":"2","verse":"25","text":"خداوند می‌فرماید: «تمام محصولی را که سالهای قبل ملخها آن لشکر بزرگ و نابود کننده‌ای که بر ضد شما فرستادم خوردند، به شما پس خواهم داد!"},{"book":"یوئیل","chapter":"2","verse":"26","text":"بار دیگر غذای کافی خورده، سیر خواهید شد و مرا به خاطر معجزاتی که برای شما انجام داده‌ام ستایش خواهید کرد و شما ای قوم من دیگر هرگز سرافکنده نخواهید شد."},{"book":"یوئیل","chapter":"2","verse":"27","text":"ای اسرائیل، شما خواهید دانست که من در میان شما می‌باشم و تنها من خداوند، خدای شما هستم و دیگر هرگز سرافکنده نخواهید شد."},{"book":"یوئیل","chapter":"2","verse":"28","text":"«پس از آن، روح خود را بر همهٔ مردم خواهم ریخت. پسران و دختران شما نبوّت خواهند کرد، پیران شما خوابها و جوانان شما رؤیاها خواهند دید."},{"book":"یوئیل","chapter":"2","verse":"29","text":"در آن روزها روح خود را حتی بر غلامان و کنیزان خواهم ریخت."},{"book":"یوئیل","chapter":"2","verse":"30","text":"«در آسمان و بر زمین عجایب به ظهور خواهم آورد، از خون و آتش و ستونهای دود."},{"book":"یوئیل","chapter":"2","verse":"31","text":"پیش از فرا رسیدن روز بزرگ و هولناک خداوند، آفتاب تاریک و ماه مانند خون سرخ خواهد شد."},{"book":"یوئیل","chapter":"2","verse":"32","text":"اما هر که نام خداوند را بخواند نجات خواهد یافت. همان‌طور که خداوند وعده داده است، بر کوه صهیون در اورشلیم گروهی رهایی خواهند یافت، یعنی کسانی که خداوند ایشان را برگزیده است.»"}]}