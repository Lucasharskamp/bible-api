{"data":[{"book":"Abahluleli","chapter":"6","verse":"1","text":"Abako-Israyeli benza okubi futhi emehlweni kaThixo, wabanikela ezandleni zamaMidiyani iminyaka eyisikhombisa."},{"book":"Abahluleli","chapter":"6","verse":"2","text":"Ngenxa yokuthi umbuso wamaMidiyani wawuncindezela kakhulu, abako-Israyeli bazakhela amadumba ezingoxweni zezintaba, lasezimbalwini kanye lasezinqabeni."},{"book":"Abahluleli","chapter":"6","verse":"3","text":"Kwakusithi abako-Israyeli bangalima izilimo zabo, amaMidiyani lama-Amaleki kanye labanye abantu basempumalanga bahlasele ilizwe labo."},{"book":"Abahluleli","chapter":"6","verse":"4","text":"Bahlala elizweni bachitha izilimo umango wonke kusiya eGaza kabaze bamtshiyela lutho oluphilayo u-Israyeli, loba izimvu kumbe inkomo loba obabhemi."},{"book":"Abahluleli","chapter":"6","verse":"5","text":"Beza lezifuyo zabo lamathente abo benjengemitshitshi yezintethe ngobunengi. Ubunengi babantu lamakamela abo kwakungabaleki; bahlasela ilizwe balichithiza."},{"book":"Abahluleli","chapter":"6","verse":"6","text":"AmaMidiyani abaphundla abako-Israyeli baze bakhala kuThixo ukuba abasize."},{"book":"Abahluleli","chapter":"6","verse":"7","text":"Kwathi abako-Israyeli sebekhalile kuThixo ngenxa yamaMidiyani,"},{"book":"Abahluleli","chapter":"6","verse":"8","text":"wabathumela umphrofethi, owathi, “Nanku okutshiwo nguThixo, uNkulunkulu ka-Israyeli: Ngalikhupha eGibhithe, ngalikhupha elizweni lobugqili."},{"book":"Abahluleli","chapter":"6","verse":"9","text":"Ngalihluthuna emandleni eGibhithe lasezandleni zabancindezeli benu bonke. Ngabaxotsha phambi kwenu ngalipha ilizwe labo."},{"book":"Abahluleli","chapter":"6","verse":"10","text":"Ngathi kini, ‘Mina nginguThixo uNkulunkulu wenu, lingabakhonzi onkulunkulu bama-Amori, elihlala elizweni lawo.’ Kodwa kalingilalelanga.”"},{"book":"Abahluleli","chapter":"6","verse":"11","text":"Ingilosi kaThixo yafika yahlala ngaphansi kwesihlahla somʼOkhi e-Ofira esasingesikaJowashi umʼAbhiyezeri lapho indodana yakhe uGidiyoni eyayibhula khona amabele esikhamelweni sewayini ukuze iwafihlele amaMidiyani."},{"book":"Abahluleli","chapter":"6","verse":"12","text":"Ingilosi kaThixo isibonakele kuGidiyoni yathi kuye, “UThixo ulawe, butho elilamandla.”"},{"book":"Abahluleli","chapter":"6","verse":"13","text":"UGidiyoni waphendula wathi, “Kodwa nkosi, nxa uThixo elathi, pho kungani konke lokhu kwenzakele kithi? Zingaphi izimanga zakhe zonke obaba abasitshela ngazo besithi, ‘UThixo kasikhuphanga eGibhithe na?’ Kodwa khathesi uThixo usesidelile wasinikela ezandleni zamaMidiyani.”"},{"book":"Abahluleli","chapter":"6","verse":"14","text":"UThixo waphendukela kuye wathi, “Hamba ngamandla olawo uhlenge u-Israyeli ezandleni zamaMidiyani. Kanti kangikuthumi na?”"},{"book":"Abahluleli","chapter":"6","verse":"15","text":"UGidiyoni wabuza wathi, “Kodwa nkosi yami, u-Israyeli ngingamhlenga kanjani na? Usendo lwakwethu koManase kalulamandla, njalo mina ngingomncinyane emulini yakwethu.”"},{"book":"Abahluleli","chapter":"6","verse":"16","text":"UThixo waphendula wathi, “Ngizakuba lawe, njalo uzawacakazela phansi wonke amaMidiyani, ungatshiyi lamunye wabo.”"},{"book":"Abahluleli","chapter":"6","verse":"17","text":"UGidiyoni waphendula wathi, “Nxa khathesi sengithole umusa emehlweni akho, nginika isibonakaliso sokuthi impela nguwe sibili okhuluma lami."},{"book":"Abahluleli","chapter":"6","verse":"18","text":"Ngiyakucela ukuba ungahambi ngize ngiphenduke ngilethe umnikelo wami ngiwubeke phambi kwakho.”"},{"book":"Abahluleli","chapter":"6","verse":"19","text":"UGidiyoni wangena phakathi wahlaba izinyane lembuzi, wasesenza isinkwa esingelamvubelo ngehefa yefulawa. Esebeke inyama esitsheni lomhluzi wayo embizeni, waphuma lakho wayakunikela kuye ngaphansi komʼOkhi."},{"book":"Abahluleli","chapter":"6","verse":"20","text":"Ingilosi kaNkulunkulu yathi kuye, “Thatha inyama lesinkwa esingelamvubelo ukubeke phezu kwedwala leli, uthele umhluzi.” UGidiyoni wenza njalo."},{"book":"Abahluleli","chapter":"6","verse":"21","text":"Ngesihloko somqwayi eyayiwuphethe ingilosi kaThixo yathinta inyama lesinkwa esingelamvubelo. Umlilo walavuka edwaleni watshisa inyama lesinkwa. Ingilosi kaThixo yasinyamalala."},{"book":"Abahluleli","chapter":"6","verse":"22","text":"Kwathi uGidiyoni esenanzelele ukuthi kwakuyingilosi kaThixo, wamemeza wathi, “Awu, Thixo Wobukhosi! Ngibone ingilosi kaThixo ubuso ngobuso!”"},{"book":"Abahluleli","chapter":"6","verse":"23","text":"Kodwa uThixo wathi kuye, “Ukuthula! Ungesabi. Kawuyikufa.”"},{"book":"Abahluleli","chapter":"6","verse":"24","text":"Ngakho uGidiyoni wakhela uThixo i-alithari khonapho walibiza ngokuthi uThixo uyiKuthula. Kuze kube lamhla likhona e-Ofira lama-Abhiyezeri."},{"book":"Abahluleli","chapter":"6","verse":"25","text":"Ngalobobusuku uThixo wathi kuye, “Thatha inkunzi yesibili emhlambini kayihlo, eleminyaka eyisikhombisa ubudala. Udilize i-alithari likayihlo alakhela uBhali, ugamule lezinsika zika-Ashera eziphansi kwalo."},{"book":"Abahluleli","chapter":"6","verse":"26","text":"Emva kwalokho wakhele uThixo uNkulunkulu wakho umhlobo we-alithari oluyilo engqongeni yalinqaba. Unikele inkunzi yesibili njengomnikelo wokutshiswa usebenzisa inkuni zensika zika-Ashera ozigamuleyo.”"},{"book":"Abahluleli","chapter":"6","verse":"27","text":"Ngakho uGidiyoni wathatha izinceku zakhe ezilitshumi wenza njengokutshelwa kwakhe nguThixo. Kodwa ngenxa yokuthi wayesesaba abemuli yakwabo labantu basedolobheni, wakwenza ebusuku kulokuba kube semini."},{"book":"Abahluleli","chapter":"6","verse":"28","text":"Ekuseni kwathi abantu bedolobho lelo bevuka babona i-alithari likaBhali lidiliziwe, lezinsika zika-Ashera emaceleni alo ziganyulwe lenkunzi yesibili inikelwe phezu kwe-alithari elalisanda kwakhiwa!"},{"book":"Abahluleli","chapter":"6","verse":"29","text":"Babuzana besithi, “Ngubani owenze lokhu?”"},{"book":"Abahluleli","chapter":"6","verse":"30","text":"Abantu bakulelodolobho bathonisa uJowashi bathi, “Ikhuphe indodana yakho. Kumele ife, ngoba idilize i-alithari likaBhali yagamula lezinsika zika-Ashera emaceleni alo.”"},{"book":"Abahluleli","chapter":"6","verse":"31","text":"Kodwa uJowashi waphendula ixuku lelo elalifuthelene limhanqile wathi, “Lizakhulumela uBhali na? Lizama ukumhlenga na? Loba ngubani omlwelayo uzabulawa ekuseni! Nxa uBhali engunkulunkulu sibili, angazivikela nxa umuntu ediliza i-alithari lakhe.”"},{"book":"Abahluleli","chapter":"6","verse":"32","text":"Ngakho ngalelolanga uGidiyoni bambiza ngokuthi “Jerubhi-Bhali,” besithi, “UBhali kalwe laye,” ngoba wadiliza i-alithari likaBhali."},{"book":"Abahluleli","chapter":"6","verse":"33","text":"Ngalesosikhathi wonke amaMidiyani, lama-Amaleki kanye labanye abantu basempumalanga bamanyana bachapha iJodani, bamisa eSigodini saseJezerili."},{"book":"Abahluleli","chapter":"6","verse":"34","text":"Umoya kaThixo wafika kuGidiyoni, wasetshaya icilongo emema ama-Abhiyezeri ukuba amlandele."},{"book":"Abahluleli","chapter":"6","verse":"35","text":"Wathuma izithunywa kulolonke elakoManase, ebatshela ukuba bahlome, lako-Asheri, koZebhuluni kanye lakoNafithali, ukuze labo bayebahlangabeza."},{"book":"Abahluleli","chapter":"6","verse":"36","text":"UGidiyoni wathi kuNkulunkulu, “Nxa uzasindisa u-Israyeli ngesandla sami njengoba uthembisile,"},{"book":"Abahluleli","chapter":"6","verse":"37","text":"khangela ngizabeka uboya bewulu esizeni. Kungaba lamazolo eboyeni bewulu kuphela iphansi lomile, ngizakwazi ukuthi uzamsindisa u-Israyeli ngesandla sami njengoba utshilo.”"},{"book":"Abahluleli","chapter":"6","verse":"38","text":"Lokho yikho okwenzakalayo. Kusisa uGidiyoni wavuka ekuseni wakhama uboya wahluza amazolo, umganu wagcwala amanzi."},{"book":"Abahluleli","chapter":"6","verse":"39","text":"UGidiyoni wasesithi kuNkulunkulu, “Ungangithukutheleli. Ngivumela ngenze esinye isicelo esisodwa. Ngivumela ukuhlola kanye futhi ngoboya. Khathesi yomisa uboya kuthi iphansi ligcwale amazolo.”"},{"book":"Abahluleli","chapter":"6","verse":"40","text":"Ngalobobusuku uNkulunkulu wenza njalo. Uboya kuphela yibo obabomile; iphansi lonke ligcwele amazolo."}]}