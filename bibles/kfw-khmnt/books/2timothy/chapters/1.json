{"data":[{"book":"2 Timothy","chapter":"1","verse":"1","text":"Pathian lungdou dungjuiya Christa Jisu tirton Paul in Christa Jisu le inruoiya inchunna suungnga eini'n nimu ringna chong-inkhitna kha rilthang nasik,"},{"book":"2 Timothy","chapter":"1","verse":"2","text":"Minriang kaom kasapa Timothy nang nadiang kiheimathuon eii:"},{"book":"2 Timothy","chapter":"1","verse":"3","text":"Kapi kapu ngai'n inleitho angnga, inthiangnga kase katha jetnale inruoiya kei'n asepa kitho Pathian kha kaminpaak. Halli suun li zaanna kei'n Pathian kanina rakip ah nang kanangaidonna ama kha kei'n kaminpaak."},{"book":"2 Timothy","chapter":"1","verse":"4","text":"Namit rathi suok ka-ngaidonna, kei karokna pui tungtheinasik, nangkha kana-inmupuizoot."},{"book":"2 Timothy","chapter":"1","verse":"5","text":"Napi Lois li nanu Eunice innum inngamna innei angnga na-inngamna inthiang ka-ngaidonna. Khawa kha nang nadiang-um aom ti kei'n ka-inngamna. Chuon 16:1"},{"book":"2 Timothy","chapter":"1","verse":"6","text":"Hiwa sik-ah nachungnga kei'n kakut kadapha Pathian nape kutchoi kha karingnga nada theinasik kei'n nangkha kanamin-ngaidon eii."},{"book":"2 Timothy","chapter":"1","verse":"7","text":"Ajarchu Pathian in einidiang akachi Ratha kha napemak; khawa rathuulla ama Ratha khan eini nasip-ah ranak, minriang khat-um nipum-insurtheina kha anapejei."},{"book":"2 Timothy","chapter":"1","verse":"8","text":"Eini Nipumi jarra sakhi kapesik injak mui; halli Christa sik surra innada keisik um injak maru. Khawa neek-ah Chong Kathasik jarra ranak ngarna Pathian in inape angnga poongna suungkhan tum kha leiru."},{"book":"2 Timothy","chapter":"1","verse":"9","text":"Eini ngai'n akatha nitho jarra emak. Takkha amatak lungdou khat-um minriangna jarra, ami naminchang nasik-ah, Christa Jisu diang nuoipil inbool makma anakoiya anasanring jei."},{"book":"2 Timothy","chapter":"1","verse":"10","text":"Takkha tuunchu eini Kanasanring Christa Jisu ajuo jarra einidiang namalarpijei. Ama'n thina ranak aminmangnga, halli chongkahoi jarra akathi kaommak ringkhuo kha amalarjei"},{"book":"2 Timothy","chapter":"1","verse":"11","text":"Chong Katha karil inthangsik, tirton khat-um ocha inkhat angnga Pathian in kei anakadangjei, 1 Tim 2:7"},{"book":"2 Timothy","chapter":"1","verse":"12","text":"hiwa ngaisik jarra kei'n poongraal kidei eii. Takkha hiwa sik-ah kei injakmong, ajarchu ki-ngamna ama kha kei'n kajet; halli ama'n kei diangnga inape nikhuo aheitung maklaiseng ama'n keihi karingnga nada matorte ti kei'n katha tak-ah kajet."},{"book":"2 Timothy","chapter":"1","verse":"13","text":"Christa Jisu le inruoiya eini ni-inchunna ka-e inngamna khat-um inriangna khan om chak-ah juinasik, nang sik-ah minkhina kei'n kinaminchu akatuun chong ngaikha kacheet ah mahuumro."},{"book":"2 Timothy","chapter":"1","verse":"14","text":"Nang nadiangnga inapeii akatha ngaikha eini suungnga karingnga kaom Ratha Inthiang ranak jarra indatharo."},{"book":"2 Timothy","chapter":"1","verse":"15","text":"Phygelus li Hermogenes inchella, Asia ramma kaom mi rakip kei innamathaan jei, tikha nangni'n ningjet."},{"book":"2 Timothy","chapter":"1","verse":"16","text":"Onesiphorus innsuungnga Pumi riangwai kha omrase, Ajarchu ama'n apha angjet malung hoina anapeya kei mikhumna ah kiom kha ama lei-injakmak,"},{"book":"2 Timothy","chapter":"1","verse":"17","text":"takkha ama Rome heitungli heitungmak anamu maklaiseng anaheiratok."},{"book":"2 Timothy","chapter":"1","verse":"18","text":"Pumi'n ariangwai kha ama chungnga khawa Nikhuo khan perase! Halli Ephesus ah ama'n keisik angtuk katam ithome tikha nang in katha tak-ah najet."}]}