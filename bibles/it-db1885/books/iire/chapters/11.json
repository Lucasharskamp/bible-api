{"data":[{"book":"II RE","chapter":"11","verse":"1","text":"OR Atalia, madre di Achazia11.1 Achazia 2 Re. 8.26., veggendo che il suo figliuolo era morto, si levò, e distrusse tutta la progenie reale."},{"book":"II RE","chapter":"11","verse":"2","text":"Ma Ioseba, figliuola del re Gioram, sorella di Achazia, prese Gioas, figliuolo di Achazia, e lo tolse furtivamente d'infra i figliuoli del re che si uccidevano, e lo mise, con la sua balia, in una delle camere de' letti; e così fu nascosto d'innanzi ad Atalia, e non fu ucciso."},{"book":"II RE","chapter":"11","verse":"3","text":"E stette così nascosto con quella, lo spazio di sei anni, nella Casa del Signore; ed in quel mezzo tempo Atalia regnava sopra il paese."},{"book":"II RE","chapter":"11","verse":"4","text":"Ma l'anno settimo, Gioiada mandò a chiamare de' capi di centinaia per esser capitani e sergenti; e li fece venire a sè nella Casa del Signore, e fece lega con loro, e fece lor giurare nella Casa del Signore; poi mostrò loro il figliuolo del re."},{"book":"II RE","chapter":"11","verse":"5","text":"E diede loro ordine, dicendo: Quest'è quello che voi farete: La terza parte di voi, cioè quelli ch'entrano in settimana, faccia ancora la guardia alla casa del re;"},{"book":"II RE","chapter":"11","verse":"6","text":"e faccia un'altra terza parte la guardia alla porta di Sur; ed un'altra terza parte alla porta di dietro ai sergenti. Così, voi i primi farete la guardia al corpo del Tempio;"},{"book":"II RE","chapter":"11","verse":"7","text":"e le altre due parti di voi, cioè tutti quelli che escono di settimana, faranno eziandio la guardia alla Casa del Signore per il re."},{"book":"II RE","chapter":"11","verse":"8","text":"E voi circonderete il re d'ogn'intorno, avendo ciascuno le sue armi in mano; e chiunque entrerà dentro agli ordini, sia fatto morire. Siate eziandio col re, quando egli uscirà, e quando egli entrerà."},{"book":"II RE","chapter":"11","verse":"9","text":"E que' capi delle centinaia fecero interamente come il sacerdote Gioiada avea comandato; e ciascun di essi prese i suoi uomini, cioè, quelli ch'entravano in settimana, e quelli che ne uscivano, e vennero al sacerdote Gioiada."},{"book":"II RE","chapter":"11","verse":"10","text":"E il sacerdote diede a que' capi delle centinaia le lance e gli scudi ch'erano stati del re Davide, ed erano nella Casa del Signore."},{"book":"II RE","chapter":"11","verse":"11","text":"Ed i sergenti stettero in piè, ciascuno con le sue armi in mano, dal lato destro della Casa fino al sinistro, presso dell'Altare, e della Casa, d'intorno al re."},{"book":"II RE","chapter":"11","verse":"12","text":"Allora Gioiada menò fuori il figliuolo del re, e pose sopra lui la benda reale, e gli ornamenti; ed essi lo fecero re, e l'unsero; e tutti, battendo palma a palma, dicevano: Viva il re."},{"book":"II RE","chapter":"11","verse":"13","text":"Or Atalia udì il romore de' sergenti e del popolo, e se ne venne al popolo, nella Casa del Signore."},{"book":"II RE","chapter":"11","verse":"14","text":"E riguardò; ed ecco il re, che stava in piè sopra la pila11.14 pila 2 Re. 23.3. 2 Cron. 34.31., secondo il costume, e i capitani e i trombettieri erano presso del re, e tutto il popolo del paese era allegro, e sonava con le trombe. Allora Atalia si stracciò le vesti, e gridò: Congiura, congiura."},{"book":"II RE","chapter":"11","verse":"15","text":"E il sacerdote Gioiada comandò a que' capi delle centinaia, che aveano la condotta di quell'esercito, e disse loro: Menatela fuor degli ordini; e chiunque la seguiterà sia ucciso con la spada. Perciocchè il sacerdote avea detto: Non facciasi morire nella Casa del Signore."},{"book":"II RE","chapter":"11","verse":"16","text":"Essi adunque le fecero largo; e come ella se ne ritornava per la via dell'entrata dei cavalli verso la casa del re, fu quivi uccisa."},{"book":"II RE","chapter":"11","verse":"17","text":"E Gioiada trattò patto fra il Signore e il re, e il popolo, ch'essi sarebbero popolo del Signore; parimente fra il re e il popolo11.17 popolo 2 Sam. 5.3 e rif.."},{"book":"II RE","chapter":"11","verse":"18","text":"E tutto il popolo del paese entrò nel tempio di Baal, e lo disfece11.18 disfece Deut. 12.3. 2 Re. 10.26,27., insieme con gli altari di esso, e spezzò interamente le sue immagini, ed uccise Mattan, sacerdote di Baal, davanti a quegli altari. Poi il sacerdote dispose gli uffici nella Casa del Signore."},{"book":"II RE","chapter":"11","verse":"19","text":"E prese i capi delle centinaia, e i capitani, e i sergenti, e tutto il popolo del paese, e condussero il re a basso, fuor della Casa del Signore; e vennero nella casa del re, per la via della porta de' sergenti. E il re sedette sopra il trono reale."},{"book":"II RE","chapter":"11","verse":"20","text":"E tutto il popolo del paese si rallegrò, e la città fu in quiete, dopo che Atalia fu stata uccisa con la spada, nella casa del re."},{"book":"II RE","chapter":"11","verse":"21","text":"Gioas era d'età di sett'anni, quando cominciò a regnare."}]}