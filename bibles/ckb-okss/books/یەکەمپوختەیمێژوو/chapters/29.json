{"data":[{"book":"یەکەم پوختەی مێژوو","chapter":"29","verse":"1","text":"پاشان داودی پاشا بە هەموو کۆمەڵەکەی گوت: «سلێمانی کوڕم، ئەوەی کە خودا هەڵیبژاردووە، گەنجێکی پێنەگەیشتووە. کارەکەش گەورەیە، چونکە پەرستگاکە بۆ مرۆڤ نییە، بەڵکو بۆ یەزدانی پەروەردگارە."},{"book":"یەکەم پوختەی مێژوو","chapter":"29","verse":"2","text":"منیش بە هەموو توانامەوە ئەمانەم بۆ پەرستگای خودام ئامادە کردووە، زێڕ بۆ زێڕنگەری، زیو بۆ زیوگەری، بڕۆنز بۆ بڕۆنزگەری، ئاسن بۆ ئاسنگەری، تەختە بۆ دارتاشی، بڕێکی زۆر لە بەردی عاشقبەند و بەردە پیرۆزە29‏:2 بەردە پیرۆزە: بەردێکی شینی سەوزباو. بڕوانە دەرچوون 28‏:18‏‏.‏ و چەندین جۆرە بەردی ڕەنگاوڕەنگ، هەروەها هەموو جۆرە بەردێکی باش و مەڕمەڕی سپی."},{"book":"یەکەم پوختەی مێژوو","chapter":"29","verse":"3","text":"لەسەر هەموو ئەوەی بۆ پەرستگا پیرۆزەکە ئامادەم کردووە، لەبەر خۆشحاڵیم بە پەرستگای خوداکەم، ئێستا گەنجینەیەکی تایبەتی خۆشم لە زێڕ و زیو دەبەخشم:"},{"book":"یەکەم پوختەی مێژوو","chapter":"29","verse":"4","text":"سێ هەزار تالنت29‏:4 سێ هەزار تالنت: نزیکەی سەد تەن.‏ زێڕ لە زێڕی ئۆفیر و حەوت هەزار تالنت29‏:4 حەوت هەزار تالنت: نزیکەی 240 تەن.‏ زیوی پوختەکراو بۆ ڕووکەشکردنی دیواری تەلارەکان و"},{"book":"یەکەم پوختەی مێژوو","chapter":"29","verse":"5","text":"هەر کارێک کە بە زێڕ و زیو دەکرێت، هەموو کارێکی دەستی وەستا پیشەوەرەکانیش. ئێستا کێ خوازیارە خۆی بۆ یەزدان تەرخان بکات؟»"},{"book":"یەکەم پوختەی مێژوو","chapter":"29","verse":"6","text":"ئینجا گەورەی بنەماڵە و سەرۆک هۆزەکانی ئیسرائیل و فەرماندەی هەزاران و سەدان، لێپرسراوانی کارەکانی پاشاش هەموویان بە خواستی خۆیان پیتاکیان بەخشی."},{"book":"یەکەم پوختەی مێژوو","chapter":"29","verse":"7","text":"بۆ کاری بیناسازی پەرستگای خودا پێنج هەزار تالنت29‏:7 پێنج هەزار تالنت: نزیکەی 170 تەن.‏ زێڕ و دە هەزار درهەمی29‏:7 دە هەزار درهەم: نزیکەی 84 کیلۆگرام، درهەم پارە و پولێکی فارسی بووە.‏ زێڕ، دە هەزار تالنت29‏:7 نزیکەی 345 تەن.‏ زیو، هەژدە هەزار تالنت29‏:7 نزیکەی 610 تەن.‏ بڕۆنز و سەد هەزار تالنت29‏:7 نزیکەی 3450 تەن.‏ ئاسنیان بەخشی."},{"book":"یەکەم پوختەی مێژوو","chapter":"29","verse":"8","text":"ئەوەی بەردی گرانبەهای هەبوو دایە گەنجینەی پەرستگای یەزدان کە یەحیێلی گێرشۆنی بەرپرسی بوو."},{"book":"یەکەم پوختەی مێژوو","chapter":"29","verse":"9","text":"گەل بە بەخشندەیی ڕابەرەکانیان دڵخۆش بوون، چونکە بە هەموو دڵیانەوە پیتاکەکانیان بە یەزدان بەخشی، داودی پاشاش زۆر دڵخۆش بوو."},{"book":"یەکەم پوختەی مێژوو","chapter":"29","verse":"10","text":"داود لەبەردەم هەموو کۆمەڵەکە ستایشی یەزدانی کرد و گوتی:"},{"book":"یەکەم پوختەی مێژوو","chapter":"29","verse":"11","text":"ئەی یەزدان، بۆ تۆیە گەورەیی و توانا،"},{"book":"یەکەم پوختەی مێژوو","chapter":"29","verse":"12","text":"دەوڵەمەندی و ڕێز لەلای تۆوە دێن،"},{"book":"یەکەم پوختەی مێژوو","chapter":"29","verse":"13","text":"ئێستاش ئەی خودای ئێمە، سوپاست دەکەین و"},{"book":"یەکەم پوختەی مێژوو","chapter":"29","verse":"14","text":"«بەڵام من کێم و گەلەکەم کێیە هەتا بتوانین بەم دڵفراوانییەوە ببەخشین؟ هەموو شتێک لە تۆوە دێت، لەوەی کە هی تۆیە بە تۆمان بەخشییەوە."},{"book":"یەکەم پوختەی مێژوو","chapter":"29","verse":"15","text":"ئێمە لەبەرچاوی تۆدا نامۆین و وەک هەموو باوباپیرانمان ئاوارەین29‏:15 ئاوارەین: بڕوانە پەیدابوون 23‏:4‏‏.‏. ڕۆژانمان لەسەر زەوی وەک سێبەرن و ئومێدیش نییە."},{"book":"یەکەم پوختەی مێژوو","chapter":"29","verse":"16","text":"ئەی یەزدانی پەروەردگارمان، هەموو ئەم سامانەی کە ئامادەمان کردووە بۆ ئەوەی پەرستگایەک بۆ ناوی پیرۆزت بنیاد بنێین، هەمووی لە تۆوە هاتووە و هەموو شتێکیش هی تۆیە."},{"book":"یەکەم پوختەی مێژوو","chapter":"29","verse":"17","text":"خودایە من دەزانم کە تۆ دڵەکان تاقی دەکەیتەوە و بە دڵی پاک دڵخۆش دەبیت. من بە خواستی خۆم و بە ڕاستگۆییەوە هەموو ئەم شتانەم بەخشیوە. ئێستاش دڵخۆش بووم کە گەلەکەی تۆم لێرە بینی چۆن بە خواستی دڵی خۆیان پیتاکیان پێ بەخشیت."},{"book":"یەکەم پوختەی مێژوو","chapter":"29","verse":"18","text":"ئەی یەزدان، خودای ئیبراهیم و ئیسحاق و ئیسرائیلی باوباپیرانمان، ئەم بیرکردنەوەیە بۆ هەتاهەتایە لە دڵی گەلەکەتدا بپارێزە و دڵیان بەلای خۆتدا ڕابکێشە."},{"book":"یەکەم پوختەی مێژوو","chapter":"29","verse":"19","text":"هەروەها وا بکە سلێمانی کوڕم پڕ بە دڵ فەرمان و یاسا و فەرزەکانت بەجێبهێنێت، هەموویان پەیڕەو بکات و ئەو پەرستگایە بنیاد بنێت کە ئامادەکاریم بۆی کردووە.»"},{"book":"یەکەم پوختەی مێژوو","chapter":"29","verse":"20","text":"پاشان داود بە هەموو کۆمەڵەکەی گوت: «تکایە ستایشی یەزدانی پەروەردگارتان بکەن.» ئینجا هەموو کۆمەڵەکە ستایشی یەزدانی پەروەردگاری باوباپیرانی خۆیان کرد و بە چۆکدا هاتن و کڕنۆشیان بۆ یەزدان و پاشا برد."},{"book":"یەکەم پوختەی مێژوو","chapter":"29","verse":"21","text":"پاشان لە ڕۆژی دواتر قوربانییان بۆ یەزدان سەربڕی و قوربانی سووتاندنیان بۆ یەزدان سەرخست، هەزار گا و هەزار بەران و هەزار بەرخی نێر لەگەڵ شەرابە پێشکەشکراوەکانیان و قوربانی سەربڕاوی زۆر بۆ هەموو ئیسرائیل."},{"book":"یەکەم پوختەی مێژوو","chapter":"29","verse":"22","text":"جا لەو ڕۆژەدا بە ئەوپەڕی خۆشییەوە لەبەردەم یەزدان خواردیان و خواردیانەوە."},{"book":"یەکەم پوختەی مێژوو","chapter":"29","verse":"23","text":"ئیتر سلێمان وەک پاشا لەسەر کورسی یەزدان دانیشت، لە جێی داودی باوکی. سەرکەوتوو بوو و هەموو ئیسرائیلیش گوێڕایەڵی بوون."},{"book":"یەکەم پوختەی مێژوو","chapter":"29","verse":"24","text":"هەروەها هەموو سەرکردە و پاڵەوان و سەرجەم کوڕەکانی داودی پاشا سوێندیان خوارد ملکەچی سلێمانی پاشا بن."},{"book":"یەکەم پوختەی مێژوو","chapter":"29","verse":"25","text":"یەزدانیش سلێمانی لەبەرچاوی هەموو ئیسرائیل زۆر مەزن کرد، شکۆیەکی شاهانەی وای پێدا کە پێش خۆی لە ئیسرائیل نەدرابووە هیچ پاشایەکی دیکە."},{"book":"یەکەم پوختەی مێژوو","chapter":"29","verse":"26","text":"داودی کوڕی یەسا پاشایەتی هەموو ئیسرائیلی کرد،"},{"book":"یەکەم پوختەی مێژوو","chapter":"29","verse":"27","text":"ئەو ماوەیەش کە پاشایەتی ئیسرائیلی کرد چل ساڵ بوو، حەوت ساڵ لە حەبرۆن و سی و سێ ساڵیش لە ئۆرشەلیم پاشایەتی کرد."},{"book":"یەکەم پوختەی مێژوو","chapter":"29","verse":"28","text":"لە تەمەنێکی باشی پیریدا مرد و لە ژیان و دەوڵەمەندی و ڕێز، تێری خواردبوو. پاشان سلێمانی کوڕی لەدوای خۆی بوو بە پاشا."},{"book":"یەکەم پوختەی مێژوو","chapter":"29","verse":"29","text":"ڕووداوەکانی پاشایەتی داود لە سەرەتاوە هەتا کۆتایی لە پەڕتووکی تۆمارەکانی ساموئێلی پێشبینیکەر و لە تۆمارەکانی ناتانی پێغەمبەر نووسراون، هەروەها لە تۆمارەکانی گادی پێشبینیکەر،"},{"book":"یەکەم پوختەی مێژوو","chapter":"29","verse":"30","text":"لەگەڵ هەموو وردەکارییەکانی پاڵەوانیێتی و پاشایەتییەکەی و هەموو ئەو ڕۆژگارانەشی کە بەسەر خۆی و بەسەر ئیسرائیل و هەموو پاشایەتییەکانی خاکەکاندا تێپەڕین."}]}