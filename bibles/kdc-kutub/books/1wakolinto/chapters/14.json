{"data":[{"book":"1 Wakolinto","chapter":"14","verse":"1","text":"Uzahileni unogelwa. Vivija zahileni nhunza ziyagwe zilawa kwa Loho Yang'alile, ng'hani ng'hani nhunza ya kuwapetela wanhu usenga wa Imulungu."},{"book":"1 Wakolinto","chapter":"14","verse":"2","text":"Munhu yolonga kwa ulonzi ukanganya, halonga na wanhu lakini kolonga na Imulungu, kwavija kuduhu munhu yojuwa. Kolonga mbuli ziifisile kwa udahi wa Loho."},{"book":"1 Wakolinto","chapter":"14","verse":"3","text":"Lakini waja owapetela wanhu usenga wa Imulungu, olonga na wanhu mbuli ya kuwagela moyo, kuwagangamiza na kuwahoza mizoyo."},{"book":"1 Wakolinto","chapter":"14","verse":"4","text":"Waja olonga ulonzi ukanganya oigangamiza wenyego, lakini waja owapetela wanhu usenga wa Imulungu, wao okigangamiza kibumbila chose cha wanhu wamtogole Yesu."},{"book":"1 Wakolinto","chapter":"14","verse":"5","text":"Vinilonda niye mweye mose mulonge ulonzi ukanganya, lakini nolonda ng'hani muwe na nhunza ya kuwapetela wanhu usenga wa Imulungu. Kwavija munhu yeli na nhunza ya kuwapetela wanhu usenga wa Imulungu kofaya ng'hani kubanza ija yolonga ulonzi wa kukanganya, mbaka hawe na munhu wa kufambula mbuli zilongigwa, avo wanhu wose wamtogole Yesu wadahe kugangamizwa."},{"book":"1 Wakolinto","chapter":"14","verse":"6","text":"Ndugu zangu, vino yowafaya choni naheza kumwenu kulonga na mweye ulonzi ukanganya? Hakiwafaya chochose, mbaka niwalongeleni ugubulo wa Imulungu hebu ubala fulani, hebu usenga wa Imulungu hebu mafundizo fulani."},{"book":"1 Wakolinto","chapter":"14","verse":"7","text":"Vivo ili kwa vinhu vilibule ugima vilava sauti, kamba vija kifengwa, hebu bango. Vino munhu kodahaze kujuwa lwila lutoigwa kamba kifengwa acho hebu bango vahatoigwa havilava sauti vinogile?"},{"book":"1 Wakolinto","chapter":"14","verse":"8","text":"Kamba mhalati hailila goya, nani yonda yaitande kwa kuitowa?"},{"book":"1 Wakolinto","chapter":"14","verse":"9","text":"Vivo ili kumwenu mweye, kamba lulimi lwenu halulonga kinhu kijuwika, nani yonda yadahe kugajuwa gomulonga? Kwavija kamba molonga na ubeho."},{"book":"1 Wakolinto","chapter":"14","verse":"10","text":"Kuna ulonzi mwingi mwiisi, lakini kuduhu ulonzi ulibule fambulo jake."},{"book":"1 Wakolinto","chapter":"14","verse":"11","text":"Lakini nahaleka kujuwa fambulo da ulonzi wa munhu, niye nokuwa munhu baki kumwake nayo kokuwa munhu baki kumwangu."},{"book":"1 Wakolinto","chapter":"14","verse":"12","text":"Kwavija mweye mosulukila kupata nhunza ya Loho, molondigwa muwambe kuzisang'hanila nhunza azo kwa kuwagangamiza wanhu wamtogole Yesu."},{"book":"1 Wakolinto","chapter":"14","verse":"13","text":"Avo munhu yolonga ulonzi ukanganya, kolondigwa yampule Imulungu yapate udahi wa kufambula."},{"book":"1 Wakolinto","chapter":"14","verse":"14","text":"Kwavija nahampula Imulungu kwa ulonzi ukanganya, loho yangu ayo ipula, lakini nzewele zangu zokala bule."},{"book":"1 Wakolinto","chapter":"14","verse":"15","text":"Avo nhende choni? Nompula Imulungu kwa loho yangu, vivija nompula Imulungu kwa nzewele zangu na nokwimba kwa loho yangu, vivija nokwimba kwa nzewele zangu."},{"book":"1 Wakolinto","chapter":"14","verse":"16","text":"Wahamgwaa nhogolwa Imulungu kwa loho yako iiyeka, yodahika vilihi kwa wanhu waiting'hane kwidika nhogolwa zako kwa Imulungu kwa kulonga, “Ona,” kamba hawakijuwa kiulonga?"},{"book":"1 Wakolinto","chapter":"14","verse":"17","text":"Hata kamba nhogolwa zako kwa Imulungu zahanoga vilihi, wanhu wayagwe haziwagangamiza bule."},{"book":"1 Wakolinto","chapter":"14","verse":"18","text":"Nomgwaa nhogolwa Imulungu kwavija niye nolonga ulonzi ukanganya kubanza mweye mose."},{"book":"1 Wakolinto","chapter":"14","verse":"19","text":"Lakini nahaiting'hana na kibumbila cha wanhu wamtogole Yesu, nonogelwa kulonga mbuli tano zijuwika goya ili niwafundize wayagwe, kubanza kulonga mbuli magana kwa magana kwa ulonzi ukanganya."},{"book":"1 Wakolinto","chapter":"14","verse":"20","text":"Ndugu zangu, sikumugese kamba wana wadodo. Kwa mbuli ya gehile mukale kamba wana ving'hele welibule vitala, lakini mugese kamba viwogesa wanhu wabala goya."},{"book":"1 Wakolinto","chapter":"14","verse":"21","text":"Yandikigwa mna Gamalagizo kamba,"},{"book":"1 Wakolinto","chapter":"14","verse":"22","text":"Avo nhunza ya kulonga ulonzi ukanganya ni kilaguso kwa wanhu hawamtogola Yesu, siyo kwa wanhu wamtogole Yesu, lakini nhunza ya kuwalongela wanhu usenga wa Imulungu ni kilaguso kwa wanhu wamtogole Yesu, siyo kwa wanhu hawamtogole Yesu."},{"book":"1 Wakolinto","chapter":"14","verse":"23","text":"Avo, wanhu wose wamtogole Yesu wahaiting'hana hamoja, na wose olonga kwa ulonzi ukanganya, baho waheza wanhu hawajuwa hebu wanhu hawamtogole Yesu, vino honda walonge kuwa mweye mose mna kibozi mbwelela?"},{"book":"1 Wakolinto","chapter":"14","verse":"24","text":"Lakini wose wahalonga usenga wa Imulungu, yaheza munhu hajuwile kinhu hebu munhu hamtogola Yesu gose gonda yahulike gomulagusila nzambi zake na vivija gomtagusa."},{"book":"1 Wakolinto","chapter":"14","verse":"25","text":"Gaja gafisigwe mmizoyo yao gogubuligwa, nao ofugama na kumtambikila Imulungu, kwa kulonga, “Kweli Imulungu kabaha hamoja na mweye!”"},{"book":"1 Wakolinto","chapter":"14","verse":"26","text":"Ndugu zangu, nofambula vino, mwahaiting'hana hamoja kumtambikila Imulungu, imoja kana nyila, iyagwe kofundiza, iyagwe kana ugubulo kulawa kwa Imulungu, iyagwe kana nhunza ya kulonga kwa ulonzi ukanganya, na iyagwe kofambula kija kilongigwe. Kila kinhu kiwe kwa kuwagangamiza wanhu waiting'hane."},{"book":"1 Wakolinto","chapter":"14","verse":"27","text":"Kamba munhu kolonga ulonzi ukanganya, wanhu wabili hebu wadatu, walonge imoja imoja, munhu iyagwe kolondigwa yafambule kija kilongigwa."},{"book":"1 Wakolinto","chapter":"14","verse":"28","text":"Lakini kamba kuduhu munhu yodaha kufambula mbuli ilongigwa, avo ija yolonga kwa ulonzi ukanganya yanyamale, yalonge mwenyego na kwa Imulungu."},{"book":"1 Wakolinto","chapter":"14","verse":"29","text":"Wanhu wabili hebu wadatu wagweleligwe usenga wa Imulungu, walonge na kuno wayagwe walolese goya gaja gowolonga."},{"book":"1 Wakolinto","chapter":"14","verse":"30","text":"Na kamba munhu yakalile aho kobokela usenga kwa Imulungu, ija yolonga yanyamale."},{"book":"1 Wakolinto","chapter":"14","verse":"31","text":"Mose modaha kulonga usenga wa Imulungu, imoja imoja, avo kila munhu koifunza na kugangamizwa."},{"book":"1 Wakolinto","chapter":"14","verse":"32","text":"Nhunza ya kulonga usenga wa Imulungu yolondigwa iwe mmakono ga mulongaji."},{"book":"1 Wakolinto","chapter":"14","verse":"33","text":"Kwavija Imulungu siyo Imulungu wa kuding'huka, lakini Imulungu wa tindiwalo."},{"book":"1 Wakolinto","chapter":"14","verse":"34","text":"watwanzi olondigwa wanyamale mna ivibumbila va wanhu wamtogole Yesu. Hawatogoleligwa kulonga, lakini wategeleze, kamba Malagizo ga Wayahudi vigalonga."},{"book":"1 Wakolinto","chapter":"14","verse":"35","text":"Kamba hana kinhu olonda kukijuwa, wahabwela ukae odaha kuwauza wambigalo zao. Yogela kinyala kwa mtwanzi kulonga mvibumbila va wanhu wamtogole Yesu."},{"book":"1 Wakolinto","chapter":"14","verse":"36","text":"Vino, usenga wa Imulungu usonga kumwenu? Hebu uwavikila mweye mwiiyeka?"},{"book":"1 Wakolinto","chapter":"14","verse":"37","text":"Kamba mweye moigesa wenyego molonga usenga wa Imulungu hebu wanhu wa Loho, avo muvijuwe kamba nokwandika gaja gaiyeka gayalagize Mndewa."},{"book":"1 Wakolinto","chapter":"14","verse":"38","text":"Kamba munhu hatonga kija kinyandika, sikumumtonge munhu ayo."},{"book":"1 Wakolinto","chapter":"14","verse":"39","text":"Ndugu zangu, sulukileni kuwapetela wanhu usenga wa Imulungu na sikumumgomese munhu yoyose kulonga ulonzi ukanganya."},{"book":"1 Wakolinto","chapter":"14","verse":"40","text":"Lakini tendeni goya kila kinhu, kamba viilondigwa."}]}