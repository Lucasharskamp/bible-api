{"data":[{"book":"సంఖ్యా","chapter":"2","verse":"1","text":"యెహోవా మరోసారి మోషే, అహరోనులతో మాట్లాడాడు. ఆయన ఇలా అన్నాడు."},{"book":"సంఖ్యా","chapter":"2","verse":"2","text":"“ఇశ్రాయేలు ప్రజల్లో ప్రతి ఒక్కరూ సైన్యంలో తమ దళానికి చెందిన పతాకం చుట్టూ, తన గోత్రాన్ని సూచించే చిన్నజెండా చుట్టూ తమ గుడారాలు వేసుకోవాలి. సన్నిధి గుడారానికి అభిముఖంగా వారి గుడారాలు ఉండాలి."},{"book":"సంఖ్యా","chapter":"2","verse":"3","text":"యూదా శిబిరానికి చెందిన వారు తమ సైనిక దళంతో యూదా పతాకం చుట్టూ తమ గుడారాలు వేసుకోవాలి. ఇవి సన్నిధి గుడారానికి తూర్పు దిక్కున సూర్యుడు ఉదయించే వైపున ఉండాలి. యూదా సైనిక దళానికి అమ్మీనాదాబు కొడుకు నయస్సోను నాయకత్వం వహించాలి."},{"book":"సంఖ్యా","chapter":"2","verse":"4","text":"యూదా దళంలో నమోదైన వారు 74, 600 మంది పురుషులు."},{"book":"సంఖ్యా","chapter":"2","verse":"5","text":"యూదా గోత్రం సమీపంలో ఇశ్శాఖారు గోత్రం వారు తమ శిబిరం ఏర్పాటు చేసుకోవాలి. సూయారు కొడుకు నెతనేలు ఇశ్శాఖారు గోత్రం వారి నాయకుడు."},{"book":"సంఖ్యా","chapter":"2","verse":"6","text":"నెతనేలుతో ఉన్న సైన్యంలో 54, 400 మంది పురుషులు నమోదయ్యారు."},{"book":"సంఖ్యా","chapter":"2","verse":"7","text":"ఇశ్శాఖారు గోత్రం వారి తరువాత జెబూలూను గోత్రం వారుండాలి. హేలోను కొడుకు ఏలీయాబు జెబూలూను గోత్రం వారి నాయకుడు."},{"book":"సంఖ్యా","chapter":"2","verse":"8","text":"అతని దళంలో నమోదైన వారు 57, 400 మంది పురుషులు."},{"book":"సంఖ్యా","chapter":"2","verse":"9","text":"యూదా వారితో కలసి శిబిరం ఏర్పాటు చేసుకున్న వారు మొత్తం లెక్కిస్తే 1, 86, 400 మంది పురుషులు ఉన్నారు. వీరు మొదటగా శిబిరం నుండి కదిలి వెళ్ళాలి."},{"book":"సంఖ్యా","chapter":"2","verse":"10","text":"దక్షిణ దిక్కున రూబేను దళం తమ పతాకం చుట్టూ గుడారాలు వేసుకోవాలి. షెదేయూరు కొడుకు ఏలీసూరు రూబేను సైనిక దళాలకు నాయకుడు."},{"book":"సంఖ్యా","chapter":"2","verse":"11","text":"అతని సైన్యంలో నమోదైన వారు 46, 500 మంది పురుషులు."},{"book":"సంఖ్యా","chapter":"2","verse":"12","text":"రూబేను గోత్రం వారి పక్కనే షిమ్యోను గోత్రం వారు తమ గుడారాలు వేసుకోవాలి. సూరీషద్దాయి కొడుకు షెలుమీయేలు షిమ్యోను గోత్రం వాళ్లకు నాయకుడు."},{"book":"సంఖ్యా","chapter":"2","verse":"13","text":"అతని దళంలో నమోదైన వారు 59, 300 మంది పురుషులు."},{"book":"సంఖ్యా","chapter":"2","verse":"14","text":"తరువాత గాదు గోత్రం ఉండాలి. రగూయేలు కుమారుడు ఏలీయాసాపు గాదు గోత్రానికి నాయకత్వం వహించాలి."},{"book":"సంఖ్యా","chapter":"2","verse":"15","text":"అతని సైన్యంలో నమోదైన వారు 45, 650 మంది పురుషులు."},{"book":"సంఖ్యా","chapter":"2","verse":"16","text":"కాబట్టి రూబేను గోత్రం వారితో కలసి శిబిరం ఏర్పాటు చేసుకున్న వారి మొత్తం లెక్కిస్తే 1, 51, 450 మంది పురుషులు ఉన్నారు. వీళ్ళంతా రెండో వరుసలో ముందుకు నడవాలి."},{"book":"సంఖ్యా","chapter":"2","verse":"17","text":"సన్నిధి గుడారం శిబిరం నుండి మిగిలిన గోత్రాలన్నిటి మధ్యలో లేవీయులతో కలసి ముందుకు కదలాలి. వారు శిబిరంలోకి ఏ క్రమంలో వచ్చారో అదే క్రమంలో శిబిరం నుండి బయటకు వెళ్ళాలి. ప్రతి ఒక్కడూ తన స్థానంలో ఉండాలి. తన పతాకం దగ్గరే ఉండాలి."},{"book":"సంఖ్యా","chapter":"2","verse":"18","text":"ఎఫ్రాయిము గోత్రం సన్నిధి గుడారానికి పడమటి వైపున ఉండాలి. అమీహూదు కొడుకు ఎలీషామా ఎఫ్రాయిము సైన్యాలకు నాయకత్వం వహించాలి."},{"book":"సంఖ్యా","chapter":"2","verse":"19","text":"ఎఫ్రాయిము సైన్యంగా నమోదైన వారు 40, 500 మంది పురుషులు."},{"book":"సంఖ్యా","chapter":"2","verse":"20","text":"మనష్షే గోత్రం వారు ఎఫ్రాయిము గోత్రం వారి పక్కనే ఉండాలి. పెదాసూరు కొడుకు గమలీయేలు మనష్షే సైన్యాలకు నాయకుడుగా ఉండాలి."},{"book":"సంఖ్యా","chapter":"2","verse":"21","text":"అతని సైన్యంగా నమోదైన వారు 32, 200 మంది పురుషులు."},{"book":"సంఖ్యా","chapter":"2","verse":"22","text":"మనష్షే గోత్రం వాళ్లకు దగ్గర్లోనే బెన్యామీను గోత్రం వారుండాలి. గిద్యోనీ కొడుకు అబీదాను బెన్యామీను సైన్యాలకు నాయకుడుగా ఉండాలి."},{"book":"సంఖ్యా","chapter":"2","verse":"23","text":"అతని సైన్యంగా నమోదైన వారు 35, 400 మంది పురుషులు."},{"book":"సంఖ్యా","chapter":"2","verse":"24","text":"కాబట్టి ఎఫ్రాయిము గోత్రం వారితో కలసి శిబిరం ఏర్పాటు చేసుకున్న వారి మొత్తం లెక్కిస్తే 1,08,100 మంది పురుషులు ఉన్నారు. వారింతా మూడో వరుసలో శిబిరం నుండి కదలాలి."},{"book":"సంఖ్యా","chapter":"2","verse":"25","text":"దాను శిబిరానికి చెందిన వారు తమ సైనిక దళంతో దాను పతాకం చుట్టూ తమ గుడారాలు వేసుకోవాలి. సన్నిధి గుడారానికి ఉత్తరం వైపున తమ గుడారాలు వేసుకోవాలి. అమీషదాయి కొడుకు అహీయెజెరు దాను గోత్రానికి నాయకత్వం వహించాలి."},{"book":"సంఖ్యా","chapter":"2","verse":"26","text":"దాను గోత్రానికి చెందిన సైన్యంగా నమోదైన వారు 62, 700 మంది పురుషులు."},{"book":"సంఖ్యా","chapter":"2","verse":"27","text":"అతనికి దగ్గరలోనే ఆషేరు గోత్రం వారు ఉండాలి. ఒక్రాను కొడుకు పగీయేలు ఆషేరు సైన్యానికి నాయకుడుగా ఉండాలి."},{"book":"సంఖ్యా","chapter":"2","verse":"28","text":"అతని సైన్యంగా 41, 500 మంది పురుషులు నమోదయ్యారు."},{"book":"సంఖ్యా","chapter":"2","verse":"29","text":"ఆషేరు గోత్రం వాళ్లకు దగ్గరలోనే నఫ్తాలి గోత్రం వారుండాలి. ఏనాను కొడుకు అహీర నఫ్తాలి గోత్రం వాళ్లకు నాయకుడిగా ఉండాలి."},{"book":"సంఖ్యా","chapter":"2","verse":"30","text":"నఫ్తాలి గోత్రం వారి సైన్యంగా నమోదైన వారు 53, 400 మంది పురుషులు."},{"book":"సంఖ్యా","chapter":"2","verse":"31","text":"కాబట్టి దాను గోత్రం వారితో కలసి శిబిరం ఏర్పాటు చేసుకున్న వారు మొత్తం లెక్కిస్తే 1, 57, 600 మంది పురుషులు ఉన్నారు. వీరు తమ ధ్వజాల ప్రకారం చివరి బృందంగా నడవాలి.”"},{"book":"సంఖ్యా","chapter":"2","verse":"32","text":"ఇశ్రాయేలు ప్రజల్లో తమ తమ పూర్వీకుల కుటుంబాల ప్రకారం మోషే, అహరోనులు వీళ్ళను లెక్కించారు. వీరు మొత్తం 6,03,550 మంది పురుషులు."},{"book":"సంఖ్యా","chapter":"2","verse":"33","text":"అయితే యెహోవా మోషేకి ఆజ్ఞాపించిన ప్రకారం లేవీయుల సంఖ్య లెక్కపెట్టలేదు."},{"book":"సంఖ్యా","chapter":"2","verse":"34","text":"ఈ విధంగా ఇశ్రాయేలు ప్రజలు మోషేకి యెహోవా ఆజ్ఞాపించినదంతా చేసారు. వారు తమ తమ ధ్వజాల దగ్గర గుడారాలు వేసుకున్నారు. శిబిరం నుండి బయటకు వెళ్ళినప్పుడు తమ పూర్వీకుల కుటుంబాల క్రమంలో వెళ్ళారు."}]}