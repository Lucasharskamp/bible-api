{"data":[{"book":"ئەفەسۆس","chapter":"3","verse":"1","text":"بەهۆی ئەمەوە3‏:1 بڕوانە 2‏:11‏-22.‏، من کە پۆڵسم، لە پێناوی ئێوەی ناجولەکە ئێستا دیلی عیسای مەسیحم…"},{"book":"ئەفەسۆس","chapter":"3","verse":"2","text":"بێگومان گوێتان لەوە بووە کە ئەرکی ڕاگەیاندنی نیعمەتی خودا بۆ ئێوە بە من سپێردراوە،"},{"book":"ئەفەسۆس","chapter":"3","verse":"3","text":"کە خودا بە ئاشکراکردن نهێنییەکەی بۆ دەرخستم، هەروەک پێشتر بە کورتی نووسیم."},{"book":"ئەفەسۆس","chapter":"3","verse":"4","text":"بە خوێندنەوەی ئەم نامەیە، دەتوانن لە تێگەیشتنی من لە نهێنی مەسیح حاڵی بن،"},{"book":"ئەفەسۆس","chapter":"3","verse":"5","text":"ئەو نهێنییەی بۆ هیچ کەسێک لە نەوەکانی پێشتر ئاشکرا نەکراوە، وەک ئێستا بە ڕۆحی پیرۆز بۆ نێردراوە پیرۆزەکانی و پێغەمبەران ئاشکرا کرا."},{"book":"ئەفەسۆس","chapter":"3","verse":"6","text":"نهێنییەکە ئەوەیە کە لە ڕێگەی پەیامی ئینجیلەوە ناجولەکە بوو بە هاومیراتی جولەکە و پێکەوە بوونە ئەندامانی یەک جەستە و هاوبەشی ئەو بەڵێنەی کە بەهۆی عیسای مەسیحەوە پێمان دراوە."},{"book":"ئەفەسۆس","chapter":"3","verse":"7","text":"بەپێی هێزە کردەییەکەی خودا و بەگوێرەی بەخشینی نیعمەتەکەی کە پێمدرا، بوومە خزمەتکاری پەیامی ئینجیل."},{"book":"ئەفەسۆس","chapter":"3","verse":"8","text":"هەرچەندە من بچووکترینی هەموو گەلی پیرۆزی خودام، ئەم نیعمەتە درایە من: مژدەی دەوڵەمەندی بێ سنووری مەسیح بدەمە نەتەوەکان و"},{"book":"ئەفەسۆس","chapter":"3","verse":"9","text":"پلانی ئەم نهێنییە بۆ هەمووان ڕوون بکەمەوە، ئەوەی لە دێرزەمانەوە بەهۆی خوداوە شاردراوەتەوە، ئەوەی هەموو شتێکی بەدیهێناوە،"},{"book":"ئەفەسۆس","chapter":"3","verse":"10","text":"بۆ ئەوەی ئێستا لە ڕێگەی کڵێساوە، دانایی هەمەجۆرەی خودا بۆ فەرمانڕەوا و دەسەڵاتداران لە شوێنەکانی ئاسمان زانراو بێت،"},{"book":"ئەفەسۆس","chapter":"3","verse":"11","text":"بەگوێرەی خواستی هەتاهەتایی، ئەوەی بەهۆی عیسای مەسیحی خاوەن شکۆمانەوە هێنایە دی."},{"book":"ئەفەسۆس","chapter":"3","verse":"12","text":"بەهۆی یەکبوونمان لەگەڵ مەسیح3‏:12 بەهۆی یەکبوونمان لەگەڵ مەسیح لە زمانی یۆنانیدا (لە مەسیحدا) بەکارهاتووە.‏ و باوەڕهێنانمان پێی، بە دڵنیاییەوە ئەو ئازادییەمان هەیە بۆ چوونە3‏:12 بڕوانە ئەفەسۆس 2‏:18‏‏.‏ لای خودا."},{"book":"ئەفەسۆس","chapter":"3","verse":"13","text":"بۆیە داواتان لێ دەکەم لە ناخۆشییەکانم ورە بەرنەدەن کە بۆ ئێوەیە، شکۆمەندی ئێوەیە."},{"book":"ئەفەسۆس","chapter":"3","verse":"14","text":"لەبەر ئەمە چۆک بۆ باوک دادەدەم،"},{"book":"ئەفەسۆس","chapter":"3","verse":"15","text":"ئەوەی هەموو خێزانێک لە ئاسمان و سەر زەوی بوونیان لە ئەوەوە سەرچاوەی گرتووە."},{"book":"ئەفەسۆس","chapter":"3","verse":"16","text":"لێی دەپاڕێمەوە کە بەپێی دەوڵەمەندی شکۆی خۆی بەهێزتان بکات لە ڕێگەی ڕۆحەکەی کە لە ناختاندایە،"},{"book":"ئەفەسۆس","chapter":"3","verse":"17","text":"تاکو بە باوەڕ مەسیح لە دڵتاندا نیشتەجێ بێت و ڕەگ و بناغەتان لە خۆشەویستیدا دابمەزرێت،"},{"book":"ئەفەسۆس","chapter":"3","verse":"18","text":"تاکو توانادار بن، لەگەڵ تەواوی گەلی پیرۆزی خودا تێبگەن کە پانی و درێژی و بەرزی و قووڵی خۆشەویستی مەسیح چییە،"},{"book":"ئەفەسۆس","chapter":"3","verse":"19","text":"تاکو ئەم خۆشەویستییە بناسن کە لە سەرووی زانیارییەوەیە، بۆ ئەوەی پڕبن لە هەموو پڕیێتی خودا."},{"book":"ئەفەسۆس","chapter":"3","verse":"20","text":"بۆ ئەو خودایەی توانادارە هەموو شتێک بکات زۆر زیاتر لەوەی کە داوای دەکەین یان بیری لێ دەکەینەوە، بەگوێرەی ئەو هێزەی کە تیاماندا کار دەکات،"},{"book":"ئەفەسۆس","chapter":"3","verse":"21","text":"با نەوە لەدوای نەوە، خودا بۆ هەتاهەتایە لە کڵێسا و لە عیسای مەسیحدا شکۆدار بێت. ئامین."}]}