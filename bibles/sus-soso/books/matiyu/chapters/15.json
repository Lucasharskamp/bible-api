{"data":[{"book":"Matiyu","chapter":"15","verse":"1","text":"Farisɛni nun sɛriyɛ karamɔxɔ ndee naxa fa Isa yire kelife Darisalamu. E naxa a maxɔrin,"},{"book":"Matiyu","chapter":"15","verse":"2","text":"«Munfe ra i fɔxirabirɛe luma forie xa naamunyie matandi ra? E mu e bɛlɛxɛ raxama beenun e xa e dɛge alɔ forie xa naamunyie a masenxi ki naxɛ.»"},{"book":"Matiyu","chapter":"15","verse":"3","text":"Isa naxa e yaabi, «Munfe ra wo tan Ala xa sɛriyɛ matandima wo xa naamunyie xa fe ra?"},{"book":"Matiyu","chapter":"15","verse":"4","text":"Ala bara a masen, ‹Wo xa wo baba nun wo nga binya.› A man bara a masen, ‹Mixi yo naxan na a baba nun a nga konbi, a lan nɛ na kanyi xa faxa.›"},{"book":"Matiyu","chapter":"15","verse":"5","text":"Kɔnɔ wo tan naxɛ, xa mixi nde a fala a baba xa na mu a nga bɛ, ‹I nu lanma i xa naxan sɔtɔ n na i malise ra, n bara a fi Ala ma,›"},{"book":"Matiyu","chapter":"15","verse":"6","text":"hali na kanyi mu fefe raba a baba bɛ. Na kui, wo Ala xa sɛriyɛ matandima wo xa naamunyi saabui ra."},{"book":"Matiyu","chapter":"15","verse":"7","text":"Wo tan filankafuie! Annabi Esayi nɔndi yati nan masen wo xa fe ra,"},{"book":"Matiyu","chapter":"15","verse":"8","text":"‹Yi ɲama n binyama e dɛ nɛ,"},{"book":"Matiyu","chapter":"15","verse":"9","text":"E xa sali fufafu nan a ra,"},{"book":"Matiyu","chapter":"15","verse":"10","text":"Isa naxa ɲama xili, a a masen e bɛ, «Wo wo tuli mati, wo xa fahaamui sɔtɔ."},{"book":"Matiyu","chapter":"15","verse":"11","text":"Se naxan soma mixi dɛ kui, na xa mu a findima mixi sɛniyɛntare ra. Naxan minima a dɛ kui, na nan a findima mixi sɛniyɛntare ra.»"},{"book":"Matiyu","chapter":"15","verse":"12","text":"Na tɛmui Isa fɔxirabirɛe naxa e maso a ra, e a fala a bɛ, «I mu a kolon i xa masenyi bara Farisɛnie raxɔnɔ?»"},{"book":"Matiyu","chapter":"15","verse":"13","text":"Isa naxa e yaabi, «N Baba naxan na ariyanna, a sansi birin talama nɛ a tan mu naxan sixi."},{"book":"Matiyu","chapter":"15","verse":"14","text":"Wo e lu na. Dɔnxui nan na e ra naxee dɔnxuie raɲɛrɛma. Xa dɔnxui dɔnxui raɲɛrɛ, e firin birin birama nɛ yili kui.»"},{"book":"Matiyu","chapter":"15","verse":"15","text":"Piyɛri naxa a fala a bɛ, «Yi taali tagi raba muxu bɛ.»"},{"book":"Matiyu","chapter":"15","verse":"16","text":"Isa naxa a yaabi, «Han ya wo fan mu fahaamui sɔtɔ?"},{"book":"Matiyu","chapter":"15","verse":"17","text":"Wo mu a kolon a se naxan birin soma mixi dɛ kui, a goroma furi nan kui, a fa mini fate i?"},{"book":"Matiyu","chapter":"15","verse":"18","text":"Kɔnɔ masenyi naxan minima mixi dɛ kui, a kelima a bɔɲɛ nan ma. Na nan nɔma a findide mixi sɛniyɛntare ra."},{"book":"Matiyu","chapter":"15","verse":"19","text":"Barima maɲɔxun kobie, faxɛ tife, yɛnɛ, langoeɲa, muɲɛ, tɔɔɲɛgɛ, mixi xili kanafe, nee birin fatanma mixi bɔɲɛ nan na."},{"book":"Matiyu","chapter":"15","verse":"20","text":"Nee nan mixi findima mixi sɛniyɛntare ra, kɔnɔ mixi a dɛgefe a bɛlɛxɛ raxatare ra, na xa mu a findima mixi sɛniyɛntare ra.»"},{"book":"Matiyu","chapter":"15","verse":"21","text":"Isa naxa keli mɛnni, a siga Tire nun Sidɔn bɔxi ma."},{"book":"Matiyu","chapter":"15","verse":"22","text":"Kanaan ginɛ nde naxan kelixi na longori, a naxa fa Isa yire a a xui ite, «Marigi, Dawuda xa Di, kinikini n ma. Ɲinnɛ bara n ma di ginɛ ɲaxankata feo!»"},{"book":"Matiyu","chapter":"15","verse":"23","text":"Kɔnɔ Isa mu sese fala a bɛ. A fɔxirabirɛe naxa e maso Isa ra, e a fala a bɛ, «Yi ginɛ keri, a na gbelegbelefe won fɔxɔ ra.»"},{"book":"Matiyu","chapter":"15","verse":"24","text":"Isa naxa a masen, «N xɛɛxi Isirayila bɔnsɔɛ gbansan nan ma, naxee luxi alɔ yɛxɛɛ lɔɛxie.»"},{"book":"Matiyu","chapter":"15","verse":"25","text":"Kɔnɔ ginɛ naxa fa a suyidi a bɛ, a a fala, «Marigi, i xa n mali!»"},{"book":"Matiyu","chapter":"15","verse":"26","text":"Isa naxa a yaabi, «A mu lan taami xa ba dimɛdie yi ra, a sa baree bun ma.»"},{"book":"Matiyu","chapter":"15","verse":"27","text":"Ginɛ naxa a fala, «Marigi, i nɔndi, kɔnɔ hali baree, e donse xuntunyi nde sɔtɔma naxan birama e kanyi xa teebili ra.»"},{"book":"Matiyu","chapter":"15","verse":"28","text":"Na kui, Isa naxa a masen a bɛ, «Ginɛ, i xa danxaniya gbo! I waxɔnfe bara raba i bɛ.» A xa di ginɛ naxa yalan keren na."},{"book":"Matiyu","chapter":"15","verse":"29","text":"Isa to keli mɛnni, a naxa ɲɛrɛ Galile baa dɛ ra han a naxa geya li. A naxa te geya fari, a dɔxɔ."},{"book":"Matiyu","chapter":"15","verse":"30","text":"Ɲama gbegbe naxa fa a yire naa, e fa namatɛe ra, a nun dɔnxuie, mabɛnyie, boboe, nun furema gbɛtɛe gbegbe ra. E naxa furemae sa Isa bun ma, a fan naxa e rayalan."},{"book":"Matiyu","chapter":"15","verse":"31","text":"Ɲama to a to boboe wɔyɛnma, mabɛnyie yalanma, namatɛe ɲɛrɛma, dɔnxuie se toma, e naxa kaaba. E naxa Isirayila Marigi Ala matɔxɔ."},{"book":"Matiyu","chapter":"15","verse":"32","text":"Isa naxa a fɔxirabirɛe xili, a a masen e bɛ, «N bara kinikini yi ɲama ma, barima xi saxan nan yi ki, e na n yire be, kɔnɔ donse mu na e naxan donma. N mu wama e xa gbilen e xɔnyi kaamɛ ra e ma, xa na mu a ra e tɔɔrɔma nɛ kira xɔn ma.»"},{"book":"Matiyu","chapter":"15","verse":"33","text":"A fɔxirabirɛe naxa a maxɔrin, «Won donse sɔtɔma yi ɲama gbegbe bɛ minden? Won na wula nɛ yi ki.»"},{"book":"Matiyu","chapter":"15","verse":"34","text":"Isa naxa e yaabi, «Taami gundi yeri na wo yi?» E naxa a fala, «Solofere, a nun yɛxɛ xunxuri ndee.»"},{"book":"Matiyu","chapter":"15","verse":"35","text":"Isa naxa a fala ɲama bɛ e xa dɔxɔ bɔxi."},{"book":"Matiyu","chapter":"15","verse":"36","text":"A naxa na taami gundi solofere nun na yɛxɛe tongo, a Ala nuwali sa. A to e igira, a naxa e so a fɔxirabirɛe yi ra, e xa e itaxun ɲama ma."},{"book":"Matiyu","chapter":"15","verse":"37","text":"Ɲama birin naxa e dɛge han e wasa. Donse dɔnxɔɛ fan naxa matongo han debe solofere naxa rafe."},{"book":"Matiyu","chapter":"15","verse":"38","text":"Xɛmɛ mixi wulu naani nan e dɛge, bafe ginɛe nun dimɛe ra."},{"book":"Matiyu","chapter":"15","verse":"39","text":"Isa to gɛ ɲama ragbilende, a naxa baki kunkui kui, a siga Magadan bɔxi ma."}]}