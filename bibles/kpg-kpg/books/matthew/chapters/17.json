{"data":[{"book":"Matthew","chapter":"17","verse":"1","text":"I muli nia laangi e ono, Jesus gaa lahi a Peter mo tagahaanau go James mo John gi tomo dahi gonduu nnoonua, ga mada ginaadou i golo.17.1 2 Peter 1.17-18"},{"book":"Matthew","chapter":"17","verse":"2","text":"Gei Mee gu dina gee i nadau mua, ono hadumada gu maahina iaa be di laa, gei ono gahu guu kene gu madamada."},{"book":"Matthew","chapter":"17","verse":"3","text":"Ana dama agoago dogodolu guu mmada gi Moses mo Elijah e helehelekai gi Jesus."},{"book":"Matthew","chapter":"17","verse":"4","text":"Peter ga helekai, “Meenei dogu Dagi, ma koia e humalia go tadau noho i ginei! Maa Goe e hiihai, gei au gaa hau nia damaa hale e dolu i ginei: e dahi ni oou, e dahi ni Moses, ge dahi ni Elijah.”"},{"book":"Matthew","chapter":"17","verse":"5","text":"Di madagoaa hua a mee nogo helehelekai beenei, di gololangi maahina gaa gahu digaula, gei di lee ga hanimoi i lodo di gololangi, ga helekai, “Deenei dagu Dama dela e aloho iei Au. Goodou hagalongo gi Mee!”17.5 Genesis 22.2; Deuteronomy 18.15; Pisalem 2.7; Isaiah 42.1; Matthew 3.17; 12.18; Mark 1.11; Luke 3.22"},{"book":"Matthew","chapter":"17","verse":"6","text":"Ana dama agoago ne longono di lee deenei, digaula gaa pala ia gi lala i nadau mmaadagu huoloo."},{"book":"Matthew","chapter":"17","verse":"7","text":"Jesus ga hanimoi gaa bili gi digaula, ga helekai, “Tuu i nua, goodou hudee mmaadagu!”"},{"book":"Matthew","chapter":"17","verse":"8","text":"Gei digaula ga mmada aga, go Jesus hua modogoia i golo."},{"book":"Matthew","chapter":"17","verse":"9","text":"Di nadau lloo ia i tomo di gonduu, gei Jesus ga helekai gi digaula, gi hudee hagi anga ina Ia gi dahi dangada nadau mee ne mmada ginai, gaa dae loo gi Tama Tangada ga mouli aga mai i di made."},{"book":"Matthew","chapter":"17","verse":"10","text":"Ana dama agoago ga heeu gi Jesus, “Ma e aha digau haga donudonu haganoho ala e helekai bolo Elijah e hanimoi i mua Tama Tangada?”17.10 Malachi 4.5"},{"book":"Matthew","chapter":"17","verse":"11","text":"Jesus ga helekai, “E donu, Elijah le e hanimoi i mua, e hagatogomaalia nia mee huogodoo."},{"book":"Matthew","chapter":"17","verse":"12","text":"Gei Au e hagi adu bolo Elijah la gu hanimoi, gei nia daangada la digi modongoohia a mee, nogo hai hua a mee be nadau hiihai. Deelaa hogi di hai digaula ga hagaduadua Tama Tangada.”17.12 Matthew 11.14"},{"book":"Matthew","chapter":"17","verse":"13","text":"Ana dama agoago gu iloo laa bolo mee e helehelekai i di hai o John Babdais."},{"book":"Matthew","chapter":"17","verse":"14","text":"I di nadau dau adu gi baahi nia daangada, taane ga hanimoi ga dogoduli adu gi mua o Jesus,"},{"book":"Matthew","chapter":"17","verse":"15","text":"ga helekai, “Meenei, hila mai mua gi dagu dama daane. Mee e magi bolebole. Dono madagoaa gaa magi, gei mee dela hua e hinga gi lodo di ahi, be e doo gi lodo nia wai, holongo e logo e hai beenei."},{"book":"Matthew","chapter":"17","verse":"16","text":"Au ne laha mai a mee gi au dama agoago, gei digaula e deemee di hagahili a mee.”"},{"book":"Matthew","chapter":"17","verse":"17","text":"Jesus ga helekai, “Goodou digau de hagadonu ge e hai gee. Au e hai loo gii noho waalooloo behee i godou baahi? E waalooloo behee dogu hagakono dogu manawa i goodou? Laha mai tama daane gi di Au!”"},{"book":"Matthew","chapter":"17","verse":"18","text":"Jesus ga helekai haga huudonu gi di hagataalunga huaidu dela i lodo tama daane, gei di hagataalunga huaidu gu ulu mai gi daha i di madagoaa hua deelaa, gei tama daane la guu hili."},{"book":"Matthew","chapter":"17","verse":"19","text":"Gei nia dama agoago a Jesus ga mmaanege adu gi Jesus, ga heeu, “Meenei, gimaadou ne aha ala ne deemee di hagabagi di hagataalunga huaidu gi daha mo tama daane deelaa?”"},{"book":"Matthew","chapter":"17","verse":"20","text":"Jesus ga helekai, “Idimaa, godou hagadonu le e lligi. Au e hagi adu gi goodou di tonu bolo maa godou hagadonu ga llauehe be di lii laagau ‘mustard’, goodou e mee di helekai gi di gonduu boloo, ‘Hana gi golo!’ gei di maa e hana. Goodou e mee di hai nia mee huogodoo.17.20 Matthew 21.21; Mark 11.23; 1 Corinthians 13.2"},{"book":"Matthew","chapter":"17","verse":"21","text":"[Di hagaonge mo talodalo lahua e mee di hagabagi nnagadilinga hagataalunga huaidu beenei.”]"},{"book":"Matthew","chapter":"17","verse":"22","text":"Nia dama agoago a Jesus ne dagabuli mai gi Galilee, gei Jesus ga helekai gi digaula, “Tama Tangada gu hoohoo gaa wanga gi lodo nia lima o nia daangada."},{"book":"Matthew","chapter":"17","verse":"23","text":"Digaula ga daaligi a Mee, gei i muli nia laangi e dolu, ga haga mouli aga.”"},{"book":"Matthew","chapter":"17","verse":"24","text":"Jesus mo ana dama agoago gaa dau adu gi Capernaum. Taane hagabudu dagitedi o di Hale Daumaha ga hanimoi gi Peter, ga heeu, “Dau dangada agoago guu hui dagitedi di Hale Daumaha?”17.24 Exodus 30.13; 38.26"},{"book":"Matthew","chapter":"17","verse":"25","text":"Peter ga helekai, “Uaa.”"},{"book":"Matthew","chapter":"17","verse":"26","text":"Peter ga helekai, “Go digau mai i daha.”"},{"book":"Matthew","chapter":"17","verse":"27","text":"Malaa, gidaadou hagalee hai baahi gi digaula, gei goe hana gi di monowai, hudua dau uga. Di iga dela gaa hudi kooe matagidagi, gei goe ga gidee di bahihadu hamaaloo i lodo dono ngudu, e dohu hua di hui dogu dagitedi daumaha mo do dagitedi. Kae ina, huia tau dagitedi gi digaula.”"}]}