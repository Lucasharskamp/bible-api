{"data":[{"book":"ЗАХАРЫІ","chapter":"11","verse":"1","text":"Адчыняй, Ліване, брамы твае, і хай зжарэ агонь кедры твае."},{"book":"ЗАХАРЫІ","chapter":"11","verse":"2","text":"Галасі, кіпарысе; бо ўпаў кедр, бо і велічныя спустошаны; галасеце, дубы Васанскія, бо паваліўся непраходны лес."},{"book":"ЗАХАРЫІ","chapter":"11","verse":"3","text":"Чуцен голас галашэньня пастухоў, бо спустошана прывольле іхняе; чуцен рык медных ільвоў, бо спустошана краса Ярдана."},{"book":"ЗАХАРЫІ","chapter":"11","verse":"4","text":"Так кажа Гасподзь Бог мой: пасьві авечак, асуджаных на закол,"},{"book":"ЗАХАРЫІ","chapter":"11","verse":"5","text":"якіх пакупцы забіваюць беспакарана, а прадаўцы кажуць: «дабраславёны Гасподзь; я разбагацеў!» і пастухі іхнія не шкадуюць пра іх."},{"book":"ЗАХАРЫІ","chapter":"11","verse":"6","text":"Бо Я ня буду болей літаваць жыхароў зямлі гэтай, кажа Гасподзь; і вось, Я прадам людзей, кожнага ў рукі блізкага яго і ў рукі цара яго, і яны біцьмуць зямлю, і Я ня выбаўлю з рук іхніх."},{"book":"ЗАХАРЫІ","chapter":"11","verse":"7","text":"І буду пасьвіць авечкі, асуджаныя на закол, авечкі ў ісьціне нябогія. І вазьму Сабе два жазлы, і назаву адзін - добрым упадабаньнем, другі - кайданамі, і зь імі буду пасьвіць авечкі."},{"book":"ЗАХАРЫІ","chapter":"11","verse":"8","text":"І зьнішчу трох з пастыраў у адзін месяц; і адвернецца душа Мая ад іх, калі й іхняя душа адварочваецца ад Мяне."},{"book":"ЗАХАРЫІ","chapter":"11","verse":"9","text":"Тады скажу: ня буду пасьвіць вас; якая памірае - хай памірае, і якая гіне - хай гіне, а якія застаюцца, хай ядуць плоць адна адной."},{"book":"ЗАХАРЫІ","chapter":"11","verse":"10","text":"І вазьму жазло Маё добрага ўпадабаньня і зламаю яго, каб зьнішчыць запавет, які заключыў Я з усімі народамі."},{"book":"ЗАХАРЫІ","chapter":"11","verse":"11","text":"І ён зьнішчаны будзе ў той дзень, і тады даведаюцца бедныя з авечак, якія чакаюць Мяне, што гэта - слова Госпада."},{"book":"ЗАХАРЫІ","chapter":"11","verse":"12","text":"І скажу ім: калі заўгодна вам, дык дайце Мне плату Маю; калі ж не, - не давайце; і яны наважаць як плату Мне трыццаць срэбранікаў."},{"book":"ЗАХАРЫІ","chapter":"11","verse":"13","text":"І сказаў мне Гасподзь: кінь іх у царкоўнае сховішча, - высокая цана, у Якую яны ацанілі Мяне! І ўзяў Я трыццаць срэбранікаў і кінуў іх у дом Гасподні ганчару."},{"book":"ЗАХАРЫІ","chapter":"11","verse":"14","text":"І пераламаў Я другое жазло Маё - «кайданы», каб разарваць братнасьць паміж Юдам і Ізраілем."},{"book":"ЗАХАРЫІ","chapter":"11","verse":"15","text":"І Гасподзь сказаў мне: яшчэ вазьмі сабе спаруду аднаго з дурных пастухоў."},{"book":"ЗАХАРЫІ","chapter":"11","verse":"16","text":"Бо вось, Я пастаўлю на гэтай зямлі пастуха, які не парупіўся пра тых, што гінулі, тых, што згубіліся, ня будзе шукаць і хворых ня будзе лекаваць, здаровых ня будзе карміць, а мяса тлустых будзе есьці і капыты іхнія адарве."},{"book":"ЗАХАРЫІ","chapter":"11","verse":"17","text":"Гора нездаляшчаму пастуху, які пакідае статак! меч на руку яго і на правае вока яго! рука яго зусім высахне, і правае вока яго зусім зацьміцца."}]}