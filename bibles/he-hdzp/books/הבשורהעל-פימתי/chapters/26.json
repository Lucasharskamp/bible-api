{"data":[{"book":"הבשורה על-פי מתי","chapter":"26","verse":"1","text":"כשסיים ישוע ללמד את תלמידיו, אמר להם:"},{"book":"הבשורה על-פי מתי","chapter":"26","verse":"2","text":"”כידוע לכם חג הפסח מתחיל בעוד יומיים, וימסרו אותי למוות על הצלב.“"},{"book":"הבשורה על-פי מתי","chapter":"26","verse":"3","text":"באותה שעה התכנסו ראשי הכוהנים והמנהיגים האחרים בביתו של קייפא הכוהן הגדול,"},{"book":"הבשורה על-פי מתי","chapter":"26","verse":"4","text":"כדי לחשוב איך לתפוס את ישוע בחשאי ולהרגו."},{"book":"הבשורה על-פי מתי","chapter":"26","verse":"5","text":"”לא בזמן חגיגות הפסח,“ הסכימו ביניהם, ”פן תתחולל מהומה בעם.“"},{"book":"הבשורה על-פי מתי","chapter":"26","verse":"6","text":"בזמן שישוע היה בבית־עניה, בביתו של שמעון המצורע,"},{"book":"הבשורה על-פי מתי","chapter":"26","verse":"7","text":"ניגשה אליו אישה ובידה בקבוק בושם יקר מאוד, ושפכה את הבושם על ראשו בשעה שאכל."},{"book":"הבשורה על-פי מתי","chapter":"26","verse":"8-9","text":"התלמידים כעסו מאוד ואמרו: ”מדוע היא מבזבזת את הבושם היקר הזה? הלא יכולנו למכור אותו בכסף רב, ואת הכסף היינו נותנים לעניים!“"},{"book":"הבשורה על-פי מתי","chapter":"26","verse":"10","text":"”מדוע אתם מציקים לה?“ שאל ישוע. ”הלא היא עשתה מעשה טוב."},{"book":"הבשורה על-פי מתי","chapter":"26","verse":"11","text":"העניים נמצאים איתכם תמיד, ואילו אני לא אהיה איתכם תמיד."},{"book":"הבשורה על-פי מתי","chapter":"26","verse":"12","text":"היא שפכה עלי את הבושם כדי להכין את גופי לקבורה."},{"book":"הבשורה על-פי מתי","chapter":"26","verse":"13","text":"אני אומר לכם: בכל מקום שבו תוכרז הבשורה הזאת, תיזכר גם האישה הזאת, בזכות המעשה שעשתה.“"},{"book":"הבשורה על-פי מתי","chapter":"26","verse":"14","text":"לאחר מכן הלך יהודה איש־קריות, שהיה אחד משנים־עשר התלמידים, אל ראשי הכוהנים"},{"book":"הבשורה על-פי מתי","chapter":"26","verse":"15","text":"ושאל: ”מה תתנו לי אם אמסור לידיכם את ישוע?“ הם נתנו לו שלושים מטבעות כסף,"},{"book":"הבשורה על-פי מתי","chapter":"26","verse":"16","text":"ומאותה שעה חיפש יהודה הזדמנות למסור לידיהם את ישוע."},{"book":"הבשורה על-פי מתי","chapter":"26","verse":"17","text":"בערב הפסח באו התלמידים אל ישוע ושאלו: ”היכן אתה רוצה שנכין את הסדר?“"},{"book":"הבשורה על-פי מתי","chapter":"26","verse":"18","text":"”לכו העירה אל אדם פלוני,“ ענה ישוע, ”ואמרו לו: ’אדוננו אמר: שעתי הגיעה, והפעם אני ותלמידי נערוך את הסדר בביתך‘. “"},{"book":"הבשורה על-פי מתי","chapter":"26","verse":"19","text":"התלמידים עשו כדבריו והכינו את הסדר."},{"book":"הבשורה על-פי מתי","chapter":"26","verse":"20","text":"בערב ישב ישוע עם תלמידיו ליד השולחן,"},{"book":"הבשורה על-פי מתי","chapter":"26","verse":"21","text":"ובשעת הארוחה אמר להם: ”אחד מכם יבגוד בי ויסגיר אותי.“"},{"book":"הבשורה על-פי מתי","chapter":"26","verse":"22","text":"התלמידים התעצבו מאוד ושאלו זה אחר זה: ”האם אתה מתכוון אלי?“"},{"book":"הבשורה על-פי מתי","chapter":"26","verse":"23","text":"”אני מתכוון לאחד אשר טבל את המצה שלו בקערה יחד אתי."},{"book":"הבשורה על-פי מתי","chapter":"26","verse":"24","text":"בן־האדם הולך למות כפי שכתוב שצריך לקרות, אולם אני אומר לכם: אוי לאיש שיסגיר אותו; מוטב שלא היה נולד בכלל!“"},{"book":"הבשורה על-פי מתי","chapter":"26","verse":"25","text":"גם יהודה שאל את ישוע: ”רבי, האם אתה מתכוון אלי?“ וישוע השיב: ”כן.“"},{"book":"הבשורה על-פי מתי","chapter":"26","verse":"26","text":"בעת הסעודה לקח ישוע את הלחם (מצה), ברך, פרס לפרוסות, הגיש לתלמידיו ואמר: ”קחו ואכלו; זהו גופי.“"},{"book":"הבשורה על-פי מתי","chapter":"26","verse":"27","text":"אחר כך לקח כוס יין, ברך, הגיש לתלמידיו ואמר: ”שתו ממנה כולכם,"},{"book":"הבשורה על-פי מתי","chapter":"26","verse":"28","text":"כי זהו דמי החותם את הברית החדשה בין אלוהים לבין בני־האדם; זהו דמי הנשפך כדי לסלוח לחטאיהם של אנשים רבים."},{"book":"הבשורה על-פי מתי","chapter":"26","verse":"29","text":"ובכן לא אשתה יותר יין עד היום שבו אשתה יין חדש איתכם במלכות אבי.“"},{"book":"הבשורה על-פי מתי","chapter":"26","verse":"30","text":"כל הנוכחים שרו מזמורי תהלים, ולאחר מכן הלכו להר הזיתים."},{"book":"הבשורה על-פי מתי","chapter":"26","verse":"31","text":"”הלילה כולכם תעזבו אותי,“ אמר ישוע לתלמידיו, ”והרי כתוב:26‏.31 כו 31 זכריהו יג 7 ’אכה את הרעה ותפוצין הצאן‘."},{"book":"הבשורה על-פי מתי","chapter":"26","verse":"32","text":"אולם לאחר שאקום לתחייה אלך לגליל ואפגוש אתכם שם.“"},{"book":"הבשורה על-פי מתי","chapter":"26","verse":"33","text":"”אפילו אם כולם יעזבו אותך, אני לעולם לא אעזוב אותך!“ קרא פטרוס."},{"book":"הבשורה על-פי מתי","chapter":"26","verse":"34","text":"אולם ישוע אמר לו: ”האמת היא שעוד הלילה, לפני שיקרא התרנגול את קריאת השחר, תתכחש לי שלוש פעמים!“"},{"book":"הבשורה על-פי מתי","chapter":"26","verse":"35","text":"”לעולם לא אתכחש לך,“ התעקש פטרוס, ”אפילו אם יהיה עלי למות!“ ושאר התלמידים גם אמרו כך."},{"book":"הבשורה על-פי מתי","chapter":"26","verse":"36","text":"הם הגיעו לחורשת עצי־זית הנקראת ”גת־שמנים“, ואמר לתלמידיו: ”חכו לי כאן עד שאחזור. אני הולך להתפלל.“"},{"book":"הבשורה על-פי מתי","chapter":"26","verse":"37","text":"הוא לקח איתו את פטרוס ואת יעקב ויוחנן, בני זבדי, והתמלא עצב ומועקה."},{"book":"הבשורה על-פי מתי","chapter":"26","verse":"38","text":"”אני מתייסר עד מוות!“ אמר להם ישוע. ”חכו כאן… הישארו לידי ערים…“"},{"book":"הבשורה על-פי מתי","chapter":"26","verse":"39","text":"הוא התרחק מהם מעט, נפל על פניו והתפלל: ”אבי, אם זה אפשרי, הסר ממני את כוס הייסורים. אולם לא כרצוני כי אם רצונך ייעשה!“"},{"book":"הבשורה על-פי מתי","chapter":"26","verse":"40","text":"לאחר מכן הוא חזר אל שלושת התלמידים ומצא אותם ישנים. ”פטרוס,“ קרא ישוע, ”האם לא יכולתם להישאר ערים איתי שעה אחת בלבד?"},{"book":"הבשורה על-פי מתי","chapter":"26","verse":"41","text":"עמדו על המשמר והתפללו שלא תבואו לידי ניסיון. אני יודע שהרוח אכן רוצה, אבל גופכם חלש כל־כך!“"},{"book":"הבשורה על-פי מתי","chapter":"26","verse":"42","text":"ישוע עזב אותם שוב והתפלל: ”אבי, אם עלי לשתות את הכוס הזאת, אז שרצונך ייעשה!“"},{"book":"הבשורה על-פי מתי","chapter":"26","verse":"43","text":"הוא חזר אל תלמידיו, וגם הפעם מצא אותם ישנים, כי עיניהם היו כבדות."},{"book":"הבשורה על-פי מתי","chapter":"26","verse":"44","text":"הוא שוב עזב אותם וחזר על תפילתו בפעם השלישית."},{"book":"הבשורה על-פי מתי","chapter":"26","verse":"45","text":"לאחר מכן הוא חזר אל תלמידיו ואמר: ”האם אתם עדיין ישנים? הגיעה השעה שבן־האדם יימסר לידי אנשים חוטאים."},{"book":"הבשורה על-פי מתי","chapter":"26","verse":"46","text":"קומו, הבה נלך מכאן. הביטו, הנה מתקרב האיש שיסגיר אותי.“"},{"book":"הבשורה על-פי מתי","chapter":"26","verse":"47","text":"לפני שהספיק ישוע לסיים את דבריו הגיע למקום יהודה, אחד משנים־עשר התלמידים, ואיתו המון שנשלח מטעם ראשי הכוהנים וזקני העם, חמוש בחרבות ובמקלות."},{"book":"הבשורה על-פי מתי","chapter":"26","verse":"48","text":"יהודה אמר להם לתפוס את האיש שייתן לו נשיקה,"},{"book":"הבשורה על-פי מתי","chapter":"26","verse":"49","text":"ואז ניגש ישר אל ישוע ואמר: ”שלום, רבי!“ ונישק אותו."},{"book":"הבשורה על-פי מתי","chapter":"26","verse":"50","text":"”ידידי,“ אמר לו ישוע, ”עשה את מה שבאת לעשות.“ באותו רגע תפסו אותו האחרים."},{"book":"הבשורה על-פי מתי","chapter":"26","verse":"51","text":"אחד האנשים שהיו עם ישוע שלף חרב וקיצץ את אוזנו של עבד הכוהן הגדול."},{"book":"הבשורה על-פי מתי","chapter":"26","verse":"52","text":"”עזוב את החרב שלך,“ אמר לו ישוע, ”מי שחי בחרב ימות בחרב."},{"book":"הבשורה על-פי מתי","chapter":"26","verse":"53","text":"אתה לא מבין שאני יכול לבקש מאבי שייתן לי אלפי מלאכים להגן עלי, והוא היה שולח אותם מיד?"},{"book":"הבשורה על-פי מתי","chapter":"26","verse":"54","text":"אולם אילו הייתי עושה כך, כיצד הייתה מתקיימת הנבואה בכתובים המתארת את המתרחש עכשיו?“"},{"book":"הבשורה על-פי מתי","chapter":"26","verse":"55","text":"ישוע פנה אל ההמון ואמר: ”האם אני פושע מסוכן? מדוע אתם באים לאסור אותי בחרבות ובמקלות? הלא לימדתי אתכם במקדש יום־יום ויכולתם לאסור אותי שם ללא קושי!"},{"book":"הבשורה על-פי מתי","chapter":"26","verse":"56","text":"אולם כל זה בא למלא את דברי הנביאים בכתבי הקודש.“ אז עזבו אותו התלמידים וברחו."},{"book":"הבשורה על-פי מתי","chapter":"26","verse":"57","text":"ההמון לקח את ישוע אל ביתו של קייפא הכוהן הגדול – שם כבר המתינו לו הסופרים והזקנים."},{"book":"הבשורה על-פי מתי","chapter":"26","verse":"58","text":"באותו זמן הלך פטרוס במרחק מה אחרי ההמון. הוא נכנס לחצר ביתו של הכוהן הגדול, ישב בין החיילים וחיכה לראות מה יקרה לישוע."},{"book":"הבשורה על-פי מתי","chapter":"26","verse":"59","text":"ראשי הכוהנים וחברי הסנהדרין, שהתאספו שם, חיפשו עדי שקר שיעידו נגד ישוע, כדי שיוכלו להטיל עליו אשמה כלשהי ולדון אותו למוות."},{"book":"הבשורה על-פי מתי","chapter":"26","verse":"60-61","text":"אבל למרות שמצאו אנשים רבים שהסכימו לתת עדות שקר, דבריהם תמיד סתרו זה את זה. לבסוף באו שני אנשים שהצהירו: ”האיש הזה אמר שהוא יכול להרוס את בית־המקדש ולבנות אותו מחדש תוך שלושה ימים.“"},{"book":"הבשורה על-פי מתי","chapter":"26","verse":"62","text":"הכוהן הגדול קם על רגליו ושאל: ”מה יש לך לומר להגנתך? מה יש לך לומר על כל ההאשמות נגדך?“"},{"book":"הבשורה על-פי מתי","chapter":"26","verse":"63","text":"אך ישוע שתק. ”בשם אלוהים חיים,“ קרא הכוהן הגדול, ”אני דורש ממך שתאמר לנו אם אתה המשיח, בנו של הקדוש־ברוך־הוא!“"},{"book":"הבשורה על-פי מתי","chapter":"26","verse":"64","text":"”אתה אמרת,“ אמר ישוע, ”אבל אני אומר שאתם תראו את בן־האדם יושב לימין האלוהים ובא עם ענני השמים.“26‏.64 כו 64 דניאל ז 13‏-14"},{"book":"הבשורה על-פי מתי","chapter":"26","verse":"65-66","text":"הכוהן הגדול קרע את בגדיו וקרא בקול: ”מגדף! איננו זקוקים לעדים נוספים, כולכם שמעתם את דבריו! מה אתם פוסקים?“"},{"book":"הבשורה על-פי מתי","chapter":"26","verse":"67","text":"הם ירקו בפניו של ישוע, הכו אותו, סטרו לו על הלחי וקראו:"},{"book":"הבשורה על-פי מתי","chapter":"26","verse":"68","text":"”משיח שכמוך, התנבא לנו! מי הכה אותך הפעם?“"},{"book":"הבשורה על-פי מתי","chapter":"26","verse":"69","text":"כשכל זה קרה, פטרוס ישב בחצר הבית. לפתע עברה לידו משרתת וקראה: ”גם אתה היית עם ישוע מהגליל!“"},{"book":"הבשורה על-פי מתי","chapter":"26","verse":"70","text":"אולם פטרוס הכחיש את דבריה בקול: ”מה פתאום? אני בכלל לא יודע על מה את מדברת!“"},{"book":"הבשורה על-פי מתי","chapter":"26","verse":"71","text":"מאוחר יותר נערה אחרת ראתה אותו ליד השער, ואמרה לאנשים סביבה: ”גם הוא היה עם ישוע מנצרת!“"},{"book":"הבשורה על-פי מתי","chapter":"26","verse":"72","text":"פטרוס שוב הכחיש את הדבר: ”אני נשבע שאני אפילו לא מכיר את האיש הזה!“"},{"book":"הבשורה על-פי מתי","chapter":"26","verse":"73","text":"כעבור זמן מה ניגשו אליו האנשים שעמדו שם ואמרו: ”אנחנו יודעים שאתה אחד מתלמידיו; המבטא הגלילי שלך מסגיר אותך!“"},{"book":"הבשורה על-פי מתי","chapter":"26","verse":"74","text":"פטרוס החל לקלל ונשבע: ”אינני מכיר את האיש!“ באותו רגע קרא התרנגול,"},{"book":"הבשורה על-פי מתי","chapter":"26","verse":"75","text":"ופטרוס נזכר בדברי ישוע: ”לפני שיקרא התרנגול תתכחש לי שלוש פעמים.“ הוא יצא מהחצר ומירר בבכי."}]}