{"data":[{"book":"ثِيّرِ عِ","chapter":"3","verse":"1","text":"وٌ تَن فِنّيٍ، وٌ قَن شَ وٌ يّتّ مَفٌرٌ وٌ شَ مْرِيٍ بّ، عَلَكٌ وٌ شَ مْرِ دَنشَنِيَتَرٍيٍ شَ نْ دَنشَنِيَدٍ وٌ تَن عٍ شَ فِنّيٍ وَلِ كِ سَابُي رَ، هَلِ وٌ مُ سٍسٍ قَلَ عٍ بّ،"},{"book":"ثِيّرِ عِ","chapter":"3","verse":"2","text":"عٍ شَ وٌ شَ مَرَ سّنِيّنيِ نُن يَرَفَاشُي فبَنسَن تٌ."},{"book":"ثِيّرِ عِ","chapter":"3","verse":"3","text":"فِنّيٍ، وٌ نَشَ كَتَ وٌ يّتّ رَيَبُدٍ شُنمَسٍيٍ رَ، عَلْ شُن دّنبّ، تُلِرَ سٌي شّيمَ دَاشِ، شَ نَ مُ دُفِ تٌقَنيِيٍ."},{"book":"ثِيّرِ عِ","chapter":"3","verse":"4","text":"فِنّيٍ شَ تٌقَنيِ شَ قِندِ بْحّ قَنيِ نَن نَ. تٌقَنيِ نَن نَ كِ نَشَن مُ كَنَمَ. نَ نَن تِدٍ فبٌ عَلَ بّ."},{"book":"ثِيّرِ عِ","chapter":"3","verse":"5","text":"سِنفٍ رَ فِنّ سّنِيّنشِيٍ نُ نَ كِ نّ. عٍ شَشِلِ نُ تِشِ عَلَ رَ، عٍ عٍ يّتّ مَفٌرٌشِ عٍ شَ مْرِيٍ بّ،"},{"book":"ثِيّرِ عِ","chapter":"3","verse":"6","text":"عَلْ سَرَ نَشَن نُ عِبُرَهِمَ شُي رَبَتُمَ، عَ نُ قَ عَ شِلِ «ن مَرِفِ». وٌ قِندِشِ عَ تَن نَن بْنسْي رَ، شَ وٌ قٍ قَنيِ رَبَ، وٌ مُ تِن فَاشُي يٌ شَ وٌ شَشِلِ يَ عِسٌ."},{"book":"ثِيّرِ عِ","chapter":"3","verse":"7","text":"وٌ تَن قَن، شّمّيٍ، وٌ نُن وٌ شَ فِنّيٍ، وٌ شَ لُ لَنيِ كُي. وٌ شَ وٌ بٌرٍ قَهَامُ. شّمّ شَ عَ كٌلٌن عَ عَ سّنبّ فبٌ عَ شَ فِنّ بّ. شّمّيٍ شَ فِنّيٍ بِنيَ بَرِ مَ وٌ بِرِن نَن كّ كٍرٍن تٌنفٌمَ، نَشَن قِندِ كِسِ رَ، عَلَ نَشَن قِمَ عَ شَ قٌنِسِرٍيَ كُي. وٌ شَ وٌ شَ فِنّيٍ بِنيَ، عَلَكٌ عَلَ شَ وٌ شَ مَشَندِ سُشُ."},{"book":"ثِيّرِ عِ","chapter":"3","verse":"8","text":"وٌ شَ لَن وٌ بٌرٍ مَ، وٌ شَ وٌ بٌرٍ قَهَامُ. نفَشَكٍرٍنيَ شَنُنتٍيَ شَ لُ وٌ تَفِ. وٌ كِنِكِنِ وٌ بٌرٍ مَ، وٌ مَن شَ وٌ يّتّ مَفٌرٌ وٌ بٌرٍ بّ."},{"book":"ثِيّرِ عِ","chapter":"3","verse":"9","text":"وٌ نَشَ قٍ حَاشِ حْشْ قٍ حَاشِ رَ، وٌ نَشَ كٌنبِ حْشْ كٌنبِ رَ. وٌ لَن نّ وٌ شَ دُبَ وٌ بٌرٍ بّ، بَرِ مَ وٌ شِلِشِ نَ نَن مَ، عَلَكٌ وٌ شَ دُبّ سْتْ كّ رَ. عَ سّبّشِ كِتَابُي كُي،"},{"book":"ثِيّرِ عِ","chapter":"3","verse":"10","text":"«نَشَن وَ مَ سِمَيَ حْشُنمّ شْن مَ،"},{"book":"ثِيّرِ عِ","chapter":"3","verse":"11","text":"عَ شَ فبِلٍن قٍ حَاشِ قْشْ رَ."},{"book":"ثِيّرِ عِ","chapter":"3","verse":"12","text":"بَرِ مَ مَرِفِ يَ تِشِ تِنشِنتْييٍ نَن نَ،"},{"book":"ثِيّرِ عِ","chapter":"3","verse":"13","text":"ندٍ نْمَ وٌ تْورْدٍ شَ قٍ قَنيِ رَبَقٍ بَرَ وٌ بْحّ سُشُ؟"},{"book":"ثِيّرِ عِ","chapter":"3","verse":"14","text":"هَلِ وٌ تْورْ تِنشِنيِ شَ قٍ رَ، وٌ هّيرِ نَن سْتْمَ. وٌ نَشَ فَاشُ قٍ يَ رَ دُنِحَ مِشِيٍ فَاشُمَ نَشَن يَ رَ، وٌ بْحّ نَشَ عِقُ."},{"book":"ثِيّرِ عِ","chapter":"3","verse":"15","text":"كْنْ وٌ شَ عَلَ شَ مِشِ سُفَندِشِ قِندِ وٌ مَرِفِ رَ وٌ بْحّ كُي. وٌ شَ قَتَ عَ شَ قٍ تَفِ رَبَدٍ مِشِيٍ بّ وٌ لَشِ وٌ شَ كِسِ رَ قٍ نَشَن مَ،"},{"book":"ثِيّرِ عِ","chapter":"3","verse":"16","text":"كْنْ وٌ شَ نَ مَسٍنيِ تِ دْيِندْيِن بِنيّ كُي. وٌ شَ نَ رَبَ بْحّ قِيشّ رَ عَلَكٌ وٌ يَشُي نَشٍيٍ وٌ تْوحّفّمَ عَلَ شَ مِشِ سُفَندِشِ شَ قٍ رَ، عٍ شَ لُ يَافِ كُي."},{"book":"ثِيّرِ عِ","chapter":"3","verse":"17","text":"شَ عَلَ عَ رَفِرِ مَ، عَ قِسَ عِ شَ تْورْ قٍ قَنيِ شَ قٍ رَ، دِنّ عِ شَ تْورْ قٍ حَاشِ شَ قٍ رَ."},{"book":"ثِيّرِ عِ","chapter":"3","verse":"18","text":"عِسَ تِنشِنتْي قَن قَشَ نّ كٍرٍنيِ رَ تِنشِنتَرٍيٍ شَ يُنُبِيٍ شَ قٍ رَ، عَلَكٌ عَ شَ وٌ مَسٌ عَلَ رَ. عٍ نَشَ عَ قَتٍ قَشَ، كْنْ عَلَ شَشِلِ نَشَ عَ نِي رَفبِلٍن عَ مَ."},{"book":"ثِيّرِ عِ","chapter":"3","verse":"19","text":"عَلَ شَشِلِ سِفَ نّ كَوَندِ تِدٍ مِشِيٍ بّ نَشٍيٍ نُ نَ فٍيلِ كُي لَاشِرَ، نَشٍيٍ سِنفٍ نُ بَرَ تٌندِ عَلَ شُي رَتِنمّدٍ."},{"book":"ثِيّرِ عِ","chapter":"3","verse":"20","text":"عَلَ نُ نَ عٍ مَمّقٍ عَننَبِ نُهَ نُ كُنكُي بَنبَنمَ تّمُي نَشّ. مِشِ سٌلٌمَسَشَن فبَنسَن نَن كِسِ كُنكُي كُي يٍ مَ."},{"book":"ثِيّرِ عِ","chapter":"3","verse":"21","text":"نَ قٍ بَرَ قِندِ مِسَالِ رَ دَنشَنِيَتْي شُنشَ قٍ رَ، نَشَن مِشِ رَكِسِمَ يِ وَشَتِ عَلَ شَ مِشِ سُفَندِشِ عِسَ شَ مَرَكٍلِ سَابُي رَ. نَ شُنشَقٍ يٍ شْورَ، عَ مُ نْشْي بَمَ مِشِ قَتٍ، كْنْ عَ قِندِ مَ نَتّ تٌنفٌي نَن نَ عَلَ مَبِرِ."},{"book":"ثِيّرِ عِ","chapter":"3","verse":"22","text":"عِسَ بَرَ تٍ عَلَ يِرٍقَنيِ مَ عَرِيَننَ. مَلٍكّيٍ، حِننّيٍ، نُن سّنبّمَيٍ بِرِن نَ عَ شَ يَامَرِ بُن مَ."}]}