{"data":[{"book":"Johan","chapter":"17","verse":"1","text":"Acuna ngthu a pyen law käna Jesuh khana mang lü, “Ka Pa aw, akcün pha law päng ve. Capa naw a ning mhlünmtai law vaia, na Capa mhlünmtaia."},{"book":"Johan","chapter":"17","verse":"2","text":"Acukba khyange naküta khana khyaibahnak a na pet am, na peta khyang naküt üng angsäia xünnak a jah pet khawh vaia."},{"book":"Johan","chapter":"17","verse":"3","text":"“Angsäia xünnak hin ta, nang Pamhnam kcang däk ja na tüi law Jesuh Khritaw ksingnak cen ni."},{"book":"Johan","chapter":"17","verse":"4","text":"“Ka pawh vaia khut na na pet mcän lü, khawmdek khana ka ning mhlünmtai pängki."},{"book":"Johan","chapter":"17","verse":"5","text":"“Aw ka Pa aw, khawmdek am a ngtüi ham üng nang am atänga hlüngtainak ka yah cen atuh pi na hmai maa na pe bea."},{"book":"Johan","chapter":"17","verse":"6","text":"“Khawmdek üngka jah xü lü na na jah petea veia na ngming ka jah mtheh päng ni. Amimi na jah kaa kyase, kei üng na na jah pet päng ni. Amimi naw na ngthukhyü pi läklamkie."},{"book":"Johan","chapter":"17","verse":"7","text":"“Na na jah pet naküt cun nang üngka naw lawki ti ksing päng ve u."},{"book":"Johan","chapter":"17","verse":"8","text":"“Na na jah peta ngthue pi ka jah pet; acun dokhamei u lü nang üngka naw ka lawki ti angsinga ksing ve u. Nang naw na na tüi law ti pi jumkie."},{"book":"Johan","chapter":"17","verse":"9","text":"“Ami phäha ktaiyü veng. Khawmdeka phäha am ktaiyü nawng. Nang naw na na jah pete na kaa ami kyaa phäha, hinea phäha ni ka ktaiyü ve."},{"book":"Johan","chapter":"17","verse":"10","text":"“Ka kaa naküt cun na ka ni, na ka naküt cun pi ka kaa kyaki. Keia hlüngtainak cun acune üngkhyüh ngdang ve."},{"book":"Johan","chapter":"17","verse":"11","text":"“Acunüng, na veia ka law khaia kyase, kei khawmdek khana am ve ti nawng. Hine hin khawmdeka khana ve hüt khaie. Ngcingcaihkia ka Pa aw, nini pumata ni kyaa mäiha, amimi pi pumata ami kya thei vaia, na na peta na ngming jomah am jah kcungvawnga."},{"book":"Johan","chapter":"17","verse":"12","text":"17:12 Sal 41:9; Jn 13:18“Ami hlawnga ka vea küt üng, na na peta na ngming jomah am ka jah kcungvawng khawiki. Cangcim a küm lawnak vaia, khyükia capa mata thea, u pi am khyük khaia ka jah kcungvawng ni."},{"book":"Johan","chapter":"17","verse":"13","text":"“Acunsepi, tukbäih na veia ka law khaia kyase, hine naw keia jenak ami mlung k’uma kümkawikia ami yahei vaia phäh, kei naw hina ngthu khawmdek khana ka ve ham üng ka pyen ni."},{"book":"Johan","chapter":"17","verse":"14","text":"“Na ngthu ka jah peki; acunüng, kei khawmdek üng am ka sängeia mäiha, amimi pi khawmdek üng am sängei u se, khawmdek naw jah hnengki."},{"book":"Johan","chapter":"17","verse":"15","text":"“Ahin he khawmdek khan üngka naw na jah lak be vaia ka täsamki am ni. Khawyaipaa kut üngkhyüh na jah yungkaih vaia na veia ka täsamki."},{"book":"Johan","chapter":"17","verse":"16","text":"“Kei khawmdek üng am ka sängeia mäiha, amimi pi khawmdek üng am sängei u."},{"book":"Johan","chapter":"17","verse":"17","text":"“Amimi, ngthungtak am jah ngcimcaihsaka, na ngthu cun ngthungtaka pi kyaki."},{"book":"Johan","chapter":"17","verse":"18","text":"“Nang naw kei khawmdeka na na tüiha mäiha, kei naw pi amimi ka jah tüihki."},{"book":"Johan","chapter":"17","verse":"19","text":"“Amimi akcanga na veia ami ng’apei law vaia phäh, kei ami phäha kamät na veia ka ng’apeiki."},{"book":"Johan","chapter":"17","verse":"20","text":"“Hinea phäh däka ka ktaiyüki am ni, hinea ngthu pyena phäh kei na jum law khaiea phäha pi ka ktaiyüki."},{"book":"Johan","chapter":"17","verse":"21","text":"“Ami yümmat law vaia ka ktaiyüki. Pa aw, nang kei üng ve lü kei nang üng ka vea mäiha, amimi pi nini üng ve law u se. Amimi ami yümmat üng va, khawmdek khyange naw na na tüi law ti cun jum law khaie."},{"book":"Johan","chapter":"17","verse":"22","text":"“Nang ja kei pumsa mata ni thawna mäiha amimi pi pumsa mata ami thawn thei vaia; hlüngtainak na na pet cen ka jah peki."},{"book":"Johan","chapter":"17","verse":"23","text":"“Kei amimi üng ve lü, nang kei üng veki se, amimi ami yümmat law vaia phäh. Acunüng va, na na tüih law ja na na mhläkphyanaka mäiha, na jah mhläkphyanaki ti cun khawmdek khyange naw ksing law khaie."},{"book":"Johan","chapter":"17","verse":"24","text":"“Ka Pa aw, khawmdek am a ngtüi ham üng na mhläkphya na lü na na peta hlüngtainak cen, ka venaka ve u lü keia hlüngtainak ami hmu thei vaia hlüei veng."},{"book":"Johan","chapter":"17","verse":"25","text":"“Ngsungpyunkia Pa aw, khawmdek naw am ni ksing. Kei naw ta ni ksing veng; hine naw pi na na tüi law ti ksingki he."},{"book":"Johan","chapter":"17","verse":"26","text":"“Ka hama na taka mhläkphyanak cen amimi üng ve se, kei pi amimi üng ka ve vaia, ami veia na ngming ka jah ksingsaki, ka jah ksingsak ham lä khai” ti lü ktaiyüki."}]}