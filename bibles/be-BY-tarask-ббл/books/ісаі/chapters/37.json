{"data":[{"book":"ІСАІ","chapter":"37","verse":"1","text":"Калі пачуў гэта цар Эзэкія, дык разадраў вопратку на сабе і накрыўся вярэтаю, і пайшоў у дом Гасподні;"},{"book":"ІСАІ","chapter":"37","verse":"2","text":"і паслаў Эліякіма, начальніка палаца, і Сэўну пісара, і старэйшых сьвятароў, накрытых вярэтаю, да прарока Ісаі, сына Амосавага."},{"book":"ІСАІ","chapter":"37","verse":"3","text":"І яны сказалі яму: так кажа Эзэкія: дзень скрухі і кары і паганьбеньня - дзень гэты, бо дзеці прыйшлі нарадзіцца з улоньня матчынага, а сілы няма нарадзіць."},{"book":"ІСАІ","chapter":"37","verse":"4","text":"Можа, пачуе Гасподзь Бог твой словы Рабсака, якога паслаў цар Асірыйскі, гаспадар ягоны, ганіць Бога жывога і бэсьціць словамі, якія чуў Гасподзь Бог твой; узьнясі ж малітву за тых, што засталіся, якія жывыя яшчэ."},{"book":"ІСАІ","chapter":"37","verse":"5","text":"І прыйшлі слугі цара Эзэкіі да Ісаі."},{"book":"ІСАІ","chapter":"37","verse":"6","text":"І сказаў ім Ісая: дык скажэце гаспадару вашаму: так кажа Гасподзь: ня бойся слоў, якія ты чуў, якімі бэсьцілі Мяне слугі цара Асірыйскага."},{"book":"ІСАІ","chapter":"37","verse":"7","text":"Вось, Я пашлю ў яго дух, і ён пачуе вестку і вернецца ў зямлю сваю, і Я заб'ю яго мечам у зямлі ягонай."},{"book":"ІСАІ","chapter":"37","verse":"8","text":"І вярнуўся Рабсак і знайшоў цара Асірыйскага, які ваяваў супроць Ліўны; бо ён чуў, што той адышоў ад Лахіса."},{"book":"ІСАІ","chapter":"37","verse":"9","text":"І пачуў ён пра Тыргака, цара Эфіопскага; яму сказалі: вось, ён выйшаў біцца з табою. Пачуўшы гэта, ён паслаў да Эзэкіі, сказаўшы:"},{"book":"ІСАІ","chapter":"37","verse":"10","text":"так скажэце Эзэкіі, цару Юдэйскаму: хай не ашуквае цябе Бог твой, на Якога ты спадзяешся, думаючы: ня будзе аддадзены Ерусалім у рукі цара Асірыйскага."},{"book":"ІСАІ","chapter":"37","verse":"11","text":"Вось, ты чуў, што зрабілі цары Асірыйскія з усімі землямі, паклаўшы на іх закляцьце; ці ты ацалееш?"},{"book":"ІСАІ","chapter":"37","verse":"12","text":"Багі народаў, якіх зруйнавалі бацькі мае, ці ж уратавалі іх, ці ўратавалі Гозан і Харан, і Рэцэф і сыноў Элена, што ў Таласары?"},{"book":"ІСАІ","chapter":"37","verse":"13","text":"Дзе - цар Эмата і цар Арпада, і цар горада Сэпарваіма, Эны і Івы?"},{"book":"ІСАІ","chapter":"37","verse":"14","text":"І ўзяў Эзэкія ліст з рукі пасланцаў і прачытаў яго, і пайшоў у дом Гасподні і разгарнуў яго Эзэкія перад абліччам Гасподнім;"},{"book":"ІСАІ","chapter":"37","verse":"15","text":"і маліўся Эзэкія перад абліччам Гасподнім і казаў:"},{"book":"ІСАІ","chapter":"37","verse":"16","text":"Госпадзе Саваофе, Божа Ізраілеў, Які сядзіць на херувімах! Ты адзін - Бог усіх царстваў зямлі; Ты стварыў неба і зямлю."},{"book":"ІСАІ","chapter":"37","verse":"17","text":"Прыхілі, Госпадзе, вуха Тваё і пачуй; адамкні, Госпадзе, вочы Твае і зірні, і пачуй словы Сэнахірыма, які паслаў бэсьціць Цябе, Бога жывога."},{"book":"ІСАІ","chapter":"37","verse":"18","text":"Праўда, о Госпадзе! цары Асірыйскія спустошылі ўсе краіны і землі іхнія,"},{"book":"ІСАІ","chapter":"37","verse":"19","text":"і пакідалі багоў іхніх у агонь; але гэта былі не багі, а вырабы рук чалавечых, дрэва і камень, таму і вынішчылі іх."},{"book":"ІСАІ","chapter":"37","verse":"20","text":"І сёньня, Госпадзе Божа наш, уратуй нас ад рукі ягонай; і ўведаюць усе царствы зямлі, што Ты, Госпадзе, Бог адзін."},{"book":"ІСАІ","chapter":"37","verse":"21","text":"І паслаў Ісая, сын Амосаў, да Эзэкіі сказаць: так кажа Гасподзь Бог Ізраілеў: за што ты молішся супроць Сэнахірыма, цара Асірыйскага,"},{"book":"ІСАІ","chapter":"37","verse":"22","text":"вось слова, якое Гасподзь прамовіў пра яго: пагрэбуе табою, пасьмяецца зь цябе дзевая дачка Сіёна, пахітае ўсьлед табе галавою дачка Ерусаліма."},{"book":"ІСАІ","chapter":"37","verse":"23","text":"Каго ты ганіў і бэсьціў? і на каго ўзвысіў голас, і падняў так высока вочы твае? на Сьвятога Ізраілевага."},{"book":"ІСАІ","chapter":"37","verse":"24","text":"Праз рабоў тваіх ты ганіў Госпада і сказаў: «з мноствам калясьніц маіх я ўзышоў на вышыню гор, на хрыбты Лівана, і сьсек гонкія кедры яго, выдатныя кіпарысы яго, і прыйшоў на самую вяршыню яго, у гай саду яго;"},{"book":"ІСАІ","chapter":"37","verse":"25","text":"і адкопваў я і піў ваду; і асушу ступакамі ног маіх усе рэкі Егіпецкія»."},{"book":"ІСАІ","chapter":"37","verse":"26","text":"Хіба ня чуў ты, што Я даўно зрабіў гэта, у старадаўнія дні наперад вызначыў гэта, а цяпер зьдзейсьніў праз тое, што ты спусташаеш моцныя гарады, ператвараючы іх у груды руінаў?"},{"book":"ІСАІ","chapter":"37","verse":"27","text":"І жыхары іх зрабіліся нясілыя, трымцяць і застаюцца ў ганьбе; яны зрабіліся як трава на полі і пяшчотная зеляніна, як парасьліна на дахах і апаленая рунь, перш чым выкаласіцца."},{"book":"ІСАІ","chapter":"37","verse":"28","text":"Ці сядзеш ты, ці выйдзеш, а ці ўвойдзеш, Я ведаю ўсё, ведаю і дзёрзкасьць тваю супроць Мяне."},{"book":"ІСАІ","chapter":"37","verse":"29","text":"За тваю дзёрзкасьць супроць Мяне і за тое, што пыхлівасьць твая дайшла да вушэй Маіх, Я ўвяду колца Маё ў ноздры твае і цуглі Мае - у рот твой, і вярну цябе назад тою самаю дарогаю, якою ты прыйшоў."},{"book":"ІСАІ","chapter":"37","verse":"30","text":"І вось, табе, Эзэкія, азнака: ежце сёлета, што вырасла ад апалага насеньня, і налета - самасейнае; а на трэці год сейце і жнеце, і садзеце вінаградныя сады, і ежце плады іх."},{"book":"ІСАІ","chapter":"37","verse":"31","text":"І ацалелыя ў доме Юдавым рэшта пусьціць зноў корань унізе і прынясе плод угары,"},{"book":"ІСАІ","chapter":"37","verse":"32","text":"бо зь Ерусаліма пойдзе рэшта, а выратаваньне - ад гары Сіёна. Руплівасьць Госпада Саваофа ўчыніць гэта."},{"book":"ІСАІ","chapter":"37","verse":"33","text":"Пасьля гэтага так кажа Гасподзь пра цара Асірыйскага: «ня ўвойдзе ён у гэты горад і ня кіне туды стрэлаў, і не падступіцца да яго з шчытом і не насыпле супроць яго вала:"},{"book":"ІСАІ","chapter":"37","verse":"34","text":"па той самай дарозе, па якой прыйшоў, - вернецца, а ў горад гэты ня ўвойдзе, кажа Гасподзь."},{"book":"ІСАІ","chapter":"37","verse":"35","text":"Я буду бараніць горад гэты, каб уратаваць яго дзеля Сябе і дзеля Давіда, раба Майго»."},{"book":"ІСАІ","chapter":"37","verse":"36","text":"І выйшаў анёл Гасподні і забіў у лагеры Асірыйскім сто восемдзесят пяць тысяч чалавек. І ўсталі раніцай, і вось, усе - целы мёртвыя."},{"book":"ІСАІ","chapter":"37","verse":"37","text":"І адступіў, і пайшоў і вярнуўся Сэнахірым, цар Асірыйскі, і жыў у Нінэвіі."},{"book":"ІСАІ","chapter":"37","verse":"38","text":"І калі ён пакланяўся ў доме Нісроха, бога свайго, Арамэлэх і Шарэцэр, сыны ягоныя, забілі яго мечам, а самыя ўцяклі ў зямлю Арарацкую. І зацараваў Асардан, сын ягоны, замест яго."}]}