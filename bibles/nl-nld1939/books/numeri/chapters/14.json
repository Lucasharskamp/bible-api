{"data":[{"book":"Numeri","chapter":"14","verse":"1","text":"Toen begon al het volk in die nacht te schreeuwen en te jammeren."},{"book":"Numeri","chapter":"14","verse":"2","text":"Alle Israëlieten morden tegen Moses en Aäron, en heel de gemeenschap zei tot hen: Ach, waren we toch in het land van Egypte gestorven, of omgekomen in deze woestijn!"},{"book":"Numeri","chapter":"14","verse":"3","text":"Waarom brengt Jahweh ons naar dit land, waar wij door het zwaard zullen vallen, en onze vrouwen en kinderen een prooi zullen worden? Is het niet beter, dat we terugkeren naar Egypte?"},{"book":"Numeri","chapter":"14","verse":"4","text":"En onder elkander spraken zij af: Laten we een aanvoerder kiezen; dan gaan we terug naar Egypte!"},{"book":"Numeri","chapter":"14","verse":"5","text":"Toen wierpen Moses en Aäron zich voor heel de verzamelde gemeenschap van Israëls kinderen neer."},{"book":"Numeri","chapter":"14","verse":"6","text":"En Josuë, de zoon van Noen, en Kaleb, de zoon van Jefoenne, die tot de verkenners van het land hadden behoord, scheurden hun kleren,"},{"book":"Numeri","chapter":"14","verse":"7","text":"en riepen tot heel de gemeenschap der Israëlieten: Het land, dat wij hebben doorkruist, om het te verkennen, is buitengewoon vruchtbaar."},{"book":"Numeri","chapter":"14","verse":"8","text":"Zo Jahweh ons genadig is, brengt Hij ons naar dit land, en geeft Hij ons een land, dat druipt van melk en honing."},{"book":"Numeri","chapter":"14","verse":"9","text":"Neen, weest niet weerspannig tegen Jahweh! Ge behoeft de bewoners van het land niet te vrezen; want ze zijn onze prooi. Hun schaduw is van hen weggegleden, terwijl Jahweh ons bijstaat, vreest hen dus niet."},{"book":"Numeri","chapter":"14","verse":"10","text":"Maar reeds maakte heel de gemeenschap aanstalten om hen te stenigen, toen eensklaps de Glorie van Jahweh boven de openbaringstent aan alle Israëlieten verscheen."},{"book":"Numeri","chapter":"14","verse":"11","text":"En Jahweh sprak tot Moses: Hoe lang zal dit volk Mij verguizen; hoe lang zal het weigeren in Mij te geloven, ondanks alle tekenen, die Ik onder hen heb verricht?"},{"book":"Numeri","chapter":"14","verse":"12","text":"Ik zal hen slaan met de pest, en hen uitroeien; dan maak Ik u tot een groter en machtiger volk!"},{"book":"Numeri","chapter":"14","verse":"13","text":"Maar Moses zeide tot Jahweh: De Egyptenaren hebben gehoord, dat Gij door uw kracht dit volk uit hun midden hebt weggevoerd."},{"book":"Numeri","chapter":"14","verse":"14","text":"Ook de bewoners van dit land hebben vernomen, dat Gij, Jahweh, te midden van dit volk vertoeft; dat Gij, Jahweh, voor aller ogen verschijnt, en dat uw wolk boven hen staat, dat Gij in een wolkkolom overdag en des nachts in een vuurkolom voor hen uitgaat."},{"book":"Numeri","chapter":"14","verse":"15","text":"Wanneer Gij nu dit volk tot den laatsten man doodt, zullen de volken, die uw faam hebben gehoord, zeggen:"},{"book":"Numeri","chapter":"14","verse":"16","text":"Omdat Jahweh niet machtig genoeg was, dit volk naar het land te brengen, dat Hij hun onder ede beloofd had, heeft Hij ze maar in de woestijn vermoord."},{"book":"Numeri","chapter":"14","verse":"17","text":"Toon nu, Heer, de grootheid van uw kracht, zoals Gij zelf hebt gezegd:"},{"book":"Numeri","chapter":"14","verse":"18","text":"Jahweh is lankmoedig en rijk aan genade. Hij vergeeft de zonden en misdaden wel maar laat ze niet ongestraft; Hij wreekt de misdaad van de vaderen op de zonen tot in het derde en vierde geslacht."},{"book":"Numeri","chapter":"14","verse":"19","text":"Ach, vergeef dan de zonde van dit volk volgens uw grote ontferming, zoals Gij dit volk vergeven hebt van Egypte tot hier toe."},{"book":"Numeri","chapter":"14","verse":"20","text":"Toen sprak Jahweh: Op uw bede schenk Ik vergiffenis."},{"book":"Numeri","chapter":"14","verse":"21","text":"Maar, zo waarachtig Ik leef, en heel de aarde van de glorie van Jahweh vervuld is,"},{"book":"Numeri","chapter":"14","verse":"22","text":"geen van de mannen, die mijn Glorie hebben aanschouwd, en mijn tekenen, die Ik in Egypte en in de woestijn heb gewrocht, maar Mij nu voor de tiende maal tarten en niet naar mijn stem willen luisteren:"},{"book":"Numeri","chapter":"14","verse":"23","text":"geen van hen zal het land aanschouwen, dat Ik hun vaderen onder ede beloofd heb. Niemand, die Mij heeft verguisd, zal het aanschouwen,"},{"book":"Numeri","chapter":"14","verse":"24","text":"maar mijn dienaar Kaleb, die van een andere geest is bezield en Mij dan ook trouw is gebleven, zal Ik als beloning in het land brengen, waar hij is binnengetreden, en zijn nakomelingschap zal het bezitten."},{"book":"Numeri","chapter":"14","verse":"25","text":"(b) Trekt morgen weer de woestijn in, de richting uit van de Rode Zee."},{"book":"Numeri","chapter":"14","verse":"26","text":"En Jahweh vervolgde tot Moses en Aäron:"},{"book":"Numeri","chapter":"14","verse":"27","text":"Hoe lang zal deze boze gemeenschap nog tegen Mij morren? Het gemor, dat de Israëlieten tegen Mij hebben aangeheven, heb Ik vernomen."},{"book":"Numeri","chapter":"14","verse":"28","text":"Zeg hun: Zo waar Ik leef, is de godsspraak van Jahweh! Zoals zij te mijnen aanhoren hebben gesproken, zo zal Ik met u doen."},{"book":"Numeri","chapter":"14","verse":"29","text":"In deze woestijn zullen uw lijken vallen: allen, die van u gemonsterd zijn, allen zonder uitzondering, van twintig jaar af: omdat gij tegen Mij hebt gemord."},{"book":"Numeri","chapter":"14","verse":"30","text":"Neen, gij komt het land niet binnen, dat Ik u met opgestoken hand als woonplaats beloofd heb, behalve Kaleb, de zoon van Jefoenne en Josuë, de zoon van Noen."},{"book":"Numeri","chapter":"14","verse":"31","text":"Maar uw kinderen, die gij al tot een prooi hebt verklaard, zal Ik er binnenleiden, en zij zullen het land waarderen, dat gij hebt versmaad."},{"book":"Numeri","chapter":"14","verse":"32","text":"Uw lijken zullen in deze woestijn blijven liggen,"},{"book":"Numeri","chapter":"14","verse":"33","text":"en uw zonen zullen veertig jaar lang in de woestijn blijven zwerven en uw tuchteloos gedrag moeten boeten, totdat uw lijken in de woestijn zijn vergaan."},{"book":"Numeri","chapter":"14","verse":"34","text":"Zoals gij veertig dagen het land hebt verkend, zo zullen zij veertig jaren uw misdaden boeten, een jaar voor iedere dag. Zo zult ge beseffen wat mijn afkeer betekent,"},{"book":"Numeri","chapter":"14","verse":"35","text":"Ik, Jahweh, heb het gezegd! Zo zal Ik doen met heel deze boze gemeenschap, die tegen Mij heeft samengespannen; in deze woestijn zullen zij omkomen, daar zullen zij sterven."},{"book":"Numeri","chapter":"14","verse":"36","text":"De mannen nu, die Moses had uitgezonden, om het land te verkennen, en die bij hun terugkeer heel de gemeenschap tegen Hem hadden doen morren, door praatjes over dat land te vertellen,"},{"book":"Numeri","chapter":"14","verse":"37","text":"de mannen, die dergelijke lasterpraat hadden verspreid, stierven voor het aanschijn van Jahweh een plotselinge dood."},{"book":"Numeri","chapter":"14","verse":"38","text":"Van al de mannen, die het land waren gaan verkennen, bleven alleen Josuë, de zoon van Noen, en Kaleb, de zoon van Jefoenne, in leven."},{"book":"Numeri","chapter":"14","verse":"39","text":"Toen Moses dit alles aan de Israëlieten had overgebracht, werd het volk diep bedroefd."},{"book":"Numeri","chapter":"14","verse":"40","text":"Vroeg in de volgende morgen wilden zij de top van de berg beklimmen, en riepen: Zie, we trekken al op naar de plaats, waarvan Jahweh gesproken heeft; want we hebben gezondigd!"},{"book":"Numeri","chapter":"14","verse":"41","text":"Maar Moses sprak: Waarom overtreedt ge Jahweh’s bevel? Het zal u niet lukken."},{"book":"Numeri","chapter":"14","verse":"42","text":"Trekt niet op; want Jahweh is niet in uw midden. Ge zult zeker door uw vijanden worden verslagen;"},{"book":"Numeri","chapter":"14","verse":"43","text":"want de Amalekieten en Kanaänieten staan daar tegenover u. Door het zwaard zult ge vallen; want gij hebt u van Jahweh afgekeerd, en Jahweh staat u niet bij."},{"book":"Numeri","chapter":"14","verse":"44","text":"Maar ze waren vermetel genoeg, om toch de top van de berg te bestijgen, ofschoon de ark van Jahweh’s Verbond en Moses de legerplaats niet verlieten."},{"book":"Numeri","chapter":"14","verse":"45","text":"Doch de Amalekieten en Kanaänieten, die op de berg woonden, kwamen naar beneden, versloegen ze, en dreven ze terug tot Chorma toe. En de Amalekieten en Kanaänieten hielden het laagland bezet."}]}