{"data":[{"book":"ዔርሚያሴ ማፃኣፖ","chapter":"1","verse":"1","text":"ቢኢኒያሜ ፃጶ ዴኖ ዓጮይዳ ዓኣ ዓናቶቴ ጌይንታ ጉርዳስኬኖይዳ ናንጋ ቄኤሶፓ ፔቴ ሂልቂያ ጎዖሢኮ ናኣዚ ዔርሚያሴ ሃካፓ ሊካ ኬኤዚንታ ባኮ ኬኤዜኔ፤"},{"book":"ዔርሚያሴ ማፃኣፖ","chapter":"1","verse":"2","text":"ናንጊና ናንጋ ጎዳኮ ዬይ ቃኣላ ዔርሚያሴም ኬኤዚንቴሢ ዓሞኦኔ ናኣዚ ዒዮሲያሴ ዪሁዳይዳ ካኣታዼንቴ ታጶ ሃይሣሳ ሌዖናኬ። 1፡2 2ካኣቶ. ማ 22፡3—23፡27፤ 2ፆኦሲ. ዓሃኬ 34፡8—35፡19።"},{"book":"ዔርሚያሴ ማፃኣፖ","chapter":"1","verse":"3","text":"ዬያጉዲ ዒዮሲያሴ ናኣዚ ዒዮዓቄሜ ካኣታዺ ዎይሤ ዎዶና፤ ጊንሣ ሃሣ ዒዮሲያሴ ናኣዚ ሴዴቂያሴ ካኣታዺ ታጶ ፔቴ ሌዔ ዎይሤ ዎዶ ሄላንዳኣና፤ ዬኖ ሌዖኮዋ ዶንጋሳ ዓጊኖና ዬሩሳላሜ ዴራ ዲዒንቲ ዔውቴ ዎዶ ሄላንዳኣና ዬይ ፆኦሲ ቃኣላ ዔርሚያሴ ዛሎና ኬኤዚንቲ ኬኤዚንቲ ዴዔኔ። 1፡3 2ካኣቶ. ማ 23፡36—24፡7፤ 24፡18—25፡21፤ 2ፆኦሲ. ዓሃኬ 36፡5-8፤ 11፡21።"},{"book":"ዔርሚያሴ ማፃኣፖ","chapter":"1","verse":"4","text":"ናንጊና ናንጋ ጎዳኮ ቃኣላ ሂዚ ጋዓያና ታኣም ኬኤዚንቴኔ፦"},{"book":"ዔርሚያሴ ማፃኣፖ","chapter":"1","verse":"5","text":"«ዔርሚያሴ!"},{"book":"ዔርሚያሴ ማፃኣፖ","chapter":"1","verse":"6","text":"ታኣኒ ዒማና፦ «ናንጊና ናንጋ ጎዳ ማዔ ቢያ ባኮ ማዤሢዮ! ታኣኒ ሃጊ ናይታሢሮ ዎዚም ጌስቶቴያ ታኣኒ ዔሩዋሴ» ጌዔኔ።"},{"book":"ዔርሚያሴ ማፃኣፖ","chapter":"1","verse":"7","text":"ናንጊና ናንጋ ጎዳ ጋዓንቴ ታኣም፦ « ‹ታኣኒ ሃጊ ናይኬ› ጌይፖ፤ ኔ ዴንዳንዳሢ ታ ኔና ዳካ ቤሲኬ፤ ኔ ኬኤዛንዳሢያ ታ ኔና ዓይሤ ባኮ ቢያኬ፤"},{"book":"ዔርሚያሴ ማፃኣፖ","chapter":"1","verse":"8","text":"ታኣኒ ኔኤና ዎላ ማዒ ኔጊዳ ሙካ ባኣዚፓ ቢያ ዓውሳንዳሢሮ ዔያቶ ፔቴታዖ ዒጊጪፖ፤ ዬያ ጋዓሢ ታና፥ ናንጊና ናንጋ ጎዳኬ!» ጌዔኔ።"},{"book":"ዔርሚያሴ ማፃኣፖ","chapter":"1","verse":"9","text":"ናንጊና ናንጊና ናንጋ ጎዳ ፔ ኩጮና ታኣኮ ሙሱሮ ካኣማዖ፦ «ዓካሪ ኔ ኬኤዛንዳ ቃኣሎ ታ ኔኤም ዒንጌኔ፤"},{"book":"ዔርሚያሴ ማፃኣፖ","chapter":"1","verse":"10","text":"ዬያሮ ቱጋኒና ሻሃኒ፥ ባይዛኒና ሴካ ሃንጋ ማሂ ሺርሻኒ፥ ኬልቂ ኮሻኒና ቱካኒያ ኔ ዳንዳዓንዳጉዲ ዴሮ ቢያሢና ካኣቶና ዑፃ ቢታንቶ ታ ኔኤም ዒንጌኔ» ጌዔኔ።"},{"book":"ዔርሚያሴ ማፃኣፖ","chapter":"1","verse":"11","text":"ናንጊና ናንጋ ጎዳ ታና፦ «ዔርሚያሴ! ኔኤም ጴዻ ባካ ዓይጎዳይ?» ጌይ ዖኦጬኔ።"},{"book":"ዔርሚያሴ ማፃኣፖ","chapter":"1","verse":"12","text":"ናንጊና ናንጋ ጎዳ ዒማና፦ «ፒዜ ኔ ዴንቄኔ፤ ታኣኒያ ዬያጉዲ ታኣኮ ቃኣሎ ማዺ ኩንሣኒ ቢያ ዎዴ ጊኢጊ ዓኣያኬ» ጌዔኔ።"},{"book":"ዔርሚያሴ ማፃኣፖ","chapter":"1","verse":"13","text":"ላሚ ሃሣ ናንጊና ናንጋ ጎዳ፦ «ሜሌ ኔ ዴንቃ ባኣዚ ዓይጎዳይ?» ጌይ ታና ዖኦጬኔ።"},{"book":"ዔርሚያሴ ማፃኣፖ","chapter":"1","verse":"14","text":"ናንጊና ናንጋ ጎዳ ታኣም ኬኤዛዖ፦ «ዓጮኮ ኬዴኖ ዛሎይዳፓ ባይሲንታ ቡርቂ ኬስኪ ሃኖ ዓጫ ናንጋ ዓሶይዳ ቢያ ዲጲጉዲ ሙካንዳኔ፤"},{"book":"ዔርሚያሴ ማፃኣፖ","chapter":"1","verse":"15","text":"ዬኖ ኬዶ ዛሎይዳ ናንጋ ዴሮ ሃይካ ዬዓንዳጉዲ ታ ዔኤላንዳኔ፤ ዬሩሳላሜንታ ኮይሎይዳ ዓኣ ዪሁዳ ካታሞ ዖሊ ዔያታ ፔ ዴማ ማሂ ዓርቃንዳኔ፤ ዬካፓ ዬሩሳላሜ ጌሎ ካሮይዳ ፔኤኮ ካኣቱሞ ዖይቶ ዔያታ ጌሣንዳኔ።"},{"book":"ዔርሚያሴ ማፃኣፖ","chapter":"1","verse":"16","text":"ታ ዴራ ጎሜ ማዼሢሮ ታ ዔያቶይዳ ሜቶ ዓጋንዳኔ፤ ዔያታ ታና ሃሺ ሜሌ ፆኦዞም ዑንጆ ጩቢሻኔ፤ ዬያቶ ፆኦዞኮ ማሎ ማዓ ባኣዚ ማዢ ዬያቶም ዚጋኔ።"},{"book":"ዔርሚያሴ ማፃኣፖ","chapter":"1","verse":"17","text":"ዬያሮ ዔርሚያሴ! ታ ኔና ዓይሣ ባኮ ቢያ ዔያቶም ኬኤዛኒ ዔያቶ ኮይላ ዴንዲሮ ጊኢጌ፤ ታ ኔና ታኣኒ ማዻንዳ ባኮ ዛሎ ማሊ ሜታዻንዳጉዲ ማሂባኣንቴ ዔያቶይዳ ማዺንታንዳ ባኮሮ ማሊ ሜታዺፖ።"},{"book":"ዔርሚያሴ ማፃኣፖ","chapter":"1","verse":"18-19","text":"ዔርሚያሴ! ሂንዳ ታ ጋዓሢ ኮሺ ዋይዜ! ሃኖ ዓጮይዳ ናንጋ ዓሳ ቢያ፤ ጌይፃ፦ ዪሁዳ ካኣታ፥ ቢታንታ ዓኣ ዓሳ፥ ቄኤሶንታ ዴሮንታ ዓቱዋዖ ኔጊዳ ሞርኬ ማዒ ዔቃንዳኔ፤ ያዺ ማዔቴያ ዔያቶ ዖሊ ቃዛንዳ ዎልቄና ዶዱሞና ታ ኔኤም ዒንጋንዳኔ፤ ዙሎ ኬልቂ ዲርቆና ካታማጉዲ፥ ዓንጊ ቱርቱሪጉዲ፥ ሞኦና ዓንጊና ኮሾና ኬኤሌ ዲሢጉዲያኣ ታ ኔና ዶዲ ማሃንዳኔ፤ ታ ኔኤና ዎላ ማዒ ኔና ሄላ ባኣዚ ቢያፓ ጎኦቢ ካፓንዳሢሮ ዔያታ ፔቴታዖ ኔና ባሻዓኬ፤ ዬያ ጋዓሢ ታና፥ ናንጊና ናንጋ ጎዳኬ» ጌዔኔ።"}]}