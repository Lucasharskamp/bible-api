{"data":[{"book":"1 karinthinaḥ","chapter":"11","verse":"1","text":"he bhrātaraḥ, yūyaṁ sarvvasmin kāryye māṁ smaratha mayā ca yādṛgupadiṣṭāstādṛgācarathaitatkāraṇāt mayā praśaṁsanīyā ādhbe|"},{"book":"1 karinthinaḥ","chapter":"11","verse":"2","text":"tathāpi mamaiṣā vāñchā yad yūyamidam avagatā bhavatha,"},{"book":"1 karinthinaḥ","chapter":"11","verse":"3","text":"ekaikasya puruṣasyottamāṅgasvarūpaḥ khrīṣṭaḥ, yoṣitaścottamāṅgasvarūpaḥ pumān, khrīṣṭasya cottamāṅgasvarūpa īśvaraḥ|"},{"book":"1 karinthinaḥ","chapter":"11","verse":"4","text":"aparam ācchāditottamāṅgena yena puṁsā prārthanā kriyata īśvarīyavāṇī kathyate vā tena svīyottamāṅgam avajñāyate|"},{"book":"1 karinthinaḥ","chapter":"11","verse":"5","text":"anācchāditottamāṅgayā yayā yoṣitā ca prārthanā kriyata īśvarīyavāṇī kathyate vā tayāpi svīyottamāṅgam avajñāyate yataḥ sā muṇḍitaśiraḥsadṛśā|"},{"book":"1 karinthinaḥ","chapter":"11","verse":"6","text":"anācchāditamastakā yā yoṣit tasyāḥ śiraḥ muṇḍanīyameva kintu yoṣitaḥ keśacchedanaṁ śiromuṇḍanaṁ vā yadi lajjājanakaṁ bhavet tarhi tayā svaśira ācchādyatāṁ|"},{"book":"1 karinthinaḥ","chapter":"11","verse":"7","text":"pumān īśvarasya pratimūrttiḥ pratitejaḥsvarūpaśca tasmāt tena śiro nācchādanīyaṁ kintu sīmantinī puṁsaḥ pratibimbasvarūpā|"},{"book":"1 karinthinaḥ","chapter":"11","verse":"8","text":"yato yoṣātaḥ pumān nodapādi kintu puṁso yoṣid udapādi|"},{"book":"1 karinthinaḥ","chapter":"11","verse":"9","text":"adhikantu yoṣitaḥ kṛte puṁsaḥ sṛṣṭi rna babhūva kintu puṁsaḥ kṛte yoṣitaḥ sṛṣṭi rbabhūva|"},{"book":"1 karinthinaḥ","chapter":"11","verse":"10","text":"iti heto rdūtānām ādarād yoṣitā śirasyadhīnatāsūcakam āvaraṇaṁ dharttavyaṁ|"},{"book":"1 karinthinaḥ","chapter":"11","verse":"11","text":"tathāpi prabho rvidhinā pumāṁsaṁ vinā yoṣinna jāyate yoṣitañca vinā pumān na jāyate|"},{"book":"1 karinthinaḥ","chapter":"11","verse":"12","text":"yato yathā puṁso yoṣid udapādi tathā yoṣitaḥ pumān jāyate, sarvvavastūni ceśvarād utpadyante|"},{"book":"1 karinthinaḥ","chapter":"11","verse":"13","text":"yuṣmābhirevaitad vivicyatāṁ, anāvṛtayā yoṣitā prārthanaṁ kiṁ sudṛśyaṁ bhavet?"},{"book":"1 karinthinaḥ","chapter":"11","verse":"14","text":"puruṣasya dīrghakeśatvaṁ tasya lajjājanakaṁ, kintu yoṣito dīrghakeśatvaṁ tasyā gauravajanakaṁ"},{"book":"1 karinthinaḥ","chapter":"11","verse":"15","text":"yata ācchādanāya tasyai keśā dattā iti kiṁ yuṣmābhiḥ svabhāvato na śikṣyate?"},{"book":"1 karinthinaḥ","chapter":"11","verse":"16","text":"atra yadi kaścid vivaditum icchet tarhyasmākam īśvarīyasamitīnāñca tādṛśī rīti rna vidyate|"},{"book":"1 karinthinaḥ","chapter":"11","verse":"17","text":"yuṣmābhi rna bhadrāya kintu kutsitāya samāgamyate tasmād etāni bhāṣamāṇena mayā yūyaṁ na praśaṁsanīyāḥ|"},{"book":"1 karinthinaḥ","chapter":"11","verse":"18","text":"prathamataḥ samitau samāgatānāṁ yuṣmākaṁ madhye bhedāḥ santīti vārttā mayā śrūyate tanmadhye kiñcit satyaṁ manyate ca|"},{"book":"1 karinthinaḥ","chapter":"11","verse":"19","text":"yato heto ryuṣmanmadhye ye parīkṣitāste yat prakāśyante tadarthaṁ bhedai rbhavitavyameva|"},{"book":"1 karinthinaḥ","chapter":"11","verse":"20","text":"ekatra samāgatai ryuṣmābhiḥ prabhāvaṁ bheाjyaṁ bhujyata iti nahi;"},{"book":"1 karinthinaḥ","chapter":"11","verse":"21","text":"yato bhojanakāle yuṣmākamekaikena svakīyaṁ bhakṣyaṁ tūrṇaṁ grasyate tasmād eko jano bubhukṣitastiṣṭhati, anyaśca paritṛpto bhavati|"},{"book":"1 karinthinaḥ","chapter":"11","verse":"22","text":"bhojanapānārthaṁ yuṣmākaṁ kiṁ veśmāni na santi? yuṣmābhi rvā kim īśvarasya samitiṁ tucchīkṛtya dīnā lokā avajñāyante? ityanena mayā kiṁ vaktavyaṁ? yūyaṁ kiṁ mayā praśaṁsanīyāḥ? etasmin yūyaṁ na praśaṁsanīyāḥ|"},{"book":"1 karinthinaḥ","chapter":"11","verse":"23","text":"prabhuto ya upadeśo mayā labdho yuṣmāsu samarpitaśca sa eṣaḥ|"},{"book":"1 karinthinaḥ","chapter":"11","verse":"24","text":"parakarasamarpaṇakṣapāyāṁ prabhu ryīśuḥ pūpamādāyeśvaraṁ dhanyaṁ vyāhṛtya taṁ bhaṅktvā bhāṣitavān yuṣmābhiretad gṛhyatāṁ bhujyatāñca tad yuṣmatkṛte bhagnaṁ mama śarīraṁ; mama smaraṇārthaṁ yuṣmābhiretat kriyatāṁ|"},{"book":"1 karinthinaḥ","chapter":"11","verse":"25","text":"punaśca bhejanāt paraṁ tathaiva kaṁsam ādāya tenoktaṁ kaṁso'yaṁ mama śoṇitena sthāpito nūtananiyamaḥ; yativāraṁ yuṣmābhiretat pīyate tativāraṁ mama smaraṇārthaṁ pīyatāṁ|"},{"book":"1 karinthinaḥ","chapter":"11","verse":"26","text":"yativāraṁ yuṣmābhireṣa pūpo bhujyate bhājanenānena pīyate ca tativāraṁ prabhorāgamanaṁ yāvat tasya mṛtyuḥ prakāśyate|"},{"book":"1 karinthinaḥ","chapter":"11","verse":"27","text":"aparañca yaḥ kaścid ayogyatvena prabhorimaṁ pūpam aśnāti tasyānena bhājanena pivati ca sa prabhoḥ kāyarudhirayo rdaṇḍadāyī bhaviṣyati|"},{"book":"1 karinthinaḥ","chapter":"11","verse":"28","text":"tasmāt mānavenāgra ātmāna parīkṣya paścād eṣa pūpo bhujyatāṁ kaṁsenānena ca pīyatāṁ|"},{"book":"1 karinthinaḥ","chapter":"11","verse":"29","text":"yena cānarhatvena bhujyate pīyate ca prabhoḥ kāyam avimṛśatā tena daṇḍaprāptaye bhujyate pīyate ca|"},{"book":"1 karinthinaḥ","chapter":"11","verse":"30","text":"etatkāraṇād yuṣmākaṁ bhūriśo lokā durbbalā rogiṇaśca santi bahavaśca mahānidrāṁ gatāḥ|"},{"book":"1 karinthinaḥ","chapter":"11","verse":"31","text":"asmābhi ryadyātmavicāro'kāriṣyata tarhi daṇḍo nālapsyata;"},{"book":"1 karinthinaḥ","chapter":"11","verse":"32","text":"kintu yadāsmākaṁ vicāro bhavati tadā vayaṁ jagato janaiḥ samaṁ yad daṇḍaṁ na labhāmahe tadarthaṁ prabhunā śāstiṁ bhuṁjmahe|"},{"book":"1 karinthinaḥ","chapter":"11","verse":"33","text":"he mama bhrātaraḥ, bhojanārthaṁ militānāṁ yuṣmākam ekenetaro'nugṛhyatāṁ|"},{"book":"1 karinthinaḥ","chapter":"11","verse":"34","text":"yaśca bubhukṣitaḥ sa svagṛhe bhuṅktāṁ| daṇḍaprāptaye yuṣmābhi rna samāgamyatāṁ| etadbhinnaṁ yad ādeṣṭavyaṁ tad yuṣmatsamīpāgamanakāle mayādekṣyate|"}]}