{"data":[{"book":"2 Maũndũ ma Matukũ ma Tene","chapter":"2","verse":"1","text":"Solomoni nĩathanire gwakwo hekarũ ĩtanĩtio na Rĩĩtwa rĩa Jehova, o na kwĩyakĩra nyũmba yake ya ũthamaki."},{"book":"2 Maũndũ ma Matukũ ma Tene","chapter":"2","verse":"2","text":"Nĩandĩkithirie andũ 70,000 a gũkuua mĩrigo, na 80,000 a gwacũhia mahiga irĩma-inĩ, na anyabara 3,600 a kũmaroraga."},{"book":"2 Maũndũ ma Matukũ ma Tene","chapter":"2","verse":"3","text":"Solomoni agĩtũmĩra Hiramu mũthamaki wa Turo ndũmĩrĩri ĩno:"},{"book":"2 Maũndũ ma Matukũ ma Tene","chapter":"2","verse":"4","text":"Na rĩrĩ, rĩu ndĩ hakuhĩ gwaka hekarũ ĩtanĩtio na Rĩĩtwa rĩa Jehova Ngai wakwa na ndĩmĩamũre ĩtuĩke yake ya gũcinagĩra ũbumba ũrĩa ũtararĩkaga wega mbere yake, o na ya kũigagwo mĩgate ĩrĩa mĩamũre mahinda mothe, na ya kũrutagĩra magongona ma njino o rũciinĩ, na hwaĩ-inĩ, na mĩthenya ya Thabatũ, na hĩndĩ ya Tũrũgamo twa Mweri na ciathĩ iria nyamũre cia Jehova Ngai witũ. Ũyũ nĩ watho mwandĩke wa Isiraeli wa gũtũũra nginya tene."},{"book":"2 Maũndũ ma Matukũ ma Tene","chapter":"2","verse":"5","text":"“Hekarũ ĩrĩa ngwaka nĩ nene mũno, tondũ Ngai witũ nĩ mũnene gũkĩra ngai iria ingĩ ciothe."},{"book":"2 Maũndũ ma Matukũ ma Tene","chapter":"2","verse":"6","text":"No rĩrĩ, nũũ ũngĩhota kũmwakĩra hekarũ, kuona atĩ igũrũ, o kũrĩa igũrũ mũno, ndangĩiganĩra kuo? Niĩ ndĩkĩrĩ ũ wa kũmwakĩra hekarũ, tiga no handũ ha gũcinagĩra magongona mbere yake?"},{"book":"2 Maũndũ ma Matukũ ma Tene","chapter":"2","verse":"7","text":"“Tondũ ũcio-rĩ, ndũmĩra mũndũ mũũgĩ na wĩra wa gwaka indo cia thahabu na betha, na gĩcango o na igera na rangi wa ndathi, na rangi mũtune ta gakarakũ na rangi wa bururu, na mũndũ mũũgĩ na wĩra wa gũkurura mĩcoro, oke arute wĩra Juda na Jerusalemu hamwe na aruti a wĩra akwa arĩa oogĩ na wĩra, arĩa maahaarĩirio nĩ baba Daudi."},{"book":"2 Maũndũ ma Matukũ ma Tene","chapter":"2","verse":"8","text":"“O na ningĩ ũndehithĩrie mĩgogo ya mĩtarakwa, na mĩthengera, na mĩthandari yumĩte kũu Lebanoni, tondũ nĩnjũũĩ andũ aku nĩ oogĩ na ũhoro wa gwatũra mbaũ. Andũ akwa makaarutithanagia wĩra na andũ aku"},{"book":"2 Maũndũ ma Matukũ ma Tene","chapter":"2","verse":"9","text":"nĩgeetha ũnyonere mbaũ nyingĩ, tondũ hekarũ ĩrĩa ngwaka no nginya ĩkorwo ĩrĩ nene na ĩrĩ thaka mũno."},{"book":"2 Maũndũ ma Matukũ ma Tene","chapter":"2","verse":"10","text":"Nĩngaahe ndungata ciaku iria ciatũũraga mbaũ kori 20,0002:10 nĩ ta kilo 4,400,000 cia mũtu wa ngano, na kori 20,000 cia cairi, na mbathi 20,0002:10 nĩ ta lita 440,000 cia ndibei, na mbathi 20,000 cia maguta ma mĩtamaiyũ.”"},{"book":"2 Maũndũ ma Matukũ ma Tene","chapter":"2","verse":"11","text":"Nake Hiramu mũthamaki wa Turo akĩandĩka marũa agĩcookeria Solomoni ũhoro, akiuga atĩrĩ:"},{"book":"2 Maũndũ ma Matukũ ma Tene","chapter":"2","verse":"12","text":"Ningĩ Hiramu agĩthiĩ na mbere, akiuga atĩrĩ:"},{"book":"2 Maũndũ ma Matukũ ma Tene","chapter":"2","verse":"13","text":"“Nĩngũgũtũmĩra Huramu-Abi, mũndũ mũũgĩ mũno na wĩra,"},{"book":"2 Maũndũ ma Matukũ ma Tene","chapter":"2","verse":"14","text":"ũrĩa nyina wake oimĩte Dani nake ithe akoima Turo. Nĩarutĩtwo kũruta wĩra wa thahabu na wa betha, na wa gĩcango na wa kĩgera, na wa mahiga na wa mbaũ, na wa ndigi cia rangi wa ndathi na wa rangi wa bururu na wa ndigi cia rangi mũtune ta gakarakũ, na wa gatani ĩrĩa njega. Nĩarĩkĩtie kwĩmenyeria kũruta wĩra wothe wa gũkurura mĩcoro, na no acore mĩcoro ĩrĩa yothe angĩĩrwo acore. Nĩakarutithania wĩra na mabundi maku na arĩa a mwathi wakwa, thoguo Daudi."},{"book":"2 Maũndũ ma Matukũ ma Tene","chapter":"2","verse":"15","text":"“Rĩu-rĩ, mwathi wakwa nĩagĩtũmĩre ndungata ciake ngano na cairi, na maguta ma mĩtamaiyũ na ndibei iria eranĩire,"},{"book":"2 Maũndũ ma Matukũ ma Tene","chapter":"2","verse":"16","text":"na ithuĩ nĩtũgũtema mĩgogo yothe ĩrĩa ũbataire kuuma Lebanoni, na tũmĩikũrũkie tũmĩohanĩtie, ĩgereirio iria-inĩ nginya Jopa. Nawe ũgĩcooke ũmĩoe ũmĩtware nginya Jerusalemu.”"},{"book":"2 Maũndũ ma Matukũ ma Tene","chapter":"2","verse":"17","text":"Nake Solomoni agĩtara ageni othe arĩa maarĩ Isiraeli, thuutha wa itarana rĩrĩa ithe Daudi aataranĩte; na magĩkorwo maarĩ ageni 153,600."},{"book":"2 Maũndũ ma Matukũ ma Tene","chapter":"2","verse":"18","text":"Nake akĩgaya andũ 70,000 ao matuĩke akuui a mĩrigo, na andũ 80,000 ao matuĩke aicũhia a mahiga irĩma-inĩ, hamwe na anyabara 3,600 a kũrũgamĩrĩra andũ makĩruta wĩra."}]}