{"data":[{"book":"1. Timoteješće","chapter":"2","verse":"1","text":"Ohrabrisarav tumen, majsigo katar sa, te molin pale sa e manuša, roden e Devlešći milost pale lenđe potrebe thaj zahvalin e Devlešće pale lende."},{"book":"1. Timoteješće","chapter":"2","verse":"2","text":"Molin tumen vi pale carurja thaj pale sa okola save si pe vlast, te šaj traisaras ando miro, ande pobožnost, thaj ando svetost."},{"book":"1. Timoteješće","chapter":"2","verse":"3","text":"Godova si lačhe thaj ugodno e Devlešće, amare Spasitelješće."},{"book":"1. Timoteješće","chapter":"2","verse":"4","text":"Kaj vo kamel te sa o them spasilpes thaj te pindžaren o čačipe."},{"book":"1. Timoteješće","chapter":"2","verse":"5","text":"Kaj jek si o Del thaj jek si o posredniko maškar o Del thaj maškar e manuša, o Manuš o Isus Hrist,"},{"book":"1. Timoteješće","chapter":"2","verse":"6","text":"savo dijas piro trajo sago otkup pale sa o them. Akava si akana svedočanstvo ande pravo vrjama."},{"book":"1. Timoteješće","chapter":"2","verse":"7","text":"Thaj ande godoja svrha me sem odredime palo propovedniko thaj palo apostol. Čačipe mothav tumenđe či hohavav, odredime sem te okolen save či pindžaren e Devle sikavav o paćipe thaj o čačipe."},{"book":"1. Timoteješće","chapter":"2","verse":"8","text":"Kamav dakle, te e muškarcurja molinpe pe svako than, thaj vazden e svete vas karingal o Del, bi e holjako thaj bi e čingarengo."},{"book":"1. Timoteješće","chapter":"2","verse":"9","text":"A e manušnja neka len pe peste pristojne drze. Thaj nek kitin pes umereno thaj jednostavno, a na e kuvde balenca, e sunakajesa, biserenca, ni e kuč haljinenca."},{"book":"1. Timoteješće","chapter":"2","verse":"10","text":"Umesto godova neka ćeren lačhe delurja, sago kaj priličil e pobožne manušnjenđe."},{"book":"1. Timoteješće","chapter":"2","verse":"11","text":"Neka e manušnji sićol ando miro thaj ande potpuno pokornost."},{"book":"1. Timoteješće","chapter":"2","verse":"12","text":"E manušnjaće či mukav te sikavel e manušes, niti te gospodaril pe leste, nego neka avel mirno."},{"book":"1. Timoteješće","chapter":"2","verse":"13","text":"Kaj o Del prvo stvorisarda e Adame, pa tek askal e Eva."},{"book":"1. Timoteješće","chapter":"2","verse":"14","text":"Thaj nas hohado o Adam, nego e Eva sas hohadi thaj peli ando bezeh."},{"book":"1. Timoteješće","chapter":"2","verse":"15","text":"Ali e manušnja spasinape gajda kaj bijanena e čhavren thaj ako ačhen verne, ande ljubav, ande svetost thaj ande razboritost."}]}