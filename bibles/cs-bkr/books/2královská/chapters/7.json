{"data":[{"book":"2 Královská","chapter":"7","verse":"1","text":"Řekl pak Elizeus: Slyšte slovo Hospodinovo. Toto praví Hospodin: O tomto času zítra míra mouky bělné bude za lot stříbra, a dvě míry ječmene za lot stříbra v bráně Samařské."},{"book":"2 Královská","chapter":"7","verse":"2","text":"I odpověděl muži Božímu jeden z knížat, na jehož ruku král zpoléhal, a řekl: Kdyby otevřel Hospodin průduchy nebeské, zdali by to býti mohlo? Kterýž řekl: Aj, uzříš očima svýma, ale nebudeš jísti z toho."},{"book":"2 Královská","chapter":"7","verse":"3","text":"Byli pak u vrat brány čtyři muži malomocní, kteříž řekli jeden druhému: Co tu sedíme, až bychom zemříti musili?"},{"book":"2 Královská","chapter":"7","verse":"4","text":"Díme-li: Poďme do města, hlad jest v městě, i zemřeme tam; pakli zde zůstaneme, také zemřeme. Protož nyní poďte, a utecme do vojska Syrských. Budou-li nás živiti, zůstaneme živi; pakli nás zbijí, též zemřeme."},{"book":"2 Královská","chapter":"7","verse":"5","text":"Vstavše tedy v soumrak, aby šli k vojsku Syrských, přišli až k kraji ležení Syrského, a hle, nebylo tu žádného."},{"book":"2 Královská","chapter":"7","verse":"6","text":"Nebo Pán učinil to, aby slyšelo vojsko Syrské hřmot vozů a zvuk koňů, a tak hluk vojska velikého. I řekli jeden druhému: Hle, ze mzdy najal proti nám král Izraelský krále Hetejské a krále Egyptské, aby připadli na nás."},{"book":"2 Královská","chapter":"7","verse":"7","text":"A vstavše, utekli v soumrak a nechali tu stanů svých, a koňů svých i oslů svých, a ležení, tak jakž bylo, a utekli pro zachování života svého."},{"book":"2 Královská","chapter":"7","verse":"8","text":"Když tedy přišli malomocní ti na kraj ležení, všedše do jednoho stanu, jedli a pili, a pobravše v něm stříbro a zlato i roucha, odešli a schovali. Opět navrátivše se, vešli do jiného stanu a pobrali v něm, a odšedše, schovali."},{"book":"2 Královská","chapter":"7","verse":"9","text":"I řekli vespolek: Nedobře děláme. Den tento jest den dobrých novin, a my mlčíme. Budeme-li čekati až do svitání, postihne nás nepravost; protož nyní poďte, vejdouce, oznamme to domu královskému."},{"book":"2 Královská","chapter":"7","verse":"10","text":"A přišedše, volali na branné města, a pověděli jim, řkouce: Přišli jsme do ležení Syrského, a aj, nebylo tam žádného, ani hlasu lidského, kromě koní přivázaných a oslů přivázaných, a stanů, jakž prvé byli."},{"book":"2 Královská","chapter":"7","verse":"11","text":"I volal ten na jiné branné, a ti ohlásili to po všem domě královském."},{"book":"2 Královská","chapter":"7","verse":"12","text":"Vstav tedy král v noci, řekl služebníkům svým: Povím vám nyní, co jsou nám udělali Syrští. Vědí, že jsme hladovití, protož vyšli z ležení, aby se skryli v poli, řkouce: Když vyjdou z města, zjímáme je živé a vejdeme do města."},{"book":"2 Královská","chapter":"7","verse":"13","text":"K tomu odpovídaje jeden z služebníků jeho, řekl: Nechť, prosím, vezmou pět koní z těch, kteříž pozůstali v městě. (Hle, oniť jsou jako i všecko množství Izraelské, jenž zůstali v něm, hle, jsou jako všecko množství Izraelské, kteréž již hyne.) Ty pošleme a přezvíme."},{"book":"2 Královská","chapter":"7","verse":"14","text":"A tak vzali dva koně vozní, kteréž poslal král za vojskem Syrským, řka: Jděte a vizte."},{"book":"2 Královská","chapter":"7","verse":"15","text":"I jeli za nimi až k Jordánu, a aj, po vší té cestě plno bylo šatů a nádob, kteréž metali od sebe Syrští, splašeni jsouce. Tedy navrátivše se poslové, oznámili to králi."},{"book":"2 Královská","chapter":"7","verse":"16","text":"Protož vyšed lid, vzebral ležení Syrské. A byla míra mouky bělné za lot, a dvě míry ječmene za lot vedlé řeči Hospodinovy."},{"book":"2 Královská","chapter":"7","verse":"17","text":"Král pak byl ustanovil to kníže, na jehož ruku zpoléhal, u brány. Kteréhož pošlapal lid v bráně, tak že umřel, vedlé řeči muže Božího, kterouž mluvil, když král k němu byl sešel."},{"book":"2 Královská","chapter":"7","verse":"18","text":"A stalo se tak, jakž mluvil muž Boží králi, řka: Dvě míry ječmene budou za lot stříbra, a míra mouky bělné za lot stříbra zítra o tomto času v bráně Samařské."},{"book":"2 Královská","chapter":"7","verse":"19","text":"K čemuž bylo odpovědělo kníže muži Božímu, a řeklo: Kdyby otevřel Hospodin průduchy nebeské, zdali by to podlé řeči této býti mohlo? Jemuž on řekl: Aj, ty uzříš očima svýma, ale z toho jísti nebudeš."},{"book":"2 Královská","chapter":"7","verse":"20","text":"A tak se stalo jemu; nebo pošlapal ho lid v bráně, tak že umřel."}]}