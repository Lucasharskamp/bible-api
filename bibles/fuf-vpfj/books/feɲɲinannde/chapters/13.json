{"data":[{"book":"FEƝƝINANNDE","chapter":"13","verse":"1","text":"Ɓawto ɗun, mi yi'i kullii no saafoo ka nder baharu marngii ko'e jeeɗiɗi e galaaɗi sappo, tawi katanji sappo no e hoore ɗin galaaɗi. Inɗe hoynuɗe Alla kadi no windii e hoore ɗen ko'e."},{"book":"FEƝƝINANNDE","chapter":"13","verse":"2","text":"Ngin kullii ngii mi yi'i no nandita e buutoori, taape maggii on no nandita e taape kullii no wi'ee ursa"},{"book":"FEƝƝINANNDE","chapter":"13","verse":"3","text":"Tawi wonnde e ɗen ko'e maggii no wa'i wa wariraande soppannde, kono on barme waroowo sellinaa. Aduna on fow ŋalɗi, ɓe rewi ngin kullii."},{"book":"FEƝƝINANNDE","chapter":"13","verse":"4","text":"Yimɓe ɓen fow sujjani ningiwii ngin, ɓay ngii jonnii ngin kullii bawgal maggii on. Ɓe sujjani ngin kullii kadi e hoore hiɓe wi'a: «Ko hombo wa'i wa ngin kullii maa hara ko hombo waawi ngii haɓude?»"},{"book":"FEƝƝINANNDE","chapter":"13","verse":"5","text":"Tawi ngin kullii no yeɗaa sekko wowlayko haalaaji mawnintinaare, hoyna Alla, tawi hingii jonnaa bawgal e nder lebbi cappanɗe nay e ɗiɗi."},{"book":"FEƝƝINANNDE","chapter":"13","verse":"6","text":"Hingii udditi sekko maggii on, hingii hoyna Alla, hoyna innde makko nden e wonirdu makko ndun, e ɓen hoɗuɓe ka kammuuli."},{"book":"FEƝƝINANNDE","chapter":"13","verse":"7","text":"Tawi ngin kullii no newnanaa haɓidugol e yimɓe Alla ɓen, foola ɓe. Tawi hingii okkaa bawgal e hoore bolondaaji ɗin fow e jamaaji ɗin fow e kala haala, e hoore leƴƴi ɗin fow kadi."},{"book":"FEƝƝINANNDE","chapter":"13","verse":"8","text":"Tawi hoɗuɓe ka aduna ɓen fow sujjanay ngii, ɗun ko ɓen ɓe innde mun windaaki gila ka fuɗɗoode aduna ka deftere ngurndan wonannde Baalun hettanookun layya kun."},{"book":"FEƝƝINANNDE","chapter":"13","verse":"9","text":"Mo no mari noppi nanirɗi yo nanu!"},{"book":"FEƝƝINANNDE","chapter":"13","verse":"10","text":"On mo no hoddiranaa maccinɗinagol,"},{"book":"FEƝƝINANNDE","chapter":"13","verse":"11","text":"Ɓawto ɗun, mi yi'i kullii goo no sortoo ka nder leydi, marngii galaaɗi ɗiɗi nanditayɗi e galaaɗi ga'un baalun, hingii wowliraynoo wa ningiwii."},{"book":"FEƝƝINANNDE","chapter":"13","verse":"12","text":"Tawi ngin kullii no waɗa bawɗe kullii aranii ngin fow e tawnde maggii. Ngii waɗi feere no leydi ndin e hoɗuɓe e hoore mayri ɓen sujjirana ngiya kullii aranii sellinananoongii barme waroowo."},{"book":"FEƝƝINANNDE","chapter":"13","verse":"13","text":"Ngii waɗi maandeeji moolanaaɗi, haa hay ngii jippini ka leydi yiite iwnge ka kammu yeeso yimɓe ɓen."},{"book":"FEƝƝINANNDE","chapter":"13","verse":"14","text":"Tawi ngin kullii no faljiniraynoo hoɗuɓe ka aduna ɓen maandeeji ɗi ngii yeɗanoo waɗugol ɗin yeeso ngiya kullii aranii, e hoore hingii yamira ɓen yimɓe wonɓe ka aduna yo ɓe waɗu nandolla ngiya kullii soppiranoongii kaafa, kono ngii wuuri."},{"book":"FEƝƝINANNDE","chapter":"13","verse":"15","text":"Ngin kullii yeɗaa bawgal waɗangol ndun nandollaaru ngiya kullii foofaango ngurndan fii no ndun nandollaaru waawira wowlude, ndu wona sabu kala on mo jaɓaali sujjande ndu no wariree."},{"book":"FEƝƝINANNDE","chapter":"13","verse":"16","text":"Ngii karhi kadi fow, gila e fanɗuɓe haa e njanɗuɓe, galo e baaso, dimo e maccuɗo waɗanegol maande ka jungo mun ɲaamo maa ka tiinde,"},{"book":"FEƝƝINANNDE","chapter":"13","verse":"17","text":"hara kadi hay gooto waawataa soodude maa yeeya si alaa nden maande, nden-le ko innde ngin kullii maa adadu innde maggii on."},{"book":"FEƝƝINANNDE","chapter":"13","verse":"18","text":"Ɗoo non, maa faamu: On mo no mari hakkil, yo limu adadu innde ngin kullii, ko fii ko adadu neɗɗanke non. On adadu ko teemeɗɗe jeegoo e cappanɗe jeegoo e jeegoo."}]}