{"data":[{"book":"Nehemia","chapter":"12","verse":"1","text":"Nunɔla kple Levitɔ siwo trɔ gbɔ kple Zerubabel, Sealtiel ƒe vi kple Yesua la woe nye:"},{"book":"Nehemia","chapter":"12","verse":"2","text":"Amaria, Maluk, Hatus,"},{"book":"Nehemia","chapter":"12","verse":"3","text":"Sekania, Rehum, Meremot,"},{"book":"Nehemia","chapter":"12","verse":"4","text":"Ido, Gineton, Abiya,"},{"book":"Nehemia","chapter":"12","verse":"5","text":"Miyamin, Madia, Bilga,"},{"book":"Nehemia","chapter":"12","verse":"6","text":"Semaya, Yoyarib, Yedaia,"},{"book":"Nehemia","chapter":"12","verse":"7","text":"Salu, Amok, Hilkia kple Yedaia."},{"book":"Nehemia","chapter":"12","verse":"8","text":"Levitɔ siwo gbɔ la woe nye: Yesua, Binui, Kadmiel, Serebia, Yuda, Matania, ame si kple eƒe kpeɖeŋutɔwo kpɔa"},{"book":"Nehemia","chapter":"12","verse":"9","text":"Bakbukia kple Uni dzi; woƒe kpeɖeŋutɔwo kpena ɖe wo ŋu le akpedahawo dzidzi me."},{"book":"Nehemia","chapter":"12","verse":"10","text":"Yesua nye Yoyakim fofo,"},{"book":"Nehemia","chapter":"12","verse":"11","text":"Yoiada nye Yonatan fofo,"},{"book":"Nehemia","chapter":"12","verse":"12","text":"Nunɔla siwo wɔ dɔ le Yoyakim ƒe ŋkekewo me la ƒe hlɔ̃wo ƒe kplɔlawoe nye:"},{"book":"Nehemia","chapter":"12","verse":"13","text":"Mesulam nye Ezra ƒomea ƒe tatɔ,"},{"book":"Nehemia","chapter":"12","verse":"14","text":"Yonatan nye Maluk ƒomea ƒe tatɔ,"},{"book":"Nehemia","chapter":"12","verse":"15","text":"Adana nye Harim ƒomea ƒe tatɔ,"},{"book":"Nehemia","chapter":"12","verse":"16","text":"Zekaria nye Ido ƒomea ƒe tatɔ,"},{"book":"Nehemia","chapter":"12","verse":"17","text":"Zikri nye Abiya ƒomea ƒe tatɔ,"},{"book":"Nehemia","chapter":"12","verse":"18","text":"Samua nye Bilga ƒomea ƒe tatɔ,"},{"book":"Nehemia","chapter":"12","verse":"19","text":"Matenai nye Yoyarib ƒomea ƒe tatɔ,"},{"book":"Nehemia","chapter":"12","verse":"20","text":"Kalai nye Salu ƒomea ƒe tatɔ,"},{"book":"Nehemia","chapter":"12","verse":"21","text":"Hasabia nye Hilkia ƒomea ƒe tatɔ,"},{"book":"Nehemia","chapter":"12","verse":"22","text":"Woŋlɔ nunɔlawo kple Levitɔwo ƒe ƒomeawo ƒe tatɔwo ƒe dzidzimewo da ɖi le Persia fia, Darius ƒe dziɖuɣi le Levitɔ siwo nye Eliasib, Yoiada, Yohanan kple Yaɖua la ŋɔli."},{"book":"Nehemia","chapter":"12","verse":"23","text":"Le Kronika alo Nyadzɔdzɔwo ƒe Agbalẽwo me la, woŋlɔ Levitɔwo ƒe tatɔwo ƒe ŋkɔwo ɖi va se ɖe Yohanan, Eliasib ƒe vi dzi."},{"book":"Nehemia","chapter":"12","verse":"24","text":"Le ɣe ma ɣi me la, Levitɔwo ƒe tatɔwoe nye: Hasabia, Serebia kple Yesua, Kadmiel ƒe vi. Woƒe kpeɖeŋutɔwo tsia tsitre ɖe wo ŋgɔ, eye wokpena ɖe wo ŋu le kafukafu kple akpedada wɔnawo me abe ale si David, Mawu ƒe ame la ɖoe da ɖi ene."},{"book":"Nehemia","chapter":"12","verse":"25","text":"Agbonudzɔla siwo dzɔa nudzɔdzɔwo dzraɖoƒewo ƒe agboawo nu ŋu la woe nye: Matania, Bakbukia, Obadia, Mesulam, Talmon kple Akub."},{"book":"Nehemia","chapter":"12","verse":"26","text":"Ame siawoe wɔ dɔ le Yoyakim, Yesua ƒe vi kple Yozadak ƒe tɔgbuiyɔvi ŋɔli kple esi Nehemia nye mɔmefia, eye Ezra nye nunɔla kple agbalẽfiala."},{"book":"Nehemia","chapter":"12","verse":"27","text":"Esi wonɔ Yerusalem ƒe gli yeyeawo ŋu kɔm la, Levitɔwo katã tso anyigba la ƒe akpa sia akpa va Yerusalem be yewoana kpekpeɖeŋu le wɔnawo me, eye yewoakpɔ gome le dzidzɔŋkekenyui la ɖuɖu me kple woƒe akpedada, gakogoewo, hadzidziwo kple kasaŋkuwo."},{"book":"Nehemia","chapter":"12","verse":"28","text":"Hadzihamenɔlawo hã va Yerusalem tso kɔƒe siwo ƒo xlãe kple Netofatitɔwo ƒe kɔƒewo me"},{"book":"Nehemia","chapter":"12","verse":"29","text":"kple Bet Gilgal kple Geba nutowo me kple Azmavet, elabena woƒe hadzilawo tso kɔƒewo na wo ɖokuiwo le Yerusalem gbɔ."},{"book":"Nehemia","chapter":"12","verse":"30","text":"Nunɔlawo kple Levitɔwo kɔ wo ɖokuiwo ŋu gbã, emegbe la, wokɔ ameawo, agboawo kple gli la hã ŋu."},{"book":"Nehemia","chapter":"12","verse":"31","text":"Mekplɔ Yudatɔwo ƒe kplɔlawo yi gli la tame, eye mena hã be hadziha gã eve nadzi akpedaha. Hadziha ɖeka azɔ gli la tame ato ɖusime aɖo ta Akɔligbo la gbɔ."},{"book":"Nehemia","chapter":"12","verse":"32","text":"Hosaya kple Yuda ƒe kplɔlawo ƒe afã adze wo yome,"},{"book":"Nehemia","chapter":"12","verse":"33","text":"kpe ɖe Azaria, Ezra, Mesulam,"},{"book":"Nehemia","chapter":"12","verse":"34","text":"Yuda, Benyamin, Semaya kple Yeremia ŋu."},{"book":"Nehemia","chapter":"12","verse":"35","text":"Kpe ɖe ame siawo ŋu la, nunɔla siwo lé kpẽ ɖe asi kple Zekaria, Yonatan ƒe vi, Semaya ƒe vi, Matania ƒe vi, Mikaya ƒe vi, Zakur ƒe vi, Asaf ƒe vi,"},{"book":"Nehemia","chapter":"12","verse":"36","text":"kple eƒe kpeɖeŋutɔwo, Semaya, Azarel, Milalai, Milalai, Gilalai, Mai, Netanel, Yuda kple Hanani la tsɔ woƒe haƒonuwo abe ale si David, Mawu ƒe ame la ɖoe da di ene. Ezra, agbalẽfiala la nɔ ŋgɔ na ameha la."},{"book":"Nehemia","chapter":"12","verse":"37","text":"Esi woɖo Tsidzidzigbo la gbɔ la, woɖo ta ŋgɔ tẽe, lia atrakpui siwo yi mɔ la gbɔ le David ƒe du xoxo la me. Tso afi sia la, woyi Tsigbo la gbɔ le ɣedzeƒe lɔƒo."},{"book":"Nehemia","chapter":"12","verse":"38","text":"Menɔ hatsotso evelia me, míeto mɔ evelia be míaɖado go wo. Míezɔ tso Kpodzoxɔ Kɔkɔ la gbɔ yi Gli Keke la gbɔ,"},{"book":"Nehemia","chapter":"12","verse":"39","text":"heyi Efraimgbo kple Agbo Xoxo la gbɔ. Míeto Tɔmelãgbo la kple Hananel ƒe Xɔ Kɔkɔ la ŋu, eye míeyi Alafa ƒe Xɔ Kɔkɔ la gbɔ, heyi Alẽgbo la gbɔ, eye míetɔ ɖe Gaxɔgbo la gbɔ."},{"book":"Nehemia","chapter":"12","verse":"40","text":"Hadziha eve siwo dzia akpedaha la nɔ wo nɔƒe le gbedoxɔ la me. Nenema kee nye nye hã kple dɔnunɔlawo ƒe afã"},{"book":"Nehemia","chapter":"12","verse":"41","text":"kple nunɔla siawo: Eliakim, Maaseya, Miniamin, Mikaya, Elioenai, Zekaria kple Hananiya kple woƒe kpẽwo,"},{"book":"Nehemia","chapter":"12","verse":"42","text":"eye ame siawo hã kpe ɖe wo ŋuti: Maaseya, Semaya, Eleazar, Uzi, Yehohanan, Malkiya, Elam kple Ezer. Hadziha siawo dzi ha le Yezrahia ƒe kpɔkplɔ te."},{"book":"Nehemia","chapter":"12","verse":"43","text":"Míesa vɔ geɖewo le dzidzɔŋkeke sia dzi, elabena Mawu na mɔnukpɔkpɔ mí be míakpɔ dzidzɔ gã aɖe. Nyɔnuwo kple ɖeviwo hã kpɔ dzidzɔ, eye wose dzidzɔɣli tso Yerusalem le didiƒewo ke!"},{"book":"Nehemia","chapter":"12","verse":"44","text":"Gbe ma gbe la, woɖo ŋutsu aɖewo be woakpɔ nudzraɖoƒewo, nu vɔ̃ ŋuti vɔsanuwo, nu ewoliawo nana kple nuŋeŋe gbãtɔwo nana dzi, eye woaxɔ nu siawo tso agblewo me abe ale si Mose ƒe Sewo ɖoe da ɖi ene. Wotsɔ nunana siawo na nunɔlawo kple Levitɔwo, elabena Yuda ƒe viwo kpɔ ŋudzedze le nunɔlawo kple Leviviwo ƒe dɔwɔwɔ ŋu."},{"book":"Nehemia","chapter":"12","verse":"45","text":"Wokpɔ ŋudzedze le hadzilawo, agbonudzɔlawo, ame siwo naa kpekpeɖeŋu le mawusubɔsubɔ kple ameŋutikɔkɔ wɔnawo me le Fia David kple via Fia Solomo ƒe ɖoɖoawo nu hã ŋu."},{"book":"Nehemia","chapter":"12","verse":"46","text":"Ɖoɖo be hafialawo nakplɔ hadzilawo le kafukafuhawo kple akpedahawo dzidzi na Mawu me la li xoxo tso David kple Asaf ŋɔli."},{"book":"Nehemia","chapter":"12","verse":"47","text":"Ale fifia, le Zerubabel kple Nehemia ŋɔli la, Israel blibo la naa gbe sia gbe ƒe nuɖuɖu hadzihamenɔlawo, agbonudzɔlawo kple Levitɔwo. Levitɔwo hã tsɔa nu si woxɔna la ƒe akpa aɖe na Aron, nunɔla la ƒe dzidzimeviwo."}]}