{"data":[{"book":"2 Koryntian","chapter":"9","verse":"1","text":"Myślę, że nie muszę już wam więcej pisać o tej zbiórce darów."},{"book":"2 Koryntian","chapter":"9","verse":"2","text":"Wiem przecież, że sami chętnie w niej uczestniczycie. Pochwaliłem się nawet wierzącym z Macedonii, że kościoły z prowincji Azja są do niej gotowe już od roku. A wasz zapał udzielił się wielu innym."},{"book":"2 Koryntian","chapter":"9","verse":"3","text":"Wysłałem więc wspomnianych wierzących, aby się upewnić, że zebraliście już pieniądze. Cieszę się, iż nie pomyliłem się, tak bardzo was chwaląc!"},{"book":"2 Koryntian","chapter":"9","verse":"4","text":"Byłoby bowiem nam wszystkim wstyd, gdyby wierzący z Macedonii przybyli ze mną do was i stwierdzili, że nie jesteście gotowi."},{"book":"2 Koryntian","chapter":"9","verse":"5","text":"Dlatego właśnie uznałem, że warto wcześniej wysłać do was Tytusa i innych, aby dopilnowali zapowiedzianych wcześniej przygotowań. Dzięki temu mieliście możliwość złożenia daru nie pod przymusem, ale z serca."},{"book":"2 Koryntian","chapter":"9","verse":"6","text":"Kto mało sieje, mało zbiera. A kto wiele sieje, wiele też zbiera."},{"book":"2 Koryntian","chapter":"9","verse":"7","text":"Niech więc każdy w sercu postanowi, ile chce dać—bez żalu, ale też bez przymusu. Bóg kocha bowiem tych, którzy dają z radością."},{"book":"2 Koryntian","chapter":"9","verse":"8","text":"Co więcej—potrafi to hojnie wynagrodzić! On może dać wam wszystko, czego potrzebujecie, abyście wy z kolei mogli pomagać innym."},{"book":"2 Koryntian","chapter":"9","verse":"9","text":"Pismo mówi bowiem:"},{"book":"2 Koryntian","chapter":"9","verse":"10","text":"Bóg, daje rolnikom ziarno, a z ziarna—chleb. On rozmnoży również wasz dar i sprawi, że wasza prawość przyniesie dobry plon."},{"book":"2 Koryntian","chapter":"9","verse":"11","text":"On obdarzy was wszystkim, czego potrzebujecie, abyście nadal mogli być hojni wobec innych. My zaś będziemy dziękować Bogu za waszą postawę."},{"book":"2 Koryntian","chapter":"9","verse":"12","text":"Pomoc dla wierzących z Jerozolimy nie tylko bowiem zaspokaja ich materialne potrzeby, ale wzbudza w nich ogromną wdzięczność dla Boga."},{"book":"2 Koryntian","chapter":"9","verse":"13","text":"Otrzymawszy wasz dar, będą Go wielbić za to, że jesteście wierni dobrej nowinie Chrystusa i hojni wobec innych Jego wyznawców."},{"book":"2 Koryntian","chapter":"9","verse":"14","text":"Będą też gorąco modlić się za was, widząc, że doświadczyliście ogromnej łaski od Boga."},{"book":"2 Koryntian","chapter":"9","verse":"15","text":"Niech Bogu będą dzięki za Jego bezcenny dar!"}]}