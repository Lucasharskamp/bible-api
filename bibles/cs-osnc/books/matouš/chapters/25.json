{"data":[{"book":"Matouš","chapter":"25","verse":"1","text":"„Můj druhý příchod se bude v určitém smyslu podobat svatbě. Ti, kteří mne budou očekávat, jsou jako deset družiček, které vyhlížely ženicha, aby ho přivítaly světlem svých lamp."},{"book":"Matouš","chapter":"25","verse":"2-4","text":"Jenom pět z nich bylo prozíravých a vzalo si s sebou nádobky s olejem na doplnění svítilen. Ostatní dívky na to lehkomyslně zapomněly."},{"book":"Matouš","chapter":"25","verse":"5","text":"Ženich dlouho nešel, a tak všechny družičky zmohla únava a usnuly."},{"book":"Matouš","chapter":"25","verse":"6","text":"O půlnoci je vytrhl ze spánku křik: ‚Ženich jde! Pojďte ho přivítat!‘"},{"book":"Matouš","chapter":"25","verse":"7-8","text":"Dívky vyskočily a rychle si upravovaly svítilny. Ty lehkomyslné, které si nevzaly dost oleje, žadonily na ostatních: ‚Dejte nám trochu svého oleje, světlo nám již zhasíná!‘"},{"book":"Matouš","chapter":"25","verse":"9","text":"Ale ty rozumné jim odpověděly: ‚Když se rozdělíme, nevystačí olej nám ani vám. Zkuste to raději u kupce!‘"},{"book":"Matouš","chapter":"25","verse":"10","text":"Sotva však odběhly pro olej, přišel ženich a ty dívky, které byly připraveny, šly s ním na svatební hostinu."},{"book":"Matouš","chapter":"25","verse":"11","text":"Dalších pět družiček přišlo už k zavřeným dveřím. Volaly: ‚Pane, otevři nám!‘"},{"book":"Matouš","chapter":"25","verse":"12","text":"Ale on odpověděl: ‚Je pozdě, už vás nemohu přijmout.‘"},{"book":"Matouš","chapter":"25","verse":"13","text":"A tak buďte vždycky připraveni, protože nevíte, ve které chvíli přijdu."},{"book":"Matouš","chapter":"25","verse":"14-15","text":"Dám vám jiný příklad. Jeden člověk si před odjezdem na dalekou cestu zavolal své zaměstnance a svěřil jim svůj majetek. Každému podle jeho schopností: jednomu pět tisíc, druhému dva a dalšímu jeden. Potom odcestoval."},{"book":"Matouš","chapter":"25","verse":"16","text":"Zaměstnanec, který dostal pět tisíc, začal obchodovat a vydělal dalších pět tisíc."},{"book":"Matouš","chapter":"25","verse":"17","text":"Ten, který dostal dva tisíce, také sumu zdvojnásobil."},{"book":"Matouš","chapter":"25","verse":"18","text":"Ale ten, kterému byl svěřen jeden tisíc, vykopal v zemi jámu a do ní peníze ukryl."},{"book":"Matouš","chapter":"25","verse":"19","text":"Po delší době se zaměstnavatel vrátil a chtěl, aby mu podřízení předložili účty."},{"book":"Matouš","chapter":"25","verse":"20","text":"První přinesl peníze a řekl: ‚Pane, svěřil jsi mi pět tisíc a tady máš zisk dalších pět tisíc.‘"},{"book":"Matouš","chapter":"25","verse":"21","text":"Pán ho pochválil za dobrou práci a řekl mu: ‚Osvědčil ses v malém úkolu, proto ti mohu svěřit mnohem víc. A nyní tě zvu na oslavu svého návratu.‘"},{"book":"Matouš","chapter":"25","verse":"22","text":"Přišel druhý a řekl: ‚Pane, svěřil jsi mi dva tisíce a odevzdávám ti čtyři.‘ –"},{"book":"Matouš","chapter":"25","verse":"23","text":"‚Velmi dobře!‘ řekl pán, ‚jsi pilný a spolehlivý. Splnil jsi malý úkol, svěřím ti větší. I tebe zvu na hostinu.‘"},{"book":"Matouš","chapter":"25","verse":"24","text":"Pak skládal účty ten poslední: ‚Pane, vím, že jsi přísný a záleží ti na zisku,"},{"book":"Matouš","chapter":"25","verse":"25","text":"ale já jsem měl strach, abych neprodělal, a proto jsem raději peníze zakopal a tady ti je v pořádku vracím.‘ –"},{"book":"Matouš","chapter":"25","verse":"26","text":"Pán zvolal: ‚Ty lenochu! Ty ničemo! Věděl jsi, oč mi jde."},{"book":"Matouš","chapter":"25","verse":"27","text":"Měl jsi svěřené peníze uložit a vynesly by mně aspoň úrok!"},{"book":"Matouš","chapter":"25","verse":"28","text":"Vezměte od něho ty peníze a dejte je prvnímu."},{"book":"Matouš","chapter":"25","verse":"29","text":"Protože tomu, kdo dobře využívá, co mu bylo svěřeno, bude ještě přidáno. Kdo se ani trochu nesnaží, přijde o všechno."},{"book":"Matouš","chapter":"25","verse":"30","text":"Toho lenocha vyžeňte ven do tmy. Zbyde mu jen pláč a pozdní lítost.‘"},{"book":"Matouš","chapter":"25","verse":"31","text":"Až přijdu v královském majestátu, v doprovodu všech andělů, zasednu k soudu,"},{"book":"Matouš","chapter":"25","verse":"32-33","text":"kam se dostaví všichni lidé. To bude chvíle konečného rozdělení lidstva. Jako pastýř vybírá ze stáda ty, které si ponechá a které vyřadí,"},{"book":"Matouš","chapter":"25","verse":"34","text":"tak i já řeknu svým věrným po pravici: ‚Pojďte, sám Otec vás zve do království, které je pro vás připraveno od počátku světa."},{"book":"Matouš","chapter":"25","verse":"35","text":"Měl jsem hlad, a dali jste mi najíst, žíznil jsem, a dali jste mi pít, neměl jsem střechu nad hlavou, a vy jste mne přijali,"},{"book":"Matouš","chapter":"25","verse":"36","text":"neměl jsem co na sebe, a vy jste mne oblékli, v nemoci jste o mne pečovali, a když jsem byl ve vězení, přišli jste za mnou.‘"},{"book":"Matouš","chapter":"25","verse":"37-39","text":"Ti věrní namítnou: ‚Nevzpomínáme si, že bychom měli někdy příležitost se takto o tebe postarat.‘"},{"book":"Matouš","chapter":"25","verse":"40","text":"Tehdy jim odpovím: ‚Co dobrého jste udělali pro jednoho z mých nepatrných bratrů, to jste udělali pro mne.‘"},{"book":"Matouš","chapter":"25","verse":"41","text":"Těm shromážděným po levici řeknu: ‚Pryč ode mne, propadli jste ohni zatracení, který je připraven pro satana a pro jeho pomocníky!"},{"book":"Matouš","chapter":"25","verse":"42-43","text":"Vždyť když jsem měl hlad, nedali jste mně najíst, žíznil jsem, a nedali jste mi pít, neměl jsem střechu nad hlavou, a zavřeli jste přede mnou, neměl jsem co na sebe, a neoblékli jste mne, v nemoci jste o mne nepečovali, a když jsem byl ve vězení, nepřišli jste za mnou.‘"},{"book":"Matouš","chapter":"25","verse":"44","text":"Budou se obhajovat: ‚Pane, jak jsme ti mohli pomoci, když jsme tě nikdy neviděli?‘"},{"book":"Matouš","chapter":"25","verse":"45","text":"Řeknu jim: ‚Teď už na tom nic nezměníte. Co jste zůstali dlužni tomu nejposlednějšímu, upřeli jste mně.‘"},{"book":"Matouš","chapter":"25","verse":"46","text":"Ti postavení na levici budou odsouzeni na věky, ale ti na pravici budou žít věčně.“"}]}