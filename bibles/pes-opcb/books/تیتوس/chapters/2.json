{"data":[{"book":"تیتوس","chapter":"2","verse":"1","text":"اما تو روش صحیح زندگی مسیحی را تعلیم ده."},{"book":"تیتوس","chapter":"2","verse":"2","text":"به مردان سالخورده تعلیم ده که باوقار و متین و خویشتندار بوده، ایمانی صحیح داشته باشند، و هر کاری را از روی محبت و صبر انجام دهند."},{"book":"تیتوس","chapter":"2","verse":"3","text":"به زنان سالخورده نیز بیاموز که در زندگی و رفتار خود باوقار باشند، غیبت نکنند، اسیر شراب نبوده، آنچه را که نیکوست، به دیگران تعلیم دهند،"},{"book":"تیتوس","chapter":"2","verse":"4","text":"تا بتوانند به زنان جوانتر بیاموزند که چگونه شوهر و فرزندان خود را دوست بدارند،"},{"book":"تیتوس","chapter":"2","verse":"5","text":"عاقل و پاکدامن باشند، و کدبانویی شایسته و همسری مطیع برای شوهر خود باشند، تا کسی بهانه‌ای برای بدگویی از کلام خدا نیابد."},{"book":"تیتوس","chapter":"2","verse":"6","text":"همچنین، جوانان را نصیحت کن تا پرهیزگار و خرداندیش باشند."},{"book":"تیتوس","chapter":"2","verse":"7","text":"تو خود نیز باید با انجام هر کار نیکی، برای ایشان نمونه باشی؛ در تعلیم خود، اخلاص و جدّیت به خرج بده."},{"book":"تیتوس","chapter":"2","verse":"8","text":"سخنانت نیز باید منطقی و معقول باشد، تا کسانی که با تو مخالفت می‌کنند، چون فرصت بد گفتن از ما نیابند، خجل شوند."},{"book":"تیتوس","chapter":"2","verse":"9","text":"غلامان را نصیحت کن که از دستورهای ارباب خود اطاعت کنند و بکوشند تا در هر امری رضایت خاطر ایشان را فراهم سازند؛ در مقابل گفته‌های ارباب خود نیز جواب پس ندهند؛"},{"book":"تیتوس","chapter":"2","verse":"10","text":"یادآوری کن که از ایشان دزدی نکنند، بلکه در عمل نشان دهند که از هر جهت قابل اعتماد هستند، به‌گونه‌ای که تعلیم دربارۀ خدا و نجات‌دهندۀ ما را از هر حیث، جذّاب و گیرا سازند."},{"book":"تیتوس","chapter":"2","verse":"11","text":"زیرا فیض خدا ظاهر شده است، فیضی که سرچشمۀ نجات برای همۀ مردم است،"},{"book":"تیتوس","chapter":"2","verse":"12","text":"و به ما می‌آموزد که از زندگی بی‌بند و بار و خوشگذرانی‌های گناه‌آلود دست بکشیم و زندگی پاک و خداپسندانه‌ای در این دنیا داشته باشیم."},{"book":"تیتوس","chapter":"2","verse":"13","text":"اگر چنین زندگی کنیم، می‌توانیم با امید و اشتیاق، منتظر روز مبارکی باشیم که در آن، خدای بزرگ و نجات دهنده‌مان عیسی مسیح باشکوه و جلال ظاهر می‌شود."},{"book":"تیتوس","chapter":"2","verse":"14","text":"او جان خود را در راه گناهان ما فدا ساخت تا ما را از هر شرارتی رهایی بخشد، و ما را طاهر سازد، و از ما قومی پدید آوَرَد که به شکلی خاص متعلق به او بوده، عمیقاً مشتاق انجام اعمال نیک باشند."},{"book":"تیتوس","chapter":"2","verse":"15","text":"این حقایق را تعلیم ده و مؤمنین را به انجام آنها تشویق کن. هرگاه لازم دیدی، با قدرت و اختیار کامل ایشان را توبیخ و اصلاح نما. اجازه نده کسی سخنان تو را خوار بشمارد."}]}