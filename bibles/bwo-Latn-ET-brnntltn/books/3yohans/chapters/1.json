{"data":[{"book":"3 Yohans","chapter":"1","verse":"1","text":"Arikon t shuntso, shunetso Gayiyossh, Tiyoke eenashoke,"},{"book":"3 Yohans","chapter":"1","verse":"2","text":"T shuntsono! n be jamo neesh b́ kááwitwok'o, jeenono nwotitwok'o, jam weeron neesh b́sheengetwok'owe Ik'o tk'oniri."},{"book":"3 Yohans","chapter":"1","verse":"3","text":"Arosh ni amanetsok'onat aron n beeyirwok'on krstiyani wotts eshu ik ikwots waat bokeewor aydek'atniye t geneúwi."},{"book":"3 Yohans","chapter":"1","verse":"4","text":"T nana'wots arikon ananefetst bobeyrwok'o shishoniye bogo taan geneúshit keewo aaliye."},{"book":"3 Yohans","chapter":"1","verse":"5","text":"T shuntsono! neesh dab ib bowotiyalor eshu eshuwotssh amanek fine nfiniri."},{"book":"3 Yohans","chapter":"1","verse":"6","text":"Bowere boosh shunon nfints fino Ik'i maa shinatse kishdek't keewrnee, andoor Ik'o genee'ushitwok'on bowerindosh boon ntep'al sheenge."},{"book":"3 Yohans","chapter":"1","verse":"7","text":"Krstossh finosh bokeshor amanerawwotsoke eegor tep'o dek'keyatsnee."},{"book":"3 Yohans","chapter":"1","verse":"8","text":"Ari fin finrwotsnton finirwotsi nowotitwok'o hanotsk'o ashuwotsnton fino noon geyife."},{"book":"3 Yohans","chapter":"1","verse":"9","text":"Haniyere shinon Ik' moosh wosho guut're b́teshi, ernmo Ik' maa jish geyirwo Diyotrefis ti ettso de'atse."},{"book":"3 Yohans","chapter":"1","verse":"10","text":"Eshe itok twoor bí noon c'ashfetst, ketifetst b́ k'alts gond fin jamo keewitwe, man bísh bodob́k'aye bí b́ tookish eshu eshuwotsi de'ake. K'oshwotswere bo de'awok'owe b́bazifoni. Ik'i mootsnowere boon b́gishefoni."},{"book":"3 Yohans","chapter":"1","verse":"11","text":"T shuntsono! sheengo arowe bako gondo ark'aye. Sheeng finiru jamo Ik'ikee. Gond finirwonmó Ik'o be'atse."},{"book":"3 Yohans","chapter":"1","verse":"12","text":"Dimet'ros jangosh ash jamo sheengkewon bísh gawirunee. Arunuwere b tookon bísh gawitwanee. Noowere gawitwone, nogawonwere ar b́ wotok'o danfnee."},{"book":"3 Yohans","chapter":"1","verse":"13","text":"Neesh guut'osh t geetso ay keewo detsfe b́ teshi, wotowa eree worek'atats neesh guut'o geeratse."},{"book":"3 Yohans","chapter":"1","verse":"14","text":"Karnon neen bek'oshe jangirwe, manoor noonon keewetwone."},{"book":"3 Yohans","chapter":"1","verse":"15","text":"Jeeno neesh wotowe."}]}