{"data":[{"book":"Matthew","chapter":"6","verse":"1","text":"Etiya bhal pora bujhi lobi, tumikhan manu ke dikha bole nimite bhal kaam na koribi, nohoile sorgote thaka Baba Isor pora tumikhan ke eku inam nadibo."},{"book":"Matthew","chapter":"6","verse":"2","text":"Jitia tumikhan kunba ke modot di ase koile, sob manu ke hunai kene hala na koribi, kele koile Pharisee khan bhi manu khan ke dikha bole nimite mondoli khan te aru rasta khan te hala kore. Hosa pora Moi koidi ase, taikhan laga inam taikhan paikena ase."},{"book":"Matthew","chapter":"6","verse":"3","text":"Kintu tumikhan jitia daan diye, tumi laga dyna hath ki kori ase tumi laga baya hath ke janibole nadibi,"},{"book":"Matthew","chapter":"6","verse":"4","text":"titia tumi daan diya to kun bhi najanibo. Kintu tumi laga Baba jun sob sai ase tumike lukai kene inam dibo."},{"book":"Matthew","chapter":"6","verse":"5","text":"Jitia tumikhan prathana kore, kopoti khan kora nisena nahobi, kele koile taikhan mondoli khan te aru rasta kinar khan te dikha bole karone prathana kore. Hosa pora Moi koidi ase, taikhan laga inam to taikhan pabo."},{"book":"Matthew","chapter":"6","verse":"6","text":"Kintu, jitia tumikhan prathana kore, ghor bhitor dorja bondh koribi aru lukai kene tumi laga Baba ke prathana koribi. Titia tumi laga Baba jun tumike sai ase, Tai tumike inam dibo."},{"book":"Matthew","chapter":"6","verse":"7","text":"Jitia tumikhan prathana kore, Porjati khan nisena bisi kotha nakobi, kele koile taikhan bhabe eneka koile taikhan laga kotha huni lobo."},{"book":"Matthew","chapter":"6","verse":"8","text":"Taikhan nisena na koribi, kele koile tumi laga Baba tumi ki mangi bole ase etu age pora jani ase."},{"book":"Matthew","chapter":"6","verse":"9","text":"Etu nimite, eneka prathana koribi:"},{"book":"Matthew","chapter":"6","verse":"10","text":"Apuni laga sorgo ahibole dibi."},{"book":"Matthew","chapter":"6","verse":"11","text":"Amikhan ke hodai din laga kha luwa dibi."},{"book":"Matthew","chapter":"6","verse":"12","text":"Amikhan laga dhar khan maph kori dibi,"},{"book":"Matthew","chapter":"6","verse":"13","text":"Amikhan ke porikha te giri bo nadibi, kintu biya jon pora amikhan ke bachai lobi.’"},{"book":"Matthew","chapter":"6","verse":"14","text":"Kilekoile jitia tumikhan pora dusra manu khan laga golti khan maph kore, tumi laga sorgote thaka Baba bhi tumikhan ke maph kori dibo."},{"book":"Matthew","chapter":"6","verse":"15","text":"Kintu jitia tumikhan dusra manu khan ke maph nakore, tumi laga sorgote thaka Baba bhi tumikhan laga golti maph nakoribo."},{"book":"Matthew","chapter":"6","verse":"16","text":"Jitia tumikhan upwas rakhe, kopoti khan kora nisena mon dukh laga chehera nadikhabi, kele koile taikhan to manu khan ke dikhabo nimite taikhan laga chehera biya kori kene dikhai, aru taikhan nijor laga inam pai loise."},{"book":"Matthew","chapter":"6","verse":"17","text":"Kintu, jitia tumi upwas rakhe, tumi nijor laga matha te tel hali lobi aru chehera ke dholai lobi,"},{"book":"Matthew","chapter":"6","verse":"18","text":"titia manu khan tumike saikene najanibo tumi upwas kori ase, kintu khali tumi laga Baba he janibo; aru tumi laga Baba jun sob sai ase, Tai he tumike inam dibo."},{"book":"Matthew","chapter":"6","verse":"19","text":"Nijor nimite eku dhun joma na koribi, juntu jagate tumi laga sob dhun puka aru kira pora khotom kori dibo, aru jun jagate chor khan bhangai kene chor kori lobo."},{"book":"Matthew","chapter":"6","verse":"20","text":"Hoilebi, nijor laga sob dhun sorgote joma koribi, juntu jagate napuchibo aru pukakhan pora khotom nakoribo, aru chor khan bhanga bole na paribo."},{"book":"Matthew","chapter":"6","verse":"21","text":"Kilekoile jun jagate tumi laga dhun ase, ta te tumi laga mon bhi thakibo."},{"book":"Matthew","chapter":"6","verse":"22","text":"Suku to tumi laga gaw te saaki nisena ase. Etu nimite, jitia tumi laga suku to thik thakibo, tumi laga gaw purah te puhor thakibo."},{"book":"Matthew","chapter":"6","verse":"23","text":"Kintu jitia tumi laga suku te letera thakibo, tumi laga pura gaw bhi letera thakibo. Etu nimite, juntu pohor tumi bhitor te ase, etu to andhera ase koile, utu andhar to kiman bhi dangor ase!"},{"book":"Matthew","chapter":"6","verse":"24","text":"Kun manu bhi duita malik ke sewa koribo na paribo, kele koile tai ekjon malik ke morom koribo aru ke ghin koribo, nohoile ekjon ke mon dibo aru dusra ke mon nadibo. Tumi Isor aru dhun ke sewa koribo na paribo."},{"book":"Matthew","chapter":"6","verse":"25","text":"Etu karone, Moi koi ase, nijor laga jibon nimite chinta na koribi, ki khabo nohoile- nohoile tumi laga gaw nimite, nohoile ki kapra pindhibo. Kha luwa pora bhi jibon to dangor nohoi naki, aru kapra pora bhi tumi laga gaw he dangor nohoi naki?"},{"book":"Matthew","chapter":"6","verse":"26","text":"Akas uporte chiriya khan ke sabi. Taikhan kheti bhi nakore, aru kheti bhi nakate, nohoile taikhan laga ghor te joma nakore, kintu tumi laga sorgote thaka Baba pora taikhan ke sob khilai. Tumikhan etu chiriya khan pora bhi bisi dangor ase nohoi?"},{"book":"Matthew","chapter":"6","verse":"27","text":"Kintu tumikhan jun bisi chinta kore, etu pora tumikhan laga jibon ke lamba koribo pare naki?"},{"book":"Matthew","chapter":"6","verse":"28","text":"Tumikhan kele kapra nimite iman chinta kori ase? Kheti te phul thaka khan laga bhabi sabi, taikhan kineka phule. Taikhan eku kaam nakore, aru kapra bhi nabonai."},{"book":"Matthew","chapter":"6","verse":"29","text":"Titia bhi Ami koi ase, Solomon ekjon dangor raja hoi kene bhi, taike eitu khan nisena kapra lagai diya nai."},{"book":"Matthew","chapter":"6","verse":"30","text":"Kintu jodi Isor pora kapra pindhai dibole pare, etu kheti te thaka phul khan jun aji ase aru kali kati kene chulah te julai diye, titia hoile Tai tumikhan ke bhi bisi kapra pindhai dibo na paribo naki, tumi komti biswas thaka manu khan?"},{"book":"Matthew","chapter":"6","verse":"31","text":"Etu nimite, bisi chinta kori kene eneka nakobi, ‘Amikhan ki khabo?’ Nohoile, ‘Amikhan ki pindhibo?’"},{"book":"Matthew","chapter":"6","verse":"32","text":"Kilekoile Isor najana khan pora eitu khan he bisare, aru sorgote thaka Baba Isor pora tumikhan ki lage, Tai sob jani ase."},{"book":"Matthew","chapter":"6","verse":"33","text":"Kintu poila Tai laga sorgo rajyo aru dharmikta bisaribi aru eitu khan sob saman tumikhan ke Tai pora dibo.6.33 Luke 12:31."},{"book":"Matthew","chapter":"6","verse":"34","text":"Etu karone, kali nimite chinta na koribi, kele koile kali to tai nijor he chinta koribo. Hodai dinte tai nijor laga biya din thake."}]}