{"data":[{"book":"1PETULO","chapter":"5","verse":"1","text":"Nie, nili m'vyele wa wanhu wamtogole Kilisto, nowayalalila wavyele wa wanhu wamtogole Kilisto wali kumwenu. Nie na msindila wa migayo ya Kilisto, na nie na mmwanza wa waja wondawengile muna iyenzi ija yondaigubulugwe. Nowayalalila mweye"},{"book":"1PETULO","chapter":"5","verse":"2","text":"muwe wachunga wa dale diyawagwelele Mulungu, mdichunge kulawa mmoyo, kamba Mulungu viyowalonda mweye mtende na sio mkushulutizwa. Tendeni sang'hano yenu sio sama ya hela, ila kulawa muisulukila ya kweli ya sang'hano ino."},{"book":"1PETULO","chapter":"5","verse":"3","text":"Sambimkiitende wandewa mwa wanhu awo mgweleligwe muwachunge, ila muwe kamba ningo mdidale hijo."},{"book":"1PETULO","chapter":"5","verse":"4","text":"Na kipigiti Mchunga Mkulu vondayeze, mobokela mkungo wa yenzi uleka kwagiza unang'hazi wake."},{"book":"1PETULO","chapter":"5","verse":"5","text":"Vivija na mweye wamhale, muwategeleze wavyele wa wanhu wamtogole Kilisto. Mweye mose molondigwa m'vale kivalo cha kuwa wende giladi muitaze wenyego kwa wenyego, kwavija Nyandiko Zing'alile zolonga, “Mulungu kowalema wanhu wokiitopa, ila kowagwelela ngekewa wanhu wali na mioyo iholile.”5:5 Mbuli zino zolawa mkitabu cha LONZI 3:34."},{"book":"1PETULO","chapter":"5","verse":"6","text":"Muihumuluse haulongozi wa Mulungu yali na mhiko ng'hulu giladi yawagwelele hishima ng'hulu mkipigiti choyolonda mwenyego."},{"book":"1PETULO","chapter":"5","verse":"7","text":"Ikeni minyagunyagu yenu yose kumwake, kwavija heyo iyo Mchunga wenu."},{"book":"1PETULO","chapter":"5","verse":"8","text":"Muizuile na mkale meso. Mdumuka wenu Mwenembago kozunguluka kamba simba yokunguluma yomzahila munhu yammeze."},{"book":"1PETULO","chapter":"5","verse":"9","text":"Mulemeni Mwenembago, gangamaleni mnhamanila, kwavija movitanga kamba ndugu zenu muulumwengu wose wobitila mmigayo kamba hiyo."},{"book":"1PETULO","chapter":"5","verse":"10","text":"Na muhesha kugazika mkipigiti kiguhi, Mulungu wa ngekewa zose, ayo yawakemile mweye mwingile kuiyenzi yake ya digunge mkuilumba hamoja na Kilisto, heyo mwenyego kowatenda sambimuhungule hanhu, kuwagangamiza, kuwagela mhiko, na kuwatenda mwime goya mnhamanila."},{"book":"1PETULO","chapter":"5","verse":"11","text":"Mhiko iwe kumwake heyo milongo yose. Amina."},{"book":"1PETULO","chapter":"5","verse":"12","text":"Sila kanitaza nie kwandika lupwilili luno, ayo yali munhu yamtogole Kilisto yalibule uzenzeleganye. Nilwandika lupwilili luno luguhi giladi niwagangamize mweye na kulava usindila kamba ino iyo ngekewa ya ikweli ya Mulungu. Mgangamale muingekewa ino."},{"book":"1PETULO","chapter":"5","verse":"13","text":"Wanhu wamtogole Kilisto wali Babeli wasaguligwe hamoja na mweye, wowalamsa, vivija na Maluko, mwanangu muinhamanila, kowalamsa."},{"book":"1PETULO","chapter":"5","verse":"14","text":"Muilamse wenyego kwa wenyego na noge da wanhu wamtogole Kilisto."}]}