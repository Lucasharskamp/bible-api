{"data":[{"book":"mathiH","chapter":"8","verse":"1","text":"yadA sa parvvatAd avArohat tadA bahavo mAnavAstatpazcAd vavrajuH|"},{"book":"mathiH","chapter":"8","verse":"2","text":"ekaH kuSThavAn Agatya taM praNamya babhASe, he prabho, yadi bhavAn saMmanyate, tarhi mAM nirAmayaM karttuM zaknoti|"},{"book":"mathiH","chapter":"8","verse":"3","text":"tato yIzuH karaM prasAryya tasyAGgaM spRzan vyAjahAra, sammanye'haM tvaM nirAmayo bhava; tena sa tatkSaNAt kuSThenAmoci|"},{"book":"mathiH","chapter":"8","verse":"4","text":"tato yIzustaM jagAda, avadhehi kathAmetAM kazcidapi mA brUhi, kintu yAjakasya sannidhiM gatvA svAtmAnaM darzaya manujebhyo nijanirAmayatvaM pramANayituM mUsAnirUpitaM dravyam utsRja ca|"},{"book":"mathiH","chapter":"8","verse":"5","text":"tadanantaraM yIzunA kapharnAhUmnAmani nagare praviSTe kazcit zatasenApatistatsamIpam Agatya vinIya babhASe,"},{"book":"mathiH","chapter":"8","verse":"6","text":"he prabho, madIya eko dAsaH pakSAghAtavyAdhinA bhRzaM vyathitaH, satu zayanIya Aste|"},{"book":"mathiH","chapter":"8","verse":"7","text":"tadAnIM yIzustasmai kathitavAn, ahaM gatvA taM nirAmayaM kariSyAmi|"},{"book":"mathiH","chapter":"8","verse":"8","text":"tataH sa zatasenApatiH pratyavadat, he prabho, bhavAn yat mama gehamadhyaM yAti tadyogyabhAjanaM nAhamasmi; vAGmAtram Adizatu, tenaiva mama dAso nirAmayo bhaviSyati|"},{"book":"mathiH","chapter":"8","verse":"9","text":"yato mayi paranidhne'pi mama nidezavazyAH kati kati senAH santi, tata ekasmin yAhItyukte sa yAti, tadanyasmin ehItyukte sa AyAti, tathA mama nijadAse karmmaitat kurvvityukte sa tat karoti|"},{"book":"mathiH","chapter":"8","verse":"10","text":"tadAnIM yIzustasyaitat vaco nizamya vismayApanno'bhUt; nijapazcAdgAmino mAnavAn avocca, yuSmAn tathyaM vacmi, isrAyelIyalokAnAM madhye'pi naitAdRzo vizvAso mayA prAptaH|"},{"book":"mathiH","chapter":"8","verse":"11","text":"anyaccAhaM yuSmAn vadAmi, bahavaH pUrvvasyAH pazcimAyAzca diza Agatya ibrAhImA ishAkA yAkUbA ca sAkam militvA samupavekSyanti;"},{"book":"mathiH","chapter":"8","verse":"12","text":"kintu yatra sthAne rodanadantagharSaNe bhavatastasmin bahirbhUtatamisre rAjyasya santAnA nikSesyante|"},{"book":"mathiH","chapter":"8","verse":"13","text":"tataH paraM yIzustaM zatasenApatiM jagAda, yAhi, tava pratItyanusArato maGgalaM bhUyAt; tadA tasminneva daNDe tadIyadAso nirAmayo babhUva|"},{"book":"mathiH","chapter":"8","verse":"14","text":"anantaraM yIzuH pitarasya gehamupasthAya jvareNa pIDitAM zayanIyasthitAM tasya zvazrUM vIkSAJcakre|"},{"book":"mathiH","chapter":"8","verse":"15","text":"tatastena tasyAH karasya spRSTatavAt jvarastAM tatyAja, tadA sA samutthAya tAn siSeve|"},{"book":"mathiH","chapter":"8","verse":"16","text":"anantaraM sandhyAyAM satyAM bahuzo bhUtagrastamanujAn tasya samIpam AninyuH sa ca vAkyena bhUtAn tyAjayAmAsa, sarvvaprakArapIDitajanAMzca nirAmayAn cakAra;"},{"book":"mathiH","chapter":"8","verse":"17","text":"tasmAt, sarvvA durbbalatAsmAkaM tenaiva paridhAritA| asmAkaM sakalaM vyAdhiM saeva saMgRhItavAn| yadetadvacanaM yizayiyabhaviSyadvAdinoktamAsIt, tattadA saphalamabhavat|"},{"book":"mathiH","chapter":"8","verse":"18","text":"anantaraM yIzuzcaturdikSu jananivahaM vilokya taTinyAH pAraM yAtuM ziSyAn Adideza|"},{"book":"mathiH","chapter":"8","verse":"19","text":"tadAnIm eka upAdhyAya Agatya kathitavAn, he guro, bhavAn yatra yAsyati tatrAhamapi bhavataH pazcAd yAsyAmi|"},{"book":"mathiH","chapter":"8","verse":"20","text":"tato yIzu rjagAda, kroSTuH sthAtuM sthAnaM vidyate, vihAyaso vihaGgamAnAM nIDAni ca santi; kintu manuSyaputrasya ziraH sthApayituM sthAnaM na vidyate|"},{"book":"mathiH","chapter":"8","verse":"21","text":"anantaram apara ekaH ziSyastaM babhASe, he prabho, prathamato mama pitaraM zmazAne nidhAtuM gamanArthaM mAm anumanyasva|"},{"book":"mathiH","chapter":"8","verse":"22","text":"tato yIzuruktavAn mRtA mRtAn zmazAne nidadhatu, tvaM mama pazcAd Agaccha|"},{"book":"mathiH","chapter":"8","verse":"23","text":"anantaraM tasmin nAvamArUDhe tasya ziSyAstatpazcAt jagmuH|"},{"book":"mathiH","chapter":"8","verse":"24","text":"pazcAt sAgarasya madhyaM teSu gateSu tAdRzaH prabalo jhaJbhzanila udatiSThat, yena mahAtaraGga utthAya taraNiM chAditavAn, kintu sa nidrita AsIt|"},{"book":"mathiH","chapter":"8","verse":"25","text":"tadA ziSyA Agatya tasya nidrAbhaGgaM kRtvA kathayAmAsuH, he prabho, vayaM mriyAmahe, bhavAn asmAkaM prANAn rakSatu|"},{"book":"mathiH","chapter":"8","verse":"26","text":"tadA sa tAn uktavAn, he alpavizvAsino yUyaM kuto vibhItha? tataH sa utthAya vAtaM sAgaraJca tarjayAmAsa, tato nirvvAtamabhavat|"},{"book":"mathiH","chapter":"8","verse":"27","text":"aparaM manujA vismayaM vilokya kathayAmAsuH, aho vAtasaritpatI asya kimAjJAgrAhiNau? kIdRzo'yaM mAnavaH|"},{"book":"mathiH","chapter":"8","verse":"28","text":"anantaraM sa pAraM gatvA giderIyadezam upasthitavAn; tadA dvau bhUtagrastamanujau zmazAnasthAnAd bahi rbhUtvA taM sAkSAt kRtavantau, tAvetAdRzau pracaNDAvAstAM yat tena sthAnena kopi yAtuM nAzaknot|"},{"book":"mathiH","chapter":"8","verse":"29","text":"tAvucaiH kathayAmAsatuH, he Izvarasya sUno yIzo, tvayA sAkam AvayoH kaH sambandhaH? nirUpitakAlAt prAgeva kimAvAbhyAM yAtanAM dAtum atrAgatosi?"},{"book":"mathiH","chapter":"8","verse":"30","text":"tadAnIM tAbhyAM kiJcid dUre varAhANAm eko mahAvrajo'carat|"},{"book":"mathiH","chapter":"8","verse":"31","text":"tato bhUtau tau tasyAntike vinIya kathayAmAsatuH, yadyAvAM tyAjayasi, tarhi varAhANAM madhyevrajam AvAM preraya|"},{"book":"mathiH","chapter":"8","verse":"32","text":"tadA yIzuravadat yAtaM, anantaraM tau yadA manujau vihAya varAhAn Azritavantau, tadA te sarvve varAhA uccasthAnAt mahAjavena dhAvantaH sAgarIyatoye majjanto mamruH|"},{"book":"mathiH","chapter":"8","verse":"33","text":"tato varAharakSakAH palAyamAnA madhyenagaraM tau bhUtagrastau prati yadyad aghaTata, tAH sarvvavArttA avadan|"},{"book":"mathiH","chapter":"8","verse":"34","text":"tato nAgarikAH sarvve manujA yIzuM sAkSAt karttuM bahirAyAtAH taJca vilokya prArthayAJcakrire bhavAn asmAkaM sImAto yAtu|"}]}