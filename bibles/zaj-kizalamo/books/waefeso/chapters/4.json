{"data":[{"book":"WAEFESO","chapter":"4","verse":"1","text":"Nie nili mfungigwa sama ya Mndewa, avo, nowayalalila mkale ukazi ulondigwa na lukemo lwenu lumkemigwe."},{"book":"WAEFESO","chapter":"4","verse":"2","text":"Mazua gose sambimuitope na muwe wanhu waholile, mwazaganye, na kuinogela wenyego kwa wenyego."},{"book":"WAEFESO","chapter":"4","verse":"3","text":"Tendeni vija vumdaha kuutenda uhamoja wenu wa Muloho wa Mulungu ugendelele mkuifunga na tindiwalo."},{"book":"WAEFESO","chapter":"4","verse":"4","text":"Hana lukuli lumwe na Loho imwe wa Mulungu, kamba vija vumkemigwe na Mulungu mditamanilo dimwe da lukemo lwenu Mulungu luyawakemele."},{"book":"WAEFESO","chapter":"4","verse":"5","text":"Hana Mndewa imwe yeiyeka, nhamanila imwe, ubatizo umwe,"},{"book":"WAEFESO","chapter":"4","verse":"6","text":"Mulungu imwe na Tata wa wanhu wose, ayo yali uchana ya vinhu vose na kubitila vinhu vose na mgati ya vose."},{"book":"WAEFESO","chapter":"4","verse":"7","text":"Ila kila munhu mmwanza wetu kabokela nhunza kisinyo kamba Kilisto viyamgwelele."},{"book":"WAEFESO","chapter":"4","verse":"8","text":"Kamba Nyandiko Zing'alile vuzilonga,"},{"book":"WAEFESO","chapter":"4","verse":"9","text":"Vija viilongwa, “Kilisto kakwela uchana,” nhegulo yake choni? Nhegulo yake tanhu Kilisto kahumuluka mbaka hasi ng'hani muisi."},{"book":"WAEFESO","chapter":"4","verse":"10","text":"Heyo yahumuluke iyo iija yakwelile uchana ya ulanga wose giladi yavimemeze vinhu vose."},{"book":"WAEFESO","chapter":"4","verse":"11","text":"Zino zizo nhunza Kilisto ziyawagwelele wanhu wamtogole heyo. Wanhu wayagwe kawasagula kuwa watumigwa wa Kilisto, na wayagwe kuwa wahokozi, na wayagwe kuwa wapeta Usenga Unogile, na wayagwe kuwa wachunga na wayagwe kuwa wakulufunzi wa Usenga wa Mulungu."},{"book":"WAEFESO","chapter":"4","verse":"12","text":"Katenda vino giladi yawatande wanhu wa Mulungu sama ya sang'hano yake, giladi lukuli lwa Kilisto luzengigwe,"},{"book":"WAEFESO","chapter":"4","verse":"13","text":"mbaka na tweye tose vondatuuvikile uhamoja wa nhamanila na kuwa na ilimu ya Mwana wa Mulungu, na kuwa wanhu wakangale, na kuleka kuhungula hanhu kamba viyali Kilisto."},{"book":"WAEFESO","chapter":"4","verse":"14","text":"Avo hatuwa tena kamba wana wadodo, tukunhizwa kuno na kuno na kuhembeluswa na kila beho da mafundo, ubala wa wanhu muuzenzeleganye, na mmbuli zao za uvwizi."},{"book":"WAEFESO","chapter":"4","verse":"15","text":"Ila mkulonga ikweli mdinoge, tokula mzimbuli zose na kuvikila kuwa kamba Kilisto, ayo yali ditwi da wanhu wamtogole heyo."},{"book":"WAEFESO","chapter":"4","verse":"16","text":"Kolutenda lukuli lose lukiilumbe na kuigoga hamoja na vipindi vose viyagwe. Kila kipindi kihasang'hanika vinogile, cholutenda lukuli lukule na kuizenga lwenyego mdinoge."},{"book":"WAEFESO","chapter":"4","verse":"17","text":"Avo nowalongela na kuwagong'ondeza mditwaga da Mndewa, sambimkale ukazi kamba vowokala Wamhazi, mkuwinza ngelegeza zao zihile."},{"book":"WAEFESO","chapter":"4","verse":"18","text":"Nzonzi zao zigeligwa ziza, na wekigwa kutali na ugima wa Mulungu sama ya ubozi uli mgati yao na udala wa mioyo yao."},{"book":"WAEFESO","chapter":"4","verse":"19","text":"Wanhu walibule kinyala, wekiingiza wenyego mzimbuli zihile na kutenda vinhu vose vihile bila kudumba."},{"book":"WAEFESO","chapter":"4","verse":"20","text":"Ila hivo sio vumuifunzile mmbuli ya Kilisto!"},{"book":"WAEFESO","chapter":"4","verse":"21","text":"Muhulika mbuli za Yesu, na mfundizwa kweli kulawa kumwake."},{"book":"WAEFESO","chapter":"4","verse":"22","text":"Avo ulekeni unhu wenu wa umwaka awo umemile vilozo, na ulekeni ukazi wenu wa umwaka awo uwabanange mweye mkuwengiza muuvwizi na sulukila ya ugoni."},{"book":"WAEFESO","chapter":"4","verse":"23","text":"Mtendigwe wa sambi mngelegeza za nzonzi zenu,"},{"book":"WAEFESO","chapter":"4","verse":"24","text":"na muuvale unhu wa sambi, ulumbigwe na kuwa kamba Mulungu, unhu wa kweli, ulibule uzenzeleganye na ung'alile."},{"book":"WAEFESO","chapter":"4","verse":"25","text":"Avo, kila munhu mmwanza wenu yaleke uvwizi na yalonge kweli ha miyage, kwavija tweye tose twa vipindi va lukuli lumwe."},{"book":"WAEFESO","chapter":"4","verse":"26","text":"Kamba muhawa na lusango, sambimtende vilozo. Zua sambidiswe kuno mng'hali na lusango."},{"book":"WAEFESO","chapter":"4","verse":"27","text":"Sambimumgwelele Mwenembago nafasi."},{"book":"WAEFESO","chapter":"4","verse":"28","text":"Awo wose wokwiba waleke ubavi wao, ila wasang'hanike ng'hani na makono gao wenyego, giladi wapate kinhu cha kumgwaa mkumbulu."},{"book":"WAEFESO","chapter":"4","verse":"29","text":"Milomo yenu sambiilave mbuli zihile, ila mbuli zinogile sama ya kuwazenga wanhu wayagwe mnhamanila, kulingana na vija vowolonda, giladi waja wotegeleza wagangamizwe."},{"book":"WAEFESO","chapter":"4","verse":"30","text":"Sambimumgele giogio Loho wa Mulungu, kwavija Loho ija iyo utango wa Mulungu wikigwe kumwenu kulagusa kamba mweye mwa wanhu zake mbaka zua dija Mulungu vondayawakombole."},{"book":"WAEFESO","chapter":"4","verse":"31","text":"Segezeni usungu wose, lusango lose, nyangi zose, na kuilonga vihile kose, hamoja na kuilondela gehile."},{"book":"WAEFESO","chapter":"4","verse":"32","text":"Muwe na mioyo inogile na kwiyonela bazi wenyego kwa wenyego, na kila munhu yamgele kumgongo miyage kamba vija Mulungu viyawagelile mweye kumgongo kubitila Kilisto."}]}