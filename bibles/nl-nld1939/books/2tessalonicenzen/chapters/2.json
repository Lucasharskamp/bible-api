{"data":[{"book":"2 Tessalonicenzen","chapter":"2","verse":"1","text":"Broeders, met betrekking tot de wederkomst van onzen Heer Jesus Christus en onze vereniging met Hem, verzoeken we u,"},{"book":"2 Tessalonicenzen","chapter":"2","verse":"2","text":"niet zo gemakkelijk uw bezinning te verliezen, en u niet van streek te laten brengen door een geestesuiting, door een woord of door een brief, die van ons heet te komen: alsof de Dag des Heren aanstaande is."},{"book":"2 Tessalonicenzen","chapter":"2","verse":"3","text":"Laat niemand u misleiden, hoe dan ook. Want voordat de afval heeft plaats gehad, en de Man der goddeloosheid is verschenen, het kind der verdoeming,"},{"book":"2 Tessalonicenzen","chapter":"2","verse":"4","text":"de tegenstander die zich verheft tegen al wat God of heilig heet, zodat hij zich neerzet in Gods tempel en zich aanstelt als Godâ€¦komt de Dag des Heren niet."},{"book":"2 Tessalonicenzen","chapter":"2","verse":"5","text":"Herinnert gij u niet, dat ik u dit gezegd heb, toen ik nog bij u was?"},{"book":"2 Tessalonicenzen","chapter":"2","verse":"6","text":"En nu weet gij, wat hem tegenhoudt, zodat hij eerst te zijner tijd zich openbaren zal."},{"book":"2 Tessalonicenzen","chapter":"2","verse":"7","text":"Zeker, het mysterie der ongerechtigheid is reeds aan het werk; maar er is er nog een, die het tegenhoudt. Eerst als deze verdwenen zal zijn,"},{"book":"2 Tessalonicenzen","chapter":"2","verse":"8","text":"dan zal de Goddeloze verschijnen, dien de Heer Jesus zal vernietigen door de adem van zijn mond, en verlammen door de glans van zijn komst;"},{"book":"2 Tessalonicenzen","chapter":"2","verse":"9","text":"zijn verschijning zal geschieden als een werk van den Satan, met allerlei valse kracht, tekenen en wonderen,"},{"book":"2 Tessalonicenzen","chapter":"2","verse":"10","text":"en met allerlei misdadige misleiding voor hen, die ten verderve gaan, omdat ze de liefde voor de waarheid niet hebben aangekweekt tot hun redding."},{"book":"2 Tessalonicenzen","chapter":"2","verse":"11","text":"En daarom zendt God hun een kracht ter misleiding, waardoor ze de leugen geloven;"},{"book":"2 Tessalonicenzen","chapter":"2","verse":"12","text":"opdat allen zouden veroordeeld worden, die de waarheid niet hebben geloofd, maar behagen hadden in de ongerechtigheid."},{"book":"2 Tessalonicenzen","chapter":"2","verse":"13","text":"Maar wij, wij moeten God altijd danken voor u, broeders, geliefd door den Heer, omdat God van de aanvang af door heiliging des Geestes en geloof aan de waarheid u ter zaligheid heeft uitverkoren,"},{"book":"2 Tessalonicenzen","chapter":"2","verse":"14","text":"en ook door ons Evangelie u heeft geroepen, om de heerlijkheid te verwerven van Jesus Christus onzen Heer."},{"book":"2 Tessalonicenzen","chapter":"2","verse":"15","text":"Daarom broeders, staat pal, en houdt vast aan de overleveringen, die gij geleerd hebt door ons woord of ons schrijven."},{"book":"2 Tessalonicenzen","chapter":"2","verse":"16","text":"Onze Heer Jesus Christus zelf en God onze Vader, die ons heeft liefgehad, en door zijn genade eeuwige troost en goede hoop heeft geschonken,"},{"book":"2 Tessalonicenzen","chapter":"2","verse":"17","text":"Hij trooste uw harten en make ze sterk in ieder goed werk en goed woord."}]}