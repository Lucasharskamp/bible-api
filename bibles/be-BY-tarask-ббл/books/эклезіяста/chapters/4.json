{"data":[{"book":"ЭКЛЕЗІЯСТА","chapter":"4","verse":"1","text":"І прыгледзеўся зноў я, і ўгледзеў уціскі ўсялякія, што пад сонцам здараюцца: і вось сьлёзы прыгнечаных, а суцешніка ў іх няма; і ў руцэ ў прыгнятальнікаў іхніх - сіла, а суцешніка ў іх няма."},{"book":"ЭКЛЕЗІЯСТА","chapter":"4","verse":"2","text":"І прызнаў я шчасьлівымі мёртвых, якія памерлі даўно, больш, чым жывых, што дагэтуль жывуць;"},{"book":"ЭКЛЕЗІЯСТА","chapter":"4","verse":"3","text":"а шчасьлівейшы той за абодвух, хто яшчэ не радзіўся, хто ня бачыў яшчэ ліхадзействаў, якія пад сонцам вядуцца."},{"book":"ЭКЛЕЗІЯСТА","chapter":"4","verse":"4","text":"І зноў я пабачыў, што ўсякая праца і посьпех усякі ў справах узаемную зайздрасьць паміж людзьмі спрычыняюць. І гэта - марнасьць і пагоня за ветрам!"},{"book":"ЭКЛЕЗІЯСТА","chapter":"4","verse":"5","text":"Неразумны сядзіць, склаўшы рукі свае, і жарэ сваё цела."},{"book":"ЭКЛЕЗІЯСТА","chapter":"4","verse":"6","text":"Лепей жменя спакою за поўныя прыгаршчы клопату і пагоню за ветрам."},{"book":"ЭКЛЕЗІЯСТА","chapter":"4","verse":"7","text":"І зірнуў я, і зноў убачыў марнасьць пад сонцам:"},{"book":"ЭКЛЕЗІЯСТА","chapter":"4","verse":"8","text":"самотнік, і ня мае нікога ён іншага: ні сына, ні брата няма ў яго; і ня мае канца ён турботам сваім, і не насыціцца вока яго багацьцем. «На каго ж я працую, і даброцяў душу сваю пазбаўляю?» І гэта - марнасьць і прапалая справа!"},{"book":"ЭКЛЕЗІЯСТА","chapter":"4","verse":"9","text":"Дваім лепей, чым аднаму, бо ёсьць ім добрая дзяка за іхнюю працу."},{"book":"ЭКЛЕЗІЯСТА","chapter":"4","verse":"10","text":"Бо, як адзін упадзе, падыме другі свайго сябра! Але гора таму, хто адзін упадзе, а другога няма, хто падняў бы яго."},{"book":"ЭКЛЕЗІЯСТА","chapter":"4","verse":"11","text":"Гэтак сама, як двое ляжаць, дык ім цёпла; а дзе аднаму прыгрэцца?"},{"book":"ЭКЛЕЗІЯСТА","chapter":"4","verse":"12","text":"І калі б хто напаў на другога, дык выстаяць двое супраць таго. І нітка, ссуканая з трох, ня скора парвецца."},{"book":"ЭКЛЕЗІЯСТА","chapter":"4","verse":"13","text":"Лепей бедны, ды разумны хлапчына, чым стары, ды неразумны цар, які рады ня слухае."},{"book":"ЭКЛЕЗІЯСТА","chapter":"4","verse":"14","text":"Бо той зь вязьніцы выйдзе на царства, хто нарадзіўся ў царстве сваім бедным."},{"book":"ЭКЛЕЗІЯСТА","chapter":"4","verse":"15","text":"Бачыў я ўсіх жывых, што ходзяць пад сонцам, з гэтым другім юнком, які зойме месца таго."},{"book":"ЭКЛЕЗІЯСТА","chapter":"4","verse":"16","text":"Ня было ліку ўсяму люду, які быў перад ім, хоць і наступныя радасьці ў ім ня мецьмуць. І гэта - марнасьць і пагоня за ветрам!"},{"book":"ЭКЛЕЗІЯСТА","chapter":"4","verse":"17","text":"Сачы за нагою тваёю, калі ідзеш у дом Божы, і будзь гатовы больш слухаць, чым ахвяры прыносіць; ня думаюць бо яны, што благое ўчыняюць."}]}