{"data":[{"book":"تثنیه","chapter":"34","verse":"1","text":"آنگاه موسی از دشتهای موآب به قلهٔ پیسگاه در کوه نبو، که در مقابل اریحاست رفت و خداوند تمامی سرزمین موعود را به او نشان داد: از جلعاد تا دان،"},{"book":"تثنیه","chapter":"34","verse":"2","text":"تمام زمین قبیلهٔ نفتالی، زمینهای قبایل افرایم و منسی، زمین قبیلهٔ یهودا تا دریای مدیترانه،"},{"book":"تثنیه","chapter":"34","verse":"3","text":"صحرای نگب و تمام ناحیهٔ درهٔ اریحا (شهر نخلستان) تا صوغر."},{"book":"تثنیه","chapter":"34","verse":"4","text":"خداوند به موسی فرمود: «این است سرزمینی که من با سوگند به ابراهیم و اسحاق و یعقوب وعده دادم که به فرزندانشان بدهم. اکنون به تو اجازه دادم آن را ببینی، ولی پایت را در آنجا نخواهی گذاشت.»"},{"book":"تثنیه","chapter":"34","verse":"5","text":"بنابراین موسی، خدمتگزار خداوند، چنانکه خداوند گفته بود در سرزمین موآب درگذشت."},{"book":"تثنیه","chapter":"34","verse":"6","text":"خداوند او را در دره‌ای نزدیک بیت‌فغور در سرزمین موآب دفن نمود، ولی تا به امروز هیچ‌کس مکان دفن او را نمی‌داند."},{"book":"تثنیه","chapter":"34","verse":"7","text":"موسی هنگام مرگ صد و بیست سال داشت، با وجود این هنوز نیرومند بود و چشمانش به خوبی می‌دید."},{"book":"تثنیه","chapter":"34","verse":"8","text":"قوم اسرائیل سی روز در دشتهای موآب برای او عزاداری کردند."},{"book":"تثنیه","chapter":"34","verse":"9","text":"یوشع (پسر نون) پر از روح حکمت بود، زیرا موسی دستهای خود را بر او نهاده بود. بنابراین مردم اسرائیل از او اطاعت می‌کردند و دستورهایی را که خداوند به موسی داده بود پیروی می‌نمودند."},{"book":"تثنیه","chapter":"34","verse":"10","text":"در اسرائیل پیامبری مانند موسی نبوده است که خداوند با او رو در رو صحبت کرده باشد."},{"book":"تثنیه","chapter":"34","verse":"11","text":"موسی به فرمان خداوند، معجزات عظیمی در حضور فرعون مصر، درباریانش و تمام قوم او انجام داد."},{"book":"تثنیه","chapter":"34","verse":"12","text":"هیچ‌کس تا به حال نتوانسته است قدرت و معجزات شگفت‌انگیزی را که موسی در حضور قوم اسرائیل نشان داد، ظاهر سازد."}]}