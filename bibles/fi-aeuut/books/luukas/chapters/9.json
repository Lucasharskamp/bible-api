{"data":[{"book":"Luukas","chapter":"9","verse":"1","text":"Jeesus pyysi eräänä päivänä kaksitoista oppilastaan luokseen ja antoi heille vallan ajaa ihmisistä pahoja henkiä ja parantaa kaikkia sairauksia."},{"book":"Luukas","chapter":"9","verse":"2","text":"Hän lähetti heidät kertomaan kaikille Jumalan valtakunnan tulosta ja parantamaan sairaita."},{"book":"Luukas","chapter":"9","verse":"3","text":"»Älkää ottako mukaanne matkasauvaa, laukkua, ruokaa tai rahaa», hän neuvoi. »Älkää myöskään ottako kahta takkia."},{"book":"Luukas","chapter":"9","verse":"4","text":"Majailkaa kussakin kylässä vain yhdessä talossa."},{"book":"Luukas","chapter":"9","verse":"5","text":"Jos jonkin kaupungin asukkaat eivät halua kuunnella teitä, lähtekää sieltä ja karistakaa pölyt jaloistanne osoituksena Jumalan vihasta.»9:5 Sananmukaisesti: »todistuksena heitä vastaan»."},{"book":"Luukas","chapter":"9","verse":"6","text":"He alkoivat kiertää kylissä, kertoa hyvää uutista ja parantaa sairaita."},{"book":"Luukas","chapter":"9","verse":"7","text":"Galilean hallitsija Herodes ei tiennyt mitä ajatella, kun tiedot Jeesuksen tekemistä ihmeistä kantautuivat hänen korviinsa. Jotkut sanoivat: »Johannes Kastaja on herännyt henkiin»,"},{"book":"Luukas","chapter":"9","verse":"8","text":"ja jotkut muut väittivät: »Elia on tullut takaisin tai joku toinen vanhan ajan profeetta noussut haudasta.» Tällaiset huhut kiertelivät koko maassa."},{"book":"Luukas","chapter":"9","verse":"9","text":"»Minähän annoin tappaa Johanneksen», Herodes sanoi. »Kuka oikein on tämä mies, josta kuulen kummallisia huhuja?» Hän yritti päästä näkemään Jeesusta."},{"book":"Luukas","chapter":"9","verse":"10","text":"Kun apostolit olivat palanneet kierrokseltaan Jeesuksen luo ja kertoneet, mitä olivat tehneet, he vetäytyivät kaikessa hiljaisuudessa Beetsaidan kaupunkiin."},{"book":"Luukas","chapter":"9","verse":"11","text":"Mutta väkijoukot huomasivat sen ja lähtivät perässä. Jeesus otti ihmiset vastaan, puhui heille taas Jumalan valtakunnasta ja paransi sairaat."},{"book":"Luukas","chapter":"9","verse":"12","text":"Illan suussa Jeesuksen kaksitoista oppilasta tulivat hänen luokseen ja pyysivät, että hän lähettäisi ihmiset lähiseudun kyliin ja maataloihin syömään ja yöpymään. »Eihän tässä asumattomassa maankolkassa mistään ruokaa saa», he sanoivat."},{"book":"Luukas","chapter":"9","verse":"13","text":"Mutta Jeesus vastasi: »Antakaa te heille syötävää!»"},{"book":"Luukas","chapter":"9","verse":"14","text":"Paikalla oli noin viisituhatta miestä."},{"book":"Luukas","chapter":"9","verse":"15","text":"Oppilaat tekivät niin."},{"book":"Luukas","chapter":"9","verse":"16","text":"Jeesus otti ne viisi leipää ja kaksi kalaa, katsoi taivaalle ja siunasi ne. Sitten hän mursi leivistä ja kaloista oppilailleen paloja, joita nämä jakoivat ihmisille."},{"book":"Luukas","chapter":"9","verse":"17","text":"Jokainen söi tarpeekseen, ja lopuksi kerättiin vielä kaksitoista täyttä korillista tähteitä."},{"book":"Luukas","chapter":"9","verse":"18","text":"Jeesus tuli eräänä päivänä oppilaidensa luo rukoiltuaan lähistöllä yksinään ja kysyi: »Kuka minä ihmisten mielestä olen?»"},{"book":"Luukas","chapter":"9","verse":"19","text":"»Johannes Kastaja tai Elia tai joku entisajan profeetta, joka on herännyt kuolleista», he vastasivat."},{"book":"Luukas","chapter":"9","verse":"20","text":"Sitten hän kysyi: »Kuka minä sitten teidän mielestänne olen?»"},{"book":"Luukas","chapter":"9","verse":"21","text":"Jeesus pyysi vakavasti, että he eivät kertoisi sitä kenellekään."},{"book":"Luukas","chapter":"9","verse":"22","text":"»Minun9:22 Sananmukaisesti: »Ihmisen Pojan». on kärsittävä paljon», hän sanoi. »Juutalaisten johtajat – kansan vanhimmat, ylipapit ja lainopettajat – torjuvat minut, ja sitten minut surmataan, mutta kolme päivää myöhemmin virkoan jälleen eloon.»"},{"book":"Luukas","chapter":"9","verse":"23","text":"Hän sanoi kaikille: »Jokaisen, joka haluaa seurata minua, on luovuttava omista mieliteoistaan ja mukavuudestaan, otettava joka päivä ristinsä ja pysyttävä lähelläni."},{"book":"Luukas","chapter":"9","verse":"24","text":"Jokainen, joka menettää minun tähteni elämänsä, pelastaa sen, mutta joka pitää elämästään kiinni, kadottaa sen."},{"book":"Luukas","chapter":"9","verse":"25","text":"Mitä hyötyä siitä on, jos ihminen voittaa omakseen vaikka koko maailman, mutta samalla tuhoaa itsensä?"},{"book":"Luukas","chapter":"9","verse":"26","text":"Kun kerran palaan9:26 Sananmukaisesti: »Ihmisen Poika tulee». kirkkaudessani ja Isäni ja pyhien enkelien kirkkaudessa, häpeän jokaista, joka nyt häpeää minua ja sanojani."},{"book":"Luukas","chapter":"9","verse":"27","text":"Tosiasia on, että jotkut teistä tässä seisovista eivät kuole, ennen kuin näkevät Jumalan valtakunnan.»"},{"book":"Luukas","chapter":"9","verse":"28","text":"Kahdeksan päivää myöhemmin Jeesus lähti Pietarin, Jaakobin ja Johanneksen kanssa vuorelle rukoilemaan."},{"book":"Luukas","chapter":"9","verse":"29","text":"Kun hän rukoili, hänen kasvonsa alkoivat säteillä9:29 Sananmukaisesti: »muuttuivat». ja vaatteensa tulivat häikäisevän valkoisiksi."},{"book":"Luukas","chapter":"9","verse":"30","text":"Hänen viereensä ilmestyi kaksi miestä, Mooses ja Elia, jotka rupesivat keskustelemaan hänen kanssaan."},{"book":"Luukas","chapter":"9","verse":"31","text":"Hekin säteilivät kirkkautta. Miehet puhuivat Jeesuksen kuolemasta, joka tapahtuisi Jerusalemissa Jumalan suunnitelman mukaan."},{"book":"Luukas","chapter":"9","verse":"32","text":"Pietari ja toiset kaksi olivat väsyneinä nukahtaneet. Nyt he säpsähtivät hereille ja näkivät Jeesuksen kaikessa loistossaan ja hänen vierellään seisovat miehet."},{"book":"Luukas","chapter":"9","verse":"33","text":"Kun Mooses ja Elia olivat lähdössä, tokaisi hämmentynyt Pietari tajuamatta oikein mitä sanoi: »Opettaja, tämä on ihmeellistä! Rakennetaan tänne kolme majaa: yksi sinulle, yksi Moosekselle ja yksi Elialle!»"},{"book":"Luukas","chapter":"9","verse":"34","text":"Hän ei ollut vielä lopettanut lausetta, kun heidän yläpuolelleen muodostui kirkas pilvi. Kun se peitti heidät sisäänsä, he olivat kauhuissaan,"},{"book":"Luukas","chapter":"9","verse":"35","text":"mutta pilvestä kuuluikin ääni: »Tämä on minun Poikani, jonka olen valinnut – kuunnelkaa häntä.»"},{"book":"Luukas","chapter":"9","verse":"36","text":"Äänen vaietessa oppilaat eivät nähneet paikalla enää muita kuin Jeesuksen. Vasta paljon myöhemmin he kertoivat tapahtumasta muille."},{"book":"Luukas","chapter":"9","verse":"37","text":"Suunnaton ihmispaljous oli heitä vastassa, kun he seuraavana päivänä laskeutuivat vuorelta."},{"book":"Luukas","chapter":"9","verse":"38","text":"Eräs mies huusi väkijoukon keskeltä: »Opettaja, täällä on ainoa poikani."},{"book":"Luukas","chapter":"9","verse":"39","text":"Paha henki hyökkää usein hänen kimppuunsa, niin että hän alkaa kirkua, häntä kouristaa ja vaahtoa valuu hänen suustaan. Se toistuu vähän väliä."},{"book":"Luukas","chapter":"9","verse":"40","text":"Olen pyytänyt oppilaitasi ajamaan hengen pois, mutta he eivät pystyneet siihen.»"},{"book":"Luukas","chapter":"9","verse":"41","text":"»Voi teitä jäykkäniskaisia ja epäuskoisia ihmisiä», Jeesus sanoi oppilailleen9:41 Sisältyy ajatukseen.. »Miten kauan minun on kestettävä teitä? Tuo poika tänne!»"},{"book":"Luukas","chapter":"9","verse":"42","text":"Kun poika oli tulossa, demoni iski hänet maahan, ja häntä alkoi pahasti kouristaa. Mutta Jeesus käski demonia lähtemään, paransi pojan ja ohjasi hänet takaisin isänsä luo."},{"book":"Luukas","chapter":"9","verse":"43","text":"Pelko ja kunnioitus valtasi ihmiset, kun he näkivät tämän osoituksen Jumalan voimasta."},{"book":"Luukas","chapter":"9","verse":"44","text":"»Kuulkaa, mitä minä sanon, ja painakaa mieleenne: ihmiset pettävät minut, Ihmisen Pojan.»"},{"book":"Luukas","chapter":"9","verse":"45","text":"Mutta oppilaat eivät tajunneet, mitä hän tarkoitti, eivätkä uskaltaneet kysyä häneltä."},{"book":"Luukas","chapter":"9","verse":"46","text":"He alkoivat väitellä, kuka heistä oli suurin."},{"book":"Luukas","chapter":"9","verse":"47","text":"Jeesus tiesi, mitä he ajattelivat, talutti pienen lapsen heidän viereensä"},{"book":"Luukas","chapter":"9","verse":"48","text":"ja sanoi: »Joka ottaa huolehtiakseen tällaisesta pienestä lapsesta, ottaa vastaan minut. Ja jokainen, joka avaa sydämensä minulle, avaa sen myös Jumalalle, joka lähetti minut. Suuruutenne mitataan sillä, miten pidätte huolta toisista.»"},{"book":"Luukas","chapter":"9","verse":"49","text":"Sitten Johannes, yksi oppilaista, tuli sanomaan hänelle: »Opettaja, näimme jonkun ajavan sinun nimessäsi ulos pahoja henkiä ja kielsimme häntä, koska hän ei kuulu meidän ryhmäämme.»"},{"book":"Luukas","chapter":"9","verse":"50","text":"Jeesus sanoi: »Sitä teidän ei olisi tarvinnut tehdä. Jos joku ei ole teitä vastaan, hän on puolellanne.»"},{"book":"Luukas","chapter":"9","verse":"51","text":"Kun Jeesuksen taivaaseen palaamisen aika lähestyi, hän alkoi määrätietoisesti suunnata kulkuaan Jerusalemiin päin."},{"book":"Luukas","chapter":"9","verse":"52","text":"Eräänä päivänä hän lähetti miehiä edellään varaamaan heille majapaikkaa samarialaisesta kylästä."},{"book":"Luukas","chapter":"9","verse":"53","text":"Miehet käännytettiin takaisin. Kyläläiset eivät halunneet olla missään tekemisissä heidän kanssaan, koska he olivat menossa Jerusalemiin.9:53 Tyypillistä syrjintää (vrt. Joh. 4:9): juutalaiset nimittivät samarialaisia »puoliverisiksi», ja nämä tietysti sen vuoksi vihasivat juutalaisia."},{"book":"Luukas","chapter":"9","verse":"54","text":"Kun tieto tapahtuneesta tuli oppilaiden korviin, Jaakob ja Johannes sanoivat Jeesukselle: »Opettaja, käskemmekö tulen iskeä taivaasta alas ja polttaa heidät poroksi?»"},{"book":"Luukas","chapter":"9","verse":"55","text":"Jeesus moitti heitä tästä,9:55 Nuorimmissa käsikirjoituksissa jakeisiin 55 ja 56 on lisätty: »Ja Jeesus sanoi: ’Ettekö huomaa sydämenne tilaa? Eihän Ihmisen Poika ole tullut tuhoamaan ihmiselämää, vaan pelastamaan ihmisiä.’»"},{"book":"Luukas","chapter":"9","verse":"56","text":"ja he jatkoivat matkaansa toiseen kylään."},{"book":"Luukas","chapter":"9","verse":"57","text":"Heidän kulkiessaan tuli joku sanomaan Jeesukselle: »Haluan seurata sinua mihin tahansa.»"},{"book":"Luukas","chapter":"9","verse":"58","text":"Mutta Jeesus vastasi: »Muista, ettei minulle ole paikkaa, mihin painaisin pääni. Ketuilla on luolat ja linnuilla pesät, mutta minulla, joka olen tullut taivaasta9:58 Sananmukaisesti: »Ihmisen Pojalla»., ei ole kotia maan päällä.»"},{"book":"Luukas","chapter":"9","verse":"59","text":"Eräälle miehelle Jeesus sanoi: »Tule minun oppilaakseni.» Mies vastasi: »Minun pitäisi ensin hoitaa eräs tärkeä asia.»"},{"book":"Luukas","chapter":"9","verse":"60","text":"Jeesus sanoi: »Anna niiden, joilla ei ole ikuista elämää, murehtia tämän maailman asioista9:60 Sananmukaisesti: »anna kuolleiden haudata kuolleensa».. Sinun tehtäväsi on julistaa Jumalan valtakunnan tuloa kaikille ihmisille.»"},{"book":"Luukas","chapter":"9","verse":"61","text":"Vielä joku sanoi: »Minä tulen mukaasi, Herra, mutta saanhan ensin käydä puhumassa vanhempieni kanssa.»9:61 Sananmukaisesti: »jättää kotona hyvästit»."},{"book":"Luukas","chapter":"9","verse":"62","text":"Hänelle Jeesus vastasi: »Joka ryhtyy Jumalan valtakunnan työhön, mutta hajottaa voimansa kaikkeen muuhun, ei sovi saamaansa tehtävään.»9:62 Sananmukaisesti: »joka panee kätensä auraan ja katsoo takana oleviin, ei ole sovelias Jumalan valtakuntaan»."}]}