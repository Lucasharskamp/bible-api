{"data":[{"book":"Luuka","chapter":"18","verse":"1","text":"Jeesus rääkis neile selle loo, et julgustada neid palvetama igal ajal, et nad meelt ei heidaks."},{"book":"Luuka","chapter":"18","verse":"2","text":"„Elas kord ühes linnas kohtunik, kes ei austanud Jumalat ega hoolinud inimestest,“ selgitas Jeesus."},{"book":"Luuka","chapter":"18","verse":"3","text":"„Samas linnas elas lesknaine, kes käis ikka ja jälle kohtuniku juures, öeldes: „Mõista mulle õigust juhtumis mu vastase vastu!“"},{"book":"Luuka","chapter":"18","verse":"4","text":"Mõnda aega ei tahtnud kohtunik selles suhtes midagi ette võtta, aga viimaks ütles ta endamisi: „Kuigi ma ei austa Jumalat ega hooli inimestest,"},{"book":"Luuka","chapter":"18","verse":"5","text":"on see lesknaine nii tüütu, et ma hoolitsen selle eest, et õiglus seatakse jalule. Siis ei tüüta ta mind enam ega käi nii sageli mu juures.“"},{"book":"Luuka","chapter":"18","verse":"6","text":"Kuulake, mida otsustas üks ebaõiglane kohtunik,“ ütles Issand."},{"book":"Luuka","chapter":"18","verse":"7","text":"„Kas te ei arva, et Jumal hoolitseb, et tema valitud rahva osaks saaks õiglus, nende osaks, kes hüüavad tema poole päeval ja ööl? Kas ta laseks neil teie arvates oodata?"},{"book":"Luuka","chapter":"18","verse":"8","text":"Ei, ma ütlen teile, ta mõistaks neile õigust kiiresti. Aga kui inimese Poeg tuleb, kas ta leiab maa pealt inimesi, kes temasse usuvad?“"},{"book":"Luuka","chapter":"18","verse":"9","text":"Ta rääkis ka loo neist, kes on väga kindlad, et elavad õigesti, ning kes halvustavad teisi."},{"book":"Luuka","chapter":"18","verse":"10","text":"„Kaks meest läks templisse palvetama. Üks oli variser ja teine maksukoguja."},{"book":"Luuka","chapter":"18","verse":"11","text":"Variser seisis sirgelt ja palvetas endamisi: „Jumal, ma tänan, et ma ei ole niisugune nagu teised inimesed − petised, kurjategijad,18:11. Sõna-sõnalt „mitte õiged“. abielurikkujad või kas või samasugune nagu see maksukoguja."},{"book":"Luuka","chapter":"18","verse":"12","text":"Ma paastun kaks korda nädalas ja maksan oma sissetulekust kümnist.“"},{"book":"Luuka","chapter":"18","verse":"13","text":"Aga maksukoguja seisis eemal. Ta ei vaadanud isegi taeva poole. Selle asemel lõi ta endale vastu rindu ja palvetas: „Jumal, palun ole mulle armuline. Ma olen patune.“"},{"book":"Luuka","chapter":"18","verse":"14","text":"Ma ütlen teile, et see mees läks koju Jumala silmis õigena, mitte see teine. Sest kes ennast ise ülendab, seda alandatakse, samas aga neid, kes end alandavad, ülendatakse.“"},{"book":"Luuka","chapter":"18","verse":"15","text":"Vanemad tõid oma väikesi lapsi Jeesuse juurde, et ta neid oma puudutusega õnnistaks. Kui jüngrid toimuvat nägid, üritasid nad neid takistada."},{"book":"Luuka","chapter":"18","verse":"16","text":"Kuid Jeesus kutsus lapsed enda juurde. „Laske väikestel lastel minu juurde tulla,“ ütles ta. „Ärge takistage neid, sest Jumala riik kuulub neile, kes on nagu nemad."},{"book":"Luuka","chapter":"18","verse":"17","text":"Ma räägin teile tõtt: mitte keegi, kes ei võta Jumala riiki vastu nagu väike laps, ei saa sinna sisse.“"},{"book":"Luuka","chapter":"18","verse":"18","text":"Üks ülematest tuli Jeesuse juurde ja küsis talt: „Hea Õpetaja, mida ma pean tegema, et pärida igavene elu?“"},{"book":"Luuka","chapter":"18","verse":"19","text":"„Miks sa mind heaks nimetad?“ vastas Jeesus. „Keegi ei ole hea peale Jumala."},{"book":"Luuka","chapter":"18","verse":"20","text":"Sa tead käske: ära riku abielu, ära tapa, ära varasta, ära anna valetunnistust, austa oma isa ja ema.“18:20. Tsiteeritud 2. Moosese 20:12−16 või 5. Moosese 5:16−20."},{"book":"Luuka","chapter":"18","verse":"21","text":"„Ma olen lapsest saadik kõiki neid käske pidanud,“ vastas mees."},{"book":"Luuka","chapter":"18","verse":"22","text":"Kui Jeesus seda kuulis, ütles ta mehele: „Sul on puudu veel üks asi. Mine ja müü ära kõik, mis sul on, anna raha vaestele ja sul on varandus taevas. Siis tule ja järgi mind!“"},{"book":"Luuka","chapter":"18","verse":"23","text":"Aga kui mees seda kuulis, jäi ta väga kurvaks, sest ta oli väga jõukas."},{"book":"Luuka","chapter":"18","verse":"24","text":"Kui Jeesus nägi tema reaktsiooni, ütles ta: „Kui raske on rikastel minna Jumala riiki!"},{"book":"Luuka","chapter":"18","verse":"25","text":"Lihtsam on kaamelil nõelasilmast läbi minna kui rikkal Jumala riiki siseneda.“"},{"book":"Luuka","chapter":"18","verse":"26","text":"Need, kes kuulsid seda, imestasid: „Kes võib siis päästetud saada?“"},{"book":"Luuka","chapter":"18","verse":"27","text":"Jeesus vastas: „Mis on inimlikus mõttes võimatu, on Jumala jaoks võimalik.“"},{"book":"Luuka","chapter":"18","verse":"28","text":"Peetrus ütles: „Me jätsime kõik maha, et sulle järgneda!“"},{"book":"Luuka","chapter":"18","verse":"29","text":"„Ma räägin teile tõtt,“ ütles Jeesus neile, „igaüks, kes jätab Jumala riigi pärast maha oma kodu, naise, vennad, vanemad või lapsed,"},{"book":"Luuka","chapter":"18","verse":"30","text":"saab palju tagasi selles elus ja igavese elu tulevases maailmas.“"},{"book":"Luuka","chapter":"18","verse":"31","text":"Jeesus viis kaksteist jüngrit kõrvale ja ütles neile: „Me lähme Jeruusalemma ja kõik see, mida prohvetid inimese Poja kohta kirjutasid, läheb täide."},{"book":"Luuka","chapter":"18","verse":"32","text":"Ta antakse võõramaalaste18:32. Sõna-sõnalt „paganate“. kätte, teda mõnitatakse ja solvatakse ning tema peale sülitatakse."},{"book":"Luuka","chapter":"18","verse":"33","text":"Nad piitsutavad teda ja tapavad ta, kuid kolmandal päeval tõuseb ta surnuist üles.“"},{"book":"Luuka","chapter":"18","verse":"34","text":"Kuid nad ei saanud aru millestki, mida Jeesus neile rääkis. Tähendus oli nende eest varjatud ja nad ei mõistnud, millest ta rääkis."},{"book":"Luuka","chapter":"18","verse":"35","text":"Kui Jeesus lähenes Jeerikole, istus tee ääres kerjates üks pime mees."},{"book":"Luuka","chapter":"18","verse":"36","text":"Ta kuulis rahvast mööda minemas, seepärast küsis ta, mis toimub."},{"book":"Luuka","chapter":"18","verse":"37","text":"Talle öeldi: „Naatsareti Jeesus läheb mööda.“"},{"book":"Luuka","chapter":"18","verse":"38","text":"Mees hüüdis: „Jeesus, Taaveti poeg, halasta mu peale!“"},{"book":"Luuka","chapter":"18","verse":"39","text":"Need, kes olid rahvahulga ees, käskisid tal karjumise lõpetada ja vait jääda, kuid tema karjus üksnes valjemini: „Taaveti Poeg, halasta mu peale!“"},{"book":"Luuka","chapter":"18","verse":"40","text":"Jeesus peatus ja käskis pimeda mehe enda juurde tuua. Kui mees tuli, küsis Jeesus talt:"},{"book":"Luuka","chapter":"18","verse":"41","text":"„Mida sa tahad, et ma sinu heaks teeksin?“"},{"book":"Luuka","chapter":"18","verse":"42","text":"„Siis näe!“ ütles Jeesus talle. „Sinu usk minusse on su terveks teinud.“"},{"book":"Luuka","chapter":"18","verse":"43","text":"Silmapilkselt suutis mees näha. Ta järgnes Jeesusele ja ülistas Jumalat. Kõik sealviibijad, kes toimunut nägid, ülistasid samuti Jumalat."}]}