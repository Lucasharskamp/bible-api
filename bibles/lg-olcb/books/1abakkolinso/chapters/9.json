{"data":[{"book":"1 Abakkolinso","chapter":"9","verse":"1","text":"Ssiri wa ddembe? Ssiri mutume? Ssaalaba Yesu Mukama waffe? Si mmwe bibala by’omulimu gwange mu Mukama waffe?"},{"book":"1 Abakkolinso","chapter":"9","verse":"2","text":"Obanga ssiri mutume eri abalala, naye ndi mutume eri mmwe, kubanga mmwe kabonero k’obutume bwange mu Mukama waffe."},{"book":"1 Abakkolinso","chapter":"9","verse":"3","text":"Ekyo ky’eky’okuwoza kyange eri abo abambulirizaako."},{"book":"1 Abakkolinso","chapter":"9","verse":"4","text":"Sirina buyinza kulya na kunywa?"},{"book":"1 Abakkolinso","chapter":"9","verse":"5","text":"Singa nnewasiza omukazi, siyinza kutambula naye mu ŋŋendo zange ng’abatume abalala ne Keefa9:5 Keefa ye Peetero, ne baganda ba Mukama waffe bwe bakola?"},{"book":"1 Abakkolinso","chapter":"9","verse":"6","text":"Oba Balunabba nange, ffe ffekka ffe tusaana okwekolera?"},{"book":"1 Abakkolinso","chapter":"9","verse":"7","text":"Muserikale ki ali mu magye nga yeesasula empeera? Muntu ki eyalima ennimiro y’emizabbibu naye n’aziyizibwa okulya ku bibala byayo? Oba ani alunda ekisibo n’atanywa ku mata gaamu?"},{"book":"1 Abakkolinso","chapter":"9","verse":"8","text":"Ebyo mbyogera ku bwange ng’omuntu, etteeka nalyo si bwe ligamba?"},{"book":"1 Abakkolinso","chapter":"9","verse":"9","text":"Kubanga kyawandiikibwa mu mateeka ga Musa nti, “Tosibanga mumwa gwa nte ewuula eŋŋaano,” Mulowooza Katonda afa ku bya nte zokka,"},{"book":"1 Abakkolinso","chapter":"9","verse":"10","text":"oba kino akyogera ku lwaffe? Kubanga kino kyawandiikibwa ku lwaffe, oyo alima mu kusuubira alime, n’oyo awuula asuubire okufuna ku bibala."},{"book":"1 Abakkolinso","chapter":"9","verse":"11","text":"Obanga ffe twabasigamu eby’omwoyo, tekiriba kya kitalo bwe tulikungula ebyammwe eby’omubiri?"},{"book":"1 Abakkolinso","chapter":"9","verse":"12","text":"Kale obanga abalala balina obuyinza ku mmwe, ffe tetusaanidde nnyo n’okusingawo? Kyokka ffe tetwabakaka kubituwa."},{"book":"1 Abakkolinso","chapter":"9","verse":"13","text":"Temumanyi ng’abo abakola mu Yeekaalu baliisibwa bya Yeekaalu, era nga n’abo abaweereza ku kyoto bagabana bya ku kyoto?"},{"book":"1 Abakkolinso","chapter":"9","verse":"14","text":"Mu ngeri y’emu Mukama waffe yalonda abo ababuulira Enjiri baliisibwenga olw’Enjiri."},{"book":"1 Abakkolinso","chapter":"9","verse":"15","text":"Kyokka nze siriiko na kimu ku ebyo kye nkozesezzaako. Era ssawandiika bino ndyoke binkolerwe kubanga waakiri nze okufa okusinga okwenyumiriza kwange bwe kutaabeemu nsa."},{"book":"1 Abakkolinso","chapter":"9","verse":"16","text":"Kubanga bwe mbuulira Enjiri sisobola kwenyumiriza, kubanga mpalirizibwa okugibuulira. Era ziba zinsanze bwe sigibuulira."},{"book":"1 Abakkolinso","chapter":"9","verse":"17","text":"Kubanga bwe mbuulira Enjiri olw’okweyagalira, mbeera n’empeera, naye ne bwe mba nga ssaagala, nkikola lwa kubanga nakwasibwa omulimu ogwo."},{"book":"1 Abakkolinso","chapter":"9","verse":"18","text":"Kale empeera yange y’eruwa? Empeera yange kwe kubuulira Enjiri nga sisasulwa era nga sibasaba nsasulwe olw’omulimu ogwo nga bwe nsaanidde."},{"book":"1 Abakkolinso","chapter":"9","verse":"19","text":"Kubanga newaakubadde nga ndi wa ddembe eri abantu bonna, nfuuka omuddu wa bonna olw’okweyagalira, ndyoke ndeete bangi eri Kristo."},{"book":"1 Abakkolinso","chapter":"9","verse":"20","text":"Eri Abayudaaya nafuuka ng’Omuyudaaya ndyoke nsobole okubaleeta eri Kristo. N’eri abo abafugibwa amateeka nafuuka ng’afugibwa amateeka, newaakubadde nze nga ssifugibwa mateeka, ndyoke mbaleete eri Kristo."},{"book":"1 Abakkolinso","chapter":"9","verse":"21","text":"Eri abo abatalina mateeka ga Katonda, nafuuka ng’atafugibwa mateeka, newaakubadde nga ssaaleka mateeka ga Katanda, naye nga ndi mu mateeka ga Kristo, n’abo abatalina mateeka ndyoke mbaleete eri Kristo."},{"book":"1 Abakkolinso","chapter":"9","verse":"22","text":"Mu banafu nafuuka ng’omunafu ndyoke mbaleete eri Kristo. Eri abantu bonna nfuuse byonna, mu ngeri yonna ndyoke mbeeko beentusa ku kulokolebwa."},{"book":"1 Abakkolinso","chapter":"9","verse":"23","text":"Byonna mbikola olw’enjiri, era nange ndyoke nfunire wamu nabo ebiva mu Njiri eyo."},{"book":"1 Abakkolinso","chapter":"9","verse":"24","text":"Temumanyi nga mu mpaka ez’okudduka abo bonna abazeetabamu badduka, naye awangula ekirabo abeera omu? Kale nammwe muddukenga bwe mutyo nga mufubirira okuwangula ekirabo."},{"book":"1 Abakkolinso","chapter":"9","verse":"25","text":"Buli muzanyi eyeetaba mu mpaka ateekwa okufuna okutendekebwa okw’amaanyi nga yeefuga mu bintu byonna. Ekyo bakikola balyoke bawangule engule eyonooneka. Naye ffe tulifuna engule eteyonooneka."},{"book":"1 Abakkolinso","chapter":"9","verse":"26","text":"Noolwekyo nziruka nga nnina kye ŋŋenderera. Sirwana ng’omukubi w’ebikonde amala gawujja n’akuba ebbanga."},{"book":"1 Abakkolinso","chapter":"9","verse":"27","text":"Naye mbonereza omubiri gwange ne ngufuula omuddu wange, si kulwa nga mbuulira abalala Enjiri, ate nze nzennyini ne sisiimibwa."}]}