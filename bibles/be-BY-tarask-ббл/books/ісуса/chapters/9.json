{"data":[{"book":"ІСУСА","chapter":"9","verse":"1","text":"Калі дачуліся пра гэта цары, якія жылі за Ярданам, на гары і на раўніне і па ўсім беразе вялікага мора блізь Лівана, Хэтэі, Амарэі, Хананэі, Фэрэзэі, Эвэі і Евусэі,"},{"book":"ІСУСА","chapter":"9","verse":"2","text":"сабраліся разам, каб супольна ваяваць зь Ісусам і Ізраілем."},{"book":"ІСУСА","chapter":"9","verse":"3","text":"Але жыхары Гаваона, даведаўшыся, што Ісус зрабіў зь Ерыхонам і Гаем,"},{"book":"ІСУСА","chapter":"9","verse":"4","text":"пайшлі на хітрасьць: запасьліся хлебам на дарогу і паклалі старыя мяхі на аслоў сваіх і старыя, падраныя і залатаныя мяхі віна;"},{"book":"ІСУСА","chapter":"9","verse":"5","text":"і абутак на нагах у іх быў стары, з латкамі, і вопратка на іх старая; і ўвесь дарожны хлеб у іх быў чэрствы і зацьвілы."},{"book":"ІСУСА","chapter":"9","verse":"6","text":"Яны прыйшлі да Ісуса ў табар у Галгал і сказалі яму і ўсім Ізраільцянам: з даволі далёкай зямлі прыйшлі мы; дык вось, пастанавеце з намі спрымірэнства."},{"book":"ІСУСА","chapter":"9","verse":"7","text":"А Ізраільцяне сказалі Эвэям: можа, вы жывяце недалёка ад нас? як нам заключыць з вамі спрымірэнства?"},{"book":"ІСУСА","chapter":"9","verse":"8","text":"Яны сказалі Ісусу: мы рабы твае. А Ісус сказаў ім: хто вы і адкуль прыйшлі?"},{"book":"ІСУСА","chapter":"9","verse":"9","text":"Яны сказалі яму: з даволі далёкай краіны прыйшлі рабы твае ў імя Госпада Бога твайго; бо мы чулі пра славу Ягоную і пра ўсё, што зрабіў Ён у Егіпце,"},{"book":"ІСУСА","chapter":"9","verse":"10","text":"і пра ўсё, што Ён зрабіў двум царам Амарэйскім, якія па той бок Ярдана, Сігону, цару сэвонскаму, і Огу, цару Васанскаму, які ў Астароце."},{"book":"ІСУСА","chapter":"9","verse":"11","text":"Старэйшыны нашыя і ўсе жыхары нашай зямлі сказалі нам: вазьмеце ў рукі вашыя хлеба на дарогу і ідзеце насустрач ім і скажэце ім: «мы рабы вашыя; і гэтак пастанавеце з намі спрымірэнства»."},{"book":"ІСУСА","chapter":"9","verse":"12","text":"Гэты хлеб наш з дамоў нашых мы ўзялі цёплы ў той дзень, як выправіліся да вас, а цяпер вось, ён зрабіўся сухі і цьвілы;"},{"book":"ІСУСА","chapter":"9","verse":"13","text":"і гэтыя мяхі зь віном, якія мы налілі новыя, вось, падраліся; і гэтая вопратка наша і абутак наш знасіліся ад даволі далёкай дарогі."},{"book":"ІСУСА","chapter":"9","verse":"14","text":"Ізраільцяне ўзялі іхняга хлеба, а ў Госпада ня спыталіся."},{"book":"ІСУСА","chapter":"9","verse":"15","text":"І пастанавіў Ісус зь імі мір і паклаў зь імі ўмову пра тое, што ён захавае ім жыцьцё; і прысягнулі ім правадыры супольства."},{"book":"ІСУСА","chapter":"9","verse":"16","text":"А праз тры дні, як спрымірыліся яны зь імі, даведаліся, што яны суседзі іхнія і жывуць паблізу ад іх;"},{"book":"ІСУСА","chapter":"9","verse":"17","text":"бо сыны Ізраілевыя, выправіўшыся ў дарогу, прыйшлі ў горад іхні на трэці дзень; а гарады іхнія: Гаваон, Кефіра, Бээрот і Кірыят-Ярым."},{"book":"ІСУСА","chapter":"9","verse":"18","text":"Сыны Ізраілевыя не пабілі іх, бо правадыры супольства прысягнуліся ім Госпадам Богам Ізраілевым. За ўсё гэта супольства пачало наракаць на правадыроў."},{"book":"ІСУСА","chapter":"9","verse":"19","text":"Усе правадыры сказалі ўсяму супольству: мы прысягалі ім Госпадам Богам Ізраілевым і таму ня можам чапаць іх;"},{"book":"ІСУСА","chapter":"9","verse":"20","text":"а вось што зь імі зробім: пакінем іх жывых, каб не паўстаў на нас гнеў за прысягу, якою мы запрысянуліся ім."},{"book":"ІСУСА","chapter":"9","verse":"21","text":"І сказалі ім правадыры: няхай яны жывуць, але будуць сячы дровы і чэрпаць ваду на ўсё супольства, як сказалі ім правадыры."},{"book":"ІСУСА","chapter":"9","verse":"22","text":"Ісус паклікаў іх і сказаў: навошта вы ашукалі нас, сказаўшы: «мы даволі далёка ад вас», тым часам як вы жывяце блізка ад нас?"},{"book":"ІСУСА","chapter":"9","verse":"23","text":"за гэта праклятыя вы! бясконца вы будзеце рабамі, будзеце сячы дровы і чэрпаць ваду дому Бога майго!"},{"book":"ІСУСА","chapter":"9","verse":"24","text":"Яны ў адказ Ісусу сказалі: дайшло да ведама рабоў тваіх, што Гасподзь Бог твой загадаў Майсею, рабу Свайму, даць вам усю зямлю і загубіць усіх жыхароў гэтай зямлі перад абліччам вашым; таму мы вельмі баяліся, каб вы не пазбавілі нас жыцьця, і зрабілі гэта;"},{"book":"ІСУСА","chapter":"9","verse":"25","text":"Цяпер вось мы ў руцэ тваёй. Як лепей і справядлівей пакажацца зрабіць з намі, так і зрабі."},{"book":"ІСУСА","chapter":"9","verse":"26","text":"І зрабіў зь імі так: забраў іх з рук сыноў Ізраілевых, і тыя не забілі іх;"},{"book":"ІСУСА","chapter":"9","verse":"27","text":"і вырашыў таго ж дня Ісус, каб яны секлі дровы і чэрпалі ваду ўсяму супольству і для ахвярніка Гасподняга; трывае гэта аж да сёньня, у мясьціне, якую выбраў."}]}