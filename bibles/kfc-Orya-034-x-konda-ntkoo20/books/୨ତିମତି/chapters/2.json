{"data":[{"book":"୨ ତିମତି","chapter":"2","verse":"1","text":"ନା ୱେଡ଼ିକାଦି ମାରିନ୍‌, କ୍ରିସ୍ତ ଜିସୁଦି ୱାଲେ ମିସାତିଙ୍ଗ୍‌ ୱାନି ଦୟାଦାନ୍‌ ଆମା ସାକ୍ତି ପୟ୍‌ତିଙ୍ଗ୍‌, ଆବେଟ୍‌କୁ ମିର୍‌ ବପୁ ଆଦୁ ।"},{"book":"୨ ତିମତି","chapter":"2","verse":"2","text":"ମାରି ଗାଦି ଲୋକ୍‌ ସାକିରି ଆଗ୍‌ଡ଼ି ନାନ୍‌ ପ୍ରଚାର୍‌ କିତିମାନି ବାକ୍ୟୱିଜୁ ମିର୍‌ ୱେର୍‌ଇମାନିଦେର୍‌ । ଆଇୱାରିଙ୍ଗ୍‌ ସିକିୟା ସିନି ଉଣ୍ତିଙ୍ଗ୍‌ ସାସ୍‌ ମାରି ବିସ୍‌ବାସ୍‌ତି ଲୋକା ଲାକ୍‌ତୁ ଆୟାୱିଜୁ ବିସୟ୍‌ ସର୍‌ପେ କିଦୁ ।"},{"book":"୨ ତିମତି","chapter":"2","verse":"3","text":"କ୍ରିସ୍ତ ଜିସୁଦି ଅରେନ୍‌ ବିସ୍‌ବାସ୍‌ତି ସନ୍ୟ ୱାଜା ମିର୍‌ ୱାନି ଉଣ୍ତିଙ୍ଗ୍‌ ଦୁଃକ୍‌କାସ୍ଟୁ ପୟ୍‌ଦୁ ।"},{"book":"୨ ତିମତି","chapter":"2","verse":"4","text":"ଜୁଦ୍‌ ସାଲାନି ମାନିୱାଲେ ସନ୍ୟ କେବଲ୍‌ ୱାନି ସେନାପତିଙ୍ଗ୍‌ ୱେଡ଼ିକା କିନି ଉଣ୍ତିଙ୍ଗ୍‌ ଦାନ୍ଦାଆନା ମାନାନ୍‌ । ନାସ୍ତିୱାଲେ ୱାନ୍‌ ଇନି ଦୁନିଆଦି ପାଣିଦୁ ମୋନ୍‌ ସିଏନ୍‌ ।"},{"book":"୨ ତିମତି","chapter":"2","verse":"5","text":"ଉରୁକୁନିମାନୁ ମିସାତି ମାନି କାର୍‌ଜିନିକାନ୍‌ ଉରୁକୁନିମାନି ନିୟମ୍‌ତିଙ୍ଗ୍‌ ମାନାଏତିଙ୍ଗ୍‌, ଆବେନୁ ୱାନ୍‌ କିନିପାଣିଦୁ ପୁରସ୍କାର୍‌ ପୟ୍‌ଦେଙ୍ଗ୍‌ ଆଟ୍‌ଏନ୍‌ ।"},{"book":"୨ ତିମତି","chapter":"2","verse":"6","text":"ଆଟ୍‌ୱା ପାଣି କିତିମାନି ଲୋକ୍‌ ପାସି ଆତିମାନି ପାସିଦି ଆଗ୍‌ଡ଼ି ବାଗ୍‍ ପୟ୍‌ନିକା ମାନାତ୍‌ ।"},{"book":"୨ ତିମତି","chapter":"2","verse":"7","text":"ନାନ୍‌ ଆମାକା ୱେର୍‌ସିନା, ମୋନ୍‌ ସିଜି ସିନ୍ତା କିଦୁ, ଆର୍‌ତିଙ୍ଗ୍‌ ଇୟାୱିଜୁ ବିସୟ୍‌ତାନ୍‌ ଅରତ୍‌ ବୁଜାଦେଙ୍ଗ୍‌ ପ୍ରବୁ ମିଙ୍ଗିଁ ସାକ୍ତି ସିନାନ୍‌ ।"},{"book":"୨ ତିମତି","chapter":"2","verse":"8","text":"ନାନ୍‌ ପ୍ରଚାର୍‌ କିତିମାନି ସୁସମାଚାର୍‌ ଇସାବ୍‌ତାନ୍‌ ଆମା ସାତିମାଣାନ୍‌ ନିଙ୍ଗିଁତି ଜିସୁ କ୍ରିସ୍ତ ଦାଉଦ ରାଜାଦି କୁଟୁମ୍‌, ୱାନିଙ୍ଗ୍‌ ଏତ୍‌ କିଦୁ ।"},{"book":"୨ ତିମତି","chapter":"2","verse":"9","text":"ଇୟା ସୁସମାଚାର୍‌ ପ୍ରଚାର୍‌ କିତାଆକା ନାନ୍‌ ଡଙ୍ଗାଁର୍‌ଏନ୍‌ ୱାଜା ତର୍‌ଆୟ୍‌ ଆଜି କାସ୍ଟୁ ବୋଗାଜିନା । ମାତର୍‌ ମାପୁରୁଦି ବାକ୍ୟଦିଙ୍ଗ୍‌ ଏନ୍‌ ଜଇଲ୍‍ କିଦେଙ୍ଗ୍‌ ଆଟ୍‌ଏନ୍‌ ।"},{"book":"୨ ତିମତି","chapter":"2","verse":"10","text":"ମାପୁରୁଦି ଆସ୍‌କିତିମାନି ଲୋକ୍‌ କ୍ରିସ୍ତ ଜିସୁଦି ମାଣୁକୁ ପୟ୍‌ତିମାନି ପରିତ୍ରାଣ ମାରି ଏସ୍‌କାଙ୍ଗ୍‌ୱିଜ୍‌ଇ ଗୌରବ୍‍ ପୟ୍‌ଦୁ, ଇୟା ଉଦେସ୍‌ଦାନ୍‌ ନାନ୍‌ ୱିଜୁ କାସ୍ଟୁ ସାସ୍‌ କିଜିନା ।"},{"book":"୨ ତିମତି","chapter":"2","verse":"11","text":"ଇୟା ମାଟା ଉନ୍‌ଡ୍ରି ପୁରା ସତ୍‌ :"},{"book":"୨ ତିମତି","chapter":"2","verse":"12","text":"ଜଦି ମାଡ୍‌ ସାସ୍‌ ଆସ୍‌ସି ତେବାନାପ୍‌,"},{"book":"୨ ତିମତି","chapter":"2","verse":"13","text":"ଜଦି ୱାନି ଉଣ୍ତିଙ୍ଗ୍‌ ମାଡ୍‌ ଅବିସ୍‌ବାସ୍‌ ଆତିଙ୍ଗ୍‌ବା,"},{"book":"୨ ତିମତି","chapter":"2","verse":"14","text":"ମିର୍‌ ୱିଜୁ ବିସ୍‌ବାସ୍‌ରିଙ୍ଗ୍‌ ଇୟାୱିଜୁ ବିସୟ୍‌ତାନ୍‌ ଏତ୍‌ କିବିସ୍‌ କିଦୁ ମାରି ସାସ୍ତ୍ରଦି ଅରତ୍‌ ବିସୟ୍‌ତାନ୍‌ ଆଉଲି ଆଇ ଉଣ୍ତିଙ୍ଗ୍‌ ୱାରିଙ୍ଗ୍‌ ଜାଗାର୍‌ତା କିଦୁ । ଇୟାୱାଜା ଆଉଲି ଏନ୍ଦି ଇନିକା ନେଗିକା କିଏତ୍‌ ମାରି ଆମାକାର୍‌ ଆବେନୁ ୱେନାର୍‌, ୱାରିନ୍ଦି ନାସ୍ଟୁ ଆନାତ୍‌ ।"},{"book":"୨ ତିମତି","chapter":"2","verse":"15","text":"ମିର୍‌ ସେମାର୍‌ ଆଏଣ୍‌ଗା ବୁଲ୍‌ସିଲେଏଣ୍‌ଗା ମାପୁରୁଦି ସତ୍‌ବାକ୍ୟ ୱେର୍‌ତୁ; ଆର୍‌ତିଙ୍ଗ୍‌, ଅରେନ୍‌ ବିସ୍‌ବାସ୍‌ତି ଲୋକୁ ୱାଜା ମିର୍‌ ମାପୁରୁଦି ପୁରା ପରିକାଦୁ ଜିଣାନି ବିସୟ୍‌ ପୟ୍‌ନିଦେର୍‌ ।"},{"book":"୨ ତିମତି","chapter":"2","verse":"16","text":"ଆମା ଦାର୍ମୁଦୁସିଲି ବୁଦିସିଲି ବାକ୍ୟ ୱେନି ଲୋକ୍‌ତିଙ୍ଗ୍‌ ମାପୁରୁମାଣାନ୍‌ ଅଲଗା କିନାତ୍‌, ଆୟା ୱିଜୁମାଣୁକୁ ଆକ ମାନ୍‌ଡ୍ରୁ ।"},{"book":"୨ ତିମତି","chapter":"2","verse":"17","text":"ଆମାକାର୍‌ ଇୟାୱାଜା ବାକ୍ୟ ୱେନାର୍‌, ୱାରି ସିକିୟା ସାବ୍‌ତି ଗାଉ ୱାଜା ତିନ୍‌ଜିସନାତ୍‌ ୱାରି ଲୋଇ ମାନାର୍‌ ହୁମନାୟ ନି ପିଲିତ ।"},{"book":"୨ ତିମତି","chapter":"2","verse":"18","text":"ୱାର୍‌ ସତ୍‌ସାରିଦାନ୍‌ ୱେର୍‌ଏ ଆତାମାନାର୍‌ ମାରି ଇୟା ଜିବନ୍‌ତୁ ମାରିଡ଼େସି ଜିବନ୍‌ଆଜି ନିଙ୍ଗିଁକା ଗଟାତାମାନାତ୍‌ ଇଜି ସିକିୟା ସିଜି ଏସଲୋକା ଦାର୍ମୁ ବିସ୍‌ବାସ୍‌ତିଙ୍ଗ୍‌ ମାର୍ତା ପୋକ୍‌ସିନାର୍‌ ।"},{"book":"୨ ତିମତି","chapter":"2","verse":"19","text":"ମାତର୍‌ ମାପୁରୁ ଆମା ଡାଟ୍‌ତି ମୁଲ୍‌କୁନାଦି ତିଆର୍‌ କିତାମାନାନ୍‌, ତାନିଙ୍ଗ୍‌ ଏନ୍‌ ଦୁକ୍‌ତେଙ୍ଗ୍‌ ଆଟ୍‌ଏନ୍‌ । ଆୟା କୁନାଦିକାଲୁ ମୁସ୍‌କୁ ଇକା ରାସ୍‌ତା ମାନାତ୍‌ : “ମାପୁରୁ ୱାନି ନିଜେଦି ଲୋକାଙ୍ଗ୍‌ ନେସ୍‌ନାନ୍‌ ଏନ୍‌ ନିଜେଦିଙ୍ଗ୍‌ ମାପୁରୁଦି ଲୋକୁ ଇଜି ପରିଚୟ୍‌ ସିନାନ୍‌, ଆୟାୱିଜୁ ତାଗ୍‍ଇ ପାଣିଦାନ୍‌ ଆକ ମାନିନ୍‌ ।”"},{"book":"୨ ତିମତି","chapter":"2","verse":"20","text":"ଅରେନ୍‌ ପେରି ଲୋକା ଇନ୍‌ଡ୍ର ଆଇଆଇ ଜାତିଦି ସାଡ଼୍‌ୱାକୁଡ଼ୁକେଙ୍ଗ୍‌ ମାନେ । ଆବେଣାନ୍‍ ଏସଗୋଟା ନାଣ୍ତ୍‌ଦାରାଦିକେଙ୍ଗ୍‌ ବାଙ୍ଗାଁରାଓ ନି ୱେଡିଦାନ୍‌ ତିଆର୍‌ଆତିକେଙ୍ଗ୍‌, ମାରି ଏସଗୋଟା ଉଣା ଦାରାଦାନ୍‌ ସିକ୍‌ଲା ନି ମାରାତାନ୍‌ ତିଆର୍‌ଆତିକେଙ୍ଗ୍‌ । ଏସଗୋଟା ସାଡ଼୍‌ୱାଡୁବାଇଙ୍ଗୁ ପଣ୍ତୟ୍‌ତି ୱିଜୁ ୱେଡ଼ିକାଦି ୱାଲେ ବ୍ୟବ୍‌ହାର୍‌ ଆନେ, ଆଇକେଙ୍ଗ୍‌ ୱିଜୁଦିନ୍‌ତି ପାଣିଦୁ ଲାଗେ ଆନେ ।"},{"book":"୨ ତିମତି","chapter":"2","verse":"21","text":"ଜଦି ଏନ୍ ୱିଜୁ ପାପ୍‌ ପାଣିଦାନ୍‌ ନିଜେଦିଙ୍ଗ୍‌ ନେଗିକା ଇଡିନାନ୍‌, ୱାନ୍ ପ୍ରବୁଦି ବିସେସ୍‌ ପାଣିଦୁ ବ୍ୟବ୍‌ହାର୍‌ ଆନାନ୍‌, ଇରିଙ୍ଗ୍‌ ୱାନ୍‌ ପ୍ରବୁଦିମାନୁ ଲାଡ୍‌ତିକାନ୍‌, ୱାନି ଉଣ୍ତିଙ୍ଗ୍‌ ୱାନ୍‌ ଦର୍‌କାର୍‌ । ଆମା ଇନି ପେରି ପାଣିଦୁ ବ୍ୟବ୍‌ହାର୍‌ ଆନି ଉଣ୍ତିଙ୍ଗ୍‌ ୱାନ୍‌ ତିଆର୍‌ ମାନାନ୍‌ ।"},{"book":"୨ ତିମତି","chapter":"2","verse":"22","text":"ଆମାକାର୍ ନେଗି ଜିବନ୍‌ତାନ୍ ମାପୁରୁଦି ସାହାଜ୍ୟ ପାର୍‌ତାନା କିଜିମାନାର୍, ୱାରି ଲାକ୍‌ତୁ ତେବାଜି ମିର୍‌ ମୁରୁଲି ମାନିୱାଲେ ତାଗ୍‌ଇପାଣିଦାନ୍‌ ଆକ ମାନ୍‌ଡ୍ରୁ, ମାରି ଦାର୍ମୁ, ବିସ୍‌ବାସ୍‌, ଜିବନ୍‌ନୋନିକା ମାରି ସାନ୍ତି ଉଣ୍ତିଙ୍ଗ୍‌ ପାଣି କିଦୁ ।"},{"book":"୨ ତିମତି","chapter":"2","verse":"23","text":"ମାରି ଉନ୍‌ଡ୍ରି ଦେବା ୱେର୍‌ସିନା, ମିଚ୍‌ ମାରି ବୁଦିସିଲି ଆସ୍‌ସିସାନିମାଣାନ୍‌ ଆକ ମାନ୍‌ଡ୍ରୁ । ମିରୁ ନେସ୍‌ନିଦେର୍‌, ଇରିଙ୍ଗ୍‌ ଇୟା ୱିଜୁଦି ପାଣି କେବଲ୍‌ ଲାଗାଜିସାନିକା ।"},{"book":"୨ ତିମତି","chapter":"2","verse":"24","text":"ମାପୁରୁଦି ପାଣିକିନିକାନ୍‌ ଆଉଲି ଆନିକା ନେଗେତ୍‌ ସିଲେ, ୱାନ୍‌ ୱିଜେରି ଉଣ୍ତିଙ୍ଗ୍‌ ସାନ୍ତି ଆଜି ଅରେନ୍‌ ପୁରା ସାସ୍ତି ଗୁରୁ ଆନି ଦର୍‌କାର୍‌ ।"},{"book":"୨ ତିମତି","chapter":"2","verse":"25","text":"ୱାନିଙ୍ଗ୍‌ ବିରୁଦ୍‌ କିଜିମାନି ଲୋକାନ୍ଦି ଦସ୍‌ତିବୁଲ୍‌ ୱାନ୍‌ ଡାଟ୍‌ତି ୱାଜା ସାସନ୍‌ କିନିକା ଟିକ୍‌, ମାତର୍‌ ଏତ୍‌କିଜି ସତ୍‌ ପାଣି କିଦେଙ୍ଗ୍‌ ଆର୍‌ତିଙ୍ଗ୍‌ ଅର୍‍ଲେନ୍‍ ମାପୁରୁ ୱାରିଙ୍ଗ୍‌ ସୁଜୋଗ ସିନାନ୍ ।"},{"book":"୨ ତିମତି","chapter":"2","verse":"26","text":"ମାରି ଆମା ସୟ୍‌ତାନ୍‌ ୱାରିଙ୍ଗ୍‌ ତାନି ବଦା ପୁରା କିନି ଉଣ୍ତିଙ୍ଗ୍‌ ତର୍‌ତା ମାନାତ୍‌, ସେତା ଆଜି ସୟତାନ୍‌ ଉରିଦାନ୍‌ ଡ଼ିସାନାର୍ ।"}]}