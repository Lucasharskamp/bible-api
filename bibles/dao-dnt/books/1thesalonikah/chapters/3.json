{"data":[{"book":"1 Thesalonikah","chapter":"3","verse":"1","text":"Acunüng, am khamei khawh ti u ngü se, Aten mlüha mät däk ve hüt vaia kami ngtünkie ni.3:1 Ngs 17:15"},{"book":"1 Thesalonikah","chapter":"3","verse":"2","text":"Pamhnama phäh keimi am atänga Khritawa mawng Thangkdaw sangki kami na Timoti kami tüih law. Ani naw ngjuktha ning jah pe lü nami jumeinak ning jah kuei se,"},{"book":"1 Thesalonikah","chapter":"3","verse":"3","text":"acunüng, ahina mkhuimkhanakea phäh u pi hnu da käh nghlat be khaia, acuna ngkhaw mkhuimkhanake cun mi phäha Pamhnama hlüei ni ti namimät naw nami ksingki."},{"book":"1 Thesalonikah","chapter":"3","verse":"4","text":"Nami hlawnga kami ve üng, khuikhanak mi khamei khai ti lü kami ning jah mtheh. Acukba kunga pha lawki, acun cun nami ksingki."},{"book":"1 Thesalonikah","chapter":"3","verse":"5","text":"Khawyam naw ning jah hlawhlep se, kami khüikhawmnak alapa a thawn vai naw na ähei se, am khamei khawh ti lü Timoti hin nami jumeinak ning jah ksing khaia ka tüih law ni."},{"book":"1 Thesalonikah","chapter":"3","verse":"6","text":"Atuh ta Timoti nami vei üngka naw law be ve. Nami jumeinak ja nami mhläkphyanaka thang jah mtheh lawki. Keimi naw aktäa kami ning jah hmuh hlüa kba aktäa nami jah hmuh hlüa mawng pi jah mtheh lawki. 3:6 Ngs 18:5"},{"book":"1 Thesalonikah","chapter":"3","verse":"7","text":"Acunakyase, benae aw, mpyenkse lü khuikhanak mjüküm kami khamei kyaw üngpi, nami jumeinak naw jah doeisak ve."},{"book":"1 Thesalonikah","chapter":"3","verse":"8","text":"Bawipa üng nami ngkhängceka kcün üng keimi naw xünnak yah ve ung."},{"book":"1 Thesalonikah","chapter":"3","verse":"9","text":"Atuh ta, nangmia phäh mi Pamhnam je na ve ung. Nangmi üng jekyainak kami taka phäh, a hmai maa jenak mtheh ve ung."},{"book":"1 Thesalonikah","chapter":"3","verse":"10","text":"Akhyang puma mi nghmuh lü nami jumeinak üng hlü hamki akümcei law vaia, amhnüp amthana mlung kcang am kami ktaiyüki."},{"book":"1 Thesalonikah","chapter":"3","verse":"11","text":"Mi Pamhnam ja mi Pa amät, ja mi Bawipa Jesuh naw nami veia kami lawnak thei vaia lam pyang se."},{"book":"1 Thesalonikah","chapter":"3","verse":"12","text":"Keimia mhläkphyanak a dämduha kba, mat ja mat nami mhläkphyanak ja khyang naküt nami mhläkphyanak hin dämduh law bawkbawk khaia Bawipa naw pyang se."},{"book":"1 Thesalonikah","chapter":"3","verse":"13","text":"Acukba ani naw ning jah kyansaisak khai. A khankhawngsäe3:13 “A khankhawngsäe” ti hin “A khyang ngcime” ti lü pi sumeikie. am atänga mi Bawipa Jesuh a kyum law be üng, mi Pamhnam ja mi Paa maa ngcingcaihnak ja kümbenak am nami ve khai."}]}