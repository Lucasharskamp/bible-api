{"data":[{"book":"Rzymian","chapter":"1","verse":"1","text":"Piszę do was ja, Paweł, sługa Chrystusa Jezusa, powołany na apostoła, aby głosić dobrą nowinę od Boga."},{"book":"Rzymian","chapter":"1","verse":"2","text":"Zapowiadali ją już Jego prorocy w świętych księgach."},{"book":"Rzymian","chapter":"1","verse":"3-4","text":"Jest to dobra nowina o Jego Synu, potomku króla Dawida—Jezusie Chrystusie, naszym Panu. On to, dzięki Duchowi Świętemu, przez zmartwychwstanie okazał się pełnym mocy Synem Bożym."},{"book":"Rzymian","chapter":"1","verse":"5","text":"To od Niego otrzymaliśmy łaskę i misję apostolską, aby przez wiarę doprowadzić do posłuszeństwa Mu wszystkich pogan."},{"book":"Rzymian","chapter":"1","verse":"6","text":"Wśród nich jesteście i wy, powołani przez Jezusa Chrystusa."},{"book":"Rzymian","chapter":"1","verse":"7","text":"Wszystkim wam, mieszkającym w Rzymie, ukochanym przez Boga, powołanym i świętym, przekazuję życzenia łaski i pokoju od Boga Ojca i naszego Pana, Jezusa Chrystusa."},{"book":"Rzymian","chapter":"1","verse":"8","text":"Już na wstępie pragnę podziękować Bogu przez Jezusa Chrystusa za was wszystkich, za to, że wasza wiara jest znana na całym świecie."},{"book":"Rzymian","chapter":"1","verse":"9","text":"Bóg, któremu służę całym sercem, głosząc dobrą nowinę o Jego Synu, jest mi świadkiem, że nieustannie o was myślę!"},{"book":"Rzymian","chapter":"1","verse":"10","text":"Stale proszę Go o to, aby jeśli taka jest Jego wola, pozwolił mi w końcu was odwiedzić."},{"book":"Rzymian","chapter":"1","verse":"11","text":"Gorąco pragnę was zobaczyć i podzielić się z wami duchowym darem dla waszego umocnienia,"},{"book":"Rzymian","chapter":"1","verse":"12","text":"abyśmy wzajemnie zachęcili się swoją wiarą: wy moją, a ja waszą."},{"book":"Rzymian","chapter":"1","verse":"13","text":"Drodzy przyjaciele! Wiedzcie, że wiele razy zamierzałem już do was przybyć, aby i wśród was—podobnie jak wśród innych pogan—zebrać duchowy owoc, ale jak dotąd zawsze pojawiały się jakieś przeszkody."},{"book":"Rzymian","chapter":"1","verse":"14","text":"Czuję się dłużnikiem Greków i nie—Greków, uczonych i niewykształconych."},{"book":"Rzymian","chapter":"1","verse":"15","text":"Dlatego tak bardzo chciałbym przedstawić dobrą nowinę również wam, mieszkańcom Rzymu."},{"book":"Rzymian","chapter":"1","verse":"16","text":"Nie wstydzę się jej. Jest ona bowiem mocą Boga niosącą zbawienie wszystkim, którzy uwierzą: zarówno Żydom, jak i poganom."},{"book":"Rzymian","chapter":"1","verse":"17","text":"Poprzez dobrą nowinę Bóg ogłosił uniewinnienie grzeszników, które bierze początek z wiary i do wiary prowadzi. Pismo mówi bowiem: „Prawy człowiek będzie żył dzięki wierze”."},{"book":"Rzymian","chapter":"1","verse":"18","text":"Bóg okazuje jednak również swój gniew z powodu wszelkiego grzechu i nieprawości ludzi, którzy poprzez swoje złe czyny zaciemniają prawdę."},{"book":"Rzymian","chapter":"1","verse":"19","text":"Wiedzą oni, jak można poznać Boga, bo On sam im to pokazał."},{"book":"Rzymian","chapter":"1","verse":"20","text":"Od czasów stworzenia bowiem niewidzialne cechy Boga—Jego odwieczną moc i boskość—można dostrzec w Jego dziełach. Nikt więc nie może się wykręcać, mówiąc, że Go nie poznał."},{"book":"Rzymian","chapter":"1","verse":"21","text":"Zatem ludzie poznali Boga, ale nie chcieli oddawać Mu czci ani dziękować. Popadli w bezsensowne rozmyślania i pogrążyli swoje serca w ciemnościach."},{"book":"Rzymian","chapter":"1","verse":"22","text":"Uważając się za mądrych, w rzeczywistości stali się głupcami."},{"book":"Rzymian","chapter":"1","verse":"23","text":"Zamiast oddawać cześć wiecznemu Bogu, zaczęli otaczać kultem podobizny przemijającego człowieka oraz ptaków, czworonożnych zwierząt i płazów."},{"book":"Rzymian","chapter":"1","verse":"24","text":"Dlatego Bóg dopuścił, aby poddali się własnym pragnieniom i by hańbili swoje ciała."},{"book":"Rzymian","chapter":"1","verse":"25","text":"Bożą prawdę zamienili bowiem na kłamstwo i zaczęli czcić stworzenie zamiast Stwórcy, który jest błogosławiony na całe wieki! Amen!"},{"book":"Rzymian","chapter":"1","verse":"26","text":"Dlatego właśnie Bóg dopuścił, aby poddali się bezwstydnym pragnieniom. Kobiety porzuciły współżycie zgodne z naturą i zaczęły grzeszyć przeciw naturze."},{"book":"Rzymian","chapter":"1","verse":"27","text":"Podobnie mężczyźni, odrzucili normalne współżycie z kobietami i zaczęli pragnąć siebie nawzajem, grzesząc z innymi mężczyznami i ponosząc na sobie samych karę, na jaką zasłużyli."},{"book":"Rzymian","chapter":"1","verse":"28","text":"Ponieważ ludzie nie chcieli otaczać Boga należnym Mu szacunkiem, On dopuścił, aby czynili wszystko, co tylko ich nikczemne umysły mogły wymyślić."},{"book":"Rzymian","chapter":"1","verse":"29","text":"Napełnili się więc wszelką nieprawością, złem, chciwością, zachłannością, nienawiścią, dążeniem do morderstw, kłótnią, podstępem, złośliwością i plotkarstwem."},{"book":"Rzymian","chapter":"1","verse":"30","text":"Ludzie ci nienawidzą Boga, są zuchwali, uparci, pyszni, pomysłowi w czynieniu zła i nieposłuszni rodzicom."},{"book":"Rzymian","chapter":"1","verse":"31","text":"Są głupi, podstępni, pozbawieni serca i litości dla innych."},{"book":"Rzymian","chapter":"1","verse":"32","text":"Dobrze wiedzą, że ci, którzy popełniają takie przestępstwa, zgodnie z Bożym wyrokiem podlegają karze śmierci. Mimo to jednak nadal grzeszą w ten sposób a nawet popierają innych, którzy tak postępują."}]}