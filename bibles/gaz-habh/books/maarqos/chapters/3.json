{"data":[{"book":"Maarqos","chapter":"3","verse":"1","text":"Ammas Yesuus mana sagadaa seene; namichi harki irratti goge tokkos achi ture."},{"book":"Maarqos","chapter":"3","verse":"2","text":"Isaan keessaas namoonni tokko tokko Yesuusin himachuuf jedhanii sababa barbaadaa turan; kanaafuu akka inni Sanbataan namicha fayyisu ilaaluuf isa gaadan."},{"book":"Maarqos","chapter":"3","verse":"3","text":"Yesuusis namicha harki irratti goge sanaan, “Kaʼii fuula nama hundaa dura dhaabadhu” jedhe."},{"book":"Maarqos","chapter":"3","verse":"4","text":"Yesuusis, “Sanbataan isa kamtu eeyyamamaa dha? Waan gaarii hojjechuu moo waan hamaa hojjechuu? Lubbuu oolchuu moo ajjeesuu?” jedhee isaan gaafate. Isaan garuu ni calʼisan."},{"book":"Maarqos","chapter":"3","verse":"5","text":"Innis mata jabina isaaniitti akka malee gaddee, aariidhaan garagalee isaan ilaale; namicha sanaanis, “Harka kee diriirfadhu!” jedhe. Namichis harka diriirfate; harki isaas guutumaan guutuutti fayye."},{"book":"Maarqos","chapter":"3","verse":"6","text":"Fariisonnis gad baʼanii akka ittiin Yesuusin ajjeesuu dandaʼan garee Heroodis wajjin mariʼachuu jalqaban."},{"book":"Maarqos","chapter":"3","verse":"7","text":"Yesuus barattoota isaa wajjin achii kaʼee gara galaanichaatti qajeele; tuunni namoota baayʼees Galiilaadhaa isa duukaa buʼe."},{"book":"Maarqos","chapter":"3","verse":"8","text":"Namoonni baayʼeenis yommuu waan inni hojjechaa ture hunda dhagaʼanitti Yihuudaadhaa, Yerusaalemii, Edoomiyaasii, biyya Yordaanos gamaatii, naannoo Xiiroosiitii fi Siidoonaatii gara isaa dhufan."},{"book":"Maarqos","chapter":"3","verse":"9","text":"Innis akka baayʼina namaatiin hin dhiibamneef akka isaan bidiruu xinnoo tokko isaaf qopheessan barattoota isaatti hime."},{"book":"Maarqos","chapter":"3","verse":"10","text":"Sababii inni nama baayʼee fayyisee tureef, warri dhukkubsatan hundinuu isa tuquuf jedhanii irratti wal cabsaa turan."},{"book":"Maarqos","chapter":"3","verse":"11","text":"Hafuuronni xuraaʼoonis yeroo isa argan fuula isaa duratti kufanii, “Ati Ilma Waaqaa ti!” jedhanii iyyu turan."},{"book":"Maarqos","chapter":"3","verse":"12","text":"Inni garuu akka isaan akka inni beekamu hin goone jabeessee isaan ajaje."},{"book":"Maarqos","chapter":"3","verse":"13","text":"Yesuusis tulluutti ol baʼee warra ofii isaatii barbaade ofitti waame; isaanis gara isaa dhufan."},{"book":"Maarqos","chapter":"3","verse":"14","text":"Innis akka isaan isa wajjin jiraatanii fi akka lallabaaf isaan erguuf namoota kudha lama muudee barattoota jedhee moggaase;"},{"book":"Maarqos","chapter":"3","verse":"15","text":"akka isaan hafuurota hamoo baasaniifis taayitaa kenneef."},{"book":"Maarqos","chapter":"3","verse":"16","text":"Warri kudha lamaan inni muudes isaan kana:"},{"book":"Maarqos","chapter":"3","verse":"17","text":"Yaaqoob ilma Zabdewoosii fi obboleessa isaa Yohannis warra inni “Boʼanergees” jedhee moggaase; Boʼanergees jechuun ilmaan “Kakawwee” jechuu dha;"},{"book":"Maarqos","chapter":"3","verse":"18","text":"Indiriiyaas,"},{"book":"Maarqos","chapter":"3","verse":"19","text":"Yihuudaa Keeriyoticha isa Yesuusin dabarsee kenne."},{"book":"Maarqos","chapter":"3","verse":"20","text":"Yesuusis mana tokko seene; sababii namoonni akka malee baayʼatan ammas walitti qabamaniif innii fi barattoonni isaa waa nyaachuu illee hin dandeenye."},{"book":"Maarqos","chapter":"3","verse":"21","text":"Firoonni isaas yommuu waan kana dhagaʼanitti isa qabuu dhaqan; namoonni, “Inni qalbii dabarseera” jechaa turaniitii."},{"book":"Maarqos","chapter":"3","verse":"22","text":"Barsiistonni seeraa warri Yerusaalemii gad buʼan, “Inni Biʼeelzebuuliin qabameera! Hangafa hafuurota hamootiin hafuurota hamoo baasaa jira” jedhan."},{"book":"Maarqos","chapter":"3","verse":"23","text":"Yesuus immoo ofitti isaan waamee akkana jedhee fakkeenyaan isaanitti dubbate: “Seexanni akkamitti Seexana baasuu dandaʼa?"},{"book":"Maarqos","chapter":"3","verse":"24","text":"Mootummaan tokko yoo gargar of qoode, mootummaan sun dhaabachuu hin dandaʼu."},{"book":"Maarqos","chapter":"3","verse":"25","text":"Manni tokko yoo gargar of qoode, manni sun dhaabachuu hin dandaʼu."},{"book":"Maarqos","chapter":"3","verse":"26","text":"Seexannis yoo gargar of qoode, inni dhaabachuu hin dandaʼu; dhumni isaa gaʼeeraatii."},{"book":"Maarqos","chapter":"3","verse":"27","text":"Dhugumaan namni kam iyyuu utuu duraan dursee nama jabaa tokko hin hidhin, mana nama jabaa sanaa seenee qabeenya isaa saamuu hin dandaʼu. Ergasii inni mana namicha jabaa sanaa saamuu dandaʼa."},{"book":"Maarqos","chapter":"3","verse":"28","text":"Ani dhuguma isinittin hima; cubbuun isaanii hundii fi arrabsoon isaan dubbatan hundi namootaaf dhiifamuu ni dandaʼa;"},{"book":"Maarqos","chapter":"3","verse":"29","text":"namni Hafuura Qulqulluu arrabsu kam iyyuu garuu gonkumaa dhiifama hin argatu; inni itti gaafatamaa cubbuu bara baraa ti.”"},{"book":"Maarqos","chapter":"3","verse":"30","text":"Yesuusis sababii isaan, “Inni hafuura xuraaʼaa qaba” jechaa turaniif waan kana dubbate."},{"book":"Maarqos","chapter":"3","verse":"31","text":"Haatii fi obboloonni isaa dhufanii, ala dhaabatanii nama itti erganii isa waamsisan."},{"book":"Maarqos","chapter":"3","verse":"32","text":"Namoonni baayʼeenis isatti naannaʼanii taaʼaa turan; isaanis, “Haati keetii fi obboloonni kee ala dhadhaabatanii si iyyaafachaa jiru” jedhanii isatti himan."},{"book":"Maarqos","chapter":"3","verse":"33","text":"Inni immoo, “Haati kootii fi obboloonni koo eenyu?” jedhee gaafate."},{"book":"Maarqos","chapter":"3","verse":"34","text":"Innis warra naannoo isaa marsanii tataaʼan ilaalee akkana jedhe; “Haati kootii fi obboloonni koo kunoo ti!"},{"book":"Maarqos","chapter":"3","verse":"35","text":"Namni fedhii Waaqaa raawwatu kam iyyuu obboleessa koo ti; obboleettii koo ti; haadha kootis.”"}]}