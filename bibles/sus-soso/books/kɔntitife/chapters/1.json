{"data":[{"book":"Kɔnti tife","chapter":"1","verse":"1","text":"Isirayilakae xa mini Misira ɲɛ firin nde, kike firin nde, xi singe, Alatala naxa a masen Munsa bɛ Turusinina gbengberenyi ma hɔrɔmɔlingira kui,"},{"book":"Kɔnti tife","chapter":"1","verse":"2","text":"«Wo xa Isirayila xɛmɛ birin kɔnti a xabilɛ nun a denbaya ki ma,"},{"book":"Kɔnti tife","chapter":"1","verse":"3","text":"naxee xa simaya bara ɲɛ mɔxɔɲɛn li, naxee nɔma findide Isirayila sɔɔrie ra. I nun Haruna, wo xa e itaxun sɔɔri gaali ki ma."},{"book":"Kɔnti tife","chapter":"1","verse":"4","text":"Bɔnsɔɛ xunyie xa wo mali na wali kui."},{"book":"Kɔnti tife","chapter":"1","verse":"5","text":"E xilie nan ya:"},{"book":"Kɔnti tife","chapter":"1","verse":"6","text":"Simeyɔn bɔnsɔɛ ya ma, Surisadayi xa di xɛmɛ Selumiyeli."},{"book":"Kɔnti tife","chapter":"1","verse":"7","text":"Yuda bɔnsɔɛ ya ma, Aminadabo xa di xɛmɛ Naxason."},{"book":"Kɔnti tife","chapter":"1","verse":"8","text":"Isakari bɔnsɔɛ ya ma, Suwara xa di xɛmɛ Netaneeli."},{"book":"Kɔnti tife","chapter":"1","verse":"9","text":"Sabulon bɔnsɔɛ ya ma, Xelon xa di xɛmɛ Eliyabi."},{"book":"Kɔnti tife","chapter":"1","verse":"10","text":"Yusufu xa di xɛmɛ Efirami bɔnsɔɛ ya ma, Amixudi xa di xɛmɛ Elisama."},{"book":"Kɔnti tife","chapter":"1","verse":"11","text":"Bunyamin bɔnsɔɛ ya ma, Gideyoni xa di xɛmɛ Abidan."},{"book":"Kɔnti tife","chapter":"1","verse":"12","text":"Dana bɔnsɔɛ ya ma, Amisadayi xa di xɛmɛ Axiyeseri."},{"book":"Kɔnti tife","chapter":"1","verse":"13","text":"Aseri bɔnsɔɛ ya ma, Okiran xa di xɛmɛ Pagiyɛli."},{"book":"Kɔnti tife","chapter":"1","verse":"14","text":"Gadi bɔnsɔɛ ya ma, Duweli xa di xɛmɛ Eliyasafa."},{"book":"Kɔnti tife","chapter":"1","verse":"15","text":"Nafatali bɔnsɔɛ ya ma, Enan xa di xɛmɛ Axira.»"},{"book":"Kɔnti tife","chapter":"1","verse":"16","text":"Na bɔnsɔɛ xunyie nan xilixi, e xa findi Isirayila sɔɔri mangɛe ra."},{"book":"Kɔnti tife","chapter":"1","verse":"17","text":"E naxa kafu Munsa nun Haruna ma,"},{"book":"Kɔnti tife","chapter":"1","verse":"18","text":"e xa Isirayila ɲama malan, na kike firin nde, xi singe. Xɛmɛ birin naxee xa simaya nu bara ɲɛ mɔxɔɲɛn li, e naxa e tɛngɛ e xabilɛ nun e denbaya ki ma,"},{"book":"Kɔnti tife","chapter":"1","verse":"19","text":"alɔ Alatala a yamari ki naxɛ. Munsa naxa e tɛngɛ Turusinina gbengberenyi ma."},{"book":"Kɔnti tife","chapter":"1","verse":"20","text":"E naxa Isirayila xa di singe Ruben bɔnsɔɛ birin tɛngɛ e xabilɛ nun e denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"21","text":"Na xasabi lan nɛ xɛmɛ wulu tongo naani nun senni, xɛmɛ kɛmɛ suuli nan ma."},{"book":"Kɔnti tife","chapter":"1","verse":"22","text":"E naxa Simeyɔn bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"23","text":"Na xasabi lan nɛ xɛmɛ wulu tongo suuli nun solomanaani, xɛmɛ kɛmɛ saxan nan ma."},{"book":"Kɔnti tife","chapter":"1","verse":"24","text":"E naxa Gadi bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"25","text":"Na xasabi lan nɛ xɛmɛ wulu tongo naani nun suuli, xɛmɛ kɛmɛ senni tongo suuli nan ma."},{"book":"Kɔnti tife","chapter":"1","verse":"26","text":"E naxa Yuda bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"27","text":"Na xasabi lan nɛ xɛmɛ wulu tongo solofere nun naani, xɛmɛ kɛmɛ senni nan ma."},{"book":"Kɔnti tife","chapter":"1","verse":"28","text":"E naxa Isakari bɔnsɔɛ birin tɛngɛ e xabilɛ nun e denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"29","text":"Na xasabi lan nɛ xɛmɛ wulu tongo suuli nun naani, xɛmɛ kɛmɛ naani nan ma."},{"book":"Kɔnti tife","chapter":"1","verse":"30","text":"E naxa Simeyɔn bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"31","text":"Na xasabi lan nɛ xɛmɛ wulu tongo suuli nun solofere, xɛmɛ kɛmɛ naani nan ma."},{"book":"Kɔnti tife","chapter":"1","verse":"32","text":"E naxa Yusufu xa di xɛmɛ Efirami bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"33","text":"Na xasabi lan nɛ xɛmɛ wulu tongo naani, xɛmɛ kɛmɛ suuli nan ma."},{"book":"Kɔnti tife","chapter":"1","verse":"34","text":"E naxa Yusufu xa di xɛmɛ Manasi bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"35","text":"Na xasabi lan nɛ xɛmɛ wulu tongo saxan nun firin, xɛmɛ kɛmɛ firin nan ma."},{"book":"Kɔnti tife","chapter":"1","verse":"36","text":"E naxa Bunyamin bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"37","text":"Na xasabi lan nɛ xɛmɛ wulu tongo saxan nun suuli, xɛmɛ kɛmɛ naani nan ma."},{"book":"Kɔnti tife","chapter":"1","verse":"38","text":"E naxa Dana bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"39","text":"Na xasabi lan nɛ xɛmɛ wulu tongo senni nun firin, xɛmɛ kɛmɛ solofere nan ma."},{"book":"Kɔnti tife","chapter":"1","verse":"40","text":"E naxa Aseri bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"41","text":"Na xasabi lan nɛ xɛmɛ wulu naani nun keren, xɛmɛ kɛmɛ suuli nan ma."},{"book":"Kɔnti tife","chapter":"1","verse":"42","text":"E naxa Nafatali bɔnsɔɛ birin tɛngɛ e xabilɛ nun e xa denbaya ki ma. E naxa xɛmɛe xili sɛbɛ, naxee xa simaya nu bara ɲɛ mɔxɔɲɛn li, naxee nu nɔma sɔɔriɲa rabade."},{"book":"Kɔnti tife","chapter":"1","verse":"43","text":"Na xasabi lan nɛ xɛmɛ wulu tongo suuli nun saxan, xɛmɛ kɛmɛ naani nan ma."},{"book":"Kɔnti tife","chapter":"1","verse":"44","text":"Isirayila bɔnsɔɛ xunyi fu nun firinyi nan kafu Munsa nun Haruna ma na tɛngɛ tife ra."},{"book":"Kɔnti tife","chapter":"1","verse":"45","text":"Isirayila xɛmɛ naxee nu bara ɲɛ mɔxɔɲɛn li, naxee nu nɔma sɔɔriɲa rabade,"},{"book":"Kɔnti tife","chapter":"1","verse":"46","text":"nee nu lanxi xɛmɛ wulu kɛmɛ senni nun saxan, xɛmɛ kɛmɛ suuli nun tongo suuli nan ma."},{"book":"Kɔnti tife","chapter":"1","verse":"47","text":"Kɔnɔ Lewi bɔnsɔɛ mu nu na na kɔnti ya ma,"},{"book":"Kɔnti tife","chapter":"1","verse":"48","text":"barima Alatala nu bara a masen Munsa bɛ,"},{"book":"Kɔnti tife","chapter":"1","verse":"49","text":"«I naxa Lewikae tɛngɛ Isirayilakae ya ma."},{"book":"Kɔnti tife","chapter":"1","verse":"50","text":"I xa hɔrɔmɔlingira nun a xa se birin taxu e ra. N ma saatɛ tɔnxuma na a ra. E xa a maxanin, e xa mɛɛni a ma, e xa yonkin a rabilinyi ra."},{"book":"Kɔnti tife","chapter":"1","verse":"51","text":"Wo na keli sigade, e xa a ragoro. Wo na yire nɛɛnɛ li, e xa a ti. Xa mixi gbɛtɛ a maso a ra naxan mu findi Lewi bɔnsɔɛ ra, na kanyi lan nɛ a xa faxa."},{"book":"Kɔnti tife","chapter":"1","verse":"52","text":"Isirayilaka birin xa yonkin yire e na dɛnnaxɛ masen e bɛ, e bɔnsɔɛ xa tɔnxuma bun ma, a nun e xa sɔɔrie."},{"book":"Kɔnti tife","chapter":"1","verse":"53","text":"Lewi bɔnsɔɛe xa yonkin hɔrɔmɔlingira rabilinyi, xa na mu a ra n xɔnɔma nɛ Isirayila ɲama ma. Lewikae xa e ɲɛngi sa hɔrɔmɔlingira xɔn ma.»"},{"book":"Kɔnti tife","chapter":"1","verse":"54","text":"Isirayilakae naxa Alatala xa yaamari birin suxu, a naxan soxi Munsa yi ra."}]}