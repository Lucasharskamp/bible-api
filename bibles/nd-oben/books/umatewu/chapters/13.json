{"data":[{"book":"UMatewu","chapter":"13","verse":"1","text":"Ngalolosuku uJesu waphuma endlini wayahlala eceleni kwechibi."},{"book":"UMatewu","chapter":"13","verse":"2","text":"Amaxuku abantu aminyezelana kuye waze wangena esikepeni wahlala kuso, abantu bonke bona babemi okhunjini."},{"book":"UMatewu","chapter":"13","verse":"3","text":"Wasebatshela izinto ezinengi esebenzisa imizekeliso, wathi, “Umlimi waphuma wayahlanyela inhlanyelo yakhe."},{"book":"UMatewu","chapter":"13","verse":"4","text":"Kwathi eyihaza inhlanyelo, eyinye yawela endleleni, izinyoni zafika zayidobha yonke."},{"book":"UMatewu","chapter":"13","verse":"5","text":"Eyinye yawela okhetheni lapho okwakungela mhlabathi owaneleyo. Yaphanga yamila ngoba umhlabathi wawungatshoni."},{"book":"UMatewu","chapter":"13","verse":"6","text":"Kodwa kwathi ilanga seliphumile yahanguleka yabuna ngoba yayingelampande."},{"book":"UMatewu","chapter":"13","verse":"7","text":"Eyinye yawela phakathi kwameva, asuka akhula ayiminya inhlanyelo."},{"book":"UMatewu","chapter":"13","verse":"8","text":"Eyinye inhlanyelo yawela emhlabathini omuhle lapho eyathela khona izithelo eziphindwe okungabalikhulu, kumbe okungamatshumi ayisithupha loba okungamatshumi amathathu ukudlula leyo eyayihlanyelwe."},{"book":"UMatewu","chapter":"13","verse":"9","text":"Lowo olendlebe kezwe.”"},{"book":"UMatewu","chapter":"13","verse":"10","text":"Abafundi beza kuye bambuza bathi, “Kungani ukhuluma ebantwini ngemizekeliso na?”"},{"book":"UMatewu","chapter":"13","verse":"11","text":"Waphendula wathi, “Ulwazi lwemfihlakalo yombuso wezulu luphiwe lina hatshi bona."},{"book":"UMatewu","chapter":"13","verse":"12","text":"Lowo olakho, uzaphiwa kwengezelelwe abesesiba lokunengi kakhulu. Lowo ongelakho, lalokho alakho uzakwemukwa."},{"book":"UMatewu","chapter":"13","verse":"13","text":"Lokhu yikho okungenza ngikhulume kubo ngemizekeliso:"},{"book":"UMatewu","chapter":"13","verse":"14","text":"Kubo isiphrofethi sika-Isaya siyagcwaliseka, esokuthi:"},{"book":"UMatewu","chapter":"13","verse":"15","text":"Ngoba inhliziyo zalababantu sezaba lukhuni;"},{"book":"UMatewu","chapter":"13","verse":"16","text":"Kodwa abusisiwe amehlo enu ngoba ayabona lezindlebe zenu ziyezwa."},{"book":"UMatewu","chapter":"13","verse":"17","text":"Ngoba ngilitshela iqiniso ukuthi abaphrofethi abanengi lamadoda alungileyo balangazela ukukubona lokhu elikubonayo kodwa kabakubonanga, lokuzwa lokhu elikuzwayo kodwa kabakuzwanga."},{"book":"UMatewu","chapter":"13","verse":"18","text":"Lalelani-ke lizwe ukuthi utshoni umzekeliso womhlanyeli:"},{"book":"UMatewu","chapter":"13","verse":"19","text":"Nxa umuntu esizwa ilizwi ngombuso kodwa engabambisisi, omubi uyeza ahwithe lokho obekuhlanyelwe enhliziyweni yakhe. Yiyo le inhlanyelo eyahlanyelwa endleleni."},{"book":"UMatewu","chapter":"13","verse":"20","text":"Inhlanyelo eyawela okhetheni ngumuntu olizwayo ilizwi aphange alamukele ngentokozo."},{"book":"UMatewu","chapter":"13","verse":"21","text":"Kodwa ngenxa yokuthi kalampande, nxa okwesikhatshana kuphela. Nxa kufika uhlupho lokuhlukunyezwa ngenxa yelizwi uphanga akhubeke."},{"book":"UMatewu","chapter":"13","verse":"22","text":"Inhlanyelo eyawela phakathi kwameva ngumuntu olizwayo ilizwi kodwa lisuke landelwe yizinhlupheko zale impilo lenkohliso yenotho, lingabe lisaba lezithelo."},{"book":"UMatewu","chapter":"13","verse":"23","text":"Kodwa leyonhlanyelo eyawela emhlabathini ovundileyo ngumuntu olizwayo ilizwi alizwisise. Lo nguye othela izithelo ezinengi ngekhulu, ngamatshumi ayisithupha loba ngamatshumi amathathu okudlula lokho okwahlanyelwayo.”"},{"book":"UMatewu","chapter":"13","verse":"24","text":"UJesu wabatshela omunye umzekeliso wathi, “Umbuso wezulu unjengomuntu owahlanyela inhlanyelo enhle ensimini yakhe."},{"book":"UMatewu","chapter":"13","verse":"25","text":"Kodwa kwathi ngesikhathi wonke umuntu elele, isitha sakhe seza sahlanyela ukhula phakathi kwengqoloyi, sahamba."},{"book":"UMatewu","chapter":"13","verse":"26","text":"Kwathi ingqoloyi isikhahlele yabumba izikhwebu, ukhula lalo lwavela."},{"book":"UMatewu","chapter":"13","verse":"27","text":"Izinceku zomninisivini zeza kuye zathi, ‘Nkosi, kanti kawuhlanyelanga yini inhlanyelo enhle ensimini yakho na? Pho ukhula luvele ngaphi?’"},{"book":"UMatewu","chapter":"13","verse":"28","text":"Waphendula wathi, ‘Kwenziwe yisitha lokhu.’"},{"book":"UMatewu","chapter":"13","verse":"29","text":"Waphendula wathi, ‘Hatshi, ngoba lizakuthi lisiphuna ukhula liqabuke selisiphuna amabele kanye lalo."},{"book":"UMatewu","chapter":"13","verse":"30","text":"Kuyekeleni kukhule ndawonye kuze kube yisikhathi sokuvuna. Lapho-ke, ngizakuthi kubavuni, Qalani ngokuqoqa ukhula lilubophe izinyanda ukuba lutshiswe, beseliqoqa amabele liwalethe esiphaleni sami.’ ”"},{"book":"UMatewu","chapter":"13","verse":"31","text":"Wabatshela omunye umzekeliso wathi, “Umbuso wezulu ufana lentanga yemastadi eyathathwa ngenye indoda yayihlanyela ensimini yayo."},{"book":"UMatewu","chapter":"13","verse":"32","text":"Lanxa incinyane kulentanga yenhlanyelo zonke, kodwa ithi ingakhula ibe yisihlahla esikhulu kulazo zonke, izinyoni zezulu zibuye, zithole ukuphumula ezingatsheni zaso.”"},{"book":"UMatewu","chapter":"13","verse":"33","text":"Waphinda wabatshela omunye umzekeliso wathi, “Umbuso wezulu ufana lemvubelo eyathathwa ngowesifazane wayixubanisa lempuphu enengi, yabila yagcwala inhlama yonke.”"},{"book":"UMatewu","chapter":"13","verse":"34","text":"UJesu wakhuluma zonke lezizinto exukwini labantu ngemizekeliso; kazange akhulume lutho kubo engasebenzisanga umzekeliso."},{"book":"UMatewu","chapter":"13","verse":"35","text":"Ngakho kwagcwaliseka okwakhulunywa ngomphrofethi ukuthi:"},{"book":"UMatewu","chapter":"13","verse":"36","text":"Wasesuka exukwini waya endlini. Abafundi bakhe beza kuye bathi, “Sichazele umzekeliso wokhula ensimini.”"},{"book":"UMatewu","chapter":"13","verse":"37","text":"Waphendula wathi, “Lowo owahlanyela inhlanyelo enhle yiNdodana yoMuntu."},{"book":"UMatewu","chapter":"13","verse":"38","text":"Insimu ngumhlaba njalo inhlanyelo enhle imele abantu bombuso. Ukhula lungabantu bomubi"},{"book":"UMatewu","chapter":"13","verse":"39","text":"njalo isitha esiluhlanyelayo nguSathane. Isivuno siyikuphela kwesikhathi njalo abavuni yizingilosi."},{"book":"UMatewu","chapter":"13","verse":"40","text":"Njengalokhu ukhula lusitshunwa lutshiswe emlilweni, kuzakuba njalo ekupheleni kwesikhathi."},{"book":"UMatewu","chapter":"13","verse":"41","text":"Indodana yoMuntu izathuma izingilosi zayo, zikhuphe konke okuyizikhubekiso embusweni wayo, labo bonke abenza ububi."},{"book":"UMatewu","chapter":"13","verse":"42","text":"Zizabaphosela esihogweni somlilo ovuthayo okuzakuba khona ukukhala lokugedla kwamazinyo."},{"book":"UMatewu","chapter":"13","verse":"43","text":"Lapho-ke, abalungileyo bazakhazimula njengelanga embusweni kaYise wabo. Lowo olendlebe, kezwe.”"},{"book":"UMatewu","chapter":"13","verse":"44","text":"“Umbuso wezulu unjengenotho efihliweyo esivandeni. Kwathi indoda isiyitholile yayifihla njalo, kwathi ngoba iphakathi kokuthokoza, yahamba yayathengisa konke eyayilakho yayathenga lesosivande."},{"book":"UMatewu","chapter":"13","verse":"45","text":"Njalo umbuso wezulu ufana lomthengi edinga amaphareli amahle."},{"book":"UMatewu","chapter":"13","verse":"46","text":"Kwathi esefumene elinye elalilentengo ephezulu wahamba wayathengisa konke ayelakho walithenga.”"},{"book":"UMatewu","chapter":"13","verse":"47","text":"“Futhi umbuso wezulu ufana lomambule owehliselwa phansi echibini wagola zonke inhlobo zezinhlanzi."},{"book":"UMatewu","chapter":"13","verse":"48","text":"Wathi usugcwele, abagoli bezinhlanzi bawudonsela okhunjini. Basebehlala phansi, baqoqela ezitsheni zonke inhlanzi ezinhle kodwa ezimbi bazilahla."},{"book":"UMatewu","chapter":"13","verse":"49","text":"Lokhu yikho okuzakwenzakala ekupheleni kwesikhathi. Izingilosi zizakuza zehlukanise ababi kwabalungileyo,"},{"book":"UMatewu","chapter":"13","verse":"50","text":"zibaphosele esihogweni somlilo ovuthayo, lapho okuzakuba khona lokukhala kanye lokugedla kwamazinyo.”"},{"book":"UMatewu","chapter":"13","verse":"51","text":"UJesu wababuza wathi, “Selizizwisisile zonke lezizinto na?”"},{"book":"UMatewu","chapter":"13","verse":"52","text":"Wathi kubo, “Ngakho wonke umfundisi womthetho osephenduke waba ngumfundi wombuso wezulu unjengomnini wendlu okhupha esiphaleni sakhe amagugu amatsha lamadala.”"},{"book":"UMatewu","chapter":"13","verse":"53","text":"UJesu eseqedile imizekeliso le wasuka lapho wahamba."},{"book":"UMatewu","chapter":"13","verse":"54","text":"Wafika edolobheni lakibo waqalisa ukufundisa abantu esinagogweni labo, bamangala. Babuza bathi, “Indoda le yayithatha ngaphi inhlakanipho le lamandla la ayisimangaliso kangaka?"},{"book":"UMatewu","chapter":"13","verse":"55","text":"Kanti lo kayisiyo indodana yombazi na? Ibizo likanina kasuMariya na, labafowabo kakusiJakhobe, uJosefa, uSimoni loJudasi na?"},{"book":"UMatewu","chapter":"13","verse":"56","text":"Odadewabo kabakho lapha kanye lathi na? Pho indoda le yazizuza ngaphi izinto zonke lezi?”"},{"book":"UMatewu","chapter":"13","verse":"57","text":"Bakhubeka ngaye."},{"book":"UMatewu","chapter":"13","verse":"58","text":"Kasenzanga izimangaliso ezinengi khona ngenxa yokusilela kwabo ekukholweni."}]}