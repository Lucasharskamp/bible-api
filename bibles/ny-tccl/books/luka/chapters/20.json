{"data":[{"book":"Luka","chapter":"20","verse":"1","text":"Tsiku lina pamene Iye ankaphunzitsa anthu mʼmabwalo a Nyumba ya Mulungu ndi kuphunzitsa Uthenga Wabwino, akulu a ansembe ndi aphunzitsi amalamulo, pamodzi ndi akuluakulu anabwera kwa Iye."},{"book":"Luka","chapter":"20","verse":"2","text":"Iwo anati, “Mutiwuze mukuchita izi ndi ulamuliro wayani? Ndani anakupatsani ulamuliro uwu?”"},{"book":"Luka","chapter":"20","verse":"3","text":"Iye anayankha kuti, “Inenso ndikufunsani, mundiyankhe,"},{"book":"Luka","chapter":"20","verse":"4","text":"‘Kodi ubatizo wa Yohane, unali wochokera kumwamba, kapena wochokera kwa anthu?’ ”"},{"book":"Luka","chapter":"20","verse":"5","text":"Iwo anakambirana pakati pawo ndikuti, “Ngati ife tinena kuti, ‘Kuchokera kumwamba’ Iye akatifunsa kuti, ‘chifukwa chiyani simunamukhulupirire iye?’"},{"book":"Luka","chapter":"20","verse":"6","text":"Koma ngati ife tinena kuti, ‘kuchokera kwa anthu,’ anthu onse atigenda miyala, chifukwa amatsimikiza kuti Yohane anali mneneri.”"},{"book":"Luka","chapter":"20","verse":"7","text":"Pamenepo iwo anayankha kuti, “Ife sitidziwa kumene unachokera.”"},{"book":"Luka","chapter":"20","verse":"8","text":"Yesu anati, “Ngakhale Inenso sindikuwuzani kuti ndi ulamuliro wanji umene ndikuchitira zimenezi.”"},{"book":"Luka","chapter":"20","verse":"9","text":"Iye anapitirira kuwawuza anthu fanizo ili: “Munthu wina analima munda wamphesa, nabwereketsa kwa alimi ena ndipo anachoka kwa nthawi yayitali."},{"book":"Luka","chapter":"20","verse":"10","text":"Pa nthawi yokolola, iye anatumiza wantchito wake kwa alimi aja kuti amupatseko zina mwa zipatso za munda wamphesawo. Koma alimi aja anamumenya namubweza wopanda kanthu."},{"book":"Luka","chapter":"20","verse":"11","text":"Iye anatumiza wantchito wina, koma uyunso anamumenya namuchita zachipongwe ndi kumubweza wopanda kanthu."},{"book":"Luka","chapter":"20","verse":"12","text":"Iye anatumizanso wina wachitatu ndipo iwo anamuvulaza namuponya kunja."},{"book":"Luka","chapter":"20","verse":"13","text":"“Kenaka mwini mundawo anati, ‘Kodi ndichite chiyani? Ndidzatumiza mwana wanga wamwamuna, amene ndimukonda; mwina iwo adzamuchitira ulemu.’"},{"book":"Luka","chapter":"20","verse":"14","text":"“Koma alimiwo ataona mwanayo, anakambirananso. Iwo anati, ‘Uyu ndiye wodzamusiyira chumachi. Tiyeni timuphe ndipo chumachi chikhala chathu.’"},{"book":"Luka","chapter":"20","verse":"15","text":"Ndipo anamuponya kunja kwa mundawo ndi kumupha."},{"book":"Luka","chapter":"20","verse":"16","text":"Iye adzabwera ndi kupha alimi aja ndi kupereka mundawo kwa ena.”"},{"book":"Luka","chapter":"20","verse":"17","text":"Yesu anawayangʼanitsitsa ndipo anafunsa kuti, “Kodi tanthauzo lake ndi chiyani la zimene zinalembedwa kuti,"},{"book":"Luka","chapter":"20","verse":"18","text":"Aliyense amene agwa pa mwalawu adzapweteka, koma iye amene udzamugwera udzamuphwanya.’ ”"},{"book":"Luka","chapter":"20","verse":"19","text":"Aphunzitsi amalamulo ndi akulu a ansembe amafuna njira yoti amuphe nthawi yomweyo, chifukwa anadziwa kuti ananena fanizo ili powatsutsa iwo. Koma iwo anali ndi mantha chifukwa cha anthu."},{"book":"Luka","chapter":"20","verse":"20","text":"Pamene ankamulondalonda Iye, iwo anatumiza akazitape amene amaoneka ngati achilungamo. Iwo ankafuna kumutapa mʼkamwa Yesu mu china chilichonse chimene Iye ananena kuti amupereke Iye kwa amene anali ndi mphamvu ndi ulamuliro oweruza."},{"book":"Luka","chapter":"20","verse":"21","text":"Potero akazitapewo anamufunsa Iye kuti, “Aphunzitsi, tidziwa kuti mumayankhula ndi kuphunzitsa zimene zili zoonadi, ndi kuti simuonetsa tsankho koma mumaphunzitsa njira ya Mulungu mwachoonadi."},{"book":"Luka","chapter":"20","verse":"22","text":"Kodi ndi bwino kwa ife kumapereka msonkho kwa Kaisara kapena kusapereka?”"},{"book":"Luka","chapter":"20","verse":"23","text":"Iye anaona chinyengo chawo ndipo anawawuza kuti,"},{"book":"Luka","chapter":"20","verse":"24","text":"“Onetseni ndalama. Chithunzi ndi malembawa ndi zayani?”"},{"book":"Luka","chapter":"20","verse":"25","text":"Iwo anayankha kuti, “Za Kaisara.”"},{"book":"Luka","chapter":"20","verse":"26","text":"Iwo analephera kumupeza cholakwa pa zimene ankayankhula pamaso pa anthu. Ndipo pothedwa nzeru ndi yankho lake, iwo anakhala chete."},{"book":"Luka","chapter":"20","verse":"27","text":"Ena mwa Asaduki, amene ankanena kuti kulibe kuuka kwa akufa, anabwera kwa Yesu ndi funso."},{"book":"Luka","chapter":"20","verse":"28","text":"Iwo anati, “Aphunzitsi, Mose anatilembera kuti munthu akamwalira ndi kusiya mkazi wopanda ana, mʼbale wa munthu womwalirayo akuyenera kukwatira mkaziyo kuti amuberekere ana mʼbale wakeyo."},{"book":"Luka","chapter":"20","verse":"29","text":"Tsopano panali abale asanu ndi awiri. Woyambayo anakwatira mkazi ndipo anafa wopanda mwana."},{"book":"Luka","chapter":"20","verse":"30","text":"Wachiwiri"},{"book":"Luka","chapter":"20","verse":"31","text":"ndipo kenaka wachitatuyo anamukwatira iye, ndipo chimodzimodzi asanu ndi awiri aja anafa osasiya ana."},{"book":"Luka","chapter":"20","verse":"32","text":"Pa mapeto pake mkaziyo anafanso."},{"book":"Luka","chapter":"20","verse":"33","text":"Tsopano, pa nthawi ya kuukanso, kodi mkaziyu adzakhala wayani popeza onse asanu ndi awiri anamukwatirapo?”"},{"book":"Luka","chapter":"20","verse":"34","text":"Yesu anayankha kuti, “Anthu a mʼbado uno amakwatira ndi kukwatiwa."},{"book":"Luka","chapter":"20","verse":"35","text":"Koma mʼmoyo umene ukubwerawo, anthu amene adzaukitsidwe kwa akufa sadzakwatira kapena kukwatiwa."},{"book":"Luka","chapter":"20","verse":"36","text":"Ndipo sadzafanso, pakuti adzakhala ngati angelo. Iwo ndi ana a Mulungu, chifukwa adzakhala ataukitsidwa kwa akufa."},{"book":"Luka","chapter":"20","verse":"37","text":"Ngakhale pa nkhani yachitsamba choyaka moto, Mose anaonetsa kuti akufa amauka, pakuti anatcha Ambuye ‘Mulungu wa Abrahamu, Mulungu wa Isake ndi Mulungu wa Yakobo.’"},{"book":"Luka","chapter":"20","verse":"38","text":"Mulungu si Mulungu wa akufa, koma wa amoyo, pakuti kwa Iye onse ali ndi moyo.”"},{"book":"Luka","chapter":"20","verse":"39","text":"Ena mwa aphunzitsi amalamulo anayankha kuti, “Mwanena bwino mphunzitsi!”"},{"book":"Luka","chapter":"20","verse":"40","text":"Ndipo panalibe wina amene akanalimba mtima kumufunsa Iye mafunso ena."},{"book":"Luka","chapter":"20","verse":"41","text":"Kenaka Yesu anawawuza kuti, “Zikutheka bwanji kuti aziti Khristu ndi mwana wa Davide?"},{"book":"Luka","chapter":"20","verse":"42","text":"Davide mwini wake akunenetsa mʼbuku la Masalimo kuti,"},{"book":"Luka","chapter":"20","verse":"43","text":"mpaka Ine nditasandutsa adani anu"},{"book":"Luka","chapter":"20","verse":"44","text":"Davide akumutcha Iye ‘Ambuye.’ Nanga zingatheke bwanji kuti Iye akhale mwana wake?”"},{"book":"Luka","chapter":"20","verse":"45","text":"Pamene anthu onse ankamvetsera, Yesu anati kwa ophunzira ake,"},{"book":"Luka","chapter":"20","verse":"46","text":"“Chenjerani ndi aphunzitsi amalamulo. Iwo amakonda kuyenda atavala mikanjo ndipo amakonda kulonjeredwa mʼmisika ndipo amakhala mʼmipando yofunika mʼmasunagoge ndi mʼmalo aulemu mʼmaphwando."},{"book":"Luka","chapter":"20","verse":"47","text":"Amawadyera akazi amasiye chuma chawo ndi kuchita mapemphero aatali kuti awaone. Anthu oterewa adzalangidwa kwambiri.”"}]}