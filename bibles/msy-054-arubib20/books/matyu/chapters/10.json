{"data":[{"book":"Matyu","chapter":"10","verse":"1","text":"Egha gɨn, Iesus uan suren gumazir 12plan diazɨma, me a bagha izezɨma, a duar kuraba batoghamin gavgavim ko gumazamiziba itir arɨmariaba akɨramin gavgavim sara me ganɨngi."},{"book":"Matyu","chapter":"10","verse":"2","text":"Aposelɨn 12plan ziabar kara: Men faragha zuim, Saimon, an ziar mam Pita, ko an dozim Andru. Jems, ko Sebedin otarim, ko an dozim Jon,"},{"book":"Matyu","chapter":"10","verse":"3","text":"Filip, Bartolomyu, Tomas, Matyu, a gumazir dagɨaba isim, ko Jems, an Alfiusɨn otarim, ko Tadius,"},{"book":"Matyu","chapter":"10","verse":"4","text":"ko Saimon, a marazi ko me Selotɨn ikɨzimɨn iti, koma Judas Iskariot, gumazir Iesus isava, apanibagh anɨngizim."},{"book":"Matyu","chapter":"10","verse":"5","text":"Ezɨ Iesus gumazir 12plan kaba amaga akar kam me ganɨga ghaze, “Ia Kantrin Igharazibar Gumazamiziba bagh mangan markɨ. Egh Samarian nguibar ekiabar mangan markɨ.10:5 Kar Iesusɨn mɨgɨrɨgɨar ruarir mam, Namba 2. Akar sapta 10:5-42ɨn itiba, da suren gumaziba Godɨn akam akun darutɨma arazir me bativamibav gei."},{"book":"Matyu","chapter":"10","verse":"6","text":"10:6 Jeremaia 50:6; Matyu 15:24Ia Israelɨn ikɨzimɨn itir sipsipɨn ovengeziba bagh mangɨ."},{"book":"Matyu","chapter":"10","verse":"7","text":"10:7 Matyu 3:2; 4:17; Luk 10:9-1110:7-15 Luk 10:4-12Ia mangɨ, akam akun suam, ‘God Bizibagh Ativamin Dughiam a roghɨra izegha gɨfa.’"},{"book":"Matyu","chapter":"10","verse":"8","text":"Ia mangɨ gumazamizibar arɨmariaba agɨva, egh gumazamizir aremeziba me damutɨ me ua dɨkav, egh lepa itir gumazamizibar amutɨ me ua zuegh, egh duar kurar gumazamizibagh apazaziba da batogh. Bizir ia inizim ia purama a ini, ia a givezezir puvatɨ. Kamaghɨra ia pura a isɨ gumazamizibar anɨng. Ia a bagh ivezitam inian kogham."},{"book":"Matyu","chapter":"10","verse":"9","text":"“Ia golɨn tam o silvan dagɨatam o kapan dagɨatam inigh mangan markɨ."},{"book":"Matyu","chapter":"10","verse":"10","text":"10:10 Dɨboboniba 18:31; Luk 10:7; 1 Korin 9:14; 1 Timoti 5:18Ia daruamin dughiabar, ia biamɨtaritam inian markɨ. Egh ia siotiar pumuning, o dagarir asuatam o fidizitam inigh mangan kogham. Bar puvatɨ. Guizbangɨra, ingangarir gumazamiziba damamin dagheba, me da isɨ me danɨng."},{"book":"Matyu","chapter":"10","verse":"11","text":"“Egh ia nguibar ekiatamɨn mangam, o nguibar dozitamɨn mangɨsɨ, ia deraghvɨram azangsɨgh fogh, gumazir manam an arazir aghuibagh amua egha bar dera. Egh ia gumazir kam ko ikɨ mangɨ dughiar ia nguibar kam ataghɨraghamim."},{"book":"Matyu","chapter":"10","verse":"12","text":"10:12 Luk 10:5-6Egh dɨpenir ia aven zuim, ia kamaghɨn an aven itir daraziv kɨm, ‘God deragh ia damuam.’"},{"book":"Matyu","chapter":"10","verse":"13","text":"Egh gumazamizir dɨpenir kamɨn itiba, ia gifueghɨva ia inightɨ, ia me ko ikɨ, egh ia Godɨn azaraghtɨ, ian navir amɨrizim me ko ikɨ. Me ian aghuaghtɨ, ia uan navir amɨrizir kam me da uam a inigh."},{"book":"Matyu","chapter":"10","verse":"14","text":"10:14 Aposel 18:6Egh gumazitam ia inigh uan dɨpenimɨn mangan aghuagh, egh ian akam baraghan koghtɨ, ia dɨpenir kam o nguibar kam ataghɨraghamim dughiam, ia uan dagaribar itir mɨneziba apɨsigh.10:14 Suren gumaziba arazir kam damutɨma, nguibar ekiamɨn itir gumazamiziba gan fogh suam, me arazir kuram gami. Nɨ Mak 6:11 ko Aposel 13:51ɨn gan."},{"book":"Matyu","chapter":"10","verse":"15","text":"10:15 Jenesis 19:24-28; Matyu 11:24; Jut 1:7Kɨ guizbangɨra ia mɨgei, Godɨn Kotɨn Dughiamɨn, osɨmtɨzim gumazamizir nguibar kamɨn itiba iniamim, an osɨmtɨzir Sodom ko Gomora inizim gafiragham.”"},{"book":"Matyu","chapter":"10","verse":"16","text":"Egha Iesus ua kamaghɨn mɨgei, “Ia oragh, kɨ sipsipbar mɨn ia isava afiar atiabar tongɨn ia amadi. Eghtɨ ia kuruzibar araziba iniva deravɨra bizibagh nɨghnigh egh gɨn dar amu. Egh ia kuarazir bunbabar arazibar amu, kamaghɨn ia arazir kuratam damusɨ nɨghnɨghan markɨ."},{"book":"Matyu","chapter":"10","verse":"17","text":"10:17 Matyu 24:910:17-20 Mak 13:9-11; Luk 12:11-12; 21:12-15Ia deraghvɨra uari bagh gan. Me ian suiragh, uan kaunselbar damazibar ia isɨ kotiam darɨghɨva, egh me uan God ko mɨgeir dɨpenibar ia fozorogham."},{"book":"Matyu","chapter":"10","verse":"18","text":"10:18 Aposel 25:23; 27:24Egh me nan ziam bangɨn, ia iniva gavmanba ko atrivibar damazibar mangam. Eghtɨ ia Akar Aghuimɨn gun gumazir ekiar kabav kɨm. Egh ia uaghan Kantrin Igharazibar Gumazamiziba, me mɨkɨm."},{"book":"Matyu","chapter":"10","verse":"19","text":"Me ia inigh kotiamɨn mangɨtɨma ia atiating kamaghɨn nɨghnɨghan markɨ, ‘E mɨgɨrɨgɨar manatam damuam? O, e manmaghɨn men akaba ikarvagham?’ Puvatɨ. God uabɨ dughiar kamɨn ia mɨkɨmamin akaba ia danɨngam."},{"book":"Matyu","chapter":"10","verse":"20","text":"10:20 Jon 14:26; 1 Korin 2:4Ia uari mɨkɨman kogham, puvatɨ. Ian Afeziamɨn Duamra, ian akatoribar aghu mɨkɨmam."},{"book":"Matyu","chapter":"10","verse":"21","text":"“Aveghbuaba uarira uari isɨ apanibar anɨngtɨ me me mɨsoghtɨ me arɨmɨghiram. Eghtɨ afeziaba uan boriba uaghan kamaghɨra me damuam. Boriba uan ameboghfeziabar akaba batoghɨva ovengamin arazibar me damutɨ, me arɨmɨghiram."},{"book":"Matyu","chapter":"10","verse":"22","text":"10:22 Matyu 24:9; 24:13; Mak 13:13; Luk 21:17; Jon 15:18-21Eghtɨ gumazamiziba bar nan ziam bangɨn ian aghuagham. Eghtɨ gumazamizir gavgavigh ikɨ mangɨ dughiar abuananamɨn otoghamiba, God men akurvagham."},{"book":"Matyu","chapter":"10","verse":"23","text":"10:23 Matyu 16:28Egh gumazamiziba nguibar ekiar mamɨn pazɨ ia damutɨ, ia arɨ nguibar ekiar igharazimɨn mangɨ. Kɨ guizbangɨra ia mɨgei, ia Israelɨn nguibar ekiar kabar aven damuamin ingangariba, da gɨvaghan koghtɨ Gumazamizibar Otarim uamategham."},{"book":"Matyu","chapter":"10","verse":"24","text":"“Suren gumazitam o amizitam uan tisa gafirazir puvatɨ, ezɨ ingangarir gumazim o amizim uan gumazir ekiam gafiraghan kogham."},{"book":"Matyu","chapter":"10","verse":"25","text":"10:25 Matyu 9:34; Mak 3:22; Luk 11:15Eghtɨ suren gumazim uan tisan mɨn otoghɨva, egh deragham. Egh ingangarir gumazim uan ekiamɨn mɨn otoghɨva, a uaghan deragham. Me ziar kam Belsebul isa dɨpenimɨn ghuavim gatɨ, ezɨ e kamaghɨn fo, me uaghan bar ziar kuraba da isɨva an adarazir arɨgham.”10:25 Ziam Belsebul, a Satanɨn ziar mam. Nɨ Matyu 12:22-28ɨn gan."},{"book":"Matyu","chapter":"10","verse":"26","text":"Egha Iesus ua kamaghɨn mɨgei, “Gumazamiziba pazɨ ia damutɨ, ia men atiatingan markɨ. Moegha itir biziba, da azenim giregham. Akar aven itiba, gumazamiziba dagh fogham."},{"book":"Matyu","chapter":"10","verse":"27","text":"Kɨ mɨtatemɨn ia mɨkemezir akaba, ia aruer angazangarimɨn dav kɨm. Egh sighsirir akar ia oraghiziba, ia mangɨ dɨpenir nogoribar tuiv dar gun gumazamizibav kɨm."},{"book":"Matyu","chapter":"10","verse":"28","text":"10:28 Aisaia 8:12-13; Luk 12:4; Jems 4:12; 1 Pita 3:14Ia gumazir namnar kɨnibav sozibar atiatingan markɨ. Me ian duabav sueghan kogham. Puvatɨ. Ia Godram atiating. A namnam ko duam uaghara aning isɨva helɨn avimɨn aning gasɨghasɨghamin gavgavim iti."},{"book":"Matyu","chapter":"10","verse":"29","text":"“Ia fo, gumazamiziba kuarazir dozir pumuning wan toian vɨrara aning givezegham. Ezɨ ian Afeziam deraghavɨra kuarazir kabar gari. Ian Afeziam ifueghan koghtɨma, kuarazir katam nguazim giran kogham."},{"book":"Matyu","chapter":"10","verse":"30","text":"10:30 Luk 21:18; Aposel 27:34Egha God uaghan ian dapanir arɨziba menge, egha a bar deraghavɨra ia gɨfo."},{"book":"Matyu","chapter":"10","verse":"31","text":"10:31 Matyu 6:26; 12:12Kamaghɨn amizɨma, ia atiatingan markɨ. Ia kuarazir dozir kabar mɨn itir puvatɨ. Ia Godɨn damazimɨn bar ekevegha dagh afira.”"},{"book":"Matyu","chapter":"10","verse":"32","text":"Ezɨ Iesus ua kamaghɨn mɨgei, “Gumazir manam gumazamizibar damazimɨn ghaze, a nan anavɨra, eghtɨ kɨ uaghan uan Afeziar uan Nguibamɨn itimɨn damazimɨn mɨkɨm suam, gumazir kam a nan anav."},{"book":"Matyu","chapter":"10","verse":"33","text":"10:33 Mak 8:38; Luk 9:26; 2 Timoti 2:12Eghtɨ tina gumazamizibar damazimɨn mɨkɨm suam, a nan adarazir mav puvatɨ, eghtɨ kɨ uaghan uan Afeziar uan Nguibamɨn itimɨn damazimɨn mɨkɨm suam, gumazir kam nan anav puvatɨ.”"},{"book":"Matyu","chapter":"10","verse":"34","text":"Egha Iesus ua kamaghɨn mɨgei, “Ia ti ghaze, kɨ navir vamɨran arazim inigha, nguazir kamɨn ize. Ia kamaghɨn nɨghnɨghan markɨ. Kɨ adariba ko mɨdoroziba agɨvasa izezir pu. Puvatɨ, kɨ mɨdorozir sabam inigha ize."},{"book":"Matyu","chapter":"10","verse":"35","text":"10:35-36 Maika 7:6Kɨ bizir kam bagha ize, kɨ gumazim damutɨ, a uan afeziamɨn apanimɨn ikiam. Eghtɨ guivim uan amebamɨn apanimɨn ikiam. Eghtɨ paba itir amiziba, uan ivozir amebaba ko akabar uari adogham."},{"book":"Matyu","chapter":"10","verse":"36","text":"10:36 Onger Akaba 41:9; 55:13Gumazamizibar anababa uari, men apanimɨn ikɨva, men ikuvigham."},{"book":"Matyu","chapter":"10","verse":"37","text":"“Tina uan afeziam ko amebam bar aning gifongegha, faragha aning arɨgha, egha na isa gɨn arɨsi, a guizbangɨra nan namakam puvatɨ. Tina uan otarim o guivim bar aning gifongegha, faragha aning arɨgha, egha na isa gɨn arɨsi, a nan namakam puvatɨ."},{"book":"Matyu","chapter":"10","verse":"38","text":"10:38 Matyu 16:24; Mak 8:34; Luk 9:23Eghtɨ tina uan ter ighuvir an ovengamim gisaghpugha nan gɨn zuir puvatɨ, a nan namakam puvatɨ.10:38 Romɨn gavman, nguibar gumazir igharaziba ko pura ingangarir gumazir arazir kurabagh amiziba, me me isava ter ighuvibar me dui. Me faragh uan ter ighuvim gisaghpugh mangɨ danganir me mɨsevizimɨn otogham. Iesus akar isɨn zuir kamɨn uan suren gumazibav gɨa ghaze, tina guizbangɨra an suren gumazimɨn otivsɨ uaghan ovengamin nɨghnɨzim ikɨ."},{"book":"Matyu","chapter":"10","verse":"39","text":"10:39 Matyu 16:25; Mak 8:35; Luk 9:24Eghtɨ gumazamizir manam uan ikɨrɨmɨrim suiraghsɨ nɨghnɨghtɨ, an ikɨrɨmɨrim gɨvagham. Eghtɨ gumazamizir manam na bagh uan ikɨrɨmɨrim ateghɨva, a uan ikɨrɨmɨrim iniam.”"},{"book":"Matyu","chapter":"10","verse":"40","text":"Egha Iesus ua kamaghɨn mɨgei, “Gumazamizir manam ia inigha arazir aghuibar ia gami, a na inigha arazir aghuibar na gami. Gumazamizir na iniziba, me Godɨn na amadazɨ kɨ izezim ini."},{"book":"Matyu","chapter":"10","verse":"41","text":"10:41 1 Atriviba 17:10; 2 Atriviba 4:8Eghtɨ gumazitam o amizitam suam, kɨ Godɨn akam inigha izir gumazitamɨn akurvaghasa, egha Godɨn akam inigha izir gumazir kamɨn akua uan dɨpenimɨn ghua an akurvagha deragha a gami, God gumazir kam, bizir aghuir an akam inigha izir gumaziba isiba, God da isɨva a danɨngam. Eghtɨ gumazitam suam, kɨ gumazir aghuitamɨn akurvaghasa, egha gumazir aghuir mam inigha uan dɨpenimɨn ghua deraghavɨra an akurvaki, God gumazir kam uaghan, bizir aghuir gumazir aghuiba isiba, God da isɨva a danɨngam."},{"book":"Matyu","chapter":"10","verse":"42","text":"10:42 Matyu 18:5-6; 25:40; Mak 9:41; Hibru 6:10Eghtɨ tav suam, kɨ Iesusɨn suren gumazitamɨn akurvaghsɨ, egh pura dɨpar orangtɨzim isɨva suren gumazamizir ziaba puvatɨzir katam danigham, bar guizbangɨra kɨ ia mɨgei, God ivezir aghuim a danɨngam.”"}]}