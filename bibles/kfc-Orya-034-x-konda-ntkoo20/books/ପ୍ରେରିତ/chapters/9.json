{"data":[{"book":"ପ୍ରେରିତ","chapter":"9","verse":"1","text":"ଇୟା ସମୟ୍‍ତୁ ସାଉଲ ପ୍ରବୁଦି ସିସୁରିଙ୍ଗ୍‌ କାତ୍‍ତେଙ୍ଗ୍‍ ଇଜି ଆଦ୍‌ରିସ୍‌ କିଜି ପେରି ଜାଜକଦି ଲାକ୍‌ତୁ ସର୍ହାନ୍‍ ।"},{"book":"ପ୍ରେରିତ","chapter":"9","verse":"2","text":"ମାରି ଦାମାସ୍‍କସ୍‍ତି ପାର୍‍ତନାକିନି ଇଲ୍‌କାଙ୍ଗ୍‌ ପ୍ରବୁଦି ୱାଲେ ବୁଲାନିୱାରିଙ୍ଗ୍‍ ପୟ୍‌ତିଙ୍ଗ୍‌ ତର୍‌ସି ଜିରୁସାଲାମ୍‍ତୁ ଆସ୍‌ସି ତାତେଙ୍ଗ୍‌ ଇଜି ପେରି ଜାଜକରି ମାଣାନ୍‌ ସାରି ସିନି ଆକୁ ଲୋସ୍‍ତାନ୍‍ ।"},{"book":"ପ୍ରେରିତ","chapter":"9","verse":"3","text":"ସାଉଲ ଦାମାସ୍‍କସ୍‍ ଗାଡ଼୍‌ ଲାକ୍‌ତୁ ଇଗା ସନି ସମୟ୍‍ତୁ ଦାପ୍ରେ ବାଦଡ଼୍‍ତାନ୍‍ ଉନ୍‍ଣ୍ତ୍ରି ଜାୟ୍‌ ୱାନି ସାରିବେଡ଼୍‍ତି କାସ୍‍ସି ନିଙ୍ଗିଁତାତ୍‍ ।"},{"book":"ପ୍ରେରିତ","chapter":"9","verse":"4","text":"ୱାନ୍‌ ବୁମିଦୁ ଆର୍‍ତାନ୍‍ ମାରି ଉନ୍‍ଣ୍ତ୍ରି ବଲ୍ ୱେର୍‍ଆନ୍‍, “ସାଉଲ ! ସାଉଲ ! ନିନ୍‌ ଏନ୍ଦା ନାଙ୍ଗିଁ ତାଡ଼ନା କିଜିନି ?”"},{"book":"ପ୍ରେରିତ","chapter":"9","verse":"5","text":"ୱାନ୍‌ ଇର୍ହାନ୍‌, “ପ୍ରବୁ, ନିନ୍‌ ଏନ୍‌ ?” ମାରିଡ଼େସି ଆୟା ବଲ୍ ୱାତାତ୍‍, “ନିନ୍‌ ଏଙ୍ଗ୍‍ଁ କାସ୍ଟୁ କିଜିନି, ନାନ୍ ଆୟା ଜିସୁ ।"},{"book":"ପ୍ରେରିତ","chapter":"9","verse":"6","text":"ନିଙ୍ଗ୍‍ଆ, ଗାଡ଼୍‌ତୁ ସାଙ୍ଗ୍ଆ, ଇନିକା କିଦେଙ୍ଗ୍‌ ଆନାତ୍‌, ଆବେ ନିଙ୍ଗିଁ ୱେର୍‌ନା ସିନା ।”"},{"book":"ପ୍ରେରିତ","chapter":"9","verse":"7","text":"ସାଉଲତି ୱାଲେ ଅର୍‌ସେ ସନିକାର୍‍ କାବାଆଜି ତେବାତା ସର୍ହାର୍‍; ୱାର୍‌ ଆୟା ବଲ୍ ୱେର୍‌ଆର୍‌, ମାତର୍‌ ଏଙ୍ଗ୍‌ ସୁଡ଼ୁଦେଙ୍ଗ୍‍ ଆଟ୍‌ଏତାର୍‌ ।"},{"book":"ପ୍ରେରିତ","chapter":"9","verse":"8","text":"ସାଉଲ ବୁମିଦାନ୍‌ ନିଙ୍ଗ୍‍ଜି କାଣୁକୁ ରେତାନ୍‍, ମାତର୍‌ ୱାନିଙ୍ଗ୍‌ ଇନିକା ତର୍‍ଏତାତ୍‍ । ଆବେଟ୍‌ ୱାର୍‌ ୱାନି କିୟୁ ଆସ୍‌ସି ଦାମାସ୍‍କସ୍‍ ସାନ୍ଦି ସାରି ତର୍‌ସି ଅତାର୍‌ ।"},{"book":"ପ୍ରେରିତ","chapter":"9","verse":"9","text":"ମୁନେନ୍‌ ସାନ୍ଦି ୱାନ୍‌ ସୁଡ଼ୁଦେଙ୍ଗ୍‌ ଆଟ୍‍ଏତାନ୍‍ ମାରି ଆୟା ସମୟ୍‍ତୁ ଉଣୁଏତାନ୍‍ ।"},{"book":"ପ୍ରେରିତ","chapter":"9","verse":"10","text":"ଦାମାସ୍‍କସ୍‍ତୁ ହନନିୟ ଦର୍‌ତି ଅରେନ୍‌ ସିସୁ ମାର୍ହାନ୍‍ । ୱାନ୍‌ ଉନ୍‍ଣ୍ତ୍ରି ଦର୍ସନ୍‍ ପୟ୍‌ତାନ୍‌, ପ୍ରବୁ ୱାନିଙ୍ଗ୍‌ ଇର୍ହାନ୍‌, “ହନନିୟ !”"},{"book":"ପ୍ରେରିତ","chapter":"9","verse":"11","text":"ପ୍ରବୁ ଇର୍ହାନ୍‌, “ତିଆର୍‌ ଆଆ । ସିଦା ଦର୍‌ତି ପେରିଜାରି ଆସ୍‌ସି ଜିହୁଦାଦି ଇଲୁଦୁ ସାଙ୍ଗ୍ଆ । ଆବେ ତାର୍ସସ୍‍ତାନ୍‍ ୱାତିମାନି ସାଉଲ ଦର୍‌ତି ଅରେନ୍‌ ଲୋକ୍‌ତିଙ୍ଗ୍‌ ପୟ୍‍ଆ । ୱାନ୍‌ ପାର୍‌ତନା କିଜିନାନ୍‍ ।"},{"book":"ପ୍ରେରିତ","chapter":"9","verse":"12","text":"ହନନିୟ ଦର୍‌ତି ଅରେନ୍‌ ଲୋକୁ ୱାଜି ୱାନି ମୁସ୍‌କୁ କିୟୁ ଇଟ୍‌ତିଙ୍ଗ୍‌, ୱାନ୍‌ କାଣୁକୁ ସୁଣାନ୍‌ ଇଜି ଦର୍ସନ୍‍ ପୟ୍‌ତାମାନାନ୍‌ ।”"},{"book":"ପ୍ରେରିତ","chapter":"9","verse":"13","text":"ହନନିୟ ଇର୍ହାନ୍‌, “ପ୍ରବୁ, ଇୟା ଲୋକୁ ଜିରୁସାଲାମ୍‍ତୁ ନି ବିସ୍‍ବାସି ଲୋକା ଉଣ୍ତିଙ୍ଗ୍‌ ଏମେ କାସ୍ଟୁଦି ପାଣି ୱିଜୁ କିତାମାନାନ୍‍, ଆୟା ବିସୟ୍‌ତାନ୍‌ ନାଣ୍ତ ଲୋକୁ ନାଙ୍ଗିଁ ୱେର୍‍ତାମାନାର୍‍ ।"},{"book":"ପ୍ରେରିତ","chapter":"9","verse":"14","text":"ମାରି ୱାନ୍‌ ପେରି ଜାଜକରି ମାଣ୍‌କୁ ଅଦିକାର୍‌ ଆକୁ ତାସି, ଦାମାସ୍‍କସ୍‍ତୁ ନି ପାର୍‌ତନା କିନିୱାରିଙ୍ଗ୍‍ ଆସ୍‌ସି ଅତେଙ୍ଗ୍‌ ଇଜି ୱାତାମାନାନ୍‍ ।”"},{"book":"ପ୍ରେରିତ","chapter":"9","verse":"15","text":"ପ୍ରବୁ ୱାନିଙ୍ଗ୍‌ ଇର୍ହାନ୍‌, “ସାଙ୍ଗ୍ଆ, ଅଣଜିହୁଦି ମାରି ରାଜା ମାରି ଇସ୍ରାଏଲ୍‌ତି ଲୋକା ଆଗ୍‌ଡ଼ି, ନା ଦର୍‌ ୱେର୍‌ତେଙ୍ଗ୍‌ ଇଜି ମାରି ନା ସେବା କିଦେଙ୍ଗ୍‌ ନାନ୍ ୱାନିଙ୍ଗ୍‌ ଆସ୍‍କିତାମାନା ।"},{"book":"ପ୍ରେରିତ","chapter":"9","verse":"16","text":"ନା ଉଣ୍ତିଙ୍ଗ୍‌ ୱାନ୍‌ ଏମେ ଦୁକ୍‍ ପୟ୍‌ନାନ୍‌, ନାନ୍ ନିଜେ ୱାନିଙ୍ଗ୍‌ ୱେର୍‌ନା ।”"},{"book":"ପ୍ରେରିତ","chapter":"9","verse":"17","text":"ହନନିୟ ସର୍ହାନ୍‍, ସାଉଲ ମାନି ଇଲୁଦୁ ଡ଼ୁଗୁଜି ୱାନି ମୁସ୍‌କୁ କିୟୁ ଇଟ୍‌ତାନ୍‌ । ୱାନ୍‌ ଇର୍ହାନ୍‌, “ତଡ଼ାନ୍‌କୁ ସାଉଲ, ଇବେ ୱାନି ସାରିଦୁ ଏମେ ପ୍ରବୁ ଜିସୁ ନିଙ୍ଗିଁ ଦର୍ସନ୍‍ ସିତାନ୍‌, ୱାନ୍‌ ନାଙ୍ଗିଁ ପକ୍‍ତାମାନାନ୍‍, ଏଣ୍ତେସ୍‌ମାରି ଡ଼େସି ନିନ୍‌ କାଣୁକୁ ସୁଡ଼୍‍ଦେଙ୍ଗ୍‍ ଆଟ୍‌ନି ମାରି ପବିତ୍ର ଆତ୍ମାଦୁ ପୁରା ଆନି ।”"},{"book":"ପ୍ରେରିତ","chapter":"9","verse":"18","text":"ଆୟାଦାପ୍ରେ ସାଉଲତି କାଣ୍‍କାଣ୍‍କୁ ମିନିଦି ସପା ୱାଜା ଏସ ଆର୍‍ତେ ମାରି ୱାନ୍‌ ମାରିଅରର୍ସୁ ସୁଡ଼୍‍ଦେଙ୍ଗ୍‍ ଆଟ୍‍ତାନ୍‍ । ୱାନ୍‌ ନିଙ୍ଗ୍‍ଜି ଡୁବନ୍‌ ଅତାନ୍‌ ।"},{"book":"ପ୍ରେରିତ","chapter":"9","verse":"19","text":"ମାରି ଉଣୁଜି ସାକ୍ତି ପୟ୍‌ତାନ୍‌ । ସାଉଲ ସିସୁରି ୱାଲେ ଦାମାସ୍‍କସ୍‍ତୁ ଏସ ଦିନ୍‌ ତେବାତାନ୍‌ ।"},{"book":"ପ୍ରେରିତ","chapter":"9","verse":"20","text":"ୱାନ୍‌ ସିଦା ପାର୍‍ତନାକିନି ଇଲ୍‌କାଙ୍ଗ୍‌ ସଲ୍‍ସି, ଜିସୁ ଜେ ମାପୁରୁଦି ମାରିସି, ଇୟା ମାଟା ପ୍ରଚାର୍‌ କିଦେଙ୍ଗ୍‌ ଆସ୍‌ତାନ୍‌ ।"},{"book":"ପ୍ରେରିତ","chapter":"9","verse":"21","text":"ଏମେକାର୍‌ ୱାନି ମାଟା ୱେର୍‌ଆର୍‌, ୱାର୍‌ କାବାଆଜି ୱେନ୍‌ବାତାର୍‌, “ଜିରୁସାଲାମ୍‍ତୁ ଜିସୁ ଦର୍‌ତି ଲୋକ୍‌ତି ପାର୍‌ତନା କିନିୱାରିଙ୍ଗ୍‍ ଏମେ ଲୋକୁ କାତ୍‍ସି ମାର୍ହାନ୍‍, ଇକାନ୍‌ ଇନିକା ଆକାନ୍‍ ଆଏନ୍‌ ନୋ ? ୱାରିଙ୍ଗ୍‌ ପେରି ଜାଜକରି ଲାକ୍‌ତୁ ଆସ୍‌ସି ଅନି ଉଦେସ୍‍ତାନ୍‍ ୱାନ୍‌ ଇନିକା ଇବେ ରେଏନ୍‌ ମାର୍ହାନ୍‍ ନୋ ?”"},{"book":"ପ୍ରେରିତ","chapter":"9","verse":"22","text":"ମାତର୍‌ ସାଉଲ ପ୍ରଚାର୍‌ ନାଣ୍ତ ସାକ୍ତି ମାର୍ହାତ୍‌, ଜିସୁ ଜେ ମସିହ, ଇୟା ବିସୟ୍‌ତାନ୍‌ ୱାନି ପାର୍‌ମାଣ୍‌ ନିସା ଜିଦ୍‌ ମାର୍ହାତ୍‍ ଜେ ଦାମାସ୍‍କସ୍‍ତୁ ବାସାଜି ମାନି ଜିହୁଦିର୍‌ ୱାନି ଇନି ମାଟାଦି ଉତର ସିଦେଙ୍ଗ୍‍ ଆଟ୍‍ଏର୍‍ ମାର୍ହାର୍‌ ।"},{"book":"ପ୍ରେରିତ","chapter":"9","verse":"23","text":"ନାଣ୍ତ ଦିନ୍‌ ଆତି ୱେନ୍‌କା ଜିହୁଦିର୍‌ ଉଣ୍ତାଜି ସାଉଲତିଙ୍ଗ୍‍ ଡାକ୍‍ତେଙ୍ଗ୍‍ଁ ଇଜି ଉପାୟା କିତାର୍‍,"},{"book":"ପ୍ରେରିତ","chapter":"9","verse":"24","text":"ମାତର୍‌ ସାଉଲ ୱାରି ଉପାୟ ନେସ୍‌ତେଙ୍ଗ୍‌ ଆଟ୍‍ତାନ୍‍ । ୱାନିଙ୍ଗ୍‌ କାତ୍‍ତେଙ୍ଗ୍‍ ଇଜି ୱେଡ଼େ ନାଡ଼ା ୱାର୍‌ ଗାଡ଼୍‌ତି ଦୁଆର୍‍ ୱିଜୁ କାପ୍‌କିଜି ତେବାତାର୍‌ ।"},{"book":"ପ୍ରେରିତ","chapter":"9","verse":"25","text":"ମାତର୍‌ ଅର୍‍ଲେନ୍‍ ନାଡ଼ା ସାଉଲତି ସିସୁର୍‍ ୱାନିଙ୍ଗ୍‌ ଉନ୍‍ଣ୍ତ୍ରି ଦାଉଣିକାଦୁ ଇଡ୍‌ଜି ଗଡାଦି ଉନ୍‍ଣ୍ତ୍ରି ରେଆତି ସାରି ସିଜି ଆଡ୍‍ଗି ରେପ୍‍ତା ସିତାର୍‍ ।"},{"book":"ପ୍ରେରିତ","chapter":"9","verse":"26","text":"ସାଉଲ ଜିରୁସାଲାମ୍‍ତୁ ସଲ୍‍ସି ସିସୁରି ୱାଲେ ମିସାଦେଙ୍ଗ୍‍ ସେସ୍ଟା କିତାନ୍‌ । ମାତର୍‌ ୱାନ୍‌ ସିସୁ ଇଜି ୱାର୍‌ ମୁଟେ ବିସ୍‌ବାସ୍‌ କିଏତାର୍‌ । ୱିଜେରେ ୱାନିଙ୍ଗ୍‌ ତିଲାଜି ମାର୍ହାର୍‌ ।"},{"book":"ପ୍ରେରିତ","chapter":"9","verse":"27","text":"ମାତର୍‌ ବର୍ଣ୍ଣବା ୱାନିଙ୍ଗ୍‌ ପ୍ରେରିତ ସିସୁରି ଲାକ୍‌ତୁ ଅସି ଦାମାସ୍‍କସ୍‍ ସାରିଦୁ ସାଉଲ ଏଣ୍ତେସ୍‌ ପ୍ରବୁଦି ଦର୍ସନ୍‍ ପୟ୍‍ତାମାର୍ହାନ୍‍ ମାରି ପ୍ରବୁ ଏଣ୍ତେସ୍‌ ୱାନିଙ୍ଗ୍‌ ମାଟା ଇର୍ହାମାର୍ହାନ୍‌, ଇୟାୱିଜୁ ବିସୟ୍‌ ୱାରିଙ୍ଗ୍‌ ବୁଜାକିଜି ଇର୍ହାନ୍‌ । ଦାମାସ୍‍କସ୍‍ତୁ ଜିସୁଦି ଦର୍‌ତାନ୍‌ ସାଉଲ ଏଣ୍ତେସ୍‌ ତିଲାଏଣ୍ତା ପ୍ରଚାର୍‌ କିତାମାର୍ହାନ୍‌, ୱାରିଙ୍ଗ୍‌ ନେଗେନ୍‌ କିଜି ବୁଜାକିଜି ଇର୍ହାନ୍‌ ।"},{"book":"ପ୍ରେରିତ","chapter":"9","verse":"28","text":"ଇୟା ୱେନ୍‌କା ସାଉଲ ପ୍ରେରିତ ସିସୁରି ୱାଲେ ତେବାତାନ୍‌ ମାରି ଜିରୁସାଲାମ୍‌ତି ସାରିବେଡ଼୍‍ତି ସଲ୍‍ସି ସାହାସ୍‍ତାନ୍‍ ପ୍ରବୁଦି ଦର୍‌ତାନ୍‌ ପ୍ରଚାର୍‌ କିତାନ୍‌ ।"},{"book":"ପ୍ରେରିତ","chapter":"9","verse":"29","text":"ଇୟାୱିଜୁ ବିସୟ୍‌ତାନ୍‌ ୱାନ୍‌ ଗ୍ରିକ୍‍ ବାସାଦି ଜିହୁଦିର୍‌ ୱାଲେ ବା ଆସ୍‌ସିସାତାର୍‌, ମାତର୍‌ ୱାର୍‌ ୱାନିଙ୍ଗ୍‌ ଡାକ୍‍ତେଙ୍ଗ୍‍ଁ ସେସ୍ଟା କିତାର୍‍ ।"},{"book":"ପ୍ରେରିତ","chapter":"9","verse":"30","text":"ବିସ୍‍ବାସି ତଡ଼ାନ୍‌କୁ ଇୟା ମାଟା ନେସ୍‌ସି; ସାଉଲତିଙ୍ଗ୍‍ କାଇସରିଆଦୁ ଅତାର୍‌ ମାରି ଆବେଣାନ୍‍ ୱାନିଙ୍ଗ୍‌ ତାର୍ସସ୍‍ତୁ ପକ୍‌ତାର୍‌ ।"},{"book":"ପ୍ରେରିତ","chapter":"9","verse":"31","text":"ଜିହୁଦା, ଗାଲିଲି ମାରି ସମିରୋଣଦୁ ମାନି କ୍ରିସ୍ଟିୟାନ୍‍ ମଣ୍ତଲିଙ୍ଗାଁ ଉଣ୍ତିଙ୍ଗ୍‌ ଆୟା ସମୟ୍‍ତି ଦିନ୍‌ ସାନ୍ତି ମାର୍ହାତ୍‌, ମାରି ପବିତ୍ର ଆତ୍ମାଦି ସାକ୍ତିଦାନ୍ ୱାରି ଲୋକୁ ନାଣ୍ତ ଆତାର୍‌ ମାରି ୱାର୍‌ ଡାଟ୍‍ ଆତାର୍‌ । ବିସ୍‍ବାସିର୍‍ ପ୍ରବୁଦି ଉଣ୍ତିଙ୍ଗ୍‌ ମାନାଜି ଜିବନ୍‌ କାଟେ କିତାର୍‍ ।"},{"book":"ପ୍ରେରିତ","chapter":"9","verse":"32","text":"ପିତର ନାଣ୍ତ ଜାଗେଆଙ୍ଗ୍‍ଁ ବୁଲାଜି ବୁଲାଜି ଅର୍‍ଲେନ୍‍ ଲୁଦାଦୁ ବାସାଜିମାନି ବିସ୍‍ବାସିରି ଲୋକାଙ୍ଗ୍‌ ମିସାଦେଙ୍ଗ୍‍ ୱାତାନ୍‌ ।"},{"book":"ପ୍ରେରିତ","chapter":"9","verse":"33","text":"ଆବେନୁ ଏନିୟ ଦର୍‌ତି ଅରେନ୍‌ ଲୋକ୍‌ତିଙ୍ଗ୍‌ ବେଟ୍‍ବୁଡ଼ାତାନ୍ । ୱାନ୍‌ କୁସ୍ଟ ରୋଗ୍‍ତୁ ଆସାଇ ଆଜି ଆଟ୍‍ଗୋଟା ବାର୍ସେକ୍‍ ଆସ୍‌ସି କାଟେଲ୍‍ତାନ୍‍ ନିଙ୍ଗ୍‍ଁଦେଙ୍ଗ୍‍ ଆଟ୍‌ଏଜି ମାର୍ହାନ୍‍ ।"},{"book":"ପ୍ରେରିତ","chapter":"9","verse":"34","text":"ପିତର ୱାନିଙ୍ଗ୍‌ ଇର୍ହାନ୍‌, “ଏନିୟ, ଜିସୁ କ୍ରିସ୍ତ ନିଙ୍ଗିଁ ନେଗେନ୍‌ କିତାମାନାନ୍‍ । ନିଙ୍ଗ୍‍ଁଆ, ନି ଟାଟି ରସ୍‍ଆ ।” ଆୟାଦାପ୍ରେ ଏନିୟ ନିଙ୍ଗିଁତାନ୍‍ ।"},{"book":"ପ୍ରେରିତ","chapter":"9","verse":"35","text":"ଇକା ସୁଡ଼୍‌ଜି ଲୁଦା ନି ସାରୋଣଦୁ ବାସାକିଜିମାନି ଲୋକୁ ୱିଜେରେ ପ୍ରବୁଦି ଲାକ୍‌ତୁ ଡ଼େସି ୱାତାର୍‌ ।"},{"book":"ପ୍ରେରିତ","chapter":"9","verse":"36","text":"ଜପାଦୁ ଟବିତା ଦର୍‌ତି ଅରେତ୍‌ ବିସ୍‍ବାସିନି ଆଇମା ବାସାଜି ମାର୍ହାତ୍‌ । ତାନି ଗ୍ରିକ୍‌ ଦର୍‌ ଦର୍କାସ୍‍ ଅର୍ତାତ୍‍ “ବନ୍‍ ଗରିଆ” ମାର୍ହାତ୍‌ । ୱାଦ୍‌ ତାନି ୱିଜୁ ସମୟ୍ ନେଗି ପାଣିଦୁ ମାରି କାକୁର୍ତି ଲୋକାଙ୍ଗ୍‌ ସେବା କିନିମାନି ସମୟ ସିଜି ମାର୍ହାତ୍‌ ।"},{"book":"ପ୍ରେରିତ","chapter":"9","verse":"37","text":"ଆୟା ସମୟତୁ ନବ୍‌ ଆଜି ୱାଦ୍‌ ସାତା ସର୍ହାତ୍‍ । ତଡ଼୍‍କୁ ତାନି ମେନ୍ଦଲ୍‍ତିଙ୍ଗ୍ ଇବିସ୍‍ କିଜି ମୁସ୍‌କୁରି ମହଲାଦୁ ତେରେପ୍‍ତେ ।"},{"book":"ପ୍ରେରିତ","chapter":"9","verse":"38","text":"ଜପା ଲୁଦାଦାନ୍‍ ଆକ ସିଲେତାତ୍‍ । ପିତର ଲୁଦାଦୁ ମାନାନ୍‌ ଇଜି ୱେନ୍‌ଜି, ଜପାଦୁ ମାନି ବିସ୍‍ବାସିର୍‍ ରିଏର୍‌ ଲୋକାଙ୍ଗ୍‌ ୱାନି ଲାକ୍‌ତୁ ଇନ୍‌ଞ୍ଜି ପୋକ୍‌ତାର୍‌, “ଦୟା କିଜି ବେଗି ମା ଲାକ୍‌ତୁ ରାଆ ।”"},{"book":"ପ୍ରେରିତ","chapter":"9","verse":"39","text":"ପିତର ତିଆର୍‌ ଆଜି ୱାରି ୱାଲେ ସର୍ହାନ୍‍ । ଆବେ ଇତି ଦାପ୍ରେ ଲୋକୁ ୱାନିଙ୍ଗ୍‌ ମୁସ୍‌କୁରି ମହଲାଦୁ ଅତାର୍‌ । ଆବେ ରାଣ୍ତିଆଇମେକ୍‍ ତାନିଙ୍ଗ୍‌ କେର୍‍ବିତେନ ଆଡ଼୍‌ବାଜି ଆଡ଼୍‌ବାଜି ଦର୍କାସ୍‍ ଜିଜିମାନି ୱାଲେ ଗୁତ୍‍ତି ମାର୍‍ଇ ଆଙ୍ଗିଁଙ୍ଗ୍‌ ମାରି ୱାତିଙ୍ଗ୍‍ୱିଜୁ ୱାନିଙ୍ଗ୍‌ ତର୍‍ତେ ।"},{"book":"ପ୍ରେରିତ","chapter":"9","verse":"40","text":"ପିତର ୱିଜେରିଙ୍ଗ୍‍ ବାକ୍‍ରାଦାନ୍‍ ଆତ୍‌ରେ ସପ୍‍ତାନ୍‍ ମାରି ମେଣ୍ତେଙ୍ଗ୍‍ଁ ଗଟ୍‌କିଜି ପାର୍‌ତନା କିତାନ୍‌ । ତାନିୱେନ୍‍କା ୱାନ୍‌ ଦାର୍କାସ୍‍ତି ସାତି ମେନ୍ଧଲ୍‍ ତରିନ୍‌ ସୁଡ଼୍‌ଜି ଇର୍ହାନ୍‌, “ଟବିତା, ନିଙ୍ଗ୍‍ଁଆ !” ଦର୍କାସ୍‍ କାଣୁକୁ ରେତାତ୍‍ ମାରି ପିତରତିଙ୍ଗ୍ ସୁଡ଼୍‌ଜି ନିଙ୍ଗ୍‍ଜି ବାସ୍‌ତାତ୍‌ ।"},{"book":"ପ୍ରେରିତ","chapter":"9","verse":"41","text":"ପିତର କିୟୁ ପେର୍‌ଜି ତାନିଙ୍ଗ୍‌ ଜିବନ୍‌ କିଜି ନିକ୍‍ତାନ୍‍ । ୱେନ୍‌କା ଉଣ୍ତାତି ମାର୍‍ଇ ୱିଜୁ ବିସ୍‍ବାସି ନି ରାଣ୍ତିଆଙ୍ଗ୍‍ଁ କୁକ୍‌ସି ଦର୍କାସ୍‍ତିଙ୍ଗ୍‍ ୱାରି କିୟୁଦୁ ସର୍ପେ କିତାନ୍‌ ।"},{"book":"ପ୍ରେରିତ","chapter":"9","verse":"42","text":"ଇୟା କାବୁର୍‌ ଜପାଦି ୱିଜୁ ତରିନ୍‌ ୱେଙ୍ଗିଁତାତ୍‌ ମାରି ନାଣ୍ତ ଲୋକୁ ପ୍ରବୁଙ୍ଗ୍ଁ ବିସ୍‌ବାସ୍‌ କିତାର୍‍ ।"},{"book":"ପ୍ରେରିତ","chapter":"9","verse":"43","text":"ପିତର ନାଣ୍ତ ଦିନ୍‌ ସାନ୍ଦି ଜପାଦୁ ସିମୋନ ଦର୍‌ତି ଅରେନ୍‌ ତଲ୍‍କୁପାଣିକିନି ଇଲ୍‌ତୁ ତେବାତାନ୍‌ ।"}]}