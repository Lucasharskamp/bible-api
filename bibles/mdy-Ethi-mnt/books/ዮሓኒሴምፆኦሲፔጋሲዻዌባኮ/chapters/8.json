{"data":[{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"1","text":"ማራዓሢ ቡሊ''ንቶፓ ጌይ ዓይሦና ላንካሳ፥ ባኬሎ ቡሌ'' ዎዶ''ና ጫሪንጫ ዋይዚንታ ባኣዚ'' ባኣያ ማዒ፥ ዻካ'' ዚቲዮ ጌዔኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"2","text":"ዬካፓ ፆኦሲ ቤርታ ዔቃ፥ ላንካዎ ኪኢታንቾ ታ ዴንቄኔ፤ ዔያቶም ዒማ''ና ላንካይ ዛዬ ዒንጊንቴኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"3","text":"ዑንጆ ጩቢሶያ ዎርቄና ኮሺ''ንቴ ሱሢ ኩንዔ ኩጫ ዔኬ፥ ኪኢታንቻ ሙካዖ ፆኦሲም ዒንጎ ባካ ዒንጊንታ ቤዞ ኮይላ'' ዔቃዛ ካኣቱሞ ዖይቶ ቤርታ ዓኣ፥ ዎርቆና ኮሺ''ንቴ ፆኦሲም ዒንጎ ባኮ ዒንጎ ቤዛ፥ ፆኦሲም ዱማዼ ዓሶኮ ሺኢጲፆና ዎላ'' ፆኦሲ ቤርቶ ሺኢሻንዳጉዲ ሚርጌ ዑንጄ ዒዛም ዒንጊንቴኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"4","text":"ዑንጆኮ ጩባ'' ፆኦሲም ዱማዼ ዓሶኮ ሺኢጲፆና ዎላ'' ኪኢታንቻሢ ኩጫፓ ፆኦሲ ቤርቶ ኬስኬኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"5","text":"ዬካፓ ኪኢታንቻሢ ጩቢሶ፥ ሱፆ ኩንዖ ዔኪ ፆኦሲም ዒንጎ ባኮ ዒንጎ ቤዛፓ ታሚ ካኣሺ ሱፆ ኩንዖይዳ ኩንሤስካፓ ሳዖ ባንሢ ኬኤራዛ ጉጉንሢና ዼኤፒ ዑኡሲና ሓሣ ዜኤሊንሢያ ዜኤሊንሤም ሳዓ ዓጊፄኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"6","text":"ዬካፓ ላንካይ ዛዬ ኩጫ ዔኬ፥ ላንካይ ኪኢታንቾስኬንሢ ዛያሢ ዋርቃኒ ጊኢጊንቴኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"7","text":"ቤርታሳ ኪኢታንቻሢ ዛያሢ ዋርቃዛ፥ ሱጉሢ ሲኢሪንቴ ሻቺና ታሚና ሳዓ ኬዴ''ኔ፤ ዬማና ዛላኮ ዛላ ጊንሢ ማዓ ሳዓ ሚጬኔ፤ ሚፆንታ ዓኣዔ ማኣቶንታኮዋ ዛላኮ ዛላ ማዓይ ቢያ ሚጬኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"8","text":"ሃሣ ላምዓሳ ኪኢታንቻሢ ዛያሢ ዋርቃዛ ታሚ ዔኤታ፥ ዼኤፒ ዹካ ማላ ባኣዚ'' ባዞ''ይዳ ኬዳ''ዛ ዛላኮ ዛላ ጊንሢ ማዓይ ቢያ ባዞ''ኮ ሱጉሢ ማዔኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"9","text":"ባዞ''ይዳ ናንጋ፥ ሼምፓ ዓኣ ባኮኮ ዛላኮ ዛላ ማዓይ ቢያ ሓይቄኔ፤ ሃሣ ዋኣፆ ካኣሚሎኮዋ ዛላኮ ዛላ ጊንሢ ማዓይ ቢያ ፑርቲ ጋፔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"10","text":"ሃይሣሳ ኪኢታንቻሢ ዛያሢ ዋርቃዛ ፆምፔጉዲ ዔኤታ ዼኤፒ ዦኦጌ ጫሪንጫፓ ዎሮ ዋኣፆና ዓልቃ ዋኣፆናኮ ዛላኮ ዛላ ማዓ ጊንፆይዳ ኬዴ''ኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"11","text":"ዬያ ዦኦጋሢኮ ሱ'ንፃ «ዋላንጋ» ጌይንታያኬ፤ ዬያሮ ዋኣፆኮ ዛላኮ ዛላ ጊንሢ ማዓይ ቢያ ጫንቺ ማዔኔ፤ ዋኣፆኮ ጫንቂፆይዳፓ ዔቄያና ሚርጌ ዓሲ ሓይቄኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"12","text":"ዖይዳሳ ኪኢታንቻሢ ዛያሢ ዋርቃዛ ዓቦ''ንታ ዓጊኖንታ ዦኦጋሢንታኮ ዛላኮ ዛላ ጊንሢ ማዓይ ቢያ ዹይንቴኔ፤ ሮኦሮንታ ዒባኖንታኮ ዛላኮ ዛላ ማዓ ጊንፆይዳ ፖዒ ፖዑዋጉዲ ላኣጊንቴኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"8","verse":"13","text":"ዬካፓ ሃሣ ፔቴ'' ኮኦኬ ጫሪንጫ ባራናንቴ ታ ዴንቄኔ፤ ዬይ ዼኤፒ ዑኡሲና፦ «ዓቴ'' ሓይሦ ኪኢታንቾንሢ ዛያሢ ዋርቃዛ ዋይዚንታንዳ ዑኡዞ ዛሎ''ና ሳዖይዳ ናንጋ ዓሶም ባዴዔ! ባዴዔ! ባዴዔ!» ጋዓንቴ ታ ዋይዜኔ።"}]}