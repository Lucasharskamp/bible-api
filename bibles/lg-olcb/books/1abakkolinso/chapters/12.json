{"data":[{"book":"1 Abakkolinso","chapter":"12","verse":"1","text":"Abooluganda, ssaagala mmwe obutategeera ebikwata ku birabo ebya Mwoyo."},{"book":"1 Abakkolinso","chapter":"12","verse":"2","text":"Mumanyi nti bwe mwali Abaamawanga mwabuzibwabuzibwanga ne mutwalibwa eri ebifaananyi ebitayogera."},{"book":"1 Abakkolinso","chapter":"12","verse":"3","text":"Noolwekyo njagala mutegeere nti tewali muntu aba ne Mwoyo wa Katonda n’ayogera nti, “Yesu akolimirwe.” Era tewali n’omu asobola okwogera nti, “Yesu ye Mukama waffe,” wabula ku bwa Mwoyo Mutukuvu."},{"book":"1 Abakkolinso","chapter":"12","verse":"4","text":"Waliwo ebirabo bya ngeri nnyingi, naye Mwoyo abigaba y’omu."},{"book":"1 Abakkolinso","chapter":"12","verse":"5","text":"Waliwo engeri nnyingi ez’okuweererezaamu, naye Mukama aweerezebwa y’omu."},{"book":"1 Abakkolinso","chapter":"12","verse":"6","text":"Waliwo okukola kwa ngeri nnyingi kyokka Katonda asobozesa bonna mu byonna bye bakola y’omu."},{"book":"1 Abakkolinso","chapter":"12","verse":"7","text":"Mwoyo Mutukuvu yeeragira mu buli omu olw’okugasa bonna."},{"book":"1 Abakkolinso","chapter":"12","verse":"8","text":"Omu Omwoyo amuwa okwogera ekigambo eky’amagezi, omulala Omwoyo oyo omu n’amuwa okuyiga n’ategeera."},{"book":"1 Abakkolinso","chapter":"12","verse":"9","text":"Omulala Omwoyo y’omu n’amuwa okukkiriza, n’omulala n’amuwa obuyinza okuwonyanga abalwadde."},{"book":"1 Abakkolinso","chapter":"12","verse":"10","text":"Omu, Omwoyo amuwa okukolanga ebyamagero, n’omulala n’amuwa okwogera eby’obunnabbi, ate omulala n’amuwa okwawulanga emyoyo emirungi n’emibi. Omulala amuwa okwogera ennimi ezitali zimu, n’omulala n’amuwa okuzivvuunula."},{"book":"1 Abakkolinso","chapter":"12","verse":"11","text":"Naye Omwoyo akola ebyo byonna y’omu, y’agabira buli muntu ng’Omwoyo oyo bw’ayagala."},{"book":"1 Abakkolinso","chapter":"12","verse":"12","text":"Kuba omubiri nga bwe guli ogumu, ne guba n’ebitundu bingi, ate ebitundu byonna ne byegatta ne biba omubiri gumu, kale, ne Kristo bw’ali bw’atyo."},{"book":"1 Abakkolinso","chapter":"12","verse":"13","text":"Bwe tutyo ffenna twabatizibwa mu Mwoyo omu, ne tufuuka omubiri gumu, oba Bayudaaya, oba baamawanga, oba baddu, oba ba ddembe, era ne tunywa ku Mwoyo oyo omu."},{"book":"1 Abakkolinso","chapter":"12","verse":"14","text":"Kubanga omubiri tegulina kitundu kimu, naye gulina ebitundu bingi."},{"book":"1 Abakkolinso","chapter":"12","verse":"15","text":"Singa ekigere kigamba nti, “Nze siri mukono, noolwekyo siri kitundu kya mubiri,” ekyo tekikifuula butaba kitundu kya mubiri."},{"book":"1 Abakkolinso","chapter":"12","verse":"16","text":"Era singa okutu kugamba nti, “Siri liiso, noolwekyo siri kitundu kya mubiri,” ekyo kikiggyako okubeera ekitundu ky’omubiri?"},{"book":"1 Abakkolinso","chapter":"12","verse":"17","text":"Kale singa omubiri gwonna gwali liiso, olwo okuwulira kwandibadde wa? Era singa omubiri gwonna gwali kutu, olwo okuwunyiriza kwandibadde wa?"},{"book":"1 Abakkolinso","chapter":"12","verse":"18","text":"Naye kaakano Katonda yakola ebitundu bingi eby’enjawulo n’alyoka abifuula omubiri gwaffe nga bwe yayagala."},{"book":"1 Abakkolinso","chapter":"12","verse":"19","text":"Singa byonna byali ekitundu kimu olwo omubiri gwandibadde wa?"},{"book":"1 Abakkolinso","chapter":"12","verse":"20","text":"Naye kaakano ebitundu bingi naye ng’omubiri guli gumu."},{"book":"1 Abakkolinso","chapter":"12","verse":"21","text":"Eriiso terisobola kugamba mukono nti, “Ggwe sikwetaaga,” oba n’omutwe teguyinza kugamba bigere nti, “Mmwe sibeetaaga.”"},{"book":"1 Abakkolinso","chapter":"12","verse":"22","text":"Era ebitundu ebyo eby’omubiri ebirabika ng’ebisinga obunafu bye byetaagibwa ennyo."},{"book":"1 Abakkolinso","chapter":"12","verse":"23","text":"Era n’ebitundu ebyo eby’omubiri bye tulowooza obutaba bya kitiibwa bye bisinga okwambazibwa, n’ebitundu ebitukwasa ensonyi bye tusinga okulabirira,"},{"book":"1 Abakkolinso","chapter":"12","verse":"24","text":"so ng’ebitundu byaffe ebisinga okwolekebwa mu bantu tebikyetaaga. Bw’atyo Katonda bwe yakola omubiri, ebitundu ebyandibadde biragajjalirwa n’abyongera ekitiibwa,"},{"book":"1 Abakkolinso","chapter":"12","verse":"25","text":"olwo omubiri ne guteeyawulamu naye ebitundu byonna, ne biyambagana byokka ne byokka."},{"book":"1 Abakkolinso","chapter":"12","verse":"26","text":"Ekitundu ekimu bwe kirumwa, ebitundu ebirala byonna birumirwa. Era ekitundu ekimu bwe kigulumizibwa, ebitundu byonna bijaguliza wamu nakyo."},{"book":"1 Abakkolinso","chapter":"12","verse":"27","text":"Kale mwenna awamu muli mubiri gwa Kristo, era buli omu ku mmwe kitundu kyagwo."},{"book":"1 Abakkolinso","chapter":"12","verse":"28","text":"Era abamu Katonda yabateekawo mu kkanisa: abasooka be batume, abookubiri be bannabbi, n’abookusatu be bayigiriza, ne kuddako abakola eby’amagero, ne kuddako abalina ebirabo eby’okuwonya endwadde, n’okuyamba abali mu kwetaaga, abakulembeze, era n’aboogezi b’ennimi."},{"book":"1 Abakkolinso","chapter":"12","verse":"29","text":"Bonna batume? Bonna bannabbi? Bonna bayigiriza? Bonna bakola ebyamagero?"},{"book":"1 Abakkolinso","chapter":"12","verse":"30","text":"Bonna balina ekirabo ky’okuwonya endwadde? Bonna boogera mu nnimi? Bonna bavvuunula ennimi?"},{"book":"1 Abakkolinso","chapter":"12","verse":"31","text":"Kale mwegombenga ebirabo ebisinga obukulu, naye ka mbalage ekkubo eddungi erisinga gonna."}]}