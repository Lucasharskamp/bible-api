{"data":[{"book":"नोहा","chapter":"5","verse":"1","text":"ऐ रब, याद कर कि हमारे साथ क्या कुछ हुआ! ग़ौर कर कि हमारी कैसी रुसवाई हुई है।"},{"book":"नोहा","chapter":"5","verse":"2","text":"हमारी मौरूसी मिलकियत परदेसियों के हवाले की गई, हमारे घर अजनबियों के हाथ में आ गए हैं।"},{"book":"नोहा","chapter":"5","verse":"3","text":"हम वालिदों से महरूम होकर यतीम हो गए हैं, हमारी माएँ बेवाओं की तरह ग़ैरमहफ़ूज़ हैं।"},{"book":"नोहा","chapter":"5","verse":"4","text":"ख़ाह पीने का पानी हो या लकड़ी, हर चीज़ की पूरी क़ीमत अदा करनी पड़ती है, हालाँकि यह हमारी अपनी ही चीज़ें थीं।"},{"book":"नोहा","chapter":"5","verse":"5","text":"हमारा ताक़्क़ुब करनेवाले हमारे सर पर चढ़ आए हैं, और हम थक गए हैं। कहीं भी सुकून नहीं मिलता।"},{"book":"नोहा","chapter":"5","verse":"6","text":"हमने अपने आपको मिसर और असूर के हवाले कर दिया ताकि रोटी मिल जाए और भूके न मरें।"},{"book":"नोहा","chapter":"5","verse":"7","text":"हमारे बापदादा ने गुनाह किया, लेकिन वह कूच कर गए हैं। अब हम ही उनकी सज़ा भुगत रहे हैं।"},{"book":"नोहा","chapter":"5","verse":"8","text":"ग़ुलाम हम पर हुकूमत करते हैं, और कोई नहीं है जो हमें उनके हाथ से बचाए।"},{"book":"नोहा","chapter":"5","verse":"9","text":"हम अपनी जान को ख़तरे में डालकर रोज़ी कमाते हैं, क्योंकि बयाबान में तलवार हमारी ताक में बैठी रहती है।"},{"book":"नोहा","chapter":"5","verse":"10","text":"भूक के मारे हमारी जिल्द तनूर जैसी गरम होकर चुरमुर हो गई है।"},{"book":"नोहा","chapter":"5","verse":"11","text":"सिय्यून में औरतों की इसमतदरी, यहूदाह के शहरों में कुँवारियों की बेहुरमती हुई है।"},{"book":"नोहा","chapter":"5","verse":"12","text":"दुश्मन ने रईसों को फाँसी देकर बुज़ुर्गों की बेइज़्ज़ती की है।"},{"book":"नोहा","chapter":"5","verse":"13","text":"नौजवानों को चक्की का पाट उठाए फिरना है, लड़के लकड़ी के बोझ तले डगमगाकर गिर जाते हैं।"},{"book":"नोहा","chapter":"5","verse":"14","text":"अब बुज़ुर्ग शहर के दरवाज़े से और जवान अपने साज़ों से बाज़ रहते हैं।"},{"book":"नोहा","chapter":"5","verse":"15","text":"ख़ुशी हमारे दिलों से जाती रही है, हमारा लोकनाच आहो-ज़ारी में बदल गया है।"},{"book":"नोहा","chapter":"5","verse":"16","text":"ताज हमारे सर पर से गिर गया है। हम पर अफ़सोस, हमसे गुनाह सरज़द हुआ है।"},{"book":"नोहा","chapter":"5","verse":"17","text":"इसी लिए हमारा दिल निढाल हो गया, हमारी नज़र धुँधला गई है।"},{"book":"नोहा","chapter":"5","verse":"18","text":"क्योंकि कोहे-सिय्यून तबाह हुआ है, लोमड़ियाँ उस की गलियों में फिरती हैं।"},{"book":"नोहा","chapter":"5","verse":"19","text":"ऐ रब, तेरा राज अबदी है, तेरा तख़्त पुश्त-दर-पुश्त क़ायम रहता है।"},{"book":"नोहा","chapter":"5","verse":"20","text":"तू हमें हमेशा तक क्यों भूलना चाहता है? तूने हमें इतनी देर तक क्यों तर्क किए रखा है?"},{"book":"नोहा","chapter":"5","verse":"21","text":"ऐ रब, हमें अपने पास वापस ला ताकि हम वापस आ सकें। हमें बहाल कर ताकि हमारा हाल पहले की तरह हो।"},{"book":"नोहा","chapter":"5","verse":"22","text":"या क्या तूने हमें हतमी तौर पर मुस्तरद कर दिया है? क्या तेरा हम पर ग़ुस्सा हद से ज़्यादा बढ़ गया है?।"}]}