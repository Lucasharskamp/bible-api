{"data":[{"book":"ЯНА","chapter":"21","verse":"1","text":"Пасьля таго зноў зьявіўся Ісус вучням Сваім пры моры Тыверыядскім. А зьявіўся так:"},{"book":"ЯНА","chapter":"21","verse":"2","text":"былі разам Сымон Пётр, і Тамаш, называны Блізьнюк, і Натанаіл з Каны Галілейскай, і сыны Зевядзеевыя, і двое іншых з вучняў Ягоных."},{"book":"ЯНА","chapter":"21","verse":"3","text":"Сымон Пётр кажа ім: іду лавіць рыбу. Кажуць яму: ідзём і мы з табою. Пайшлі, і адразу ўвайшлі ў лодку, і не злавілі ў тую ноч нічога."},{"book":"ЯНА","chapter":"21","verse":"4","text":"А як ужо разьвіднела, Ісус стаяў на беразе; але вучні не пазналі, што гэта Ісус."},{"book":"ЯНА","chapter":"21","verse":"5","text":"Ісус кажа ім: дзеці! ці ёсьць у вас ежа якая? Яны адказалі Яму: няма."},{"book":"ЯНА","chapter":"21","verse":"6","text":"А Ён сказаў ім: закіньце нерат па правы бок лодкі, і зловіце. Яны закінулі, і ўжо не маглі выцягнуць нерат ад мноства рыбы."},{"book":"ЯНА","chapter":"21","verse":"7","text":"Тады вучань, якога любіў Ісус, кажа Пётру: гэта Гасподзь. А Сымон Пётр, пачуўшы, што гэта Гасподзь, апаясаўся шатай, - бо ён быў голы, - і кінуўся ў мора;"},{"book":"ЯНА","chapter":"21","verse":"8","text":"а іншыя вучні прыплылі ў лодцы, - бо недалёка былі ад зямлі, локцяў каля дзьвюхсот, - цягнучы нерат з рыбаю."},{"book":"ЯНА","chapter":"21","verse":"9","text":"А калі выйшлі на зямлю, бачаць раскладзенае вогнішча і на ім ляжыць рыба і хлеб."},{"book":"ЯНА","chapter":"21","verse":"10","text":"Ісус кажа ім: прынясеце рыбы, якое вы цяпер налавілі."},{"book":"ЯНА","chapter":"21","verse":"11","text":"Сымон Пётр пайшоў і выцягнуў на зямлю нерат зь вялікімі рыбінамі, якіх было сто пяцьдзясят тры; і пры мностве такім не парвалася сетка."},{"book":"ЯНА","chapter":"21","verse":"12","text":"Ісус кажа ім: прыйдзеце, абедайце. З вучняў жа ніхто не адважыўся папытацца ў Яго: хто Ты?, ведаючы, што гэта Гасподзь."},{"book":"ЯНА","chapter":"21","verse":"13","text":"Ісус прыходзіць, бярэ хлеб і дае ім, гэтак сама і рыбу."},{"book":"ЯНА","chapter":"21","verse":"14","text":"Гэта ўжо трэйці раз зьявіўся Ісус вучням Сваім пасьля ўваскрэсеньня Свайго зь мёртвых."},{"book":"ЯНА","chapter":"21","verse":"15","text":"І калі яны абедалі, Ісус кажа Сымону Пятру: Сымоне Ёнін! ці любіш ты Мяне больш, чым яны? Пётр кажа Яму: так, Госпадзе! Ты ведаеш, што я люблю Цябе. Ісус кажа яму: пасьві ягняты Мае."},{"book":"ЯНА","chapter":"21","verse":"16","text":"Яшчэ кажа яму другі раз: Сымоне Ёнін! ці любіш ты Мяне? Пётр кажа Яму: так, Госпадзе! Ты ведаеш, што я люблю Цябе. Ісус кажа яму: пасьві авечкі мае."},{"book":"ЯНА","chapter":"21","verse":"17","text":"Кажа яму трэйці раз: Сымоне Ёнін! ці любіш ты Мяне? Пятра замаркоціўся, што трэйці раз спытаўся ў яго: «ці любіш Мяне?» і сказаў Яму: Госпадзе! Ты ўсё ведаеш; Ты ведаеш, што я люблю Цябе. Ісус кажа яму: пасьві авечкі Мае;"},{"book":"ЯНА","chapter":"21","verse":"18","text":"праўду, праўду кажу табе: калі ты быў малады, дык апаясваўся сам і хадзіў, куды хацеў; а калі састарышся, дык выцягнеш рукі твае, і другі апаяша цябе і павядзе, куды ня хочаш."},{"book":"ЯНА","chapter":"21","verse":"19","text":"А сказаў гэта, даючы зразумець, якою сьмерцю Пётр праславіць Бога. І, сказаўшы гэта, кажа яму: ідзі за Мною."},{"book":"ЯНА","chapter":"21","verse":"20","text":"А Пётр, абярнуўшыся, бачыць - за ім ідзе вучань, якога любіў Ісус, і які на вячэры, на грудзі яму схіліўшыся, сказаў: Госпадзе! хто цябе прадасьць?"},{"book":"ЯНА","chapter":"21","verse":"21","text":"Яго ўбачыўшы, Пётр кажа Ісусу: Госпадзе! а ён што?"},{"book":"ЯНА","chapter":"21","verse":"22","text":"Ісус кажа яму: калі Я хачу, каб ён заставаўся, пакуль прыйду, што табе да таго? ты ідзі за Мною."},{"book":"ЯНА","chapter":"21","verse":"23","text":"І пранеслася гэтае слова паміж братамі, што вучань той не памрэ. Але Ісус не сказаў яму, што не памрэ, а: калі Я хачу, каб ён заставаўся, пакуль прыйду, што табе да таго?"},{"book":"ЯНА","chapter":"21","verse":"24","text":"Гэты вучань і сьведчыць пра гэта і напісаў гэта: і ведаем, што ў ісьціне сьведчаньне ягонае."},{"book":"ЯНА","chapter":"21","verse":"25","text":"Многа й іншага стварыў Ісус; але калі б пісаць пра тое падрабязна, дык, думаю, і самому сьвету не ўвабраць напісаных кніг. Амін."}]}