{"data":[{"book":"Ŵaloma","chapter":"7","verse":"1","text":"Achalongo achinjangu, sambano ngukunguluka ni ŵandu ŵakugamanyilila Malajisyo. Ngankumanyilila kuti lilajisyo likuntawala mundu aŵaga jwanjumi?"},{"book":"Ŵaloma","chapter":"7","verse":"2","text":"Tujile jwankongwe jwalombekwe ataŵikwe ni lilajisyo mu utame wakwe ni ŵankwakwe, ŵankwakwe aŵaga jwanjumi. Nambo ajasikaga ŵankwakwe, jwankongwe jo chaaŵe jwangataŵikwa ni lilajisyo lya ulombela."},{"book":"Ŵaloma","chapter":"7","verse":"3","text":"Nipele, iŵaga chalombekwe ni jwannume jwine ŵankwakwe ali jwanjumi, jwankongwe jo chaŵilanjikwe jwa chikululu. Nambo ajasikaga ŵankwakwe, jwankongwe jo nganataŵikwa ni malajisyo, ni iŵaga akulombekwa ni jwannume jwine, jwelejo nganaŵa jwa chikululu."},{"book":"Ŵaloma","chapter":"7","verse":"4","text":"Achalongo achinjangu, iyoyo peyo ŵanyamwe nganimma paasi pa Malajisyo, pakuŵa mwalumbikene ni chiilu cha Kilisito ni malumbo gakwe gali yele, Kilisito paŵawile ni ŵanyamwe mwawile pamo nawo. Sambano nli ŵakwe ŵelewo ŵaŵasyuchile kuti mwatumichile chambone Akunnungu."},{"book":"Ŵaloma","chapter":"7","verse":"5","text":"Pakuŵa patwatemi nkulongoswa ni tama syangalumbana sitwapagwile nasyo, tama sisyaliji nkuchiswa ni malajisyo, syapanganyisye masengo mu iilu yetu ni yose itwatendaga yamalile mu chiwa."},{"book":"Ŵaloma","chapter":"7","verse":"6","text":"Nambo sambano tulechelelwe kutyochela mu Malajisyo gagatutaŵile nti ŵakutaŵikwa, pakuŵa twawile pamo ni Kilisito. Sambano tukwatumichila Akunnungu mu umi wa sambano wa Mbumu, ngaŵa nti kalakala kwa Malajisyo gagalembekwe."},{"book":"Ŵaloma","chapter":"7","verse":"7","text":"Nipele, ana tujileje uli? Malajisyo gali sambi? Ngwamba! Nambo pangali Malajisyo ngangasimanyilile sambi sili chichi. Pakuŵa ngangaimanye kuti kulajila kuli kuleŵa, iŵaga Malajisyo ngagakasale, “Kasinlajila.”"},{"book":"Ŵaloma","chapter":"7","verse":"8","text":"Nambo kutyochela ni makanyo go, sambi syapatile lipesa lya kwimusya tama jangalumbana jajili mwa uneji. Pakuŵa pangali Malajisyo sambi sili chindu chewe."},{"book":"Ŵaloma","chapter":"7","verse":"9","text":"Kundanda ko naliji jwanjumi pangagamanyilila Malajisyo, nambo pagaiche makanyo, sambi syajenele mu utame wangu, noneji naliji mpela jwammwe."},{"book":"Ŵaloma","chapter":"7","verse":"10","text":"Ni naiweni kuti makanyo gagasachilwe kunyigalila umi, kwaune ganyigalile chiwa."},{"book":"Ŵaloma","chapter":"7","verse":"11","text":"Pakuŵa sambi syapatile lipesa kwa litala lya makanyo galagala, syanambwisye ni kumulaga."},{"book":"Ŵaloma","chapter":"7","verse":"12","text":"Nipele Malajisyo gali gamaswela ni makanyo nombe nago gali gamaswela ni gakwanonyelesya Akunnungu ni gali gambone."},{"book":"Ŵaloma","chapter":"7","verse":"13","text":"Ana ni kuti chelecho chichaliji chambone chinyichisye chiwa? Ngwamba. Nambo sambi, pakuti siwoneche kuti sili sambi sisyene, sitesile achila chambone chinyichisye chiwa. Kwayele sambi kwa litala lya Makanyo syalosisye pangasisika sambi syasitite kuŵa syangalumbana kwannope."},{"book":"Ŵaloma","chapter":"7","verse":"14","text":"Tukumanyilila kuti Malajisyo gali nkati indu ya chimbumu ni une nganiŵa mundu jwachimbumu, jusumichikwe nti kapolo mu sambi."},{"book":"Ŵaloma","chapter":"7","verse":"15","text":"Pakuŵa nganguchimanyilila chinguchitenda, ligongo achila chinguchisaka nganguchitenda nambo achila chinganguchisaka kuchitenda chelecho ni chinguchitenda."},{"book":"Ŵaloma","chapter":"7","verse":"16","text":"Nipele, iŵaga nguchitenda achila chinganguchisaka kuchitenda, ngwitichisya kuti Malajisyo gala gali gambone."},{"book":"Ŵaloma","chapter":"7","verse":"17","text":"Nipele nganima une nansyene junguchitenda chelecho, nambo asila sambi syasikutama mwangu une."},{"book":"Ŵaloma","chapter":"7","verse":"18","text":"Ngumanyilila kuti nkati mwangu une, malumbo gakwe mu chiilu changu cha sambi ngachikutaama chindu chambone. Ligongo namuno ngusaka kuchitenda chambone ngangukombola."},{"book":"Ŵaloma","chapter":"7","verse":"19","text":"Pakuŵa chambone chinguchisaka nganguchitenda, nambo changalumbana chinganguchisaka kuchitenda, chelecho ni chinguchitenda."},{"book":"Ŵaloma","chapter":"7","verse":"20","text":"Nipele, iŵaga nguchitenda achila chinganguchisaka kuchitenda, nganima une junguchitenda, nambo asila sambi syasikutama nkati mwangu ni syasikuchitenda chelecho."},{"book":"Ŵaloma","chapter":"7","verse":"21","text":"Nipele, nachiweni chindu chi chikupanganya masengo nkati mwangu, pakuŵa pangusaka kuchitendekanya chambone, kutenda ungalumbana ni unguusagula."},{"book":"Ŵaloma","chapter":"7","verse":"22","text":"Pakuŵa mu ntima mwangu ngugasengwela Malajisyo ga Akunnungu."},{"book":"Ŵaloma","chapter":"7","verse":"23","text":"Nambo ngugaona malajisyo gane mu chiilu changu gachimenyanaga ni ng'anisyo syangu. Ni gelego gakundendekasya meje jwantaŵikwe ni malajisyo ga sambi syasikupanganya masengo mu chiilu mwangu."},{"book":"Ŵaloma","chapter":"7","verse":"24","text":"Kulaga kwangu une! Ana ŵaani ŵachangulupusye ndyoche mu chiilu chachikunongosya mu chiwa?"},{"book":"Ŵaloma","chapter":"7","verse":"25","text":"Ngwatogolela Akunnungu ŵakuitendekanya yeleyo kwa litala lya Ambuje ŵetu Che Yesu Kilisito. Yeleyi ni yandi une, kwa lunda lwangu ngugatumichila malajisyo ga Akunnungu, nambo kwa tama syangu syangalumbana sya chiilu simbagwile nasyo, ngugatumichila malajisyo ga sambi."}]}