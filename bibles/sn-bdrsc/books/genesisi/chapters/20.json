{"data":[{"book":"Genesisi","chapter":"20","verse":"1","text":"Zvino Abhurahama akabvapo akapinda mudunhu rokuNegevhi akandogara pakati peKadheshi neShuri. Akagara muGerari kwechinguva,"},{"book":"Genesisi","chapter":"20","verse":"2","text":"uye ikoko Abhurahama akati nezvomukadzi wake Sara, “Ihanzvadzi yangu.” Ipapo Abhimereki mambo weGerari akatuma vanhu kuti vandotora Sara."},{"book":"Genesisi","chapter":"20","verse":"3","text":"Asi Mwari akauya kuna Abhimereki usiku mukurota uye akati kwaari, “Wakangoita somunhu akafa nokuda kwomukadzi wawatora; mukadzi womunhu.”"},{"book":"Genesisi","chapter":"20","verse":"4","text":"Zvino Abhimereki akanga asati aswedera kwaari, saka akati, “Ishe, muchaparadza rudzi rusina mhosva here?"},{"book":"Genesisi","chapter":"20","verse":"5","text":"Ko, iye haana kuti kwandiri, ‘Ihanzvadzi yangu’ here, naiyewo mukadzi haana kuti kwandiri ‘Ihanzvadzi yangu’ here? Ndakaita izvi nehana yakachena uye namaoko akachena.”"},{"book":"Genesisi","chapter":"20","verse":"6","text":"Ipapo Mwari akati kwaari mukurota, “Hongu, ndinozviziva kuti wakaita izvi nehana yakachena, nokudaro ndakukonesa kuti unditadzire. Ndokusaka ndisina kukutendera kuti umubate."},{"book":"Genesisi","chapter":"20","verse":"7","text":"Zvino chidzosera mukadzi womurume uyu, nokuti muprofita, uye achakunyengeterera urarame. Asi kana usina kumudzosa, uzive kuti iwe navose vari vako muchafa.”"},{"book":"Genesisi","chapter":"20","verse":"8","text":"Mangwanani akatevera Abhimereki akadana varanda vake vose, uye paakavaudza zvose zvakanga zvaitika, vakatya kwazvo."},{"book":"Genesisi","chapter":"20","verse":"9","text":"Ipapo Abhimereki akadana Abhurahama kuti apinde akati, “Waiteiko kwatiri? Ndakakutadzira zvakaita seiko zvawauyisa mhosva huru yakadai pamusoro pangu napamusoro poumambo hwangu? Wandiitira zvinhu zvisingafaniri kuitwa.”"},{"book":"Genesisi","chapter":"20","verse":"10","text":"Uye Abhimereki akabvunza Abhurahama akati, “Wakaoneiko chakaita kuti uite izvi?”"},{"book":"Genesisi","chapter":"20","verse":"11","text":"Abhurahama akapindura akati, “Ndakati mumwoyo mangu, ‘Zvirokwazvo munzvimbo ino hamuna kutya Mwari, uye vachandiuraya nokuda kwomukadzi wangu.’"},{"book":"Genesisi","chapter":"20","verse":"12","text":"Zvisinei hazvo, zvirokwazvo ihanzvadzi yangu, mwanasikana wababa vangu kunyange hazvo asina kuberekwa namai vangu; uye akazova hake mukadzi wangu."},{"book":"Genesisi","chapter":"20","verse":"13","text":"Uye Mwari paakandiita kuti ndifambe kubva paimba yababa vangu, ndakati kwaari, ‘Izvi ndizvo zvaungandiratidza nazvo madiro aunondiita: Kwose kwatinoenda, utaure pamusoro pangu uchiti, “Ihanzvadzi yangu.” ’ ”"},{"book":"Genesisi","chapter":"20","verse":"14","text":"Ipapo Abhimereki akauya namakwai nemombe uye navarandarume navarandakadzi akavapa kuna Abhurahama, uye akadzosa Sara mukadzi wake."},{"book":"Genesisi","chapter":"20","verse":"15","text":"Uye Abhimereki akati, “Nyika yangu iri pamberi pako; gara paunoda.”"},{"book":"Genesisi","chapter":"20","verse":"16","text":"Kuna Sara akati, “Ndiri kupa hanzvadzi yako mashekeri chiuru20:16 makirogiramu angaita 11.5 esirivha. Ichi ndicho chichava chifukidzo pamusoro pemhosva yandakaita kwauri pamberi pavose vaunavo; waruramiswa kwazvo.”"},{"book":"Genesisi","chapter":"20","verse":"17","text":"Ipapo Abhurahama akanyengetera kuna Mwari, uye Mwari akaporesa Abhimereki, mukadzi wake uye navarandakadzi vake kuti vakwanise kuita vana zvakare,"},{"book":"Genesisi","chapter":"20","verse":"18","text":"nokuti Jehovha akanga azarira zvizvaro zvavo zvose muimba yaAbhimereki nokuda kwaSara mukadzi waAbhurahama."}]}