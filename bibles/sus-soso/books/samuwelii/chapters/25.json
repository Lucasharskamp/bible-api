{"data":[{"book":"Samuweli I","chapter":"25","verse":"1","text":"Samuweli to laaxira, Isirayila birin naxa malan a xa ɲɔnfe ma, e xa a ragata a xɔnyi Rama. Na tɛmui Dawuda naxa goro Paran gbengberenyi ma."},{"book":"Samuweli I","chapter":"25","verse":"2","text":"Kuntigi nde nu na Mayon, naxan ma yɛxɛ wulu saxan nun si wulu keren nu na Karemele. A nu sigaxi a xa na yɛxɛɛe xabe mabide."},{"book":"Samuweli I","chapter":"25","verse":"3","text":"Na xɛmɛ nu xili nɛ Nabali, a xa ginɛ xili Abigayili. Ginɛ xaxilima nan nu a ra, naxan tofan ki fanyi. Kɔnɔ a xa mɔri xaxili nu xɔrɔxɔ, a nu luma fe ɲaaxi raba ra. Kalebi bɔnsɔɛ nan a ra."},{"book":"Samuweli I","chapter":"25","verse":"4","text":"Dawuda naxa a mɛ gbengberenyi ma a Nabali na a xa yɛxɛɛe xabe mabife."},{"book":"Samuweli I","chapter":"25","verse":"5","text":"A naxa a xa mixi fu xɛɛ, a falafe ra, «Wo siga Nabali yire, wo xa a xɛɛbu n bɛ. Wo xa yi masenyi ti n xili ra, wo naxɛ,"},{"book":"Samuweli I","chapter":"25","verse":"6","text":"‹Ala xa fe birin sɔɔnɛya i bɛ, i tan nun i xa denbaya."},{"book":"Samuweli I","chapter":"25","verse":"7","text":"Muxu a mɛxi nɛ, a i xa walikɛe na i xa yɛxɛɛe xabe xabafe. Kabi i xa xuruse kantɛe faxi Karemele, muxu nu na e fɔxɔ ra bɔɲɛsa kui. Sese mu baxi e yi ra na waxati bun ma."},{"book":"Samuweli I","chapter":"25","verse":"8","text":"I xa i xa mixie maxɔrin xa nɔndi na a ra. Na kui i xa hinnɛ n ma mixie ra yi xulun lɔxɔɛ. I xa muxu ki i nɔma naxan na, barima muxu findixi i xa konyie nan na, naxee birama i xa di Dawuda fɔxɔ ra.›»"},{"book":"Samuweli I","chapter":"25","verse":"9","text":"Dawuda xa xɛɛrae to so naa, e naxa a xa xɛɛraya iba Nabali bɛ a xili ra, e mu sese sa na fari."},{"book":"Samuweli I","chapter":"25","verse":"10","text":"Nabali naxa xɛɛrae yaabi, a naxɛ, «Nde na Dawuda ra, nde na Yisayi xa di ra? Konyi gbegbe na na to, naxee e gima e marigi ma."},{"book":"Samuweli I","chapter":"25","verse":"11","text":"Wo waxi nɛ n xa n ma taami nun n ma sube tongo, n naxee fenxi n ma walikɛe bɛ, n xa na so mixie yi ra n mu naxee kelide yati kolon?»"},{"book":"Samuweli I","chapter":"25","verse":"12","text":"Dawuda xa xɛɛrae naxa gbilen. E to so, e naxa na birin dɛntɛgɛ."},{"book":"Samuweli I","chapter":"25","verse":"13","text":"Dawuda naxa a fala a xa sɔɔrie bɛ, a naxɛ, «Wo xa wo xa santidɛgɛma xiri wo tagi.» E naxa na raba. Dawuda fan naxa a xa santidɛgɛma tongo, a a xiri a tagi. Mixi kɛmɛ naani ɲɔndɔn naxa bira a fɔxɔ ra, mixi kɛmɛ firin naxa lu kotee san na."},{"book":"Samuweli I","chapter":"25","verse":"14","text":"Nabali xa walikɛ nde naxa sa na fe yaba a xa ginɛ Abigayili bɛ, a naxɛ, «Dawuda bara xɛɛrae xɛɛ won marigi ma keli gbengberenyi ma, e xa a xɛɛbu, kɔnɔ a mu e rasɛnɛxi a fanyi ra feo."},{"book":"Samuweli I","chapter":"25","verse":"15","text":"Kabi muxu na burunyi, na mixie fe fanyi nan naba muxu bɛ. E mu muxu tɔɔrɔ, e mu sese ba muxu yi."},{"book":"Samuweli I","chapter":"25","verse":"16","text":"E bara muxu kanta kɔɛ nun yanyi muxu xa xuruse dɛmadonyi wali kui."},{"book":"Samuweli I","chapter":"25","verse":"17","text":"I xa a mato i nɔma naxan nabade, xa na mu a ra won marigi nun a xa denbaya fama fe ɲaaxi sɔtɔde. I xa mɔri xaxili xɔrɔxɔ, a mu mixi yo xa marasi mɛma.»"},{"book":"Samuweli I","chapter":"25","verse":"18","text":"A xa ginɛ Abigayili naxa taami kɛmɛ firin tongo, a nun wɛni kundi firin, yɛxɛɛ ganxi suuli, kaabɛ ganxi busali firin, tamare mɔɔli nde suxui kɛmɛ, nun xɔrɛ xaraxi xuti kɛmɛ firin. A naxa na kote baki sofale fari."},{"book":"Samuweli I","chapter":"25","verse":"19","text":"A naxa a fala a xa konyie bɛ, «Wo siga yare, n fafe.» A mu sese fala a xa mɔri Nabali bɛ."},{"book":"Samuweli I","chapter":"25","verse":"20","text":"A naxa baki sofale fari, a goro geya ma. Dawuda nun a xa sɔɔrie fan nu na gorofe, e fa naralan na ginɛ ra."},{"book":"Samuweli I","chapter":"25","verse":"21","text":"Dawuda nu bara a fala a xa mixie bɛ, a naxɛ, «N bara Nabali xa xurusee makanta fufafu gbengberenyi ma. Sese mu baxi a xa naafuli ra, kɔnɔ a naxa n ma wali fanyi sare masara fe ɲaaxi ra."},{"book":"Samuweli I","chapter":"25","verse":"22","text":"Xa a sa li n mu Nabali xa xɛmɛ birin faxa beenun tina gɛɛsɛgɛ, Ala xa n ɲaxankata a ɲaaxi ra.»"},{"book":"Samuweli I","chapter":"25","verse":"23","text":"Abigayili to sa Dawuda to, a naxa goro mafuren sofale fari, a suyidi Dawuda bɛ."},{"book":"Samuweli I","chapter":"25","verse":"24","text":"A to bira a sanyi bun ma, a naxa a fala a bɛ, «N marigi, i xa i haakɛ to n bɛ. I xa i tuli mati n tan, i xa konyi ginɛ xui ra."},{"book":"Samuweli I","chapter":"25","verse":"25","text":"I naxa i tuli mati Nabali xui ra. Xaxilitare nan a ra, alɔ a xili ‹Nabali› a masenma ki naxɛ. A daxuɲa nan tun falama. N tan mu i xa xɛɛrae toxi."},{"book":"Samuweli I","chapter":"25","verse":"26","text":"Ala to i ratanga nii bafe ma, a to i ratanga i gbeɲɔxɔfe ma, Ala xa a niya i yaxuie xa lu alɔ Nabali. Ala bɛ, i tan bɛ, naxee wama fe ɲaaxi rabafe i tan na, nee birin xa lu alɔ Nabali.»"},{"book":"Samuweli I","chapter":"25","verse":"27","text":"«Yakɔsi, n tan i xa konyi ginɛ faxi buɲa naxan na, na xa itaxun i fɔxirabirɛe ma."},{"book":"Samuweli I","chapter":"25","verse":"28","text":"Yandi, i xa diɲɛ muxu ma. Alatala xa i bɔnsɔɛ sabati, barima Ala xa geresoe nan i ra. Ala xa i ratanga fe ɲaaxi birin ma."},{"book":"Samuweli I","chapter":"25","verse":"29","text":"I Marigi Alatala xa i nii ratanga i yaxuie ma. Alatala xa i yaxuie makuya i ra pon."},{"book":"Samuweli I","chapter":"25","verse":"30","text":"Alatala na gɛ hinnɛde i ra, a i findi Isirayila mangɛ ra, alɔ a laayidixi i bɛ ki naxɛ,"},{"book":"Samuweli I","chapter":"25","verse":"31","text":"a mu lanma i bɔɲɛ xa tɔɔrɔ fe nde ma i naxan nabaxi, alɔ mixi nii bafe fufafu i gbeɲɔxɔ fe ra. Alatala na gɛ hinnɛde i ra, i ratu n ma.»"},{"book":"Samuweli I","chapter":"25","verse":"32","text":"Dawuda naxa a fala Abigayili bɛ, a naxɛ, «Tantui na Isirayila Marigi Alatala bɛ, naxan i xɛɛxi n yire to."},{"book":"Samuweli I","chapter":"25","verse":"33","text":"Ala tantu i xaxili fanyi xa fe ra, Ala xa baraka sa i xa fe, i tan naxan n natangaxi gbaloe rabafe ma alako n xa kisi."},{"book":"Samuweli I","chapter":"25","verse":"34","text":"N xa a fala i bɛ Isirayila Marigi Alatala xili ra, naxan n natangaxi fe kobi rabafe ma, xa i mu i xulun fafe ra n yire nu, beemanun kuye xa iyalan, Nabali xa xɛmɛ birin bara faxa nu.»"},{"book":"Samuweli I","chapter":"25","verse":"35","text":"Abigayili Dawuda sanba see naxee ra, Dawuda naxa e rasuxu, a fa a fala a bɛ, «Gbilen i xɔnyi bɔɲɛsa kui. N bara gɛ i xui suxude.»"},{"book":"Samuweli I","chapter":"25","verse":"36","text":"Abigayili to Nabali yire li, a naxa a to a na xulunyi xungbe tife ɲɛlɛxinyi kui, a siisixi feo. A mu sese fala a xa mɔri bɛ han gɛɛsɛgɛ."},{"book":"Samuweli I","chapter":"25","verse":"37","text":"Na kuye iba, siisi to ba Nabali fate i, a xa ginɛ naxa dɛntɛgɛ sa a bɛ, a fa gaaxu ki fanyi ra."},{"book":"Samuweli I","chapter":"25","verse":"38","text":"Xi fu ɲɔndɔn dangi xanbi, Alatala naxa Nabali faxa."},{"book":"Samuweli I","chapter":"25","verse":"39","text":"Dawuda to Nabali faxa fe mɛ, a naxa a fala, «Tantui na Alatala bɛ, naxan n natanga Nabali xa xaxilitareɲa ma alako n naxa ɲaaxuɲa raba. Alatala bara Nabali xa ɲaaxuɲa sare ragbilen a ma.» Dawuda naxa xɛɛrae xɛɛ, e xa sa a fala Abigayili bɛ, a xa findi a xa ginɛ ra."},{"book":"Samuweli I","chapter":"25","verse":"40","text":"E to siga Karemele na falade a bɛ,"},{"book":"Samuweli I","chapter":"25","verse":"41","text":"a naxa a yatagi felen bɔxi ma, a fa a fala, «N marigi Dawuda, i xa konyi ginɛ nan n na, naxan mu tondima i xa walikɛe sanyie maxade.»"},{"book":"Samuweli I","chapter":"25","verse":"42","text":"Abigayili naxa keli keren na, a te sofale fari, a bira Dawuda xa xɛɛrae fɔxɔ ra, a nun ginɛ dimɛdi suuli. Na ki a naxa findi Dawuda xa ginɛ ra."},{"book":"Samuweli I","chapter":"25","verse":"43","text":"Dawuda nu bara Axinowama Yisireelika fan dɔxɔ."},{"book":"Samuweli I","chapter":"25","verse":"44","text":"Sɔlu nu bara a xa di ginɛ Mikali, Dawuda xa ginɛ singe, fi Layisa xa di Paliti Galimuka ma."}]}