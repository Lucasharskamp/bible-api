{"data":[{"book":"1 Mojžíšova","chapter":"30","verse":"1","text":"Viduci pak Ráchel, že by nerodila Jákobovi, záviděla sestře své, a řekla Jákobovi: Dej mi syny; pakli nedáš, umru."},{"book":"1 Mojžíšova","chapter":"30","verse":"2","text":"Pročež rozhněval se velmi Jákob na Ráchel, a řekl: Zdali já jsem za Boha, kterýžť nedal plodu života?"},{"book":"1 Mojžíšova","chapter":"30","verse":"3","text":"Řekla ona: Hle, děvka má Bála; vejdi k ní, aby rodila na kolena má, a budu míti já také syny z ní."},{"book":"1 Mojžíšova","chapter":"30","verse":"4","text":"I dala mu Bálu děvku svou za ženu; a všel k ní Jákob."},{"book":"1 Mojžíšova","chapter":"30","verse":"5","text":"Tedy počavši Bála, porodila Jákobovi syna."},{"book":"1 Mojžíšova","chapter":"30","verse":"6","text":"I řekla Ráchel: Soudil Bůh při mou, a uslyšel také hlas můj, a dal mi syna. Protož nazvala jméno jeho Dan."},{"book":"1 Mojžíšova","chapter":"30","verse":"7","text":"Opět počavši Bála, děvka Ráchel, porodila syna druhého Jákobovi."},{"book":"1 Mojžíšova","chapter":"30","verse":"8","text":"I řekla Ráchel: Tuhé jsem odpory měla s sestrou svou, a všakť jsem přemohla. A nazvala jméno jeho Neftalím."},{"book":"1 Mojžíšova","chapter":"30","verse":"9","text":"Viduci pak Lía, že by přestala roditi, vzala Zelfu děvku svou, a dala ji Jákobovi za ženu."},{"book":"1 Mojžíšova","chapter":"30","verse":"10","text":"A porodila Zelfa, děvka Líe, Jákobovi syna."},{"book":"1 Mojžíšova","chapter":"30","verse":"11","text":"Protož řekla Lía: Již přišel zástup. A nazvala jméno jeho Gád."},{"book":"1 Mojžíšova","chapter":"30","verse":"12","text":"Porodila také Zelfa děvka Líe syna druhého Jákobovi."},{"book":"1 Mojžíšova","chapter":"30","verse":"13","text":"A řekla Lía: To na mé štěstí; nebo šťastnou mne nazývati budou ženy. A nazvala jméno jeho Asser."},{"book":"1 Mojžíšova","chapter":"30","verse":"14","text":"Vyšel pak Ruben v čas žně pšeničné, a nalezl pěkná jablečka na poli, a přinesl je Líe matce své. I řekla Ráchel Líe: Dej mi, prosím, těch jableček syna svého."},{"book":"1 Mojžíšova","chapter":"30","verse":"15","text":"Jížto ona odpověděla: Máloť se snad zdá, že jsi vzala muže mého; chceš také užívati jableček syna mého? I řekla Ráchel: Nechažť tedy spí s tebou této noci za jablečka syna tvého."},{"book":"1 Mojžíšova","chapter":"30","verse":"16","text":"Když pak navracoval se Jákob s pole večer, vyšla Lía proti němu, a řekla: Ke mně vejdeš; nebo ze mzdy najala jsem tě za jablečka syna svého. I spal s ní té noci."},{"book":"1 Mojžíšova","chapter":"30","verse":"17","text":"A uslyšel Bůh Líu; kterážto počala a porodila Jákobovi syna pátého."},{"book":"1 Mojžíšova","chapter":"30","verse":"18","text":"I řekla Lía: Dal mi Bůh mzdu mou, i potom, když jsem dala děvku svou muži svému. Pročež nazvala jméno jeho Izachar."},{"book":"1 Mojžíšova","chapter":"30","verse":"19","text":"A počala opět Lía, a porodila šestého syna Jákobovi."},{"book":"1 Mojžíšova","chapter":"30","verse":"20","text":"I řekla Lía: Obdařil mne Bůh darem dobrým; již nyní bydliti bude se mnou muž můj, nebo porodila jsem mu šest synů. A nazvala jméno jeho Zabulon."},{"book":"1 Mojžíšova","chapter":"30","verse":"21","text":"Potom porodila dceru; a nazvala jméno její Dína."},{"book":"1 Mojžíšova","chapter":"30","verse":"22","text":"A rozpomenuv se Bůh na Ráchel, uslyšel jí, a otevřel život její."},{"book":"1 Mojžíšova","chapter":"30","verse":"23","text":"Tedy počala a porodila syna, a řekla: Odjal Bůh pohanění mé."},{"book":"1 Mojžíšova","chapter":"30","verse":"24","text":"A nazvala jméno jeho Jozef, řkuci: Přidejž mi Hospodin syna jiného."},{"book":"1 Mojžíšova","chapter":"30","verse":"25","text":"Stalo se pak, když porodila Ráchel Jozefa, řekl Jákob Lábanovi: Propusť mne, ať odejdu na místo své a do země své."},{"book":"1 Mojžíšova","chapter":"30","verse":"26","text":"Dej mi ženy mé a dítky mé, za kteréž jsem sloužil tobě, ať odejdu; nebo ty znáš službu mou, kterouž jsem sloužil tobě."},{"book":"1 Mojžíšova","chapter":"30","verse":"27","text":"I řekl mu Lában: Jestliže nyní nalezl jsem milost před očima tvýma, zůstaň se mnou, nebo v skutku jsem poznal, že požehnal mi Hospodin pro tebe."},{"book":"1 Mojžíšova","chapter":"30","verse":"28","text":"Řekl také: Oznam mi ze jména mzdu svou a dámť ji."},{"book":"1 Mojžíšova","chapter":"30","verse":"29","text":"Jemužto odpověděl: Ty víš, jak jsem sloužil tobě, a jaký byl dobytek tvůj při mně."},{"book":"1 Mojžíšova","chapter":"30","verse":"30","text":"Nebo to málo, kteréž jsi měl přede mnou, zrostlo velmi, a požehnalť Hospodin, jakž jsem k tobě nohou vkročil. A nyní, kdy pak já své hospodářství opatrovati budu?"},{"book":"1 Mojžíšova","chapter":"30","verse":"31","text":"A řekl: Coť mám dáti? Odpověděl Jákob: Nedávej mi nic. Jestliže mi učiníš toto, zase pásti budu a ostříhati dobytka tvého:"},{"book":"1 Mojžíšova","chapter":"30","verse":"32","text":"Projdu skrze všecka stáda tvá dnes, vyměšuje z nich každé dobytče peřesté a strakaté, a každé dobytče načernalé mezi ovcemi, a strakaté a peřesté mezi kozami; a takové budou mzda má."},{"book":"1 Mojžíšova","chapter":"30","verse":"33","text":"A osvědčena potom bude spravedlnost má před tebou, když přijde na mzdu mou: Cožkoli nebude peřestého, neb strakatého mezi kozami, a načernalého mezi ovcemi, za krádež bude mi to počteno."},{"book":"1 Mojžíšova","chapter":"30","verse":"34","text":"I řekl Lában: Hle, ó by tak bylo, jakž jsi mluvil."},{"book":"1 Mojžíšova","chapter":"30","verse":"35","text":"A odloučil toho dne kozly přepásané na nohách a strakaté, a všecky kozy peřesté a strakaté, všecko, na čemž byla místa bílá, všecko také načernalé mezi dobytkem, a dal v ruce synů svých."},{"book":"1 Mojžíšova","chapter":"30","verse":"36","text":"Uložil pak mezi sebou a Jákobem místo vzdálí tří dní cesty; a Jákob pásl ostatek dobytka Lábanova."},{"book":"1 Mojžíšova","chapter":"30","verse":"37","text":"Nabral pak sobě Jákob prutů topolových zelených, a lískových a kaštanových; a poobloupil s nich po místech kůru až do bělosti, kteráž byla na prutech."},{"book":"1 Mojžíšova","chapter":"30","verse":"38","text":"A nakladl těch prutů tak obloupených do žlábků a koryt, (v nichž bývá voda, k nimž přicházel dobytek, aby pil), proti dobytku, aby počínaly, když by přicházely píti."},{"book":"1 Mojžíšova","chapter":"30","verse":"39","text":"I počínaly ovce, hledíce na ty pruty, a rodily jehňata přepásaná na nohách, a peřestá i strakatá."},{"book":"1 Mojžíšova","chapter":"30","verse":"40","text":"Potom ta jehňata odloučil Jákob, a dobytek stáda Lábanova obrátil tváří k těm přepásaným na nohách, a ke všemu načernalému; a své stádo postavil obzvlášť, a neobrátil ho k stádu Lábanovu."},{"book":"1 Mojžíšova","chapter":"30","verse":"41","text":"A bylo, že kdyžkoli silnější připouštíny bývaly, kladl Jákob ty pruty před oči ovcem do koryt, aby počínaly, hledíce na pruty."},{"book":"1 Mojžíšova","chapter":"30","verse":"42","text":"Když pak pozdní dobytek připouštín býval, nekladl jich; a tak býval pozdní Lábanův a ranný Jákobův."},{"book":"1 Mojžíšova","chapter":"30","verse":"43","text":"Vzrostl tedy muž ten náramně velmi, a měl dobytka mnoho, děvek i služebníků, velbloudů i oslů."}]}