{"data":[{"book":"Ayub","chapter":"42","verse":"1","text":"Eka Ayub nodwoko Jehova Nyasaye kama:"},{"book":"Ayub","chapter":"42","verse":"2","text":"“Angʼeyo ni inyalo gik moko duto;"},{"book":"Ayub","chapter":"42","verse":"3","text":"Ne ipenjo ni, ‘En ngʼa ma umo riekona gi weche mofuwogi?’"},{"book":"Ayub","chapter":"42","verse":"4","text":"“Ne iwachona ni, ‘Koro chik iti mondo iwinj gima awacho;"},{"book":"Ayub","chapter":"42","verse":"5","text":"Asewinjo mana gi ita gima joma moko osewacho kuomi"},{"book":"Ayub","chapter":"42","verse":"6","text":"Kuom mano, achayora ahinya"},{"book":"Ayub","chapter":"42","verse":"7","text":"Kane Jehova Nyasaye osewacho ne Ayub wechegi, nowachone Elifaz ja-Teman niya, “Iya owangʼ kodi kaachiel gi osiepegi ariyo, nikech ok usewacho weche ma adieri kuoma, kaka jatichna Ayub osewacho."},{"book":"Ayub","chapter":"42","verse":"8","text":"Kuom mano, kaw rwedhi abiriyo gi imbe abiriyo mondo idhigo ir jatichna Ayub kendo utim misango miwangʼo pep ne un uwegi. Jatichna Ayub biro lamonu, kendo anawinj lemone ma ok anatimnu gima owinjore gi timbeu mofuwogi. Ok usewacho kuoma gik ma adier, kaka jatichna Ayub.”"},{"book":"Ayub","chapter":"42","verse":"9","text":"Kuom mano Elifaz ja-Teman, Bildad ja-Shua kod Zofar ja-Namath notimo gimane Jehova Nyasaye okonegi; kendo Jehova Nyasaye norwako lamb Ayub."},{"book":"Ayub","chapter":"42","verse":"10","text":"Kane Ayub oselamo ne osiepene, Jehova Nyasaye nochako ogwedhe gi mwandu, kendo nomiye mwandu mathoth moloyo mane en-go mokwongo nyadiriyo."},{"book":"Ayub","chapter":"42","verse":"11","text":"Owetene gi nyiminene kod ji duto mane ongʼeye mokwongo nobiro mochiemo kode e ode. Ne gihoye kendo gidwogo chunye kuom chandruok duto mane Jehova Nyasaye osekelone, kendo moro ka moro kuomgi nomiye pesa moko kod tere mar dhahabu."},{"book":"Ayub","chapter":"42","verse":"12","text":"Jehova Nyasaye nogwedho higni machien mag ngima Ayub moloyo kaka nogwedhe mokwongo. Ne en gi rombe alufu apar gangʼwen, ngamia alufu auchiel, rweth pur alufu achiel, kod punde alufu achiel."},{"book":"Ayub","chapter":"42","verse":"13","text":"Bende ne en gi yawuowi abiriyo gi nyiri adek."},{"book":"Ayub","chapter":"42","verse":"14","text":"Nyare mokwongo nochako ni Jemima, mar ariyo Kezia, to mar adek ne en Keren-Hapuk."},{"book":"Ayub","chapter":"42","verse":"15","text":"Onge nyiri mane ber e piny ngima ka nyi Ayub, kendo wuon-gi nopogonegi girkeni mage maromre gi owetegi."},{"book":"Ayub","chapter":"42","verse":"16","text":"Bangʼ temni, Ayub nodak higni mia achiel gi piero angʼwen; noneno nyithinde gi nyikwaye nyaka tiengʼ mar angʼwen."},{"book":"Ayub","chapter":"42","verse":"17","text":"Bangʼe Ayub notho, ka en jaduongʼ moti ma hike oniangʼ."}]}