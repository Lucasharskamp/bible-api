{"data":[{"book":"Luka","chapter":"21","verse":"1","text":"Da Yesu ya ɗaga ido, sai ya ga waɗansu masu arziki suna sa baikonsu a ma’ajin haikalin."},{"book":"Luka","chapter":"21","verse":"2","text":"Ya kuma ga wata gwauruwa matalauciya, ta saka anini biyu."},{"book":"Luka","chapter":"21","verse":"3","text":"Sai ya ce, “Gaskiya ina faɗa muku, wacce nan gwauruwa matalauciya ta sa fiye da dukan sauran."},{"book":"Luka","chapter":"21","verse":"4","text":"Dukan mutanen nan sun ba da baikonsu daga cikin arzikinsu ne, amma ita daga cikin talaucinta, ta saka duk abin da take da shi na rayuwa.”"},{"book":"Luka","chapter":"21","verse":"5","text":"Waɗansu daga cikin almajiransa, suka fara magana a kan yadda aka yi wa haikalin ado da duwatsu masu kyau, da kuma kyautai da aka keɓe wa Allah. Amma Yesu ya ce,"},{"book":"Luka","chapter":"21","verse":"6","text":"“Wannan abin da kuke kallo a nan, lokaci yana zuwa da ba za a bar wani dutse a kan wani dutse ba. Kowannensu, za a rushe shi.”"},{"book":"Luka","chapter":"21","verse":"7","text":"Suka tambaye shi suka ce, “Malam, yaushe waɗannan za su faru? Kuma wace alama za tă nuna cewa suna dab da faruwa?”"},{"book":"Luka","chapter":"21","verse":"8","text":"Ya amsa ya ce, “Ku lura, kada ku kuma a ruɗe ku. Gama da yawa za su zo a cikin sunana, suna cewa, ‘Ai, ni ne shi,’ da kuma, ‘Lokaci ya yi kusa.’ Kada ku bi su."},{"book":"Luka","chapter":"21","verse":"9","text":"Sa’ad da kuka ji labarin yaƙe-yaƙe, da juye juyen mulki, kada ku tsorota. Dole ne waɗannan abubuwa su fara faruwa, amma ƙarshen ba zai zo nan da nan ba.”"},{"book":"Luka","chapter":"21","verse":"10","text":"Sai ya ce musu, “Al’umma za tă tasar wa al’umma, mulki zai tasar wa mulki."},{"book":"Luka","chapter":"21","verse":"11","text":"Za a yi manyan girgizar ƙasa, da yunwa, da annoba a wurare dabam-dabam, da kuma abubuwa masu bantsoro, da manyan alamu daga sama."},{"book":"Luka","chapter":"21","verse":"12","text":"“Amma kafin duk abubuwa nan, za a kama ku a tsananta muku. Za a kai ku majami’u, da kurkuku. Za a kuma kai ku gaban sarakuna da gwamnoni, kuma dukan waɗannan saboda sunana."},{"book":"Luka","chapter":"21","verse":"13","text":"Wannan zai sa ku zama shaidu a gare su."},{"book":"Luka","chapter":"21","verse":"14","text":"Amma ku yi ƙuduri, wato, ku shirya zuciyarku, a kan ba za ku damu ba kafin lokacin, game da yadda za ku kāre kanku."},{"book":"Luka","chapter":"21","verse":"15","text":"Gama zan ba ku kalmomi, da hikima waɗanda ba ko ɗaya daga cikin maƙiyanku, za su iya tsayayya da ku, ko su ƙaryata."},{"book":"Luka","chapter":"21","verse":"16","text":"Har iyayenku, da ’yan’uwanku maza, da danginku, da abokanku ma, duk za su bashe ku, su kuma kashe waɗansunku."},{"book":"Luka","chapter":"21","verse":"17","text":"Duk mutane za su ƙi ku saboda ni."},{"book":"Luka","chapter":"21","verse":"18","text":"Amma ko gashi ɗaya na kanku, ba zai hallaka ba."},{"book":"Luka","chapter":"21","verse":"19","text":"Ta wurin tsayawa da ƙarfi, za ku sami rai."},{"book":"Luka","chapter":"21","verse":"20","text":"“In kuka ga mayaƙa sun kewaye Urushalima, za ku sani rushewarta ya yi kusa."},{"book":"Luka","chapter":"21","verse":"21","text":"A lokacin nan, bari waɗanda suke Yahudiya, su gudu zuwa cikin duwatsu. Bari waɗanda suke cikin birnin kuma su fita, bari kuma waɗanda suke ƙauye kada su shiga birnin."},{"book":"Luka","chapter":"21","verse":"22","text":"Gama wannan shi ne lokacin hukunci, saboda a cika duk abin da aka rubuta."},{"book":"Luka","chapter":"21","verse":"23","text":"Zai zama abin kaito ga mata masu ciki, da mata masu renon ’ya’ya, a waɗancan kwanakin! Za a yi baƙin ciki mai tsanani a ƙasar, da kuma fushi mai tsanani a kan mutanen nan."},{"book":"Luka","chapter":"21","verse":"24","text":"Za a kashe su da takobi, a kuma ɗauke su ’yan kurkuku, zuwa dukan al’ummai. Al’ummai za su tattaka Urushalima, har sai lokacin Al’ummai ya cika."},{"book":"Luka","chapter":"21","verse":"25","text":"“Za a yi alamu a cikin rana, da cikin wata, da cikin taurari. A duniya, al’ummai za su yi baƙin ciki, su kuma rikice don tsoro, saboda ruri da kuma tafasar teku."},{"book":"Luka","chapter":"21","verse":"26","text":"Mutane za su suma don tsoro, za su kuma yi fargaba, a kan abin da yake zuwa a bisan duniya, gama za a girgiza duniyar taurarin sararin sama."},{"book":"Luka","chapter":"21","verse":"27","text":"A lokacin ne za su ga Ɗan Mutum yana zuwa cikin girgije, da iko, da ɗaukaka mai girma."},{"book":"Luka","chapter":"21","verse":"28","text":"Sa’ad da waɗannan abubuwa sun fara faruwa, ku tashi tsaye, ku ɗaga kawunanku, domin fansarku yana matsowa kusa.”"},{"book":"Luka","chapter":"21","verse":"29","text":"Sai ya gaya musu wannan misali ya ce, “Ku dubi itacen ɓaure da dukan itatuwa."},{"book":"Luka","chapter":"21","verse":"30","text":"A duk lokacin da sun fara fitar da ganye, za ku gani da kanku, ku san cewa, damina ta yi kusa."},{"book":"Luka","chapter":"21","verse":"31","text":"Haka ma, in kuka ga waɗannan abubuwa suna faruwa, ku sani mulkin Allah ya yi kusa."},{"book":"Luka","chapter":"21","verse":"32","text":"“Gaskiya nake gaya muku, ba shakka, wannan zamani ba zai shuɗe ba, sai dukan waɗannan abubuwa sun cika."},{"book":"Luka","chapter":"21","verse":"33","text":"Sama da ƙasa za su shuɗe, amma kalmomina ba za su taɓa shuɗewa ba."},{"book":"Luka","chapter":"21","verse":"34","text":"“Ku lura fa don kada son jin daɗi na banza, da shaye-shaye, da damuwa na rayuwa su rinjayi zuciyarku, har ranar ta auko muku ba tsammani kamar tarko."},{"book":"Luka","chapter":"21","verse":"35","text":"Gama za tă zo a kan kowa da yake kan dukan duniya."},{"book":"Luka","chapter":"21","verse":"36","text":"Ku yi tsaro kullum, ku yi addu’a don ku iya kuɓuta daga dukan waɗannan abubuwa da suke kusan faruwa, don ku iya tsayawa a gaban Ɗan Mutum.”"},{"book":"Luka","chapter":"21","verse":"37","text":"Kowace rana, Yesu yakan je haikalin ya yi koyarwa, da kowace yamma kuma, ya je ya kwana a kan tudun da ake kira Dutsen Zaitun."},{"book":"Luka","chapter":"21","verse":"38","text":"Da sassafe kuma, dukan mutanen suka zo haikalin, don su saurare shi."}]}