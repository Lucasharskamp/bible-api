{"data":[{"book":"2 Akorinto","chapter":"9","verse":"1","text":"Nʼkosafunika kuti ndikulembereni za utumiki othandiza anthu a Mulungu."},{"book":"2 Akorinto","chapter":"9","verse":"2","text":"Popeza ndikudziwa mtima wanu wofuna kuthandiza, ndipo ndakhala ndikuwawuza monyadira a ku Makedoniya za chimenechi. Ndimawawuza kuti inu a ku Akaya munakonzeka kale chaka chatha kuti mupereke. Ndipo changu chanu chapatsa chidwi ambiri mwa iwo kuti nawonso achitepo kanthu."},{"book":"2 Akorinto","chapter":"9","verse":"3","text":"Koma ndikutumiza abalewo kuti kukunyadirani kwathu pa zimenezi kutsimikizike kuti si kwachabe ndi kuti mukhale okonzeka monga ndinanenera."},{"book":"2 Akorinto","chapter":"9","verse":"4","text":"Pakuti nditabwera kumeneko ndi abale ena a ku Makedoniya, ndikukupezani kuti simunakonzeke, tingadzachite manyazi chifukwa chokudalirani. Koma amene angadzachite manyazi kwambiri ndi inuyo."},{"book":"2 Akorinto","chapter":"9","verse":"5","text":"Choncho ndinaganiza kuti nʼkofunika kupempha abale kuti adzakuchezereni ineyo ndisanafike, ndikuti adzatsirize kukonzekera mphatso zomwe munalonjeza kupereka mowolowamanja. Motero mphatsoyo idzakhala yokonzeratu, ndipo idzakhala mphatso yoperekedwa mowolowamanja, osati mokakamizidwa."},{"book":"2 Akorinto","chapter":"9","verse":"6","text":"Takumbukirani mawu awa: Amene adzala pangʼono, adzakololanso pangʼono, ndipo amene adzala zochuluka, adzakololanso zochuluka."},{"book":"2 Akorinto","chapter":"9","verse":"7","text":"Munthu aliyense apereke chimene watsimikiza mu mtima mwake kuti apereka, osati monyinyirika kapena mokakamizidwa, pakuti Mulungu amakonda wopereka mokondwera."},{"book":"2 Akorinto","chapter":"9","verse":"8","text":"Ndipo Mulungu akhoza kukudalitsani kwambiri, kuti inuyo nthawi zonse mukhale ndi zinthu zokukwanirani, ndiponso ndi zina zochuluka kuti muthandize pa ntchito zonse zabwino."},{"book":"2 Akorinto","chapter":"9","verse":"9","text":"Paja analemba kuti,"},{"book":"2 Akorinto","chapter":"9","verse":"10","text":"Tsono Mulungu amene amapereka mbewu kwa wofesa, ndiponso chakudya kuti adye, adzaperekanso mbewu mʼnkhokwe zanu ndi kuzichulukitsa. Iye adzachulukitsanso zipatso za chilungamo chanu."},{"book":"2 Akorinto","chapter":"9","verse":"11","text":"Adzakulemeretsani pa zonse kuti mukhale owolowamanja pa nthawi zonse. Ndipo kuwolowamanja kwanu kudzera mwa ife, kudzakhala kuthokoza kwa Mulungu."},{"book":"2 Akorinto","chapter":"9","verse":"12","text":"Ntchito imene mukugwirayi siyongothandiza kokha anthu a Mulungu kupeza zosowa, komanso ikuthandiza kuti anthu ambiri ayamike Mulungu."},{"book":"2 Akorinto","chapter":"9","verse":"13","text":"Chifukwa cha ntchito imene mwawatsimikizira nokha, anthu ena onse adzayamika Mulungu chifukwa cha kumvera kwanu kumene kumaonekera pamene mukuvomereza Uthenga Wabwino wa Khristu, ndiponso chifukwa chowagawira mowolowamanja iwowo pamodzi ndi wina aliyense."},{"book":"2 Akorinto","chapter":"9","verse":"14","text":"Ndipo iwowo adzakupemphererani mwachikondi chifukwa cha chisomo choposa chimene Ambuye wakupatsani."},{"book":"2 Akorinto","chapter":"9","verse":"15","text":"Tiyamike Mulungu chifukwa cha mphatso zake zosaneneka!"}]}