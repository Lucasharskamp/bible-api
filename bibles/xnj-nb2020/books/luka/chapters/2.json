{"data":[{"book":"Luka","chapter":"2","verse":"1","text":"Lukumbi lwenulo, Agusiti mweavi nkosi mkulu wa vankosi va unkosi va ku Loma, alagizili vandu voha vayandikwa muchitabu."},{"book":"Luka","chapter":"2","verse":"2","text":"Kuyandakiswa kwenuko kwakita kutumbukana, na lukumbi lwenulo Kulenio avi chilongosi wa ku Silia."},{"book":"Luka","chapter":"2","verse":"3","text":"Kila mundu, akahamba kumuji waki muni ajiyandikisayi."},{"book":"Luka","chapter":"2","verse":"4","text":"Na Yosefu mewa akawuka pamuji wa Nazaleti wewavi kumulima wa Galilaya, akahamba kumuji wa Betelehemu wewavi pamulima wa ku Yudea, kweavelikiwi nkosi Daudi."},{"book":"Luka","chapter":"2","verse":"5","text":"Akahamba kuyandakiswa pamonga na maliya mweavimchumba waki, mweavi na ndumbu."},{"book":"Luka","chapter":"2","verse":"6","text":"Pevavi ku Betelehemu ligono laki likahika akavya na mwana."},{"book":"Luka","chapter":"2","verse":"7","text":"Akaveleka mwana waki mtumbulanu mwana mgosi, akamtindisila tunyula twa vana, kangi akamgonesa muwatu wa kulisila mifuya, ndava vapati lepi fwasi munyumba za vayehe."},{"book":"Luka","chapter":"2","verse":"8","text":"Pamulima wenuwo kwavi na vadimaji vevatama pandu pa kudimila na kulindalila mambelele gavi cha kupishana kilu.Vadimaji vilindalila mambelele gavi"},{"book":"Luka","chapter":"2","verse":"9","text":"Mtumu wa Chapanga akavahumila na lumuli lukulu lwa Bambu lwavalangasili, pandu poha. Vayogwipi neju."},{"book":"Luka","chapter":"2","verse":"10","text":"Nambu Mtumu wa Chapanga akavajovela, “Mkotoka kuyogopa! Myuwanayi nivaletili lilovi la bwina la luheku neju kwa vandu voha va Paisilaeli."},{"book":"Luka","chapter":"2","verse":"11","text":"Muni lelu pamuji wa Daudi avelikiwi msangula winu, Kilisitu ndi Bambu."},{"book":"Luka","chapter":"2","verse":"12","text":"Na ulangisu wa kummanya ndi uwu, yati mukumkolela mwana vamtindisili tunyula twa vana vamgonisi muwatu wa kulisila mifuya.”"},{"book":"Luka","chapter":"2","verse":"13","text":"Bahapo msambi wa vamitumu vangi va kunani vakawungana na mtumi mwenuyo vakamulumba Chapanga na kujova,"},{"book":"Luka","chapter":"2","verse":"14","text":"“Alumbiwayi Chapanga kunani,"},{"book":"Luka","chapter":"2","verse":"15","text":"Pavawuyili Vamitumu vala kunani, ndi vadimaji vakajovesana vene kwa vene, “Tihambayi ku Betelehemu tikagalola geatijovili Bambu aga.”"},{"book":"Luka","chapter":"2","verse":"16","text":"Vakayumbatika kuhamba kwenuko, vakamkolela Maliya na Yosefu na vamgonisi mng'enya muwatu wa kulisila mifuya."},{"book":"Luka","chapter":"2","verse":"17","text":"Vadimaji vala pavamuwene mwana yula, vakatumbula kujova goha gavayuwini kuhuma kwa Mtumu wa kunani kumvala mwana uyo."},{"book":"Luka","chapter":"2","verse":"18","text":"Voha vavayuwini gevajoviwi na vadimaji vala, vakakangasa."},{"book":"Luka","chapter":"2","verse":"19","text":"Ndi Maliya akagavika na kugahololela mambu goha mumtima waki."},{"book":"Luka","chapter":"2","verse":"20","text":"Vadimaji vala vakawuya, kuni vakumulumbalila Chapanga kwa goha gavayuwini na kugalola, goha ngati chagajoviwi mtumi wa kunani."},{"book":"Luka","chapter":"2","verse":"21","text":"Palapiti lijuma limonga, lukumbi lwa kumdumula mwana jandu lwaihiki, vakampela liina la Yesu, ndi liina la apewili na mtumu wa kunani kwakona nyina waki kuvya na ndumbu."},{"book":"Luka","chapter":"2","verse":"22","text":"Payahikili ligono la Yosefu na Maliya kunyambiswa ngati chayaganikiwi na malagizu ga Chapanga geampelili Musa, ndi vampeliki mwana ku Yelusalemu ndava ya kumvika kwa Bambu."},{"book":"Luka","chapter":"2","verse":"23","text":"Ngati chaiyandikiwi mu Malagizu ga Musa, “Kila mwana mgosi mwaatumbwili kuvelekewa yati ikemelewa msopi na kubaguliwa ndava ya lihengu la Bambu.”"},{"book":"Luka","chapter":"2","verse":"24","text":"Ndi vakahamba kuwusa luteta kwa Chapanga, ngunda zivili amala mawela gavili, ngati chayaganikiwi mu Malagizu ga Bambu."},{"book":"Luka","chapter":"2","verse":"25","text":"Lukumbi lwenulo ku Yelusalemu kula kwavi na mundu mmonga, liina laki Simioni, mwenuyo akitayi mambu ga kumganisa Chapanga na mwenuyo alindilayi kuhika lukumbi lwa vandu va Isilaeli kupumuliswa mitima. Na mpungu Msopi avi pamonga na mwene."},{"book":"Luka","chapter":"2","verse":"26","text":"Mpungu Msopi amgubukuli Simoni yati ifwa lepi changamlola Kilisitu msangula mweahaguliwi yula mweajoviwi na Bambu."},{"book":"Luka","chapter":"2","verse":"27","text":"Ndi Simoni alongwiswi na Mpungu msopi kuhamba mu Nyumba ya Chapanga, pamonga na dadi na nyina wa Yesu, pavampeliki mwana wavi Yesu ndava ya kukita ngati chayaganikiwi na mivelu ya malagizu ga Chapanga geampeli Musa."},{"book":"Luka","chapter":"2","verse":"28","text":"Simoni akampokela mwana Yesu mu mawoko gaki, kuni akumsengusa Chapanga, akajova."},{"book":"Luka","chapter":"2","verse":"29","text":"“Hinu, Mkulu, ukitili ngati chewakajovili,"},{"book":"Luka","chapter":"2","verse":"30","text":"Kwa mihu gangu niuwene usangula waku,"},{"book":"Luka","chapter":"2","verse":"31","text":"Ndi uhuletili usangula palongolo ya vandu va milima yoha ulolekayi."},{"book":"Luka","chapter":"2","verse":"32","text":"Lwenulo ndi lumuli lwa kuvamanyisa vandu vangali kuvya Vayawudi,"},{"book":"Luka","chapter":"2","verse":"33","text":"Dadi na nyina wa Yesu vakakangasa ndava ya malovi gala gegajoviki kumuvala mwana yula."},{"book":"Luka","chapter":"2","verse":"34","text":"Ndi Simioni akavamotisa, akamjovela Maliya nyina waki Yesu, “Lola mwana uyu avelekiwi ndava ya vandu vamahele va Isilaeli kugwa kwa vandu vamahele na vangi vamahele kuyinuka, mwene yati ivya ulangisu wa kubelekana na vandu,"},{"book":"Luka","chapter":"2","verse":"35","text":"muni maholo ga vandu va mahele galalolekana pawaka. Wamwene lipyanda ngati upanga, ukuhomili mtima waku.”"},{"book":"Luka","chapter":"2","verse":"36","text":"Kwavili na mdala mmonga mgogolo neju, mlota wa Chapanga, liina laki Ana, msikana wa Fanueli wa likabila la Asheli. Paavi msikana agegiwi na kutama na mgwana waki miyaka saba ndu."},{"book":"Luka","chapter":"2","verse":"37","text":"Kangi asigalili lipwela mbaka muugogolo wa miyaka semanini na mcheche. Lukumbi lwoha awelai mu Nyumba ya Chapanga, ajihinisi kulya na kuyupa kilu na muhi."},{"book":"Luka","chapter":"2","verse":"38","text":"Mdala yula akahumila lukumbi lulalula na kutumbula kumsengusa Chapanga na kuvajovela vandu voha gakumuvala mwana yula, vevalindila kugombolewa na kulekekesewa kwa Yelusalemu."},{"book":"Luka","chapter":"2","verse":"39","text":"Yosefu na Maliya pavamali kukita goha gegalagiziwi mu Malagizu ga Bambu, vawuyili kumuji wavi Nazaleti wewavi ku Galilaya."},{"book":"Luka","chapter":"2","verse":"40","text":"Mwana yula akakula na kuvya na makakala, akamema luhala na umotisi wa Chapanga wavi pamonga na mwene."},{"book":"Luka","chapter":"2","verse":"41","text":"Kila mwaka dadi na nyina waki Yesu vahambili ku Yelusalemu kumselebuko wa Vayawudi wewikemiwa pasaka."},{"book":"Luka","chapter":"2","verse":"42","text":"Yesu peahikisi miaka kumi na yivili, voha vakakwela kuhamba ku Yelusalemu, kumselebuko wa vayawudi wa pasaka ngati chayavi mivelu yavi."},{"book":"Luka","chapter":"2","verse":"43","text":"Mselebuko pawamaliki, vakawuya, Yesu asigalili ku Yelusalemu changali dadi na nyina waki kumanya."},{"book":"Luka","chapter":"2","verse":"44","text":"Dadi na nyina vaki vaholalili avi pamonga mulugendu, vakagenda muhi woha, kangi vakatumbula kumulonda kwa valongo vaki na vankozi waki."},{"book":"Luka","chapter":"2","verse":"45","text":"Vamuweni lepi, vakawuya ku Yelusalemu vakumulonda."},{"book":"Luka","chapter":"2","verse":"46","text":"Ligono la datu la kumlonda, vakamkolela mu Nyumba ya Chapanga, atamii pagati ya vawula va malagizu, akuvayuwanila na kuvakota."},{"book":"Luka","chapter":"2","verse":"47","text":"Voha vevamuyuwanila malovi gaki vakavya kumkangasa ndava ya luhala na kuyangula kwaki."},{"book":"Luka","chapter":"2","verse":"48","text":"Na pavamuweni vakakenyemuka, nyina waki akamkota “Wamwana vangu ndava kyani utikitili genaga? Dadi waku na nene ting'ahiki neju kukulonda.”"},{"book":"Luka","chapter":"2","verse":"49","text":"Yesu akayangula, “Ndava kyani mukunilonda? Mumanyi lepi ngati yikunigana nene kuvya munyumba ya Dadi wangu?”"},{"book":"Luka","chapter":"2","verse":"50","text":"Nambu dadi na nyina waki nakugamanya malovi gala geavajovili."},{"book":"Luka","chapter":"2","verse":"51","text":"Yesu akawuya pamonga nawu ku Nazaleti, akuvayuwanila. Nyina waki akayendelela kugaholalela mambu goha mumtima waki."},{"book":"Luka","chapter":"2","verse":"52","text":"Yesu akayonjokeseka kukula luhala na higa, akaganisiwa neju na Chapanga na vandu."}]}