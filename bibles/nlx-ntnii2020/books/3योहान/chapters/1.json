{"data":[{"book":"3 योहान","chapter":"1","verse":"1","text":"योहान डायलान उगे रेन मोंगाल्ला गयुसान नाव, जाह मी खेरीच मोंग केरथु।"},{"book":"3 योहान","chapter":"1","verse":"2","text":"एय मारा मोंगाल्ला हाती, जिहकेरीन तु जीव माय वोड़ती केरने बाजरिनोह, तिहेस केरीन तु आखी वातु माय वोड़ती किरहे, ते हाजालो रिहे ओहली मी विन्ता केरथु।"},{"book":"3 योहान","chapter":"1","verse":"3","text":"काहाकाय जेवी बी बुरहो केरनार बाहख आवतेह एने तार ती खेरली गोवाय देतेह, ते मी जुलूम खुस एय जाथु, जी खेरायी माय तु खेरीच जिवेह।"},{"book":"3 योहान","chapter":"1","verse":"4","text":"मार सोरा खेराय माय चालतेह ज्यो होमलीन माहु ज्यी खुसी जुड़ेह, तोलो दिहरा कायताच केरीन नाह जुड़ेत।"},{"book":"3 योहान","chapter":"1","verse":"5","text":"एय मारा मोंगाल्ला हाती, पारका बायाख हिऱ्यो जो काय तु किरेह, ताह तु ईमानदारी माय किरेह।"},{"book":"3 योहान","chapter":"1","verse":"6","text":"ता मोंडलीन ओंगाण तार मोंगान बाराम पुरावो दियेल हेते। एने जो बोगवानान माणहान केरता हाजो हे, इहकेरीन ताह तु वाटी लागाड़हे ताहार तु जुलूम हाजो किरहे।"},{"book":"3 योहान","chapter":"1","verse":"7","text":"काहाकाय ता यीशुन नावान केरता निकेल रेनाह, एने बिगेर बुरहो केरनार माणहा फाय रेन कायच नाह लेतेह।"},{"book":"3 योहान","chapter":"1","verse":"8","text":"तानकेरता ओहला माणहाह गेराम हादणे जुवे, काय आपु बी खेराय माय तान हाती बोणहु।"},{"book":"3 योहान","chapter":"1","verse":"9","text":"मी मोंडलीह थोड़ोक लिखेल ईतो, पुण दियेत्रफुस जो ता माय पुडारी बोणने हुदेह, तो मारी नाह होमलेत।"},{"book":"3 योहान","chapter":"1","verse":"10","text":"तानकेरता जेवी मी आवुह ते तान कामे जा तो किरेह एर केरावुह, एने आमरा बाराम खाराब खाराब वातु किथे; एने ज्या पोर ओलोस खुस नाह ईत पुण बायाख बी आहने नाह लेत, एने जा आहने लेणे होद्तेह ताह आहने केरनेन रोकेह एने मोंडलीन बाहेर काड़ देणे हुदेह।"},{"book":"3 योहान","chapter":"1","verse":"11","text":"एय मोंगाल्ला, खाराबान नाह पुण हाजालान गेत बोण। जो हाजो किरेह, तो बोगवाना उगे रेन हे; पुण जो खाराब काम किरेह तो बोगवानाह दिखेल नाह सोतो।"},{"book":"3 योहान","chapter":"1","verse":"12","text":"दिमेत्रयुसान बारा माय आखा पुरावो आपेल हे; एने आमु बी गोवाय देतेह, एने तु जाणेह काय आमरी गोवाय खेरली हे।"},{"book":"3 योहान","chapter":"1","verse":"13","text":"माहु जुलूम काय तुवाह लेखणु एतो, पुण साई एने पेन केरीन लेखणे नाह हुदीत।"},{"book":"3 योहान","chapter":"1","verse":"14","text":"पुण मी जेल्दीच तुवाह मीलाह ओहली मार आसा हे, तेवी आपु आमने सामने वातु केरहु।"},{"book":"3 योहान","chapter":"1","verse":"15","text":"तुवाह सान्ती जुड़ती रेय। न्यावाला हाती तुवाह नमस्‍कार केतेह। तावाला आखा जोड़ीदाराह नाव ली लेन नमस्‍कार किय दिज्ये।"}]}