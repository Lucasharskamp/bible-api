{"data":[{"book":"ІСУСА","chapter":"4","verse":"1","text":"Калі ўвесь народ перайшоў празь Ярдан, Гасподзь сказаў Ісусу:"},{"book":"ІСУСА","chapter":"4","verse":"2","text":"вазьмеце сабе з народу дванаццаць чалавек, па адным чалавеку з племя,"},{"book":"ІСУСА","chapter":"4","verse":"3","text":"і дайце ім загад і скажэце: вазьмеце сабе адсюль, зь сярэдзіны Ярдана, дзе стаялі ногі сьвятароў нерухома, дванаццаць камянёў, і перанясеце іх з сабою, і пакладзеце іх на начлезе, дзе начавацьмеце гэтай ночы."},{"book":"ІСУСА","chapter":"4","verse":"4","text":"Ісус заклікаў дванаццаць чалавек, якіх назначыў з сыноў Ізраілевых, па адным чалавеку з племя,"},{"book":"ІСУСА","chapter":"4","verse":"5","text":"І сказаў ім Ісус: ідзеце перад каўчэгам Госпада Бога вашага ў сярэдзіну Ярдана і пакладзеце на плячо сваё кожны па адным камені, па ліку плямёнаў сыноў Ізраілевых,"},{"book":"ІСУСА","chapter":"4","verse":"6","text":"каб яны былі ў вас знакам; калі спытаюцца ў вас у будучым сыны вашыя і скажуць: «навошта ў вас гэтыя камяні?»"},{"book":"ІСУСА","chapter":"4","verse":"7","text":"вы скажаце ім: «у памяць таго, што вада Ярдана падзялілася перад каўчэгам запавета Госпада; калі ён пераходзіў празь Ярдан, тады вада Ярдана падзялілася»; такім чынам камяні гэтыя будуць сынам Ізраілевым помнікам навекі."},{"book":"ІСУСА","chapter":"4","verse":"8","text":"І зрабілі сыны Ізраілевыя так, як загадаў Ісус: узялі дванаццаць камянёў зь Ярдана, як казаў Гасподзь Ісусу, па ліку плямёнаў сыноў Ізраілевых, і перанесьлі іх з сабою на начлег, і паклалі іх там."},{"book":"ІСУСА","chapter":"4","verse":"9","text":"І дванаццаць камянёў паставіў Ісус сярод Ярдана на месцы, дзе стаялі ногі сьвятароў, якія несьлі каўчэг запавета. Яны там і да сёньня."},{"book":"ІСУСА","chapter":"4","verse":"10","text":"Сьвятары, якія несьлі каўчэг запавета Гасподняга, стаялі сярод Ярдана, пакуль не закончана было ўсё, што Гасподзь загадаў народу - так, як наказваў Майсей Ісусу; а народ тым часам сьпешна пераходзіў."},{"book":"ІСУСА","chapter":"4","verse":"11","text":"Калі ўвесь народ перайшоў, тады перайшоў і каўчэг запавета Гасподняга, і сьвятары перад народам;"},{"book":"ІСУСА","chapter":"4","verse":"12","text":"і сыны Рувіма і Гада і палавіна племя Манасіінага перайшлі ўзброеныя паперадзе сыноў Ізраілевых, як ім казаў Майсей."},{"book":"ІСУСА","chapter":"4","verse":"13","text":"Каля сарака тысяч узброеных на бітву перайшло перад Госпадам на раўніны Ерыхонскія, каб біцца."},{"book":"ІСУСА","chapter":"4","verse":"14","text":"У той дзень праславіў Гасподзь Ісуса на вачах ва ўсяго Ізраіля, і пачалі баяцца яго, як баяліся Майсея ва ўсе дні жыцьця ягонага."},{"book":"ІСУСА","chapter":"4","verse":"15","text":"І сказаў Гасподзь Ісусу, кажучы:"},{"book":"ІСУСА","chapter":"4","verse":"16","text":"загадай сьвятарам, якія нясуць каўчэг сьведчаньня, выйсьці зь Ярдана."},{"book":"ІСУСА","chapter":"4","verse":"17","text":"Ісус загадаў сьвятарам і сказаў: выйдзіце зь Ярдана."},{"book":"ІСУСА","chapter":"4","verse":"18","text":"І калі сьвятары, якія несьлі каўчэг запавета Гасподняга, выйшлі зь Ярдана, дык, як толькі ступакі ног іхніх крануліся сухога, вада Ярдана памкнулася па сваім месцы і пайшла, як учора і заўчора, паверх усіх берагоў сваіх,"},{"book":"ІСУСА","chapter":"4","verse":"19","text":"І выйшаў народ зь Ярдана на дзясятым дні першага месяца і атабарыўся ў Галгале, на ўсходнім баку Ерыхона."},{"book":"ІСУСА","chapter":"4","verse":"20","text":"І дванаццаць камянёў, якія ўзялі яны зь Ярдана, Ісус паставіў у Галгале"},{"book":"ІСУСА","chapter":"4","verse":"21","text":"і сказаў сынам Ізраілевым: калі спытаюцца ў будучым сыны вашыя ў бацькоў сваіх: «што азначаюць гэтыя камяні?»,"},{"book":"ІСУСА","chapter":"4","verse":"22","text":"скажэце сынам вашым: «Ізраіль перайшоў празь Ярдан гэты па сухім»;"},{"book":"ІСУСА","chapter":"4","verse":"23","text":"бо Гасподзь Бог ваш высушыў воды Ярдана дзеля вас, пакуль вы не перайшлі яго, гэтак сама, як Гасподзь Бог ваш зрабіў з Чэрмным морам, якое высушыў перад намі, пакуль мы не перайшлі яго,"},{"book":"ІСУСА","chapter":"4","verse":"24","text":"каб усе народы зямлі даведаліся, што рука Гасподняя моцная, і каб вы баяліся Госпада Бога вашага ва ўсе дні."}]}