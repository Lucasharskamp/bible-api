{"data":[{"book":"Mathayo","chapter":"22","verse":"1","text":"Nake Jesũ akĩmaarĩria rĩngĩ na ngerekano, akĩmeera atĩrĩ,"},{"book":"Mathayo","chapter":"22","verse":"2","text":"“Ũthamaki wa igũrũ ũhaanaine na mũthamaki warugire iruga nĩ ũndũ wa ũhiki wa mũriũ."},{"book":"Mathayo","chapter":"22","verse":"3","text":"Agĩcooka agĩtũma ndungata ciake kũrĩ andũ arĩa meetĩtwo iruga-inĩ, ikameere moke, nao makĩrega gũũka."},{"book":"Mathayo","chapter":"22","verse":"4","text":"“Ningĩ agĩtũma ndungata ingĩ agĩciĩra atĩrĩ, ‘Ĩrai acio metĩtwo atĩ nĩndĩkĩtie kũhaarĩria iruga: Ndegwa ciakwa na ngʼombe iria noru nĩirĩkĩtie gũthĩnjwo na maũndũ mothe nĩmahaarĩrie. Ũkai iruga-inĩ rĩa ũhiki.’"},{"book":"Mathayo","chapter":"22","verse":"5","text":"“No andũ acio matiarũmbũirie ũhoro ũcio magĩĩthiĩra, ũmwe agĩthiĩ mũgũnda wake, na ũrĩa ũngĩ agĩthiĩ wonjoria-inĩ wake."},{"book":"Mathayo","chapter":"22","verse":"6","text":"Acio angĩ magĩtharĩkĩra ndungata ciake, magĩcinyariira na magĩciũraga."},{"book":"Mathayo","chapter":"22","verse":"7","text":"Mũthamaki ũcio nĩarakarire mũno, agĩtũma mbũtũ yake ĩkaniine oragani acio, na ĩgĩcina itũũra rĩao inene."},{"book":"Mathayo","chapter":"22","verse":"8","text":"“Hĩndĩ ĩyo akĩĩra ndungata ciake atĩrĩ, ‘Iruga rĩa ũhiki nĩrĩhaarĩrie no rĩrĩ, arĩa ndĩretire-rĩ, matiraagĩrĩirwo nĩ gũũka."},{"book":"Mathayo","chapter":"22","verse":"9","text":"Thiĩi magomano-inĩ ma njĩra mwĩre mũndũ o wothe mũkuona oke iruga-inĩ rĩa kĩhikanio.’"},{"book":"Mathayo","chapter":"22","verse":"10","text":"Nĩ ũndũ ũcio ndungata icio ikiumagara, igĩthiĩ njĩra-inĩ, igĩcookanĩrĩria andũ othe arĩa ciahotire kuona, igĩĩta arĩa ega o na arĩa ooru, nayo nyũmba ya kĩhikanĩrio ĩkĩiyũra ageni."},{"book":"Mathayo","chapter":"22","verse":"11","text":"“No rĩrĩa mũthamaki aatoonyire nĩguo one ageni-rĩ, akĩona kuo mũndũ ũmwe ũtehumbĩte nguo cia ũhiki."},{"book":"Mathayo","chapter":"22","verse":"12","text":"Akĩmũũria atĩrĩ, ‘Mũrata wakwa, ũtoonyire atĩa gũkũ ũtarĩ na nguo cia kĩhikanio?’ Mũndũ ũcio agĩkira ki."},{"book":"Mathayo","chapter":"22","verse":"13","text":"“Hĩndĩ ĩyo mũthamaki ũcio akĩĩra ndungata ciake atĩrĩ, ‘Muohei moko na magũrũ, mũmũikie nja kũu nduma-inĩ, kũu nĩkuo gũgaakorwo kĩrĩro na kũhagarania magego.’"},{"book":"Mathayo","chapter":"22","verse":"14","text":"“Nĩgũkorwo aingĩ nĩmetĩtwo, no arĩa athuure nĩ anini.”"},{"book":"Mathayo","chapter":"22","verse":"15","text":"Hĩndĩ ĩyo Afarisai makiuma nja, magĩthugunda ũrĩa mangĩmũtega na ciugo ciake."},{"book":"Mathayo","chapter":"22","verse":"16","text":"Magĩtũma arutwo ao hamwe na Aherodia kũrĩ we. Magĩthiĩ makĩmwĩra atĩrĩ, “Mũrutani, nĩtũũĩ atĩ wee wĩ mũndũ wa ma, na ũrutanaga ũhoro wa Ngai na ma. Wee ndwĩtigagĩra andũ, tondũ ndũrũmbũyagia ũrĩa mahaana."},{"book":"Mathayo","chapter":"22","verse":"17","text":"Rĩu-rĩ, ta gĩtwĩre ũrĩa ũgwĩciiria. Nĩ kwagĩrĩire tũrutagĩre Kaisari igooti, kana aca?”"},{"book":"Mathayo","chapter":"22","verse":"18","text":"No Jesũ, nĩ ũndũ wa kũmenya meciiria mao mooru, akĩmeera atĩrĩ, “Inyuĩ hinga ici, mũrenda kũngeria nĩkĩ?"},{"book":"Mathayo","chapter":"22","verse":"19","text":"Nyoniai mbeeca ĩrĩa ĩhũthagĩrwo ya kũrĩha igooti.” Nao makĩmũtwarĩra dinari,"},{"book":"Mathayo","chapter":"22","verse":"20","text":"nake akĩmooria atĩrĩ, “Mbica ĩno na rĩĩtwa rĩĩrĩ nĩ cia ũ?”"},{"book":"Mathayo","chapter":"22","verse":"21","text":"Nao makĩmũcookeria atĩrĩ, “Nĩ cia Kaisari.”"},{"book":"Mathayo","chapter":"22","verse":"22","text":"Rĩrĩa maiguire ũguo-rĩ, makĩgega. Nĩ ũndũ ũcio magĩtigana nake, magĩĩthiĩra."},{"book":"Mathayo","chapter":"22","verse":"23","text":"Mũthenya o ro ũcio Asadukai, arĩa moigaga atĩ gũtirĩ ũhoro wa kũriũka, magĩũka kũrĩ Jesũ makĩmwĩra atĩrĩ,"},{"book":"Mathayo","chapter":"22","verse":"24","text":"“Mũrutani, Musa aatwĩrire atĩ mũndũ angĩkua atarĩ na ciana, mũrũ wa nyina no nginya ahikie mũtumia ũcio wa ndigwa, nĩguo aciarĩre mũrũ wa nyina ciana."},{"book":"Mathayo","chapter":"22","verse":"25","text":"Na rĩrĩ, kwarĩ aanake mũgwanja a nyina ũmwe gatagatĩ-inĩ gaitũ. Nake ũrĩa mũkũrũ akĩhikania na agĩkua, na tondũ ndaarĩ na ciana, agĩtigĩra mũrũ wa nyina mũtumia."},{"book":"Mathayo","chapter":"22","verse":"26","text":"Na gũkĩhaana o ũguo kũrĩ mũrũ wa nyina wa keerĩ, na wa gatatũ, makĩrũmanĩrĩra, magĩkua othe mũgwanja."},{"book":"Mathayo","chapter":"22","verse":"27","text":"Marigĩrĩrio-rĩ, mũtumia ũcio nake agĩkua."},{"book":"Mathayo","chapter":"22","verse":"28","text":"Rĩu-rĩ, hĩndĩ ya kũriũka-rĩ, mũtumia ũcio agaakorwo arĩ wa ũ harĩ acio mũgwanja, tondũ othe nĩmamũhikĩtie?”"},{"book":"Mathayo","chapter":"22","verse":"29","text":"Nake Jesũ akĩmacookeria atĩrĩ, “Inyuĩ mũhĩtĩtie tondũ mũtiũĩ Maandĩko o na kana hinya wa Ngai."},{"book":"Mathayo","chapter":"22","verse":"30","text":"Hĩndĩ ya kũriũka andũ matikahikania kana mahike; magaatuĩka ta araika arĩa marĩ kũu igũrũ."},{"book":"Mathayo","chapter":"22","verse":"31","text":"No ha ũhoro wa kũriũka kwa arĩa akuũ-rĩ, kaĩ mũtathomete ũrĩa Ngai oigire atĩrĩ,"},{"book":"Mathayo","chapter":"22","verse":"32","text":"‘Niĩ nĩ niĩ Ngai wa Iburahĩmu, na Ngai wa Isaaka, na Ngai wa Jakubu?’ We ti Ngai wa arĩa akuũ, no nĩ Ngai wa arĩa marĩ muoyo.”"},{"book":"Mathayo","chapter":"22","verse":"33","text":"Rĩrĩa kĩrĩndĩ kĩu kĩaiguire ũguo, gĩkĩgegio nĩ ũrutani wake."},{"book":"Mathayo","chapter":"22","verse":"34","text":"Hĩndĩ ĩrĩa Afarisai maaiguire atĩ Jesũ nĩahootete Asadukai, magĩcookanĩrĩra hamwe."},{"book":"Mathayo","chapter":"22","verse":"35","text":"Ũmwe wao, warĩ njorua ya watho, akĩmũgeria na kũmũũria kĩũria gĩkĩ:"},{"book":"Mathayo","chapter":"22","verse":"36","text":"“Mũrutani, nĩ rĩathani rĩrĩkũ inene thĩinĩ wa Watho?”"},{"book":"Mathayo","chapter":"22","verse":"37","text":"Jesũ akĩmũcookeria atĩrĩ, “ ‘Endaga Mwathani Ngai waku na ngoro yaku yothe, na muoyo waku wothe, na meciiria maku mothe.’"},{"book":"Mathayo","chapter":"22","verse":"38","text":"Rĩĩrĩ nĩrĩo rĩathani rĩa mbere na rĩrĩa inene."},{"book":"Mathayo","chapter":"22","verse":"39","text":"Narĩo rĩa keerĩ no ta rĩu: ‘Endaga mũndũ ũrĩa ũngĩ o ta ũrĩa wĩyendete wee mwene.’"},{"book":"Mathayo","chapter":"22","verse":"40","text":"Watho wothe na ũrutani wa Anabii ũhingĩtio nĩ maathani macio meerĩ.”"},{"book":"Mathayo","chapter":"22","verse":"41","text":"Na hĩndĩ ĩyo Afarisai monganĩte hamwe-rĩ, Jesũ akĩmooria atĩrĩ,"},{"book":"Mathayo","chapter":"22","verse":"42","text":"“Mwĩciiragia atĩa ũhoro wa Kristũ? Muugaga nĩ mũrũ wa ũ?”"},{"book":"Mathayo","chapter":"22","verse":"43","text":"Nake akĩmooria atĩrĩ, “Nĩ kĩĩ gĩagĩtũmire Daudi akĩaria arĩ na Roho amwĩte ‘Mwathani’? Nĩgũkorwo oigire atĩrĩ,"},{"book":"Mathayo","chapter":"22","verse":"44","text":"“ ‘Mwathani eerire Mwathani wakwa atĩrĩ:"},{"book":"Mathayo","chapter":"22","verse":"45","text":"Angĩkorwo Daudi amwĩtaga ‘Mwathani-rĩ’, angĩgĩtuĩka mũriũ wake atĩa?”"},{"book":"Mathayo","chapter":"22","verse":"46","text":"Gũtirĩ mũndũ wahotire kũmũcookeria, na kuuma mũthenya ũcio gũtirĩ mũndũ wacookire kũgeria kũmũũria ciũria ingĩ."}]}