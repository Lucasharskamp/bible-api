{"data":[{"book":"הבשורה על-פי מתי","chapter":"16","verse":"1","text":"יום אחד באו פרושים וצדוקים אל ישוע כדי לנסות אותו, וביקשו ממנו שיחולל למענם נס מהשמים."},{"book":"הבשורה על-פי מתי","chapter":"16","verse":"2-3","text":"אולם ישוע ענה להם: ”אתם יודעים היטב כיצד לפרש את סימני הטבע! אם, למשל, לפנות ערב השמים אדומים, אתם אומרים שלמחרת יהיה מזג אוויר נאה. ואם בבוקר השמים קודרים, אתם אומרים שמזג האוויר יהיה סוער, ואתם צודקים. אולם אינכם מבינים את משמעות העת שבה אנו חיים!"},{"book":"הבשורה על-פי מתי","chapter":"16","verse":"4","text":"דור רע וכופר זה מבקש לו אות כלשהו מהשמים, אבל האות היחיד שינתן לו הוא זה של יונה הנביא!“ וישוע הלך משם."},{"book":"הבשורה על-פי מתי","chapter":"16","verse":"5","text":"בהגיעם אל הגדה השנייה של הכינרת גילו התלמידים כי שכחו לקחת איתם אוכל."},{"book":"הבשורה על-פי מתי","chapter":"16","verse":"6","text":"”היזהרו מהשאור של הפרושים והצדוקים!“ הזהיר ישוע את תלמידיו."},{"book":"הבשורה על-פי מתי","chapter":"16","verse":"7","text":"הם חשבו שהוא אמר זאת משום ששכחו לקחת איתם לחם."},{"book":"הבשורה על-פי מתי","chapter":"16","verse":"8","text":"ישוע ידע את מחשבותיהם, ולכן אמר: ”חסרי־אמונה שכמוכם! מדוע אתם דואגים כל כך שאין לכם לחם?"},{"book":"הבשורה על-פי מתי","chapter":"16","verse":"9","text":"האם לעולם לא תבינו? האם אינכם זוכרים כלל את חמשת־אלפים האנשים שהאכלתי בחמש ככרות לחם, ואת הסלים המלאים בשאריות?"},{"book":"הבשורה על-פי מתי","chapter":"16","verse":"10","text":"האם שכחתם את ארבעת־אלפים האנשים שהאכלתי, ואת סלי השאריות שנשארו?"},{"book":"הבשורה על-פי מתי","chapter":"16","verse":"11","text":"כיצד יכולתם להעלות על דעתכם שדיברתי על מזון? אולם אני חוזר ואומר: היזהרו מהשאור של הפרושים והצדוקים!“"},{"book":"הבשורה על-פי מתי","chapter":"16","verse":"12","text":"לבסוף הבינו התלמידים שבמילה ”שאור“ התכוון ישוע ללימודים של הפרושים והצדוקים."},{"book":"הבשורה על-פי מתי","chapter":"16","verse":"13","text":"כשהגיע ישוע לקיסריה של פיליפוס, שאל את תלמידיו: ”מה אומרים עלי האנשים? מי הם חושבים שאני?“"},{"book":"הבשורה על-פי מתי","chapter":"16","verse":"14","text":"”יש האומרים שאתה יוחנן המטביל, אחרים – שאתה אליהו, ואחדים אומרים שאתה ירמיהו או נביא אחר.“"},{"book":"הבשורה על-פי מתי","chapter":"16","verse":"15","text":"”ומי אתם חושבים שאני?“ המשיך ישוע לשאול."},{"book":"הבשורה על-פי מתי","chapter":"16","verse":"16","text":"”אתה המשיח בן אלוהים חיים!“ השיב שמעון פטרוס."},{"book":"הבשורה על-פי מתי","chapter":"16","verse":"17","text":"”אשריך, שמעון בן־יונה,“ אמר לו ישוע, ”כי אבי שבשמים הוא זה שגילה לך את האמת הזאת, ולא בן אדם."},{"book":"הבשורה על-פי מתי","chapter":"16","verse":"18","text":"כשמך כן אתה: פטרוס – סלע; על סלע זה אבנה את קהילתי, וכל כוחות שאול לא יגברו עליה."},{"book":"הבשורה על-פי מתי","chapter":"16","verse":"19","text":"אני אתן לך את מפתחות מלכות השמים; כל מה שתסגור בארץ יהיה סגור בשמים, וכל מה שתפתח עלי אדמות יהיה פתוח בשמיים!“"},{"book":"הבשורה על-פי מתי","chapter":"16","verse":"20","text":"לאחר מכן הזהיר ישוע את תלמידיו שלא יספרו לאיש כי הוא המשיח."},{"book":"הבשורה על-פי מתי","chapter":"16","verse":"21","text":"מאותה עת ואילך החל ישוע לספר לתלמידיו שהוא עומד לעלות לירושלים, שיסבול שם מידי זקני העם והכוהנים הגדולים והסופרים, שייהרג, ושלאחר שלושה ימים יקום לתחייה מן המתים."},{"book":"הבשורה על-פי מתי","chapter":"16","verse":"22","text":"פטרוס לקח את ישוע הצידה והוכיח אותו: ”אל תדבר כך! אסור שיקרה לך דבר כזה!“"},{"book":"הבשורה על-פי מתי","chapter":"16","verse":"23","text":"”סור ממני, שטן שכמוך!“ אמר לו ישוע. ”אתה מכשול בדרכי; אתה מסתכל על הדברים מנקודת ראות אנושית, ולא מנקודת ראותו של אלוהים.“"},{"book":"הבשורה על-פי מתי","chapter":"16","verse":"24","text":"ישוע פנה לתלמידיו ואמר: ”מי שרוצה ללכת בעקבותיי עליו להתכחש לעצמו, לשאת את צלבו וללכת אחרי."},{"book":"הבשורה על-פי מתי","chapter":"16","verse":"25","text":"כי מי שמנסה להציל את חייו – יאבד אותם, ואילו מי שיוותר על חייו למעני – ימצא אותם."},{"book":"הבשורה על-פי מתי","chapter":"16","verse":"26","text":"שהרי מה התועלת לאדם המרוויח את העולם כולו, אולם מפסיד חיי־נצח? האם יש משהו שאפשר להשוות לחיי נצח?"},{"book":"הבשורה על-פי מתי","chapter":"16","verse":"27","text":"”בן־האדם ישוב עם מלאכיו בתפארת אביו, וישפוט כל אדם לפי מעשיו."},{"book":"הבשורה על-פי מתי","chapter":"16","verse":"28","text":"ואני אומר לכם שאחדים מכם, העומדים כאן עכשיו, לא ימותו לפני שיזכו לראות את בן־האדם בא במלכותו!“"}]}