{"data":[{"book":"دەرچوون","chapter":"6","verse":"1","text":"یەزدانیش بە موسای فەرموو: «ئێستا دەبینیت چی بە فیرعەون دەکەم، بە دەستێکی بەهێز ناچاری دەکەم بەڕەڵایان بکات، ناچاری دەکەم لە خاکی خۆی دەریانبکات.»"},{"book":"دەرچوون","chapter":"6","verse":"2","text":"هەروەها خودا لەگەڵ موسا دوا و پێی فەرموو: «من یەزدانم،"},{"book":"دەرچوون","chapter":"6","verse":"3","text":"بۆ ئیبراهیم و ئیسحاق و یاقوب وەک ”خودای هەرە بەتوانا“ دەرکەوتم، بەڵام بە ناوی خۆم کە ”یەزدان“ە6‏:3 عیبری: یەهوا‏.‏ لەلای ئەوان خۆمم نەناساند."},{"book":"دەرچوون","chapter":"6","verse":"4","text":"هەروەها پەیمانی خۆمم لەگەڵیان چەسپاند، کە خاکی کەنعانیان بدەمێ، خاکی نامۆییان کە تێیدا نامۆ بوون."},{"book":"دەرچوون","chapter":"6","verse":"5","text":"هەروەها گوێم لە ناڵەی نەوەی ئیسرائیل بوو، ئەوانەی میسرییەکان کۆیلایەتییان پێ دەکەن، منیش پەیوەستم بە پەیمانەکەی خۆم."},{"book":"دەرچوون","chapter":"6","verse":"6","text":"«بۆیە بە نەوەی ئیسرائیل بڵێ: ”من یەزدانم، لەژێر بارگرانی میسرییەکان دەرتاندەهێنم، لە کۆیلایەتی ئەوان فریاتان دەکەوم و بە دەستێکی بەهێز و دادپەروەرییەکی مەزن دەتانکڕمەوە."},{"book":"دەرچوون","chapter":"6","verse":"7","text":"هەروەها دەتانکەم بە گەلی خۆم و دەبمە خودای ئێوە، ئیتر ئێوە دەزانن کە من یەزدانی پەروەردگارتانم ئەوەی لەژێر بارگرانی میسرییەکان دەرتاندەهێنێت."},{"book":"دەرچوون","chapter":"6","verse":"8","text":"دەشتانبەم بۆ ئەو خاکەی سوێندم خوارد بیدەمە ئیبراهیم و ئیسحاق و یاقوب، وەک میرات دەیدەمە ئێوە، من یەزدانم.“»"},{"book":"دەرچوون","chapter":"6","verse":"9","text":"موسا بەم شێوەیە لەگەڵ نەوەی ئیسرائیل قسەی کرد، بەڵام گوێیان لێ نەگرت، لەبەر بێ ورەیی و کۆیلایەتی سەخت."},{"book":"دەرچوون","chapter":"6","verse":"10","text":"ئینجا یەزدان بە موسای فەرموو:"},{"book":"دەرچوون","chapter":"6","verse":"11","text":"«بڕۆ و بە فیرعەونی پاشای میسر بڵێ، با ڕێ بە نەوەی ئیسرائیل بدات خاکەکەی بەجێبهێڵن.»"},{"book":"دەرچوون","chapter":"6","verse":"12","text":"بەڵام موسا بە یەزدانی گوت: «ئەگەر نەوەی ئیسرائیل گوێم لێ نەگرن، ئیتر چۆن فیرعەون گوێم لێ دەگرێت، کە من زمانم بەستراوە؟»6‏:12 زمانم بەستراوە: عیبری لێوەکانم خەتەنەنەکراون، لێرە و لە ئایەتی 30.‏"},{"book":"دەرچوون","chapter":"6","verse":"13","text":"یەزدان سەبارەت بە نەوەی ئیسرائیل و فیرعەونی پاشای میسر لەگەڵ موسا و هارون دوا و فەرمانی پێدان نەوەی ئیسرائیل لە خاکی میسر ببەنە دەرەوە."},{"book":"دەرچوون","chapter":"6","verse":"14","text":"ئەمانەش گەورەی بنەماڵەکانیانن:"},{"book":"دەرچوون","chapter":"6","verse":"15","text":"نەوەی شیمۆنیش"},{"book":"دەرچوون","chapter":"6","verse":"16","text":"ئەمانەش ناوەکانی نەوەی لێڤین بەگوێرەی لەدایکبوونیان:"},{"book":"دەرچوون","chapter":"6","verse":"17","text":"کوڕانی گێرشۆن،"},{"book":"دەرچوون","chapter":"6","verse":"18","text":"نەوەی قەهاتیش،"},{"book":"دەرچوون","chapter":"6","verse":"19","text":"کوڕانی مەراریش،"},{"book":"دەرچوون","chapter":"6","verse":"20","text":"عەمرام یۆخەڤەدی خوشکی باوکی بۆ خۆی خواست. ئەویش هارون و موسای لێ بوو."},{"book":"دەرچوون","chapter":"6","verse":"21","text":"نەوەی یەسهاریش:"},{"book":"دەرچوون","chapter":"6","verse":"22","text":"نەوەی عوزیێلیش:"},{"book":"دەرچوون","chapter":"6","verse":"23","text":"هارونیش ئەلیشەڤەعی کچی عەمینادابی خوشکی نەحشۆنی خواست، ئەویش ناداب و ئەبیهو و ئەلعازار و ئیتاماری بوو."},{"book":"دەرچوون","chapter":"6","verse":"24","text":"نەوەی قۆرەحیش:"},{"book":"دەرچوون","chapter":"6","verse":"25","text":"ئەلعازاری کوڕی هارونیش یەکێکی لە کچانی پووتیێل خواست، ئەویش فینەحاسی بوو."},{"book":"دەرچوون","chapter":"6","verse":"26","text":"ئەمانە هارون و موسان کە یەزدان پێی فەرموون: «نەوەی ئیسرائیل لەسەر شێوەی لەشکرەکانیان6‏:26 بەشەکانی گەل کە بریتی بوون لە هۆزەکان، لە دەشتودەر بوونە لەشکر.‏ لە خاکی میسر دەربهێنن.»"},{"book":"دەرچوون","chapter":"6","verse":"27","text":"ئەوان بوون لەگەڵ فیرعەونی پاشای میسر دوان بۆ دەرهێنانی نەوەی ئیسرائیل لە میسر، موسا و هارون بوون."},{"book":"دەرچوون","chapter":"6","verse":"28","text":"ئەوە بوو ئەو ڕۆژەی یەزدان لە خاکی میسر لەگەڵ موسا دوا،"},{"book":"دەرچوون","chapter":"6","verse":"29","text":"یەزدان پێی فەرموو: «من یەزدانم، لەگەڵ فیرعەونی پاشای میسر بدوێ سەبارەت بە هەموو ئەوەی پێت دەڵێم.»"},{"book":"دەرچوون","chapter":"6","verse":"30","text":"بەڵام موسا بە یەزدانی گوت: «ئەوەتا من زمانم بەستراوە، چۆن فیرعەون گوێم لێ دەگرێت؟»"}]}