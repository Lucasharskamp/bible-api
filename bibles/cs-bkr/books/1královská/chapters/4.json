{"data":[{"book":"1 Královská","chapter":"4","verse":"1","text":"A tak král Šalomoun byl králem nade vším Izraelem."},{"book":"1 Královská","chapter":"4","verse":"2","text":"Tato pak byla knížata jeho: Azariáš syn Sádochův knížetem,"},{"book":"1 Královská","chapter":"4","verse":"3","text":"Elichoref a Achiáš synové Sísovi byli písaři, Jozafat syn Achiludův kancléřem,"},{"book":"1 Královská","chapter":"4","verse":"4","text":"A Banaiáš syn Joiadův nad vojskem, Sádoch pak a Abiatar kněžími,"},{"book":"1 Královská","chapter":"4","verse":"5","text":"A Azariáš syn Nátanův nad úředníky, a Zábud syn Nátanův nejvyšší rada královská,"},{"book":"1 Královská","chapter":"4","verse":"6","text":"A Achisar vládař domu, Adoniram pak syn Abdy nad vybraným lidem."},{"book":"1 Královská","chapter":"4","verse":"7","text":"Měl také Šalomoun dvanácte vládařů nade vším Izraelem, kteříž opatrovali potravou krále i dům jeho. Každého roku za měsíc jeden každý měl opatrovati krále."},{"book":"1 Královská","chapter":"4","verse":"8","text":"A tato jsou jména jejich: Syn Chur na hoře Efraim;"},{"book":"1 Královská","chapter":"4","verse":"9","text":"Syn Deker v Makaz a v Salbim, a v Betsemes a v Elon Betchanan;"},{"book":"1 Královská","chapter":"4","verse":"10","text":"Syn Chesed v Arubot, jehož bylo Socho i všecka země Chefer;"},{"book":"1 Královská","chapter":"4","verse":"11","text":"Syn Abinadabův, jehož byly všecky končiny Dor, a měl Tafat dceru Šalomounovu za manželku;"},{"book":"1 Královská","chapter":"4","verse":"12","text":"Baana syn Achiludův, jehož byl Tanach a Mageddo, i všecken Betsan, kterýž jest vedlé Sartan pod Jezreelem, od Betsan až do Abelmehula a až za Jekmaam;"},{"book":"1 Královská","chapter":"4","verse":"13","text":"Syn Geber v Rámot Galád, jehož byly vsi Jair, syna Manassesova, kteréž jsou v Galád, jehož byla krajina Argob, kteráž jest v Bázan, šedesáte měst velikých hrazených a závřitých;"},{"book":"1 Královská","chapter":"4","verse":"14","text":"Achinadab syn Iddo v Mahanaim;"},{"book":"1 Královská","chapter":"4","verse":"15","text":"Achimaas v Neftalím, on také pojal Basemat dceru Šalomounovu za manželku;"},{"book":"1 Královská","chapter":"4","verse":"16","text":"Baana syn Chusai v Asser a v Alot;"},{"book":"1 Královská","chapter":"4","verse":"17","text":"Jozafat syn Paruach v Izachar;"},{"book":"1 Královská","chapter":"4","verse":"18","text":"Semei syn Ela v Beniamin;"},{"book":"1 Královská","chapter":"4","verse":"19","text":"Geber syn Uri v zemi Galád, v zemi Seona, krále Amorejského, a Oga krále Bázan; ten sám vládařem jedním představen byl té zemi."},{"book":"1 Královská","chapter":"4","verse":"20","text":"Tehdáž Juda a Izrael rozmnoženi jsouce jako písek při moři v množství, jedli a pili, a veselili se."},{"book":"1 Královská","chapter":"4","verse":"21","text":"Nebo Šalomoun panoval nade všemi královstvími od řeky až k zemi Filistinské, a až k končinám Egyptským. I přinášeli dary a sloužili Šalomounovi po všecky dny života jeho."},{"book":"1 Královská","chapter":"4","verse":"22","text":"Vycházelo pak ku potravě Šalomounovi na každý den třidceti měr běli, a šedesáte měr mouky obecné,"},{"book":"1 Královská","chapter":"4","verse":"23","text":"Deset volů krmných a dvadceti volů pastevných, a sto ovec, kromě jelenů, srn, bůvolů a ptactva vykrmeného."},{"book":"1 Královská","chapter":"4","verse":"24","text":"On zajisté panoval všudy s této strany řeky od Tipsach až do Gázy nade všemi králi, kteříž byli před řekou, a měl pokoj se všech stran vůkol."},{"book":"1 Královská","chapter":"4","verse":"25","text":"I bydlil Juda a Izrael bezpečně, jeden každý pod svým vinným kmenem a pod svým fíkem, od Dan až do Bersabé, po všecky dny Šalomounovy."},{"book":"1 Královská","chapter":"4","verse":"26","text":"Měl také Šalomoun čtyřidceti tisíc koní na stání k vozům svým, a dvanácte tisíc jízdných."},{"book":"1 Královská","chapter":"4","verse":"27","text":"A tak opatrovali ti úředníci krále Šalomouna i všecky, kteříž přicházeli k stolu krále Šalomouna, jeden každý za měsíc svůj, nedopouštějíce, aby v čem nedostatek býti měl."},{"book":"1 Královská","chapter":"4","verse":"28","text":"Ječmene také a slámy pro koně a pro mezky dodávali k tomu místu, kdež byl král, jeden každý, jakž mu uloženo bylo."},{"book":"1 Královská","chapter":"4","verse":"29","text":"Nadto dal Bůh moudrost Šalomounovi a prozřetelnost velikou náramně, a širokost mysli, jako jest písku na břehu mořském."},{"book":"1 Královská","chapter":"4","verse":"30","text":"Nebo větší byla moudrost Šalomounova, než moudrost všech národů východních, a než všeliká moudrost Egyptských."},{"book":"1 Královská","chapter":"4","verse":"31","text":"Nýbrž moudřejší byl nad všecky lidi, až i nad Etana Ezrachitského, též nad Hémana, a Kalkole i Darda, syny Máchol, a rozneslo se jméno jeho po všech národech vůkol."},{"book":"1 Královská","chapter":"4","verse":"32","text":"Složil také tři tisíce přísloví, a písniček jeho bylo tisíc a pět."},{"book":"1 Královská","chapter":"4","verse":"33","text":"Vypsal též i o stromích, počna od cedru, kterýž jest na Libánu, až do mchu, kterýž roste na zdi; psal i o hovadech a o ptácích, a zeměplazích a o rybách."},{"book":"1 Královská","chapter":"4","verse":"34","text":"Protož přicházeli ze všech národů poslouchati moudrosti Šalomounovy, i ode všech králů země, kteříž slyšeli o moudrosti jeho."}]}