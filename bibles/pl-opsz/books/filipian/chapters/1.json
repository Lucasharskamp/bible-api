{"data":[{"book":"Filipian","chapter":"1","verse":"1","text":"Paweł i Tymoteusz, jako słudzy Chrystusa Jezusa, piszemy do wszystkich świętych w Filippi—wraz z przywódcami i ich pomocnikami."},{"book":"Filipian","chapter":"1","verse":"2","text":"Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!"},{"book":"Filipian","chapter":"1","verse":"3","text":"Za każdym razem, gdy was wspominam, dziękuję za was Bogu."},{"book":"Filipian","chapter":"1","verse":"4","text":"Wszyscy jesteście obecni w moich modlitwach."},{"book":"Filipian","chapter":"1","verse":"5","text":"Począwszy od dnia, w którym usłyszeliście dobrą nowinę, aż do dziś, jesteście bowiem wiernymi współpracownikami w głoszeniu jej innym ludziom."},{"book":"Filipian","chapter":"1","verse":"6","text":"Jestem pewien, że Bóg, który rozpoczął w was to dobre dzieło, będzie je kontynuował aż do czasu powrotu Jezusa Chrystusa."},{"book":"Filipian","chapter":"1","verse":"7","text":"Mam prawo tak o was myśleć, bo zajmujecie w moim sercu szczególne miejsce. Wszyscy wspieraliście mnie przecież, gdy byłem w więzieniu i gdy stawałem w obronie dobrej nowiny."},{"book":"Filipian","chapter":"1","verse":"8","text":"A Bóg dobrze wie, jak bardzo za wami tęsknię—Jezus Chrystus wlał bowiem w moje serce ogromną miłość do was."},{"book":"Filipian","chapter":"1","verse":"9","text":"Modlę się, aby również wasza miłość coraz bardziej wzrastała i aby prowadziła was do jeszcze większej duchowej wiedzy i rozeznania."},{"book":"Filipian","chapter":"1","verse":"10","text":"Dzięki temu będziecie bowiem umieli wybierać to, co najlepsze, i będziecie czyści oraz nienaganni w dniu powrotu Chrystusa."},{"book":"Filipian","chapter":"1","verse":"11","text":"On sprawi, że przez wasze prawe postępowanie oddacie chwałę i cześć Bogu."},{"book":"Filipian","chapter":"1","verse":"12","text":"Przyjaciele, pragnę abyście wiedzieli, że napotkane przeze mnie przeszkody tak naprawdę pomogły tylko w głoszeniu dobrej nowiny!"},{"book":"Filipian","chapter":"1","verse":"13","text":"Całe koszary i wszyscy dookoła wiedzą już, że zostałem uwięziony z powodu Chrystusa."},{"book":"Filipian","chapter":"1","verse":"14","text":"Ponadto coraz większa grupa wierzących, zachęconych moją postawą, z odwagą głosi słowo Boże, nie bojąc się nawet więzienia."},{"book":"Filipian","chapter":"1","verse":"15","text":"Są jednak i tacy, którzy mówią o Chrystusie dlatego, że zazdroszczą nam owoców naszej pracy. Wielu ma jednak zupełnie czyste motywy"},{"book":"Filipian","chapter":"1","verse":"16","text":"i opowiada ludziom o Jezusie z miłości do Niego. Oni dobrze wiedzą, że znalazłem się tu, aby bronić dobrej nowiny."},{"book":"Filipian","chapter":"1","verse":"17","text":"Ci zaś, którzy mówią o Chrystusie powodowani zazdrością, nie mają szczerych zamiarów. Chcą bowiem przysporzyć mi jeszcze więcej cierpienia."},{"book":"Filipian","chapter":"1","verse":"18","text":"Ale to jest bez znaczenia. Liczy się tylko to, że—szczerze czy nieszczerze—mówi się o Chrystusie! A z tego mogę się tylko cieszyć,"},{"book":"Filipian","chapter":"1","verse":"19","text":"bo wiem, że dzięki waszym modlitwom i pomocy Ducha Jezusa Chrystusa wszystko to przyczyni się do mojego uwolnienia."},{"book":"Filipian","chapter":"1","verse":"20","text":"Jestem też przekonany, że niczego nie będę musiał się wstydzić. Wręcz przeciwnie! Jak zawsze, tak i teraz—żywy czy martwy—oddam chwałę Chrystusowi."},{"book":"Filipian","chapter":"1","verse":"21","text":"Życie oznacza bowiem dla mnie służbę Chrystusowi, a śmierć—to czysty zysk!"},{"book":"Filipian","chapter":"1","verse":"22","text":"Jeśli więc mam pozostać przy życiu, to nadal będę Mu służył. Ale nie wiem, co wybrać,"},{"book":"Filipian","chapter":"1","verse":"23","text":"pragnę bowiem zarówno śmierci, jak i życia. Gdybym zakończył życie, to znalazłbym się już z Jezusem—a to jest coś, o czym marzę."},{"book":"Filipian","chapter":"1","verse":"24","text":"Gdybym jednak pozostał przy życiu, to mógłbym jeszcze zrobić dla was wiele dobrego."},{"book":"Filipian","chapter":"1","verse":"25","text":"A mam pewność, że tak właśnie się stanie—że zostanę jeszcze z wami, aby dbać o wasz duchowy wzrost i pomóc wam czerpać radość z wiary."},{"book":"Filipian","chapter":"1","verse":"26","text":"Gdy się więc spotkamy, będziecie mogli być dumni z tego, że służę Jezusowi."},{"book":"Filipian","chapter":"1","verse":"27","text":"Tymczasem postępujcie w sposób godny dobrej nowiny o Chrystusie. Chciałbym bowiem—niezależnie od tego, czy jestem z wami, czy nie—mieć pewność, że zachowujecie jedność, że wspólnie walczycie, głosząc dobrą nowinę,"},{"book":"Filipian","chapter":"1","verse":"28","text":"i że nie dajecie się zastraszyć przeciwnikom. Taka postawa będzie dla nich zapowiedzią zagłady, dla was zaś—zapowiedzią Bożego zbawienia."},{"book":"Filipian","chapter":"1","verse":"29","text":"Bóg dał wam bowiem wielki przywilej—możecie nie tylko wierzyć Chrystusowi, ale także dla Niego cierpieć."},{"book":"Filipian","chapter":"1","verse":"30","text":"Teraz więc przechodzicie te same cierpienia, które kiedyś widzieliście w moim życiu i o których zresztą nadal słyszycie."}]}