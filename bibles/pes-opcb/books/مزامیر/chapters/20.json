{"data":[{"book":"مزامیر","chapter":"20","verse":"1","text":"خداوند دعای تو را در روز تنگی اجابت فرماید! نام خدای یعقوب از تو محافظت کند."},{"book":"مزامیر","chapter":"20","verse":"2","text":"خداوند از مکان مقدّس خود، برایت کمک بفرستد، و از کوه صهیون تو را حمایت کند!"},{"book":"مزامیر","chapter":"20","verse":"3","text":"تمام هدایای تو را به یاد آورد و قربانیهای سوختنی‌ات را قبول فرماید."},{"book":"مزامیر","chapter":"20","verse":"4","text":"آرزوی دلت را برآورَد و تو را در همهٔ کارهایت موفق سازد."},{"book":"مزامیر","chapter":"20","verse":"5","text":"ما از شنیدن خبر پیروزی تو شاد خواهیم شد و پرچم پیروزی را به نام خدای خود برخواهیم افراشت. خداوند تمام درخواستهای تو را اجابت فرماید!"},{"book":"مزامیر","chapter":"20","verse":"6","text":"اینک می‌دانم که خداوند از مکان مقدّس خود در آسمان، دعای پادشاه برگزیدهٔ خود را اجابت می‌کند و با نیروی نجاتبخش خویش او را می‌رهاند."},{"book":"مزامیر","chapter":"20","verse":"7","text":"برخی به ارابه‌های خود می‌بالند و برخی دیگر به اسبهای خویش، ولی ما به خداوند، خدای خود فخر می‌کنیم!"},{"book":"مزامیر","chapter":"20","verse":"8","text":"آنان به زانو در می‌آیند و می‌افتند، اما ما برمی‌خیزیم و پا برجا می‌مانیم."},{"book":"مزامیر","chapter":"20","verse":"9","text":"ای خداوند، پادشاه ما را پیروز گردان و هنگامی که از تو کمک می‌طلبیم، ما را اجابت فرما!"}]}