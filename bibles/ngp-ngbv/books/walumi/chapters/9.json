{"data":[{"book":"Walumi","chapter":"9","verse":"1","text":"Miye hilungana na Kilisito hikudaha kulonga udant'hi, nalonga ikindedi, moyo wangu na Muye ywa Mnungu walavanya uwona kugamba,"},{"book":"Walumi","chapter":"9","verse":"2","text":"nna kinyulu na usungu houkusila mwo moyo wangu."},{"book":"Walumi","chapter":"9","verse":"3","text":"Kwaajili ya wandugu zangu want'hu we kabila dyangu, uneva yandile kwajili ya kuwaambiza hegu nehizumila kuligitwa na kupagulwa kulawa mwa Kilisito."},{"book":"Walumi","chapter":"9","verse":"4","text":"Awo ni Waizilaeli, awo Mnungu awasagule wande wanawe, niyo awatenda ndala mwo ukulu na kadamanya nawo ndagano no kuwenk'ha miko yakwe, nakawalagisa ivo vo kuvika na kulagana nawo."},{"book":"Walumi","chapter":"9","verse":"5","text":"Woho ni wezukulu wa wakale, naye Kilisito ezaga kulawa mwo lukolo ulo. Mnungu akulongoza vint'hu vose, atogolwe ulo na ulo. Taile."},{"book":"Walumi","chapter":"9","verse":"6","text":"Hikulonga kugamba kiya alongile Mnungu kidunduga, kwaviya hiyo want'hu wose wa Izilaeli ni want'hu wa Mnungu."},{"book":"Walumi","chapter":"9","verse":"7","text":"Hicho cheleko chose cha Ibulahimu, kugamba wanda ni wana Mnungu, mna Mnungu amgambaga Ibulahimu kugamba “Cheleko kulawa kwa Isaka noupate welekwa nawetangwe wakwako.”"},{"book":"Walumi","chapter":"9","verse":"8","text":"Nuko kugamba hiyo wana wakwelekwa kimnt'hu, nawo wakumanyika wana Mnungu, mna ni wadya welekigwe kulaila mwe kulagana kwa Mnungu nawo wakwitangwa wana wakwe."},{"book":"Walumi","chapter":"9","verse":"9","text":"Kwaviya yadya alagane Mnungu ni aya, “Mwaka ukwiza lupisi enga ulu neniuye, naho Sala naande na mwana kilume.”"},{"book":"Walumi","chapter":"9","verse":"10","text":"Naho hiyo ivo, Labeka naye apataga wana mapasa kwa tati yawe, uyo mkale ywetu Isaka."},{"book":"Walumi","chapter":"9","verse":"11","text":"Mnungu akint'hizaga usaguzi wakwe uwo houkuegamila udamanyi, mna wegamila lwitango, alagisaga ayo umwo wandaga hawanati kwelekwa na kumanya kusagula ayedi na yaihile."},{"book":"Walumi","chapter":"9","verse":"12","text":"Mnungu amgambaga Labeka kugamba yudya mkulu naamdamanyile ndima mvunawe."},{"book":"Walumi","chapter":"9","verse":"13","text":"Enga viya Mawandiko yakugamba, “Himuungisa Yakobo no kumwihia Esau.”"},{"book":"Walumi","chapter":"9","verse":"14","text":"Togola, nekigambe Mnungu azagula? Bule!"},{"book":"Walumi","chapter":"9","verse":"15","text":"Kwaviya nakamgamba Musa, “Nenimuwonele mbazi mnt'hu yudya huunga kumuwonela mbazi, nenimuungise mnt'hu yudya nenimuungise”"},{"book":"Walumi","chapter":"9","verse":"16","text":"Kwa ivo elo kila kint'hu chegamila mbazi za Mnungu hiyo kwaviya want'hu wakuunga kudamanya."},{"book":"Walumi","chapter":"9","verse":"17","text":"Kwaviya Mawandiko Yakukile yamgamba Falao ywa Misili, “Hikutenda seuta vileke udahi wangu umanyike, naivo zina dyangu dibwelekezwe si yose.”"},{"book":"Walumi","chapter":"9","verse":"18","text":"Kwa ivo elo, Mnungu amuwonela mbazi mnt'hu akuunga, naho uneva anaunga adaha kumtenda mnt'hu ande na moyo mdala."},{"book":"Walumi","chapter":"9","verse":"19","text":"Yumwenga adaha kuuza, “Uneva mbuli nivo zili, nimbwai Mnungu akei kukalaliza? Niani akudaha kukindila viya Mnungu akuunga?”"},{"book":"Walumi","chapter":"9","verse":"20","text":"Mna weye niwe ani? Ni mnt'hu du. Wadaha kumhitula Mnungu? Ivi nyungu yadaha kumuuza muumbi wakwe, “Nii ukaniumba ivi?”"},{"book":"Walumi","chapter":"9","verse":"21","text":"Muumbi wa nyungu adaha kuudamanyila ulongo viya akuunga. Kwa longo dimwenga, adaha kuumba nyungu imwenga kwa udamanyi wa nt'hogola, niyo longo dimwenga kwa udamanyi howiina nt'hogola."},{"book":"Walumi","chapter":"9","verse":"22","text":"Uneva Mnungu nakaunga alagise maya yakwe na udahi wakwe, adaha kufinyiliza kwa viya naakaunga avibanange."},{"book":"Walumi","chapter":"9","verse":"23","text":"Uneva nakaunga alagise ukulu wakwe mkulu kwa wadya aungile kuhokela mbazi zakwe, adaha kudamanya ivo."},{"book":"Walumi","chapter":"9","verse":"24","text":"Kadamanya ayo kwetu suwe akitange, hiyo kulawa kwa Wayahudi du, mna hamwenga na want'hu wakulawa kwe si nt'huhu."},{"book":"Walumi","chapter":"9","verse":"25","text":"Enga ivo Zumbe akulonga mwe kitabu cha mlotezi Hosea"},{"book":"Walumi","chapter":"9","verse":"26","text":"Na hadya wagambigwe,"},{"book":"Walumi","chapter":"9","verse":"27","text":"Na Isaya mlotezi ywa Mnungu, naye awaiilaga Waizilaeli na kulonga, “Hata uneva welekwa wa Izilaeli ni wengi enga msanga wa mp'wani, mna ni wageke du nawayokolwe."},{"book":"Walumi","chapter":"9","verse":"28","text":"Kwa ivo Zumbe naasunguze kudamanya usengelo wakwe ukint'hile mwe isi zose.”"},{"book":"Walumi","chapter":"9","verse":"29","text":"Enga viya Isaya alongile aho nk'hongo “Uneva Zumbe mta udahi wose andile hakisigazile wamwenga mwa wana Izilaeli hegu nekinda enga Sodoma, nekinda enga Gomola.”"},{"book":"Walumi","chapter":"9","verse":"30","text":"Elo kigeeze? Want'hu hi wayahudi hawazungule kunda wedi, wazumilwa kunda wedi hameso ha Mnungu kwa kuhuwila kwawe,"},{"book":"Walumi","chapter":"9","verse":"31","text":"Mna Waizilaeli, wazungulaga kunda wedi kwa miko, mna waiswesa."},{"book":"Walumi","chapter":"9","verse":"32","text":"Nii wakaiswesa? Kwaviya nawakakawiila udamanyi wawe hant'hu ha kukawiila mhuwi. Wakobadika mwe diiwe dyo kukobadisa,"},{"book":"Walumi","chapter":"9","verse":"33","text":"enga viya Mawandiko Yakukile ivo yakulonga,"}]}