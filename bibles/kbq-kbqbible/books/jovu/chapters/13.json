{"data":[{"book":"Jovu","chapter":"13","verse":"1","text":"Hagi tamagra antahiho, ama ana maka nanekema tamagrama hazana nagra navufinti'ene nagesafinti antahi'na ke'na hute'na, antahi ama hu'noe."},{"book":"Jovu","chapter":"13","verse":"2","text":"Hagi nagra'enena tamagrama hu'nazaza hu'na ama' antahi'zane vahe mani'noankita nagrira nagateore'naze."},{"book":"Jovu","chapter":"13","verse":"3","text":"Hianagi nagra Hihamu'ane Anumzane nanekea hu'za nehue. Knafima mani'nama nevua zanku Anumzamo'ene keharare'za nehue."},{"book":"Jovu","chapter":"13","verse":"4","text":"Tamagra ana maka'mota havige tusa vahe'mota, havi naneke nenasamize. Tamagra knare osu tusa vahe mani'naze."},{"book":"Jovu","chapter":"13","verse":"5","text":"Hagi tamagrama tamagi'ma hamunkita manisnuta knare antahi'zana erigahaze."},{"book":"Jovu","chapter":"13","verse":"6","text":"Hagi knama e'nerua zanku'ma ke ha'mareramante'nuana tamagesa anteta antahiho."},{"book":"Jovu","chapter":"13","verse":"7","text":"Hagi tamagra havigereti Anumzamofona aza hanune huta keagafina nehazo? Tamagra Anumzamofo kaziga anteta azahunaku kehara nehazo?"},{"book":"Jovu","chapter":"13","verse":"8","text":"Tamagra Anumzamofo kaziga anteta nanekea keagafina aza huta nehuta, Anumzamofo kaziga anteta aza hu'za nehazo?"},{"book":"Jovu","chapter":"13","verse":"9","text":"Hagi amana'ma nehazazama tamageno erifore'ma hanuno'a, Agra knare avu'ava huramantegahifi? Hagi tamagra vahe'ma revatgama nehazaza huta Anumzamofona revatga hugahazo?"},{"book":"Jovu","chapter":"13","verse":"10","text":"Tamagrama oku'ama havige huta Anumzamofoma azama hunaku'ma hanazana, hazenkefi manigahaze."},{"book":"Jovu","chapter":"13","verse":"11","text":"Agra hihamu masa'anuti tamazeri koro hinketa, tusi tamagogogu hugahaze."},{"book":"Jovu","chapter":"13","verse":"12","text":"Hagi knare antahi'zama eri naneketmimo'a, amnezankna huno tanefakna hugahie. Hagi tamagra'a kema eri hanavetiku'ma nehaza kemo'a mopa kavomo'ma tako'ma nehiankna nehie."},{"book":"Jovu","chapter":"13","verse":"13","text":"Hanki tamagra kea osutma natrenke'na mani'neno. Hagi natrenke'na nagrani'a kea nehu'na anankemofo nona'a nagra'a eri'neno."},{"book":"Jovu","chapter":"13","verse":"14","text":"Hagi frisuo, manisuana nagri'za me'neanki'na, na'aneoma hunaku'ma hanua nanekea amne hugahue."},{"book":"Jovu","chapter":"13","verse":"15","text":"Anumzamo'a nahe frigahianagi, mago'arega amuha'zani'a omne'neanki Agripinke me'ne. Nagra knazani'a eri'na Agri'ene kehara hugahue."},{"book":"Jovu","chapter":"13","verse":"16","text":"Hianagi ama ana'ma hanua zamo'a nagu'vazigahie. Na'ankure Anumzamofo avuga kumi vahe'mo'za e'za keaga eme osugahaze."},{"book":"Jovu","chapter":"13","verse":"17","text":"Hagi nanekema hanuana antahi so'e hiho. Tamagesa ante so'e huneta nanekema hanuana antahiho."},{"book":"Jovu","chapter":"13","verse":"18","text":"Hagi nagrama keagafima hanua keaga hago retrotra hu'noanki'na, nagrani'a hazenkeni'a omne'ne hu'na nazeri ama hugahue."},{"book":"Jovu","chapter":"13","verse":"19","text":"Hagi ama ana nanekema nehanugeno'a iza haviza hu'nane hunora hugahie? Hagi ana nanekema hanugetama havige hanema huta hanage'na, nagra ke osu' mani'ne'na frigahue."},{"book":"Jovu","chapter":"13","verse":"20","text":"Hagi Anumzamoka tare zanku kantahigoanki, tare'za hunantege'na nagra kagri kavurera frara oki'neno."},{"book":"Jovu","chapter":"13","verse":"21","text":"Nagritetira kazana erisga hunka nazeri haviza nosunka, knazana naminka nazeri korora osuo."},{"book":"Jovu","chapter":"13","verse":"22","text":"Hagi Kagra keaga nasmige'na kenona huganta'neno. Huge natrege'na keaga kasmi'nena kenona hunka nasamio."},{"book":"Jovu","chapter":"13","verse":"23","text":"Nagra nama'a hazenke hu'na kumira hu'nofi nasmige'na antahi'neno? Nagra nankna kazigati krimpa eri haviza hu'na kumira hu'nofi naveri huo?"},{"book":"Jovu","chapter":"13","verse":"24","text":"Nahigenka kamagena hunenaminka, ha' vahe'ka'ama hunentana kavukvara hunenantane?"},{"book":"Jovu","chapter":"13","verse":"25","text":"Hagi Kagra zaho'mo'ma eri tasinoma via zafa ani'na azeri koro nehunka, hagage trazama zaho'mo'ma eri hareno'ma viana nevaririno?"},{"book":"Jovu","chapter":"13","verse":"26","text":"Hagi Kagrama hana nanekemo'a natage'za nenamigenka, nehazavema mani'nenama hu'noa kumira eri nagumpina nentane."},{"book":"Jovu","chapter":"13","verse":"27","text":"Kagra tarega nagiararena zafafi erintenka kina hunenantenka, kama vanoma nehuankana rezaganenka negenka maka nagaka negane."},{"book":"Jovu","chapter":"13","verse":"28","text":"Hagi vahe'mota tavufgamo'a kasri zankna huge, atafa kukena hakanomo neankna nehie."}]}