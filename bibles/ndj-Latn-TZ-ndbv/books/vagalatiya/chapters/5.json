{"data":[{"book":"Vagalatiya","chapter":"5","verse":"1","text":"Kilistu atukombulili adayilili tusighali pekesu. Topi muwoloki hiliba mukotoo kuva muuvanda kandi."},{"book":"Vagalatiya","chapter":"5","verse":"2","text":"Mupikanishi! Nenga ndi Pauli nguvawombela pamujumila kudumula jandu, Kilistu davatangi chindu ha."},{"book":"Vagalatiya","chapter":"5","verse":"3","text":"Nguwomba kandi lipala, yula yajumilili kudumula jandu na akamuli Malawu va Chapanga vamupili Musa vosi."},{"book":"Vagalatiya","chapter":"5","verse":"4","text":"Leki mkudayila kugoliwa vagoleki kwa njila ya Malawu, topi muyibawuli kutali na Kilistu, muuleka panji usangi wa Chapanga."},{"book":"Vagalatiya","chapter":"5","verse":"5","text":"Kucha yufwi, tukushuvilila Chapanga atugoli yufwi tuvi goleki kwa njila ya ujumilwa. Achi ndi chituvetela kwa kukuvilisha kwa liwovi lya Mfuki Mng'alili wa Chapanga."},{"book":"Vagalatiya","chapter":"5","verse":"6","text":"Leki patuva twilumba na Yesu Kilistu, kwingila jandu awu kwingila ng'odu jandu kwa hela mana, chamunu ndi ujumilu wugola chichuku kwa utami."},{"book":"Vagalatiya","chapter":"5","verse":"7","text":"Ngalilu yenu ndayiva nofu! Ghani yavakanili kukamulila unakaka?"},{"book":"Vagalatiya","chapter":"5","verse":"8","text":"Yavayambushili milandu ayi Chapanga ng'odu mweni yavakemili."},{"book":"Vagalatiya","chapter":"5","verse":"9","text":"Ngimu yivawombili, “Simika dokwa hela yikusashisha lilundu lyosi lya ukova!”"},{"book":"Vagalatiya","chapter":"5","verse":"10","text":"Kwanongwa ya kuyihasha na Bambu, ngushuvilila nendu kucha yumwi muweshi ng'odu kuva na umanyi wungajila kuyifwana na nenga. Lakini mundu yoyosi yavatilanga ghavi ghani ayu dahighiwi."},{"book":"Vagalatiya","chapter":"5","verse":"11","text":"Valongu vangu, kucha ngali hela ngulandula chilongu cha kwingila jandu, kwanongwa liki ngugobuliwa? Kucha yingavelili naha, kulandula kwa nenga milandu ya lupingika lwa Kilistu kungayeghili kulimba."},{"book":"Vagalatiya","chapter":"5","verse":"12","text":"Ngudayila vandu ava yivavatilanga yumwi vayendi kutali na yumwi vakayigoli veni ngalela!"},{"book":"Vagalatiya","chapter":"5","verse":"13","text":"Yumwi valongu, mukemiwa muvi pekesu, lakini upekesu wukotoo kuva wilyambi wa kugola findu fya wafu fiwudayilaya umweni. Ila mukudayiliwa kwikimbanikila mwaveni kwa mwaveni kwa utami."},{"book":"Vagalatiya","chapter":"5","verse":"14","text":"Malawu vosi va Musa vagoliwa kwa kukamula Lilawu ali limu, “Mtami mjofi waku kucha wuyitama umweni.”"},{"book":"Vagalatiya","chapter":"5","verse":"15","text":"Lakini payiva mukwiluma na kuying'wenya mwaveni kwa mwaveni kucha vang'ongolu, muyivavali mukotoo kuyiwulaya mwaveni kwa mwaveni!"},{"book":"Vagalatiya","chapter":"5","verse":"16","text":"Ponopa ngudeta naha, Ngalilu yenu yilongoshiwi na Mfuki Mng'alili, yumwi mukotoo kudobukela kandi findu fya wafu fivelili mu wundu wenu."},{"book":"Vagalatiya","chapter":"5","verse":"17","text":"Dobukelu ya wafu yikuva pamu ha na utami wa Mfuki na utami wa Mfuki Mng'alili ukulimbana na dobukelu ya wafu. Findu afi fivili fikwiyilimba, kwanongwa ayi damuweshi ha kugola fila yifidayila njimba shenu."},{"book":"Vagalatiya","chapter":"5","verse":"18","text":"Leki pamulongushiwa na Mfuki Mng'alili, topi damulongushiwi ha na Malawu va Chapanga vamupili Musa."},{"book":"Vagalatiya","chapter":"5","verse":"19","text":"Topi, figoli fya vandu yivakovikela findu fya wafu fimanyikili, uwoni, wafu, upeji,"},{"book":"Vagalatiya","chapter":"5","verse":"20","text":"kutundamila vamulungu, uhavi, wuchimdwama, ndewu, weyi, maya, ubafu, malimbu, kwipota,"},{"book":"Vagalatiya","chapter":"5","verse":"21","text":"kudobukela, unjayila, ubafu na milandu yingi yivelili ngimu ayi. Ndavakayikili, ponopa nguvakayika kandi vandu yivagola milandu ngimu ayi davayingili ha muwutwa wa kumbindi kwa Chapanga."},{"book":"Vagalatiya","chapter":"5","verse":"22","text":"Pawulongushiwa na Mfuki Mng'alili dawuvi na utami, cheleli, kusika, kwiwunishila, usangi, utangi, ujumilwa,"},{"book":"Vagalatiya","chapter":"5","verse":"23","text":"ushisha moyu na kuyitavala. Kwa hela Malawu yivalimbana na afi."},{"book":"Vagalatiya","chapter":"5","verse":"24","text":"Vala yivaveli va Yesu Kilistu vasivangililila mulupingika ngalilu yawu ya chimvili pamu na fila fivayiholili na dobukelu shawu sha wafu."},{"book":"Vagalatiya","chapter":"5","verse":"25","text":"Mfuki Mng'alili katugayila unofu wuwula wula tumleki atavali ngalilu yetu."},{"book":"Vagalatiya","chapter":"5","verse":"26","text":"Topi, tukotoo kuyidumba, tukotoo kuyichokola wala kuyiwonela weyi."}]}