{"data":[{"book":"2 Nyakati","chapter":"17","verse":"1","text":"Yehoshafati mwanawe akawa mfalme baada yake na akajiimarisha dhidi ya Israeli."},{"book":"2 Nyakati","chapter":"17","verse":"2","text":"Akaweka jeshi katika miji yote ya Yuda yenye ngome na kuweka askari walinzi katika Yuda na katika miji ya Efraimu ile ambayo baba yake Asa alikuwa ameiteka."},{"book":"2 Nyakati","chapter":"17","verse":"3","text":"Bwana Mungu alikuwa na Yehoshafati kwa sababu katika miaka yake ya mwanzoni alienenda katika njia za Daudi baba yake. Hakutafuta Mabaali"},{"book":"2 Nyakati","chapter":"17","verse":"4","text":"bali alimtafuta Mungu wa baba yake na kuzifuata amri zake badala ya kufuata desturi za watu wa Israeli."},{"book":"2 Nyakati","chapter":"17","verse":"5","text":"Kwa hiyo Bwana akauimarisha ufalme chini ya uongozi wake, nao Yuda wote wakamletea Yehoshafati zawadi, hivyo akawa na utajiri mwingi na heshima."},{"book":"2 Nyakati","chapter":"17","verse":"6","text":"Moyo wake ukawa hodari katika njia za Bwana na zaidi ya yote, akaondoa mahali pa juu pa kuabudia miungu na nguzo za Maashera katika Yuda."},{"book":"2 Nyakati","chapter":"17","verse":"7","text":"Katika mwaka wa tatu wa utawala wa akatuma maafisa wake ambao ni: Ben-Haili, Obadia, Zekaria, Nethaneli na Mikaya ili kufundisha katika miji ya Yuda."},{"book":"2 Nyakati","chapter":"17","verse":"8","text":"Pamoja nao walikuwepo Walawi fulani nao ni: Shemaya, Nethania, Zebadia, Asaheli, Shemiramothi, Yehonathani, Adoniya, Tobia, Tob-Adonia, pamoja nao walikuwepo makuhani Elishama na Yehoramu."},{"book":"2 Nyakati","chapter":"17","verse":"9","text":"Wakafundisha Yuda yote, wakiwa wamechukua Kitabu cha Sheria ya Bwana wakazunguka miji yote ya Yuda na kufundisha watu."},{"book":"2 Nyakati","chapter":"17","verse":"10","text":"Hofu ya Bwana ikawa juu ya falme zote za nchi zilizozunguka Yuda, hivyo hawakufanya vita na Yehoshafati."},{"book":"2 Nyakati","chapter":"17","verse":"11","text":"Baadhi ya Wafilisti wakamletea Yehoshafati zawadi na fedha kama ushuru, nao Waarabu wakamletea mifugo: kondoo dume 7,700 na mbuzi 7,700."},{"book":"2 Nyakati","chapter":"17","verse":"12","text":"Yehoshafati akaendelea kupata nguvu zaidi na zaidi, akajenga ngome na miji ya hazina katika Yuda"},{"book":"2 Nyakati","chapter":"17","verse":"13","text":"na akawa na wingi mkubwa wa vitu katika miji ya Yuda. Pia aliweka askari wa vita wenye uzoefu huko Yerusalemu."},{"book":"2 Nyakati","chapter":"17","verse":"14","text":"Wakaandikishwa katika jamaa zao kama ifuatavyo:"},{"book":"2 Nyakati","chapter":"17","verse":"15","text":"aliyefuata ni jemadari Yehohanani, akiwa na askari 280,000 walio tayari kwa vita;"},{"book":"2 Nyakati","chapter":"17","verse":"16","text":"aliyefuata ni Amasia mwana wa Zikri, ambaye alijitolea kwa ajili ya kazi ya Bwana, akiwa na askari 200,000."},{"book":"2 Nyakati","chapter":"17","verse":"17","text":"Kutoka Benyamini:"},{"book":"2 Nyakati","chapter":"17","verse":"18","text":"aliyefuata ni Yehozabadi, akiwa na askari 180,000 wenye silaha za vita."},{"book":"2 Nyakati","chapter":"17","verse":"19","text":"Hawa ndio waliomtumikia mfalme, mbali na wale mfalme aliweka katika miji yenye ngome huko Yuda yote."}]}