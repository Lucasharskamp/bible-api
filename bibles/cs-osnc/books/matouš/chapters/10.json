{"data":[{"book":"Matouš","chapter":"10","verse":"1","text":"Potom Ježíš svolal svých dvanáct žáků a dal jim moc nad temnými silami, aby je vyháněli a uzdravovali všechny nemoci těla i ducha."},{"book":"Matouš","chapter":"10","verse":"2","text":"Jména těch dvanácti, které nazval svými vyslanci – apoštoly, jsou:"},{"book":"Matouš","chapter":"10","verse":"3","text":"Filip,"},{"book":"Matouš","chapter":"10","verse":"4","text":"Šimon Kenaanský"},{"book":"Matouš","chapter":"10","verse":"5","text":"Těchto dvanáct Ježíš vyslal a na cestu jim dal pokyny: „Nechoďte nyní mezi pohany a nevcházejte do samařských měst."},{"book":"Matouš","chapter":"10","verse":"6-7","text":"Raději jděte k těm Izraelcům, kteří se Bohu odcizili, a rozhlašujte, že Boží království je již blízko."},{"book":"Matouš","chapter":"10","verse":"8","text":"Uzdravujte nemocné, mrtvé probouzejte k životu, očišťujte malomocné, vyhánějte démony. Co jste zdarma dostali, zdarma rozdávejte."},{"book":"Matouš","chapter":"10","verse":"9","text":"Neshánějte žádné peníze,"},{"book":"Matouš","chapter":"10","verse":"10","text":"neberte si na cestu zavazadlo s náhradními šaty či obuví, ani hůl na obranu. Jako dělník dostává mzdu, tak i ti, kterým sloužíte, by se měli o vás postarat."},{"book":"Matouš","chapter":"10","verse":"11","text":"Kdykoliv vstoupíte do města nebo vesnice, ptejte se po bohabojném člověku a v jeho domě pak zůstaňte, dokud se nevydáte na další cestu."},{"book":"Matouš","chapter":"10","verse":"12","text":"Když vstoupíte do domu, pozdravte přáním pokoje."},{"book":"Matouš","chapter":"10","verse":"13","text":"Jestliže vaše poselství vděčně přijmou, naplní je pokoj, který přinášíte."},{"book":"Matouš","chapter":"10","verse":"14","text":"Odmítnou-li, jejich škoda, vám pokoj zůstane. Opusťte každé město nebo dům, kde by vás ani vaše svědectví nepřijali, a nezdržujte se s nimi."},{"book":"Matouš","chapter":"10","verse":"15","text":"Říkám vám, že takové město na tom bude v den soudu hůře než Sodoma a Gomora."},{"book":"Matouš","chapter":"10","verse":"16","text":"Posílám vás jako ovce mezi vlky. Buďte tedy obezřetní jako hadi a bezelstní jako holubice."},{"book":"Matouš","chapter":"10","verse":"17","text":"Mějte se na pozoru před lidmi, protože vás budou vydávat soudům a budou vás bičovat v synagogách,"},{"book":"Matouš","chapter":"10","verse":"18","text":"vláčet vás před vládce a panovníky kvůli mně. To všechno bude příležitost, abyste jim i celému světu vydali svědectví."},{"book":"Matouš","chapter":"10","verse":"19","text":"Až vás postaví před soud, nedělejte si starosti s tím, jak a co budete mluvit, protože vám budou dána pravá slova v pravý čas."},{"book":"Matouš","chapter":"10","verse":"20","text":"To nebudete mluvit vy, ale Duch vašeho Otce promluví skrze vás."},{"book":"Matouš","chapter":"10","verse":"21","text":"Bratr vydá bratra na smrt, otec syna, děti se vzbouří proti rodičům a zabijí je."},{"book":"Matouš","chapter":"10","verse":"22","text":"Všichni vás budou nenávidět, protože jste moji. Ale ten, kdo vytrvá až do konce, bude zachráněn pro věčnost."},{"book":"Matouš","chapter":"10","verse":"23","text":"Budou-li vás v některém městě pronásledovat, utečte do jiného. Říkám vám, že nestačíte projít všechna izraelská města dříve, než se prokáže, kdo vlastně jsem."},{"book":"Matouš","chapter":"10","verse":"24","text":"Žák nemůže očekávat víc než učitel, ani služebník Boží víc než jeho pán."},{"book":"Matouš","chapter":"10","verse":"25","text":"Ať je spokojen s údělem svého učitele a pána. Když mne obvinili, že jsem ve spojení s ďáblem, co si asi vymyslí na vás!"},{"book":"Matouš","chapter":"10","verse":"26","text":"Ale nebojte se jich. Přijde čas, že pravda vyjde najevo a všechno skryté bude odhaleno."},{"book":"Matouš","chapter":"10","verse":"27","text":"Co vám říkám ve tmě, povězte na světle, a co vám šeptám do ucha, rozhlašujte veřejně!"},{"book":"Matouš","chapter":"10","verse":"28","text":"A nebojte se těch, kteří zabíjejí tělo; věčný život vzít nemohou. Spíše mějte strach z toho, který vás může navěky zahubit."},{"book":"Matouš","chapter":"10","verse":"29-30","text":"Jakoupak cenu má vrabec? A přece ani jeden nespadne na zem bez vědomí vašeho Otce."},{"book":"Matouš","chapter":"10","verse":"31","text":"Tak nemějte strach – jste daleko cennější než celé hejno vrabců. Otci záleží na každém vašem vlásku."},{"book":"Matouš","chapter":"10","verse":"32","text":"Kdo se ke mně přizná před lidmi, k tomu se i já budu hlásit před svým Otcem v nebi."},{"book":"Matouš","chapter":"10","verse":"33","text":"Kdo mne však před lidmi zapře, toho se zřeknu před svým nebeským Otcem."},{"book":"Matouš","chapter":"10","verse":"34","text":"Nemyslete si, že můj příchod přinese světu bezprostřední pokoj; můj příchod způsobí i boj a násilí."},{"book":"Matouš","chapter":"10","verse":"35","text":"Víra ve mne může rozdělit syna a otce, dceru a matku, snachu a tchyni."},{"book":"Matouš","chapter":"10","verse":"36","text":"Nepochopení a zloba vlastní rodiny bývají nejhlubší."},{"book":"Matouš","chapter":"10","verse":"37","text":"Kdo má ve svém srdci na prvním místě otce nebo matku, syna nebo dceru, a ne mne, není mne hoden."},{"book":"Matouš","chapter":"10","verse":"38","text":"Kdo by chtěl za mnou jít a nevzal by na sebe tyto těžkosti jako kříž, není mne hoden."},{"book":"Matouš","chapter":"10","verse":"39","text":"Kdo lpí na svém životě, ztratí ho, kdo však je ochoten pro mne všechno obětovat, ten teprve pravý život získá."},{"book":"Matouš","chapter":"10","verse":"40","text":"Kdo přijímá vás, přijímá mne, a kdo přijímá mne, ten přijímá toho, který mne poslal."},{"book":"Matouš","chapter":"10","verse":"41","text":"Přijme-li někdo mého svědka s vědomím, že Bůh ho posílá, dostane stejnou odměnu jako on. Kdo se ujme věřícího pro jeho víru ve mne, dostane stejnou odměnu jako ten věřící."},{"book":"Matouš","chapter":"10","verse":"42","text":"A kdo by podal třeba jen sklenici studené vody jednomu z nepatrných, protože je můj učedník, ten bude určitě odměněn.“"}]}