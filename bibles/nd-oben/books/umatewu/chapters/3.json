{"data":[{"book":"UMatewu","chapter":"3","verse":"1","text":"Ngalesosikhathi kwafika uJohane uMbhaphathizi etshumayela enkangala yaseJudiya"},{"book":"UMatewu","chapter":"3","verse":"2","text":"esithi, “Phendukani ngoba umbuso wezulu ususondele.”"},{"book":"UMatewu","chapter":"3","verse":"3","text":"Nguye lo okwakhulunywa ngaye ngumphrofethi u-Isaya kwathiwa:"},{"book":"UMatewu","chapter":"3","verse":"4","text":"Izigqoko zikaJohane zazenziwe ngoboya bekamela, elebhanti lesikhumba okhalweni lwakhe. Ukudla kwakhe kwakuzintethe loluju lwenyosi zeganga."},{"book":"UMatewu","chapter":"3","verse":"5","text":"Abantu baphuma baya kuye bevela eJerusalema lakulo lonke elaseJudiya lemangweni wonke waseJodani."},{"book":"UMatewu","chapter":"3","verse":"6","text":"Bevuma izono zabo, babhaphathizwa nguye emfuleni uJodani."},{"book":"UMatewu","chapter":"3","verse":"7","text":"Kodwa wathi ebona abaFarisi labaSadusi abanengi besiza lapho ayebhaphathizela khona wathi kubo, “Lina nzalo yezinyoka! Lilimukiswe ngubani ukuthi libalekele ulaka oluzayo na?"},{"book":"UMatewu","chapter":"3","verse":"8","text":"Thelani izithelo ezihambelana lokuphenduka."},{"book":"UMatewu","chapter":"3","verse":"9","text":"Njalo lingacabangi ukuthi lingazitshela ukuthi, ‘Silo-Abhrahama ongubaba wethu.’ Mina ngilitshela ukuthi kuwonala amatshe uNkulunkulu angamenzela u-Abhrahama abantwana."},{"book":"UMatewu","chapter":"3","verse":"10","text":"Ihloka selivele selisezimpandeni zezihlahla njalo zonke izihlahla ezingatheli izithelo ezinhle zizaganyulwa, ziphoselwe emlilweni."},{"book":"UMatewu","chapter":"3","verse":"11","text":"Mina ngilibhaphathiza ngamanzi okutshengisa ukuphenduka. Kodwa ngemva kwami kuza olamandla kulami njalo kakungilingananga ukuthwala amanyathela akhe. Uzalibhaphathiza ngoMoya oNgcwele langomlilo."},{"book":"UMatewu","chapter":"3","verse":"12","text":"Isitsha sakhe sokwela sisesandleni sakhe njalo uzathanyela isiza sakhe, abuthele amabele akhe wonke esiphaleni, kuthi amakhoba awatshise ngomlilo ongacitshekiyo.”"},{"book":"UMatewu","chapter":"3","verse":"13","text":"UJesu weza eJodani evela eGalile ukuba abhaphathizwe nguJohane."},{"book":"UMatewu","chapter":"3","verse":"14","text":"Kodwa uJohane wazama ukwenqaba ngokuthi, “Yimi engidinga ukubhaphathizwa nguwe, kanti pho ungeza njani kimi?”"},{"book":"UMatewu","chapter":"3","verse":"15","text":"UJesu waphendula wathi, “Yekela kube njalo okwakhathesi ngoba kufanele ukuba sikwenze lokhu ukuze sigcwalise konke ukulunga.” Ngakho uJohane wasevuma."},{"book":"UMatewu","chapter":"3","verse":"16","text":"Masinyane nje uJesu eqeda kubhaphathizwa waphuma emanzini. Khonokho nje izulu lavuleka, wasebona uMoya kaNkulunkulu usehla njengejuba njalo usehlela phezu kwakhe."},{"book":"UMatewu","chapter":"3","verse":"17","text":"Ilizwi elavela ezulwini lathi, “Lo yiNdodana yami engiyithandayo; ngiyathokoza kakhulu ngayo.”"}]}