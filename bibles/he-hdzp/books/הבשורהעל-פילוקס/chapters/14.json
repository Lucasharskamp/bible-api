{"data":[{"book":"הבשורה על-פי לוקס","chapter":"14","verse":"1-2","text":"מנהיג פרושי אחד הזמין את ישוע לסעוד בביתו בשבת. האורחים האחרים שהיו בבית הפרוש הביטו בישוע בתשומת לב מרובה, כי רצו לראות אם ירפא איש חולה שהיה איתם. לאיש הייתה מחלה שמנפחת את הגוף בגלל עודף נוזלים."},{"book":"הבשורה על-פי לוקס","chapter":"14","verse":"3","text":"ישוע פנה אל הפרושים ואל חכמי־התורה ושאל: ”האם מותר לרפא חולה בשבת או אסור?“"},{"book":"הבשורה על-פי לוקס","chapter":"14","verse":"4","text":"משלא ענו לשאלתו אחז ישוע ביד החולה, ריפא אותו ושלח אותו לדרכו."},{"book":"הבשורה על-פי לוקס","chapter":"14","verse":"5","text":"לאחר מכן פנה ישוע אל הנוכחים ואמר: ”מי מכם אינו עובד בשבת? אם החמור או השור שלכם ייפול בשבת לתוך באר, לא תמהרו לחלץ אותו?“"},{"book":"הבשורה על-פי לוקס","chapter":"14","verse":"6","text":"גם הפעם לא השיבו לו."},{"book":"הבשורה על-פי לוקס","chapter":"14","verse":"7","text":"ישוע שם לב לכך שכל אחד מהאורחים בבית הפרוש השתדל לתפוס מקום ישיבה מכובד, ולכן אמר להם:"},{"book":"הבשורה על-פי לוקס","chapter":"14","verse":"8","text":"”אם הוזמנת לחתונה, אל תשב בראש השולחן, שמא יבוא אורח חשוב ממך,"},{"book":"הבשורה על-פי לוקס","chapter":"14","verse":"9","text":"ואז יבוא המארח ויבקש ממך לפנות את מקומך לאורח הנכבד. בבושת פנים תאלץ לקום ולשבת בפינה, היכן שנותר כיסא פנוי."},{"book":"הבשורה על-פי לוקס","chapter":"14","verse":"10","text":"”נהג כך: בבואך לחתונה שב בפינה. כשיראה אותך המארח הוא יבוא ויאמר: ’ידידי היקר, מדוע אתה יושב בפינה? עליך לשבת במקום נכבד יותר!‘ וכך תכובד לעיני כל האורחים."},{"book":"הבשורה על-פי לוקס","chapter":"14","verse":"11","text":"כי מי שמכבד את עצמו יושפל ומי שמשפיל את עצמו יכובד.“"},{"book":"הבשורה על-פי לוקס","chapter":"14","verse":"12","text":"לאחר מכן פנה ישוע אל מארחו ואמר: ”כשאתה עורך סעודה אל תזמין את חבריך, אחיך, קרוביך או שכניך העשירים, כי יש להניח שהם יזמינו אותך לסעוד בביתם, וכך תקבל את גמולך המלא."},{"book":"הבשורה על-פי לוקס","chapter":"14","verse":"13","text":"הזמן במקומם את העניים, הצולעים, בעלי המום והעיוורים."},{"book":"הבשורה על-פי לוקס","chapter":"14","verse":"14","text":"אמנם אין באפשרותם להשיב לך כגמולך, אך בתחיית המתים אלוהים עצמו ישלם ויגמול לך ולכל עושה טוב.“"},{"book":"הבשורה על-פי לוקס","chapter":"14","verse":"15","text":"אחד מהמסובים, שהקשיב בתשומת לב לדברי ישוע, קרא: ”זכות גדולה היא להשתתף בסעודת מלכות האלוהים!“"},{"book":"הבשורה על-פי לוקס","chapter":"14","verse":"16","text":"ישוע ענה לו במשל: ”איש אחד ערך סעודה גדולה והזמין אורחים רבים."},{"book":"הבשורה על-פי לוקס","chapter":"14","verse":"17","text":"כאשר הושלמו ההכנות שלח את עבדו להודיע למוזמנים שהסעודה מוכנה."},{"book":"הבשורה על-פי לוקס","chapter":"14","verse":"18","text":"אך כל אחד מהמוזמנים מצא תירוץ וסיבה שלא לבוא. האחד אמר: ’אני באמת מצטער שאיני יכול לבוא, זה עתה קניתי חלקת אדמה ואני מוכרח ללכת לבדוק אותה‘."},{"book":"הבשורה על-פי לוקס","chapter":"14","verse":"19","text":"השני אמר: ’הבוקר קניתי חמישה צמדי שוורים, ואני מוכרח ללכת לראות איך הם עובדים, קבל בבקשה את התנצלותי‘."},{"book":"הבשורה על-פי לוקס","chapter":"14","verse":"20","text":"השלישי בדיוק נשא אישה, ולכן לא השתתף בסעודה."},{"book":"הבשורה על-פי לוקס","chapter":"14","verse":"21","text":"”העבד חזר אל אדוניו ומסר לו את דברי המוזמנים השונים. אדוניו התרגז מאוד וביקש מהעבד למהר אל הרחובות ואל הסמטאות ולהזמין את העניים, בעלי המום, העיוורים והפיסחים."},{"book":"הבשורה על-פי לוקס","chapter":"14","verse":"22","text":"העבד מילא את רצון אדוניו, אך עדיין היה מקום לאורחים נוספים."},{"book":"הבשורה על-פי לוקס","chapter":"14","verse":"23","text":"” ’לך אל הסמטאות, אל השבילים ואל מקומות־מחבוא‘, אמר בעל הבית לעבדו, ’והפצר בקבצנים ובנוודים לבוא לסעודה, כדי שהבית יתמלא עד אפס מקום."},{"book":"הבשורה על-פי לוקס","chapter":"14","verse":"24","text":"איש מהמוזמנים הראשונים לא יטעם מהסעודה שלי!‘ “"},{"book":"הבשורה על-פי לוקס","chapter":"14","verse":"25","text":"כשהלך אחריו קהל גדול, פנה ישוע לאחור ודיבר אל האנשים:"},{"book":"הבשורה על-פי לוקס","chapter":"14","verse":"26","text":"”מי שרוצה ללכת בעקבותיי עליו לאהוב אותי יותר מאשר את אביו, אמו, אשתו, ילדיו, אחיו ואחיותיו – אפילו יותר מחייו – אחרת לא יוכל להיות תלמיד שלי."},{"book":"הבשורה על-פי לוקס","chapter":"14","verse":"27","text":"מי שאינו נושא את צלבו ואינו בא אחרי איננו יכול להיות תלמידי."},{"book":"הבשורה על-פי לוקס","chapter":"14","verse":"28","text":"עליכם לחשוב ולשקול היטב לפני שאתם מחליטים ללכת אחרי. אם ברצונך לבנות בית, האם לא תשב תחילה ותחשב את המחיר, כדי לראות אם יש באפשרותך להשלים את הבנייה?"},{"book":"הבשורה על-פי לוקס","chapter":"14","verse":"29","text":"אם לא תחשב את המחיר תיווכח, לאחר שתניח את היסודות, שאין לך מספיק כסף ולא תוכל להשלים את הבניין. כל מי שיראה את המבנה הלא־גמור ילעג לך ויאמר:"},{"book":"הבשורה על-פי לוקס","chapter":"14","verse":"30","text":"’האיש הזה התחיל לבנות בית, אבל הפסיק באמצע משום שלא היה מספיק כסף!‘"},{"book":"הבשורה על-פי לוקס","chapter":"14","verse":"31","text":"”או איזה מלך יאיים במלחמה נגד מלך אחר, לפני שיישב תחילה וישקול בכובד ראש אם צבאו המונה 10,000 חיילים, מסוגל להביס את 20,000 חיילי האויב?"},{"book":"הבשורה על-פי לוקס","chapter":"14","verse":"32","text":"אם יגיע למסקנה שאין לו סיכוי לנצח הוא ישלח אל יריבו שליחים, לפני שיהיה מאוחר מדי, ויבקש לערוך משא ומתן לשלום."},{"book":"הבשורה על-פי לוקס","chapter":"14","verse":"33","text":"גם אתם צריכים לחשוב ולשקול היטב לפני שאתם מחליטים ללכת אחרי. מי שאינו מוכן לוותר על כל רכושו למעני לא יוכל להיות תלמידי."},{"book":"הבשורה על-פי לוקס","chapter":"14","verse":"34","text":"”מלח הוא דבר מועיל, אבל אם הוא מאבד את מליחותו, כיצד ניתן להשיב לו את טעמו?"},{"book":"הבשורה על-פי לוקס","chapter":"14","verse":"35","text":"מלח חסר־טעם אינו מביא כל תועלת – אי־אפשר להשתמש בו אפילו כדשן. מי שמסוגל לשמוע שיקשיב.“"}]}