{"data":[{"book":"Zekaria","chapter":"3","verse":"1","text":"Ipapo akandiratidza Joshua muprista mukuru amire pamberi pomutumwa waJehovha, uye Satani amire kurudyi rwake kuti amupomere."},{"book":"Zekaria","chapter":"3","verse":"2","text":"Jehovha akati kuna Satani, “Jehovha ngaakutuke iwe, Satani! Jehovha, iye akasarudza Jerusarema, ngaakutuke! Ko, murume uyu haazi rukuni runobvira rwabvutwa mumoto here?”"},{"book":"Zekaria","chapter":"3","verse":"3","text":"Zvino Joshua akanga akapfeka nguo dzine tsvina amire pamberi pomutumwa."},{"book":"Zekaria","chapter":"3","verse":"4","text":"Mutumwa akati kuna avo vakanga vamire pamberi pake, “Mubvisei nguo dzake dzine tsvina.” Ipapo akati kuna Joshua, “Tarira ndabvisa chivi chako, uye ndichakupfekedza nguo dzinokosha.”"},{"book":"Zekaria","chapter":"3","verse":"5","text":"Ipapo ndakati, “Isai nguwani yakachena pamusoro wake.” Nokudaro vakamupfekedza nguwani yakachena pamusoro wake uye vakamupfekedza nguo, mutumwa waJehovha amirepo."},{"book":"Zekaria","chapter":"3","verse":"6","text":"Mutumwa waJehovha akarayira Joshua achiti,"},{"book":"Zekaria","chapter":"3","verse":"7","text":"“Zvanzi naJehovha Wamasimba Ose: ‘Kana ukafamba nenzira dzangu uye ukachengeta mirayiro yangu, ipapo uchatonga imba yangu uye uchachengetawo mavazhe angu, uye ndichakupa nzvimbo pakati paava vakamira pano."},{"book":"Zekaria","chapter":"3","verse":"8","text":"“ ‘Teerera, iwe Joshua muprista mukuru navanobata pamwe chete newe vagere pamberi pako, varume ava vanova chiratidzo chezvinouya: Ndichauyisa muranda wangu, Davi."},{"book":"Zekaria","chapter":"3","verse":"9","text":"Tarirai ibwe randaisa pamberi paJoshua! Pane maziso manomwe pabwe rimwe chete iroro, uye ndichatema chinyorwa pariri,’ ndizvo zvinotaura Jehovha Wamasimba Ose, ‘uye ndichabvisa chivi chenyika ino nezuva rimwe chete."},{"book":"Zekaria","chapter":"3","verse":"10","text":"“ ‘Pazuva iro mumwe nomumwe wenyu achakoka muvakidzani wake kuzogara pasi pomuzambiringa napasi pomuonde wake,’ ndizvo zvinotaura Jehovha Wamasimba Ose.”"}]}