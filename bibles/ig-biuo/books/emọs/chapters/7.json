{"data":[{"book":"Emọs","chapter":"7","verse":"1","text":"Ihe a ka Onye kachasị ihe niile elu, bụ Onyenwe anyị mere ka m hụ. Lee, ọ na-akwado igwe igurube nke ga-abịa bibie ihe ubi niile ga-etopụta mgbe e burula ụzọ wee ihe ubi nke mbụ nke a na-enye eze, dịka ihe ruuru ya."},{"book":"Emọs","chapter":"7","verse":"2","text":"Mgbe ha tachara ahịhịa niile dị nʼala ahụ, etiri m mkpu: “Onye kachasị ihe niile elu, bụ Onyenwe anyị biko arịọọ m gị, gbaghara. Jekọb ọ ga-esi aṅa guzosie ike? Lee, ọ dịkarịrị nta.”"},{"book":"Emọs","chapter":"7","verse":"3","text":"Onyenwe anyị chegharịrị banyere ihe ndị a."},{"book":"Emọs","chapter":"7","verse":"4","text":"Ihe a ka Onye kachasị ihe niile elu, bụ Onyenwe anyị gosiri m: Lee, Onye kachasị ihe niile elu, bụ Onyenwe anyị na-akpọku ọkụ iji ya kpee ikpe. Ọkụ ahụ repịara ogbu mmiri, repịakwa ala ahụ niile."},{"book":"Emọs","chapter":"7","verse":"5","text":"Mgbe ahụ, asịrị m, “Onye kachasị ihe niile elu, bụ Onyenwe anyị biko, arịọọ m gị kwụsị! Olee otu Jekọb ga-esi guzosie ike? Lee na ọ dịkarịrị nta!”"},{"book":"Emọs","chapter":"7","verse":"6","text":"Onyenwe anyị chegharịrị banyere ihe ndị a."},{"book":"Emọs","chapter":"7","verse":"7","text":"Nke a ka o gosiri m, lee, Onyenwe anyị na-eguzo nʼakụkụ mgbidi nke e ji ihe ịtụ mgbidi tụọ nke ọma, o jikwa ihe ịtụ mgbidi nʼaka ya."},{"book":"Emọs","chapter":"7","verse":"8","text":"Onyenwe anyị sịrị m, “Emọs, gịnị ka ị na-ahụ?”"},{"book":"Emọs","chapter":"7","verse":"9","text":"“Ebe niile e wuliri elu nke Aịzik aghaghị ịbụ ebe e mebiri emebi,"},{"book":"Emọs","chapter":"7","verse":"10","text":"Mgbe ahụ, Amazaya onye nchụaja nọ na Betel zigaara Jeroboam bụ eze Izrel ozi na-asị, “Emọs na-akwalị izu nzuzo ka ọ megide gị nʼetiti ụlọ Izrel, ala apụghị ibu okwu niile sị ya nʼọnụ apụta."},{"book":"Emọs","chapter":"7","verse":"11","text":"Nke bụ ihe Emọs nọ na-asị,"},{"book":"Emọs","chapter":"7","verse":"12","text":"Mgbe ahụ, Amazaya gwara Emọs, “Gị onye ọhụ ụzọ, gbara ọsọ gbalaa ala Juda. Jee nʼebe ahụ, rie achịcha nke sitere nʼibu amụma gị, nọrọkwa nʼebe ahụ buo amụma gị."},{"book":"Emọs","chapter":"7","verse":"13","text":"Ebula amụma ọzọ na Betel, nʼihi na ọ bụ ebe nsọ nke eze, ọ bụkwa ụlọnsọ ukwu nke alaeze ya.”"},{"book":"Emọs","chapter":"7","verse":"14","text":"Mgbe ahụ, Emọs zaghachiri Amazaya, “Ọ dịghị mgbe m bụ onye amụma, abụkwaghị m nwa onye amụma, kama abụ m onye na-elekọta igwe ewu na atụrụ, na onye ọrụ na-azụ osisi sikamọ."},{"book":"Emọs","chapter":"7","verse":"15","text":"Ma Onyenwe anyị sitere nʼebe ịzụ igwe ewu na atụrụ kpọpụta m, Onyenwe anyị sịrị m: ‘Gaa buoro ndị m Izrel amụma.’"},{"book":"Emọs","chapter":"7","verse":"16","text":"Nʼihi ya, ugbu a nụrụ okwu Onyenwe anyị, ma unu na-asị,"},{"book":"Emọs","chapter":"7","verse":"17","text":"“Ya mere, otu a ka Onyenwe anyị kwuru,"}]}