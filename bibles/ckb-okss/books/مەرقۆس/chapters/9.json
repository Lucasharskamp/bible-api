{"data":[{"book":"مەرقۆس","chapter":"9","verse":"1","text":"ئینجا پێی فەرموون: «ڕاستیتان پێ دەڵێم: هەندێک لەوانەی لێرە ڕاوەستاون، مردن ناچێژن هەتا شانشینی خودا نەبینن بە هێزەوە دێت.»"},{"book":"مەرقۆس","chapter":"9","verse":"2","text":"دوای شەش ڕۆژ، عیسا بە تەنها پەترۆس و یاقوب و یۆحەنای لەگەڵ خۆی برد و بۆ سەر چیایەکی بەرز ڕێبەریی کردن. پاشان لەپێشیان شێوەی گۆڕا."},{"book":"مەرقۆس","chapter":"9","verse":"3","text":"جلەکانی بووە سپییەکی بریسکەدار، سپیتر لەوەی کە هەرکەسێک لە جیهاندا بتوانێت بیکات."},{"book":"مەرقۆس","chapter":"9","verse":"4","text":"ئینجا ئەلیاس و موسایان بۆ دەرکەوت، لەگەڵ عیسادا کەوتنە گفتوگۆ."},{"book":"مەرقۆس","chapter":"9","verse":"5","text":"پەترۆسیش بە عیسای گوت: «ڕابی، پێمان باشە لێرە بین، با سێ کەپر دروستبکەین، یەکێک بۆ تۆ و یەکێک بۆ موسا و یەکێکیش بۆ ئەلیاس.»"},{"book":"مەرقۆس","chapter":"9","verse":"6","text":"نەیدەزانی چی دەڵێت، چونکە تۆقیبوون."},{"book":"مەرقۆس","chapter":"9","verse":"7","text":"هەورێکیش هات و باڵی بەسەریاندا کێشا، دەنگێک لە هەورەکەوە هات: «ئەمە کوڕی خۆشەویستمە، گوێی لێ بگرن!»"},{"book":"مەرقۆس","chapter":"9","verse":"8","text":"کاتێک لەناکاو سەیری دەوروپشتیان کرد، لە عیسا زیاتر کەسیان لەگەڵ خۆیان نەبینی."},{"book":"مەرقۆس","chapter":"9","verse":"9","text":"کاتێک لە چیاکە دەهاتنە خوارەوە، عیسا فەرمانی پێدان ئەوەی بینییان بە کەسی نەڵێن، هەتا کوڕی مرۆڤ لەناو مردووان هەڵدەستێتەوە."},{"book":"مەرقۆس","chapter":"9","verse":"10","text":"ئەوانیش بابەتەکەیان لەنێو خۆیاندا هێشتەوە و لەبارەی هەستانەوەی نێو مردووانەوە دەستیان بە گفتوگۆ کرد."},{"book":"مەرقۆس","chapter":"9","verse":"11","text":"جا پرسیاریان لێکرد: «بۆچی مامۆستایانی تەورات دەڵێن: ”دەبێت یەکەم جار ئەلیاس بێت“؟»"},{"book":"مەرقۆس","chapter":"9","verse":"12","text":"عیسا وەڵامی دانەوە: «ڕاستە، ئەلیاس دێت و هەموو شتێک ڕێک دەخاتەوە. کەواتە بۆچی دەربارەی کوڕی مرۆڤ نووسراوە کە دەبێت زۆر ئازار بچێژێت و سووکایەتیی پێ بکرێت؟"},{"book":"مەرقۆس","chapter":"9","verse":"13","text":"بەڵام پێتان دەڵێم، ئەلیاس هات و چییان ویست پێیان کرد، هەروەک ئەوەی لەبارەی ئەوەوە نووسراوە.»"},{"book":"مەرقۆس","chapter":"9","verse":"14","text":"کاتێک هاتنەوە لای قوتابییەکانی دیکە، خەڵکێکی زۆریان لە دەوروپشتیان بینی و مامۆستایانی تەوراتیش دەمەقاڵێیان لەگەڵ دەکردن."},{"book":"مەرقۆس","chapter":"9","verse":"15","text":"کە هەموو خەڵکەکە عیسایان بینی یەکسەر سەرسام بوون، ڕایانکرد بەرەوپیری و سڵاویان لێکرد."},{"book":"مەرقۆس","chapter":"9","verse":"16","text":"عیسا لێی پرسین: «لەسەر چی دەمەقاڵێیان لەگەڵ دەکەن؟»"},{"book":"مەرقۆس","chapter":"9","verse":"17","text":"یەکێک لە خەڵکەکە وەڵامی دایەوە: «مامۆستا، کوڕەکەم هێناوەتە لات، ڕۆحێکی لاڵی هەیە."},{"book":"مەرقۆس","chapter":"9","verse":"18","text":"لەکوێ بیگرێت، بە زەویدا دەدات، دەمی کەف دەکات و ددانەکانی جیڕدەکاتەوە و ڕەق دەبێت. داوام لە قوتابییەکانت کرد دەریبکەن، بەڵام نەیانتوانی.»"},{"book":"مەرقۆس","chapter":"9","verse":"19","text":"عیسا وەڵامی دانەوە: «ئەی نەوەی بێباوەڕ، هەتا کەی لەگەڵتان بم؟ هەتا کەی بەرگەتان بگرم؟ منداڵەکە بهێننە لام.»"},{"book":"مەرقۆس","chapter":"9","verse":"20","text":"ئەوانیش هێنایانە لای. کە ڕۆحە پیسەکە عیسای بینی، دەستبەجێ منداڵەکە فێی لێهات و کەوتە سەر زەوی، دەگەوزی و کەف لە دەمیەوە دەهات."},{"book":"مەرقۆس","chapter":"9","verse":"21","text":"عیسا لە باوکی منداڵەکەی پرسی: «لە کەیەوە وای لێهاتووە؟»"},{"book":"مەرقۆس","chapter":"9","verse":"22","text":"زۆر جاریش خستوویەتییە ناو ئاگر یان ئاوەوە تاکو لەناوی ببات. ئەگەر دەتوانیت شتێک بکەیت، بەزەییت پێمان بێتەوە و یارمەتیمان بدە.»"},{"book":"مەرقۆس","chapter":"9","verse":"23","text":"عیسا پێی فەرموو: «”ئەگەر دەتوانیت“؟ ئەوەی باوەڕ بهێنێت هەموو شتێکی بۆ دەبێت.»"},{"book":"مەرقۆس","chapter":"9","verse":"24","text":"یەکسەر باوکی منداڵەکە هاواری کرد: «باوەڕم هەیە، یارمەتی بێباوەڕیم بدە!»"},{"book":"مەرقۆس","chapter":"9","verse":"25","text":"عیسا کە بینی خەریکە قەرەباڵغ دەبێت، لە ڕۆحە پیسەکەی ڕاخوڕی: «ئەی ڕۆحی کەڕولاڵ، فەرمانت پێ دەکەم، لێی وەرە دەرەوە و نەچیتەوە ناوی!»"},{"book":"مەرقۆس","chapter":"9","verse":"26","text":"ئینجا ڕۆحە پیسەکە هاواری کرد و بە توندی فێی لێهێنا و لێی هاتە دەرەوە. کوڕەکە وەک مردووی لێ هات، تەنانەت زۆر کەس گوتیان: «مرد.»"},{"book":"مەرقۆس","chapter":"9","verse":"27","text":"بەڵام عیسا دەستی گرت و هەڵیستاندەوە، ئەویش ڕاوەستا."},{"book":"مەرقۆس","chapter":"9","verse":"28","text":"عیسا چووەوە ماڵ، قوتابییەکانی بە تەنها لێیان پرسی: «بۆچی ئێمە نەمانتوانی دەریبکەین؟»"},{"book":"مەرقۆس","chapter":"9","verse":"29","text":"پێی فەرموون: «ئەم جۆرە بە نوێژ نەبێت دەرناکرێت.»"},{"book":"مەرقۆس","chapter":"9","verse":"30","text":"لەوێ ڕۆیشتن و بە جەلیلدا تێپەڕین، عیساش نەیویست کەس بزانێت،"},{"book":"مەرقۆس","chapter":"9","verse":"31","text":"چونکە قوتابییەکانی فێردەکرد و پێی دەفەرموون: «کوڕی مرۆڤ دەدرێتە دەست خەڵک و دەیکوژن، دوای کوشتنی بە سێ ڕۆژ هەڵدەستێتەوە.»"},{"book":"مەرقۆس","chapter":"9","verse":"32","text":"بەڵام ئەوان لە قسەکە تێنەگەیشتن و ترسان لێی بپرسن."},{"book":"مەرقۆس","chapter":"9","verse":"33","text":"ئینجا هاتنە کەفەرناحوم. کە گەیشتە ماڵەوە، عیسا لێی پرسین: «لە ڕێگا گفتوگۆی چیتان دەکرد؟»"},{"book":"مەرقۆس","chapter":"9","verse":"34","text":"بەڵام ئەوان بێدەنگ بوون، چونکە لە ڕێگا مشتومڕیان لەگەڵ یەکتر کرد کە کامیان پایەبەرزترە."},{"book":"مەرقۆس","chapter":"9","verse":"35","text":"عیسا دانیشت و دوازدە قوتابییەکەی بانگکرد، پێی فەرموون: «ئەگەر یەکێک ویستی یەکەم بێت، با لەدوای هەمووان و خزمەتکاری هەمووان بێت.»"},{"book":"مەرقۆس","chapter":"9","verse":"36","text":"ئینجا منداڵێکی هێنا و لە ناوەڕاستیاندا ڕایگرت، گرتییە باوەشی و پێی فەرموون:"},{"book":"مەرقۆس","chapter":"9","verse":"37","text":"«ئەوەی بە ناوی منەوە پێشوازی لە یەکێک لەم منداڵانە بکات، پێشوازی لە من دەکات، ئەوەی پێشوازیم لێ بکات، پێشوازی لە من ناکات، بەڵکو لەوەی ناردوومی.»"},{"book":"مەرقۆس","chapter":"9","verse":"38","text":"یۆحەنا پێی گوت: «مامۆستا، یەکێکمان بینی بە ناوی تۆوە ڕۆحی پیسی دەردەکرد، ئێمەش ڕێمان لێ گرت، چونکە دوامان ناکەوێت.»"},{"book":"مەرقۆس","chapter":"9","verse":"39","text":"عیسا فەرمووی: «ڕێی لێ مەگرن، کەس نییە بە ناوی منەوە پەرجوو بکات و بتوانێت لەدوای ماوەیەکی کورت بە خراپە باسم بکات،"},{"book":"مەرقۆس","chapter":"9","verse":"40","text":"چونکە ئەوەی دژمان نییە لەگەڵمانە."},{"book":"مەرقۆس","chapter":"9","verse":"41","text":"ئەوەی بە ناوی منەوە جامێک ئاوی پێدان، لەبەر ئەوەی هی مەسیحن، ڕاستیتان پێ دەڵێم پاداشتی ون نابێت."},{"book":"مەرقۆس","chapter":"9","verse":"42","text":"«ئەوەی یەکێک لەم بچووکانەی کە باوەڕیان بە من هەیە تووشی گوناه بکات، باشترە بۆی بەرداشێکی گەورە بە ملیەوە هەڵبواسرێت و فڕێبدرێتە دەریاوە."},{"book":"مەرقۆس","chapter":"9","verse":"43","text":"ئەگەر دەستت تووشی گوناهی کردیت، بیبڕەوە. بۆ تۆ باشترە بە دەستێکەوە بچیتە ناو ژیانەوە لەوەی دوو دەستت هەبێت و بچیتە دۆزەخەوە، ناو ئاگرێک کە کوژانەوەی بۆ نییە."},{"book":"مەرقۆس","chapter":"9","verse":"44","text":"[لەوێ کرمەکانیان نامرێت و ئاگرەکە ناکوژێتەوە.]"},{"book":"مەرقۆس","chapter":"9","verse":"45","text":"ئەگەر پێت تووشی گوناهی کردیت، بیبڕەوە. بۆ تۆ باشترە بە پێیەکەوە بچیتە ناو ژیانەوە لەوەی کە بە دوو پێوە فڕێبدرێیتە ناو دۆزەخ."},{"book":"مەرقۆس","chapter":"9","verse":"46","text":"[لەوێ کرمەکانیان نامرێت و ئاگرەکە ناکوژێتەوە.]"},{"book":"مەرقۆس","chapter":"9","verse":"47","text":"ئەگەر چاوت تووشی گوناهی کردیت، دەریبهێنە. بۆ تۆ باشترە بە یەک چاوەوە بچیتە ناو شانشینی خوداوە لەوەی بە دوو چاوەوە فڕێبدرێیتە ناو دۆزەخ."},{"book":"مەرقۆس","chapter":"9","verse":"48","text":"«﴿لەوێ کرمەکانیان نامرێت و"},{"book":"مەرقۆس","chapter":"9","verse":"49","text":"هەموو کەسێک بە ئاگر سوێر دەکرێت."},{"book":"مەرقۆس","chapter":"9","verse":"50","text":"«خوێ باشە، بەڵام ئەگەر خوێ سوێرییەکەی نەما، بە چی سوێری دەکەنەوە؟ با خوێتان تێدابێت و لەگەڵ یەکتری لە ئاشتیدا بن.»"}]}