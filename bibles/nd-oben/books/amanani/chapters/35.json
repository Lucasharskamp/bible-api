{"data":[{"book":"AmaNani","chapter":"35","verse":"1","text":"Ngasemagcekeni aseMowabi kusekele umfula uJodani nganeno malungana leJerikho, uThixo wathi kuMosi,"},{"book":"AmaNani","chapter":"35","verse":"2","text":"“Laya abako-Israyeli ukuthi bakhethe elifeni labo amadolobho bawanike abaLevi ukuze bahlale kuwo. Njalo babanike lamadlelo eduze lamadolobho lawo."},{"book":"AmaNani","chapter":"35","verse":"3","text":"Ngalokho bazakuba lamadolobho okuhlala kanye lamadlelo enkomo zabo, imihlambi yezimvu kanye leyezinye izifuyo zabo zonke."},{"book":"AmaNani","chapter":"35","verse":"4","text":"Amadlelo azingelezele amadolobho elizawanika abaLevi, azakuba zingalo eziyinkulungwane ukuqhela kwawo kusukela emidulini yamadolobho."},{"book":"AmaNani","chapter":"35","verse":"5","text":"Ngempumalanga, ngaphandle kwedolobho, kuzakuba zingalo eziyizinkulungwane ezimbili kube njalo laseningizimu izingalo eziyizinkulungwane ezimbili, entshonalanga izingalo eziyizinkulungwane ezimbili, kufane laseceleni lenyakatho izingalo eziyizinkulungwane ezimbili, idolobho liphakathi laphakathi. Le kuzakuba yindawo yabo yamadlelo emadolobheni.”"},{"book":"AmaNani","chapter":"35","verse":"6","text":"“Phakathi kwamadolobho elizawanika abaLevi, ayisithupha azakuba ngawokuphephela, yikho lapho okuzakuthi umuntu angabulala omunye abalekele khona. Phezu kwalawo, bapheni amanye amadolobho angamatshumi amane lamabili."},{"book":"AmaNani","chapter":"35","verse":"7","text":"Wonke esehlangene abaLevi bapheni amadolobho angamatshumi amane lasificaminwembili, kuhlanganisa lamadlelo abo."},{"book":"AmaNani","chapter":"35","verse":"8","text":"Amadolobho eliwanika abaLevi elizweni labako-Israyeli kawabiwe ngokuya ngelifa lesizwana ngasinye: Thathani amadolobho amanengi esizwaneni esilamadolobho amanengi, kodwa lithathe amalutshwana kwesilamalutshwana.”"},{"book":"AmaNani","chapter":"35","verse":"9","text":"Ngakho uThixo wasesithi kuMosi:"},{"book":"AmaNani","chapter":"35","verse":"10","text":"“Khuluma labako-Israyeli njalo ubatshele uthi: ‘Ekuchapheni kwenu uJodani lingena eKhenani,"},{"book":"AmaNani","chapter":"35","verse":"11","text":"khethani amanye amadolobho abe ngawokuphephela, lapho okuzakuthi nxa umuntu ebulele omunye ngengozi abalekele khona."},{"book":"AmaNani","chapter":"35","verse":"12","text":"Azakuba zindawo zokuphephela ukuzivikela kwabaphindiselayo, ukuze kuthi lowo owetheswa icala lokubulala angafi engakathonisiswa phambi kwebandla."},{"book":"AmaNani","chapter":"35","verse":"13","text":"Amadolobho ayisithupha la elibapha wona azakuba ngamadolobho enu okuphephela."},{"book":"AmaNani","chapter":"35","verse":"14","text":"Bapheni amathathu ngakulelicele lomfula uJodani kuthi amathathu abe ngamadolobho okuphephela eKhenani."},{"book":"AmaNani","chapter":"35","verse":"15","text":"Amadolobho la ayisithupha azakuba yindawo yokuphephela kwabako-Israyeli, labezizweni kanye labo bonke abantu abahlezi phakathi kwabo, ukuze kuthi loba ngubani obulele omunye ngengozi abalekele khona."},{"book":"AmaNani","chapter":"35","verse":"16","text":"Nxa indoda itshaya umuntu ngento eyinsimbi afe, ingumbulali; umbulali kumele abulawe."},{"book":"AmaNani","chapter":"35","verse":"17","text":"Kumbe nxa omunye ephethe ilitshe abesetshaya omunye afe, ungumbulali; umbulali kumele abulawe."},{"book":"AmaNani","chapter":"35","verse":"18","text":"Njalo nxa omunye ephethe ulutho oluyisigodo abesetshaya omunye afe, ungumbulali; umbulali kumele abulawe."},{"book":"AmaNani","chapter":"35","verse":"19","text":"Umphindiseli wegazi kumele ambulale umbulali; nxa ehlangana laye, kumele ambulale."},{"book":"AmaNani","chapter":"35","verse":"20","text":"Loba ngubani olomona ohlezi eqophile engafuqa omunye loba amjikijele ngolutho oluthile ngabomo kubangele ukufa kwakhe"},{"book":"AmaNani","chapter":"35","verse":"21","text":"loba kuthi ngolaka amtshaye ngenqindi afe, lowomuntu kumele abulawe; ungumbulali. Umphindiseli wegazi kumele abulale umbulali nxa ehlangana laye."},{"book":"AmaNani","chapter":"35","verse":"22","text":"Kodwa nxa kungayisikho ngolaka, umuntu aqabuke esefuqe omunye loba amjikijele ngolutho engaqondile"},{"book":"AmaNani","chapter":"35","verse":"23","text":"loba engamboni, amgxobe ngelitshe elingambulala, afe, ngakho njengoba engasisositha sakhe njalo engaqondanga ukumlimaza,"},{"book":"AmaNani","chapter":"35","verse":"24","text":"ibandla kumele lahlulele phakathi kwakhe lomphindiseli wegazi kulandelwa lezi zimiso."},{"book":"AmaNani","chapter":"35","verse":"25","text":"Ibandla kumele livikele owetheswa icala lokubulala kumphindiseli wegazi njalo abuyiselwe edolobheni lokuphephela azabe ebalekele kulo. Kumele ahlale khonale kuze kufe umphristi omkhulu, owagcotshwa ngamafutha angcwele."},{"book":"AmaNani","chapter":"35","verse":"26","text":"Kodwa lowo owetheswa icala angaba ngaphandle kwedolobho lokuphephela lelo ayabe ebalekele kulo"},{"book":"AmaNani","chapter":"35","verse":"27","text":"kuthi umphindiseli wegazi amfumane ngaphandle kwalelodolobho, umphindiseli wegazi angambulala lowo owetheswe icala kodwa angabi lacala lokubulala."},{"book":"AmaNani","chapter":"35","verse":"28","text":"Owetheswe icala kumele ahlale edolobheni lakhe lokuphephela kuze kufe umphristi omkhulu; uzaze abuyele emzini wakhe kuphela nxa umphristi omkhulu esefile."},{"book":"AmaNani","chapter":"35","verse":"29","text":"Le kumele kube yimithetho yesimiso kini lakuzizukulwane ezizayo, loba kungaphi lapho elizahlala khona."},{"book":"AmaNani","chapter":"35","verse":"30","text":"Loba ngubani obulala umuntu kumele abulawe njengombulali ngobufakazi balabo abayabe bebonile kuphela. Kodwa akungabikho loyedwa ozabulawa ngobufakazi bofakazi oyedwa."},{"book":"AmaNani","chapter":"35","verse":"31","text":"Lingemukeli inhlawulo yokuhlenga impilo yombulali, yena kumele afe, loba kutheni kabulawe."},{"book":"AmaNani","chapter":"35","verse":"32","text":"Lingemukeli inhlawulo yokuhlenga loba ngubani obalekele edolobheni lokuphephela libe selimvumela ukuba abuyele ukuyahlala emzini wakhe umphristi omkhulu engakafi."},{"book":"AmaNani","chapter":"35","verse":"33","text":"Lingalingcolisi ilizwe lelo elihlala kulo. Ukuchitha igazi kungcolisa ilizwe, njalo indlela yokubuyisana ingeke yenzelwe lapho okuchithwe khona igazi, ngaphandle kwegazi lalowo olichithileyo."},{"book":"AmaNani","chapter":"35","verse":"34","text":"Lingalingcolisi ilizwe elihlezi kilo kanye lalapho engihlala khona, ngoba Mina, Thixo, ngihlala phakathi kwabako-Israyeli.’ ”"}]}