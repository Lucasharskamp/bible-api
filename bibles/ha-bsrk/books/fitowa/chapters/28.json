{"data":[{"book":"Fitowa","chapter":"28","verse":"1","text":"“Ka sa a kawo maka Haruna ɗan’uwanka, tare da ’ya’yansa Nadab da Abihu, Eleyazar da Itamar daga cikin Isra’ilawa, domin su yi mini hidima a matsayin firistoci."},{"book":"Fitowa","chapter":"28","verse":"2","text":"Ka yi tufafi masu tsarki domin ɗan’uwanka Haruna, domin a girmama, a kuma ɗaukaka shi."},{"book":"Fitowa","chapter":"28","verse":"3","text":"Ka faɗa wa dukan gwanayen da na ba su hikima a irin abubuwan nan, cewa su yi tufafi saboda Haruna, don a tsarkakewarsa, domin yă yi mini hidima a matsayin firist."},{"book":"Fitowa","chapter":"28","verse":"4","text":"Waɗannan su ne tufafin da za su ɗinka, ƙyallen maƙalawa a ƙirji, da efod, da taguwa, da doguwar riga, da rawani, da abin ɗamara. Za su yi wa ɗan’uwanka, Haruna da ’ya’yansa, waɗannan tsarkaka tufafi, don su zama firistoci masu yi mini hidima."},{"book":"Fitowa","chapter":"28","verse":"5","text":"Ka sa su yi amfani da zinariya, da zare mai ruwan shuɗi da shunayya da ja, da kuma lallausan lilin."},{"book":"Fitowa","chapter":"28","verse":"6","text":"“Ka yi efod da zinariya, da shuɗi, da shunayya, da jan zare, da kuma lallausan lilin, aikin gwani mai sana’a."},{"book":"Fitowa","chapter":"28","verse":"7","text":"Za a yi fele biyu, gaba da baya, sa’an nan a haɗa, a ɗinka a mahaɗinsu a kafaɗa."},{"book":"Fitowa","chapter":"28","verse":"8","text":"Za a yi mata abin ɗamara da irin kayan da aka yi efod da shi, wato, da zinariya, da shuɗi, da shunayya, da mulufi, da lallausan zaren lilin."},{"book":"Fitowa","chapter":"28","verse":"9","text":"“Ka ɗauki duwatsu biyu masu daraja, ka rubuta sunayen ’ya’yan Isra’ila a kai"},{"book":"Fitowa","chapter":"28","verse":"10","text":"bisa ga haihuwarsu, sunaye shida a kan dutse ɗaya, saura shida kuma a kan ɗaya dutsen."},{"book":"Fitowa","chapter":"28","verse":"11","text":"A rubuta sunayen ’ya’yan Isra’ila a kan duwatsu biyun, yadda mai yin aiki da dutse mai daraja yakan zāna hatimi. Sa’an nan a sa kowane dutse a cikin tsaiko na zinariya"},{"book":"Fitowa","chapter":"28","verse":"12","text":"a ɗaura su a kan ƙyallen kafaɗa efod a matsayin duwatsun tuni ga ’ya’yan Isra’ila. Haruna ne zai ɗauki sunayen a kafaɗarsa don tuni a gaban Ubangiji."},{"book":"Fitowa","chapter":"28","verse":"13","text":"Ka yi tsaiko na zinariya"},{"book":"Fitowa","chapter":"28","verse":"14","text":"da tuƙaƙƙun sarƙoƙi biyu kamar igiya, na zinariya zalla, ka kuma ɗaura wa tsaikunan nan biyu tuƙaƙƙun sarƙoƙi."},{"book":"Fitowa","chapter":"28","verse":"15","text":"“Ka shirya ƙyallen da za a manna a ƙirji don neman nufin Allah. Sai a saƙa shi da gwaninta kamar yadda aka saƙa efod ɗin. A saƙa shi da zinariya, da shuɗi, da shunayya, da mulufi, da lallausan zaren lilin."},{"book":"Fitowa","chapter":"28","verse":"16","text":"Zai zama murabba’i, tsawonsa kamu ɗaya, fāɗinsa kuma kamu ɗaya, a naɗe shi biyu."},{"book":"Fitowa","chapter":"28","verse":"17","text":"Sa’an nan ka yi jeri huɗu na duwatsu masu daraja a kansa. A jeri na fari, a sa yakutu, da tofaz, da zumurrudu."},{"book":"Fitowa","chapter":"28","verse":"18","text":"A jeri na biyu, a sa turkuwoyis, da saffaya, da emeral."},{"book":"Fitowa","chapter":"28","verse":"19","text":"A jeri na uku, a sa yakin, da idon mage da ametis."},{"book":"Fitowa","chapter":"28","verse":"20","text":"A jeri na huɗu, a sa kirisolit, da onis, da yasfa. Ka sa su a tsaiko na zinariya."},{"book":"Fitowa","chapter":"28","verse":"21","text":"A bisa duwatsun nan goma sha biyu, sai a zāna sunayen ’ya’yan Isra’ila bisa ga kabilansu goma sha biyu. Za a zāna sunayen kamar hatimi."},{"book":"Fitowa","chapter":"28","verse":"22","text":"“Ka yi wa ƙyallen maƙalawa a ƙirjin tuƙaƙƙun sarƙoƙin zinariya zalla."},{"book":"Fitowa","chapter":"28","verse":"23","text":"Ka yi zobe biyu na zinariya saboda ƙyallen maƙalawa a ƙirjin, ka kuma ɗaura su a kusurwoyin ƙyallen maƙalawa a ƙirji."},{"book":"Fitowa","chapter":"28","verse":"24","text":"Ka ɗaura sarƙoƙin zinariyan nan biyu a zoban a kusurwan ƙyallen maƙalawa a ƙirji."},{"book":"Fitowa","chapter":"28","verse":"25","text":"Ka kuma sa sauran bakunan sarƙoƙin nan biyu a kan tsaikon nan biyu, kana haɗa su da ƙyallen kafaɗa na efod a gaba."},{"book":"Fitowa","chapter":"28","verse":"26","text":"Ka yi zobai biyu na zinariya ka ɗaura su ga sauran kusurwoyi ƙyallen maƙalawa a ƙirji, a gefen ciki kusa da efod."},{"book":"Fitowa","chapter":"28","verse":"27","text":"Ka ƙara zobai biyu, ka kuma ɗaura su a bakin ƙyallen da ya sauka daga kafaɗa ta gaban efod, kusa da mahaɗin ƙyallaye biyu a bisa ɗamara na efod."},{"book":"Fitowa","chapter":"28","verse":"28","text":"Za a ɗaura zoban ƙyallen maƙalawa a ƙirji a zoban efod da shuɗiyar igiya, domin ƙyallen maƙalawa a ƙirji yă zauna a bisa abin ɗamarar efod, don kada yă kunce."},{"book":"Fitowa","chapter":"28","verse":"29","text":"“Duk sa’ad da Haruna zai shiga Wuri Mai Tsarki, zai shiga riƙe da sunayen ’ya’yan Isra’ila a zuciyarsa a kan ƙyallen maƙalawa a ƙirji na neman nufin Allah, domin yă zama abin tunawa a gaban Ubangiji."},{"book":"Fitowa","chapter":"28","verse":"30","text":"Ka kuma sa Urim da Tummim a ƙyallen maƙalawa a ƙirji, don su kasance a zuciyar Haruna, a duk sa’ad da zai shiga gaban Ubangiji. Haka kuwa kullum Haruna zai riƙa kai koke-koken Isra’ilawa a gaban Ubangiji."},{"book":"Fitowa","chapter":"28","verse":"31","text":"“Ka yi taguwar efod da shuɗi duka,"},{"book":"Fitowa","chapter":"28","verse":"32","text":"ka yanke wuya a tsakiyarta don sawa. A kuma naɗe wuyan rigar yă yi kauri domin kada yă yage."},{"book":"Fitowa","chapter":"28","verse":"33","text":"Za a yi wa bakin rigar ado da fasalin ’ya’yan rumman masu launin shuɗi, da shunayya, da mulufi. A sa ƙararrawa ta zinariya a tsakankaninsu."},{"book":"Fitowa","chapter":"28","verse":"34","text":"Za ka jera su bi da bi, wato, ’ya’yan rumman na biye da ƙararrawar zinariya kewaye da bakin rigar."},{"book":"Fitowa","chapter":"28","verse":"35","text":"Dole Haruna yă sa shi sa’ad da yake hidima. Za a ji ƙarar ƙararrawar sa’ad da zai shiga Wuri Mai Tsarki a gaban Ubangiji, da sa’ad da ya fita, don kada yă mutu."},{"book":"Fitowa","chapter":"28","verse":"36","text":"“Ka yi allo na zinariya zalla, ka kuma yi rubutu a kansa kamar na hatimi, haka,"},{"book":"Fitowa","chapter":"28","verse":"37","text":"Ka ɗaura shi da igiyar ruwa bula domin a haɗa shi da rawani; zai kasance a gaban rawanin."},{"book":"Fitowa","chapter":"28","verse":"38","text":"Zai kasance a goshin Haruna, ta haka zai ɗauki kurakuran da ya yiwu Isra’ilawa sun yi cikin miƙa baye-bayensu masu tsarki. Zai kasance a goshin Haruna kullayaumin, domin su zama abin karɓa ga Ubangiji."},{"book":"Fitowa","chapter":"28","verse":"39","text":"“Ka saƙa doguwar riga da lallausan lilin ka kuma yi hula da lallausan zaren lilin, ka kuma saƙa abin ɗamara mai ado."},{"book":"Fitowa","chapter":"28","verse":"40","text":"“Ka saƙa doguwar riga, abin ɗamara da kuma huluna domin ’ya’yan Haruna, don yă ba su girma da ɗaukaka."},{"book":"Fitowa","chapter":"28","verse":"41","text":"Bayan ka sa waɗannan riguna wa ɗan’uwanka Haruna da ’ya’yansa, ka shafe su da mai, ka kuma naɗa su. Ka keɓe su domin su yi mini hidima a matsayin firistoci."},{"book":"Fitowa","chapter":"28","verse":"42","text":"“Ka yi ’yan wandunan ciki na lilin don su rufe tsiraicinsu, tsayinsu zai kama daga kwankwaso zuwa cinya."},{"book":"Fitowa","chapter":"28","verse":"43","text":"Dole Haruna da ’ya’yansa su sa su sa’ad da za su shiga Tentin Sujada, ko sa’ad da suka kusace bagade domin hidima a Wuri Mai Tsarki, don kada su yi laifi, su kuma mutu."}]}