{"data":[{"book":"3 ЦАРСТВАЎ","chapter":"16","verse":"1","text":"У васямнаццаты год цараваньня Ераваама, сына Наватавага, Авія зацараваў над Юдэямі."},{"book":"3 ЦАРСТВАЎ","chapter":"16","verse":"2","text":"Тры гады ён валадарыў у Ерусаліме; імя маці ягонай Мааха, дачка Авэсаломава."},{"book":"3 ЦАРСТВАЎ","chapter":"16","verse":"3","text":"Ён хадзіў ва ўсіх грахах бацькі свайго, якія той рабіў да яго, і сэрца ягонае ня было аддадзена Госпаду Богу ягонаму, як сэрца Давіда, бацькі ягонага."},{"book":"3 ЦАРСТВАЎ","chapter":"16","verse":"4","text":"Але дзеля Давіда Гасподзь Бог ягоны даў яму сьвяцільню ў Ерусаліме, паставіўшы пасьля яго сына ягонага і ўмацаваўшы Ерусалім,"},{"book":"3 ЦАРСТВАЎ","chapter":"16","verse":"5","text":"бо Давід рабіў спадобнае перад вачыма Госпада і не адступаўся ад усяго таго, што Ён наказаў яму, ва ўсе дні жыцьця свайго, акрамя ўчынка з Урыем Хэтэянінам."},{"book":"3 ЦАРСТВАЎ","chapter":"16","verse":"6","text":"І вайна была паміж Раваамам і Ераваамам ва ўсе дні жыцьця іхняга."},{"book":"3 ЦАРСТВАЎ","chapter":"16","verse":"7","text":"Астатнія дзеі Авіі, усё, што ён зрабіў, апісана ў летапісе цароў Юдэйскіх. І была вайна паміж Авіем і Ераваамам."},{"book":"3 ЦАРСТВАЎ","chapter":"16","verse":"8","text":"І спачыў Авія з бацькамі сваімі, і пахавалі яго ў горадзе Давідавым. І зацараваў Аса, сын ягоны, замест яго."},{"book":"3 ЦАРСТВАЎ","chapter":"16","verse":"9","text":"У дванаццаты год валадараньня Ераваама, цара Ізраільскага, зацараваў Аса над Юдэямі"},{"book":"3 ЦАРСТВАЎ","chapter":"16","verse":"10","text":"і сорак адзін год валадарыў у Ерусаліме; імя маці ягонай Ана, дачка Авэсалома."},{"book":"3 ЦАРСТВАЎ","chapter":"16","verse":"11","text":"Аса рабіў заўгоднае перад вачыма Госпада, як Давід, бацька ягоны."},{"book":"3 ЦАРСТВАЎ","chapter":"16","verse":"12","text":"Ён прагнаў блудадзеяў зь зямлі і адкінуў усе ідалы, якіх зрабілі бацькі ягоныя,"},{"book":"3 ЦАРСТВАЎ","chapter":"16","verse":"13","text":"і нават маці сваю Ану пазбавіў званьня царыцы за тое, што яна зрабіла балвана Астарты; і парубаў Аса балвана яе і спаліў каля патока Кедрона."},{"book":"3 ЦАРСТВАЎ","chapter":"16","verse":"14","text":"А вышыні ня былі зьнішчаны. Але сэрца Асы было адданае Госпаду ва ўсе дні ягоныя."},{"book":"3 ЦАРСТВАЎ","chapter":"16","verse":"15","text":"І ўнёс ён у дом Гасподні рэчы, прысьвечаныя бацькам ягоным, і рэчы, прысьвечаныя ім; срэбра, і золата, і посуд."},{"book":"3 ЦАРСТВАЎ","chapter":"16","verse":"16","text":"І вайна была паміж Асам і Ваасам, царом Ізраільскім, ва ўсе дні жыцьця іхняга."},{"book":"3 ЦАРСТВАЎ","chapter":"16","verse":"17","text":"І выйшаў Вааса, цар Ізраільскі, супроць Юдэі і пачаў будаваць Раму, каб ніхто ня выходзіў і ня сыходзіў да Асы, цара Юдэйскага."},{"book":"3 ЦАРСТВАЎ","chapter":"16","verse":"18","text":"І ўзяў Аса ўсё срэбра, золата, што засталася ў скарбніцах дома Гасподняга і ў скарбніцах дома царскага, і даў яго ў рукі слугам сваім, і паслаў іх цар Аса да Вэнадада, сына Таўрымона, сына Хэзіёнавага, цара Сірыйскага, які жыў у Дамаску, і сказаў:"},{"book":"3 ЦАРСТВАЎ","chapter":"16","verse":"19","text":"спрымірэньне хай будзе паміж мною і табою, як было паміж бацькам маім і бацькам тваім; вось, я пасылаю табе ў дарунак срэбра і золата; парві спрымірэнства тваё з Ваасам, царом Ізраільскім, каб ён адышоў ад мяне."},{"book":"3 ЦАРСТВАЎ","chapter":"16","verse":"20","text":"І паслухаўся Вэнадад цара Асы, і паслаў ваеначальнікаў сваіх супроць гарадоў Ізраільскіх, і пабіў Аін і Дан і Авэль-Бэт-Мааху і ўвесь Кінэрот, па ўсёй зямлі Нэфталімавай."},{"book":"3 ЦАРСТВАЎ","chapter":"16","verse":"21","text":"Дачуўшыся пра гэта, Вааса перастаў будаваць Раму і вярнуўся ў Тырцу."},{"book":"3 ЦАРСТВАЎ","chapter":"16","verse":"22","text":"А цар Аса склікаў усіх Юдэяў, нікога ня выключаючы, і вынесьлі яны з Рамы камяні і драўніну, якія Васа ўжываў на будаўніцтва. І пабудаваў зь іх цар Аса Гіву Веньямінавую і Міцпу."},{"book":"3 ЦАРСТВАЎ","chapter":"16","verse":"23","text":"Усе астатнія дзеі Асы і ўсе подзьвігі ягоныя, і ўсё, што ён зрабіў, і гарады, якія ён пабудаваў, апісаны ў летапісе цароў Юдэйскіх, апрача таго, што ў старасьці сваёй ён быў хворы на ногі."},{"book":"3 ЦАРСТВАЎ","chapter":"16","verse":"24","text":"І спачыў Аса з бацькамі сваімі пахаваны з бацькамі сваімі ў горадзе Давіда, бацькі свайго. І зацараваў Ёсафат, сын ягоны, замест яго."},{"book":"3 ЦАРСТВАЎ","chapter":"16","verse":"25","text":"А Нават, сын Ераваамаў, зацараваў над Ізраілем у другі год Асы, цара Юдэйскага, і валадарыў над Ізраілем два гады."},{"book":"3 ЦАРСТВАЎ","chapter":"16","verse":"26","text":"І рабіў ён неспадобнае перад вачыма Госпада, хадзіў шляхам бацькі свайго і ў грахах ягоных, якімі той увёў Ізраіль у грэх."},{"book":"3 ЦАРСТВАЎ","chapter":"16","verse":"27","text":"І зрабіў супроць яго змову Вааса, сын Ахіі, з дома Ісахаравага, і забіў яго Вааса пры Гаватоне Філістымскім, калі Нават і ўсе Ізраільцяне аблажылі Гаватон;"},{"book":"3 ЦАРСТВАЎ","chapter":"16","verse":"28","text":"і аддаў сьмерці яго Вааса ў трэці год Асы, цара Юдэйскага, і зацараваў замест яго."},{"book":"3 ЦАРСТВАЎ","chapter":"16","verse":"29","text":"Калі ён зацараваў, дык пабіў увесь дом Ераваамаў, не пакінуўшы ні душы ў Ераваама, пакуль ня вынішчыў яго, па слове Госпада, якое Ён прамовіў праз раба Свайго Ахію Сіламляніна,"},{"book":"3 ЦАРСТВАЎ","chapter":"16","verse":"30","text":"за грахі Ераваама, якія ён сам рабіў і якімі ўвёў у грэх Ізраіля, за зьнявагі, якімі ён угневаў Госпада Бога Ізраілевага."},{"book":"3 ЦАРСТВАЎ","chapter":"16","verse":"31","text":"Астатнія дзеі Навата, усё, што ён зрабіў, апісана ў летапісе цароў Ізраільскіх."},{"book":"3 ЦАРСТВАЎ","chapter":"16","verse":"32","text":"І вайна была паміж Асам і Ваасам, царом Ізраільскім, ва ўсе дні іхнія."},{"book":"3 ЦАРСТВАЎ","chapter":"16","verse":"33","text":"У трэці год Асы, цара Юдэйскага, зацараваў Вааса, сын Ахіі, над усімі Ізраільцянамі ў Тырцы і валадарыў дваццаць чатыры гады."},{"book":"3 ЦАРСТВАЎ","chapter":"16","verse":"34","text":"І рабіў благое перад вачыма Гасподнімі і хадзіў шляхам Ераваама і ў грахах Ягоных, якімі той увёў у грэх Ізраіля."}]}