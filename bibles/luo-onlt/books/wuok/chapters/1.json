{"data":[{"book":"Wuok","chapter":"1","verse":"1","text":"Magi e nying jo-Israel mane odhi e piny Misri gi Jakobo, moro ka moro gi joode:"},{"book":"Wuok","chapter":"1","verse":"2","text":"Reuben, Simeon, Lawi, kod Juda;"},{"book":"Wuok","chapter":"1","verse":"3","text":"Isakar, Zebulun kod Benjamin;"},{"book":"Wuok","chapter":"1","verse":"4","text":"Dan kod Naftali;"},{"book":"Wuok","chapter":"1","verse":"5","text":"Joka Jakobo duto noromo ji piero abiriyo, nikech Josef to noyudo osechopo e piny Misri."},{"book":"Wuok","chapter":"1","verse":"6","text":"Koro Josef gi owetene duto kod tiengʼno duto notho,"},{"book":"Wuok","chapter":"1","verse":"7","text":"to jo-Israel nonyaa kendo gimedore ahinya mi gimedo bedo oganda mathoth moloyo mane gipongʼo pinyno duto."},{"book":"Wuok","chapter":"1","verse":"8","text":"Bangʼe ruoth manyien mane ok ongʼeyo wach Josef nobedo e loch e piny Misri."},{"book":"Wuok","chapter":"1","verse":"9","text":"Nonyiso joge niya, “Neuru, jo-Israel osenyaa moloyowa."},{"book":"Wuok","chapter":"1","verse":"10","text":"Watangʼuru, nono to gibiro medore ahinya kendo bedo maratego, ma ka lweny owuok ginyalo dok ne wasikwa mondo giked kodwa, mi giring gia e pinywa.”"},{"book":"Wuok","chapter":"1","verse":"11","text":"Kuom mano, jo-Misri noketo nyipeche mondo ochun jo-Israel gi tich matek, kendo negigero Pithom gi Rameses kaka miech keno mag ruoth Farao."},{"book":"Wuok","chapter":"1","verse":"12","text":"To kaka ne imedo sandgi, e kaka negimedo nyaa kendo gimedore; omiyo jo-Misri nomedo luoro jo-Israel,"},{"book":"Wuok","chapter":"1","verse":"13","text":"kuom mano jo-Misri nobembo jo-Israel gi tich mapek mar wasumbini."},{"book":"Wuok","chapter":"1","verse":"14","text":"Negimiyo ngimagi odoko matek gi tije achuna mag nyono lowo mar matafare; e tijegi duto jo-Misri noketogi gi tich mapek mar wasumbini."},{"book":"Wuok","chapter":"1","verse":"15","text":"Bangʼe ruodh jo-Misri nogolo chik mondo mond jo-Hibrania ma jocholo miluongo ni Shifra kod Pua niya,"},{"book":"Wuok","chapter":"1","verse":"16","text":"“Ka ucholo mond jo-Hibrania mi uneno ka onywolo nyathi ma wuowi, to negeuru, to ka en nyathi ma nyako, to kik unege.”"},{"book":"Wuok","chapter":"1","verse":"17","text":"To kata kamano, jochologo noluoro Nyasaye kendo ne ok gitimo gima ruodh jo-Misri nonyisogi mondo gitim, mine ok ginego nyithindo ma yawuowi."},{"book":"Wuok","chapter":"1","verse":"18","text":"Ruodh jo-Misri noluongo jochologo mi openjogi niya, “En angʼo momiyo utimo kama? Angʼo momiyo ok uneg nyithindo ma yawuowi?”"},{"book":"Wuok","chapter":"1","verse":"19","text":"Jochologo nodwoko Farao niya, “Mond jo-Hibrania ok chal gi mond jo-Misri, gin giteko kendo ginywol kapok jocholo ochopo irgi.”"},{"book":"Wuok","chapter":"1","verse":"20","text":"Kuom mano Nyasaye nogwedho jochologo, kendo jo-Israel nomedo nyaa mi odoko oganda maduongʼ."},{"book":"Wuok","chapter":"1","verse":"21","text":"Nikech jochologo noluoro Nyasaye, Nyasaye nogwedhogi gi nyithindo."},{"book":"Wuok","chapter":"1","verse":"22","text":"Bangʼe Farao nogolo chik ne joge kowacho niya, “Nyathi ma wuowi moro amora monywol nyaka udir e aora Nael, to nyithindo ma nyiri to uwe odongi.”"}]}