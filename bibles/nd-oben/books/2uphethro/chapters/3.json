{"data":[{"book":"2 UPhethro","chapter":"3","verse":"1","text":"Bangane abathandekayo, le yincwadi yami yesibili kini. Ngizilobe zombili njengezikhumbuzo ukuba ngivuselele kini ukucabanga kuhle."},{"book":"2 UPhethro","chapter":"3","verse":"2","text":"Ngithanda ukuba likhumbule amazwi akhulunywa kudala ngabaphrofethi abangcwele lomlayo owaphiwa yiNkosi loMsindisi ngabapostoli benu."},{"book":"2 UPhethro","chapter":"3","verse":"3","text":"Phezu kwakho konke, kumele liqedisise ukuthi ngezinsuku zokucina kuzafika abaklolodayo baklolode belandela izinkanuko zabo ezimbi."},{"book":"2 UPhethro","chapter":"3","verse":"4","text":"Bazakuthi, “Kungaphi ‘ukuza’ lokhu akuthembisayo? Selokhu obaba bafayo, konke kuqhubeka njengokwakuvele kusenzakala kusukela ekuqaleni kwendalo.”"},{"book":"2 UPhethro","chapter":"3","verse":"5","text":"Kodwa bakhohlwa ngabomo ukuthi endulo ngelizwi likaNkulunkulu amazulu abakhona lomhlaba wavela emanzini njalo ngamanzi."},{"book":"2 UPhethro","chapter":"3","verse":"6","text":"Ngamanzi futhi umhlaba wakulezozinsuku wakhukhulwa wachitheka."},{"book":"2 UPhethro","chapter":"3","verse":"7","text":"Ngelizwi elifanayo amazulu akhathesi kanye lomhlaba kugcinelwe umlilo, kulindele usuku lokwahlulelwa lokubhujiswa kwabantu abangamesabiyo uNkulunkulu."},{"book":"2 UPhethro","chapter":"3","verse":"8","text":"Kodwa, bangane abathandekayo, lingakhohlwa into le eyodwa ukuthi: KuThixo usuku lunjengeminyaka eyinkulungwane leminyaka eyinkulungwane injengosuku olulodwa."},{"book":"2 UPhethro","chapter":"3","verse":"9","text":"INkosi kayiphuzi ukugcwalisa isithembiso sayo, njengoba abanye bekuqedisisa njengokuphuza. Iyalibekezelela, ingafuni ukuba lamunye abhubhe, kodwa ukuba umuntu wonke aphenduke."},{"book":"2 UPhethro","chapter":"3","verse":"10","text":"Kodwa usuku lweNkosi luzafika njengesela. Amazulu azanyamalala ngokuhlokoma; imimoya izaqothulwa ngomlilo, lomhlaba lakho konke okukuwo kuzatshabalaliswa."},{"book":"2 UPhethro","chapter":"3","verse":"11","text":"Njengoba izinto zonke zizachithwa ngale indlela, lina kumele libe ngabantu abanjani na? Kumele liphile impilo engcwele leyokumesaba uNkulunkulu"},{"book":"2 UPhethro","chapter":"3","verse":"12","text":"lisalindele usuku lwakhe liphangisise ukufika kwalo. Lolosuku luzaletha ukuchithwa kwamazulu ngomlilo, njalo imimoya izancibilikiswa yikutshisa."},{"book":"2 UPhethro","chapter":"3","verse":"13","text":"Kodwa mayelana lesithembiso sakhe silindele izulu elitsha lomhlaba omutsha, ikhaya lokulunga."},{"book":"2 UPhethro","chapter":"3","verse":"14","text":"Ngakho-ke, bangane abathandekayo, njengoba lokhu likulindele, yenzani imizamo yonke ukuba litholakale lingelasici, lingelacala njalo lihlalisane laye ngokuthula."},{"book":"2 UPhethro","chapter":"3","verse":"15","text":"Khumbulani ukuthi ukubekezela kweNkosi yethu kutsho ukusindisa, njengalokhu umzalwane wethu othandekayo uPhawuli walilobela ngenhlakanipho uNkulunkulu amupha yona."},{"book":"2 UPhethro","chapter":"3","verse":"16","text":"Uloba ngendlela efanayo kuzozonke izincwadi zakhe, ekhuluma lezizindaba kuzo. Izincwadi zakhe zimumethe ezinye izinto okunzima ukuzizwisisa, okuthi abantu abangaziyo labangaqinanga bazihlanekele, njengabakwenzayo kweminye iMibhalo, okuzaletha ukubhujiswa kwabo."},{"book":"2 UPhethro","chapter":"3","verse":"17","text":"Ngakho-ke, bangane abathandekayo, njengoba selike lenqatshelwa, qaphelani ukuze lingedukiswa yibubi babantu abangelamthetho beselisiwa ezindaweni zenu eziqinileyo."},{"book":"2 UPhethro","chapter":"3","verse":"18","text":"Kodwa khulani emuseni lasekwazini iNkosi yethu loMsindisi uJesu Khristu."}]}