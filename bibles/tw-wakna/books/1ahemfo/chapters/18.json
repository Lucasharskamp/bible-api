{"data":[{"book":"1 Ahemfo","chapter":"18","verse":"1","text":"Mfe abiɛsa akyi no, Awurade asɛm baa Elia nkyɛn se, “Fa wo ho kɔkyerɛ ɔhene Ahab na ka kyerɛ no se ɛrenkyɛ biara, mɛma osu atɔ asase no so.”"},{"book":"1 Ahemfo","chapter":"18","verse":"2","text":"Elia de ne ho kɔkyerɛɛ ɔhene Ahab."},{"book":"1 Ahemfo","chapter":"18","verse":"3","text":"Ahab frɛɛ Obadia a na ɔhwɛ nʼahemfi so no. Na Obadia gye Awurade di yiye."},{"book":"1 Ahemfo","chapter":"18","verse":"4","text":"Bere a na Isebel rekunkum Awurade adiyifo no, Obadia faa adiyifo no ɔha de wɔn kosiee abodan abien mu a, wɔn mu aduonum biara da ɔbodan baako mu. Na ɔmaa wɔn aduan ne nsu."},{"book":"1 Ahemfo","chapter":"18","verse":"5","text":"Ahab ka kyerɛɛ Obadia se, “Kɔ na kɔhwehwɛ asase no so mmura ne abon nyinaa sɛ ebia yebenya sare ama apɔnkɔ ne mfurum yi awe sɛnea wɔrenwuwu.”"},{"book":"1 Ahemfo","chapter":"18","verse":"6","text":"Enti wɔkyɛɛ asase no mu maa wɔn ho. Ahab faa fa na Obadia nso faa fa."},{"book":"1 Ahemfo","chapter":"18","verse":"7","text":"Obadia nam no, Elia hyiaa no. Obadia huu no, kaee no nti, ɔkotow no wɔ fam kae se, “Enti wo ni, me wura Elia?”"},{"book":"1 Ahemfo","chapter":"18","verse":"8","text":"Elia buae se, “Yiw, kɔka kyerɛ wo wura se, ‘Elia wɔ ha.’ ”"},{"book":"1 Ahemfo","chapter":"18","verse":"9","text":"Obadia bisae se, “Me wura, dɛn bɔne na mayɛ a enti woresoma me Ahab nkyɛn ama wɔakum me yi?"},{"book":"1 Ahemfo","chapter":"18","verse":"10","text":"Mmere dodow a Awurade, wo Nyankopɔn te ase yi, ɔman anaa ahemman biara nni hɔ a me wura nsomaa obi wɔ so sɛ ɔnhwehwɛ wo. Na ɔman anaa ahemman biara a wɔbɛka sɛ wunni so no, ɔma wɔka ntam, ka se wɔanhu wo."},{"book":"1 Ahemfo","chapter":"18","verse":"11","text":"Na afei, woka kyerɛ me sɛ menkɔ me wura nkyɛn nkɔka nkyerɛ no se, ‘Elia wɔ ha.’"},{"book":"1 Ahemfo","chapter":"18","verse":"12","text":"Minnim baabi a sɛ migyaw wo hɔ kɔ a, Awurade honhom bɛpagyaw wo akosi. Sɛ mekɔka kyerɛ Ahab, na wanhu wo a, obekum me. Nanso me, wo somfo, masom Awurade fi me mmofraase."},{"book":"1 Ahemfo","chapter":"18","verse":"13","text":"Me wura, wontee nea meyɛɛ bere a na Isebel rekunkum Awurade adiyifo no ana? Mede Awurade adiyifo no ɔha siee abodan abien mu a, na wɔn mu aduonum wɔ ɔbodan baako biara mu. Memaa wɔn aduan ne nsu nso."},{"book":"1 Ahemfo","chapter":"18","verse":"14","text":"Na afei, woka kyerɛ me se menkɔ me wura nkyɛn nkɔka nkyerɛ no se, ‘Elia wɔ ha!’ Obekum me!”"},{"book":"1 Ahemfo","chapter":"18","verse":"15","text":"Elia kaa se, “Mmere dodow a Awurade a mesom no te ase yi, nea ɛbɛyɛ biara, mede me ho bɛma Ahab nnɛ.”"},{"book":"1 Ahemfo","chapter":"18","verse":"16","text":"Enti Obadia kohyiaa Ahab, ka kyerɛɛ no, na Ahab kohyiaa Elia."},{"book":"1 Ahemfo","chapter":"18","verse":"17","text":"Ohuu Elia no, obisaa no se, “Wo ni, wo a wohaw Israelfo?”"},{"book":"1 Ahemfo","chapter":"18","verse":"18","text":"Elia buae se, “Menhaw Israel ɔkwan biara so. Na mmom, wo ne wʼagya fifo na moahaw Israel. Moagyae Awurade mmara so di, akodi Baal akyi."},{"book":"1 Ahemfo","chapter":"18","verse":"19","text":"Enti frɛ Israel nnipa nyinaa na wommehyia me Karmel bepɔw so. Na fa Baal adiyifo ahannan aduonum ne Asera adiyifo ahannan a wodidi Isebel didipon so no nso bra.”"},{"book":"1 Ahemfo","chapter":"18","verse":"20","text":"Na Ahab soma kɔɔ Israel nyinaa kɔboaboaa adiyifo no ano wɔ Karmel bepɔw so."},{"book":"1 Ahemfo","chapter":"18","verse":"21","text":"Elia dii nnipa no anim kae se, “Moadwene bɛyɛ ntanta wɔ saa asɛm yi ho akosi da bɛn? Sɛ Awurade yɛ Onyankopɔn a, munni nʼakyi, na sɛ Baal nso yɛ Onyankopɔn a, munni nʼakyi.” Nanso nnipa no yɛɛ dinn."},{"book":"1 Ahemfo","chapter":"18","verse":"22","text":"Elia ka kyerɛɛ ɔman no se, “Me nko ara ne Awurade odiyifo a maka, nanso Baal wɔ adiyifo ahannan aduonum."},{"book":"1 Ahemfo","chapter":"18","verse":"23","text":"Momma yɛn anantwinini abien. Momma wonyi mu baako, na wontwitwa no asinasin mfa ngu nnyina so, nsɔ wɔn mu gya. Nantwinini baako a waka no, mɛyɛ ne ho adwuma de agu nnyina so a merento mu gya."},{"book":"1 Ahemfo","chapter":"18","verse":"24","text":"Na mobɛfrɛ mo nyame na me nso mafrɛ Awurade. Onyame a ɔnam ogya so gye so no, ɔno ne Onyankopɔn.”"},{"book":"1 Ahemfo","chapter":"18","verse":"25","text":"Elia ka kyerɛɛ Baal adiyifo no se, “Momfa anantwinini no baako, na munni kan nsiesie no, efisɛ mo dɔɔso. Momfrɛ mo nyame a, monnto mu gya.”"},{"book":"1 Ahemfo","chapter":"18","verse":"26","text":"Enti wɔfaa nantwinini a wɔkae se wɔmfa no no, siesiee no too afɔremuka no so. Afei, wɔfrɛɛ Baal, frɛɛ no, frɛɛ no fi anɔpa mu nyinaa se, “Ao, Baal! Tie yɛn oo!” Wɔteɛteɛɛ mu saa ara, nanso wɔannya mmuae biara! Afei wɔde anibere saw faa afɔremuka a wɔasi no ho hyiae."},{"book":"1 Ahemfo","chapter":"18","verse":"27","text":"Eduu owigyinae no, Elia dii wɔn ho fɛw se, “Monteɛteɛ mu den! Ɔyɛ onyame! Ebia, ɔredwen biribi ho denneennen anaa ɔregye nʼahome, onyaa adagyew anaa watu kwan. Ebi nso a, na wada a ɛsɛ sɛ wonyan no.”"},{"book":"1 Ahemfo","chapter":"18","verse":"28","text":"Enti wɔteɛteɛ mu den, de afoa twitwaa wɔn ho wɔn ho, wowɔɔ wɔn ho wɔn ho peaw sɛnea wɔn amanne te, maa mogya pram wɔn."},{"book":"1 Ahemfo","chapter":"18","verse":"29","text":"Owigyinae no twaa mu mpo no wɔtoaa wɔn nkɔmhyɛ no so, kosii anwummere afɔrebɔ bere no mu. Nanso mmuae biara amma. Wɔante obiara nne na obiara annye wɔn so."},{"book":"1 Ahemfo","chapter":"18","verse":"30","text":"Afei, Elia ka kyerɛɛ ɔmanfo no nyinaa se, “Mommra me nkyɛn ha.” Wɔkɔɔ ne nkyɛn, na osiesiee Awurade afɔremuka a na abubu no."},{"book":"1 Ahemfo","chapter":"18","verse":"31","text":"Elia faa abo dumien a baako biara gyina hɔ ma Israel abusuakuw baako,"},{"book":"1 Ahemfo","chapter":"18","verse":"32","text":"na ɔde abo no san sii Awurade afɔremuka no. Na otwaa amoa a ne trɛw bɛyɛ anammɔn abiɛsa faa afɔremuka no ho hyiae."},{"book":"1 Ahemfo","chapter":"18","verse":"33","text":"Ɔde nnyansin guu afɔremuka no so, twitwaa nantwinini no asinasin guu so. Afei ɔkae se, “Monhyɛ nhina akɛse no nsu ma ma, na munhwie ngu afɔrebɔde no ne nnyansin no so.”"},{"book":"1 Ahemfo","chapter":"18","verse":"34","text":"ɔkae se, “Monyɛ saa ara bio!”"},{"book":"1 Ahemfo","chapter":"18","verse":"35","text":"maa nsu no sen faa afɔremuka no ho, maa mpo, ebu faa amoa no so."},{"book":"1 Ahemfo","chapter":"18","verse":"36","text":"Eduu bere a ɛsɛ sɛ wɔbɔ anwummere afɔre, sɛnea wɔn amanne kyerɛ no, odiyifo Elia kɔɔ afɔremuka no so, bɔɔ mpae se, “Awurade, Abraham, Isak ne Yakob Nyankopɔn, kyerɛ nnɛ sɛ woyɛ Nyankopɔn wɔ Israel, na meyɛ wo somfo. Kyerɛ sɛ, nea mereyɛ yi nyinaa fi wo."},{"book":"1 Ahemfo","chapter":"18","verse":"37","text":"Awurade, tie me! Tie me na saa nnipa yi nyinaa nhu sɛ, Awurade, woyɛ Onyankopɔn a woatwe wɔn asan aba wo nkyɛn.”"},{"book":"1 Ahemfo","chapter":"18","verse":"38","text":"Nʼano sii pɛ, na ogya a efi Awurade nkyɛn tew fii soro bɛhyew nantwinini ba no, nnyansin no, abo no ne mfutuma no. Mpo, ɛyow amoa no mu nsu no nyinaa."},{"book":"1 Ahemfo","chapter":"18","verse":"39","text":"Nnipa no hui no, wɔde wɔn anim butubutuw fam, teɛteɛɛ mu se, “Awurade yɛ Onyankopɔn! Awurade yɛ Onyankopɔn!”"},{"book":"1 Ahemfo","chapter":"18","verse":"40","text":"Na Elia hyɛe se, “Monkyere Baal adiyifo no nyinaa. Mommma wɔn mu baako koraa nguan.” Enti ɔmanfo no kyekyeree wɔn nyinaa. Na Elia de wɔn kɔɔ Kison bon mu kokunkum wɔn wɔ hɔ."},{"book":"1 Ahemfo","chapter":"18","verse":"41","text":"Elia ka kyerɛɛ Ahab se, “Kɔ na kodi aduan pa, ma wo ho ntɔ wo! Na mate sɛ osu kɛse bi rebɛtɔ.”"},{"book":"1 Ahemfo","chapter":"18","verse":"42","text":"Enti Ahab too pon. Na Elia foro kɔɔ Karmel bepɔw atifi, kobutuw fam, bɔɔ mpae."},{"book":"1 Ahemfo","chapter":"18","verse":"43","text":"Na ɔka kyerɛɛ ne somfo se, “Kɔ na fa wʼani kyerɛ po so.”"},{"book":"1 Ahemfo","chapter":"18","verse":"44","text":"Ne mpɛn ason so no, ne somfo no ka kyerɛɛ no se, “Mihuu omununkum bi a ɛte sɛ onipa abasa a apue afi po no so reforo.”"},{"book":"1 Ahemfo","chapter":"18","verse":"45","text":"Ankyɛ biara na osu munaa tumm. Osuframa bɔe, na osu kɛse tɔe, na ntɛm so, Ahab kɔɔ Yesreel."},{"book":"1 Ahemfo","chapter":"18","verse":"46","text":"Afei, Awurade maa Elia ahoɔden sononko bi. Ɔkekaa nʼatade hyɛɛ nʼabɔso mu, na odii Ahab teaseɛnam no kan ara kosii Yesreel kwan ano."}]}