{"data":[{"book":"2 Timoteyo","chapter":"2","verse":"1","text":"Tsono iwe, mwana wanga, limbika mʼchisomo chimene chili mwa Khristu Yesu."},{"book":"2 Timoteyo","chapter":"2","verse":"2","text":"Ndipo zinthu zimene unamva ine ndikuziyankhula pamaso pa mboni zambiri, uziphunzitse kwa anthu odalirika amene akaphunzitsenso ena."},{"book":"2 Timoteyo","chapter":"2","verse":"3","text":"Umve nane zowawa, monga msilikali wa Khristu Yesu."},{"book":"2 Timoteyo","chapter":"2","verse":"4","text":"Palibe msilikali amene ali pa ntchito amagwiranso ntchito za anthu wamba, iye amafuna kukondweretsa bwana wolamulira."},{"book":"2 Timoteyo","chapter":"2","verse":"5","text":"Chimodzimodzinso, munthu amene ali pa mpikisano waliwiro, salandira mphotho ya wopambana pokhapokha atatsiriza monga mwa malamulo a mpikisanowo."},{"book":"2 Timoteyo","chapter":"2","verse":"6","text":"Mlimi wolimbika ndi amene amayembekezereka kukhala woyambirira kulandira gawo la zokolola."},{"book":"2 Timoteyo","chapter":"2","verse":"7","text":"Lingalira zimene ndikunenazi, pakuti Ambuye adzakuzindikiritsa zonsezi."},{"book":"2 Timoteyo","chapter":"2","verse":"8","text":"Kumbukira Yesu Khristu wochokera ku mtundu wa Davide kuti anauka kwa akufa. Uwu ndiye uthenga wanga wabwino"},{"book":"2 Timoteyo","chapter":"2","verse":"9","text":"umene ndikuwuvutikira choterewu mpaka kumangidwa ndi maunyolo ngati wakuba. Koma mawu a Mulungu sanamangidwe ndi maunyolo."},{"book":"2 Timoteyo","chapter":"2","verse":"10","text":"Choncho ndikupirira chilichonse chifukwa cha osankhidwa, kuti nawonso apulumutsidwe ndi Khristu Yesu ndi kulandira ulemerero wosatha."},{"book":"2 Timoteyo","chapter":"2","verse":"11","text":"Mawu oyenera kuwadalira ndi awa:"},{"book":"2 Timoteyo","chapter":"2","verse":"12","text":"Ngati tinapirira,"},{"book":"2 Timoteyo","chapter":"2","verse":"13","text":"Ngati ndife osakhulupirika,"},{"book":"2 Timoteyo","chapter":"2","verse":"14","text":"Uziwakumbutsa anthu a Mulungu zinthu izi. Uwachenjeze pamaso pa Mulungu kuti asamakangane pa za mawu. Zimenezi nʼzopanda phindu ndipo zimangowononga amene akumvawo."},{"book":"2 Timoteyo","chapter":"2","verse":"15","text":"Uyesetse kukhala wovomerezeka pamaso pa Mulungu monga wantchito wopanda chifukwa chochitira manyazi amene amalalikira mawu achoonadi molondola."},{"book":"2 Timoteyo","chapter":"2","verse":"16","text":"Upewe nkhani zopanda pake, zosalemekeza Mulungu, chifukwa anthu oyankhula zotere amanka napotokerapotokera."},{"book":"2 Timoteyo","chapter":"2","verse":"17","text":"Chiphunzitso chawo chidzafalikira ngati chilonda. Mwa anthuwa muli Humenayo ndi Fileto."},{"book":"2 Timoteyo","chapter":"2","verse":"18","text":"Iwowa apatuka pa choonadi. Iwo amaphunzitsa kuti kuuka kwa akufa kunachitika kale, motero amawononga chikhulupiriro cha anthu ena."},{"book":"2 Timoteyo","chapter":"2","verse":"19","text":"Komabe maziko olimba, amene Mulungu anawayika ngokhazikika, ndipo mawu olembedwapo ndi awa: “Yehova amadziwa amene ndi ake,” ndiponso, “Aliyense amene amavomereza dzina la Ambuye ayenera kusiya zoyipa.”"},{"book":"2 Timoteyo","chapter":"2","verse":"20","text":"Mʼnyumba yayikulu simukhala ziwiya zagolide ndi zasiliva zokha, koma mumakhalanso zamtengo ndi zadothi. Zina zimakhala za ntchito yapamwamba, zina za ntchito wamba."},{"book":"2 Timoteyo","chapter":"2","verse":"21","text":"Munthu akadziyeretsa nʼkusiya ntchito za wambazi, adzakhala chiwiya cha ntchito yapamwamba, woyeretsedwa, ndi waphindu kwa Ambuye wake, wokonzeka kugwira ntchito iliyonse yabwino."},{"book":"2 Timoteyo","chapter":"2","verse":"22","text":"Thawa zilakolako zoyipa zachinyamata. Funafuna chilungamo, chikhulupiriro, chikondi ndi mtendere pamodzi ndi amene akuyitanira pa dzina la Ambuye ndi mtima osadetsedwa."},{"book":"2 Timoteyo","chapter":"2","verse":"23","text":"Ukane matsutsano oyipa ndi opusa, chifukwa amayambitsa mikangano."},{"book":"2 Timoteyo","chapter":"2","verse":"24","text":"Ndiponso mtumiki wa Ambuye asamakangane ndi anthu, koma azikhala wachifundo kwa aliyense, wodziwa kuphunzitsa, osati wokalipakalipa."},{"book":"2 Timoteyo","chapter":"2","verse":"25","text":"Otsutsana naye awalangize mofatsa, mwina Mulungu adzawapatsa mwayi woti asinthike ndi kuzindikira choonadi."},{"book":"2 Timoteyo","chapter":"2","verse":"26","text":"Motero nzeru zawo zidzabweramo, ndipo adzathawa msampha wa mdierekezi, amene anawagwira ukapolo kuti azichita zofuna zake."}]}