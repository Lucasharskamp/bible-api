{"data":[{"book":"ЁВА","chapter":"14","verse":"1","text":"Чалавек, народжаны жанчынай, недаўгавечны і перапоўнены журботамі:"},{"book":"ЁВА","chapter":"14","verse":"2","text":"нібы кветка, ён выходзіць і ападае; уцякае, як цень, і ня спыняецца."},{"book":"ЁВА","chapter":"14","verse":"3","text":"І якраз на яго ты падымаеш вочы Твае, і мяне вядзеш на суд з Табою?"},{"book":"ЁВА","chapter":"14","verse":"4","text":"Хто родзіцца чыстым ад нячыстага? Ніхто."},{"book":"ЁВА","chapter":"14","verse":"5","text":"Калі дні яму вызначаны, і лік месяцаў ягоных у Цябе, калі Ты паклаў яму крэс, якога ён не пяройдзе,"},{"book":"ЁВА","chapter":"14","verse":"6","text":"дык ухіліся ад яго: няхай ён адпачне, пакуль не закончыць, як найміт, дня свайго."},{"book":"ЁВА","chapter":"14","verse":"7","text":"У дрэва ёсьць надзея, што яно, калі і будзе сьсечана, зноў ажыве, і парасткі ад яго выходзіць не перастануць:"},{"book":"ЁВА","chapter":"14","verse":"8","text":"калі і састарэў у зямлі корань ягоны, і пень ягоны замёр у пыле,"},{"book":"ЁВА","chapter":"14","verse":"9","text":"але, як толькі пачула ваду, яно дае парасткі і пускае вецьце, як бы нанава пасаджанае."},{"book":"ЁВА","chapter":"14","verse":"10","text":"А чалавек памірае і распадаецца; адышоў, і дзе ён?"},{"book":"ЁВА","chapter":"14","verse":"11","text":"Сыходзяць воды з возера, і рака выцякае і высыхае:"},{"book":"ЁВА","chapter":"14","verse":"12","text":"так чалавек ляжа і ня ўстане; да сканчэньня неба ён не прачнецца і не паўстане са сну свайго."},{"book":"ЁВА","chapter":"14","verse":"13","text":"О, калі б Ты ў апраметнай схаваў мяне і хаваў мяне, пакуль пройдзе гнеў Твой, паклаў мне тэрмін і потым згадаў пра мяне!"},{"book":"ЁВА","chapter":"14","verse":"14","text":"Калі памрэ чалавек, дык ці будзе ён зноў жыць? Ва ўсе дні вызначанага мне часу я чакаў бы, пакуль прыйдзе мне зьмена."},{"book":"ЁВА","chapter":"14","verse":"15","text":"Паклікаў бы Ты, і Я даў бы Табе адказ, і Ты выказаў бы ўпадабаньне да твору рук Тваіх;"},{"book":"ЁВА","chapter":"14","verse":"16","text":"бо тады Ты пералічыў бы крокі мае і не сачыў бы за грэхам маім;"},{"book":"ЁВА","chapter":"14","verse":"17","text":"у зьвітку было б пазначана беззаконьне маё, і Ты закрыў бы віну маю."},{"book":"ЁВА","chapter":"14","verse":"18","text":"Але гара, падаючы, разбураецца, і скала сыходзіць зь месца свайго;"},{"book":"ЁВА","chapter":"14","verse":"19","text":"вада сьцірае камяні; разліў яе змывае зямны пыл: так і надзею чалавека Ты зьнішчаеш."},{"book":"ЁВА","chapter":"14","verse":"20","text":"Адціскаеш яго да канца, і ён сыходзіць; мяняеш яму твар і адсылаеш яго."},{"book":"ЁВА","chapter":"14","verse":"21","text":"Ці ў гонары дзеці ягоныя - ён ня ведае, ці прыніжаныя - ён не заўважае;"},{"book":"ЁВА","chapter":"14","verse":"22","text":"але плоць ягоная на ім баліць, і душа ягоная ў ім пакутуе."}]}