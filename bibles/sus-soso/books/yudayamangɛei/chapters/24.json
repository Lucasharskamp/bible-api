{"data":[{"book":"Yudaya Mangɛe I","chapter":"24","verse":"1","text":"Haruna nu bara di naani sɔtɔ: Nadabo, Abihu, Eleyasari, nun Itamari."},{"book":"Yudaya Mangɛe I","chapter":"24","verse":"2","text":"Nadabo nun Abihu singe naxa faxa e baba bɛ. E mu di yo bari. Eleyasari nun Itamari nan nu na sɛrɛxɛdubɛe ra."},{"book":"Yudaya Mangɛe I","chapter":"24","verse":"3","text":"Sadɔki, Eleyasari xa di, nun Aximeleki, Itamari xa die, naxa Dawuda mali Haruna xa die itaxunfe ra e wali ki ma."},{"book":"Yudaya Mangɛe I","chapter":"24","verse":"4","text":"Mangɛe nu wuya Eleyasari xa die nan ya ma, dangi Itamari xa die ra. Na nan a to e naxa Eleyasari xa die findi denbaya fu nun senni ra. Itamari xa die naxa findi denbaya solomasaxan na."},{"book":"Yudaya Mangɛe I","chapter":"24","verse":"5","text":"E naxa e sugandi Ala xa mali ra, barima Eleyasari xa die nun Itamari xa die birin findixi Ala xa walikɛe nan na."},{"book":"Yudaya Mangɛe I","chapter":"24","verse":"6","text":"Netaneeli xa di Semaya Lewika nan nu e xilie sɛbɛma mangɛ, kuntigie, sɛrɛxɛdubɛ Sadɔki, Abiyatari xa di Aximeleki, nun sɛrɛxɛdubɛe xa denbaya xunyie, nun Lewikae ya xɔri. E naxa denbaya keren sugandi Eleyasari xa die ya ma, e man naxa keren sugandi Itamari xa die ya ma."},{"book":"Yudaya Mangɛe I","chapter":"24","verse":"7","text":"Ala naxa a ragiri denbayae xa sugandi yi ki: a singe Yehoyaribu, a firin nde Yɛdaya,"},{"book":"Yudaya Mangɛe I","chapter":"24","verse":"8","text":"a saxan nde Xarima, a naani nde Seyorimi,"},{"book":"Yudaya Mangɛe I","chapter":"24","verse":"9","text":"a suuli nde Malakiya, a senni nde Miyamin,"},{"book":"Yudaya Mangɛe I","chapter":"24","verse":"10","text":"a solofere nde Hakɔsi, a solomasaxan nde Abiya,"},{"book":"Yudaya Mangɛe I","chapter":"24","verse":"11","text":"a solomanaani nde Yosuwe, a fu nde Sɛkanaya,"},{"book":"Yudaya Mangɛe I","chapter":"24","verse":"12","text":"a fu nun keren nde Eliyasibu, a fu nun firin nde Yakimi,"},{"book":"Yudaya Mangɛe I","chapter":"24","verse":"13","text":"a fu nun saxan nde Xupa, a fu nun naani nde Yesebeyabi,"},{"book":"Yudaya Mangɛe I","chapter":"24","verse":"14","text":"a fu nun suuli nde Biliga, a fu nun senni nde Imeri,"},{"book":"Yudaya Mangɛe I","chapter":"24","verse":"15","text":"a fu nun solofere nde Xesiri, a fu nun solomasaxan nde Hapisɛsi,"},{"book":"Yudaya Mangɛe I","chapter":"24","verse":"16","text":"a fu nun solomanaani nde Petaxiya, a mɔxɔɲɛn nde Yesekiyeli,"},{"book":"Yudaya Mangɛe I","chapter":"24","verse":"17","text":"a mɔxɔɲɛn nun keren nde Yakin, a mɔxɔɲɛn nun firin nde Gamulu,"},{"book":"Yudaya Mangɛe I","chapter":"24","verse":"18","text":"a mɔxɔɲɛn nun saxan nde Dɛlaya, a mɔxɔɲɛn nun naani nde Maasiya."},{"book":"Yudaya Mangɛe I","chapter":"24","verse":"19","text":"A nu lan e xa Alatala xa hɔrɔmɔbanxi xa wali suxu na ki nɛ, alɔ e benba Haruna a fala e bɛ ki naxɛ. Isirayila Marigi Alatala nu bara na yaamari so Haruna yi ra."},{"book":"Yudaya Mangɛe I","chapter":"24","verse":"20","text":"Lewi bɔnsɔɛ gbɛtɛe nan ya. Amarama xa die: Subayeli. Subayeli xa die: Yexedeya."},{"book":"Yudaya Mangɛe I","chapter":"24","verse":"21","text":"Rexabiya xa die: Yisiya, di singe."},{"book":"Yudaya Mangɛe I","chapter":"24","verse":"22","text":"Yisehari xa die: Selomoti. Selomoti xa die: Yaxati."},{"book":"Yudaya Mangɛe I","chapter":"24","verse":"23","text":"Xebiron xa die: Yeriya, di singe, Amaraya, di firin nde, Yaxasiyeli, di saxan nde, Yekameyami, a xa di naani nde."},{"book":"Yudaya Mangɛe I","chapter":"24","verse":"24","text":"Yusiyɛli xa die: Mike. Mike xa die: Samiri."},{"book":"Yudaya Mangɛe I","chapter":"24","verse":"25","text":"Mike xunya: Yisiya. Yisiya xa die: Sakari."},{"book":"Yudaya Mangɛe I","chapter":"24","verse":"26","text":"Merari xa die: Maxali nun Musi a nun a xa mamadi Yaasiyahu."},{"book":"Yudaya Mangɛe I","chapter":"24","verse":"27","text":"Merari xa mamadie: Yaasiyahu, Sohami, Sakuru, nun Ibiri."},{"book":"Yudaya Mangɛe I","chapter":"24","verse":"28","text":"Maxali xa die: Eleyasari. Eleyasari mu di yo sɔtɔ."},{"book":"Yudaya Mangɛe I","chapter":"24","verse":"29","text":"Kisi xa die: Yerameeli."},{"book":"Yudaya Mangɛe I","chapter":"24","verse":"30","text":"Musi xa die: Maxali, Ederi, nun Yerimoti. Lewi xa die nan ya a denbaya ki ma."},{"book":"Yudaya Mangɛe I","chapter":"24","verse":"31","text":"E fan sugandixi Ala xa mali nan na alɔ e ngaxakerenyie Haruna xa die. Na raba mangɛ Dawuda, Sadɔki, Aximeleki, sɛrɛxɛdubɛe xa denbaya xunyie, nun Lewikae ya xɔri. Na kui Eleyasari nun Itamari xa denbayae birin lan."}]}