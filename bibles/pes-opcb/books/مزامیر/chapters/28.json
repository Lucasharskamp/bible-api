{"data":[{"book":"مزامیر","chapter":"28","verse":"1","text":"ای خداوند، نزد تو فریاد برمی‌آورم؛ ای تکیه‌گاه من، دعایم را بشنو! اگر دعای مرا نشنوی به سرنوشت کسانی دچار خواهم شد که الان در قبرها خفته‌اند."},{"book":"مزامیر","chapter":"28","verse":"2","text":"وقتی دستهای خود را به سوی قُدس تو بلند می‌کنم و با گریه و زاری از تو کمک می‌طلبم، مرا اجابت فرما."},{"book":"مزامیر","chapter":"28","verse":"3","text":"مرا جزو بدکاران و شروران محسوب نکن. آنها در ظاهر با همسایگان خود سخنان دوستانه می‌گویند، اما در دل خود قصد اذیت و آزارشان را دارند."},{"book":"مزامیر","chapter":"28","verse":"4","text":"آنها را برای آنچه که کرده‌اند مجازات کن! برای کارهای زشتی که مرتکب شده‌اند، مزدشان را کف دستشان بگذار!"},{"book":"مزامیر","chapter":"28","verse":"5","text":"آنها را چنان بر زمین بکوب که دیگر نتوانند بلند شوند، زیرا به آفرینش و کارهای دست تو اهمیت نمی‌دهند."},{"book":"مزامیر","chapter":"28","verse":"6","text":"خداوند را سپاس باد! او فریاد التماس مرا شنیده است."},{"book":"مزامیر","chapter":"28","verse":"7","text":"خداوند قوت و سپر من است. از صمیم قلب بر او توکل کردم و او نیز مرا یاری نمود. از این رو، دلم شاد است و با سرود از او تشکر می‌نمایم."},{"book":"مزامیر","chapter":"28","verse":"8","text":"خداوند قوم خود را حفظ می‌کند و از پادشاه برگزیدهٔ خویش حمایت می‌نماید و او را نجات می‌بخشد."},{"book":"مزامیر","chapter":"28","verse":"9","text":"ای خداوند، قوم برگزیدهٔ خود را نجات ده و عزیزان خود را برکت عنایت فرما. تو شبان ایشان باش و تا ابد از ایشان نگهداری کن!"}]}