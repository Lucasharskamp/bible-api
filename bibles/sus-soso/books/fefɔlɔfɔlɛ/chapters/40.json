{"data":[{"book":"Fe Fɔlɔ Fɔlɛ","chapter":"40","verse":"1","text":"Na dangi xanbi Misira mangɛ xa walikɛ naxan a ɲɛngi saxi a xa minse xɔn ma, a nun a xa taamiganyi naxa fe nde raba naxan mu rafanxi e xa mangɛ ma."},{"book":"Fe Fɔlɔ Fɔlɛ","chapter":"40","verse":"2","text":"Misira mangɛ naxa xɔnɔ na walikɛ firinyie ma, naxan ɲɛngi sama a xa minse xɔn ma a nun naxan a xa taami ganma."},{"book":"Fe Fɔlɔ Fɔlɛ","chapter":"40","verse":"3","text":"A naxa e suxu, e balan sɔɔri mangɛ xa geeli kui, Yusufu nu na dɛnnaxɛ."},{"book":"Fe Fɔlɔ Fɔlɛ","chapter":"40","verse":"4","text":"Sɔɔrie xa mangɛ naxa e taxu Yusufu ra, a xa mɛɛni e ma."},{"book":"Fe Fɔlɔ Fɔlɛ","chapter":"40","verse":"5","text":"naxan ɲɛngi sama mangɛ xa minse xɔn ma, a nun naxan taami ganma mangɛ bɛ, nee naxa xiye sa geeli kui kɔɛ keren na. Kankan xa xiye nu wama fe nde nan masenfe a kanyi bɛ."},{"book":"Fe Fɔlɔ Fɔlɛ","chapter":"40","verse":"6","text":"Na kuye iba Yusufu naxa fa e yire, a naxa e li sunnunyi kui."},{"book":"Fe Fɔlɔ Fɔlɛ","chapter":"40","verse":"7","text":"Na tɛmui a naxa na Misira mangɛ xa walikɛ firinyie maxɔrin, naxee taxuxi a ra, «Munfe ra wo sunnunxi to?»"},{"book":"Fe Fɔlɔ Fɔlɛ","chapter":"40","verse":"8","text":"E naxa a yaabi, «Muxu bara xiye ndee nan sa, kɔnɔ mixi yo mu na be naxan nɔma na fasaride.» Yusufu naxa a fala e bɛ, «Wo mu a kolon Ala nɔma a fasaride wo bɛ? Wo xiye fala n bɛ.»"},{"book":"Fe Fɔlɔ Fɔlɛ","chapter":"40","verse":"9","text":"Naxan ɲɛngi nu sama mangɛ xa minse xɔn ma, a naxa a xiye fala Yusufu bɛ. A naxɛ, «N tan ma xiye kui, n wɛni bili nan to a tixi n ya i."},{"book":"Fe Fɔlɔ Fɔlɛ","chapter":"40","verse":"10","text":"Salon saxan na a bili ma. A to fuga, a fuge naxa wɛni bogi mɔxie ramini."},{"book":"Fe Fɔlɔ Fɔlɛ","chapter":"40","verse":"11","text":"Misira mangɛ xa wɛni sase suxuxi n yi ra. N naxa na wɛni bogi mɔxie ba, n naxa e bundu Misira mangɛ xa wɛni sase kui, n fa a so a yi ra.»"},{"book":"Fe Fɔlɔ Fɔlɛ","chapter":"40","verse":"12","text":"Yusufu naxa a fala a bɛ, «Yi xiye yi nan fasarixi: Na salonyi saxan naxan na ki, a xi saxan nan masenxi."},{"book":"Fe Fɔlɔ Fɔlɛ","chapter":"40","verse":"13","text":"Xi saxan dangi xanbi, Misira mangɛ i xun nakelima nɛ, a man fa i ragbilen i walide fori. I man fama nɛ wɛni tɔnbili sode Misira mangɛ yi ra alɔ i darixi a ra ki naxɛ."},{"book":"Fe Fɔlɔ Fɔlɛ","chapter":"40","verse":"14","text":"Kɔnɔ i naxa nɛɛmu n ma i na hɛɛri sɔtɔ tɛmui naxɛ. I xa findi saabui ra n bɛ, i xa n ma fe fala Misira mangɛ bɛ alako n xa mini geeli kui,"},{"book":"Fe Fɔlɔ Fɔlɛ","chapter":"40","verse":"15","text":"barima e n tongoxi nɔɛ nan na Eburu bɔxi ma. Be fan, n mu fefe rabaxi naxan a niyama n xa geeli sɔtɔ.»"},{"book":"Fe Fɔlɔ Fɔlɛ","chapter":"40","verse":"16","text":"Naxan taami ganma mangɛ bɛ, a to bara a to Yusufu wɔyɛnyi naxan tagi rabaxi a boore bɛ, a fanxi a bɛ, a naxa a fala Yusufu bɛ, «N tan fan xiye nde saxi. Debe saxan dɔxɔxi n xun ma, taami fiixɛ na e kui."},{"book":"Fe Fɔlɔ Fɔlɛ","chapter":"40","verse":"17","text":"Debe naxan dɔxɔxi a fari, taamiganyi donse naxan birin nafalama Misira mangɛ bɛ, a birin nu na a kui. Kɔnɔ xɔnie nu fa na donse masakun naxan dɔxɔxi n xun ma.»"},{"book":"Fe Fɔlɔ Fɔlɛ","chapter":"40","verse":"18","text":"Yusufu naxa a masen a bɛ, «I xa xiye yi nan fasarixi: Na debe saxanyi naxan na ki, a xi saxan nan masenxi."},{"book":"Fe Fɔlɔ Fɔlɛ","chapter":"40","verse":"19","text":"Xi saxan dangi xanbi, Misira mangɛ i xunyi bolonma nɛ a dɛ i. A i gbakuma nɛ wuri ma, xɔnie i sube masakun.»"},{"book":"Fe Fɔlɔ Fɔlɛ","chapter":"40","verse":"20","text":"Xi saxan lɔxɔɛ, Misira mangɛ bari lɔxɔɛ, mangɛ naxa xulunyi belebele ti a xa walikɛe bɛ. Naxan ɲɛngi sama mangɛ xa minse xɔn ma, a nun a xa taamiganyi, Misira mangɛ naxa e xun nakeli walikɛe tagi."},{"book":"Fe Fɔlɔ Fɔlɛ","chapter":"40","verse":"21","text":"Naxan ɲɛngi sama minse xɔn ma, a naxa a ragbilen a walide fori, alako a man xa minse so a yi ra."},{"book":"Fe Fɔlɔ Fɔlɛ","chapter":"40","verse":"22","text":"Kɔnɔ a naxa a xa taamiganyi gbaku wuri ma alɔ Yusufu nu bara a tagi raba ki naxɛ."},{"book":"Fe Fɔlɔ Fɔlɛ","chapter":"40","verse":"23","text":"Naxan ɲɛngi sama mangɛ xa minse xa fe xɔn ma, a mu ratu Yusufu xa fe ma, a nɛɛmu a ma."}]}