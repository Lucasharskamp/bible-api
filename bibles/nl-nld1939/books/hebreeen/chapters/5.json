{"data":[{"book":"Hebreeen","chapter":"5","verse":"1","text":"Want iedere hogepriester wordt uit de kring der mensen genomen, en ten bate der mensen aangesteld voor hun betrekkingen tot God, om gaven en offers te brengen voor de zonden."},{"book":"Hebreeen","chapter":"5","verse":"2","text":"Hij moet in staat wezen, toegeeflijk te zijn voor onwetenden en dwalenden, omdat hij zelf met zwakheid omkleed is,"},{"book":"Hebreeen","chapter":"5","verse":"3","text":"en daarom zondeoffers moet brengen zowel voor het volk, als voor zichzelf."},{"book":"Hebreeen","chapter":"5","verse":"4","text":"En niemand neemt de waardigheid uit zichzelf, maar door roeping van God, zoals ook Aäron."},{"book":"Hebreeen","chapter":"5","verse":"5","text":"Zo ook heeft Christus Zichzelf de eer niet toegeëigend, Hogepriester te worden, maar Hij die tot Hem heeft gesproken: “Gij zijt mijn Zoon, Ik heb U heden verwekt,”"},{"book":"Hebreeen","chapter":"5","verse":"6","text":"zoals Hij dan ook op een andere plaats heeft gezegd: “Gij zijt Priester voor eeuwig, Naar de Orde van Melkisedek.”"},{"book":"Hebreeen","chapter":"5","verse":"7","text":"En ofschoon Hij in de dagen van zijn Vlees, onder luid geroep en tranen, gebeden en smekingen heeft opgestierd tot Hem, die Hem van de dood kon redden; ofschoon Hij verhoord werd terwille van zijn godvrezendheid;"},{"book":"Hebreeen","chapter":"5","verse":"8","text":"ofschoon Hij bovendien zelfs de Zoon was, heeft Hij toch door zijn lijden de gehoorzaamheid geleerd,"},{"book":"Hebreeen","chapter":"5","verse":"9","text":"en is Hij na zijn verheerlijking de oorzaak van eeuwige zaligheid geworden voor allen, die Hem gehoorzaam zijn;"},{"book":"Hebreeen","chapter":"5","verse":"10","text":"daar Hij door God was uitgeroepen tot “Hogepriester naar de Orde van Melkisedek.”"},{"book":"Hebreeen","chapter":"5","verse":"11","text":"Over dit onderwerp hebben we veel te zeggen, en de uitleg is moeilijk, omdat gij hardhorend zijt geworden."},{"book":"Hebreeen","chapter":"5","verse":"12","text":"Of is het soms nog nodig, dat men u de eerste beginselen van Gods woorden gaat leren, terwijl gij toch, de tijd in aanmerking genomen, reeds leermeesters moest zijn; hebt gij soms nog behoefte aan melk, niet aan vaste spijs?"},{"book":"Hebreeen","chapter":"5","verse":"13","text":"Want wie nog melk behoeft, is onbekwaam voor het woord der gerechtigheid, want hij is een kind;"},{"book":"Hebreeen","chapter":"5","verse":"14","text":"maar vaste spijs is voor de volwassenen, voor hen, die door oefening de zintuigen hebben afgericht, om goed en kwaad te onderscheiden."}]}