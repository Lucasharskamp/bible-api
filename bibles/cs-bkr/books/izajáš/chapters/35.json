{"data":[{"book":"Izajáš","chapter":"35","verse":"1","text":"Veseliti se budou z toho poušť a pustina, plésati, pravím, bude poušť, a zkvetne jako růže."},{"book":"Izajáš","chapter":"35","verse":"2","text":"Ušlechtile zkvetne, ano i radostně plésati bude s prozpěvováním. Sláva Libánská dána jí bude, okrasa Karmelská a Sáronská. Tyť věci uzří slávu Hospodinovu, důstojnost Boha našeho."},{"book":"Izajáš","chapter":"35","verse":"3","text":"Posilňtež rukou opuštěných, a kolena klesající utvrďte."},{"book":"Izajáš","chapter":"35","verse":"4","text":"Rcete těm, kteříž jsou bázlivého srdce: Posilňte se, nebojte se. Aj, Bůh váš s pomstou přijde, s odplatou Bůh sám přijde, a spasí vás."},{"book":"Izajáš","chapter":"35","verse":"5","text":"Tehdáž otevrou se oči slepých, otevrou se též i uši hluchých."},{"book":"Izajáš","chapter":"35","verse":"6","text":"Tehdáž poskočí kulhavý jako jelen, a jazyk němého prozpěvovati bude; nebo se vyprýští vody na poušti, a potokové na pustinách."},{"book":"Izajáš","chapter":"35","verse":"7","text":"A obrátí se místo vyprahlé v jezero, a žíznivé v prameny vod; v doupatech draků, v pelešech jejich tráva, třtí a sítí."},{"book":"Izajáš","chapter":"35","verse":"8","text":"Bude také tam silnice a cesta, kteráž cestou svatou slouti bude. Nepůjde po ní nečistý, ale bude samých těchto; tou cestou jdoucí i nejhloupější nezbloudí."},{"book":"Izajáš","chapter":"35","verse":"9","text":"Nebude tam lva, a lítá zvěř nebude choditi po ní, aniž tam nalezena bude, ale půjdou po ní ti, jenž budou vysvobozeni."},{"book":"Izajáš","chapter":"35","verse":"10","text":"Vykoupení, pravím, Hospodinovi navrátí se, a přijdou na Sion s prozpěvováním, a veselé věčné bude na hlavě jejich; radosti a veselé dojdou, zámutek pak a úpění uteče od nich."}]}