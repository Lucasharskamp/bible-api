{"data":[{"book":"1Yohana","chapter":"1","verse":"1","text":"Ulosi uno ni wa Mbuli ywo ugima uyo andaga uuko kukongela nk'hongo aho isi yandaga ikei kuumbwa, naho suwe wenye chamwivaga no kumuwona no kumdosa ne mikono yetu wenye."},{"book":"1Yohana","chapter":"1","verse":"2","text":"Uyo Mbuli ywo ugima eze alaile nekimuona, naivo chalonga uwona wakwe no kuwagambilani, uyo niye ugima ywa ulo na ulo andaga kwa Tate naho katendigwa amanyike kwetu."},{"book":"1Yohana","chapter":"1","verse":"3","text":"Kiya kikione no kukiva nicho kikuwagambilani vileke nyuwe iviyaiviya mnde hamwenga na suwe mwo uhamwenga kinanao na Tate na mwanawe Yesu Kilisito."},{"book":"1Yohana","chapter":"1","verse":"4","text":"Chawawandikilani nyuwe mbuli izi vileke mnde na kinyemi kikulu."},{"book":"1Yohana","chapter":"1","verse":"5","text":"Ivo, mbuli kiivile kwa Yesu na kuwagambilani ni ino, Mnungu ni ung'azi, naho mwakwe hamna ziza dyodyose."},{"book":"1Yohana","chapter":"1","verse":"6","text":"Kinagamba kilungana hamwenga na yehe, mna chekala mwe diziza, nekinde wadant'hi naho hakikwikala kutimila ikindedi."},{"book":"1Yohana","chapter":"1","verse":"7","text":"Mna uneva kinekala mwo ung'azi enga ivo yehe mwenye eli mwo ung'azi, nekinde no uhamwenga suwe kwa suwe, naho sakame ya Yesu Kilisito mwanawe, neikikukize wavu wose."},{"book":"1Yohana","chapter":"1","verse":"8","text":"Uneva kinagamba hakina wavu chakedant'hiliza wenye, naho kindedi hakimuli mndani mwetu."},{"book":"1Yohana","chapter":"1","verse":"9","text":"Mna uneva kina keiila uwavu wetu uyo mhuwilwa, ywedi mazuwa yose, naakilekele kulawa mwo wavu wetu wose no kukikukiza wiihi wose udya kidamanye."},{"book":"1Yohana","chapter":"1","verse":"10","text":"Kinagamba hakidamanye wavu, chamtenda Mnungu kunda mdant'hi naho mbuli yakwe haimuli mndani mwetu."}]}