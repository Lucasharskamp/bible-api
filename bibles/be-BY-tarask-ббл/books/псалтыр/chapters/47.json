{"data":[{"book":"ПСАЛТЫР","chapter":"47","verse":"1","text":"Песьня. Псальма сыноў Карэевых."},{"book":"ПСАЛТЫР","chapter":"47","verse":"2","text":"Вялікі Гасподзь і праслаўлены вельмі ў горадзе Бога нашага, на сьвятой гары Ягонай."},{"book":"ПСАЛТЫР","chapter":"47","verse":"3","text":"Прыгожае ўзвышша, радасьць усёй зямлі гара Сіён; на паўночным схіле яе горад вялікага Цара."},{"book":"ПСАЛТЫР","chapter":"47","verse":"4","text":"Бог у харомах ягоных вядомы як цьвярдыня:"},{"book":"ПСАЛТЫР","chapter":"47","verse":"5","text":"бо вось, сышліся цары і прайшлі ўсе міма;"},{"book":"ПСАЛТЫР","chapter":"47","verse":"6","text":"убачылі і дзіву даліся, спалохаліся і паўцякалі:"},{"book":"ПСАЛТЫР","chapter":"47","verse":"7","text":"агарнуў іх там страх і пакута, быццам боль парадзіху;"},{"book":"ПСАЛТЫР","chapter":"47","verse":"8","text":"усходнім ветрам разьбіў Ты Тарсіскія караблі."},{"book":"ПСАЛТЫР","chapter":"47","verse":"9","text":"Як мы чулі, так і ўбачылі ў горадзе Госпада сілы, у горадзе Бога нашага; Бог уцьвердзіць яго навечна."},{"book":"ПСАЛТЫР","chapter":"47","verse":"10","text":"Разважалі мы, Божа, пра добрасьць Тваю пасярод храма Твайго."},{"book":"ПСАЛТЫР","chapter":"47","verse":"11","text":"Як імя Тваё, Божа, так і слава Твая да краю зямлі; правіца Твая поўная праўды."},{"book":"ПСАЛТЫР","chapter":"47","verse":"12","text":"Хай весяліцца гара Сіён, хай радуюцца дочкі юдэйскія дзеля судоў Тваіх, Госпадзе."},{"book":"ПСАЛТЫР","chapter":"47","verse":"13","text":"Атачэце Сіён, і абступеце яго; палічэце ягоныя вежы;"},{"book":"ПСАЛТЫР","chapter":"47","verse":"14","text":"Зьвярнеце сэрца ваша на ўмацаваньні ягоныя; разгледзьце будынкі ягоныя, каб расказаць пакаленьню наступнаму,"},{"book":"ПСАЛТЫР","chapter":"47","verse":"15","text":"бо гэты Бог ёсьць Бог наш на векі вечныя; Ён будзе павадыром нам да самае сьмерці."}]}