{"data":[{"book":"Židům","chapter":"6","verse":"1","text":"Protož opustíce řeč počátku Kristova, k dokonalosti se nesme, ne opět zakládajíce gruntu pokání z skutků mrtvých, a víry v Boha,"},{"book":"Židům","chapter":"6","verse":"2","text":"Křtů učení, vzkládání rukou, a vzkříšení z mrtvých, i soudu věčného."},{"book":"Židům","chapter":"6","verse":"3","text":"A toť učiníme, dopustí-li Bůh."},{"book":"Židům","chapter":"6","verse":"4","text":"Nebo nemožné jest jednou již osvíceným, kteříž i zakusili daru nebeského, a účastníci učiněni byli Ducha svatého,"},{"book":"Židům","chapter":"6","verse":"5","text":"Okusili také dobrého Božího slova, a moci věka budoucího,"},{"book":"Židům","chapter":"6","verse":"6","text":"Kdyby padli, zase obnoviti se ku pokání, jakožto těm, kteříž opět sobě znovu křižují Syna Božího, a v porouhání vydávají."},{"book":"Židům","chapter":"6","verse":"7","text":"Země zajisté, kteráž často na sebe přicházející déšť pije, a rodí bylinu příhodnou těm, od kterýchž bývá dělána, dochází požehnání od Boha."},{"book":"Židům","chapter":"6","verse":"8","text":"Ale vydávající trní a bodláky zavržená jest, a blízká zlořečení, jejížto konec bývá spálení."},{"book":"Židům","chapter":"6","verse":"9","text":"My pak, nejmilejší, nadějemeť se o vás lepších věcí, a náležejících k spasení, ač pak koli tak mluvíme."},{"book":"Židům","chapter":"6","verse":"10","text":"Neboť není nespravedlivý Bůh, aby se zapomenul na práci vaši a na pracovitou lásku, kteréž jste dokazovali ke jménu jeho, slouživše svatým, a ještě sloužíce."},{"book":"Židům","chapter":"6","verse":"11","text":"Žádámeť pak, aby jeden každý z vás až do konce prokazoval tu opravdovou pilnost k nabytí plné jistoty naděje,"},{"book":"Židům","chapter":"6","verse":"12","text":"Tak abyste nebyli líní, ale následovníci těch, kteříž skrze víru a snášelivost obdrželi dědictví zaslíbené."},{"book":"Židům","chapter":"6","verse":"13","text":"Abrahamovi zajisté zaslíbení čině Bůh, když neměl skrze koho většího přisáhnouti, přisáhl skrze sebe samého,"},{"book":"Židům","chapter":"6","verse":"14","text":"Řka: Jistě požehnám velmi tobě, a velice rozmnožím tebe."},{"book":"Židům","chapter":"6","verse":"15","text":"A tak trpělivě očekávaje, dosáhl zaslíbení."},{"book":"Židům","chapter":"6","verse":"16","text":"Lidé zajisté skrze většího, nežli jsou sami, přisahají, a všeliké rozepře mezi nimi konec jest, když bývá potvrzena přísahou."},{"book":"Židům","chapter":"6","verse":"17","text":"A takž Bůh, chtěje dostatečně ukázati dědicům zaslíbení svých neproměnitelnost rady své, vložil mezi to přísahu,"},{"book":"Židům","chapter":"6","verse":"18","text":"Abychom skrze ty dvě věci nepohnutelné, (v nichž nemožné jest, aby Bůh klamal), měli přepevné potěšení, my, kteříž jsme se utekli k obdržení předložené naděje."},{"book":"Židům","chapter":"6","verse":"19","text":"Kteroutož máme jako kotvu duše, i bezpečnou i pevnou, a vcházející až do vnitřku za oponu,"},{"book":"Židům","chapter":"6","verse":"20","text":"Kdežto předchůdce náš pro nás všel Ježíš, jsa učiněn podle řádu Melchisedechova nejvyšším knězem na věky."}]}