{"data":[{"book":"1 Timoteo","chapter":"2","verse":"1","text":"Bai, pangali panga likowe lyolyoti, nilongolya kukulagya panga walu'bi bandu boti kwa kila sampuli ya sala, li'nga Nnu'ngu' apate kwayalya na kwapeya gabapala, bu'kapo unsukulu Nnu'ngu'."},{"book":"1 Timoteo","chapter":"2","verse":"2","text":"Upalikwa kwalu'bya akulungwa na boti babatawala li'nga tutame muamani no tu'lya mumaisa ga kunnyu'wa Nnu'ngu' na nnyendo unannoga."},{"book":"1 Timoteo","chapter":"2","verse":"3","text":"Likowe li' linogite na Nnu'ngu' ywatukosopolile endanapusika nalyo,"},{"book":"1 Timoteo","chapter":"2","verse":"4","text":"ywapala bandu boti bakosopolelwe na kuutanga ukakape."},{"book":"1 Timoteo","chapter":"2","verse":"5","text":"Kwa mwanjaa kubile na Nnu'ngu' yumo bai na mwawanikiyi yumo pakati ya Nnu'ngu' na bandu, nembe nga mundu Kilisitu Yesu."},{"book":"1 Timoteo","chapter":"2","verse":"6","text":"Ywembe aaupiyite bwu'mi wake panga mali'po ga kwakombwa bandu boti. Awu' nga ukong'ondeli waatupei Nnu'ngu' kwa nsimu waaubi'i wiso."},{"book":"1 Timoteo","chapter":"2","verse":"7","text":"Nanenga kwa kitumbu so nibi'kilwe panga namwaali, ntumilwe na mwalimu wa bandu bangali Ayahudi muimani na ukweli. Ganilongela ga kakape, niku'pi'yali."},{"book":"1 Timoteo","chapter":"2","verse":"8","text":"Bai, nipala analu'me bababile kila pandu balu'be Nnu'ngu' kabatu'ndu'bi'ya maboko mapeleteu pangali usika wala mataukano."},{"book":"1 Timoteo","chapter":"2","verse":"9","text":"Nyinyonyo, alwawa bawale kati mwaipalikwa. Ipalikwa bainemeke kwo li'ngi'lya na kwa isima, kwenda kwa sampuli mbali'mbali' ya manemeko go tiba ndibe, wala kwa zaabu, wala kwa nyambo au ngu'bo ya bei ngu'lu'."},{"book":"1 Timoteo","chapter":"2","verse":"10","text":"Ila, kwinemeka kwabe kube kwa iyendo yabe inannoga yaipalikwa na alwawa babayi'ki'ti kunkilikitya Nnu'ngu'."},{"book":"1 Timoteo","chapter":"2","verse":"11","text":"Alwawa bapalikwa batame liki no yu'wa pabayi'ganilwa."},{"book":"1 Timoteo","chapter":"2","verse":"12","text":"Kai', ninnyi'ki'ti'yali nnwawa yi'gana wala kuntawala nnalu'me, ila atame liki."},{"book":"1 Timoteo","chapter":"2","verse":"13","text":"Kwa mwanjaa Adamu ngaywatumbwi umbilwa, bu'kapo Awa."},{"book":"1 Timoteo","chapter":"2","verse":"14","text":"Na ywakongilwe no ti'kwana amuli ya Nnu'ngu' aai Adamu lili, ila nnwawa."},{"book":"1 Timoteo","chapter":"2","verse":"15","text":"Lakini ata ikatei alwawa baalu'a papa bana, baakosopolelwa mana bayendeli tamiliya muimani, upendo, upeleteu na kwitawala."}]}