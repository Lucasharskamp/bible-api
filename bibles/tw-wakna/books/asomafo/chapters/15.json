{"data":[{"book":"Asomafo","chapter":"15","verse":"1","text":"Bere a Paulo ne Barnaba wɔ Antiokia no, nnipa bi fi Yudea bɛkyerɛkyerɛɛ anuanom no se, “Sɛ moamma wɔantwa mo twetia sɛnea Mose amanne no kyerɛ no a morennya nkwa.”"},{"book":"Asomafo","chapter":"15","verse":"2","text":"Paulo ne Barnaba ne wɔn gyee saa nkyerɛkyerɛ yi ho akyinnye denneennen. Saa asɛm yi nti Paulo ne Barnaba ne Antiokia asafo no mu nnipa bi kɔɔ Yerusalem kohuu asomafo no ne mpanyimfo faa saa nkyerɛkyerɛ yi ho."},{"book":"Asomafo","chapter":"15","verse":"3","text":"Asafo no gyaa wɔn kwan. Wɔrekɔ no, wɔfaa Foinike ne Samaria kaa amanamanmufo gye a wɔagye asɛm no adi no kyerɛɛ wɔn. Saa asɛm yi yɛɛ agyidifo no nyinaa anigye yiye."},{"book":"Asomafo","chapter":"15","verse":"4","text":"Woduu Yerusalem no, asafo no asomafo ne mpanyimfo a wɔkaa nneɛma a Onyankopɔn nam wɔn so ayɛ kyerɛɛ wɔn no gyee wɔn."},{"book":"Asomafo","chapter":"15","verse":"5","text":"Nanso Farisifo a wɔabɛyɛ agyidifo no hyɛe sɛ, ɛsɛ sɛ wotwa amanamanmufo a wɔagye asɛm no adi no nyinaa twetia na wodi Mose mmara no so."},{"book":"Asomafo","chapter":"15","verse":"6","text":"Asomafo no ne mpanyimfo no hyia dwenee asɛm yi ho."},{"book":"Asomafo","chapter":"15","verse":"7","text":"Wodwinnwen ho wiee no, Petro sɔre kasae se, “Me nuanom, munim sɛ bere bi a atwam no, Onyankopɔn yii me fii mo mu sɛ menka asɛmpa no nkyerɛ amanamanmufo, sɛnea ɛbɛyɛ na wɔbɛte asɛmpa no na wɔagye adi."},{"book":"Asomafo","chapter":"15","verse":"8","text":"Sɛnea Onyankopɔn a onim koma mu no nam Honhom Kronkron a ɔma ɛbaa yɛn mu no so gyee yɛn too mu no, saa ara na ɔnam Honhom Kronkron no ara so agye amanamanmufo nso ato mu."},{"book":"Asomafo","chapter":"15","verse":"9","text":"Onyankopɔn anyɛ nyiyimu; ɔnam gyidi so tew wɔn koma mu."},{"book":"Asomafo","chapter":"15","verse":"10","text":"Adɛn nti na mopɛ sɛ mode adesoa duruduru a yɛn agyanom antumi ansoa, na yɛn nso yɛantumi ansoa no soa agyidifo no de sɔ Onyankopɔn hwɛ?"},{"book":"Asomafo","chapter":"15","verse":"11","text":"Nanso yegye di sɛ wɔnam Awurade Yesu Kristo adom so na agye yɛn nkwa sɛ wɔn ara.”"},{"book":"Asomafo","chapter":"15","verse":"12","text":"Bere a Barnaba ne Paulo kaa anwonwade a Onyankopɔn nam wɔn so yɛɛ wɔ amanamanmufo no mu maa nnipa a wɔahyia hɔ no tee no, wɔyɛɛ dinn."},{"book":"Asomafo","chapter":"15","verse":"13","text":"Wɔkasa wiei no, Yakobo kae se, “Anuanom, muntie me!"},{"book":"Asomafo","chapter":"15","verse":"14","text":"Mprempren ara na Simon kyerɛɛ mu kyerɛɛ yɛn se Onyankopɔn yii amanamanmufo sɛ ne de."},{"book":"Asomafo","chapter":"15","verse":"15","text":"Adiyifo no nsɛm a wɔkaa no ne eyi hyia, sɛnea wɔakyerɛw wɔ Kyerɛwsɛm no mu se:"},{"book":"Asomafo","chapter":"15","verse":"16","text":"“ ‘Eyi akyi no, mɛsan aba"},{"book":"Asomafo","chapter":"15","verse":"17","text":"sɛnea ɛbɛyɛ a nnipa a wɔaka no,"},{"book":"Asomafo","chapter":"15","verse":"18","text":"Awurade a ɔdaa eyi adi bere bi a atwa mu no, ɔno na ɔbɛyɛ eyinom nyinaa.”"},{"book":"Asomafo","chapter":"15","verse":"19","text":"Yakobo toaa so se, “Mʼadwene ne sɛ, ɛnsɛ sɛ yɛhaw amanamanmufo a wɔde wɔn ho rema Onyankopɔn no."},{"book":"Asomafo","chapter":"15","verse":"20","text":"Mmom, momma yɛnkyerɛw nhoma nkɔka nkyerɛ wɔn se, ɛnsɛ sɛ wodi aduan biara a wɔde ama abosom, efisɛ ɛho ntew; afei wɔntwe wɔn ho mfi aguamammɔ ho na wɔnnwe aboa a wɔantwa ne mene na owui. Bio, wonnni mogya nso."},{"book":"Asomafo","chapter":"15","verse":"21","text":"Efi tete na wɔkenkan saa Mose mmara yi wɔ hyiadan mu wɔ Homeda biara, na wɔka ho nsɛm nso wɔ kurow biara mu.”"},{"book":"Asomafo","chapter":"15","verse":"22","text":"Asomafo ne mpanyimfo ne asafo no mu nnipa nyinaa hyiae, yɛɛ adwene sɛ wobeyi nnipa bi afi kuw no mu aka Paulo ne Barnaba ho na wɔakɔ Antiokia. Woyii mmarima atitiriw baanu a wɔn din de Yuda, a wɔfrɛ no Barsaba ne Silas."},{"book":"Asomafo","chapter":"15","verse":"23","text":"Nhoma a wɔde maa wɔn kɔe no mu nsɛm ni:"},{"book":"Asomafo","chapter":"15","verse":"24","text":"Yɛtee sɛ anuanom bi a yɛmaa wɔn tumi fi yɛn mu nam wɔn nkyerɛkyerɛ so tan mo ani, haw mo adwene."},{"book":"Asomafo","chapter":"15","verse":"25","text":"Eyi nti yɛatu nnipa bi sɛ wɔmmra mo nkyɛn. Saa nnipa no ne Paulo ne Barnaba"},{"book":"Asomafo","chapter":"15","verse":"26","text":"a wɔde wɔn nkwa abɔ afɔre ama Awurade Yesu Kristo no."},{"book":"Asomafo","chapter":"15","verse":"27","text":"Eyi nti, yɛresoma Yuda ne Silas ama wɔabɛkasa afoa asɛm a yɛrekyerɛw no so."},{"book":"Asomafo","chapter":"15","verse":"28","text":"Honhom Kronkron ne yɛn ayɛ adwene sɛ, saa ahyɛde yi akyi no yɛmmfa adesoa foforo bi a emu yɛ duru nsoa mo;"},{"book":"Asomafo","chapter":"15","verse":"29","text":"munnni aduan a wɔde ama abosom; saa ara nso na munnni mogya. Monnwe aboa a wɔantwa ne mene na owui. Bio, montwe mo ho mfi aguamammɔ ho. Sɛ mutumi di saa ahyɛde yi so a, ebesi mo yiye."},{"book":"Asomafo","chapter":"15","verse":"30","text":"Wogyaa nnipa no kwan ma wɔkɔɔ Antiokia. Woduu hɔ no, wohyiaa agyidifo no de nhoma no maa wɔn."},{"book":"Asomafo","chapter":"15","verse":"31","text":"Agyidifo no kenkan nhoma no, emu nkuranhyɛsɛm no maa wɔn ani gyei."},{"book":"Asomafo","chapter":"15","verse":"32","text":"Yuda ne Silas a wɔyɛ adiyifo no ne anuanom no kasa kyɛe, hyɛɛ wɔn nkuran."},{"book":"Asomafo","chapter":"15","verse":"33","text":"Wodii nna kakra wɔ hɔ no, anuanom no gyaa wɔn kwan asomdwoe mu ma wɔsan kɔɔ anuanom a wɔsomaa wɔn no nkyɛn dwoodwoo."},{"book":"Asomafo","chapter":"15","verse":"34","text":"Nanso Silas de, wankɔ bi15.34 Tete akyerɛw binom mfa nkyekyɛmu 34 nka ho."},{"book":"Asomafo","chapter":"15","verse":"35","text":"Paulo ne Barnaba dii nna kakra wɔ Antiokia, boaa anuanom bi ma wɔkyerɛkyerɛe, kaa Awurade asɛm."},{"book":"Asomafo","chapter":"15","verse":"36","text":"Nna bi akyi no, Paulo ka kyerɛɛ Barnaba se, “Ma yɛnsan nkɔsra anuanom a wɔwɔ nkurow a yɛaka Awurade asɛm wɔ so no nyinaa nkɔhwɛ sɛnea wɔrekɔ so wɔ gyidi mu.”"},{"book":"Asomafo","chapter":"15","verse":"37","text":"Barnaba pɛɛ sɛ wɔde Yohane Marko ka wɔn ho kɔ,"},{"book":"Asomafo","chapter":"15","verse":"38","text":"nanso Paulo ampene so, efisɛ wɔwɔ Pamfilia no ogyaw wɔn hɔ a ɔne wɔn antena hɔ ankosi awiei."},{"book":"Asomafo","chapter":"15","verse":"39","text":"Akasakasa a emu yɛ den sii wɔn ntam maa wɔn mu tetewee. Barnaba faa Marko ne no kɔɔ Kipro"},{"book":"Asomafo","chapter":"15","verse":"40","text":"na Paulo nso faa Silas. Anuanom no de wɔn hyɛɛ Onyankopɔn nsa ma wofii hɔ kɔe."},{"book":"Asomafo","chapter":"15","verse":"41","text":"Ɔkɔfaa Siria ne Kilikia hyɛɛ asafo no den."}]}