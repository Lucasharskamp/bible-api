{"data":[{"book":"UGenesisi","chapter":"2","verse":"1","text":"Kanjalo amazulu lomhlaba kwapheleliswa ngakho konke ukuhlotshiswa okukhulu."},{"book":"UGenesisi","chapter":"2","verse":"2","text":"Ngosuku lwesikhombisa uNkulunkulu wayesewuqedile umsebenzi ayewenza; ngakho wasephumula kuwo wonke umsebenzi wakhe."},{"book":"UGenesisi","chapter":"2","verse":"3","text":"Njalo uNkulunkulu walubusisa usuku lwesikhombisa walwenza lwaba ngcwele ngoba waphumula kuwo wonke umsebenzi wokudala lokho ayesekwenzile."},{"book":"UGenesisi","chapter":"2","verse":"4","text":"Lo ngumlando wamazulu lomhlaba ekudalweni kwakho, lapho uThixo uNkulunkulu enza khona umhlaba lamazulu."},{"book":"UGenesisi","chapter":"2","verse":"5","text":"Kwakungakabi lesihlahlakazana seganga emhlabathini njalo kungakamili loba yini emila emhlabathini, ngoba uThixo uNkulunkulu wayengakanisi izulu emhlabeni, njalo kwakungelamuntu wokusebenza umhlabathi,"},{"book":"UGenesisi","chapter":"2","verse":"6","text":"kodwa inkungu yayisenyuka emhlabathini, ithelele umhlabathi wonke."},{"book":"UGenesisi","chapter":"2","verse":"7","text":"Ngakho uThixo uNkulunkulu wasebumba umuntu ngothuli lomhlabathi, waphefumulela emakhaleni akhe umphefumulo wokuphila, umuntu wasesiba yisidalwa esiphilayo."},{"book":"UGenesisi","chapter":"2","verse":"8","text":"Ngalesosikhathi uThixo uNkulunkulu wayelungise isivande empumalanga, e-Edeni; wambeka khona umuntu ayembumbile."},{"book":"UGenesisi","chapter":"2","verse":"9","text":"Njalo uThixo uNkulunkulu wenza yonke imihlobo yezihlahla ukuthi zikhule emhlabathini, izihlahla ezazibukeka emehlweni njalo zizinhle ekudleni. Phakathi laphakathi kwesivande kwakulesihlahla sokuphila lesihlahla sokwazi okuhle lokubi."},{"book":"UGenesisi","chapter":"2","verse":"10","text":"Umfula owawuthelela isivande wawugeleza usuka e-Edeni; usuka lapho wehlukana waba yimifudlana emine."},{"book":"UGenesisi","chapter":"2","verse":"11","text":"Ibizo lowokuqala yiPhishoni; ozungeze lonke ilizwe laseHavila, lapho okulegolide khona."},{"book":"UGenesisi","chapter":"2","verse":"12","text":"(Igolide lalelolizwe lihle; amakha erezini le-onikisi lawo akhona.)"},{"book":"UGenesisi","chapter":"2","verse":"13","text":"Ibizo lomfudlana wesibili yiGihoni; usekele kulolonke ilizwe laseKhushi."},{"book":"UGenesisi","chapter":"2","verse":"14","text":"Ibizo lomfudlana wesithathu yiThigrisi; ubhoda ngempumalanga kwe-Asiriya. Njalo umfudlana wesine yiYufrathe."},{"book":"UGenesisi","chapter":"2","verse":"15","text":"Uthixo uNkulunkulu wamthatha umuntu wambeka eSivandeni se-Edeni ukuthi asisebenze njalo asinakekele."},{"book":"UGenesisi","chapter":"2","verse":"16","text":"Njalo uThixo uNkulunkulu wamlaya umuntu wathi, “Ukhululekile ukudla loba yisiphi isihlahla esivandeni;"},{"book":"UGenesisi","chapter":"2","verse":"17","text":"kodwa ungadli isihlahla sokwazi okuhle lokubi, ngoba ungaze usidle uzakufa ngempela.”"},{"book":"UGenesisi","chapter":"2","verse":"18","text":"UThixo uNkulunkulu wathi, “Kakukuhle ukuba indoda ibe yodwa. Ngizayenzela umsizi oyifaneleyo.”"},{"book":"UGenesisi","chapter":"2","verse":"19","text":"UThixo uNkulunkulu wayesezibumbile ngomhlabathi zonke izinyamazana zeganga lazozonke izinyoni zemoyeni. Waziletha emuntwini ukuthi aziphe amabizo; kwathi loba yiliphi ibizo asibiza ngalo isidalwa esiphilayo, kwaba yilo ibizo laso."},{"book":"UGenesisi","chapter":"2","verse":"20","text":"Ngakho umuntu wapha amabizo zonke izifuyo, lezinyoni zemkhathini lazozonke izinyamazana zeganga."},{"book":"UGenesisi","chapter":"2","verse":"21","text":"Ngakho uThixo uNkulunkulu wenza indoda yalala ubuthongo bokufa; kwathi khonapho isalele wathatha olunye ubhambo lwendoda waseyivala leyondawo ngenyama."},{"book":"UGenesisi","chapter":"2","verse":"22","text":"Emva kwalokho uThixo uNkulunkulu wasesenza umfazi ngobhambo ayeluthethe endodeni, wasemletha endodeni."},{"book":"UGenesisi","chapter":"2","verse":"23","text":"Indoda yathi,"},{"book":"UGenesisi","chapter":"2","verse":"24","text":"Ngalesisizatho indoda izatshiya uyise lonina imanyane lomkayo, babe nyamanye."},{"book":"UGenesisi","chapter":"2","verse":"25","text":"Indoda lomkayo babehambaze, bengelazo inhloni."}]}