{"data":[{"book":"Тита","chapter":"1","verse":"1","text":"Павло, раб Бога й апостол Ісуса Христа, за вірою обраних Богом і пізнанням істини, що веде до побожності,"},{"book":"Тита","chapter":"1","verse":"2","text":"у надії на вічне життя, яке до початку часів1:2 Або: перед вічними часами. пообіцяв Бог, Що ніколи не обманює."},{"book":"Тита","chapter":"1","verse":"3","text":"Свого часу Він явив Своє Слово через доручене мені проповідування згідно з наказом Бога, нашого Спасителя."},{"book":"Тита","chapter":"1","verse":"4","text":"Титу, моїй справжній дитині в спільній вірі."},{"book":"Тита","chapter":"1","verse":"5","text":"Я залишив тебе на Криті, щоб ти впорядкував недокінчене та призначив старійшин у кожному місті, як я доручив тобі."},{"book":"Тита","chapter":"1","verse":"6","text":"Звісно, лише якщо є хтось бездоганний, чоловік однієї дружини, має вірних дітей, які б не були звинувачені в розпусті чи непокірності."},{"book":"Тита","chapter":"1","verse":"7","text":"Адже єпископ, який є Божим управителем, повинен бути бездоганним, не зарозумілим, не дратівливим, не схильним до пияцтва, не повинен бути забіякою чи охочим до наживи,"},{"book":"Тита","chapter":"1","verse":"8","text":"натомість має бути гостинним, любити добро, бути стриманим, справедливим, святим і дисциплінованим,"},{"book":"Тита","chapter":"1","verse":"9","text":"який дотримується вірного Слова згідно з отриманим вченням, щоби був спроможним підбадьорювати й інших здоровим вченням і картати тих, що противляться."},{"book":"Тита","chapter":"1","verse":"10","text":"Адже є багато непокірних, нерозумних балакунів і обманщиків, особливо серед обрізаних,"},{"book":"Тита","chapter":"1","verse":"11","text":"яким треба затуляти рота, оскільки вони руйнують цілі сім’ї, навчаючи людей того, чого не повинні, заради ганебної наживи."},{"book":"Тита","chapter":"1","verse":"12","text":"Навіть один із них, їхній же пророк, сказав: «Критяни – постійні брехуни, люті звірі, ледачі ненажери»1:12 Слова Критського поета Епіменіда (600 до н. Хр.).."},{"book":"Тита","chapter":"1","verse":"13","text":"Це свідчення правдиве. Тому картай їх суворо, щоб вони були здоровими у вірі"},{"book":"Тита","chapter":"1","verse":"14","text":"та не звертали уваги на юдейські міфи та заповіді людей, які відвертаються від істини."},{"book":"Тита","chapter":"1","verse":"15","text":"Для чистих усе чисте, але для осквернених і невіруючих немає нічого чистого, а їхній розум і сумління осквернені."},{"book":"Тита","chapter":"1","verse":"16","text":"Вони стверджують, що знають Бога, але своїми вчинками зрікаються Його, будучи огидними, неслухняними та непридатними до жодного доброго вчинку."}]}