{"data":[{"book":"Ọrụ Ndị Ozi","chapter":"15","verse":"1","text":"Ụfọdụ ndị ikom sitere Judịa bịa malitere izi ụmụnna ozi, “Ọ bụrụ na e bighị unu ugwu dịka Mosis nyere nʼiwu, a pụghị ịzọpụta unu.”"},{"book":"Ọrụ Ndị Ozi","chapter":"15","verse":"2","text":"Ha na Pọl na Banabas rụrịtara ụka nke ukwuu. Nʼihi nke a, ha kpebiri ka Pọl na Banabas, na ụfọdụ ndịisi ndị ọzọ soro gaa Jerusalem hụ ndị ozi na ndị okenye nke nzukọ maka okwu a."},{"book":"Ọrụ Ndị Ozi","chapter":"15","verse":"3","text":"Nzukọ ahụ zipụrụ ha nʼụzọ ha, mgbe ha sitere Fonisia na Sameria na-agafe, ha kọrọ otu ndị mba ọzọ siri chegharịa. Nke a wetara ndị niile kwere ekwe oke ọṅụ dị ukwuu."},{"book":"Ọrụ Ndị Ozi","chapter":"15","verse":"4","text":"Mgbe ha bịaruru Jerusalem, nzukọ, ndị ozi na ndị okenye nabatara ha, ha kọkwara ha ihe niile Chineke sitere nʼaka ha mee."},{"book":"Ọrụ Ndị Ozi","chapter":"15","verse":"5","text":"Ma ụfọdụ ndị kwere ekwe si nʼotu ndị Farisii biliri na-ekwu sị, “Na ọ dị mkpa ka e bie ha ugwu ma gwakwa ha ka ha dobe iwu Mosis.”"},{"book":"Ọrụ Ndị Ozi","chapter":"15","verse":"6","text":"Mgbe ahụ, ndị ozi na ndị okenye zukọtara itule okwu a."},{"book":"Ọrụ Ndị Ozi","chapter":"15","verse":"7","text":"Mgbe ha nọ tulegide okwu ahụ ruo oge dị anya, Pita guzoro ọtọ sị ha, “Ụmụnna m, unu niile maara na site na mbụ Chineke họpụtara m site nʼetiti unu, ka m zisaa oziọma ahụ nye ndị mba ọzọ ka ha nụrụ, ma kwerekwa."},{"book":"Ọrụ Ndị Ozi","chapter":"15","verse":"8","text":"Chineke a, onye maara obi mmadụ niile gbaara ha akaebe site nʼinye ha onyinye Mmụọ Nsọ dịka anyị si nata ya na mbụ."},{"book":"Ọrụ Ndị Ozi","chapter":"15","verse":"9","text":"O gosighị na o nwere ihe dị iche nʼetiti anyị na ha. Nʼihi na o mere ka obi ha dị ọcha site nʼokwukwe."},{"book":"Ọrụ Ndị Ozi","chapter":"15","verse":"10","text":"Ugbu a, gịnị mere unu ji anwa Chineke ọnwụnwa site na-itinye nʼolu ndị na-eso ụzọ ya ibu arọ nke anyị maọbụ nna nna anyị ha na-enweghị ike ịdọkpụ?"},{"book":"Ọrụ Ndị Ozi","chapter":"15","verse":"11","text":"Mba, anyị kwenyere na ọ bụ site nʼamara nke Onyenwe anyị Jisọs ka a ga-eji zọpụta anyị, dịka a ga-esi zọpụtakwa ha.”"},{"book":"Ọrụ Ndị Ozi","chapter":"15","verse":"12","text":"Mmadụ niile nọdụrụ nwayọọ, ha bidoro ige ntị nʼakụkọ Banabas na Pọl na-akọrọ ha banyere ihe ịrịbama niile na ọrụ ebube niile Chineke jiri ha rụọ nʼetiti ndị mba ọzọ."},{"book":"Ọrụ Ndị Ozi","chapter":"15","verse":"13","text":"Mgbe ha kwusiri okwu ndị a, Jemis sịrị, “Ụmụnna m geenụ ntị."},{"book":"Ọrụ Ndị Ozi","chapter":"15","verse":"14","text":"Saimọn akọọlara anyị otu Chineke si buru ụzọ lekọta ndị mba ọzọ site na isite nʼetiti ha họpụtara onwe ya ndị ga-ekwere na aha ya."},{"book":"Ọrụ Ndị Ozi","chapter":"15","verse":"15","text":"Nke a na okwu ndị amụma dakọtara, dịka e dere ya,"},{"book":"Ọrụ Ndị Ozi","chapter":"15","verse":"16","text":"“ ‘Mgbe nke a gasịrị, aga m alọghachi,"},{"book":"Ọrụ Ndị Ozi","chapter":"15","verse":"17","text":"ka ndị fọdụrụ nʼetiti mmadụ nwe ike chọọ Onyenwe anyị,"},{"book":"Ọrụ Ndị Ozi","chapter":"15","verse":"18","text":"Nke a amaara site na mgbe ochie."},{"book":"Ọrụ Ndị Ozi","chapter":"15","verse":"19","text":"“Nʼihi nke a, mkpebi ikpe m bụ nke a, ka anyị ghara isogbu ndị mba ọzọ lọghachikwutere Chineke,"},{"book":"Ọrụ Ndị Ozi","chapter":"15","verse":"20","text":"kama o kwesiri ka anyị degara ha akwụkwọ gwa ha sị ha hapụ iri nri ọbụla e ji chụọrọ arụsị aja. Ka ha wezugakwa onwe ha site na mmehie ịkwa iko, ya na iri anụ a nyagburu anyagbu, maọbụ ọbara."},{"book":"Ọrụ Ndị Ozi","chapter":"15","verse":"21","text":"Site na mbụ, Mosis nwere ndị na-ekwusa iwu nʼobodo niile. A na-agụkwa ya nʼụlọ nzukọ nʼụbọchị izuike niile.”"},{"book":"Ọrụ Ndị Ozi","chapter":"15","verse":"22","text":"Mgbe ahụ, ndị ozi na ndị okenye, ha na nzukọ niile, kpebiri ka a họpụta ndị ikom a ga-eziga Antiọk ha na Pọl na Banabas. Ha họpụtara Judas onye a na-akpọkwa Basabas, na Saịlas, ndị ndu so nʼetiti ụmụnna."},{"book":"Ọrụ Ndị Ozi","chapter":"15","verse":"23","text":"Ha nyekwara ha nʼakwụkwọ ozi dị otu a,"},{"book":"Ọrụ Ndị Ozi","chapter":"15","verse":"24","text":"E mere ka anyị mata na ụfọdụ ndị otu anyị ebuterela unu nsogbu na ọgbaaghara, mee ka obi lọọ unu mmiri, na-emebi mkpụrụobi unu. Ma nʼezie, ha anataghị ike nʼaka anyị ime nke a."},{"book":"Ọrụ Ndị Ozi","chapter":"15","verse":"25","text":"Nʼihi nke a, anyị zukọrọ, sitekwa nʼotu obi kpebie ịhọpụta ụfọdụ ndị ikom na izitere unu ha, ha na ndị anyị hụrụ nʼanya, bụ Pọl na Banabas,"},{"book":"Ọrụ Ndị Ozi","chapter":"15","verse":"26","text":"ndị ikom werela ndụ ha tụnye nʼaha Onyenwe anyị Jisọs Kraịst."},{"book":"Ọrụ Ndị Ozi","chapter":"15","verse":"27","text":"Ya mere, anyị na-ezite Judas na Saịlas ndị ga-akọwara unu nʼihu nʼihu, ihe anyị dere nʼakwụkwọ a."},{"book":"Ọrụ Ndị Ozi","chapter":"15","verse":"28","text":"Nʼihi na ọ bụ ihe ziri ezi nʼanya Mmụọ Nsọ na nʼanya anyị kwa, na o kwesighị ka anyị bokwasị unu ibu arọ karịa ihe ndị a dị mkpa."},{"book":"Ọrụ Ndị Ozi","chapter":"15","verse":"29","text":"Ma o kwesiri ka unu hapụ iri ihe ọbụla e jiri chụọ aja nye arụsị, ya na iri anụ ọbụla a nyagburu anyagbu, maọbụ ọbara. Kewapụkwanụ onwe unu site nʼịkwa iko. Ọ bụrụ na unu eme ihe ndị a, unu mere nke ọma."},{"book":"Ọrụ Ndị Ozi","chapter":"15","verse":"30","text":"Ya mere, e zipụrụ ha, ha jeruokwa Antiọk. Mgbe ha kpọkọrọ nzukọ ahụ, ha nyere ha akwụkwọ ozi ahụ."},{"book":"Ọrụ Ndị Ozi","chapter":"15","verse":"31","text":"Mgbe ndị otu ọgbakọ ahụ gụsịrị ya, ha ṅụrịrị ọṅụ nke ukwuu nʼihi agbamume ha natara."},{"book":"Ọrụ Ndị Ozi","chapter":"15","verse":"32","text":"Judas na Saịlas, ndị ha onwe ha bụ ndị amụma, kwuru ọtụtụ okwu, iji gbaa ha ume na ime ka okwukwe ndị kwere ekwe guzosie ike."},{"book":"Ọrụ Ndị Ozi","chapter":"15","verse":"33","text":"Mgbe ha nọnyesịrị ha nwa oge nta, ndị kwere ekwe ji ngọzị nke udo zilaga ha ka ha laghachikwuru ndị zitere ha."},{"book":"Ọrụ Ndị Ozi","chapter":"15","verse":"34","text":"Ma ọ masịrị Saịlas ịnọtukwu nʼebe ahụ.15:34 Ụfọdụ akwụkwọ adịghị edebanye ihe banyere Saịlas nʼamaokwu a."},{"book":"Ọrụ Ndị Ozi","chapter":"15","verse":"35","text":"Pọl na Banabas nọgidere nʼAntiọk, ebe ha na ndị ọzọ kuziri ihe ma kwusakwa okwu Onyenwe anyị."},{"book":"Ọrụ Ndị Ozi","chapter":"15","verse":"36","text":"Mgbe ụbọchị ole na ole gasịrị, Pọl gwara Banabas, “Ka anyị gaghachi nʼobodo niile anyị kwusara okwu Onyenwe anyị nʼotu nʼotu, mata ka ndị kwere ekwe si agbalị nʼebe ahụ.”"},{"book":"Ọrụ Ndị Ozi","chapter":"15","verse":"37","text":"Banabas chọrọ ka ha na Jọn onye a na-akpọ Mak soro gaa."},{"book":"Ọrụ Ndị Ozi","chapter":"15","verse":"38","text":"Ma Pọl echeghị na o ziri ezi iduru ya nʼihi na ọ hapụrụ ha na Pamfilia. O sokwaghị ha jezuo ozi ha."},{"book":"Ọrụ Ndị Ozi","chapter":"15","verse":"39","text":"Ịrụ ụka dapụtara nʼetiti ha siri ike nke mere na ha kewara. Banabas kpọrọ Jọn Mak banye nʼụgbọ gawa Saiprọs."},{"book":"Ọrụ Ndị Ozi","chapter":"15","verse":"40","text":"Ma Pọl họọrọ Saịlas, kpọrọ ya gawa njem, mgbe ụmụnna kpesịrị ha ekpere raara ha nye nʼamara Onyenwe anyị."},{"book":"Ọrụ Ndị Ozi","chapter":"15","verse":"41","text":"O jegharịrị nʼime obodo Siria na Silisia na-agba nzukọ nọ nʼebe ahụ ume."}]}