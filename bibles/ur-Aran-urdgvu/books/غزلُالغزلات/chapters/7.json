{"data":[{"book":"غزلُ الغزلات","chapter":"7","verse":"1","text":"اے رئیس کی بیٹی، جوتوں میں چلنے کا تیرا انداز کتنا من موہن ہے! تیری خوش وضع رانیں ماہر کاری گر کے زیورات کی مانند ہیں۔"},{"book":"غزلُ الغزلات","chapter":"7","verse":"2","text":"تیری ناف پیالہ ہے جو مَے سے کبھی نہیں محروم رہتی۔ تیرا جسم گندم کا ڈھیر ہے جس کا احاطہ سوسن کے پھولوں سے کیا گیا ہے۔"},{"book":"غزلُ الغزلات","chapter":"7","verse":"3","text":"تیری چھاتیاں غزال کے جُڑواں بچوں کی مانند ہیں۔"},{"book":"غزلُ الغزلات","chapter":"7","verse":"4","text":"تیری گردن ہاتھی دانت کا مینار، تیری آنکھیں حسبون شہر کے تالاب ہیں، وہ جو بَت ربیم کے دروازے کے پاس ہیں۔ تیری ناک مینارِ لبنان کی مانند ہے جس کا منہ دمشق کی طرف ہے۔"},{"book":"غزلُ الغزلات","chapter":"7","verse":"5","text":"تیرا سر کوہِ کرمل کی مانند ہے، تیرے کھلے بال ارغوان کی طرح قیمتی اور دل کش ہیں۔ بادشاہ تیری زُلفوں کی زنجیروں میں جکڑا رہتا ہے۔"},{"book":"غزلُ الغزلات","chapter":"7","verse":"6","text":"اے خوشیوں سے لبریز محبت، تُو کتنی حسین ہے، کتنی دل رُبا!"},{"book":"غزلُ الغزلات","chapter":"7","verse":"7","text":"تیرا قد و قامت کھجور کے درخت سا، تیری چھاتیاں انگور کے گُچھوں جیسی ہیں۔"},{"book":"غزلُ الغزلات","chapter":"7","verse":"8","text":"مَیں بولا، ”مَیں کھجور کے درخت پر چڑھ کر اُس کے پھولدار گُچھوں7‏:8 پھولدار گُچھوں: عبرانی لفظ کا مطلب مبہم سا ہے۔  پر ہاتھ لگاؤں گا۔“ تیری چھاتیاں انگور کے گُچھوں کی مانند ہوں، تیرے سانس کی خوشبو سیبوں کی خوشبو جیسی ہو۔"},{"book":"غزلُ الغزلات","chapter":"7","verse":"9","text":"تیرا منہ بہترین مَے ہو، ایسی مَے جو سیدھی میرے محبوب کے منہ میں جا کر نرمی سے ہونٹوں اور دانتوں میں سے گزر جائے۔"},{"book":"غزلُ الغزلات","chapter":"7","verse":"10","text":"مَیں اپنے محبوب کی ہی ہوں، اور وہ مجھے چاہتا ہے۔"},{"book":"غزلُ الغزلات","chapter":"7","verse":"11","text":"آ، میرے محبوب، ہم شہر سے نکل کر دیہات میں رات گزاریں۔"},{"book":"غزلُ الغزلات","chapter":"7","verse":"12","text":"آ، ہم صبح سویرے انگور کے باغوں میں جا کر معلوم کریں کہ کیا بیلوں سے کونپلیں نکل آئی ہیں اور پھول لگے ہیں، کہ کیا انار کے درخت کِھل رہے ہیں۔ وہاں مَیں تجھ پر اپنی محبت کا اظہار کروں گی۔"},{"book":"غزلُ الغزلات","chapter":"7","verse":"13","text":"مردم گیاہ7‏:13 مردم گیاہ: ایک پودا جس کے بارے میں سوچا جاتا تھا کہ اُسے کھا کر بانجھ عورت بھی بچے کو جنم دے گی۔  کی خوشبو پھیل رہی، اور ہمارے دروازے پر ہر قسم کا لذیذ پھل ہے، نئی فصل کا بھی اور گزری کا بھی۔ کیونکہ مَیں نے یہ چیزیں تیرے لئے، اپنے محبوب کے لئے محفوظ رکھی ہیں۔"}]}