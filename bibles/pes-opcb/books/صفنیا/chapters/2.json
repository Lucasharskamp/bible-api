{"data":[{"book":"صفنیا","chapter":"2","verse":"1","text":"ای قومی که حیا ندارید، به خود آیید،"},{"book":"صفنیا","chapter":"2","verse":"2","text":"پیش از آنکه داوری آغاز گردد و فرصت شما چون کاه بر باد رود، قبل از آنکه خشم خداوند فرو ریزد و روز هولناک غضب او فرا رسد."},{"book":"صفنیا","chapter":"2","verse":"3","text":"ای تمامی فروتنانی که احکام او را بجا می‌آورید، به راستی عمل کنید و در حضور خداوند فروتن شوید تا شاید شما را از خشم خود در آن روز هلاکت مصون بدارد."},{"book":"صفنیا","chapter":"2","verse":"4","text":"شهرهای غزه، اشقلون، اشدود و عقرون، ریشه‌کن و ویران خواهند شد."},{"book":"صفنیا","chapter":"2","verse":"5","text":"وای بر شما ای فلسطینی‌هایی که در ساحل دریا و در سرزمین کنعان زندگی می‌کنید، زیرا شما هم داوری خواهید شد. خداوند شما را به هلاکت خواهد رساند و حتی یک نفر از شما هم باقی نخواهد ماند."},{"book":"صفنیا","chapter":"2","verse":"6","text":"زمینهای ساحلی شما مکانی برای شبانان و آغل گوسفندان خواهد شد."},{"book":"صفنیا","chapter":"2","verse":"7","text":"بازماندگان قبیلهٔ یهودا، سرزمین شما را اشغال کرده گله‌های خود را در آنجا خواهند چرانید و خود در خانه‌های اشقلون خواهند خوابید؛ زیرا خداوند با مهربانی از قوم خود یاد نموده، خوشبختی آنها را باز خواهد گردانید."},{"book":"صفنیا","chapter":"2","verse":"8","text":"اهانتهای مردم موآب و عَمّون را شنیده‌ام که قوم مرا مسخره نموده، تهدید به اشغال سرزمینشان می‌کنند."},{"book":"صفنیا","chapter":"2","verse":"9","text":"بنابراین، خداوند لشکرهای آسمان، خدای اسرائیل می‌فرماید: «به حیات خود قسم، موآب و عمون مثل سدوم و عموره از بین خواهند رفت و به محلی از خارها، گودالهای نمک و ویرانی ابدی تبدیل خواهند شد و بازماندگان قوم من آنها را غارت نموده، سرزمینهایشان را تصرف خواهند کرد.»"},{"book":"صفنیا","chapter":"2","verse":"10","text":"آنها سزای غرور خود را دریافت خواهند کرد، زیرا به قوم خداوند لشکرهای آسمان اهانت نموده، ایشان را مسخره کردند."},{"book":"صفنیا","chapter":"2","verse":"11","text":"خداوند بلاهای هولناکی بر سرشان خواهد آورد. او تمامی خدایان جهان را به تباهی خواهد کشانید و آنگاه همهٔ اقوام در سرزمینهای خود او را عبادت خواهند نمود."},{"book":"صفنیا","chapter":"2","verse":"12","text":"خداوند می‌فرماید: «ای حبشی‌ها، شما هم به دم شمشیر من کشته خواهید شد.»"},{"book":"صفنیا","chapter":"2","verse":"13","text":"خداوند قدرت خود را بر ضد آشور به کار خواهد برد و پایتخت بزرگ آن، نینوا را ویران نموده، به بیابانی خشک مبدل خواهد کرد."},{"book":"صفنیا","chapter":"2","verse":"14","text":"آن شهر، چراگاه گوسفندان خواهد شد و انواع حیوانات وحشی در آن جای خواهند گرفت. خفاشها و جغدها در میان ویرانه‌هایش لانه می‌کنند و صدایشان از پنجره‌های خانه‌های متروک شنیده می‌شود. در آستانهٔ خانه‌ها زباله جمع می‌شود و روکش زیبای ستونهای شهر که از چوب سرو بود، از بین می‌رود."},{"book":"صفنیا","chapter":"2","verse":"15","text":"این شهر مستحکم که چنان در امنیت بود که با خود می‌گفت: «در تمام دنیا شهری مانند من وجود ندارد!» اکنون ویران شده، لانهٔ حیوانات خواهد گردید! هر که از آنجا بگذرد سر خود را از بهت و حیرت تکان خواهد داد."}]}