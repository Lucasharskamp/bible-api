{"data":[{"book":"2 Korintiers","chapter":"9","verse":"1","text":"Het schijnt me geheel overbodig, u te schrijven over de ondersteuning zelf van de heiligen."},{"book":"2 Korintiers","chapter":"9","verse":"2","text":"Want ik ken uw bereidwilligheid, en ik heb zelfs daarom bij de Macedoniërs over u geroemd, dat Achaja reeds verleden jaar gereed was, en dat uw ijver zeer velen heeft geprikkeld."},{"book":"2 Korintiers","chapter":"9","verse":"3","text":"Maar wel zend ik de broeders af, opdat ons roemen over u op dit punt niet ongegrond zou blijken, en gij inderdaad gereed zult zijn, zoals ik dit heb beweerd;"},{"book":"2 Korintiers","chapter":"9","verse":"4","text":"anders zouden wij, —om van u niet te spreken, —om dit vast vertrouwen misschien nog beschaamd moeten staan, als de Macedoniërs met me meekomen en u niet gereed zouden vinden."},{"book":"2 Korintiers","chapter":"9","verse":"5","text":"Ik oordeelde het dus nodig, de broeders te verzoeken, mij vooruit te reizen naar u toe, en uw milde gave, die ik bij voorbaat had toegezegd, in orde te brengen, zodat ze klaar zal liggen; maar dan ook werkelijk als een milde, en geen karige gift."},{"book":"2 Korintiers","chapter":"9","verse":"6","text":"Bedenkt het wel: wie spaarzaam zaait, zal spaarzaam maaien; en wie onbekrompen zaait, zal onbekrompen maaien."},{"book":"2 Korintiers","chapter":"9","verse":"7","text":"Ieder geve, zoals hij het in zijn hart zich heeft voorgenomen, maar niet met tegenzin of noodgedwongen. Want God heeft een blijmoedigen gever lief;"},{"book":"2 Korintiers","chapter":"9","verse":"8","text":"en God is bij machte, om u een overvloed te schenken van allerlei gunsten; zodat gij onder alle opzichten en ten allen tijde ruimschoots het nodige zult bezitten, en nog zult overhouden voor ieder goed werk;"},{"book":"2 Korintiers","chapter":"9","verse":"9","text":"zoals geschreven staat: “Milddadig deelt hij aan de armen uit: Zijn gerechtigheid houdt in eeuwigheid stand.”"},{"book":"2 Korintiers","chapter":"9","verse":"10","text":"Hij toch, die den zaaier zaad verschaft en brood tot spijze, Hij zal ook u het zaad verlenen, het doen gedijen, en de vruchten uwer gerechtigheid doen wassen."},{"book":"2 Korintiers","chapter":"9","verse":"11","text":"En wanneer we steeds rijkelijk geven bij iedere vorm van weldadigheid, dan wordt deze door ons toedoen de oorzaak van dankzegging aan God."},{"book":"2 Korintiers","chapter":"9","verse":"12","text":"Want de beoefening van zulk een liefdedienst voorziet niet alleen in de behoeften der heiligen, maar brengt ook een overvloed van dankzeggingen aan God."},{"book":"2 Korintiers","chapter":"9","verse":"13","text":"Door dit bewijs van hulpvaardigheid toch verheerlijken ze God om uw gehoorzaam belijden van Christus’ Evangelie, en om uw milddadige gemeenschapszin jegens hen en jegens allen."},{"book":"2 Korintiers","chapter":"9","verse":"14","text":"En door hun gebed voor u tonen ze u bovendien een vurige aanhankelijkheid, om de buitengewone genade Gods aan u geschonken."},{"book":"2 Korintiers","chapter":"9","verse":"15","text":"God zij dank voor zijn onuitsprekelijke gave!"}]}