{"data":[{"book":"Psalmen","chapter":"59","verse":"1","text":"Voor muziekbegeleiding; “Verderf niet.” Een puntdicht van David, toen Saül het huis liet bewaken, om hem te doden. Red mij van mijn vijanden, o mijn God, Bescherm mij tegen mijn verdrukkers;"},{"book":"Psalmen","chapter":"59","verse":"2","text":"Bevrijd mij van de woestelingen, Verlos mij van de bloeddorstigen."},{"book":"Psalmen","chapter":"59","verse":"3","text":"Want zie, ze belagen mijn leven, En geweldenaars grijpen mij aan;"},{"book":"Psalmen","chapter":"59","verse":"4","text":"O Jahweh, ofschoon ik niets kwaads of verkeerds heb gedaan, En geen schuld er aan heb, lopen zij uit en wachten mij op. Sta op! Snel mij te hulp en zie toe,"},{"book":"Psalmen","chapter":"59","verse":"5","text":"Jahweh der heirscharen, Israëls God! Ontwaak, om al die trotsaards te straffen, Spaar geen van die valse verraders!"},{"book":"Psalmen","chapter":"59","verse":"6","text":"Iedere avond komen ze terug. En lopen de stad rond, jankend als honden."},{"book":"Psalmen","chapter":"59","verse":"7","text":"Zie, ze kwijlen smaad uit hun mond, En het ligt op hun lippen: “Wie wil er wat horen!”"},{"book":"Psalmen","chapter":"59","verse":"8","text":"Maar Jahweh, Gij lacht ze uit, En drijft met al die trotsaards de spot!"},{"book":"Psalmen","chapter":"59","verse":"9","text":"Mijn Sterkte, aan U klamp ik mij vast, Want Gij zijt mijn toevlucht, o God!"},{"book":"Psalmen","chapter":"59","verse":"10","text":"Mijn God, uw goedheid trede mij tegen, En doe mij op mijn vijanden neerzien, o God."},{"book":"Psalmen","chapter":"59","verse":"11","text":"Neen, spaar ze niet, opdat ze mijn volk niet verleiden; Maar doe ze vallen, en stort ze neer door uw kracht."},{"book":"Psalmen","chapter":"59","verse":"12","text":"Vergeld hun, o Heer, het kwaad van hun mond En het woord hunner lippen; Laat ze in hun eigen trots zich verstrikken, Om de vloeken en leugens, die ze hebben gesproken."},{"book":"Psalmen","chapter":"59","verse":"13","text":"Maak een eind aan hun woede, Maak een eind aan hun trots, Opdat ze erkennen, dat God heerst in Jakob Tot aan de grenzen der aarde."},{"book":"Psalmen","chapter":"59","verse":"14","text":"Laat ze terugkomen, iedere avond opnieuw, En door de stad lopen, jankend als honden,"},{"book":"Psalmen","chapter":"59","verse":"15","text":"Rondzwervend, om vreten te zoeken, En blaffen, wanneer ze niet vol zijn."},{"book":"Psalmen","chapter":"59","verse":"16","text":"Maar ìk zal uw almacht bezingen, Elke morgen uw goedertierenheid prijzen; Want Gij zijt mijn schuts, Mijn toevlucht in tijden van nood."},{"book":"Psalmen","chapter":"59","verse":"17","text":"Mijn Sterkte, U wil ik loven; Want Gij zijt mijn toevlucht, o God, mijn genadige God!"}]}