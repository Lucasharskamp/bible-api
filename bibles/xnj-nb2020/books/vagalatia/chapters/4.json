{"data":[{"book":"Vagalatia","chapter":"4","verse":"1","text":"Hinu, nijova kuvya, mhali, akavya akona mwana, iwanangana na mvanda pamonga ndi mhali wa vindu vyoha."},{"book":"Vagalatia","chapter":"4","verse":"2","text":"Lukumbi lwenulo lwoha, ivya mu mawoko ga vevakumulela na vandu vevakumuyunga, mbaka lukumbi lweluvikiwi na dadi waki lutimila."},{"book":"Vagalatia","chapter":"4","verse":"3","text":"Mewawa tete patavili takona kukangala musadika, tavi vavanda va mzuka vachilongosi va mulima."},{"book":"Vagalatia","chapter":"4","verse":"4","text":"Nambu lukumbi lwabwina palwatimili, Chapanga amtumili mwana waki mweavelekiwi na mdala, akatama muulongosi wa malagizu ga Vayawudi,"},{"book":"Vagalatia","chapter":"4","verse":"5","text":"ndava avagombola vala vevavi pahi ya malagizu muni tete tikitiwa vana va Chapanga."},{"book":"Vagalatia","chapter":"4","verse":"6","text":"Ndava muni nyenye hinu ndi vana vaki, Chapanga amtumili Mpungu wa Mwana waki mumitima yinu, Mpungu wewivemba “Aba” Ndi “Dadi.”"},{"book":"Vagalatia","chapter":"4","verse":"7","text":"Hinu veve wamvanda lepi kavili, nambu wamwana, Chapanga alavapela nyenye gala goha geavalagazili kuvapela."},{"book":"Vagalatia","chapter":"4","verse":"8","text":"Kadeni pemwammanyili lepi Chapanga, ndi mwaihengili michapanga ya waka, lepi Chapanga wa chakaka."},{"book":"Vagalatia","chapter":"4","verse":"9","text":"Nambu hinu, ndava mumanya Chapanga, amala tijova mwimanyikana na Chapanga, mwihotola wuli kuwuya kavili kwa vala mizuka yingangu na yangali makakala? Hati kugana kuvahengela kavili?"},{"book":"Vagalatia","chapter":"4","verse":"10","text":"Mwakona mwilanda magono gakulu, ga miyehi na lusenje na miyaka."},{"book":"Vagalatia","chapter":"4","verse":"11","text":"Niyogopa pangi lihengu lanahengili ndava yinu liyagili waka!"},{"book":"Vagalatia","chapter":"4","verse":"12","text":"Valongo vangu, nikuvayupa neju mvya ngati nene, muni hati nene nivii ngati nyenye. Nakunihengela uhakau wowoha."},{"book":"Vagalatia","chapter":"4","verse":"13","text":"Nambu mwimanya kuvya utamu wangu ndi wanipeli fwasi ya kukokosa Lilovi la Bwina mala ya kutumbula lukumbi."},{"book":"Vagalatia","chapter":"4","verse":"14","text":"Pamonga utamu wangu wavili mang'ahiso kwinu, nambu likumbi lula mwenivevisi lepi amala kunibela ndava ya utamu wangu pamonga vavakofii kukita ago. Nambu mwanipokili ngati mtumu wa kunani wa Chapanga, ngati kuvya Kilisitu Yesu mwene."},{"book":"Vagalatia","chapter":"4","verse":"15","text":"Mwavi na luheku, hinu chihumili kyani? Chakaka nikuvajovela kuvya lukumbi lula ngamuhotwili hati kutupula mihu ginu na kunipela nene."},{"book":"Vagalatia","chapter":"4","verse":"16","text":"Hinu wu, ndi na likoko winu ndava ya kuvajovela uchakaka?"},{"book":"Vagalatia","chapter":"4","verse":"17","text":"Vandu vangi avo vevakuvang'aikila nyenye, maholo gavi, lepi gabwina. Vigana kuvabagulana na nene muni nyenye muvang'aikila vene."},{"book":"Vagalatia","chapter":"4","verse":"18","text":"Chakaka ndi lijambu la bwina kuvang'aikila vangi mu mambu gabwina, lepi ndu lukumbi penivya na nyenye."},{"book":"Vagalatia","chapter":"4","verse":"19","text":"Vana vangu, mewawa ngati mau mweavi na ndumbu cheivya na lipyanda la kuveleka, ndi nene mewawa chening'aika mewa ndava yinu mbaka pemwitumbula kutama ngati chatamili Kilisitu."},{"book":"Vagalatia","chapter":"4","verse":"20","text":"Ngati kuvya nivya pamonga na nyenye hinu, muni nganimanyili ukangamisu weuganikiwa ndava yinu! Nivii na wogohi neju na nyenye!"},{"book":"Vagalatia","chapter":"4","verse":"21","text":"Mnijovela mwavene mwemgana kulongoswa na malagizu, wu, mwiyuwana malagizu chegijova?"},{"book":"Vagalatia","chapter":"4","verse":"22","text":"Yiyandikiwi mu Mayandiku Gamsopi kuvya Ibulahimu avili na vana vavili, mmonga kwa mdala mvanda na yungi mumdala mwealekekswi."},{"book":"Vagalatia","chapter":"4","verse":"23","text":"Mwana wa mdala mvanda yula avelikwi ndu, nambu yula wa mdala mwealekekiswi avelikwi ngati chevivelekewa vandu vangi."},{"book":"Vagalatia","chapter":"4","verse":"24","text":"Mambu genaga ndi luhumu, vamau venavo vavili ndi luhumu lwa malaganu gavili, la kutumbula lila la kuchitumbi cha Sinai, likumvala Hagali, na vana vaki vevivelekewa muuvanda."},{"book":"Vagalatia","chapter":"4","verse":"25","text":"Hagali iyima pahali pachitumbi cha Sinai weuvi Alabia, ndi luhumu lwa Yelusalemu ya hinu, yeyivii muuvanda na vana vaki."},{"book":"Vagalatia","chapter":"4","verse":"26","text":"Nambu Yelusalemu ya kunani kwa Chapanga ndi muji weulekekiswi, wene ndi nyina witu."},{"book":"Vagalatia","chapter":"4","verse":"27","text":"Muni yiyandikwi mu Mayandiku Gamsopi,"},{"book":"Vagalatia","chapter":"4","verse":"28","text":"Hinu, valongo vangu, nyenye ndi vana va Chapanga ndava lilaganu laki ngati cheavili Izaki."},{"book":"Vagalatia","chapter":"4","verse":"29","text":"Nambu ngati magono gala mwana mweavelekiwi ngati chevivelekewa vandu vangi amung'aili yula mweavelekiwi kwa makakala ga Mpungu wa Chapanga, mewawa na magono aga."},{"book":"Vagalatia","chapter":"4","verse":"30","text":"Nambu Mayandiku Gamsopi gijova wuli? Gijova “Mvinga mau mvanda pamonga na mwana waki, muni mwana wa mvanda ihala lepi pamonga na mwana wa mau mwealekekiswi.”"},{"book":"Vagalatia","chapter":"4","verse":"31","text":"Hinu valongo, tete lepi vana va mvanda nambu va mau mwealekekiswi."}]}