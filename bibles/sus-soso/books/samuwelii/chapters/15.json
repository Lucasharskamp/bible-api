{"data":[{"book":"Samuweli I","chapter":"15","verse":"1","text":"Samuweli naxa a fala Sɔlu bɛ, «Alatala n tan nan xɛɛ n xa i sugandi mangɛ ra a xa ɲama Isirayila xun ma. I tuli mati Alatala xa masenyi ra."},{"book":"Samuweli I","chapter":"15","verse":"2","text":"Mangɛ Alatala xui nan ya: ‹N bara natɛ tongo Amalɛkikae xa fe ra, naxee tondi Isirayila xa dangi e xa kira xɔn kelife ra Misira."},{"book":"Samuweli I","chapter":"15","verse":"3","text":"Yakɔsi, siga, e ratɔn. I naxa e sese lu naa. I xa e xa xɛmɛe, e xa ginɛe, e xa die, e xa diyɔrɛe, e xa ningee, e xa yɛxɛɛe, e xa sie, e xa ɲɔxɔmɛe, e xa sofalee birin faxa.›»"},{"book":"Samuweli I","chapter":"15","verse":"4","text":"Sɔlu naxa a xa sɔɔri gali malan Telayimi. Xɛmɛ mixi wulu kɛmɛ firin nan faxi kelife kɔɔla ma, xɛmɛ mixi wulu fu nan faxi kelife Yuda bɔnsɔɛ ma."},{"book":"Samuweli I","chapter":"15","verse":"5","text":"Sɔlu naxa gantanyi te fole kui Amalɛkikae xa taa fari ma."},{"book":"Samuweli I","chapter":"15","verse":"6","text":"A naxa a fala Keni bɔnsɔɛ bɛ, «Wo mini Amalɛkikae tagi, alako wo naxa sɔntɔ e ya ma, barima wo hinnɛ nɛ Isirayilakae ra e minixi Misira bɔxi ra tɛmui naxɛ.» Keni bɔnsɔɛ naxa mini Amalɛkikae ya ma."},{"book":"Samuweli I","chapter":"15","verse":"7","text":"Sɔlu naxa Amalɛkikae bɔnbɔ kelife Hawila ma han Suri sode dɛ ra Misira ya ra."},{"book":"Samuweli I","chapter":"15","verse":"8","text":"A naxa Amalɛki mangɛ Agaga suxu, a mu a faxa, kɔnɔ a naxa a xa ɲama tan birin sɔntɔ santidɛgɛma ra."},{"book":"Samuweli I","chapter":"15","verse":"9","text":"Sɔlu nun a xa ɲama mu tin Agaga faxade. E naxa a lu a nii ra, a nun a xa xuruse fanyi bɔrɔgɛxie, a xa yɛxɛɛe, a xa sie, nun a xa ningee. E mu tin nee sɔntɔde, kɔnɔ naxee mu fanxi, e nee nan faxa."},{"book":"Samuweli I","chapter":"15","verse":"10","text":"Alatala naxa yi masenyi ti Samuweli bɛ,"},{"book":"Samuweli I","chapter":"15","verse":"11","text":"«N nimisaxi Sɔlu xa fe ra n naxan tixi mangɛ ra, barima a bara a kobe so n na, a mu biraxi n wɔyɛn xui fɔxɔ ra.» Samuweli naxa sunnun ki fanyi, a Alatala makula na kɔɛ birin na."},{"book":"Samuweli I","chapter":"15","verse":"12","text":"A naxa keli subaxɛ ma, a siga Sɔlu yire. Mixi nde naxa a fala a bɛ a Sɔlu bara siga Karemele geya fari tɔnxuma nde tide. Na dangi xanbi, a keli mɛnni, a goro Giligali."},{"book":"Samuweli I","chapter":"15","verse":"13","text":"Samuweli to Sɔlu yire li, Sɔlu naxa a fala a bɛ, «Ala xa baraka sa i ma. N bara Alatala xa yaamari ratinmɛ.»"},{"book":"Samuweli I","chapter":"15","verse":"14","text":"Samuweli naxa a maxɔrin, «N xuruse wa xui mundun mɛfe yi ki?»"},{"book":"Samuweli I","chapter":"15","verse":"15","text":"Sɔlu naxa a yaabi, «Ɲama nan faxi yi xurusee ra e naxan tongoxi Amalɛkikae yi ra, alako e xa e ba sɛrɛxɛ ra i Marigi Alatala bɛ. Muxu bara na dɔnxɔɛ tan sɔntɔ.»"},{"book":"Samuweli I","chapter":"15","verse":"16","text":"Samuweli naxa a fala Sɔlu bɛ, «Awa yire. N xa Alatala xa masenyi fala i bɛ a naxan fixi n ma yi kɔɛ ra.» Sɔlu naxa a fala, «Awa, na fala n bɛ.»"},{"book":"Samuweli I","chapter":"15","verse":"17","text":"Samuweli naxa a fala, «Alatala mu i tixi xɛ mangɛ ra Isirayila bɔnsɔɛ xun ma, hali i to nu a kolon mixi xurudi nan i ra?"},{"book":"Samuweli I","chapter":"15","verse":"18","text":"Alatala i xɛɛ nɛ, a a fala i bɛ, ‹Siga Amalɛki yunubitɔɛe sɔntɔde. I xa e birin ɲɔn feo›."},{"book":"Samuweli I","chapter":"15","verse":"19","text":"Munfe ra i mu i tuli matixi Alatala xui ra? Munfe ra i baganxi na see ma, i fe ɲaaxi raba Alatala ya i?»"},{"book":"Samuweli I","chapter":"15","verse":"20","text":"Sɔlu naxa Samuweli yaabi, «N bara Alatala xui rabatu a fanyi ra. N bara bira a xa kira fɔxɔ ra, a n tixi naxan xɔn ma. N faxi Amalɛki mangɛ Agaga nan tun na, n bara Amalɛki ɲama dɔnxɔɛ birin sɔntɔ."},{"book":"Samuweli I","chapter":"15","verse":"21","text":"Kɔnɔ ɲama bara a xa xuruse fanyie mayegeti, nee xa findi sɛrɛxɛ fisamantee ra i Marigi Alatala bɛ Giligali.»"},{"book":"Samuweli I","chapter":"15","verse":"22","text":"Samuweli naxa a yaabi,"},{"book":"Samuweli I","chapter":"15","verse":"23","text":"Ala xui matandife ɲaaxu,"},{"book":"Samuweli I","chapter":"15","verse":"24","text":"Sɔlu naxa a fala Samuweli bɛ, «N bara yunubi raba. N bara Alatala xa sɛriyɛ kana, n bara i fan xui matandi. N nu gaaxuxi ɲama nan ya ra, n naxa n tuli mati e ra."},{"book":"Samuweli I","chapter":"15","verse":"25","text":"Yakɔsi n bara i mayandi, diɲɛ n ma yunubi ma. I naxa gbilen n fɔxɔ ra. Na kui n fan xa suyidi Alatala bɛ.»"},{"book":"Samuweli I","chapter":"15","verse":"26","text":"Samuweli naxa a fala Sɔlu bɛ, «N mu birama i fɔxɔ ra, barima i bara i kobe raso Alatala xa masenyi ra, Alatala fan bara i rabɛɲin, a bara Isirayila mangɛya ba i yi ra.»"},{"book":"Samuweli I","chapter":"15","verse":"27","text":"Samuweli to a mafindi sigafe ra, Sɔlu naxa a xa donma suxu, a fa bɔɔ a yi ra."},{"book":"Samuweli I","chapter":"15","verse":"28","text":"Samuweli naxa a fala a bɛ, «To Alatala fan bara Isirayila mangɛya ba i yi ra na ki, a a fi i boore ma, naxan fan dangi i tan na."},{"book":"Samuweli I","chapter":"15","verse":"29","text":"Alatala naxan findixi Isirayila sɛnbɛ ra, a mu wule falama, a xaxili mu masarama. Ibunadama mu a ra.»"},{"book":"Samuweli I","chapter":"15","verse":"30","text":"Sɔlu man naxa a fala, «N bara yunubi raba. Yandi, n bara i maxandi, i xa n binya Isirayila nun a kuntigie ya i. Bira n fɔxɔ ra, n xa suyidi i Marigi Alatala bɛ.»"},{"book":"Samuweli I","chapter":"15","verse":"31","text":"Na tɛmui Samuweli naxa bira Sɔlu fɔxɔ ra. Sɔlu naxa suyidi Alatala bɛ."},{"book":"Samuweli I","chapter":"15","verse":"32","text":"Na dangi xanbi Samuweli naxa a fala, «Wo fa Amalɛki mangɛ Agaga ra.» Agaga naxa fa bɔɲɛsa kui, barima a maɲɔxunxi nɛ e mu xɔnɔxi a ma sɔnɔn e xa a faxa."},{"book":"Samuweli I","chapter":"15","verse":"33","text":"Samuweli naxa a fala a bɛ, «I to dingɛe xa die faxa i xa santidɛgɛma ra, i nga fan xa di bama a yi ra.» Samuweli to na fala, a naxa a faxa Alatala ya i Giligali."},{"book":"Samuweli I","chapter":"15","verse":"34","text":"Samuweli naxa siga Rama. Sɔlu fan naxa siga a xɔnyi Gibiya."},{"book":"Samuweli I","chapter":"15","verse":"35","text":"Samuweli mu Sɔlu to sɔnɔn. A naxa sunnun Sɔlu xa fe ra. Alatala fan naxa nimisa a Sɔlu findife mangɛ ra Isirayila."}]}