{"data":[{"book":"1 Samuelova","chapter":"1","verse":"1","text":"Byl muž nějaký z Ramataim Zofim, s hory Efraim, jehož jméno bylo Elkána, syn Jerochama, syna Elihu, syna Tohu, syna Zuf Efratejského."},{"book":"1 Samuelova","chapter":"1","verse":"2","text":"A ten měl dvě ženy, jméno jedné Anna, a jméno druhé Penenna. Měla pak Penenna děti, ale Anna neměla dětí."},{"book":"1 Samuelova","chapter":"1","verse":"3","text":"I chodíval muž ten z města svého každého roku, aby se klaněl a obětoval Hospodinu zástupů, do Sílo, kdež byli dva synové Elí, Ofni a Fínes, kněží Hospodinovi."},{"book":"1 Samuelova","chapter":"1","verse":"4","text":"Když pak přišel den, v němž obětoval Elkána, dal Penenně manželce své, a všechněm synům i dcerám jejím díly."},{"book":"1 Samuelova","chapter":"1","verse":"5","text":"Anně pak dal díl jeden výborný, nebo Annu miloval, ale Hospodin zavřel byl život její."},{"book":"1 Samuelova","chapter":"1","verse":"6","text":"Přesto kormoutila ji také velmi protivnice její, toliko aby ji popouzela, proto že Hospodin zavřel byl život její."},{"book":"1 Samuelova","chapter":"1","verse":"7","text":"To když činíval každého roku, a Anna též chodívala do domu Hospodinova, tak ji kormoutívala protivnice; ona pak plakávala a nic nejídala."},{"book":"1 Samuelova","chapter":"1","verse":"8","text":"Tedy řekl jí Elkána muž její: Anna, proč pláčeš? A proč nejíš? Proč tak truchlí srdce tvé? Zdaliž já nejsem tobě lepší nežli deset synů?"},{"book":"1 Samuelova","chapter":"1","verse":"9","text":"Vstala tedy Anna, když pojedli v Sílo a napili se; a Elí kněz seděl na stolici u veřeje chrámu Hospodinova."},{"book":"1 Samuelova","chapter":"1","verse":"10","text":"Ona pak jsuci v hořkosti srdce, modlila se Hospodinu a plakala velmi."},{"book":"1 Samuelova","chapter":"1","verse":"11","text":"A učinila slib, řkuci: Hospodine zástupů, jestliže vzhlédneš na trápení děvky své a rozpomeneš se na mne, a nezapomeneš na děvku svou, ale dáš služebnici své plod pohlaví mužského: tedy dám jej tobě, Hospodine, po všecky dny života jeho, a břitva nevejde na hlavu jeho."},{"book":"1 Samuelova","chapter":"1","verse":"12","text":"I stalo se, když se dlouho modlila před Hospodinem, že Elí pozor měl na ústa její."},{"book":"1 Samuelova","chapter":"1","verse":"13","text":"Ale Anna mluvila v srdci svém; toliko rtové její se hýbali, hlasu pak jejího nebylo slyšeti. I domníval se Elí, že by opilá byla."},{"book":"1 Samuelova","chapter":"1","verse":"14","text":"Protož řekl jí Elí: Dlouho-liž budeš opilá? Vystřízvěj z vína svého."},{"book":"1 Samuelova","chapter":"1","verse":"15","text":"Odpověděla Anna, řkuci: Nikoli, pane můj, žena jsem ducha truchlivého, ani vína ani nápoje opojného jsem nepila, ale vylila jsem duši svou před Hospodinem."},{"book":"1 Samuelova","chapter":"1","verse":"16","text":"Nepřirovnávejž děvky své k ženě bezbožné, nebo z velikého myšlení a hořkosti své mluvila jsem až dosavad."},{"book":"1 Samuelova","chapter":"1","verse":"17","text":"Jíž odpověděl Elí, řka: Jdiž u pokoji, a Bůh Izraelský dejž tobě k prosbě tvé, zač jsi ho prosila."},{"book":"1 Samuelova","chapter":"1","verse":"18","text":"I řekla: Ó by nalezla děvka tvá milost před očima tvýma! Tedy odšedši žena cestou svou, pojedla, a tvář její nebyla více smutná."},{"book":"1 Samuelova","chapter":"1","verse":"19","text":"I vstali velmi ráno, a poklonu učinivše před Hospodinem, navrátili se, a přišli do domu svého do Ramata. Poznal pak Elkána Annu manželku svou, a Hospodin rozpomenul se na ni."},{"book":"1 Samuelova","chapter":"1","verse":"20","text":"I stalo se po vyplnění dnů, jakž počala Anna, že porodila syna, a nazvala jméno jeho Samuel; nebo řekla: Vyprosila jsem ho na Hospodinu."},{"book":"1 Samuelova","chapter":"1","verse":"21","text":"Šel pak muž ten Elkána se vší čeledí svou, aby obětoval Hospodinu obět výroční a slib svůj."},{"book":"1 Samuelova","chapter":"1","verse":"22","text":"Ale Anna nešla, nebo řekla muži svému: Až odchovám dítě, tehdy povedu je, aby ukáže se před Hospodinem, zůstalo tam na věky."},{"book":"1 Samuelova","chapter":"1","verse":"23","text":"I řekl jí Elkána muž její: Učiň, cožť se dobrého vidí, zůstaň, dokudž neodchováš jeho. Ó by toliko utvrdil Hospodin slovo své! A tak zůstala žena, a krmila syna svého, až jej i odchovala."},{"book":"1 Samuelova","chapter":"1","verse":"24","text":"Potom, když ho odchovala, vedla jej s sebou, se třmi volky a jednou efi mouky a nádobou vína, i uvedla jej do domu Hospodinova v Sílo; dítě pak ještě bylo malé."},{"book":"1 Samuelova","chapter":"1","verse":"25","text":"Tedy zabili volka a přivedli dítě k Elí."},{"book":"1 Samuelova","chapter":"1","verse":"26","text":"Ona pak řekla: Poslyš mne, pane můj. Jako jest živa duše tvá, pane můj, já jsem žena ta, kteráž jsem stála tuto s tebou, modleci se Hospodinu."},{"book":"1 Samuelova","chapter":"1","verse":"27","text":"Za toto dítě jsem prosila, a dal mi Hospodin k prosbě mé to, čehož jsem prosila od něho."},{"book":"1 Samuelova","chapter":"1","verse":"28","text":"Protož já také oddávám jej Hospodinu; po všecky dny, v nichž živ bude, oddanýť jest Hospodinu. A učinil tu poklonu Hospodinu."}]}