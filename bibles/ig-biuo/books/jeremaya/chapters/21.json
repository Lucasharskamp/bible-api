{"data":[{"book":"Jeremaya","chapter":"21","verse":"1","text":"Ndị a bụ okwu Onyenwe anyị, nke ruru Jeremaya ntị mgbe eze Zedekaya zigara Pashua nwa Malkija, na onye nchụaja bụ Zefanaya nwa Maaseia,"},{"book":"Jeremaya","chapter":"21","verse":"2","text":"sị, “Jụtara anyị ase site nʼaka Onyenwe anyị, nʼihi na Nebukadneza eze Babilọn na-ebuso anyị agha. Eleghị anya Onyenwe anyị ga-emere anyị ihe ịtụnanya dịka oge gara aga, nke ga-eme ka o si nʼebe anyị nọ wezuga onwe ya.”"},{"book":"Jeremaya","chapter":"21","verse":"3","text":"Ma Jeremaya zara sị ha, “Gwanụ Zedekaya sị ya,"},{"book":"Jeremaya","chapter":"21","verse":"4","text":"‘Ihe ndị a ka Onyenwe anyị, Chineke Izrel kwuru: Lee ejikerela m ugbu a ichigharị ihe agha niile dị unu nʼaka, nke unu ji na-ebuso eze Babilọn na ndị Kaldịa gbara obodo unu gburugburu agha, e, ejikerela m ichigharị ha megide unu. Aga m akpọbata ha nʼime obodo a."},{"book":"Jeremaya","chapter":"21","verse":"5","text":"Mụ onwe m ga-eji aka e setịpụrụ nke ọma, na aka dị ike, nke iwe na ọnụma dị ukwuu, buo agha megide unu."},{"book":"Jeremaya","chapter":"21","verse":"6","text":"Aga m etida ndị niile bi nʼobodo a, ma mmadụ ma anụ ọhịa. Ha ga-anwụkwa site nʼoke ihe otiti, nke m ga-eme ka ọ bịakwasị ha."},{"book":"Jeremaya","chapter":"21","verse":"7","text":"Mgbe nke a mesịrị, Otu a ka Onyenwe anyị kwupụtara, aga m ewere Zedekaya eze Juda, na ndịisi ọchịchị ya, na ndị niile bi nʼobodo a, ndị mma agha na ụnwụ na ihe otiti ndị a na-egbughị, nyefee ha nʼaka Nebukadneza eze Babilọn, na nʼaka ndị iro ha, ndị na-achọsi ndụ ha ike. Ọ ga-eji mma agha gbuo ha. Ọ gaghị emere ha ebere, ọ gaghị egosikwa ha ọmịiko.’"},{"book":"Jeremaya","chapter":"21","verse":"8","text":"“Tinyere nke a, gwanụ ndị mmadụ niile, ‘na ihe ndị a ka Onyenwe anyị kwuru: Lee, ana m eche nʼihu unu ụzọ abụọ, ụzọ na-eduba na ndụ, na ụzọ na-eduba nʼọnwụ."},{"book":"Jeremaya","chapter":"21","verse":"9","text":"Onye ọbụla nʼime unu nọgidere nʼobodo a ka mma agha, maọbụ ụnwụ, maọbụ ihe otiti ga-egbu. Ma onye ọbụla nʼime unu pụkwuru ndị Kaldịa gbara obodo unu gburugburu, were onwe ya nyefee ha nʼaka, ga-adị ndụ; ọ ga-echebekwa ndụ ya."},{"book":"Jeremaya","chapter":"21","verse":"10","text":"Ekpebiela m imesi obodo a ike; o nweghị ihe ọma ọbụla ga-esi nʼaka m rute ha, otu a ka Onyenwe anyị kwubiri. A ga-enyefe obodo a nʼaka eze Babilọn, onye ga-eji ọkụ laa ya nʼiyi.’"},{"book":"Jeremaya","chapter":"21","verse":"11","text":"“Karịchasịa, gwa ndị ezinaụlọ eze Juda sị, ‘Nụrụnụ okwu Onyenwe anyị."},{"book":"Jeremaya","chapter":"21","verse":"12","text":"Unu ụlọ Devid, otu a ka Onyenwe anyị sịrị,"},{"book":"Jeremaya","chapter":"21","verse":"13","text":"Edoola m onwe m megide gị, Jerusalem,"},{"book":"Jeremaya","chapter":"21","verse":"14","text":"Aga m enye gị ahụhụ nke ruuru gị nʼihi ajọ omume gị,"}]}