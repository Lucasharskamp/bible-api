{"data":[{"book":"যাত্রা পুস্তক","chapter":"31","verse":"1","text":"পরে সদাপ্রভু মোশিকে বললেন,"},{"book":"যাত্রা পুস্তক","chapter":"31","verse":"2","text":"“দেখো, আমি যিহূদা গোষ্ঠীভুক্ত হূরের নাতি তথা ঊরির ছেলে বৎসলেলকে মনোনীত করেছি,"},{"book":"যাত্রা পুস্তক","chapter":"31","verse":"3","text":"এবং আমি তাকে ঈশ্বরের আত্মায়, প্রজ্ঞায়, বুদ্ধিতে, জ্ঞানে এবং সব ধরনের দক্ষতায় পরিপূর্ণ করেছি—"},{"book":"যাত্রা পুস্তক","chapter":"31","verse":"4","text":"যেন সে সোনা, রুপো ও ব্রোঞ্জ দিয়ে চারুশিল্পসম্মত নকশা ফুটিয়ে তুলতে,"},{"book":"যাত্রা পুস্তক","chapter":"31","verse":"5","text":"পাথর কেটে তা বসাতে, কাঠের কাজ করতে, এবং সব ধরনের কারুশিল্পের কাজে লিপ্ত হতে পারে।"},{"book":"যাত্রা পুস্তক","chapter":"31","verse":"6","text":"এছাড়াও, তাকে একাজে সাহায্য করার জন্য আমি দান গোষ্ঠীভুক্ত অহীষামকের ছেলে অহলীয়াবকেও নিযুক্ত করেছি।"},{"book":"যাত্রা পুস্তক","chapter":"31","verse":"7","text":"“সমাগম তাঁবু,"},{"book":"যাত্রা পুস্তক","chapter":"31","verse":"8","text":"টেবিল এবং সেটির সব জিনিসপত্র,"},{"book":"যাত্রা পুস্তক","chapter":"31","verse":"9","text":"হোমবলির বেদি এবং সেটির সব পাত্র,"},{"book":"যাত্রা পুস্তক","chapter":"31","verse":"10","text":"আর এছাড়াও হাতে বোনা পোশাক-পরিচ্ছদ,"},{"book":"যাত্রা পুস্তক","chapter":"31","verse":"11","text":"এবং পবিত্রস্থানের জন্য সেই অভিষেক-তেল ও সুগন্ধি ধূপ।"},{"book":"যাত্রা পুস্তক","chapter":"31","verse":"12","text":"পরে সদাপ্রভু মোশিকে বললেন,"},{"book":"যাত্রা পুস্তক","chapter":"31","verse":"13","text":"ইস্রায়েলীদের বলো, “তোমাদের অবশ্যই আমার সাব্বাথ পালন করতে হবে। আগামী বংশপরম্পরায় এটি আমার ও তোমাদের মধ্যে এক চিহ্ন হবে, যেন তোমরা জানতে পারো যে আমিই সেই সদাপ্রভু, যিনি তোমাদের পবিত্র করেছেন।"},{"book":"যাত্রা পুস্তক","chapter":"31","verse":"14","text":"“সাব্বাথ পালন কোরো, কারণ তোমাদের কাছে এই দিনটি পবিত্র। যে কেউ এই দিনটিকে অপবিত্র করবে, তাকে মেরে ফেলতে হবে; যারা সেদিন কোনও কাজ করবে, তাদের অবশ্যই তাদের লোকজনের কাছ থেকে বিচ্ছিন্ন হতে হবে।"},{"book":"যাত্রা পুস্তক","chapter":"31","verse":"15","text":"ছয় দিন কাজ করা যেতে পারে, কিন্তু সপ্তম দিনটি সাব্বাথ বিশ্রামের দিন, যা সদাপ্রভুর উদ্দেশে পবিত্র। যে কেউ সাব্বাথবারে কোনও কাজ করবে, তাকে মেরে ফেলতে হবে।"},{"book":"যাত্রা পুস্তক","chapter":"31","verse":"16","text":"আগামী বংশপরম্পরায় দীর্ঘস্থায়ী এক নিয়মরূপে সাব্বাথবার উদ্‌যাপন করার মাধ্যমে ইস্রায়েলীদের তা পালন করতে হবে।"},{"book":"যাত্রা পুস্তক","chapter":"31","verse":"17","text":"চিরকালের জন্য এটি আমার ও ইস্রায়েলীদের মধ্যে এক চিহ্ন হয়ে থাকবে, কারণ ছয় দিনে সদাপ্রভু আকাশমণ্ডল ও পৃথিবী তৈরি করেছিলেন, এবং সপ্তম দিনে তিনি বিশ্রাম নিয়েছিলেন ও চাঙ্গা হয়েছিলেন।”"},{"book":"যাত্রা পুস্তক","chapter":"31","verse":"18","text":"সীনয় পর্বতে মোশির সঙ্গে সদাপ্রভুর কথা বলা শেষ হয়ে যাওয়ার পর, তিনি মোশিকে ঈশ্বরের আঙুল দিয়ে খোদাই করা পাথরের ফলকগুলি, বিধিনিয়মের সেই দুটি ফলক দিলেন।"}]}