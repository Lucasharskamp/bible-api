{"data":[{"book":"РЫМЛЯНАЎ","chapter":"2","verse":"1","text":"Вось таму няма апраўданьня табе, кожны чалавеча, што судзіш другога; бо тым самым судом, якім судзіш другога, асуджаеш сам сябе; бо, асуджаючы другога, робіш тое самае."},{"book":"РЫМЛЯНАЎ","chapter":"2","verse":"2","text":"А мы ведаем, што паводле ісьціны ёсьць суд Божы на тых, што такое чыняць."},{"book":"РЫМЛЯНАЎ","chapter":"2","verse":"3","text":"Няўжо думаеш ты, чалавеча, што ўнікаеш суду Божага, калі асуджаеш тых, якія ўчыняюць такое, і сам робячы тое самае?"},{"book":"РЫМЛЯНАЎ","chapter":"2","verse":"4","text":"Альбо пагарджаеш багацьцем даброці, лагоднасьці і вялікай цярплівасьці Божай, не разумеючы, што даброць Божая вядзе цябе да пакаяньня?"},{"book":"РЫМЛЯНАЎ","chapter":"2","verse":"5","text":"Але, з упартасьці тваёй і нераскаянага сэрца ты сам сабе зьбіраеш гнеў на дзень гневу і абвяшчэньня праведнага суду ад Бога,"},{"book":"РЫМЛЯНАЎ","chapter":"2","verse":"6","text":"Які кожнаму аддасьць паводле дзеяў ягоных:"},{"book":"РЫМЛЯНАЎ","chapter":"2","verse":"7","text":"тым, якія ўвесь час ў добрых дзеях шукаюць славы, гонару і бесьсьмяротнасьці, - жыцьцё вечнае;"},{"book":"РЫМЛЯНАЎ","chapter":"2","verse":"8","text":"а тым, якія ўпарцяцца і супрацівяцца ісьціне, ды аддаюцца няпраўдзе, - лютасьць і гнеў."},{"book":"РЫМЛЯНАЎ","chapter":"2","verse":"9","text":"Смутак і скруха ўсякай душы чалавека, які чыніць ліхое: першаму Юдэю, потым і Эліну!"},{"book":"РЫМЛЯНАЎ","chapter":"2","verse":"10","text":"Наадварот жа, слава і гонар і мір кожнаму, хто робіць добрае: першаму Юдэю, потым і Эліну!"},{"book":"РЫМЛЯНАЎ","chapter":"2","verse":"11","text":"Бо няма прывабы да асобы ў Бога."},{"book":"РЫМЛЯНАЎ","chapter":"2","verse":"12","text":"Тыя, што без закона зграшылі, без закона і загінуць; а тыя, якія ў законе зграшылі, паводле закона прымуць суд,"},{"book":"РЫМЛЯНАЎ","chapter":"2","verse":"13","text":"бо не слухачы закона праведныя перад Богам, а выканаўцы закона апраўданы будуць;"},{"book":"РЫМЛЯНАЎ","chapter":"2","verse":"14","text":"бо, калі язычнікі, ня маючы закона, ад прыроды законнае робяць, дык, ня маючы закона, яны самі сабе закон:"},{"book":"РЫМЛЯНАЎ","chapter":"2","verse":"15","text":"яны паказваюць, што дзеі закона ў іх напісаны ў сэрцах, пра што сьведчыць сумленьне іхняе і думкі іхнія, якія то вінавацяць, то апраўдваюць адна адну,"},{"book":"РЫМЛЯНАЎ","chapter":"2","verse":"16","text":"у дзень, калі паводле зьвеставаньня майго, Бог будзе судзіць таемныя дзеі людзей празь Ісуса Хрыста."},{"book":"РЫМЛЯНАЎ","chapter":"2","verse":"17","text":"Вось, ты называешся Юдэем, і супакойваеш сябе законам, і хвалішся Богам,"},{"book":"РЫМЛЯНАЎ","chapter":"2","verse":"18","text":"і ведаеш волю Ягоную, і разумееш лепшае, навучаючыся з закона,"},{"book":"РЫМЛЯНАЎ","chapter":"2","verse":"19","text":"і ўпэўнены пра сябе, што ты павадыр сьляпым, сьвятло тым, што ходзяць у цемры, -"},{"book":"РЫМЛЯНАЎ","chapter":"2","verse":"20","text":"выхавальнік неразумным, настаўнік дзецям, які мае ўзор розуму і ісьціны ў законе:"},{"book":"РЫМЛЯНАЎ","chapter":"2","verse":"21","text":"як жа ты, навучаючы другога, ня вучыш сябе самога?"},{"book":"РЫМЛЯНАЎ","chapter":"2","verse":"22","text":"Прапаведуючы ня красьці, крадзеш? кажучы: не распусьнічай, распусьнічаеш? грэбуючы ідаламі, рабуеш сьвятыні?"},{"book":"РЫМЛЯНАЎ","chapter":"2","verse":"23","text":"хвалішся законам, а, пераступаючы закон, зьневажаеш Бога?"},{"book":"РЫМЛЯНАЎ","chapter":"2","verse":"24","text":"бо дзеля вас, як напісана, імя Божае ганьбуецца ў язычнікаў."},{"book":"РЫМЛЯНАЎ","chapter":"2","verse":"25","text":"Абразаньне карыснае, калі выконваеш закон; а калі ты пераступаеш закон, дык абразаньне тваё сталася неабразаньнем."},{"book":"РЫМЛЯНАЎ","chapter":"2","verse":"26","text":"Дык вось, калі неабразанец выконвае пастановы закона, дык ягонае неабразаньне ці не залічыцца яму за абразаньне?"},{"book":"РЫМЛЯНАЎ","chapter":"2","verse":"27","text":"І неабрэзаны ад прыроды, які выконвае закон, ці не асудзіць цябе, пераступніка закона зь Пісаньнем і абразаньнем?"},{"book":"РЫМЛЯНАЎ","chapter":"2","verse":"28","text":"Бо ня той Юдэй, хто такі з выгляду, і ня тое абразаньне, якое вонкавае, на плоці;"},{"book":"РЫМЛЯНАЎ","chapter":"2","verse":"29","text":"а той Юдэй, хто ўнутрана такі, і тое абразаньне, якое ў сэрцы паводле Духа, а не паводле літары: яму і пахвала не ад людзей, а ад Бога."}]}