{"data":[{"book":"2 Samue","chapter":"22","verse":"1","text":"Hagi Ra Anumzamo'ma maka ha' vahe'a zamazampinti'ene Soli azampinti'enema aguma'vazigeno'a, Deviti'a ama zagame huno Ra Anumzamofona agi'a hentesaga hu'ne."},{"book":"2 Samue","chapter":"22","verse":"2","text":"Amanage huno zagamera hu'ne, Ra Anumzana nagri hanave havene, nagri vihune, nagri naza huno naguvazi nere."},{"book":"2 Samue","chapter":"22","verse":"3","text":"Ra Anumzanimo'a nazeri frakino nagu'vazi haveni'a mani'neno, hankoni'a mani'ne. Agrake hanave kuma'ni'a mani'neno, fraki kumani'a mani'ne. Agrake nagria nahokeheno nagu'vazi nere. Nagri nahokenka naguvazi ne'moka hazenke zampintira nagura vazi'nane."},{"book":"2 Samue","chapter":"22","verse":"4","text":"Ra Anumzama ra agima eriga Ra Anumzamofontega nazama hinogura kezanke hugeno, ha vahe'mokizmi zamazampintira naza hu'ne."},{"book":"2 Samue","chapter":"22","verse":"5","text":"Fri'zamo'a tusi'a hagerimo kranto kranto nehuno eme rugaginantea kna nehigeno, knazamo'a ti hageno ne-eno nazeri anakriaza nehie."},{"book":"2 Samue","chapter":"22","verse":"6","text":"Hagi frizamo'a nofikna huno nazeri anakiaza nehuno, krifumo nazeria kna hu'ne."},{"book":"2 Samue","chapter":"22","verse":"7","text":"Narimpa knazampi mani'ne'na Ra Anumzamofona naza hinogu krafage huntogeno, Agra noma'afi mani'neno krafa ke'ni'a antahino naza hu'ne."},{"book":"2 Samue","chapter":"22","verse":"8","text":"Hagi mopamo'a imi erino tore higeno, monamofo tra'mo'a tore huno kaneki'voki hu'ne. Na'ankure Ra Anumzamofona rimpa ahe'ne."},{"book":"2 Samue","chapter":"22","verse":"9","text":"Agona kampintira toki higeno, agipintira tevemo hagna hagna huno maka'za tefanene nehigeno, rimpama ahezamo'a tankanuzare'ma tevema teankna hu'ne."},{"book":"2 Samue","chapter":"22","verse":"10","text":"Hagi mona eri anagino eramigeno, haninentake hampomo agamofo fenka kaziga me'ne."},{"book":"2 Samue","chapter":"22","verse":"11","text":"Hareno vano nehia hanavenentake Serabim ankeromofo agofetu manino eankna nehuno, zahomofo agekonare manino ne-e."},{"book":"2 Samue","chapter":"22","verse":"12","text":"Hanimo'a nonka'agna higeno, koma avrenoma ne-ea tapari hampomo'a kazeri anovazi'ne."},{"book":"2 Samue","chapter":"22","verse":"13","text":"Hagi mani'nampintira masanentake higeno, tevemo ruragareno vuno eno nehie."},{"book":"2 Samue","chapter":"22","verse":"14","text":"Ra Anumzamo'a monafinka mani'neno kema hiazamo'a monagemo hiaza nehigeno, Marerisa Ra Anumzamo'a ke'a huama nehie."},{"book":"2 Samue","chapter":"22","verse":"15","text":"Kopsina kevereti ha' vaheka'a zamahe panani nehunka, kopsinareti rumarave hunka ha' vaheka'a zamahanke'za panini hu'za fre'naze."},{"book":"2 Samue","chapter":"22","verse":"16","text":"Hagi Ra Anumzamo'a ha' vahera arimpa ahezamanteno zamazeri korigeno, agonagampinti asimumo'a hagerina aheranegeno mopamofo agafa'ama azeri'nea zamo'a ama hu'ne."},{"book":"2 Samue","chapter":"22","verse":"17","text":"Hagi agra monafinkati azana antehenkateno ti amu'nompinti navre'ne."},{"book":"2 Samue","chapter":"22","verse":"18","text":"Hagi zamavesra hunante'za hanavema ati'za ha'ma hunenantaza vahepintira naza hugara osugeno, nagu'vazino navre'ne."},{"book":"2 Samue","chapter":"22","verse":"19","text":"Hanaveni'a omanegena knazampima ufroa knafina, ha' vahe'nimo'za hara eme hunantageno, Ra Anumzmo'a nagu'vazino navre'ne."},{"book":"2 Samue","chapter":"22","verse":"20","text":"Agra naza higena knare hu'na mani'noe. Agra avesinante'negu huno nagura vazino navre'ne."},{"book":"2 Samue","chapter":"22","verse":"21","text":"Nagra fatgo navu'nava'ma huazante Ra Anumzamo'a avesinante'ne. Nagrira hazenkeni'a omnenegu huno Ra Anumzamo'a mizana nami'ne."},{"book":"2 Samue","chapter":"22","verse":"22","text":"Na'ankure nagra Ra Anumzamofo ka nevariri'na, kefo avu'avara hu'na Ra Anumzamofona namage'na huomi'noe."},{"book":"2 Samue","chapter":"22","verse":"23","text":"Na'ankure kasege'a nasenifi ante'ne'na, ana kasege'ane tra ke'anena rutagre'na namagena huomi'noe."},{"book":"2 Samue","chapter":"22","verse":"24","text":"Ra Anumzamofo avurera nagra mago hazenkea osu'na, kumi'ma huzankura kegava nehu'na kumira osu'noe."},{"book":"2 Samue","chapter":"22","verse":"25","text":"E'ina hu'na fatgo hu'na nagra manua zante Ra Anumzamo'a mizana nenamino, agri avure'ma mani fatago hu'na manua zante knare avu'avara hunante'ne."},{"book":"2 Samue","chapter":"22","verse":"26","text":"Kagri kema amage antaza vahera knare hunezmantenka, mani fatgoma Kagrite'ma haza vahera, knare kavukva hunezamantane."},{"book":"2 Samue","chapter":"22","verse":"27","text":"Fatgo zamavu'zamava'ma haza vahera, fatgo kavukava hunezamantane. Hianagi kefo zamu'zamavama nehaza vahera, zamazeri henkami netrane."},{"book":"2 Samue","chapter":"22","verse":"28","text":"Kagra zamufga anteramiza maniza vahera zamagu nevazinka, zamufga ra nehaza vahe'mokizmia, zamazeri anteneramine."},{"book":"2 Samue","chapter":"22","verse":"29","text":"Ra Anumzamoka Kagra nagri tavi masani'e. Kagra remsa hunantenka, hanizana nagritetira eri netrane."},{"book":"2 Samue","chapter":"22","verse":"30","text":"Kagri hanavefi ha' vaheni'a hara huzmageteregahue. Kagri hanavefi rankumofo kegina haguteregahue."},{"book":"2 Samue","chapter":"22","verse":"31","text":"Ra Anumzamoka Kagri kavukava zamo'a fatgo higeno, mika kagrama huvempa hu'nana kemo'a tamage naneke me'ne. Hagi iza'zo kagripima efraki'za vahera hankozami nemanine."},{"book":"2 Samue","chapter":"22","verse":"32","text":"Na'ankure magora kagrikna Anumzana omani'neanki Kagrake Ra Anumzana mani'nane. Kagrake hankave havea mani'nane."},{"book":"2 Samue","chapter":"22","verse":"33","text":"Anumzamoka Kagra fraki havegani'a mani'nanankinka, makazampina naza hanke'na fatgo kantera nevue."},{"book":"2 Samue","chapter":"22","verse":"34","text":"Kagra nagri nagia azeri dia afumofo agiagana nehunka, nazahankena mareri saga huno roro hunte'nea agonarega vano nehue."},{"book":"2 Samue","chapter":"22","verse":"35","text":"Kagra ha'ma hanugura nazamofo rempi hunaminke'na, bronsireti'ma tro hu'naza atia amne avazuhu kararapena nehoe."},{"book":"2 Samue","chapter":"22","verse":"36","text":"Kagra nagu'vazi hankoni'a mani'nenka, Kagra vahenimofo zamavufina nazeri ra vahera nante'nane."},{"book":"2 Samue","chapter":"22","verse":"37","text":"Kagrake kama vu'noa kana eri ra hankeno, nagiamo'a tanafara osu'ne."},{"book":"2 Samue","chapter":"22","verse":"38","text":"Nagra ha' vaheni'a kazigazi hu'na zamarotago hu'na hara huzamante'na zamahe vagare'noe."},{"book":"2 Samue","chapter":"22","verse":"39","text":"Nagra kazinteti zamahe nefrina, naganu zamare hapa atuge'za oraoti'naze."},{"book":"2 Samue","chapter":"22","verse":"40","text":"Kagra naza hunka hanave nenaminka, ha' vahe'ni'a nazampi zamavarentanke'na ha' huzamante'na hara huzamagatere'noe."},{"book":"2 Samue","chapter":"22","verse":"41","text":"Kagra ha' vahe'nimokizmia zamazeri rukrahe hanke'za atre'za nefrage'na, ha'marenantaza vahera zamazeri havizana hu'noe."},{"book":"2 Samue","chapter":"22","verse":"42","text":"Zamagra zamazahu vaheku kea nehazanagi mago'mo'e huno eme zamaza osu'ne. Hagi zamagra Ra Anumzamofonku tazahuo hu'zma antahige'nazanagi, Agranena zamaza osu'ne."},{"book":"2 Samue","chapter":"22","verse":"43","text":"Nagra zamarehapatuge'za zamagra kugupa se'naze. Nagra zamazeri'na zamarentrako huge'za, hapa kna hu'naze."},{"book":"2 Samue","chapter":"22","verse":"44","text":"Vahe'nimozama haframa hunantaza vahepintira, naza hu'nane. Kagra kva ne' nazeri ontinke'za, vahe'mo'za nagri kvafi manizageno, ke'na antahi'na osu'noa vahe'mo'zanena nagri kvafi mani'naze."},{"book":"2 Samue","chapter":"22","verse":"45","text":"Rurega vahe'mo'za nagri nagenkema nentahi'za, koro hu'za nagri agoraga mani'naze."},{"book":"2 Samue","chapter":"22","verse":"46","text":"Rurega vahe'mokizmia hanavezami'a omaneno zamahirahi nerege'za, frama'ki'za mani'naza kumazamia atre'za e'naze."},{"book":"2 Samue","chapter":"22","verse":"47","text":"Ra Anumzamo'a kasefa huno manine. Nagra agi'a erisga hugahue. Agra naguvazi hankave haveni'e. Agri agi ahentesga hanune."},{"book":"2 Samue","chapter":"22","verse":"48","text":"Agra nahokeno havizama hunantaza ha' vaheni'a zamahe'ne. Hagi ruga'a kumara nagri kvafi ante'ne."},{"book":"2 Samue","chapter":"22","verse":"49","text":"Kagra ha' vahe'mokizmi zamazampintira nagu'vazinka navre'nane. Hanavenentake ha' vaheni'amofo zamazampintira Kagra naza hunka nagu'vazi'nane."},{"book":"2 Samue","chapter":"22","verse":"50","text":"E'ina hu'negu ruga'a vahe'mokizmi amu'nompina muse hu'na Ra Anumzamoka Kagri kagia hentesga hugahue."},{"book":"2 Samue","chapter":"22","verse":"51","text":"Agra'a kini manio huno huhamprinantege'na tusi'a hatamina agatere'na kinia mani'noe. Maka knafina Agra avesinante'neankino, henkama nagripinti fore'ma hanaza vahera zamavesinte vava hugahie."}]}