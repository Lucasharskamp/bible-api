{"data":[{"book":"యోబు","chapter":"29","verse":"1","text":"యోబు మళ్లీ మాట్లాడడం మొదలు పెట్టి ఇలా అన్నాడు."},{"book":"యోబు","chapter":"29","verse":"2","text":"గతంలో ఉన్నట్టే నేను ఉంటే ఎంత బాగుంటుంది! దేవుడు నన్ను కాపాడిన రోజుల్లో ఉన్నట్టు ఉంటే ఎంత మేలు!"},{"book":"యోబు","chapter":"29","verse":"3","text":"అప్పుడు ఆయన దీపం నా తలపై ప్రకాశించింది. ఆయన కాంతి వల్ల నేను చీకటిలో తిరగగలిగాను."},{"book":"యోబు","chapter":"29","verse":"4","text":"నా పండు ముసలి దినాల్లోనూ దేవుని స్నేహం నా గుడారంపై ఉండే రోజుల్లోనూ నేను ఉంటే ఎంత బాగుండేది!"},{"book":"యోబు","chapter":"29","verse":"5","text":"సర్వశక్తుడు ఇంకా నాకు తోడై ఉన్నప్పుడు నా పిల్లలు నా చుట్టూ ఉండే వారు."},{"book":"యోబు","chapter":"29","verse":"6","text":"నా దారి అంతా వెన్న లాగా ఉండేది. బండ నుండి నా కోసం నూనె ప్రవాహంగా పారింది."},{"book":"యోబు","chapter":"29","verse":"7","text":"పట్టణ ద్వారానికి నేను వెళ్లినప్పుడు రాజవీధిలో నా పీఠంపై కూర్చున్నప్పుడు,"},{"book":"యోబు","chapter":"29","verse":"8","text":"యువకులు నన్ను చూసి దూరం జరిగారు. ముసలివారు లేచి నిలబడ్డారు."},{"book":"యోబు","chapter":"29","verse":"9","text":"అధికారులు మాటలు మాని నోటి మీద చెయ్యి ఉంచుకున్నారు."},{"book":"యోబు","chapter":"29","verse":"10","text":"ప్రధానులు మాటలాడక ఊరుకున్నారు. వారి నాలుక వారి అంగిలికి అంటుకుపోయింది."},{"book":"యోబు","chapter":"29","verse":"11","text":"నా సంగతి విన్న ప్రతివాడూ నన్ను అదృష్టవంతుడిగా ఎంచాడు. నేను కంటబడిన ప్రతివాడూ నన్ను గూర్చి సాక్ష్యమిచ్చాడు."},{"book":"యోబు","chapter":"29","verse":"12","text":"ఎందుకంటే మొర్ర పెట్టిన దీనులను, తండ్రి లేని వారిని, సహాయం లేని వారిని నేను విడిపించాను."},{"book":"యోబు","chapter":"29","verse":"13","text":"నశించిపోవడానికి సిద్ధంగా ఉన్నవారి దీవెన నా మీదికి వచ్చింది. వితంతువుల హృదయాన్ని సంతోషపెట్టాను."},{"book":"యోబు","chapter":"29","verse":"14","text":"నేను నీతిని వస్త్రంగా ధరించుకున్నాను గనక అది నన్ను ధరించింది. నా న్యాయవర్తన నాకు వస్త్రం, పాగా అయింది."},{"book":"యోబు","chapter":"29","verse":"15","text":"గుడ్డి వారికి నేను కన్నులయ్యాను. కుంటివారికి పాదాలు అయ్యాను."},{"book":"యోబు","chapter":"29","verse":"16","text":"దరిద్రులకు తండ్రిగా ఉన్నాను. నేను ఎరగనివారి వ్యాజ్యం సైతం నేను శ్రద్ధగా విచారించాను."},{"book":"యోబు","chapter":"29","verse":"17","text":"దుర్మార్గుల దవడ పళ్ళు ఊడగొట్టాను. వారి పళ్లలో నుండి దోపుడు సొమ్మును లాగివేశాను."},{"book":"యోబు","chapter":"29","verse":"18","text":"అప్పుడు నేను ఇలా అనుకున్నాను. నా గూటి దగ్గరనే నేను కన్ను మూస్తాను. ఇసుక రేణువుల్లాగా నేను దీర్ఘాయువు గలవాడినౌతాను."},{"book":"యోబు","chapter":"29","verse":"19","text":"నా వేళ్ల చుట్టూ నీళ్లు వ్యాపిస్తాయి. నా కొమ్మల మీద మంచు నిలుస్తుంది."},{"book":"యోబు","chapter":"29","verse":"20","text":"నాకు ఎడతెగని ఘనత కలుగుతుంది. నా చేతిలో నా విల్లు ఎప్పటికీ బలంగా ఉంటుంది."},{"book":"యోబు","chapter":"29","verse":"21","text":"మనుషులు శ్రద్ధగా వింటూ నా కోసం కాచుకుని ఉన్నారు. నా ఆలోచన వినాలని మౌనంగా ఉన్నారు."},{"book":"యోబు","chapter":"29","verse":"22","text":"నేను మాటలాడిన తరువాత వారు మారు మాట పలకలేదు. ధారలుగా నా మాటలు వారి మీద పడ్డాయి."},{"book":"యోబు","chapter":"29","verse":"23","text":"వర్షం కోసం కనిపెట్టినట్టు వారు నా కోసం కనిపెట్టుకున్నారు. కడవరి వాన కోసమన్నట్టు వారు వెడల్పుగా నోరు తెరుచుకున్నారు."},{"book":"యోబు","chapter":"29","verse":"24","text":"వారు ఉహించని సమయంలో వారిని చూసి చిరునవ్వు నవ్వాను. నా ముఖ కాంతిని వారు తోసిపుచ్చలేదు."},{"book":"యోబు","chapter":"29","verse":"25","text":"నేను వారికి పెద్దనై కూర్చుని వారికి మార్గాలను ఏర్పరచాను. తన సైన్యం దగ్గర రాజులాగా ఉన్నాను. దుఃఖించే వారిని ఓదార్చే వాడి వలే ఉన్నాను."}]}