{"data":[{"book":"دەرچوون","chapter":"31","verse":"1","text":"هەروەها یەزدان بە موسای فەرموو:"},{"book":"دەرچوون","chapter":"31","verse":"2","text":"«بڕوانە، ئەوا من بەسەلئێلی کوڕی ئوری کوڕی حوورم لە هۆزی یەهودا هەڵبژاردووە،"},{"book":"دەرچوون","chapter":"31","verse":"3","text":"لە ڕۆحی خوداشەوە پڕم کردووە لە دانایی و تێگەیشتن و زانیاری لە هەموو جۆرە پیشەگەرییەک."},{"book":"دەرچوون","chapter":"31","verse":"4","text":"بۆ داهێنانی داهێنانەکان، بۆ کارکردن لە زێڕ و زیو و بڕۆنز،"},{"book":"دەرچوون","chapter":"31","verse":"5","text":"بۆ تاشین و ڕازاندنەوەی بەرد، بۆ دارتاشی و بۆ کارکردن لە هەموو پیشەیەک."},{"book":"دەرچوون","chapter":"31","verse":"6","text":"من ئۆهۆلیئابی کوڕی ئەحیساماک کە لە هۆزی دانە، لەگەڵ ئەوم داناوە."},{"book":"دەرچوون","chapter":"31","verse":"7","text":"«چادری چاوپێکەوتن، سندوقی پەیمان،"},{"book":"دەرچوون","chapter":"31","verse":"8","text":"مێزەکە، قاپوقاچاغەکانی،"},{"book":"دەرچوون","chapter":"31","verse":"9","text":"قوربانگاکەی قوربانی سووتاندن و هەموو قاپوقاچاغەکانی،"},{"book":"دەرچوون","chapter":"31","verse":"10","text":"هەروەها جلوبەرگە چنراوەکان،"},{"book":"دەرچوون","chapter":"31","verse":"11","text":"زەیتەکەی دەستنیشانکردن، بخووری بۆنخۆش بۆ شوێنی پیرۆز."},{"book":"دەرچوون","chapter":"31","verse":"12","text":"هەروەها یەزدان بە موسای فەرموو:"},{"book":"دەرچوون","chapter":"31","verse":"13","text":"«تۆ لەگەڵ نەوەی ئیسرائیل بدوێ و بڵێ: ”دەبێت شەممەکانی31‏:13 لە زمانی عیبری بە وشەی شەبات‏ هاتووە، مەبەستی ڕۆژی حەسانەوەیە، کە ڕۆژی دوای شەش ڕۆژی بەدیهێنان خودا حەسایەوە، بڕوانە پەیدابوون 2‏:2‏.‏ من بپارێزن، چونکە نیشانەیە لەنێوان من و ئێوە بۆ نەوەکانتان هەتا بزانن کە من یەزدانم ئەوەی پیرۆزتان دەکەم."},{"book":"دەرچوون","chapter":"31","verse":"14","text":"«”شەممە بپارێزن، چونکە پیرۆزە بۆتان، ئەوەی گڵاوی بکات دەبێت بکوژرێت، چونکە هەرکەسێک لەو پشووەدا کارێک بکات ئەوا لەنێو گەلەکەیدا دادەبڕدرێت."},{"book":"دەرچوون","chapter":"31","verse":"15","text":"شەش ڕۆژ کار دەکرێت، بەڵام لە ڕۆژی حەوتەم پشوودانی شەممەیە، پیرۆزە بۆ یەزدان، هەرکەسێک لە ڕۆژی شەممە کار بکات دەبێت بکوژرێت."},{"book":"دەرچوون","chapter":"31","verse":"16","text":"نەوەی ئیسرائیل شەممە بپارێزن، بۆ ئەوەی نەوەکانیان وەک پەیمانێکی هەتاهەتایی پەیوەست بن بە شەممەوە."},{"book":"دەرچوون","chapter":"31","verse":"17","text":"لەنێوان من و نەوەی ئیسرائیل نیشانەیەکە بۆ هەتاهەتایە، چونکە لە شەش ڕۆژدا یەزدان ئاسمان و زەویی دروستکرد و لە ڕۆژی حەوتەم لە کارکردن وەستا و پشووی دا.“»"},{"book":"دەرچوون","chapter":"31","verse":"18","text":"کاتێک کە لە شاخی سینا لە قسەکانی بووەوە لەگەڵ موسا، دوو تەختەکەی پەیمانی دایە موسا، تەختەی بەرد بوون و بە پەنجەی خودا نووسرا بوون."}]}