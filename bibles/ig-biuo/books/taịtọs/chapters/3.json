{"data":[{"book":"Taịtọs","chapter":"3","verse":"1","text":"Chetara ndị nke gị ka ha doo onwe ha nʼokpuru ndịisi na ndị ọchịchị, ka ha rubere ha isi, dịkwa njikere ịrụ ọrụ ọma ọbụla."},{"book":"Taịtọs","chapter":"3","verse":"2","text":"Gwa ha ka ha ghara ikwulu onye ọbụla, ka ha gharakwa ịlụ ọgụ, kama, ka ha bụrụ enyi mmadụ niile, na-egosikwa ịdị nwayọọ ha nʼebe mmadụ niile nọ."},{"book":"Taịtọs","chapter":"3","verse":"3","text":"Nʼihi na mbụ, anyị onwe anyị bụ ndị nzuzu, ndị na-enupu isi, na ndị na-enweghị uche. Anyị bụ ohu agụụ ihe ọjọọ, na ihe ụtọ dị iche iche. Anyị biri ndụ obi ọjọọ na ekworo, na ịkpọrịta onwe anyị asị."},{"book":"Taịtọs","chapter":"3","verse":"4","text":"Ma mgbe obiọma na ịhụnanya Chineke Onye nzọpụta anyị pụtara ihe,"},{"book":"Taịtọs","chapter":"3","verse":"5","text":"ọ zọpụtara anyị, ma ọ bụghị nʼihi ezi ihe ndị anyị mere, kama ọ bụ site nʼebere ya. Ọ zọpụtara anyị site na nsacha nke ịmụ ọzọ na nnwogharị nke Mmụọ Nsọ,"},{"book":"Taịtọs","chapter":"3","verse":"6","text":"onye ọ wụsara anyị nʼuju site nʼOnye nzọpụta anyị bụ Jisọs Kraịst,"},{"book":"Taịtọs","chapter":"3","verse":"7","text":"ka ọ bụrụ na ebe e sitere nʼamara gụọ anyị dịka ndị ezi omume, anyị ga-abụ ndị nketa, ndị nwere olileanya ndụ ebighị ebi."},{"book":"Taịtọs","chapter":"3","verse":"8","text":"Okwu a kwesiri ntụkwasị obi, ọ ga-amasị m ma i kwusie ihe ndị a ike, ka ndị kweere na Chineke, lezie anya nʼịrụ ezi ọrụ. Ihe ndị a dị mma na-abakwara mmadụ uru."},{"book":"Taịtọs","chapter":"3","verse":"9","text":"Ma zere ịrụ ụka nzuzu na ịgụ agbụrụ ọmụmụ, esemokwu niile, na ọgụ niile ndị mmadụ na-alụ banyere iwu. Ihe ndị a niile abaghị uru ọbụla, ha bụ ihe efu."},{"book":"Taịtọs","chapter":"3","verse":"10","text":"Gbasara onye na-akpa oke, ị dụchaa ya ọdụ ihe dịka otu ugboro maọbụ abụọ, leghara ya anya."},{"book":"Taịtọs","chapter":"3","verse":"11","text":"Ebe ị ma na onye dị otu a bụ onye ndahie na onye ajọọ omume, o jirila aka ya maa onwe ya ikpe."},{"book":"Taịtọs","chapter":"3","verse":"12","text":"Ana m akwado izitere gị Atemas maọbụ Taịkikọs. Gbalịa bịakwute m na Nikopolis, maka nʼebe ahụ ka m kpebiri ịnọ nʼoge oyi."},{"book":"Taịtọs","chapter":"3","verse":"13","text":"Gbaa mbọ zipụ Zenas bụ onye ọkaikpe, na Apọlọs, ngwangwa nʼije ha. Hụkwa na ha ji ihe niile dị ha mkpa."},{"book":"Taịtọs","chapter":"3","verse":"14","text":"Nʼihi na ọ dị mkpa ka ndị anyị mụta inyere ndị niile chọrọ enyemaka ha aka. Ọ bụ nke a ga-eme ka ha bụrụ ndị na-amị mkpụrụ."},{"book":"Taịtọs","chapter":"3","verse":"15","text":"Ndị niile mụ na ha nọ nʼebe a na-ekele gị."}]}