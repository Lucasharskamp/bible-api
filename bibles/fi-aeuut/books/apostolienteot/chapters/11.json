{"data":[{"book":"Apostolien teot","chapter":"11","verse":"1","text":"Apostolit ja Juudean uskovat saivat pian tietää, että pakanatkin olivat ottaneet vastaan sanoman Jeesuksesta."},{"book":"Apostolien teot","chapter":"11","verse":"2","text":"Kun Pietari palasi Jerusalemiin, juutalaiskristityt vaativat häneltä selvitystä."},{"book":"Apostolien teot","chapter":"11","verse":"3","text":"He syyttivät Pietaria: »Sinä olet käynyt pakanoiden luona ja syönytkin heidän kanssaan.»"},{"book":"Apostolien teot","chapter":"11","verse":"4","text":"Pietari kertoi heille koko tapauksen:"},{"book":"Apostolien teot","chapter":"11","verse":"5","text":"»Näin eräänä päivänä Joppessa rukoillessani näyn. Oli kuin suuri valkea liina olisi laskettu neljästä kulmasta alas taivaasta."},{"book":"Apostolien teot","chapter":"11","verse":"6","text":"Liinassa oli matelijoita, lintuja ja kaikenlaisia muita eläimiä."},{"book":"Apostolien teot","chapter":"11","verse":"7","text":"Kuulin äänen sanovan: ’Teurasta ja syö mitä tahdot!’"},{"book":"Apostolien teot","chapter":"11","verse":"8","text":"Mutta minä sanoin, etten koskaan ollut syönyt mitään juutalaisten lain kieltämiä ruokia."},{"book":"Apostolien teot","chapter":"11","verse":"9","text":"Silloin kuulin äänen uudelleen: ’Jos Jumala pitää jotain puhtaana, sinäkin voit hyväksyä sen.’"},{"book":"Apostolien teot","chapter":"11","verse":"10","text":"Tämä toistui kolme kertaa. Sitten liina nostettiin taivaaseen kaikkine eläimineen."},{"book":"Apostolien teot","chapter":"11","verse":"11","text":"Samanaikaisesti talon luo ilmestyi kolme miestä, jotka olivat tulleet hakemaan minua Kesareaan."},{"book":"Apostolien teot","chapter":"11","verse":"12","text":"Pyhä Henki käski minun lähteä heidän mukaansa ja olla välittämättä siitä, etteivät he olleet juutalaisia. Nämä täällä olevat kuusi uskonveljeä lähtivät kanssani. Tulimme perille sen miehen kotiin, joka oli lähettänyt hakijat."},{"book":"Apostolien teot","chapter":"11","verse":"13","text":"Hän kertoi, että enkeli oli tullut hänen luokseen ja kehottanut häntä etsimään minut käsiinsä Joppesta."},{"book":"Apostolien teot","chapter":"11","verse":"14","text":"Enkeli oli luvannut, että selittäisin, miten hän ja hänen talonväkensä voisivat pelastua."},{"book":"Apostolien teot","chapter":"11","verse":"15","text":"Kerroin heille ensin hyvän uutisen Jeesuksesta. Olin vasta päässyt alkuun, kun he saivat Pyhän Hengen samalla tavalla kuin mekin aikaisemmin."},{"book":"Apostolien teot","chapter":"11","verse":"16","text":"Muistin Herran sanat: ’Johannes kastaa vedellä, mutta teidät kastetaan Pyhällä Hengellä.’"},{"book":"Apostolien teot","chapter":"11","verse":"17","text":"Koska Jumala antoi näille pakanoille saman lahjan kuin meillekin, kun uskoimme Jeesukseen, en kai voinut ruveta häntä estämään?»"},{"book":"Apostolien teot","chapter":"11","verse":"18","text":"Heidän vastalauseensa tyrehtyivät, kun he kuulivat Pietarin kertomuksen, ja he alkoivat kiittää Jumalaa siitä, että hän oli antanut pakanoillekin oikeuden tulla hänen luokseen ja saada ikuisen elämän."},{"book":"Apostolien teot","chapter":"11","verse":"19","text":"Uskovat, jotka olivat lähteneet Jerusalemista Stefanuksen kuolemaa seuranneen vainon aikana, siirtyivät Foinikiaan, Kyprokseen ja Antiokiaan asti. He levittivät hyvää uutista, mutta vain juutalaisille."},{"book":"Apostolien teot","chapter":"11","verse":"20","text":"Jotkut kyproslaiset ja kyreneläiset puhuivat Jeesuksesta kuitenkin myös Antiokian kreikkalaisille."},{"book":"Apostolien teot","chapter":"11","verse":"21","text":"Herra siunasi heidän puheensa, niin että monet, jotka siis eivät olleet juutalaisia, uskoivat Jeesukseen."},{"book":"Apostolien teot","chapter":"11","verse":"22","text":"Kun Jerusalemin seurakunta sai kuulla tästä, se lähetti Barnabaan Antiokiaan."},{"book":"Apostolien teot","chapter":"11","verse":"23","text":"Päästyään perille ja nähtyään, miten ihmeellisellä tavalla Jumala oli siellä toiminut, Barnabas ilahtui kovasti ja kehotti uskovia pysymään lähellä Herraa, mitä tahansa tapahtuisikin."},{"book":"Apostolien teot","chapter":"11","verse":"24","text":"Barnabas oli hyvä mies – oikea Hengen ja uskon ihminen. Jeesukseen uskovien joukko kasvoi paljon hänen vaikutuksestaan."},{"book":"Apostolien teot","chapter":"11","verse":"25","text":"Barnabas lähti sitten Tarsoon etsimään Saulusta."},{"book":"Apostolien teot","chapter":"11","verse":"26","text":"Löydettyään hänet Barnabas tuli yhdessä hänen kanssaan takaisin Antiokiaan, ja he jäivät sinne kokonaiseksi vuodeksi. He opettivat sikäläisiä uskovia. (Antiokiassa uskovia alettiin sanoa »kristityiksi».)"},{"book":"Apostolien teot","chapter":"11","verse":"27","text":"Tuona aikana tuli Jerusalemista profeettoja Antiokiaan."},{"book":"Apostolien teot","chapter":"11","verse":"28","text":"Eräs heistä, Agabus-niminen, nousi kerran kokouksessa Pyhän Hengen vaikutuksesta ilmoittamaan, että maailmaan oli tulossa suuri nälänhätä. (Keisari Claudiuksen aikana ennustus toteutui.)"},{"book":"Apostolien teot","chapter":"11","verse":"29","text":"Uskovat päättivät lähettää apua Juudeassa asuville kristityille. Jokainen antoi minkä voi,"},{"book":"Apostolien teot","chapter":"11","verse":"30","text":"ja Barnabas ja Saulus veivät näin kootun lahjan Jerusalemin seurakunnan johtajille."}]}