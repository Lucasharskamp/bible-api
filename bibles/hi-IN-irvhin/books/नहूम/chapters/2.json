{"data":[{"book":"नहूम","chapter":"2","verse":"1","text":"सत्यानाश करनेवाला तेरे विरुद्ध चढ़ आया है। गढ़ को दृढ़ कर; मार्ग देखता हुआ चौकस रह; अपनी कमर कस; अपना बल बढ़ा दे।"},{"book":"नहूम","chapter":"2","verse":"2","text":"यहोवा याकूब की बड़ाई इस्राएल की बड़ाई के समान ज्यों की त्यों कर रहा है, क्योंकि उजाड़नेवालों ने उनको उजाड़ दिया है और दाख की डालियों का नाश किया है।"},{"book":"नहूम","chapter":"2","verse":"3","text":"उसके शूरवीरों की ढालें लाल रंग से रंगी गईं, और उसके योद्धा लाल रंग के वस्त्र पहने हुए हैं। तैयारी के दिन रथों का लोहा आग के समान चमकता है, और भाले हिलाए जाते हैं।"},{"book":"नहूम","chapter":"2","verse":"4","text":"रथ सड़कों में बहुत वेग से हाँके जाते और चौकों में इधर-उधर चलाए जाते हैं; वे मशालों के समान दिखाई देते हैं, और उनका वेग बिजली का सा है।"},{"book":"नहूम","chapter":"2","verse":"5","text":"वह अपने शूरवीरों को स्मरण करता है; वे चलते-चलते ठोकर खाते हैं, वे शहरपनाह की ओर फुर्ती से जाते हैं, और सुरक्षात्मक ढाल तैयार किया जाता है।"},{"book":"नहूम","chapter":"2","verse":"6","text":"नहरों के द्वार खुल जाते हैं, और राजभवन गलकर बैठा जाता है।"},{"book":"नहूम","chapter":"2","verse":"7","text":"हुसेब नंगी करके बँधुआई में ले ली जाएगी, और उसकी दासियाँ छाती पीटती हुई पिण्डुकों के समान विलाप करेंगी।"},{"book":"नहूम","chapter":"2","verse":"8","text":"नीनवे जब से बनी है, तब से तालाब के समान है, तो भी वे भागे जाते हैं, और “खड़े हो; खड़े हो”, ऐसा पुकारे जाने पर भी कोई मुँह नहीं मोड़ता।"},{"book":"नहूम","chapter":"2","verse":"9","text":"चाँदी को लूटो, सोने को लूटो, उसके रखे हुए धन की बहुतायत, और वैभव की सब प्रकार की मनभावनी सामग्री का कुछ परिमाण नहीं।"},{"book":"नहूम","chapter":"2","verse":"10","text":"वह खाली, छूछी और सूनी हो गई है! मन कच्चा हो गया, और पाँव काँपते हैं; और उन सभी की कमर में बड़ी पीड़ा उठी, और सभी के मुख का रंग उड़ गया है!"},{"book":"नहूम","chapter":"2","verse":"11","text":"सिंहों की वह माँद, और जवान सिंह के आखेट का वह स्थान कहाँ रहा जिसमें सिंह और सिंहनी अपने बच्चों समेत बेखटके फिरते थे?"},{"book":"नहूम","chapter":"2","verse":"12","text":"सिंह तो अपने बच्चों के लिये बहुत आहेर को फाड़ता था, और अपनी सिंहनियों के लिये आहेर का गला घोंट घोंटकर ले जाता था, और अपनी गुफाओं और माँदों को आहेर से भर लेता था।"},{"book":"नहूम","chapter":"2","verse":"13","text":"सेनाओं के यहोवा की यह वाणी है, मैं तेरे विरुद्ध हूँ2:13 मैं तेरे विरुद्ध हूँ: परमेश्वर अपने धीरज के कारण उन्हें अनदेखा कर रहा था परन्तु अब उनकी ओर देखता है और उसकी दृष्टि में कोई भी दुष्ट खड़ा नहीं रह सकता है। , और उसके रथों को भस्म करके धुएँ में उड़ा दूँगा, और उसके जवान सिंह सरीखे वीर तलवार से मारे जाएँगे; मैं तेरे आहेर को पृथ्वी पर से नष्ट करूँगा, और तेरे दूतों का बोल फिर सुना न जाएगा।"}]}