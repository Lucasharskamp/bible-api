{"data":[{"book":"Johannes","chapter":"11","verse":"1","text":"Nu was er een zieke, zekere Lázarus van Betánië, uit het dorp van Maria en van Marta, haar zuster."},{"book":"Johannes","chapter":"11","verse":"2","text":"Het was de Maria, die den Heer met reukwerk gezalfd en zijn voeten met de haren afgedroogd heeft; de zieke Lázarus was haar broer."},{"book":"Johannes","chapter":"11","verse":"3","text":"De zusters lieten Hem dus berichten: Zie, Heer: hij, dien Gij liefhebt, is ziek."},{"book":"Johannes","chapter":"11","verse":"4","text":"Toen Jesus dit vernam, zeide Hij: Deze ziekte loopt niet uit op de dood, maar ze dient tot glorie van God, en om Gods Zoon te verheerlijken."},{"book":"Johannes","chapter":"11","verse":"5","text":"Jesus had Marta, haar zuster en ook Lázarus lief."},{"book":"Johannes","chapter":"11","verse":"6","text":"Toen Hij had vernomen, dat hij ziek was, bleef Hij toch nog twee dagen ter plaatse, waar Hij zich bevond."},{"book":"Johannes","chapter":"11","verse":"7","text":"Nu eerst sprak Hij tot de leerlingen: Laten we weer naar Judea gaan."},{"book":"Johannes","chapter":"11","verse":"8","text":"De leerlingen zeiden Hem: Rabbi, kort geleden zochten de Joden U te stenigen, en gaat Gij nu opnieuw daarheen?"},{"book":"Johannes","chapter":"11","verse":"9","text":"Jesus antwoordde: Heeft de dag geen twaalf uren?"},{"book":"Johannes","chapter":"11","verse":"10","text":"Zo iemand wandelt bij dag, dan stoot hij zich niet, omdat hij het licht dezer wereld ziet; maar als hij wandelt bij nacht, dan stoot hij zich, omdat hij geen licht heeft."},{"book":"Johannes","chapter":"11","verse":"11","text":"Zo sprak Hij. Daarna zei Hij tot hen: Onze vriend Lázarus is ingeslapen; maar Ik ga hem wekken."},{"book":"Johannes","chapter":"11","verse":"12","text":"Zijn leerlingen zeiden Hem: Heer, als hij slaapt, zal hij genezen."},{"book":"Johannes","chapter":"11","verse":"13","text":"Maar Jesus had van zijn dood gesproken, terwijl zij meenden, dat Hij van gewoon inslapen sprak."},{"book":"Johannes","chapter":"11","verse":"14","text":"Daarom zei Jesus hun toen ronduit: Lázarus is gestorven."},{"book":"Johannes","chapter":"11","verse":"15","text":"En om u verheug Ik mij, dat Ik er niet aanwezig was, opdat gij geloven moogt. Maar laten we nu naar hem toegaan."},{"book":"Johannes","chapter":"11","verse":"16","text":"Toen zei Tomas, ook Didumus geheten, tot zijn medeleerlingen: Laten ook wij gaan, om met Hem te sterven."},{"book":"Johannes","chapter":"11","verse":"17","text":"Maar bij zijn aankomst vond Jesus hem reeds vier dagen in het graf."},{"book":"Johannes","chapter":"11","verse":"18","text":"Daar Betánië dicht bij Jerusalem lag, op ongeveer vijftien stadiën afstand,"},{"book":"Johannes","chapter":"11","verse":"19","text":"waren er veel Joden naar Marta en Maria gekomen, om haar hun rouwbeklag te doen over haar broer."},{"book":"Johannes","chapter":"11","verse":"20","text":"Zodra Marta Jesus’ aankomst vernam, ging ze Hem tegemoet; Maria bleef thuis."},{"book":"Johannes","chapter":"11","verse":"21","text":"En Marta zei tot Jesus: Heer, zo Gij hier waart geweest, was mijn broer niet gestorven."},{"book":"Johannes","chapter":"11","verse":"22","text":"Maar zelfs nu weet ik nog, dat God U zal geven, wat Gij Hem vraagt."},{"book":"Johannes","chapter":"11","verse":"23","text":"Jesus sprak tot haar: Uw broer zal verrijzen."},{"book":"Johannes","chapter":"11","verse":"24","text":"Marta zeide Hem: Ik weet, dat hij verrijzen zal bij de opstanding op de jongste dag."},{"book":"Johannes","chapter":"11","verse":"25","text":"Jesus sprak tot haar: Ik ben de verrijzenis en het leven. Wie in Mij gelooft, zal leven, ook al is hij gestorven;"},{"book":"Johannes","chapter":"11","verse":"26","text":"en wie leeft en in Mij gelooft, zal niet sterven voor eeuwig. Gelooft ge dit?"},{"book":"Johannes","chapter":"11","verse":"27","text":"Ze zeide Hem: Ja, Heer; ik geloof, dat Gij de Christus zijt, Gods Zoon, die in de wereld komt."},{"book":"Johannes","chapter":"11","verse":"28","text":"Na deze woorden ging ze heen, om Maria, haar zuster, te roepen; heel in stilte zeide ze haar: De Meester is daar, en roept u."},{"book":"Johannes","chapter":"11","verse":"29","text":"Zodra deze het hoorde, stond ze haastig op, en ging naar Hem toe."},{"book":"Johannes","chapter":"11","verse":"30","text":"Jesus was nog niet in het dorp gekomen, maar bevond Zich nog op de plaats. waar Marta Hem had ontmoet."},{"book":"Johannes","chapter":"11","verse":"31","text":"De Joden, die bij Maria in huis waren, om hun rouwbeklag te doen, zagen haar ijlings opstaan en heengaan; zij volgden haar, in de mening, dat ze naar het graf ging, om er te wenen."},{"book":"Johannes","chapter":"11","verse":"32","text":"Zodra Maria kwam, waar Jesus was, en Hem zag, viel ze voor zijn voeten neer, en sprak tot Hem: Heer, zo Gij hier waart geweest, was mijn broer niet gestorven."},{"book":"Johannes","chapter":"11","verse":"33","text":"Toen Jesus haar zag wenen, en de Joden zag wenen, die haar vergezelden, werd Hij hevig bewogen en ontroerd."},{"book":"Johannes","chapter":"11","verse":"34","text":"Hij sprak: Waar hebt gij hem begraven? Ze zeiden Hem: Heer, kom het zien."},{"book":"Johannes","chapter":"11","verse":"35","text":"En Jesus weende."},{"book":"Johannes","chapter":"11","verse":"36","text":"De Joden zeiden: Zie, hoe Hij hem liefhad."},{"book":"Johannes","chapter":"11","verse":"37","text":"Maar sommigen hunner zeiden: Kon Hij, die de ogen van den blinde heeft geopend, niet even goed zorgen, dat deze niet stierf?"},{"book":"Johannes","chapter":"11","verse":"38","text":"Jesus dan, opnieuw hevig bewogen, kwam bij het graf. Het was een grot, en een steen sloot de ingang af."},{"book":"Johannes","chapter":"11","verse":"39","text":"Jesus sprak: Neemt de steen weg. Marta, de zuster van den overledene, zeide Hem: Heer, hij riekt al; want het is reeds de vierde dag."},{"book":"Johannes","chapter":"11","verse":"40","text":"Jesus sprak tot haar: Heb Ik u niet gezegd: Wanneer ge gelooft, zult ge Gods heerlijkheid zien?"},{"book":"Johannes","chapter":"11","verse":"41","text":"Men nam dus de steen weg. Toen sloeg Jesus de ogen omhoog, en sprak: Vader, Ik dank U, omdat Gij Mij hebt verhoord."},{"book":"Johannes","chapter":"11","verse":"42","text":"Ik wist wel, dat Gij Mij altijd verhoort; maar Ik zeg het terwille van de omstaande menigte, opdat ze mogen geloven, dat Gij Mij gezonden hebt."},{"book":"Johannes","chapter":"11","verse":"43","text":"Na deze woorden riep Hij met luider stem: Lázarus, kom uit."},{"book":"Johannes","chapter":"11","verse":"44","text":"En de dode kwam te voorschijn, de voeten en handen in windsels gewikkeld, en zijn gezicht met een zweetdoek omwonden. Jesus zei hun: Maakt hem los, en laat hem gaan."},{"book":"Johannes","chapter":"11","verse":"45","text":"Velen van de Joden, die naar Maria waren gekomen, en gezien hadden, wat Jesus gedaan had, geloofden daarom in Hem."},{"book":"Johannes","chapter":"11","verse":"46","text":"Maar sommigen van hen liepen naar de farizeën, en deelden hun mee, wat Jesus gedaan had."},{"book":"Johannes","chapter":"11","verse":"47","text":"Toen riepen de opperpriesters en farizeën de Hoge Raad bijeen. Ze zeiden: Wat doen we? Want die man doet veel wonderen."},{"book":"Johannes","chapter":"11","verse":"48","text":"Als we Hem zó laten begaan, zullen ze allemaal in Hem geloven; dan zullen de Romeinen komen, en ons land en volk verdelgen."},{"book":"Johannes","chapter":"11","verse":"49","text":"Maar één hunner, Káifas, die dat jaar de hogepriester was, sprak tot hen: Weet gij geen uitkomst?"},{"book":"Johannes","chapter":"11","verse":"50","text":"Beseft gij dan niet, dat het goed voor u is, dat één mens sterft voor het heil van het volk, en niet het hele volk te gronde gaat?"},{"book":"Johannes","chapter":"11","verse":"51","text":"Dit zei hij niet uit zichzelf. Maar als hogepriester van dat jaar profeteerde hij, dat Jesus sterven zou voor het heil van het volk;"},{"book":"Johannes","chapter":"11","verse":"52","text":"en niet voor het volk alleen, maar ook om de verstrooide kinderen Gods bijeen te brengen."},{"book":"Johannes","chapter":"11","verse":"53","text":"Van die dag af waren ze besloten, Hem te doden."},{"book":"Johannes","chapter":"11","verse":"54","text":"Daarom trad Jesus niet meer in het openbaar onder de Joden op, maar trok Hij Zich terug in een streek nabij de woestijn, in een stad, Efrem genaamd; en daar bleef Hij met zijn leerlingen."},{"book":"Johannes","chapter":"11","verse":"55","text":"Intussen was het paasfeest der Joden genaderd, en trokken er velen van het land nog vóór het paasfeest naar Jerusalem op, om zich te reinigen."},{"book":"Johannes","chapter":"11","verse":"56","text":"Ze zochten naar Jesus, en zeiden in de tempel onder elkander: Wat dunkt u? Zou Hij niet op het feest komen?"},{"book":"Johannes","chapter":"11","verse":"57","text":"Maar de opperpriesters en de farizeën hadden bevel gegeven, het aan te brengen, wanneer iemand wist, waar Hij was; dan konden ze Hem gevangen nemen."}]}