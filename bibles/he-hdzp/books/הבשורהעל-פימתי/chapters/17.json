{"data":[{"book":"הבשורה על-פי מתי","chapter":"17","verse":"1","text":"כעבור שישה ימים לקח ישוע את פטרוס, את יעקב ואת אחיו יוחנן, ועלה איתם על פסגת הר גבוה."},{"book":"הבשורה על-פי מתי","chapter":"17","verse":"2","text":"כשהביטו התלמידים בישוע, הוא השתנה לנגד עיניהם: פניו זרחו כשמש ובגדיו הלבינו והבריקו."},{"book":"הבשורה על-פי מתי","chapter":"17","verse":"3","text":"לפתע הופיעו משה רבנו ואליהו הנביא ודיברו עם ישוע."},{"book":"הבשורה על-פי מתי","chapter":"17","verse":"4","text":"”אדון, כמה טוב שאנחנו כאן!“ קרא פטרוס. ”אם אתה רוצה, אבנה כאן שלוש סוכות לכבוד – לך, למשה ולאליהו!“"},{"book":"הבשורה על-פי מתי","chapter":"17","verse":"5","text":"בזמן שפטרוס דיבר, ענן כיסה את השלושה ויצא משם קול שאמר: ”זהו בני אהובי, שבו חפצתי. שמעו בקולו!“"},{"book":"הבשורה על-פי מתי","chapter":"17","verse":"6","text":"כששמעו התלמידים את הקול, נפלו על־פניהם מבוהלים ונפחדים."},{"book":"הבשורה על-פי מתי","chapter":"17","verse":"7","text":"ישוע ניגש אליהם ונגע בהם. ”קומו,“ אמר, ”אל תפחדו!“"},{"book":"הבשורה על-פי מתי","chapter":"17","verse":"8","text":"כשהביטו התלמידים סביבם, ראו שישוע לבדו איתם."},{"book":"הבשורה על-פי מתי","chapter":"17","verse":"9","text":"כאשר ירדו מההר ישוע ציווה עליהם שלא יספרו לאיש את מה שראו, עד לאחר שיקום מן המתים."},{"book":"הבשורה על-פי מתי","chapter":"17","verse":"10","text":"”מדוע הסופרים אומרים שאליהו הנביא צריך לבוא תחילה (לפני המשיח)?“ שאלו התלמידים את ישוע."},{"book":"הבשורה על-פי מתי","chapter":"17","verse":"11","text":"”הם צודקים“, ענה ישוע. ”אליהו באמת יבוא קודם וישליט סדר בכל."},{"book":"הבשורה על-פי מתי","chapter":"17","verse":"12","text":"למעשה אליהו כבר בא, אולם אנשים רבים לא הכירו אותו ואף פגעו בו. גם בן־האדם יסבול מידיהם.“"},{"book":"הבשורה על-פי מתי","chapter":"17","verse":"13","text":"אז הבינו התלמידים שישוע דיבר על יוחנן המטביל."},{"book":"הבשורה על-פי מתי","chapter":"17","verse":"14","text":"כשהגיעו למרגלות ההר כבר ציפו להם אנשים רבים. איש אחד התקרב אל ישוע, כרע ברך לפניו והתחנן:"},{"book":"הבשורה על-פי מתי","chapter":"17","verse":"15","text":"”אדוני, רחם נא על בני. הוא חולה במחלת אפילפסיה וסובל מאוד. לעתים קרובות הוא נופל לתוך אש או מים."},{"book":"הבשורה על-פי מתי","chapter":"17","verse":"16","text":"הבאתי את בני אל תלמידיך, אבל הם לא יכלו לרפא אותו.“"},{"book":"הבשורה על-פי מתי","chapter":"17","verse":"17","text":"”מה עיקש וחסר־אמונה הדור הזה!“ קרא ישוע. ”עד מתי יהיה עלי לסבול אתכם? הביאו אלי את הילד!“"},{"book":"הבשורה על-פי מתי","chapter":"17","verse":"18","text":"ישוע גער בשד שהיה בתוך הילד, והשד יצא ממנו. באותו רגע הילד נרפא."},{"book":"הבשורה על-פי מתי","chapter":"17","verse":"19","text":"לאחר מכן, כשהתלמידים היו לבד עם ישוע, שאלו אותו: ”מדוע אנחנו לא יכולנו לגרש את השד?“"},{"book":"הבשורה על-פי מתי","chapter":"17","verse":"20","text":"”בגלל חוסר אמונתכם“, השיב ישוע. ”אילו הייתה לכם אמונה אפילו כגרגר של חרדל, יכולתם לומר להר הזה: ’זוז!‘ והוא באמת היה זז, מכיוון שתוכלו לעשות כל דבר."},{"book":"הבשורה על-פי מתי","chapter":"17","verse":"21","text":"אבל שד כזה יוצא רק לאחר צום ותפילה.“"},{"book":"הבשורה על-פי מתי","chapter":"17","verse":"22","text":"יום אחד כשהיו בגליל אמר ישוע לתלמידיו: ”בן־האדם עומד להימסר לידי אנשים,"},{"book":"הבשורה על-פי מתי","chapter":"17","verse":"23","text":"והם יהרגו אותו; אולם לאחר שלושה ימים יקום לתחייה.“ דבריו אלה ציערו את התלמידים ואף הפחידו אותם."},{"book":"הבשורה על-פי מתי","chapter":"17","verse":"24","text":"בבואם אל כפר־נחום ניגשו אל פטרוס גובי מס מחצית השקל של המקדש ושאלו אותו: ”האם אין הרב שלך משלם את המס?“"},{"book":"הבשורה על-פי מתי","chapter":"17","verse":"25","text":"”ודאי שהוא משלם“, השיב פטרוס. לאחר מכן נכנס פטרוס אל הבית כדי לשוחח על כך עם ישוע, אולם עוד לפני שהספיק לפתוח את פיו שאל אותו ישוע: ”מה דעתך, פטרוס? ממי דורשים המלכים מס, מבני העם שלהם או מזרים?“"},{"book":"הבשורה על-פי מתי","chapter":"17","verse":"26-27","text":"”מהזרים, כמובן“, השיב פטרוס. ”אם כן, הבנים פטורים מכך.“ אמר ישוע. ”אולם היות שאיננו רוצים לפגוע באנשים האלה, לך אל הים והשלך חכה למים. פתח את פיו של הדג הראשון שתצוד, ותמצא בו מטבע. במטבע זה שלם את המס עבור שנינו.“"}]}