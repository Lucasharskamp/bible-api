{"data":[{"book":"1 Teselonk'e","chapter":"3","verse":"1","text":"Mansh eshe haniyere okoon k'amdek'o nomaawtsotse Ateni eteets kitots noaali ooro noosh sheeng araatniye b́ be'eyi."},{"book":"1 Teselonk'e","chapter":"3","verse":"2","text":"No eshu Ik'i guuts wottso, Krstosko sheeng doo shishiyon finon no tooho T'imotiyosi itsh wosherone, itsh no woshuwere iti b́kup'shr imnetiyon it kup'ituwok'o itn b́ izituwok'owe,"},{"book":"1 Teselonk'e","chapter":"3","verse":"3","text":"Hanuwere it ats bodts gond bek'atse tuutson it shek'eerawok'o iti woshituwe, gond bek'an noosh beezets gowo b́wottsok'owo it it tookon danfte."},{"book":"1 Teselonk'e","chapter":"3","verse":"4","text":"Dabnwor itnton noteshor gondbek'o no ats b́bodetuwok'o shin shino keewfoone b́teshi, it dantsok'onowere gond bek'o noats bodre,"},{"book":"1 Teselonk'e","chapter":"3","verse":"5","text":"manatse tuutson k'amoon koto tmaawtsotse it amano danosh geeyat T'imotiwosi itok woshere, bín twoshwere daneraka fadfo iti ik weeron fadrek'úwa etaat, nofinonwere datsmec'ro wotat oorwtsere k'úwa etaat shatatniye."},{"book":"1 Teselonk'e","chapter":"3","verse":"6","text":"Andmó T'imotiwos itoke nomaants waat it imnetiyi jangonat it shuni jangosh gene'úshit keewo noosh keewre, mank'owere úni aawo sheeng keewon noon it gawitwok'onat no iti bek'osh nomiraac'irwok'o itwere noon bek'osh it mirac'rwok'owo noosh b́keewi."},{"book":"1 Teselonk'e","chapter":"3","verse":"7","text":"Eshe mansh eshuwotso, noo nodaatseyir kic'oonat gondbek'otse b́wotiyalor it imnetiyatse tuutson no ango kup'ere."},{"book":"1 Teselonk'e","chapter":"3","verse":"8","text":"It doonzo Iyesusats kup'de'er itbeyo nooshowere man nok'alo noosh nobee."},{"book":"1 Teselonk'e","chapter":"3","verse":"9","text":"Eshe and it jangosh udo t'intsirwone, it jangatse b́ shinatse nodetsts geneeúwosh Ik'o úditwone."},{"book":"1 Teselonk'e","chapter":"3","verse":"10","text":"T'uwe aawo kup'sh dek'at Ik'o nok'onir nomeets ááwon iti be'er it amantsotse shaptso s'eentsosh tfalituwok'owe."},{"book":"1 Teselonk'e","chapter":"3","verse":"11","text":"Andoor Izar Izewernat nonih b́tookon Iyesuswor it maants noweetwok'o noweero noosh kaatswe."},{"book":"1 Teselonk'e","chapter":"3","verse":"12","text":"Noo iti noshunirwok'o doonzo it atsatseyonat jamoshor it detsts shuno eenr bí'ayituwok'o itsh woshuwe."},{"book":"1 Teselonk'e","chapter":"3","verse":"13","text":"Mank'oon nodoonz Iyesus bik S'ayin jamwotsnton b́woor noko Izar Izewernat nonih shinatse it nibo eeg eeg deshawonat S'ayin b́wotituwok'o doonzo iti kup'shwe."}]}