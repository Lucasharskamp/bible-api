{"data":[{"book":"1 Korintusi","chapter":"14","verse":"1","text":"Kövessétek a szeretetet, kívánjátok a lelki ajándékokat, de leginkább azt, hogy prófétáljatok."},{"book":"1 Korintusi","chapter":"14","verse":"2","text":"Mert aki nyelveken szól, nem embereknek szól, hanem Istennek. Nem is érti senki, mert titkokat szól a Lélek által."},{"book":"1 Korintusi","chapter":"14","verse":"3","text":"Aki pedig prófétál, az embereknek beszél épülésre, intésre, vigasztalásra."},{"book":"1 Korintusi","chapter":"14","verse":"4","text":"Aki nyelveken szól, önmagát építi, aki pedig prófétál, a gyülekezetet építi."},{"book":"1 Korintusi","chapter":"14","verse":"5","text":"Szeretném ugyan, ha mindnyájan szólnátok nyelveken, de még inkább hogy prófétáljatok. Mert nagyobb a próféta, mint a nyelveken szóló, hacsak meg nem magyarázza, hogy a gyülekezet is épüljön."},{"book":"1 Korintusi","chapter":"14","verse":"6","text":"Ha most hozzátok megyek, atyámfiai, és nyelveken szólok, mit használok nektek, ha kijelentésben, vagy ismeretben, vagy prófétálásban, vagy tanításban nem szólok hozzátok?"},{"book":"1 Korintusi","chapter":"14","verse":"7","text":"Hiszen, ha élettelen hangszerek, akár fuvola, akár citera nem adnak megkülönböztethető hangokat, honnan ismerjük fel, hogy mit fuvoláznak vagy citeráznak?"},{"book":"1 Korintusi","chapter":"14","verse":"8","text":"Mert ha a trombita bizonytalan hangot ad, kicsoda készül harcra?"},{"book":"1 Korintusi","chapter":"14","verse":"9","text":"Azonképpen ti is, ha nem érthető nyelven beszéltek, hogyan értik meg, amit mondotok? Csak a levegőbe fogtok beszélni."},{"book":"1 Korintusi","chapter":"14","verse":"10","text":"Példa mutatja, hogy sokféle nyelv van a világon, de azok közül egy sem érthetetlen."},{"book":"1 Korintusi","chapter":"14","verse":"11","text":"Ha nem ismerem a szó jelentését, a beszélőnek idegen leszek, és a beszélő is idegen marad előttem."},{"book":"1 Korintusi","chapter":"14","verse":"12","text":"Ezért ti is, mivel lelki ajándékokat kívántok, a gyülekezet építésére igyekezzetek, hogy gyarapodjatok."},{"book":"1 Korintusi","chapter":"14","verse":"13","text":"Azért, aki nyelveken szól, imádkozzék, hogy meg is magyarázza."},{"book":"1 Korintusi","chapter":"14","verse":"14","text":"Mert ha nyelveken szólva könyörögök, a lelkem könyörög, de értelmem gyümölcstelen."},{"book":"1 Korintusi","chapter":"14","verse":"15","text":"Hogyan is van tehát? Imádkozom a Lélek által, de imádkozom az értelemmel is; énekelek a Lélek által, de énekelek az értelemmel is."},{"book":"1 Korintusi","chapter":"14","verse":"16","text":"Mert ha Lélek által mondasz áldást, az ott lévő avatatlan, hogyan fog áment mondani hálaadásodra, amikor nem is tudja, mit beszélsz?"},{"book":"1 Korintusi","chapter":"14","verse":"17","text":"Te ugyan szépen mondasz áldást, de más nem épül belőle."},{"book":"1 Korintusi","chapter":"14","verse":"18","text":"Hálát adok Istennek, hogy mindnyájatoknál jobban tudok nyelveken szólni."},{"book":"1 Korintusi","chapter":"14","verse":"19","text":"De a gyülekezetben inkább akarok öt szót mondani értelemmel, hogy másokat tanítsak, mint tízezer szót nyelveken."},{"book":"1 Korintusi","chapter":"14","verse":"20","text":"Atyámfiai, gondolkodástokban ne legyetek gyermekek. Inkább a gonoszságban legyetek gyermekek, a gondolkodásban pedig érettek legyetek."},{"book":"1 Korintusi","chapter":"14","verse":"21","text":"A törvényben meg van írva:"},{"book":"1 Korintusi","chapter":"14","verse":"22","text":"A nyelveken szólás tehát jel, de nem a hívőknek, hanem a hitetleneknek, a prófétálás pedig nem a hitetleneknek, hanem a hívőknek."},{"book":"1 Korintusi","chapter":"14","verse":"23","text":"Ha tehát az egész gyülekezet egybegyűl, és mindnyájan nyelveken szólnak, ha idegenek vagy hitetlenek mennek be, nem azt mondják-e, hogy őrjöngtök?"},{"book":"1 Korintusi","chapter":"14","verse":"24","text":"De ha mindnyájan prófétálnak, és bemegy egy hitetlen, vagy avatatlan azt mindenki igyekszik meggyőzni és megvizsgálni,"},{"book":"1 Korintusi","chapter":"14","verse":"25","text":"és ilyen módon szívének titkai nyilvánvalókká lesznek, és így arcra borulva imádja Istent és hirdeti, hogy valóban Isten lakik bennetek."},{"book":"1 Korintusi","chapter":"14","verse":"26","text":"Atyámfiai, mi következik ebből? Amikor egybegyűltök mindegyikteknek van zsoltára, tanítása, nyelveken való szólása, kijelentése, nyelvek magyarázása. Mindez épülésetekre legyen."},{"book":"1 Korintusi","chapter":"14","verse":"27","text":"Ha valaki nyelveken szól, legfeljebb kettő vagy három legyen, mégpedig egymás után, és valaki magyarázza meg."},{"book":"1 Korintusi","chapter":"14","verse":"28","text":"Ha pedig nincs, aki megmagyarázza, akkor hallgasson a gyülekezetben, csak önmagának szóljon és Istennek."},{"book":"1 Korintusi","chapter":"14","verse":"29","text":"A próféták pedig ketten vagy hárman beszéljenek, és a többiek pedig bírálják meg."},{"book":"1 Korintusi","chapter":"14","verse":"30","text":"De ha egy másik ott ülő kap kijelentést, akkor az első hallgasson."},{"book":"1 Korintusi","chapter":"14","verse":"31","text":"Egyenként mindnyájan prófétálhattok, hogy mindenki tanuljon és megvigasztalódjék."},{"book":"1 Korintusi","chapter":"14","verse":"32","text":"A prófétalelkek engedelmeskednek a prófétáknak."},{"book":"1 Korintusi","chapter":"14","verse":"33","text":"Mert Isten nem a zűrzavarnak, hanem a békességnek Istene."},{"book":"1 Korintusi","chapter":"14","verse":"34","text":"Mint a szentek valamennyi gyülekezetében az asszonyok hallgassanak a gyülekezetekben, mert nincs megengedve nekik, hogy szóljanak, hanem legyenek engedelmesek, amint a törvény is mondja."},{"book":"1 Korintusi","chapter":"14","verse":"35","text":"Ha pedig tanulni akarnak valamit, kérdezzék meg otthon a férjüket, mert asszonyhoz nem illik, hogy szóljon a gyülekezetben."},{"book":"1 Korintusi","chapter":"14","verse":"36","text":"Vajon tőletek eredt Isten beszéde, vajon csak hozzátok jutott el?"},{"book":"1 Korintusi","chapter":"14","verse":"37","text":"Ha valaki azt hiszi, hogy próféta, vagy lelki ajándék részese, tudja meg, hogy amit nektek írok, az az Úr parancsolata."},{"book":"1 Korintusi","chapter":"14","verse":"38","text":"Ha valaki ezt nem ismeri el, őt sem ismerik el."},{"book":"1 Korintusi","chapter":"14","verse":"39","text":"Ezért, atyámfiai, törekedjetek a prófétálásra, és a nyelveken szólást se tiltsátok."},{"book":"1 Korintusi","chapter":"14","verse":"40","text":"Minden méltóképpen és rendben történjék."}]}