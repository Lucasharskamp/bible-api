{"data":[{"book":"1 Samuel","chapter":"13","verse":"1","text":"Saul was 1 jaar oud, toen hij koning werd, en… jaar regeerde hij over Israël."},{"book":"1 Samuel","chapter":"13","verse":"2","text":"Saul koos drieduizend Israëlieten uit, van wie er tweeduizend bij hem in Mikmas en het gebergte van Betel bleven, en duizend bij Jonatan in Giba van Benjamin; de rest van het volk stuurde hij naar zijn woonplaatsen terug."},{"book":"1 Samuel","chapter":"13","verse":"3","text":"Daar Jonatan den Filistijnsen stadhouder in Giba doodde, vernamen de Filistijnen, dat de Hebreën waren afgevallen en dat Saul over heel het land de krijgstrompet had doen blazen."},{"book":"1 Samuel","chapter":"13","verse":"4","text":"Maar ook heel Israël hoorde, dat Saul den Filistijnsen stadhouder gedood had, en dat Israël zich de haat van de Filistijnen op de hals had gehaald; waarop het volk zich achter Saul en Jonatan in Gilgal schaarde."},{"book":"1 Samuel","chapter":"13","verse":"5","text":"Ook de Filistijnen verenigden zich tot de aanval op Israël; ze hadden drieduizend wagens, zesduizend ruiters, en een voetvolk zo talrijk als het zand aan het strand van de zee. Ze trokken uit, en sloegen hun kamp op bij Mikmas, ten oosten van Bet-Awen."},{"book":"1 Samuel","chapter":"13","verse":"6","text":"De Israëlieten begrepen, dat het er slecht voor hen uitzag, en dat het volk het zwaar te verduren zou krijgen. Ze kropen weg in grotten, spelonken, rotsspleten, ravijnen en putten,"},{"book":"1 Samuel","chapter":"13","verse":"7","text":"of trokken de Jordaan-wedden over naar de landstreek Gad en Gilad. Saul bevond zich nog in Gilgal, ofschoon heel het volk uit angst van hem wegliep."},{"book":"1 Samuel","chapter":"13","verse":"8","text":"Hij wachtte zeven dagen, volgens de termijn, die Samuël had gesteld. Maar toen Samuël niet in Gilgal kwam en het volk van hem wegliep,"},{"book":"1 Samuel","chapter":"13","verse":"9","text":"beval Saul: Breng mij het brandoffer en de vredeoffers. En zelf droeg hij het brandoffer op."},{"book":"1 Samuel","chapter":"13","verse":"10","text":"Juist had hij het offer opgedragen, of daar kwam Samuël aan. Saul ging hem tegemoet, om hem te begroeten."},{"book":"1 Samuel","chapter":"13","verse":"11","text":"Maar Samuël vroeg: Wat hebt ge gedaan? Saul antwoordde: Wel, ik bemerkte, dat het volk van mij wegliep. En daar gij niet op de afgesproken tijd kwaamt, en de Filistijnen zich naar Mikmas samentrokken,"},{"book":"1 Samuel","chapter":"13","verse":"12","text":"dacht ik: Nu komen de Filistijnen op mij af naar Gilgal, nog eer ik Jahweh gunstig gestemd heb. Dus hakte ik de knoop maar door, en droeg zelf het offer op."},{"book":"1 Samuel","chapter":"13","verse":"13","text":"Nu sprak Samuël tot Saul: Ge hebt dwaas gehandeld! Zo ge het bevel hadt volbracht, dat Jahweh, uw God, u had gegeven, dan had Jahweh thans uw koningschap over Israël voor altijd bevestigd."},{"book":"1 Samuel","chapter":"13","verse":"14","text":"Maar nu zal uw koningschap geen stand houden. Jahweh zal Zich iemand naar zijn hart zoeken en hem tot vorst over zijn volk aanstellen, omdat ge niet onderhouden hebt, wat Jahweh u had bevolen. En Samuël stond op, vertrok uit Gilgal, en ging zijns weegs."},{"book":"1 Samuel","chapter":"13","verse":"15","text":"Wat er van het volk was overgebleven, volgde Saul ten strijde. Toen zij te Giba van Benjamin waren gekomen, monsterde Saul het volk, dat zich bij hem bevond; het waren ongeveer zeshonderd man."},{"book":"1 Samuel","chapter":"13","verse":"16","text":"Zo stonden dus Saul met zijn zoon Jonatan en het volk, dat zich bij hen bevond, te Giba van Benjamin, terwijl de Filistijnen bij Mikmas waren gelegerd."},{"book":"1 Samuel","chapter":"13","verse":"17","text":"Intussen verlieten drie plunderende benden het kamp der Filistijnen. De ene trok in de richting van Ofra, naar het land Sjoeal;"},{"book":"1 Samuel","chapter":"13","verse":"18","text":"de tweede in de richting van Bet-Choron; en de derde naar het grensgebied, dat over het Hyena-dal op de steppe uitziet."},{"book":"1 Samuel","chapter":"13","verse":"19","text":"Nu was er in heel het land Israël geen smid te vinden; want de Filistijnen hadden gezegd: De Hebreën moeten geen zwaarden of speren kunnen vervaardigen."},{"book":"1 Samuel","chapter":"13","verse":"20","text":"Dus moest heel Israël zich tot de Filistijnen wenden, als men een ploeg, een houweel, een bijl of een sikkel te slijpen had."},{"book":"1 Samuel","chapter":"13","verse":"21","text":"En voor het scherpen van ploeg of houweel vroegen de Filistijnen een derde sikkel, en even zoveel voor het slijpen van bijlen of sikkels."},{"book":"1 Samuel","chapter":"13","verse":"22","text":"Zo kwam het, dat in de veldslag bij Mikmas niemand van het volk, dat bij Saul en Jonatan was, een zwaard of een lans bezat; alleen Saul en zijn zoon Jonatan waren ermee gewapend."},{"book":"1 Samuel","chapter":"13","verse":"23","text":"Een wachtpost der Filistijnen hield ook de bergpas van Mikmas bezet."}]}