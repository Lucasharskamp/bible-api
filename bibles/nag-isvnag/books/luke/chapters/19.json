{"data":[{"book":"Luke","chapter":"19","verse":"1","text":"Aru titia Jisu ahise aru Jericho sheher phale jaise."},{"book":"Luke","chapter":"19","verse":"2","text":"Etiya ekjon manu Zacchaeus koi kene thakise, aru tai poisa utha manu khan majote sobse dangor aru dhuni manu thakise."},{"book":"Luke","chapter":"19","verse":"3","text":"Tai Jisu kun ase koi kene sabole itcha korise, kintu bhir dangor huwa pora sabo para nai, aru tai khata manu thakise."},{"book":"Luke","chapter":"19","verse":"4","text":"Titia tai Jisu ke sabole nimite polai jai kene ekta sycamore ghas te uthise, kelemane Jisu etu rasta pora he jabo thakise."},{"book":"Luke","chapter":"19","verse":"5","text":"Jitia Jisu etu jagate ahise, Jisu taike saikene koise, “Zacchaeus, joldi namikene ahibi, aji Moi tumi laga ghor te jai kene thakibo.”"},{"book":"Luke","chapter":"19","verse":"6","text":"Titia tai joldi kori kene nichete nami ahise, aru khushi pora Jisu ke tai laga ghor te ahibole matise."},{"book":"Luke","chapter":"19","verse":"7","text":"Jitia manu khan etu dikhise, taikhan sob biya paise aru apaste koi thakise, “Jisu ekjon paapi manu laga ghor te jaise.”"},{"book":"Luke","chapter":"19","verse":"8","text":"Aru titia Zacchaeus uthikena Probhu ke koise, “Sabi, Probhu moi laga adha saman khan gorib ke di dibo, aru jodi moi kunba ke thogaise, tai laga bhag pora bisi aru char bhag milaikena dibo19.8 Exo. 22:1.”"},{"book":"Luke","chapter":"19","verse":"9","text":"Titia Jisu taike koise, ‘Aji poritran etu ghor te ahise, kelemane tai bhi Abraham laga khandan pora ase."},{"book":"Luke","chapter":"19","verse":"10","text":"Kelemane Manu laga Putro to harai kene thaka manu khan ke bisari bole aru bacha bole ahise."},{"book":"Luke","chapter":"19","verse":"11","text":"Aru taikhan etu kotha huni thakise, Jisu ekta dristanto kobole shuru hoise, kelemane tai Jerusalem te jabole nimite usor hoise, aru taikhan bhabise Isor laga rajyo to ta te joldi ahibole ase."},{"book":"Luke","chapter":"19","verse":"12","text":"Titia Tai koise, ekta bhal ghor te jonom huwa manu dur ekta desh te tai laga rajyo pabo nimite jaise, aru etu pichete tai wapas ahi jabole thakise."},{"book":"Luke","chapter":"19","verse":"13","text":"Etu karone tai laga dosta noukar khan ke matise, aru taikhan ke dosta mina19.13 Suna laga sikha.  dikene koise, ‘etu mina loi kene tumikhan ki kaam koribo pare etu kori kene thakibi moi wapas naha tak.’"},{"book":"Luke","chapter":"19","verse":"14","text":"Kintu manu khan taike bhal panai aru tai laga pichete ekjon ke pathai kene taike koise, ‘etu manu moi khan uporte raj kora to moi khan nalage.’"},{"book":"Luke","chapter":"19","verse":"15","text":"Aru jitia tai rajyo paikena wapas ahi jaise, titia tai koise jun manu ke tai poisa dise taikhan ke mati kene tai usorte loi anibole, ta te tai sabo kun pora bisi kaam kori kene labh paise."},{"book":"Luke","chapter":"19","verse":"16","text":"Poila ekjon tai usorte ahi kene koise, ‘Malik, apuni pora diya poisa loi kene moi aru etu laga dos bhag dise kori dise.’"},{"book":"Luke","chapter":"19","verse":"17","text":"Titia etu bhal manu pora taike koise, ‘Bisi bhal korise, bhal noukar. Kelemane tumi olop diya te bhi bhal kaam kori kene thakise, tumi etu dosta sheher uporte adhikar chola bo.’"},{"book":"Luke","chapter":"19","verse":"18","text":"Aru dusra jon bhi ahise, aru koise, ‘Malik, apuni pora panch poisa diya to moi pans bhag bisi kori dise.’"},{"book":"Luke","chapter":"19","verse":"19","text":"Titia etu bhal manu taike koise, ‘Tumi bhi bhal kaam korise etu nimite pansta sheher uporte tumi adhikar chola bo.’"},{"book":"Luke","chapter":"19","verse":"20","text":"Aru tisra noukar ahise, aru koise, ‘Malik, etu apuni diya laga poisa ase, moi etu loi kene kapra pora bandhi rakhise,"},{"book":"Luke","chapter":"19","verse":"21","text":"kele koile, moi apnike bhoi lagi thakise. Kelemane apuni hisab kitab thik rakha manu ase. Apuni ki joma nakore etu uthai aru ki narupai etu he kate.’"},{"book":"Luke","chapter":"19","verse":"22","text":"Titia etu manu pora taike koise, ‘Tumi laga mukh pora he moi tumike bisar koribo, tumi biya noukar! Tumi jani thakise naki moi ekjon joborjosti kori thaka manu ase, aru moi ki joma nakore etu loi, aru ki nadhale etu kata manu ase?"},{"book":"Luke","chapter":"19","verse":"23","text":"Titia hoile tumi etu poisa to kele poisa-ghor te joma kora nai, aru jitia moi ahibo, etu homoi te bisi labh hobo thakise?’"},{"book":"Luke","chapter":"19","verse":"24","text":"Titia tai jun manu usorte khara kori thakise taikhan ke koise, ‘Tai logot pora poisa to loi lobi, aru jun logote dos bhag ase taike di dibi.’"},{"book":"Luke","chapter":"19","verse":"25","text":"Kintu taikhan koise, ‘Malik, tai logote dos bhag ase.’"},{"book":"Luke","chapter":"19","verse":"26","text":"‘Moi tumikhan ke koi ase, jun manu logote bisi ase taike aru bhi bisi dibo, kintu jun manu logote eku nai, ki tai logote ase etu bhi loi lobo."},{"book":"Luke","chapter":"19","verse":"27","text":"Kintu etu moi laga dushman khan, jun manu moike taikhan uporte raj kori bole dibo mon thaka nai, yate loi kene anibi aru moi usorte morai dibi.’”"},{"book":"Luke","chapter":"19","verse":"28","text":"Etu sob pichete, Jisu aru chela khan sob Jerusalem phale jaise."},{"book":"Luke","chapter":"19","verse":"29","text":"Aru jitia Tai Bethphage aru Bethany nogorkhan usorte ahise, Olivet kuwa ekta pahar te, Tai duijon chela ke pathaise,"},{"book":"Luke","chapter":"19","verse":"30","text":"aru koise, “Tumikhan etu age te thaka bosti te jabi. Jitia ta te punchibo, tumikhan ta te kun pora bhi naboha ekta ghora laga bacha ke bandi kene thaka dikhibo. Etu ke Khuli Kena yate loi anibi."},{"book":"Luke","chapter":"19","verse":"31","text":"Jodi kunba tumikhan ke hude, ‘Kile etu ke khuli ase?’ Tumikhan etu kobi, ‘Probhu ke etu dorkar ase.’”"},{"book":"Luke","chapter":"19","verse":"32","text":"Aru jun khan ke etu karone pathaise, taikhan pora thik eneka he dikhi paise."},{"book":"Luke","chapter":"19","verse":"33","text":"Jitia taikhan etu ghora bacha ke khuli thakise, malik ahikena taikhan ke koise, “Kile etu ghora bacha ke khuli ase?”"},{"book":"Luke","chapter":"19","verse":"34","text":"Titia taikhan pora koise, “Probhu ke etu dorkar ase.”"},{"book":"Luke","chapter":"19","verse":"35","text":"Titia taikhan Jisu usorte anise, aru taikhan laga kapra gadha uporte phelai dise aru Jisu ke gadha uporte bohi bole dise."},{"book":"Luke","chapter":"19","verse":"36","text":"Aru jitia taikhan jai thakise, manu khan kapra ulaikene rasta te rakhidise."},{"book":"Luke","chapter":"19","verse":"37","text":"Jitia Jisu Oliv pahar usorte ahi ponchise, aru chela aru manu khan dhanyavad dibole shuru hoise. Manu khan Jisu laga dangor kaam khan dikhi kene hala kori kene Isor ke mohima dikena"},{"book":"Luke","chapter":"19","verse":"38","text":"koise, “Dhonyo ase etu raja jun manu Probhu laga naam te ahise! Sorgote shanti hobo aru sob untcha jagate mohima dibo!19.38 Psa. 72:18-19; 118:26”"},{"book":"Luke","chapter":"19","verse":"39","text":"Kintu kunba Pharisee manu khan majot pora koise, “Shika manu, Apuni laga chela khan ke chup thaki bole kobi.”"},{"book":"Luke","chapter":"19","verse":"40","text":"Titia Jisu koise, “Moi tumikhan ke koi ase jodi taikhan chup thake, pathor khan pora he hala kori jabo.”"},{"book":"Luke","chapter":"19","verse":"41","text":"Aru jitia Jisu Jerusalem sheher usorte ponchise, Tai kandise,"},{"book":"Luke","chapter":"19","verse":"42","text":"aru koise, “Aji tumikhan pora kineka shanti ahe etu jani thakile! Kintu tumikhan laga suku pora lukaikene ase19.42 Deu. 32:29; Isa. 6:9-10."},{"book":"Luke","chapter":"19","verse":"43","text":"Tumikhan uporte eneka din khan ahibo jitia dushman khan pora tumikhan ke sob phale pora dhori rakhibo aru dewar bonai kene tumikhan ke sob kinar pora dabai dibo."},{"book":"Luke","chapter":"19","verse":"44","text":"Tumi aru tumi laga bacha khan ke matite girai dibo. Taikhan ekta pathor bhi tumikhan uporte nacharibo, kelemane etu laga homoi te ki dikhai dise, etu tumikhan janibole para nai.”"},{"book":"Luke","chapter":"19","verse":"45","text":"Jitia Jisu mondoli bhitor te ghusi se, Tai bhitor te bajar kori thaka manu khan ke khedai se,"},{"book":"Luke","chapter":"19","verse":"46","text":"Taikhan ke koise, “Etu Isor kotha te likha ase, ‘Moi laga ghor to prathana laga ghor hobo,’ kintu tumikhan chor laga ghor bonai dise19.46 Isa. 56:7; Jer. 7:11.”"},{"book":"Luke","chapter":"19","verse":"47","text":"Aru Jisu mondoli te sikhai thakise. Etu homoi te mukhyo purohit khan aru niyom likha khan aru Pharisee khan Jisu ke mora bole rukhi thakise,"},{"book":"Luke","chapter":"19","verse":"48","text":"kintu kineka pora Taike dhoribo etu taikhan koribo para nai, kelemane sob manu Jisu laga kotha to huni kene bohi thakise."}]}