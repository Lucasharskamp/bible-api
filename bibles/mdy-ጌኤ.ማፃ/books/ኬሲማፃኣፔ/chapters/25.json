{"data":[{"book":"ኬሲ ማፃኣፔ","chapter":"25","verse":"1","text":"ናንጊና ናንጋ ጎዳ ሙሴም፦"},{"book":"ኬሲ ማፃኣፔ","chapter":"25","verse":"2","text":"«ታኣም ዔያታ ዒንጎ ባኣዚ ዔኪ ዬዓንዳጉዲ ዒስራዔኤሌ ዓሶም ኬኤዜ፤ ዓይጎ ዓሲታቴያ ፔ ሼኔና ዔኪ ዬዓ ዒንጎ ባኮ ቢያ ዔኬ።"},{"book":"ኬሲ ማፃኣፔ","chapter":"25","verse":"3","text":"ዔያቶይዳፓ ኔ ዔካንዳ ባካ፦ ዎርቄ፥ ቢራ ዓንጊ፥ ሞኦኖ ዓንጋ፥"},{"book":"ኬሲ ማፃኣፔ","chapter":"25","verse":"4","text":"ጉኡሢ ሻሎና ዹዎና ማኣዓ፥ ማራይ ጋፓኔና ማዢንቴ ዲንኪ ዓፒላ፥ ጋላፒንታ ዞቄ ዓፒላ፥ ዋኣሪ ጋፓኔና ማዢንቴ ዓፒላኣ፥"},{"book":"ኬሲ ማፃኣፔ","chapter":"25","verse":"5","text":"ዞቄ ቃላሜና ቲሽኪንቴ ዓዴ ማራይ ጎሮ፥ ጉላምቤ ዜዺ፥ ሻሪ ሚሢ፥"},{"book":"ኬሲ ማፃኣፔ","chapter":"25","verse":"6","text":"ፖዖ ፖዒሶ ሪሚቶ ዛይታ፥ ቲዦ ዛይታ፥ ዑንጆ ሳውሞ ኮሺ ሳውቂሳ ዱማ ዱማ ዼኤሻ፥"},{"book":"ኬሲ ማፃኣፔ","chapter":"25","verse":"7","text":"ሜሬጊዴ ጌይንታ ሚዛጶ ሹጫ፥ ቄኤሶ ሱኡጎኮ ኬርኖይዳ ቱኮ ዔፑዴ ጎዖ ባኮና፥ ዳዶ ቡራሾይዳ ጌሢንታ ፔርፄ ጌይንታ ባኮንታኬ፤"},{"book":"ኬሲ ማፃኣፔ","chapter":"25","verse":"8","text":"ታ ዔያቶኮ ባኣካ ናንጋንዳጉዲ ዴራ ጌኤሺ ማኣሪ ታኣም ማዦንጎ፤"},{"book":"ኬሲ ማፃኣፔ","chapter":"25","verse":"9","text":"ዓፒሎና ማዢንታ ማኣሮ፤ ሃሣ ጋሮይዳ ዓኣ ባኮዋ ቢያ ታ ኔና ዻዋ ጎይፆ ጊኢጊሺ ማዡዋቴ።»"},{"book":"ኬሲ ማፃኣፔ","chapter":"25","verse":"10","text":"«ሻሪ ሚሢፓ ፔቴ ሳኣፂኔ ታኣቦቴ ማሂ ዔያታ ኮሾንጎ፤ ዖዶሱማ ላምዖ ዋዻና ፓልፃና፥ ዓጮ ዳልጉማ ፔቴ ዋዻና ፓልፃና፥ ቱሮ ዔጳኣ ፔቴ ዋዻና ፓልፃና ማዖንጎ፤"},{"book":"ኬሲ ማፃኣፔ","chapter":"25","verse":"11","text":"ጋሮንታ ዙሎንታ ጌኤሺ ዎርቄና ጳርቂ ኮሼ፤ ዓጮዋ ዎርቄና ካንቄ፤"},{"book":"ኬሲ ማፃኣፔ","chapter":"25","verse":"12","text":"ዎርቃፓ ኮሺንቴ ዖይዶ ዢኢሮ ማዢ፥ ላምዖንሢ ፔቴ ዛላ፤ ላምዖንሢ ጊንሣ ባጎ ዛላ ማሂ ዖይዶ ቶኪና ዎላ ዓርቂንታንዳጉዲ ጊኢጊሼ፤"},{"book":"ኬሲ ማፃኣፔ","chapter":"25","verse":"13","text":"ታኣቦቶ ኬዶንዶያ ዛጶ ሚሢ ሻሪ ሚሢፓ ኮሺጋፓ ዬያ ዎርቄና ጳርቂ ኮሼ፤"},{"book":"ኬሲ ማፃኣፔ","chapter":"25","verse":"14","text":"ዬንሢ ዛጶ ሚፆንሢ ታኣቦቶኮ ዓጮ ዛሎይዳ ዓኣ ዢኢሮንሢዳ ጌልዜ።"},{"book":"ኬሲ ማፃኣፔ","chapter":"25","verse":"15","text":"ዛጶ ሚፆንሢ ታኣቦቶኮ ዢኢራሢዳ ዳኪንቲ ዴዖንጎ፤ ፔቴታዖ ዒኢካፓ ኬስኮፖ።"},{"book":"ኬሲ ማፃኣፔ","chapter":"25","verse":"16","text":"ዬካፓ ታኣኒ ኔኤም ዒንጋ ዓይሢፃ ፃኣፒንቴ ላምዖ ዓርሲፆ ሹጮንሢ ታኣቦቶ ጋራ ጌሤ።"},{"book":"ኬሲ ማፃኣፔ","chapter":"25","verse":"17","text":"«ዖዶሱማ ላምዖ ዋዻና ፓልፃና፥ ዓጮ ዳልጉማ ፔቴ ዋዻና ፓልፃና ማዔ ጎሞ ጌኤሺፆ ዔርዛ ጉኡፖ25፡17 ጎሞ ጌኤሺፆ ዔርዛ ጉኡፖ ጋዓዛ፦ ታኣቦቶ ሳኣፂኖ ካሮም ጌሢንቴ ሱንሢኬ። ጌኤሺ ዎርቄይዳፓ ኮሼ። 25፡17 ዔብ. 9፡5።"},{"book":"ኬሲ ማፃኣፔ","chapter":"25","verse":"18","text":"ዬኖኮ ዓጫ ዓጫ ዹይንቴ ዎርቄይዳፓ ጋኣሲ ዓኣያ ላምዖ ኪሩቤኤሌ ጌይንታ ኪኢታንቾ ማላታና ዓኣ ባኣዚ ማዤ፤"},{"book":"ኬሲ ማፃኣፔ","chapter":"25","verse":"19","text":"ጎሞ ጌኤሺፆ ዔርዛ ጉኡፖይዳ ላምዖ ዛሎና ዓጫ ዓጫ ማሂ ዬያቶ ዔቂሴ፤ ዔያታ ዬኖ ጉኡፖና ዎላ ዓይሢ ማዢንቴያ ማዖንጎ።"},{"book":"ኬሲ ማፃኣፔ","chapter":"25","verse":"20","text":"ዬንሢ፥ ጋኣዛ ዓኣ ኪሩቤኤሎንሢ ጉኡፖኮ ሻውሎና ሚዛቆናይዳ ማዒ ሄኮ ዔቂ ዎሊ ዛዛጋያ ማዖንጎ፤ ዔያቶኮ ፒሺንቴ ጋኣዛ ጉኡፖ ዓኣቻያ ማዖንጎ።"},{"book":"ኬሲ ማፃኣፔ","chapter":"25","verse":"21","text":"ላምዖ ዓርሲንቴ ሹጮንሢ ታኣቦቶ ጋራ ጌሢጋፓ ጎሞ ጌኤሺፆ ዔርዛ ጉኡፖና ካሮ ዎዼ፤"},{"book":"ኬሲ ማፃኣፔ","chapter":"25","verse":"22","text":"ታኣኒ ዬኖ ጫኣቁሞ ሳኣፂኖይዳ ኔኤም ፔጋዺ ጴዻንዳኔ፤ ጉኡፖ ዑፃ ማዢንቴ፥ ጋኣዛ ዓኣ ላምዖ ኪሩቤኤሎንሢ ባኣካ ማዒ ኔኤኒ ዒስራዔኤሌ ዴሮም ዔርዛንዳ ዎጎ ቢያ ኔኤም ታኣኒ ዒንጋንዳኔ።»"},{"book":"ኬሲ ማፃኣፔ","chapter":"25","verse":"23","text":"«ዖዶሱማ ላምዖ ዋዻ፥ ዓጮ ዳልጉማ ፔቴ ዋዻ፥ ሌካ ዔጳ ፔቴ ዋዻና ፓልፃና ማዔ ዼጌ ዖዶሲ ሎኦዤ ሻሪ ሚሢዳፓ ዓርሲ ኮሼ።"},{"book":"ኬሲ ማፃኣፔ","chapter":"25","verse":"24","text":"ጊንሣ ሃሣ ጌኤሺ ዎርቄና ዑፆ ጳርቂ ጊኢጊሼ፤ ዓጮዋ ዎርቄና ካንቄ።"},{"book":"ኬሲ ማፃኣፔ","chapter":"25","verse":"25","text":"ሃሣ ዓጮ ዳልጉማ ኬኤላ ዋዻ ማዓያ ኮሺጋፓ ዬኖ ዎርቄና ጳርቂ ጊኢጊሼ።"},{"book":"ኬሲ ማፃኣፔ","chapter":"25","verse":"26","text":"ዎርቄይዳፓ ኮሺንቴ ዖይዶ ዢኢሮ ዛጶ ሚፆ ዳኪ ኬዶንዶያ ኮሼ፤ ዢኢራሢያ ቶካ ዓኣ ዖይዶ ዛላ ማሂ ዓይሤ።"},{"book":"ኬሲ ማፃኣፔ","chapter":"25","verse":"27","text":"ዬያ፥ ዼጌ ሎኦዦ ኬዶንዶ ዛጶ ሚፃ ጌላንዳ ዢኢራሢ ዓጮ ዛላ ዓኣያ ማዖንጎ።"},{"book":"ኬሲ ማፃኣፔ","chapter":"25","verse":"28","text":"ዛጶ ሚፆ ሻሪ ሚሢፓ ኮሺ ዎርቄና ጳርቂ ጊኢጊሼ፤"},{"book":"ኬሲ ማፃኣፔ","chapter":"25","verse":"29","text":"ዓንዳና ሙርሳና፤ ሃሣ ጊንሣ ዑዦ ዱዖንዶ ጉንጉሎዋ ጌኤሺ ዎርቄይዳፓ ኮሼ።"},{"book":"ኬሲ ማፃኣፔ","chapter":"25","verse":"30","text":"ቢያ ዎዴ ዼጌ ሎኦዦ ዖይታ ታ ቤርቶይዳ ጌሢንቶንጎ፤ ታኣም ዒንጊንታ ዱማዼ ካሣ ቢያ ኬሊ ዬያ ዑፃፓ ባይቆፖ።» 25፡30 ሌዊ. ዓኬ 24፡5-8።"},{"book":"ኬሲ ማፃኣፔ","chapter":"25","verse":"31","text":"«ጌኤሺ ዎርቄይዳፓ ሻርና ማዤ፤ ዬኖ ሻርኔሎ ፒዝ ጌዒ ዔቃ ቶኪና ዶዲሺ ዔቂሳ ዓንጊ ኮሼ፤ ዑዦ ዑሽኮ ዓንጎ ማላ ቡኒ ሃጊ ቡናያ ማሊሲ ሻርኔሎና ዓይሢ ኮሼ።ፖዒ ጌሦ ሻርና"},{"book":"ኬሲ ማፃኣፔ","chapter":"25","verse":"32","text":"ጎኦቦ ዛሎና ላሆ ካኣፒ ዓኣያ ማሂ ኮሼ፤ ሃይሣሢ ፔቴ ዛላ፥ ጊንሣ ሃይሣሢ ባጎ ዛላ ማዖንጎ።"},{"book":"ኬሲ ማፃኣፔ","chapter":"25","verse":"33","text":"ላሆ ካኣፓ ፔቴ ፔቴሢ ፂሊና ዒላሺና ዓኣ ሌውዜ ቡኖ ማላያ ሃይሦ ዑሽኮ ዓንጊ ማላ ቡኒ ዓኣያ ማዖንጎ።"},{"book":"ኬሲ ማፃኣፔ","chapter":"25","verse":"34","text":"ሻርኖኮ ፒዝ ጌዒ ዔቄ ሚፆይዳ ፂሊና ዒላሺና ዓኣያ ሌውዜ ቡኖ ማላ ዖይዶ ዑሽኮ ዓንጊ ዓኣያ ማዖንጎ።"},{"book":"ኬሲ ማፃኣፔ","chapter":"25","verse":"35","text":"ሃይሦ ዋኣፂንቴ ካኣፖኮ ፔቴ ፔቴ ዋኣፆ ዴማ ፔቴ ፔቴ ፂሊ ዓኣያ ማዖንጎ።"},{"book":"ኬሲ ማፃኣፔ","chapter":"25","verse":"36","text":"ፂሎንታ ካኣፖንታ ሻርኖንታ ፔቴ ማዒ ጌኤሺ ዎርቄይዳፓ ዓርሲንቲ ማዢንቶንጎ።"},{"book":"ኬሲ ማፃኣፔ","chapter":"25","verse":"37","text":"ሻርኖኮ ላንካይ ፖዒ ማዢ ቤርቶ ቤርቶ ዛላ ፖዓንዳጉዲ ዼጊዲ ጌሤ።"},{"book":"ኬሲ ማፃኣፔ","chapter":"25","verse":"38","text":"ጋውጮና ጋውጮ ጌሦ ዓንዶና ጌኤሺ ዎርቄይዳፓ ማዤ፤"},{"book":"ኬሲ ማፃኣፔ","chapter":"25","verse":"39","text":"ፖዖ ጌሦ ሻርኖና ዬያ ሜሆ ቢያ ኔ ማዣንዳ ሃይሢታሚ ዶንጎ ኪሎ ማዓ ጌኤሺ ዎርቄ ጊኢጊሼ።"},{"book":"ኬሲ ማፃኣፔ","chapter":"25","verse":"40","text":"ዹኮ ዑፆይዳ ታ ኔና ዻዌ ጎይፆ ማዣኒ ኮሺ ማሊ ዒና ዔኬ።» 25፡40 ዳኪ. ማዾ 7፡44፤ ዔብ. 8፡5።"}]}