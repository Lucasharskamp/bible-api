{"data":[{"book":"Luke","chapter":"4","verse":"1","text":"Jisu kha Ratha Inthiang in asip-ah Jordan makheiya ahongkirra ama kha Ratha'n neelramtiang aleiruoi,"},{"book":"Luke","chapter":"4","verse":"2","text":"Nisoommili seitan in aleimatheemma iteii leibakmak, khawa hekli awon aleichaampi."},{"book":"Luke","chapter":"4","verse":"3","text":"Seitan'n amadiang aleiti, “Nang in Pathian sapa na-e-inchu, hiwa lunghi waipool uolro tipiro.”"},{"book":"Luke","chapter":"4","verse":"4","text":"Jisu'n aleimasang, “Chong inthiang in ati, ‘Miring ngai'n waipool abit ringnunu.’ ” Innidan 8:3"},{"book":"Luke","chapter":"4","verse":"5","text":"Khale inruoiya seitan in ching insaangtiang aruoiya inoottheiya manmasituol rengram rakip aleiminmu."},{"book":"Luke","chapter":"4","verse":"6","text":"“Kei'n hiwangai rakip ranak khat-um neinaak ngaihi kanapesik eii,” Seitan'n aleti, “Hiwa ngai rakiphi kei kadiang inape kha ejei, halli kei'n kipezoot miring diang kapesik eii."},{"book":"Luke","chapter":"4","verse":"7","text":"Nang in chubei nanatho inchu hiwa-ngai rakip hi nang nata esik eii.”"},{"book":"Luke","chapter":"4","verse":"8","text":"Jisu'n aleimasang, “Chong Inthiang in ati, ‘Nang na Pumi Pathian khabit chubei nathosik khat-um ama sepabit nathosik eii!’ ”Innidan 6:13"},{"book":"Luke","chapter":"4","verse":"9","text":"Khale inruoiya seitan in Jerusalem tiang aruoiya biak-inn chung insaangnakhet munna aminngirra amadiang aleiti, “Nanghi Pathian sapa na-e inchu hiwa makheiya inchoomro."},{"book":"Luke","chapter":"4","verse":"10","text":"Chong inthiang khan hin ati, nang kanasansik-ah ‘Pathian in ama tirton kha chong peta juotirsik eii.’ Minpkla 91:11,12"},{"book":"Luke","chapter":"4","verse":"11","text":"Halli inmani'n nang nakeii kha lungngai khan nasukmaknasik ah inmani'n inkut ngaikhan innaleipomsik eii.”"},{"book":"Luke","chapter":"4","verse":"12","text":"Takkha Jisu'n aleimasang, “Chong inthiang in ati, ‘Nang in na Pumi Pathian kha madan in enmaro.’ ” Innidan 6:16"},{"book":"Luke","chapter":"4","verse":"13","text":"Seitan in Jisu kha angrakip lamma matheemsuoli ama'n aphakhat sik-ah Jisu kha aleimathaan."},{"book":"Luke","chapter":"4","verse":"14","text":"Jisu kha Ratha ranak in sip-ah Galilee tiang aleikir, halli ama jarra khawa ramsuung rakip ah araming kha lei-inthang."},{"book":"Luke","chapter":"4","verse":"15","text":"Ama'n Synagogues ah aleiminchu, halli mi rakip in inleiminpaak."},{"book":"Luke","chapter":"4","verse":"16","text":"Khale iruoiya Jisu'n ama honglok namun Nazareth ah aleisi, halli Sabbath nikhoni Synagogue ah a-ngai angnga aleisiya ama'n Pathian chong kateelsik ahongngir,"},{"book":"Luke","chapter":"4","verse":"17","text":"halli amadiang Pathian chongkachoipa Isaiah larik kha inleipeii. Ama'n larik kha aphongnga hinthoa inleimajia ajuomu,"},{"book":"Luke","chapter":"4","verse":"18","text":"“Pumi Ratha kha kei kachungnga aom,"},{"book":"Luke","chapter":"4","verse":"19","text":"halli Pumi in ami ngaikha sannasik ah"},{"book":"Luke","chapter":"4","verse":"20","text":"Jisu'n larik kha akhumma, sepa kathopa diang aleipekirnook ah alei in-ong, Synagogue ah kaom mirakip in amadiang katha ah inlei-en."},{"book":"Luke","chapter":"4","verse":"21","text":"Halli ama'n inmani diang aleiti, “Awini nangni'n ningrangai jarra hiwa Pathian chonghi huui tungjei.”"},{"book":"Luke","chapter":"4","verse":"22","text":"Halli mi rakip in ama jarra kathatak ah inleiril, ama murra inphut juokasuok rawaan chongngaikhan inleingak ah inmani'n inleiti, “Hiwa miring pahi Joseph sapa emak abe?”"},{"book":"Luke","chapter":"4","verse":"23","text":"Jisu'n inmani diang aleiti, “Nangni'n suoilekleiya hiwa chongngil hi kei kadiang ningnatisik eii, ‘Kathiam, napumtak damna inpero.’ Keini'n kin ijet Capernaumma nang in chuon nitho rakip kha hiwa nang nakhopui hinnum thonookro."},{"book":"Luke","chapter":"4","verse":"24","text":"Kei'n nangnidiang inthiangkha natipi kate,” “Pathian chong kachoi ngaihi angtikseng inkhuosuung achu kayanunu. Jn 4:44"},{"book":"Luke","chapter":"4","verse":"25","text":"Takkha Kei'n inthiangnga natipikate, Elijah phakhan Israel la chuulmei katamtak inleiom, halli kumthum le tharuk hi ruo leisurmak jarra khawa ramsuung rakip ah bukawaang aleisuok, 1 Reng 17:1"},{"book":"Luke","chapter":"4","verse":"26","text":"Elijah kha tu diang um leiminsimak, takkha Zerephath inti Sidon ramsuungnga kaom chuulmei numeisanu diang aleiminsi. 1 Reng 17:8-16"},{"book":"Luke","chapter":"4","verse":"27","text":"Khale inruoiya Pathian chong kachoi Elisha phakhan, Israel karra mi angjet takbang ri karoon inleiom; tuteii kha kadam leiommu takkha Syrian makheiya Naaman khabit aleidam.” 2 Reng 5:1-14"},{"book":"Luke","chapter":"4","verse":"28","text":"Synagogue ah kaom mipui'n inleijet phakhan, inmani'n inleiraang."},{"book":"Luke","chapter":"4","verse":"29","text":"Inmani'n inhong intheiya Jisu kha inmani khopui makheiya inheiruoiya inkhuo luona chingbungnga inleirruoi. Halli ama kha karoolla matanasik ah inleingaidon,"},{"book":"Luke","chapter":"4","verse":"30","text":"takkha ama'n mipui karra aleiluut ah suokdeljei."},{"book":"Luke","chapter":"4","verse":"31","text":"Jisu'n Galilee khuopui Capernaum tiang aleisi, Sabbath nikhoni ama'n aleiminchu."},{"book":"Luke","chapter":"4","verse":"32","text":"Halli ama minchu nakhan inmani'n inleingak, ajarchu ama'n ranak kaom tak-ah chong aleiril. Matt 7:28,29"},{"book":"Luke","chapter":"4","verse":"33","text":"Synagogue khan ratha kathamak kaluut miring inkhat aleiom; halli ama'n inringnga ahongkheek,"},{"book":"Luke","chapter":"4","verse":"34","text":"“E! Nazareth Jisu, Angme keinidiang makheiya nimanuom? keini rakip kanamingmang sik-ah nijuobe? kei'n tu na-eme tihi kanajet, Pathian diang makheiya inthiangkha na eii!”"},{"book":"Luke","chapter":"4","verse":"35","text":"Jisu'n ratha kathamak diang aleiran, “Omchian inlang amadiang makheiya heisuokro!” Raikhuo khan ama kha mipui maikuungnga juoworjuolla ama kha iteii minpop lekleiya asuokjei."},{"book":"Luke","chapter":"4","verse":"36","text":"Mipui'n ngakna inleineiya khatli khatdiang inlei-inti, “Angkachang chongme hiwahi? ranak li thomatorna kanei hiwa mipa'n kathamak ratha ngaidiang chong apeili inmani'n inheisuok!”"},{"book":"Luke","chapter":"4","verse":"37","text":"Halli Jisu jarra khawa ramsuungnga kaom mun rakip ah inleirilthangjei."},{"book":"Luke","chapter":"4","verse":"38","text":"Jisu'n intheiya Synagogue alei mathaanna Simon innkhan aleiluut, Simon tarpi kha ritun kangar in aleina-ah aleiom, halli inmani'n kananu jarra Jisu diang inleirilpi,"},{"book":"Luke","chapter":"4","verse":"39","text":"Jisu'n kananu koolla ngirra ritundiang aleirakook, halli ritun khan alei mathaanjei, khawa suoa numeisanu khan intheiya inmani sepa aleitho."},{"book":"Luke","chapter":"4","verse":"40","text":"Kani ajuota phakhan rirai karoon angjet inmani'n Jisu diang inheiruoi; ama'n inmani rakip takchungnga akut duongnga mindamna aleinei."},{"book":"Luke","chapter":"4","verse":"41","text":"“Nanghi Pathian sapa na eii tia raikhuo angjet in inkheek ah inleisuok.”"},{"book":"Luke","chapter":"4","verse":"42","text":"Khuo ahongwar phakhan Jisu'n mi ommakna muna aleisi, Takkha mipui'n ama kha inhei entok, halli inmani'n injuomu phakhan Jisu kha inmanile inthenpuimak nasik inleitho."},{"book":"Luke","chapter":"4","verse":"43","text":"Takkha inmani diang aleiti, “Kei'n Pathian Rengram chong kahoihi aleiilaak khuopui diang um kajuorilsik eii, ajarchu hiwa sikbeiya keihi inajuotir eii.”"},{"book":"Luke","chapter":"4","verse":"44","text":"Khale inruoiya khawa ramsuungnga kaom Synagogue ngaikhan Pathian chong aleirilpi."}]}