{"data":[{"book":"Genesis","chapter":"31","verse":"1","text":"Jacob gu longono ia nia dama daane a Laban e helekai, “Jacob guu kae nia mee huogodoo tadau damana. Mee guu kae ono maluagina huogodoo mai nia mee tadau damana.”"},{"book":"Genesis","chapter":"31","verse":"2","text":"Jacob gu gidee labelaa bolo Laban gu hagalee humalia ang gi deia be mee i nomua."},{"book":"Genesis","chapter":"31","verse":"3","text":"Dimaadua ga helekai gi Jacob, “Hana gi muli gi tenua do damana mo oo gau. Au ga madalia laa goe.”"},{"book":"Genesis","chapter":"31","verse":"4","text":"Jacob ga haga iloo gi Rachel mo Leah gi heetugi gi deia i di gowaa maalama nia hagabuulinga manu."},{"book":"Genesis","chapter":"31","verse":"5","text":"Mee ga helekai gi meemaa, “Au gu gidee bolo di gulu damana gu hagalee humalia mai be dana hai mai i mua, gei di God dogu damana la nogo i dogu baahi."},{"book":"Genesis","chapter":"31","verse":"6","text":"Goolua e iloo bolo au gu ngalua gi di gulu damana i ogu mahi huogodoo."},{"book":"Genesis","chapter":"31","verse":"7","text":"Gei di gulu damana e totoolo hua au ga hulihuli dogu hui haga madangaholu. God digi heia a mee gi hagahuaidu ina au."},{"book":"Genesis","chapter":"31","verse":"8","text":"Laban ma ga helekai, ‘Nia kuudi e hai nadau dongo e hai doo hui,’ gei nia manu huogodoo e haga haanau nia dama nadau dongo. Mee ma ga helekai, ‘Nia kuudi e hai nadau duu e hai doo hui,’ gei nia hagabuulinga manu huogodoo e haga haanau nadau dama e hai nadau duu."},{"book":"Genesis","chapter":"31","verse":"9","text":"God guu daa nia hagabuulinga manu gi daha mo di gulu damana gu gaamai gi di au."},{"book":"Genesis","chapter":"31","verse":"10","text":"“Di madagoaa hagadili, gei au guu hai dagu midi bolo au e mmada gi nia kuudi daane nogo hagadili le e hai nadau duu, nadau dongo, ge e habuihabulu."},{"book":"Genesis","chapter":"31","verse":"11","text":"Tangada di langi o God ne helekai mai i lodo di midi, ‘Jacob’, gei au ga helekai, ‘Deenei au.’"},{"book":"Genesis","chapter":"31","verse":"12","text":"Mee ga helekai, ‘Mmada, nia kuudi daane huogodoo ala e hagadili le e hai nadau duu, nadau dongo, ge e habuihabula. Au e hai di mee deenei, idimaa Au gu gidee di hai Laban ne hai adu gi di goe."},{"book":"Genesis","chapter":"31","verse":"13","text":"Au go di God ne haga gida adu i Bethel, di gowaa ne haga dabu anga dau hadu hagalangahia gi nia lolo olib, gaa hai dau hagamodu mai gi di Au. Dolomeenei, hagatogomaalia hana gi di gowaa ne haanau iei goe.’”31.13 Genesis 28.18-22"},{"book":"Genesis","chapter":"31","verse":"14","text":"Rachel mo Leah ga helekai gi Jacob, “Ma di mee ne dubu i nia mee di mau damana belee hai mee ginai gimaua ai."},{"book":"Genesis","chapter":"31","verse":"15","text":"Mee e hai gimaua be nia daangada henua gee. Mee ne hui gimaua gi daha, dolomeenei gei mee gu hai hegau gi nia bahihadu huogodoo ala ne hui gimaua."},{"book":"Genesis","chapter":"31","verse":"16","text":"Nia maluagina huogodoo a God ne kae i di mau damana la nia mee ni gimaua mo mau dama. Heia di mee a God bolo gi heia.”"},{"book":"Genesis","chapter":"31","verse":"17-18","text":"Jacob ga hagatogomaalia e hana gi dono damana i Canaan. Mee ga hagauda ana dama mo ono lodo gi hongo nia ‘camel’, ga hagau ana hagabuulinga manu huogodoo gii hula i ono mua, dalia ana mee huogodoo ne gaamai i Mesopotamia."},{"book":"Genesis","chapter":"31","verse":"19","text":"Di madagoaa Laban ne hana e dahi nia ngaahulu ana siibi, Rachel ga gaiaa nia balu god di hale, nia god ni dono damana."},{"book":"Genesis","chapter":"31","verse":"20","text":"Jacob gu halahalau Laban, idimaa mee digi haga iloo bolo ia e hana."},{"book":"Genesis","chapter":"31","verse":"21","text":"Jacob guu kae ana mee huogodoo, ga hagatanga hagalimalima. Mee ne hanadu laa lodo di Monowai Euphrates gaa hana gi tenua gonduu Gilead."},{"book":"Genesis","chapter":"31","verse":"22","text":"I muli nia laangi e dolu, Laban ga longono ia bolo Jacob guu lele."},{"book":"Genesis","chapter":"31","verse":"23","text":"Laban gaa lahi ana daane ga waluwalu Jacob i nia laangi e hidu, gaa dae adu gi mee i lodo tenua gonduu Gilead."},{"book":"Genesis","chapter":"31","verse":"24","text":"God ga hanimoi gi Laban i lodo di midi di boo hua deelaa, ga helekai, “Pula i di goe gi dee hai dau mee huaidu gi Jacob.”"},{"book":"Genesis","chapter":"31","verse":"25","text":"Jacob ne hagaduu dono waahale laa i hongo di gonduu, gei Laban mo ono gau ga hagaduu nadau waahale laa i lodo tenua gonduu Gilead."},{"book":"Genesis","chapter":"31","verse":"26","text":"Laban ga helekai gi Jacob, “Goe ne aha dela ne halahalau au, gaa lahi agu dama ahina be nia ahina ne kumi i lodo tauwa?"},{"book":"Genesis","chapter":"31","verse":"27","text":"Goe ne aha ne halahalau au gaa lele gi daha digi hagailoo mai gi di au? Maa nei bolo goe ne hagi mai, gei au gu hagau goe i di tene mo di dadaahili gi nia mee huwa daahili."},{"book":"Genesis","chapter":"31","verse":"28","text":"Goe digi heia au gi hongi agu dama ahina mo nau dama e hai dagu hagaaloho. Deelaa la di hai dadaulia ne hai kooe."},{"book":"Genesis","chapter":"31","verse":"29","text":"Au ogu donu i golo e haga huaidu goe, gei anaboo di God o do damana gu helekai mai bolo au gi hudee haga huaidu ina goe."},{"book":"Genesis","chapter":"31","verse":"30","text":"Au e iloo bolo goe ne hagatanga idimaa goe nogo hiihai e hana gi do guongo, gei goe ne gaiaa eimaha nia god dogu hale?”"},{"book":"Genesis","chapter":"31","verse":"31","text":"Jacob ga helekai, “Au nogo madagu bolo goe gaa lahi au dama ahina gi daha mo au."},{"book":"Genesis","chapter":"31","verse":"32","text":"Maa goe ga gidee dahi dangada i kinei ne kae au god, mee e daaligi gii made. Halahala ina di ingoo hua di mee i au mee, kaina nia maa, i mua nnadumada tadau daane hagadootonu.” Jacob digi iloo bolo Rachel gu gaiaa nia god a Laban."},{"book":"Genesis","chapter":"31","verse":"33","text":"Laban gaa hana ga halahala i lodo di hale laa Jacob, nomuli gaa hana gi lodo di hale laa Leah mo di hale laa o nia ahina hege dogolua, gei digi gidee ia ana god. Gei mee gaa hana gi lodo di hale laa Rachel."},{"book":"Genesis","chapter":"31","verse":"34","text":"Rachel ne kae nia god, gaa haa gi lodo di budehede di lohongo ‘camel’, gaa noho gi nonua. Laban ga halahala i lodo di hale laa hagatau, digi gidee ia nia maa."},{"book":"Genesis","chapter":"31","verse":"35","text":"Rachel ga helekai gi dono damana, “Meenei dogu damana, hudee hagawelewele mai gi di au, au e deemee di duu gi nua i oo mua, au e magi malama.” Laban ga halahala, gei digi gidee ia nia god dono hale."},{"book":"Genesis","chapter":"31","verse":"36","text":"Jacob ga heeu hagawelewele, “Ma di hala aha ne hai ko au? Taganoho behee ne oho ko au, ga gowadu di tonu e waluwalu au?"},{"book":"Genesis","chapter":"31","verse":"37","text":"Dolomeenei gei goe dela gu halahala loo gi lodo ogu goloo huogodoo, ma di aha gu gidee goe bolo di mee ni aau? Dugua mai gi kinei gi gidee au daane mo agu daane, digaula ga hilihili be koai i gidaua e donu."},{"book":"Genesis","chapter":"31","verse":"38","text":"Au ne noho i do baahi nia ngadau e madalua, au siibi mo au kuudi gu hahaanau gei au digi gai dagu siibi i au hagabuulinga manu."},{"book":"Genesis","chapter":"31","verse":"39","text":"Di madagoaa dahi siibi ma ga daaligi gii made go nia manu lodo geinga, di made siibi deelaa e hagaanga mai gi di au. Au digi hagamodongoohia aga bolo hagalee di hala ni oogu. Goe nogo hiihai bolo au gi hagahumalia ina nia mee huogodoo ala ne gaiaa i di boo mo di aa."},{"book":"Genesis","chapter":"31","verse":"40","text":"Nnolongo e logo au ne hagaduadua i di welengina i di laangi mo i di magalillili o di boo. Au nogo deemee dagu kii."},{"book":"Genesis","chapter":"31","verse":"41","text":"Ma nogo hai beelaa i nia ngadau madalua ala nogo iei au i do baahi. Nia ngadau e madangaholu maa haa, au nogo ngalua belee hai mee gi au dama ahina dogolua, ge nia ngadau e ono ang gi au manu. Gei goe hogi guu huli ogu hui i nia holongo e madangaholu."},{"book":"Genesis","chapter":"31","verse":"42","text":"Maa nei bolo di God o ogu maadua, di God o Abraham mo Isaac, la digi madalia au, gei goe gu hagau au gi daha, agu mee i lodo ogu lima ai. Gei God gu gidee ogu haingadaa mo di moomee ne hai ko au, gei anaboo Mee guu hai dana hagi aga.”"},{"book":"Genesis","chapter":"31","verse":"43","text":"Laban ga helekai gi Jacob, “Nia ahina aanei la nia dama ahina ni aagu, nau dama mo nia buini manu aanei la ni aagu. Nia mee huogodoo e gidee goe i ginei la ni aagu. Gei di maa au dela e deemee di daahi agu dama ahina mo nau dama,"},{"book":"Genesis","chapter":"31","verse":"44","text":"au gu togomaalia di hai tau hagababa. Gidaua e hai di hagabae hadu e haga langahia tau hagababa.”"},{"book":"Genesis","chapter":"31","verse":"45","text":"Jacob ga hagaduu dana hadu gi nua, e hai di hagalangahia."},{"book":"Genesis","chapter":"31","verse":"46","text":"Mee ga helekai gi ana daane gi hagabudu ina nadau hadu, ga hagabae gi nua. Nomuli, gei digaula ga miami i baahi tagabae hadu deelaa."},{"book":"Genesis","chapter":"31","verse":"47","text":"Laban ga hagaingoo di maa bolo Jegar Sahadutha,31.47 Jegar Sahadutha: Di ingoo deenei dono hadinga i nnelekai digau Aram boloo, “Di bae hagalangahia”. gei Jacob ga hagaingoo di maa bolo Galeed.31.47 Galeed: Di ingoo deenei dono hadinga i nnelekai Hebrew boloo, “Di bae haga langahia”."},{"book":"Genesis","chapter":"31","verse":"48","text":"Laban ga helekai gi Jacob, “Di hagabae hadu deenei le e hai di hagalangahia ni gidaua.” Deelaa dono hadinga ne hagaingoo di maa bolo Galeed."},{"book":"Genesis","chapter":"31","verse":"49","text":"Laban ga helekai labelaa, “Dimaadua ga mmada mai laa gi gidaua i tau madagoaa ma ga maewae.” Di gowaa deelaa gu hagaingoo labelaa bolo Mizpah.31.49 Mizpah: Di ingoo deenei dono hadinga i nnelekai Hebrew boloo, “Di gowaa e mmada mai laa”."},{"book":"Genesis","chapter":"31","verse":"50","text":"Laban ga duudagi adu ana helekai, “Maa goe gaa hai hagahuaidu agu dama ahina be maa goe gaa lodo gi hunu huai ahina, eimaha hogi ma au e de iloo, maanadu ina bolo God le e daumada gidaua."},{"book":"Genesis","chapter":"31","verse":"51","text":"Aanei la nia hadu ne bae ko au i tau mehanga, gei deenei di hadu haga langahia."},{"book":"Genesis","chapter":"31","verse":"52","text":"Di bae hadu mo di hadu haga langahia la nia mee haga langahia. Au e deemee di hana e diiagi gi muli di bae hadu belee heebagi adu, gei goe hogi e deemee di diiagi gi muli tagabae hadu be go di hadu hagalangahia belee heebagi mai."},{"book":"Genesis","chapter":"31","verse":"53","text":"Di God o Abraham mo di God o Nahor e hagiaga nia donu i tau mehanga.” Gei Jacob guu hai dana hagamodu i di ingoo di God e daumaha ginai dono damana go Isaac, bolo ia ga daudali di hagababa deenei."},{"book":"Genesis","chapter":"31","verse":"54","text":"Mee ga daaligi dana manu, ga tigidaumaha i hongo di gonduu, ga gahi mai ana daangada gi di miami. I muli di nadau miami, digaula gaa kii di boo deelaa i hongo di gonduu."},{"book":"Genesis","chapter":"31","verse":"55","text":"Luada loo dono daiaa, Laban gaa hongi nia dama ana dama ahina mo ana dama ahina e hai di haga maewae, ga hagatanga gaa hana gi dono guongo."}]}