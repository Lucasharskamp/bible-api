{"data":[{"book":"ЕРАМІІ","chapter":"22","verse":"1","text":"Так сказаў Гасподзь: сыдзі ў дом цара Юдэйскага і вымаві слова гэта"},{"book":"ЕРАМІІ","chapter":"22","verse":"2","text":"і скажы: выслухай слова Гасподняе, цару Юдэйскі, што сядзіш на троне Давідавым, - ты і слугі твае і народ твой, якія ўваходзяць праз гэтую браму."},{"book":"ЕРАМІІ","chapter":"22","verse":"3","text":"Так кажа Гасподзь: чынеце суд і праўду і ратуйце скрыўджанага ад рук уціскальніка, ня крыўдзеце і ня ўціскайце прыхадня, сіраты і ўдавы, і нявіннай крыві не пралівайце на месцы гэтым."},{"book":"ЕРАМІІ","chapter":"22","verse":"4","text":"Бо калі вы будзеце выконваць слова гэтае, дык будзеце ўваходзіць брамаю дома гэтага, цары, што сядзіце замест Давіда на троне ягоным, езьдзіце на калясьніцы і на конях, - самі і слугі іх і народ іхні."},{"book":"ЕРАМІІ","chapter":"22","verse":"5","text":"А калі не паслухаецеся слоў гэтых, дык Мною прысягаю, кажа Гасподзь, што дом гэты апусьцее."},{"book":"ЕРАМІІ","chapter":"22","verse":"6","text":"Бо так кажа Гасподзь дому цара Юдэйскага: Галаад ты ў Мяне, выршыня Лівана; але Я зраблю цябе пустыняю і гарады - няжытлымі."},{"book":"ЕРАМІІ","chapter":"22","verse":"7","text":"І падрыхтую супроць цябе зьнішчальнікаў, кожнага са сваёй зброяй, - і сьсякуць найлепшыя кедры твае і кінуць у агонь."},{"book":"ЕРАМІІ","chapter":"22","verse":"8","text":"І многія народы будуць праходзіць праз горад гэты і казаць адзін аднаму: «за што Гасподзь так зрабіў з гэтым вялікім горадам?»"},{"book":"ЕРАМІІ","chapter":"22","verse":"9","text":"І скажуць у адказ: за тое, што яны пакінулі запавет Госпада Бога свайго і пакланяліся іншым божышчам і служылі ім."},{"book":"ЕРАМІІ","chapter":"22","verse":"10","text":"Ня плачце па памерлым і не шкадуйце яго; а горка плачце па тым, хто ідзе ў палон, бо ён ужо ня вернецца і ня ўбачыць роднай краіны сваёй."},{"book":"ЕРАМІІ","chapter":"22","verse":"11","text":"Бо так кажа Гасподзь пра Салума, сына Ёсіі, цара Юдэйскага, які цараваў пасьля бацькі свайго, Ёсіі, і які выйшаў з гэтага месца: ён ужо ня вернецца сюды,"},{"book":"ЕРАМІІ","chapter":"22","verse":"12","text":"а памрэ ў тым месцы, куды завялі яго палоннага, і больш не пабачыць зямлі гэтай."},{"book":"ЕРАМІІ","chapter":"22","verse":"13","text":"Гора таму, хто будуе дом свой няпраўдаю і сьвяцёлкі свае - беззаконьнем, хто прымушае блізкага свайго працаваць задарма і не аддае яму платы ягонай,"},{"book":"ЕРАМІІ","chapter":"22","verse":"14","text":"хто кажа: збудую сабе дом прасторны і сьвяцёлкі прасторныя, - і прарубае сабе вокны і шалюе кедрам і фарбуе чырвонаю фарбаю."},{"book":"ЕРАМІІ","chapter":"22","verse":"15","text":"Ці думаеш ты быць царом, бо замкнуў сябе ў кедр? бацька твой еў і піў, але чыніў суд і праўду, і таму яму было добра."},{"book":"ЕРАМІІ","chapter":"22","verse":"16","text":"Ён разьбіраў справу беднага і ўбогага, і таму яму добра было. Ці ня гэта азначае ведаць Мяне? кажа Гасподзь."},{"book":"ЕРАМІІ","chapter":"22","verse":"17","text":"Але твае вочы і тваё сэрца скіраваныя толькі на тваю карысьлівасьць і на праліваньне крыві, на тое, каб рабіць уціск і насільле."},{"book":"ЕРАМІІ","chapter":"22","verse":"18","text":"Таму так кажа Гасподзь пра Ёакіма, сына Ёсіі, цара Юдэйскага: ня будуць аплакваць яго: «на жаль, браце мой!» і: «на жаль, сястра!». Ня будуць аплакваць яго: «на жаль, спадару!» і: «на жаль, вашэці!»"},{"book":"ЕРАМІІ","chapter":"22","verse":"19","text":"Асьліным пахаваньнем будзе ён пахаваны: выцягнуць яго і кінуць далёка за брамы Ерусаліма."},{"book":"ЕРАМІІ","chapter":"22","verse":"20","text":"Падыміся на Ліван і крычы, і на Васане ўзвысь голас твой і крычы з Аварыма, бо зламаныя ўсе сябры твае."},{"book":"ЕРАМІІ","chapter":"22","verse":"21","text":"Я казаў табе ў час дабрадзенства твайго; але ты сказаў: не паслухаю. Такія былі паводзіны твае з самай тваёй маладосьці, што ты ня слухаў голасу Майго."},{"book":"ЕРАМІІ","chapter":"22","verse":"22","text":"Усіх пастыраў тваіх зьмяце вецер, і сябры твае пойдуць у палон; - і тады ты будзеш пасаромлены і паганьбаваны за ўсе ліхадзействы твае."},{"book":"ЕРАМІІ","chapter":"22","verse":"23","text":"Жыхар Лівана, агнездаваны на кедрах! Які нікчэмны будзеш ты, калі спасьцігнуць цябе мукі, як боль жанчыну пры родах!"},{"book":"ЕРАМІІ","chapter":"22","verse":"24","text":"Жыву Я, сказаў Гасподзь: калі б Еханія, сын Ёакімаў, цар Юдэйскі, быў пярсьцёнкам на правай руцэ Маёй, дык і адсюль я сарву цябе"},{"book":"ЕРАМІІ","chapter":"22","verse":"25","text":"і аддам цябе ў рукі шукальнікаў душы тваёй і ў рукі тым, каго ты баішся, у рукі Навухаданосара, цара Вавілонскага, і ў рукі Халдэям,"},{"book":"ЕРАМІІ","chapter":"22","verse":"26","text":"і выкіну цябе і тваю маці, якая нарадзіла цябе, у чужую краіну, дзе вы не радзіліся, і там памраце;"},{"book":"ЕРАМІІ","chapter":"22","verse":"27","text":"а ў зямлю, куды душа іх будзе жадаць вярнуцца, туды ня вернуцца."},{"book":"ЕРАМІІ","chapter":"22","verse":"28","text":"«Няўжо гэты чалавек, Еханія, ёсьць стварэньне пагарджанае, адкінутае? альбо ён - посуд непатрэбны? за што яны выкінуты - ён і племя ягонае - і кінуты ў краіну, якое ня ведалі?»"},{"book":"ЕРАМІІ","chapter":"22","verse":"29","text":"О, зямля, зямля, зямля! слухай слова Гасподняе."},{"book":"ЕРАМІІ","chapter":"22","verse":"30","text":"Так кажа Гасподзь: запішэце чалавека гэтага пазбаўленым дзяцей, чалавекам злашчасным у дні свае, бо ніхто ўжо з племя ягонага ня будзе сядзець на троне Давідавым і валадарыць у Юдэі."}]}