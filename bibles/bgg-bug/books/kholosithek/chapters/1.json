{"data":[{"book":"Kholosithek","chapter":"1","verse":"1","text":"Phaul re-è, hanyie yi Hamangkhung-aphuii miiyang ne Masi Isu ro guaphasamoy ji nane gethek ro khuiino Thimothi—"},{"book":"Kholosithek","chapter":"1","verse":"2","text":"Hamangkhung-aphuii ro bran Kholosi pha, hanyie yi gathek ro migi ijakthek Masi rog shii:"},{"book":"Kholosithek","chapter":"1","verse":"3","text":"Gathek è nathek shii sia shii, gathek ne idang gethek ro Ithong Isu Masi Aphuii pha Hamangkhung-aphuii shii laso phi."},{"book":"Kholosithek","chapter":"1","verse":"4","text":"Chiih-è gathek ne nathek ro migi Masi Isu shii nane nathek ro miie ne zab Hamangkhung-aphuii bran shii um ro ji de yoi muii ro."},{"book":"Kholosithek","chapter":"1","verse":"5","text":"Zai mua nyie yi Mua Wie ji igobi nathek shii thog, ai è zid pha luthong chiang ne nathek è yoi. Ji è nathek ro migi nane miie yi hamangkhung hà ragia rek ne ruii phi pha luthong shii rai ro."},{"book":"Kholosithek","chapter":"1","verse":"6","text":"Chiih-è hìne nathek duchoi shii, nathek ne igobi pha inai è Hamangkhung-aphuii ro bushun chiang shii yoi chiih-è hìne nyie khi-èrek pha izai rone thieg pha duiine mua ne khirzey yie ne chiih-è zab pha sohjambling shii shiiy lumao muii ro."},{"book":"Kholosithek","chapter":"1","verse":"7","text":"1:7: Khol 4:12; Phlm 23Nathek ne Hamangkhung-aphuii ro bushun ne, hanyie yi gathek 1:7: gethek ro; giak jigi shuii ne um nathek.duchoi pha Masi ro isiie bliapho Ephaphras, gathek ro ijak khiao ji è thieg ro."},{"book":"Kholosithek","chapter":"1","verse":"8","text":"Ai è gathek shii Ragung è nathek shii phi pha miie ji yao phi ro."},{"book":"Kholosithek","chapter":"1","verse":"9","text":"Chiih-è ji pha chiang è gathek ne nathek chiang yoi pha ji è yie ne idang nathek shii sia phi, gathek ne Hamangkhung-aphuii shii sia, nathek shii de airo Ragung phi pha awailum pha khani, gao nane khani ji zan phi bo."},{"book":"Kholosithek","chapter":"1","verse":"10","text":"Chiihphado nathek ne Hamangkhung-aphuii è chid pha duiine rai mua, chiih-è nathek ne ai nyie sang pha wie blia ji idang rek mua. Nathek chai shii de zab pha wie blia è se ruii, chiih-è nathek ne Hamangkhung-aphuii ro khani è sieng ruii."},{"book":"Kholosithek","chapter":"1","verse":"11-12","text":"Nathek ne nyie airo biisiie boh blu è thog pha chuh pha rog shii gang ji rek phi, ji è nathek ne lubuphiang pha rog shii zab zud mua. Chiih-è lubo rog shii Aphuii shii laso1:11-12: jum rog chiih-è lubo rog shii laso phi; dinne jum nane lubo rog shii chiih-è laso phi. phi mua ruii phro. Hanyie shii nawairo mathang mua spho rek phi pha ji shii ne Hamangkhung-aphuii è awai branthek ro nyie shii isang pha Sajathua hà ong ne ruii phi ro."},{"book":"Kholosithek","chapter":"1","verse":"13","text":"Ai è gethek shii riichai igiia è ragia rek phi srane Sajathua pha awairo bushun Dufuii hà noh ne ragia rek phi,"},{"book":"Kholosithek","chapter":"1","verse":"14","text":"1:14: Iphi 1:7hanyie è gethek ro layogthek khung phi srane ichad rek phi."},{"book":"Kholosithek","chapter":"1","verse":"15","text":"Masi ne adoh pha Hamangkhung-aphuii shii doh pha mia ro. Ai ne igobi giak pha Dufuii ro, chiih-è nyie manathek rab pha ji shii zab è bo ro."},{"book":"Kholosithek","chapter":"1","verse":"16","text":"Ai chiang è Hamangkhung-aphuii è hamangkhung nane sohnyiak shii zab rab. Chiih-è doh pha mana de rab chiih-è adoh pha manathek de rab, Chiih-è luruak pha blu è yi ne, ithongthek, khophothek chiih-è riichaithek de rab. Hamangkhung-aphuii è zab hamangnyiak shii rab chiih-è ai re-è ai pha rab phi."},{"book":"Kholosithek","chapter":"1","verse":"17","text":"Zab è ibi Masi ne um, chiih-è ai rog shii dog ne zab pha mana ne airo awai ithua shii um ro."},{"book":"Kholosithek","chapter":"1","verse":"18","text":"1:18: Iphi 1:22,23Ai ne siu pha khrug charch ro; Ai ne siu pha chai ithua ro. Ai ne igobi giak pha Dufuii ro, nyieliieshii ai ne zab pha manathek è de ibi rai mua pha ai ne iy bsa è de hòi din."},{"book":"Kholosithek","chapter":"1","verse":"19","text":"Chiih-è hì ne Hamangkhung-aphuii awai muphak pha ji è Dufuii ne awailum ne Hamankhung-aphuii duiine rey ro."},{"book":"Kholosithek","chapter":"1","verse":"20","text":"1:20: Iphi 2:16Dufuii chiang è, chiihphado Hamangkhung-aphuii è zab hamangnyiak shii awai hàne iidoh yie din pha phak. Hamangkhung-aphuii è bai pha awai dufuii ro ifai1:20: ai Dufuii ro ifai; dinne ai Dufuii ne iy bsa à zid muii ro. ji è zab shii liijiing rab phi, chiih-è zab pha manathek shii chiih-è nyie shii sohnyiak nane hamangkhung shii de ai chiang è iidoh awai hà yie din yi."},{"book":"Kholosithek","chapter":"1","verse":"21","text":"Luang jia shii nathek ne Hamangkhung-aphuii è ruang rey ne chiih-è nyieliieshii nathek è awie pha blia rek ne now pha chiang aishii suangthek rek."},{"book":"Kholosithek","chapter":"1","verse":"22","text":"Jishii thuh ne, airo dufuii iy pha chiang è Hamangkhung-aphuii è nathek shii airo ijak rab phi srane So igang, nane biidiie asi bsa è ai moe hà noh phi."},{"book":"Kholosithek","chapter":"1","verse":"23","text":"Na ne athothang pha gang shii isiie rek ne chiih-è chuh rek ne rai bo, chiih-è na mua yoi mage shii nawai è yang pha luthong pha ji è nawai shii asid yi rabo. Hì ne ji pha mua ro gu, Phaul, nyie yi zab sohjambling shii yua muii pha khiao ji ro."},{"book":"Kholosithek","chapter":"1","verse":"24","text":"Chiih-è thuh nathek chiang è diig rek pha ji ne sang ro, gu siu è diigthek rek pha miyao ne airo siu charch pha chiang shii Masi ro diigthek nyie yi led bamuii pha diigthek jijong yi pha gu ne nong ramuii ro."},{"book":"Kholosithek","chapter":"1","verse":"25","text":"Chiih-è nathek shii wie rek yi pha hanyie è hì pha blia gu shii phi. Gu ne Hamangkhung-aphuii chiang Charch shii khiao rab ne rai. Hì pha blia ne awairo mua shii zab yao pha ro."},{"book":"Kholosithek","chapter":"1","verse":"26","text":"Nyie yi buyo è zab pha bran è ug ne ruii pha ji ne jishii thuh ne awai bran shii dong phi."},{"book":"Kholosithek","chapter":"1","verse":"27","text":"Hamangkhung-aphuii muphak ne rab pha ji ne airo ug pha ji awai bran shii thieg yi, nyie ai è awai bran shii bukho nane boh lubo ug pha ji ro, chiih-è ug pha ji ne hì ro Masi ne na shii um ro, nyie hì pha miyao ne nathek de Hamangkhung-aphuii ro biisiie ne thang ruii phro."},{"book":"Kholosithek","chapter":"1","verse":"28","text":"Ji-è gathek ne Masi ne zab shii yua. Zab pha khani rey mua pha ji è gathek ne phriie ne ithek shii yua nyieliieshii zab shii Hamangkhung-aphuii moe hà weg rey ne hanyie ne Masi rog ò rey mua."},{"book":"Kholosithek","chapter":"1","verse":"29","text":"Masi è phi pha riichaiboh chua nyie yi gu shii blia rek ramuii pha ji shii bokhoh ne hì pha blia shii jong yi pha gu è wiang nane diig rek."}]}