{"data":[{"book":"یەرمیا","chapter":"52","verse":"1","text":"سدقیا گەنجێکی بیست و یەک ساڵان بوو کە بوو بە پاشا، یازدە ساڵ لە ئۆرشەلیم پاشایەتی کرد. دایکی ناوی حەموتەلی کچی یەرمیای خەڵکی لیڤنا بوو."},{"book":"یەرمیا","chapter":"52","verse":"2","text":"ئەمیش لەبەرچاوی یەزدان خراپەکاری کرد، وەک هەموو ئەوەی یەهۆیاقیم کردی."},{"book":"یەرمیا","chapter":"52","verse":"3","text":"لەبەر تووڕەیی یەزدان بوو کە ئەمانە لە ئۆرشەلیم و لە یەهودا ڕوویدا، هەتا ئەوەی لەبەردەم خۆیدا دەریکردن."},{"book":"یەرمیا","chapter":"52","verse":"4","text":"ئیتر لە دەی مانگی دەی ساڵی نۆیەمی پاشایەتی سدقیا، نەبوخودنەسری پاشای بابل هەموو سوپاکەی بەرەو ئۆرشەلیم جوڵاند و لەوێ ئۆردوگای دامەزراند، لە چواردەوری قوللەی بنیاد نا."},{"book":"یەرمیا","chapter":"52","verse":"5","text":"هەتا ساڵی یازدەیەمی پاشایەتی سدقیا شارەکە لەژێر گەمارۆدا بوو."},{"book":"یەرمیا","chapter":"52","verse":"6","text":"لە نۆی مانگی چواردا قاتوقڕی لە شارەکە هێندە سەخت بوو کە نان نەبوو گەلی خاکەکە بیخۆن."},{"book":"یەرمیا","chapter":"52","verse":"7","text":"ئینجا شوورای شارەکە شکێنرا و هەموو جەنگاوەرەکان بە شەو بە ڕێگای دەروازەکەی نێوان دوو شووراکەی بەرامبەر باخچەی پاشادا هەڵاتن، هەرچەندە بابلییەکان لە چواردەوری شارەکە بوون. بە ڕێگای عەراڤادا52‏:7 عەراڤا: واتا دۆڵی ڕووباری ئوردون.‏ هەڵاتن،"},{"book":"یەرمیا","chapter":"52","verse":"8","text":"بەڵام سوپای بابلییەکان بەدوای سدقیای پاشا کەوتن، لە دەشتی ئەریحا پێی گەیشتن، هەموو سوپاکەی پەرتەوازە بوو،"},{"book":"یەرمیا","chapter":"52","verse":"9","text":"جا پاشایان بە دیل گرت."},{"book":"یەرمیا","chapter":"52","verse":"10","text":"هەر لە ڕیڤلە پاشای بابل کوڕەکانی سدقیای لەبەرچاوی باوکیان کوشت، ئینجا هەموو پیاوماقوڵانی یەهوداشی لەناوبرد."},{"book":"یەرمیا","chapter":"52","verse":"11","text":"پاشان هەردوو چاوی سدقیای دەرهێنا، بە زنجیری بڕۆنز کۆتی کرد، بردی بۆ بابل و هەتا ڕۆژی مردنی لە بەندیخانە بەندی کرد."},{"book":"یەرمیا","chapter":"52","verse":"12","text":"لە دەی مانگی پێنجی ساڵی نۆزدەیەمی نەبوخودنەسری پاشای بابل، نەبوزەرەدانی فەرماندەی پاسەوانانی پاشا، ئەوەی خزمەتی پاشای بابلی دەکرد، هاتە ئۆرشەلیم."},{"book":"یەرمیا","chapter":"52","verse":"13","text":"پەرستگای یەزدان و کۆشکی پاشا و هەموو ماڵەکانی ئۆرشەلیم و هەموو تەلارە گرنگەکانی سووتاند."},{"book":"یەرمیا","chapter":"52","verse":"14","text":"شووراکانی چواردەوری ئۆرشەلیمیش لەلایەن سوپای بابلییەکانەوە ڕووخێنران، ئەوانەی لەگەڵ فەرماندەی پاسەوانانی پاشا بوون."},{"book":"یەرمیا","chapter":"52","verse":"15","text":"جا لە ڕەشوڕووتی گەل و پاشماوەی گەلیش ئەوانەی لە شارەکەدا مابوونەوە و ئەوانەی بۆ لای پاشای بابل هەڵاتبوون لەگەڵ پاشماوەی وەستاکان، نەبوزەرەدانی فەرماندەی پاسەوانانی پاشا ڕاپێچی کردن."},{"book":"یەرمیا","chapter":"52","verse":"16","text":"بەڵام نەبوزەرەدانی فەرماندەی پاسەوانانی پاشا هەندێک لە خەڵکی ڕەشوڕووتی لە خاکەکە هێشتەوە بۆ کارکردن لە ڕەزەمێو و کێڵگەکان."},{"book":"یەرمیا","chapter":"52","verse":"17","text":"کۆڵەکە بڕۆنزییەکان و عەرەبانەکانی ئاوگواستنەوە و حەوزە بڕۆنزییەکە کە لە پەرستگای یەزدان بوون، بابلییەکان پارچەپارچەیان کردن، هەموو بڕۆنزەکەشیان بۆ بابل بارکرد،"},{"book":"یەرمیا","chapter":"52","verse":"18","text":"هەروەها مەنجەڵ و خاکەناز، مەقەست، تاس52‏:18 کاهین ئەم تاسانەی بۆ پرژاندنی خوێنی قوربانی بەکاردەهێنا، وەک هێمایەک بۆ کەفارەتی گوناهەکانی خەڵک. بڕوانە دەرچوون 29‏:20 و زەکەریا 9‏:15؛ 14‏:20 و عیبرانییەکان 9‏:13‏‏.‏، قاپەکان و هەموو ئەو قاپوقاچاغە بڕۆنزانەی لە خزمەتی پەرستگا بەکاردەهات."},{"book":"یەرمیا","chapter":"52","verse":"19","text":"فەرماندەی پاسەوانانی پاشا تەشت و بخووردان، تاس، مەنجەڵ، چرادان، چەمچە و پەرداخەکانی برد. هەموو ئەوەی کە بە زێڕ و زیو دروستکرابوو بردی."},{"book":"یەرمیا","chapter":"52","verse":"20","text":"بڕۆنزی دوو کۆڵەکەکە و حەوزەکە و دوازدە گاکان کە لەژێر عەرەبانەکانی ئاو گواستنەوەدا بوون، ئەوەی سلێمانی پاشا بۆ پەرستگای یەزدان دروستی کردبوون، لە کێش نەدەهات."},{"book":"یەرمیا","chapter":"52","verse":"21","text":"هەر کۆڵەکەیەک هەژدە باڵ52‏:21 هەژدە باڵ: نزیکەی 8,1 مەتر.‏ درێژییەکەی بوو، چێوەکەی دوازدە باڵ52‏:21 دوازدە باڵ: نزیکەی 5,4 مەتر.‏ بوو، ئەستووریشی چوار پەنجە بوو، کلۆر بوو."},{"book":"یەرمیا","chapter":"52","verse":"22","text":"تاجێکی بڕۆنز لەسەر کۆڵەکەکە بوو، بەرزی تاجەکە پێنج باڵ52‏:22 پێنج باڵ: نزیکەی 2,3 مەتر.‏ بوو، کەتیبە و هەنارەکانیش لەسەر تاجەکە و لە چواردەوری هەمووی لە بڕۆنز بوون. بۆ هەر یەکێک لە کۆڵەکەکان هەمان شت هەبوو لەگەڵ هەنارەکان."},{"book":"یەرمیا","chapter":"52","verse":"23","text":"نەوەد و شەش دانە هەنار لە دەوری هەر ستوونێک هەبوو، سەرجەمی هەنارەکان لەسەر هەر کەتیبەیەک لە چواردەوریدا سەد دانە بوون."},{"book":"یەرمیا","chapter":"52","verse":"24","text":"فەرماندەکەی پاسەوانانی پاشا سەرایای سەرۆک کاهین و سەفەنیای کاهینی دووەم و سێ دەرگاوانەکەی گرت."},{"book":"یەرمیا","chapter":"52","verse":"25","text":"لە شارەکەش ئەو ئەفسەرەی گرت کە لێپرسراوی جەنگاوەرەکان بوو، حەوت ڕاوێژکاری پاشاشی گرت. هەروەها خامەی نهێنی52‏:25 ڕازپۆشێکی تایبەت بوو بە ناونووسینی پیاوانی ئیسرائیل بۆ سەربازی.‏ سوپاسالاری گرت ئەوەی بەرپرسی بە سەربازکردن بوو، لەگەڵ شەست پیاو کە لە شارەکە بەرچاو کەوتن."},{"book":"یەرمیا","chapter":"52","verse":"26","text":"نەبوزەرەدانی فەرماندەی پاسەوانانی پاشا ئەوانەی بردە ڕیڤلە بۆ لای پاشای بابل."},{"book":"یەرمیا","chapter":"52","verse":"27","text":"پاشای بابلیش لە ڕیڤلە لە خاکی حەمات کوشتنی."},{"book":"یەرمیا","chapter":"52","verse":"28","text":"ئەمانە ئەو خەڵکە بوون کە نەبوخودنەسر ڕاپێچی کرد:"},{"book":"یەرمیا","chapter":"52","verse":"29","text":"لە ساڵی هەژدەمینی نەبوخودنەسریش،"},{"book":"یەرمیا","chapter":"52","verse":"30","text":"ئینجا لە ساڵی بیست و سێیەمی نەبوخودنەسر،"},{"book":"یەرمیا","chapter":"52","verse":"31","text":"لە ساڵی سی و حەوتەمینی ڕاپێچکردنی یەهۆیاکین، ئەڤیل مەرۆدەخ بوو بە پاشای بابل. هەر لەو ساڵە لە بیست و پێنجی مانگی دوازدە یەهۆیاکینی پاشای یەهودای لە زیندان ئازاد کرد و هێنایە دەرەوە."},{"book":"یەرمیا","chapter":"52","verse":"32","text":"بە باشی قسەی لەگەڵ کرد و کورسییەکەی لە سەرووی کورسی ئەو پاشایانەوە دانا کە لە بابل لەگەڵی بوون."},{"book":"یەرمیا","chapter":"52","verse":"33","text":"ئیتر یەهۆیاکین بەرگی زیندانییەکەی گۆڕی و بە درێژایی ماوەی ژیانی بەردەوام لەسەر خوانی پاشا نانی دەخوارد."},{"book":"یەرمیا","chapter":"52","verse":"34","text":"بە درێژایی ئەو ماوەیەی ژیانی ڕۆژ بە ڕۆژ بژێوی ڕۆژانەی لەلایەن پاشای بابلەوە پێدەدرا، هەتا ڕۆژی مردنی."}]}