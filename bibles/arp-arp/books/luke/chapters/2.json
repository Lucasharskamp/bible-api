{"data":[{"book":"Luke","chapter":"2","verse":"1","text":"Nau hethauwuu hena hese hauchuwude haeneāsanau hehethee Caesar Augustus henee vahee henanedanede hadnayāadee."},{"book":"Luke","chapter":"2","verse":"2","text":"(Nau nuu nayāadede haenedauwunesede deauchuwunanenede Cyrenius Syria.)"},{"book":"Luke","chapter":"2","verse":"3","text":"Nau vahee haeauāchaudene hadnayāadee haunauude hanesāde hesee nehayau hededan."},{"book":"Luke","chapter":"2","verse":"4","text":"Nau Joseph jea haeyehau hehethee Gananee, hehethee hedan Nazareth, jedauwuu Judea, jedauwuu hededan David Bethlehem neseee, (hanau naadahagu hedauauwunene nau nedānee David,)"},{"book":"Luke","chapter":"2","verse":"5","text":"Hadnethenayāade naguu Mareheau heauthehewauthādaune hadnewaune wauwu haeehāthane heee henesaune."},{"book":"Luke","chapter":"2","verse":"6","text":"Nau hethauwuu, henee hajesenausunanedauthee, hese haevadauaunau hadneejanesāde."},{"book":"Luke","chapter":"2","verse":"7","text":"Nau hanaāejanesāde henedauwusaune heau, nau haeajetha, nau haeesevana hewauchuhauchave nedau vethehenethe; hanau haeneau vethehedaunauauwuu."},{"book":"Luke","chapter":"2","verse":"8","text":"Nau hena vavade vedauauwuu haudānajauāhehauau haeaudenauau, haeaunaunehanauau haeaunauyauhauvanauau hedajauanenau vegau."},{"book":"Luke","chapter":"2","verse":"9","text":"Nau, wauhā, Vahadāde hedautheaune haeedasā, nau havathee haeseenauasāaunauau Vahadānith; nau haevasenāthajaunauau."},{"book":"Luke","chapter":"2","verse":"10","text":"Nau hautheaun jevanāthajauau hathāhaugaunee: hanau, naune, nauuchaudaunathana hethadee waunauyauau havathee neethajaude, nanaa heee vahee henanedanede."},{"book":"Luke","chapter":"2","verse":"11","text":"Heee nananena janesee nuu desenee hededan David Henayauthāhe, nananede Chris Vahadāde."},{"book":"Luke","chapter":"2","verse":"12","text":"Nau nuu hadneaenauwuna; Nananena hadveehauna dāeyaunaa hanajehede, saesee hewauchuhauchave nedauvethehethee."},{"book":"Luke","chapter":"2","verse":"13","text":"Nau nauhauhaunee hena haewauthanauau hejavaa hautheaunauau nauguu naa hautheau haevaveenethedaunanauau Hejavaneauthu, nau hasenehehaugaunee,"},{"book":"Luke","chapter":"2","verse":"14","text":"Havathee hauwaunede hesee Hejavaneauthau hejavaa, nau dasee vedauauwuu nanethauaunee, hethadee hathanavana henanedanede."},{"book":"Luke","chapter":"2","verse":"15","text":"Nau hethauwuu, hautheaunauau haejaenauthā hesee hejavaa, Wauhā hadeehaunau Bethlehem, hanathadagaunee nuu haudānajauāhehauau, nau nauhaudauwuu nuu hayewhu javeauau, nanaa Vahadāde hāāedauwunādaunene."},{"book":"Luke","chapter":"2","verse":"16","text":"Nau haenauchuhanauusanauau, nau haeveehanauau Mare nau Joseph, nau dāeyaunauau haesaeseene hewauchuhauchauwauauwuu henee nedauvethehenethe hewauchuhauchāve."},{"book":"Luke","chapter":"2","verse":"17","text":"Nau hāenauhauwauthee, haeneānauthedanauau nuu hathauthedaunāhethee heee dāeyaunauau."},{"book":"Luke","chapter":"2","verse":"18","text":"Nau vahee hathāenedauvade haegaugauanadauwu henee hayauhuhau nuu hathauthedaunāthee haudānajauāhehau."},{"book":"Luke","chapter":"2","verse":"19","text":"Nau Mare haeaunaunede vahee nuu hayauhuhau, nau haegaugauanade hedahaa."},{"book":"Luke","chapter":"2","verse":"20","text":"Nau haudānajauāhehauau haejaesanauau, haevaveenethedaunanauau nau haevaveenethedaunanauau Hejavaneauthu heee vahee hanathadauvathee nau hathauhauthāthee, neethāedauwunāhethee."},{"book":"Luke","chapter":"2","verse":"21","text":"Nau hāenasaudauchunesee hadneegauguusede dāeyaunaa heneseede Jesus, haseadagu nuu haseede haenaneeseāde hautheaunau haunauau deejethāsee."},{"book":"Luke","chapter":"2","verse":"22","text":"Nau hesee hāewaudeauchaude hasaunee hedauchuwude Moses hāevadauaunee, haeyehauthanauau hesee Dadaunedan hadjenanauwunauthee Vahadāhenith;"},{"book":"Luke","chapter":"2","verse":"23","text":"(Hathauthaunauhunee hauchuwudaunaa Vahadāde, Dajee haunauahee henee nedauwusau vadade hadnethade hesee Vahadāhenith:)"},{"book":"Luke","chapter":"2","verse":"24","text":"Nau hadnausāyaudenee neesenehedaunee hauchuwudaunaa Vahadāde, Hanesethee vedāenauau, wauāthe hanesethee neauthuvedāesaunauau."},{"book":"Luke","chapter":"2","verse":"25","text":"Nau, naune, hena henane haeanedau Dādaunedan, Simeon haenaneeseede; nau naa henane haechuvā nau haeethauwuthajau, haeejauwuwude hadneneethajauthee Israel: nau Vadanauwauthauwu haethāsade."},{"book":"Luke","chapter":"2","verse":"26","text":"Nau haeeauthedaunaa Vadanauwauthauwu, henee hadjenauhaudauau gaujauaudahede, haunaude hadnauhauwaude Vahadāhenith Chris."},{"book":"Luke","chapter":"2","verse":"27","text":"Nau haejeheenauusa Vadanauwauthauwu jedauwuu Vadannauauwuu: nau hāene henehā Hejavaeneauthusau jedanāde hadnesehāde thauguu hasauau hauchuwude,"},{"book":"Luke","chapter":"2","verse":"28","text":"Hanaāejavethenauanaude hejadenaa, nau haevaveenethedauna Hejavaneauthu nau hanaāenehede,"},{"book":"Luke","chapter":"2","verse":"29","text":"Vahadāhene, hewaunehaa nanehāejenanaude hauwauwaunave hadnaudauau nanethauaunee, hasauau hadanadede:"},{"book":"Luke","chapter":"2","verse":"30","text":"Heee nasesā naunauhauwauau havāde Henayauthāhe,"},{"book":"Luke","chapter":"2","verse":"31","text":"Naa nananin hadnesaanudene hathaāhedaunee vahee henanedanede;"},{"book":"Luke","chapter":"2","verse":"32","text":"Hesee hadneesenee Hathāauau henanedanede, nau havathee hadnanedanede Israel."},{"book":"Luke","chapter":"2","verse":"33","text":"Nau Joseph nau henaune haegaugauanadauwu hena hayauhuhau hanasenehethavathe."},{"book":"Luke","chapter":"2","verse":"34","text":"Nau Simeon haevevethasa, nau haeāedauwuna Mareheau henaune, Naune, Naa dāeyaunaa haneejenanade hadneaunenauaudenenee nau hadneejaegauhadenenee hauwauhuu Israel; nau hanau nauhauthethau hadnevathevade;"},{"book":"Luke","chapter":"2","verse":"35","text":"(Haa, gaugauchu hadneegauchuguhune nehayau havadathuvaa jea;) henee gaugauuthajaudenau hauwauhuu vadauhau hadneauthasuu."},{"book":"Luke","chapter":"2","verse":"36","text":"Nau hena haenesā Anna, haeyāhe, hedaunau Phanuel, hanaadāde Aser: haewauthanenau hejajenewau, nau haenethenaedeva hechu nesaudauchu jajene hehethee neeesede;"},{"book":"Luke","chapter":"2","verse":"37","text":"Nau haeenevesāne heee nasaudausauau yānenee jajene, nananede haeejethauunaude vadannauauwuu, hau haenesedauna Hejavaeneauthu nauguu naugauyaude nau vevethahede dajāee nau hesee."},{"book":"Luke","chapter":"2","verse":"38","text":"Nau haejejedā heee haevaveene jea Vahadāhenith, nau haeheauthedauna vahee nethāejauwuwudethee jauaudaunauthadede jedauwuu Dādaunedan."},{"book":"Luke","chapter":"2","verse":"39","text":"Nau hāesedauthee vahee hayauhuhau hasauau hauchuwude Vahadāde, haejaesanauau hesee Gananee, hadahethee hedan Nazareth."},{"book":"Luke","chapter":"2","verse":"40","text":"Nau dāeyaunaa haeeseau, nau haedāeaune hevadathuwu, haeechauchaunaude haeyaude: nau Hejavaneauthu vadaude haethāsade."},{"book":"Luke","chapter":"2","verse":"41","text":"Nau wauhā henehā haeehaunenau hesee Dādaunedan hadauchuvejanenee vasevadanesee Hadavechauthadede."},{"book":"Luke","chapter":"2","verse":"42","text":"Nau denesenenee hejajenewau, haeehaunauau hesee Dādaunedan hanau nesedaudenee vasevadanesee."},{"book":"Luke","chapter":"2","verse":"43","text":"Nau hese hāevadauaunee, hāejāesathee, dāeyaunaa Hejavaneauthusau haenasedauusa Dādaunedan; nau Joseph nau henaune haejaenauwu."},{"book":"Luke","chapter":"2","verse":"44","text":"Hau henanedaa haenehauvā hathanauwauhaugaunee, nau haejanaugudaunee; hanaāenaudehauthee henedauānene nau henedaehāhene."},{"book":"Luke","chapter":"2","verse":"45","text":"Nau hāejeveehauthee, haejaesanauau hesee Dādaunedan, daunaudehauthee."},{"book":"Luke","chapter":"2","verse":"46","text":"Nau hethauwuu hāenasese hanaāeveehauthee jedauwuu vadannauauwuu, haetheaugune nahethāe hauthedahehau, haejaatheha, nau haenaunaudedauna."},{"book":"Luke","chapter":"2","verse":"47","text":"Nau vahee hathāenedauwauthāthee haegaugauanadauwu hedaeyaunene nau hedauchuhanehedaunene."},{"book":"Luke","chapter":"2","verse":"48","text":"Nau hāenauhauwauthee, haegaugauanavanauau: nau henaune, Nā, naudu hanesehāane? hathāhuk, naune hāsaunau nau nananenau nenaudehane nejeneethajaunee."},{"book":"Luke","chapter":"2","verse":"49","text":"Nau hathauhuk, naudu haenaudehena? gauhajaene nauchāe wauwu hanedaudauwau Nāsaunau henesethaude?"},{"book":"Luke","chapter":"2","verse":"50","text":"Nau haejaenauwu hasenehethāthee."},{"book":"Luke","chapter":"2","verse":"51","text":"Nau hanaāenethaunaude, nau haenauusanauau Nazareth, nau haeethauwaudaunā: hau henaune haeaunaunedene vahee nuu nehedaunau hedahaa."},{"book":"Luke","chapter":"2","verse":"52","text":"Nau Hejavaneathusau haeneenaneaune hedaeyau nau hajedāde nau vechauthaude Hejavaneauthu nau henanedanede."}]}