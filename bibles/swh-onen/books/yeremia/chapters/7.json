{"data":[{"book":"Yeremia","chapter":"7","verse":"1","text":"Hili ndilo neno lililomjia Yeremia kutoka kwa Bwana:"},{"book":"Yeremia","chapter":"7","verse":"2","text":"“Simama kwenye lango la nyumba ya Bwana, na huko upige mbiu ya ujumbe huu:"},{"book":"Yeremia","chapter":"7","verse":"3","text":"Hili ndilo asemalo Bwana Mwenye Nguvu Zote, Mungu wa Israeli: Tengenezeni njia zenu na matendo yenu, nami nitawaacha mkae mahali hapa."},{"book":"Yeremia","chapter":"7","verse":"4","text":"Msitumainie maneno ya udanganyifu na kusema, “Hili ni Hekalu la Bwana, Hekalu la Bwana, Hekalu la Bwana!”"},{"book":"Yeremia","chapter":"7","verse":"5","text":"Kama kweli mkibadili njia zenu na matendo yenu, mkatendeana haki kila mmoja na mwenzake,"},{"book":"Yeremia","chapter":"7","verse":"6","text":"kama msipomwonea mgeni, yatima wala mjane, na kumwaga damu isiyo na hatia mahali hapa, nanyi kama msipofuata miungu mingine kwa madhara yenu wenyewe,"},{"book":"Yeremia","chapter":"7","verse":"7","text":"ndipo nitawaacha mkae mahali hapa, katika nchi niliyowapa baba zenu milele na milele."},{"book":"Yeremia","chapter":"7","verse":"8","text":"Lakini tazama, mnatumainia maneno ya udanganyifu yasiyo na maana."},{"book":"Yeremia","chapter":"7","verse":"9","text":"“ ‘Je, mtaiba na kuua, mtazini na kuapa kwa uongo, na kufukiza uvumba kwa Baali, na kufuata miungu mingine ambayo hamkuijua,"},{"book":"Yeremia","chapter":"7","verse":"10","text":"kisha mje na kusimama mbele yangu katika nyumba hii inayoitwa kwa Jina langu, mkisema, “Tuko salama.” Salama kwa kufanya mambo haya yote ya kuchukiza?"},{"book":"Yeremia","chapter":"7","verse":"11","text":"Je, nyumba hii, iitwayo kwa Jina langu, imekuwa pango la wanyangʼanyi kwenu? Lakini nimekuwa nikiona yanayotendeka! asema Bwana."},{"book":"Yeremia","chapter":"7","verse":"12","text":"“ ‘Nendeni sasa mahali pangu palipokuwa huko Shilo, mahali ambapo nilipafanya pa kwanza kuwa makao ya Jina langu, nanyi mwone lile nililopafanyia kwa ajili ya uovu wa watu wangu Israeli."},{"book":"Yeremia","chapter":"7","verse":"13","text":"Mlipokuwa mnafanya yote haya, asema Bwana, nilisema nanyi tena na tena, lakini hamkusikiliza; niliwaita, lakini hamkujibu."},{"book":"Yeremia","chapter":"7","verse":"14","text":"Kwa hiyo, nililolifanyia Shilo, nitalifanya sasa kwa nyumba hii iitwayo kwa Jina langu, Hekalu mnalolitumainia, mahali nilipowapa ninyi na baba zenu."},{"book":"Yeremia","chapter":"7","verse":"15","text":"Nitawafukuza mbele yangu, kama nilivyowafanyia ndugu zenu, watu wa Efraimu.’"},{"book":"Yeremia","chapter":"7","verse":"16","text":"“Kwa hiyo usiombe kwa ajili ya watu hawa, wala usinililie, na usifanye maombi kwa ajili yao; usinisihi, kwa sababu sitakusikiliza."},{"book":"Yeremia","chapter":"7","verse":"17","text":"Je, huyaoni hayo wanayoyatenda katika miji ya Yuda na katika barabara za Yerusalemu?"},{"book":"Yeremia","chapter":"7","verse":"18","text":"Watoto wanakusanya kuni, baba zao wanawasha moto, na wanawake wanakanda unga na kuoka mikate kwa ajili ya Malkia wa Mbinguni. Wanamimina sadaka za vinywaji kwa miungu mingine ili kunikasirisha."},{"book":"Yeremia","chapter":"7","verse":"19","text":"Lakini je, mimi ndiye wanayenikasirisha? asema Bwana. Je, hawajiumizi wenyewe na kujiaibisha?"},{"book":"Yeremia","chapter":"7","verse":"20","text":"“ ‘Kwa hiyo hivi ndivyo asemavyo Bwana Mwenyezi: Hasira yangu na ghadhabu yangu itamwagwa mahali hapa, juu ya mwanadamu na mnyama, juu ya miti ya shambani na juu ya matunda ya ardhini, nayo itaungua pasipo kuzimwa."},{"book":"Yeremia","chapter":"7","verse":"21","text":"“ ‘Hivi ndivyo asemavyo Bwana Mwenye Nguvu Zote, Mungu wa Israeli: Endeleeni, ongezeni sadaka zenu za kuteketezwa juu ya dhabihu zenu nyingine, mle nyama hiyo wenyewe!"},{"book":"Yeremia","chapter":"7","verse":"22","text":"Kwa kuwa nilipowaleta baba zenu kutoka Misri na kusema nao, sikuwapa amri kuhusu sadaka za kuteketezwa na dhabihu tu,"},{"book":"Yeremia","chapter":"7","verse":"23","text":"lakini niliwapa amri hii nikisema: Nitiini mimi, nami nitakuwa Mungu wenu nanyi mtakuwa watu wangu. Enendeni katika njia zote ninazowaamuru ili mpate kufanikiwa."},{"book":"Yeremia","chapter":"7","verse":"24","text":"Lakini hawakusikiliza wala kujali. Badala yake, walifuata ukaidi wa mioyo yao miovu. Walirudi nyuma badala ya kusonga mbele."},{"book":"Yeremia","chapter":"7","verse":"25","text":"Tangu wakati ule baba zenu walipotoka Misri hadi sasa, siku baada ya siku, tena na tena nimewatumia watumishi wangu manabii."},{"book":"Yeremia","chapter":"7","verse":"26","text":"Lakini hawakunisikiliza wala hawakujali. Walikuwa na shingo ngumu na kufanya maovu kuliko baba zao.’"},{"book":"Yeremia","chapter":"7","verse":"27","text":"“Utakapowaambia haya yote, hawatakusikiliza; utakapowaita, hawatajibu."},{"book":"Yeremia","chapter":"7","verse":"28","text":"Kwa hiyo waambie, ‘Hili ni taifa ambalo halimtii Bwana, Mungu wao, wala kukubali maonyo. Kweli imekufa, imetoweka midomoni mwao."},{"book":"Yeremia","chapter":"7","verse":"29","text":"Nyoeni nywele zenu na kuzitupa, ombolezeni katika miinuko iliyo kame, kwa kuwa Bwana amekikataa na kukiacha kizazi hiki kilichomkasirisha."},{"book":"Yeremia","chapter":"7","verse":"30","text":"“ ‘Watu wa Yuda wamefanya maovu machoni pangu, asema Bwana. Wameziweka sanamu zao za machukizo ndani ya nyumba iitwayo kwa Jina langu, na wameitia unajisi."},{"book":"Yeremia","chapter":"7","verse":"31","text":"Wamejenga mahali pa juu pa kuabudia sanamu pa Tofethi kwenye Bonde la Ben-Hinomu ili kuwateketeza wana wao na binti zao kwenye moto, kitu ambacho sikuamuru, wala hakikuingia akilini mwangu."},{"book":"Yeremia","chapter":"7","verse":"32","text":"Kwa hiyo mjihadhari, siku zinakuja, asema Bwana, wakati watu watakapokuwa hawapaiti Tofethi au Bonde la Ben-Hinomu, lakini watapaita Bonde la Machinjo, kwa sababu watawazika wafu huko Tofethi mpaka pasiwe tena nafasi."},{"book":"Yeremia","chapter":"7","verse":"33","text":"Ndipo mizoga ya watu hawa itakuwa chakula cha ndege wa angani na wanyama wa nchi, wala hapatakuwepo na yeyote wa kuwafukuza."},{"book":"Yeremia","chapter":"7","verse":"34","text":"Nitazikomesha sauti za shangwe na furaha, na sauti za bwana arusi na bibi arusi katikati ya miji ya Yuda na barabara za Yerusalemu, kwa sababu nchi itakuwa ukiwa."}]}