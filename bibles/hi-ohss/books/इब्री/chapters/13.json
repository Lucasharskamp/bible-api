{"data":[{"book":"इब्री","chapter":"13","verse":"1","text":"भाईचारे का प्रेम लगातार बना रहे."},{"book":"इब्री","chapter":"13","verse":"2","text":"अपरिचितों का अतिथि-सत्कार करना न भूलो. ऐसा करने के द्वारा कुछ ने अनजाने ही स्वर्गदूतों का अतिथि-सत्कार किया था."},{"book":"इब्री","chapter":"13","verse":"3","text":"बंदियों के प्रति तुम्हारा व्यवहार ऐसा हो मानो तुम स्वयं उनके साथ बंदीगृह में हो. सताए जाने वालों को न भूलना क्योंकि तुम सभी एक शरीर के अंग हो."},{"book":"इब्री","chapter":"13","verse":"4","text":"विवाह की बात सम्मानित रहे तथा विवाह का बिछौना कभी अशुद्ध न होने पाए क्योंकि परमेश्वर व्यभिचारियों तथा परस्त्रीगामियों को दंडित करेंगे."},{"book":"इब्री","chapter":"13","verse":"5","text":"यह ध्यान रहे कि तुम्हारा चरित्र धन के लोभ से मुक्त हो. जो कुछ तुम्हारे पास है, उसी में संतुष्ट रहो क्योंकि स्वयं उन्होंने कहा है,"},{"book":"इब्री","chapter":"13","verse":"6","text":"इसलिये हम निश्चयपूर्वक यह कहते हैं,"},{"book":"इब्री","chapter":"13","verse":"7","text":"उनको याद रखो, जो तुम्हारे अगुए थे, जिन्होंने तुम्हें परमेश्वर के वचन की शिक्षा दी और उनके स्वभाव के परिणाम को याद करते हुए उनके विश्वास का अनुसरण करो."},{"book":"इब्री","chapter":"13","verse":"8","text":"मसीह येशु एक सा हैं—कल, आज तथा युगानुयुग."},{"book":"इब्री","chapter":"13","verse":"9","text":"बदली हुई विचित्र प्रकार की शिक्षाओं के बहाव में न बह जाना. हृदय के लिए सही है कि वह अनुग्रह द्वारा दृढ़ किया जाए न कि खाने की वस्तुओं द्वारा. खान-पान संबंधी प्रथाओं द्वारा किसी का भला नहीं हुआ है."},{"book":"इब्री","chapter":"13","verse":"10","text":"हमारी एक वेदी है, जिस पर से उन्हें, जो मंदिर में सेवा करते हैं, खाने का कोई अधिकार नहीं है."},{"book":"इब्री","chapter":"13","verse":"11","text":"क्योंकि उन पशुओं का शरीर, जिनका लहू महापुरोहित द्वारा पापबलि के लिए परम पवित्र स्थान में लाया जाता है, छावनी के बाहर ही जला दिए जाते हैं."},{"book":"इब्री","chapter":"13","verse":"12","text":"मसीह येशु ने भी नगर के बाहर दुःख सहे कि वह स्वयं अपने लहू से लोगों को शुद्ध करें."},{"book":"इब्री","chapter":"13","verse":"13","text":"इसलिये हम भी उनसे भेंट करने छावनी के बाहर वैसी ही निंदा उठाने चलें, जैसी उन्होंने उठाई"},{"book":"इब्री","chapter":"13","verse":"14","text":"क्योंकि यहां हमारा घर स्थाई नगर में नहीं है—हम उस नगर की प्रतीक्षा कर रहे हैं, जो अनंत काल का है."},{"book":"इब्री","chapter":"13","verse":"15","text":"इसलिये हम उनके द्वारा परमेश्वर को लगातार आराधना की बलि भेंट करें अर्थात् उन होंठों का फल, जो उनके प्रति धन्यवाद प्रकट करते हैं."},{"book":"इब्री","chapter":"13","verse":"16","text":"भलाई करना और वस्तुओं का आपस में मिलकर बांटना समाप्‍त न करो क्योंकि ये ऐसी बलि हैं, जो परमेश्वर को प्रसन्‍न करती हैं."},{"book":"इब्री","chapter":"13","verse":"17","text":"अपने अगुओं का आज्ञापालन करो, उनके अधीन रहो. वे तुम्हारी आत्माओं के पहरेदार हैं. उन्हें तुम्हारे विषय में हिसाब देना है. उनके लिए यह काम आनंद का विषय बना रहे न कि एक कष्टदायी बोझ. यह तुम्हारे लिए भी लाभदायक होगा."},{"book":"इब्री","chapter":"13","verse":"18","text":"हमारे लिए निरंतर प्रार्थना करते रहो, क्योंकि हमें हमारे निर्मल विवेक का निश्चय है. हमारा लगातार प्रयास यही है कि हमारा जीवन हर एक बात में आदरयोग्य हो."},{"book":"इब्री","chapter":"13","verse":"19","text":"तुमसे मेरी विशेष विनती है कि प्रार्थना करो कि मैं तुमसे भेंट करने शीघ्र आ सकूं."},{"book":"इब्री","chapter":"13","verse":"20","text":"शांति के परमेश्वर, जिन्होंने भेड़ों के महान चरवाहे अर्थात् मसीह येशु, हमारे प्रभु को अनंत वाचा के लहू के द्वारा मरे हुओं में से जीवित किया,"},{"book":"इब्री","chapter":"13","verse":"21","text":"तुम्हें हर एक भले काम में अपनी इच्छा की पूर्ति के लिए सुसज्जित करें तथा हमें मसीह येशु के द्वारा वह करने के लिए प्रेरित करें, जो उनकी दृष्टि में सुखद है. उन्हीं की महिमा सदा-सर्वदा होती रहे. आमेन."},{"book":"इब्री","chapter":"13","verse":"22","text":"प्रिय भाई बहनो, मेरी विनती है कि इस उपदेश-पत्र को धीरज से सहन करना क्योंकि यह मैंने संक्षेप में लिखा है."},{"book":"इब्री","chapter":"13","verse":"23","text":"याद रहे कि हमारे भाई तिमोथियॉस को छोड़ दिया गया है. यदि वह यहां शीघ्र आएं तो, उनके साथ आकर मैं तुमसे भेंट कर सकूंगा."},{"book":"इब्री","chapter":"13","verse":"24","text":"अपने सभी अगुओं तथा सभी पवित्र लोगों को मेरा नमस्कार."},{"book":"इब्री","chapter":"13","verse":"25","text":"तुम सब पर अनुग्रह बना रहे."}]}