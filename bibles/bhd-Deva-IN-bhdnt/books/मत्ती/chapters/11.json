{"data":[{"book":"मत्ती","chapter":"11","verse":"1","text":"ज़ैखन यीशुए अपने 12 चेलन हुक्म दित्तो, त तै तैट्ठां च़लो जेव, ताके चेलां केरे नगरन मां गेइतां शिक्षा दे ते प्रचार केरे।"},{"book":"मत्ती","chapter":"11","verse":"2","text":"यूहन्ना नेबे कैदखाने मां मसीहेरे कम्मां केरे बारे मां शुन्तां तैस कां अपने चेले इन पुच्छ़ने भेज़े।"},{"book":"मत्ती","chapter":"11","verse":"3","text":"“तैनी तैन सेइं ज़ोवं, एजनेबालो मसीह तू आस, ज़ेसेरे बारे मां परमेशरे वादो कियोरोए, या आस केन्ची होरि बलगम?”"},{"book":"मत्ती","chapter":"11","verse":"4","text":"यीशुए तैन जुवाब दित्तो, “ज़ैन किछ तुस शुन्तन ते लातथ तैन गेइतां यूहन्ना सेइं ज़ोथ।"},{"book":"मत्ती","chapter":"11","verse":"5","text":"कि काने लातन, ते टोन्टे च़लतन, ते कोढ़ी केरू कोढ़ शुद्ध भोते, ते टोंऊने शुन्तन, ते मुड़दे ज़ींते भोतन, ते गरीबन खुशखबरी शुनाई गातीए"},{"book":"मत्ती","chapter":"11","verse":"6","text":"परमेशर तैस बरकत देते, ज़ै मीं पुड़ शक न केरे।”"},{"book":"मत्ती","chapter":"11","verse":"7","text":"ज़ैखन यूहन्नारे चेले तैट्ठां च़ले जे, त यीशु लोकन सेइं यूहन्नारे बारे मां ज़ोने लगो, “तुस सुनसान ठैरी कुन हेरने जोरे थिये? कुन हवाई सेइं हिलते निरैठरे डाले?"},{"book":"मत्ती","chapter":"11","verse":"8","text":"त फिरी होरू कुन हेरने जोरे थिये? माघां लिगड़ां लेइतां कोई? हेरा ज़ैन माघां लिगड़ां लेइतां भोतन तैना महलन मां रातन।"},{"book":"मत्ती","chapter":"11","verse":"9","text":"फिरी तुस कुन हेरने जोरे थिये? कुन कोई नेबी? हाँ पन अवं तुसन सेइं ज़ोताईं कि नेबी करां भी बड्डे हेरने जोरे थिये।"},{"book":"मत्ती","chapter":"11","verse":"10","text":"ई तैए यूहन्ना आए ज़ेसेरे बारे मां परमेशर पवित्रशास्त्रे मां ज़ोते,"},{"book":"मत्ती","chapter":"11","verse":"11","text":"अवं तुसन सेइं सच़ ज़ोताईं, कि ज़ै कुआन्शन करां ज़रमोरोए तैन मां यूहन्ना बपतिस्मो देनेबाले करां कोई बड्डो नईं भोरो, पन ज़ै स्वर्गेरे राज़्ज़े मां निकड़े करां निकड़ोए तै तैस करां भी बड्डोए।"},{"book":"मत्ती","chapter":"11","verse":"12","text":"यूहन्ना बपतिस्मो देनेबालेरे दिहाड़न करां अज़ तगर प्रचार भोइ रावरोए, ते स्वर्गेरू राज़ जल्दी बधने लोरूए, पन बड़े निग्गर लोक तैस पुड़ हमलो केरतन।"},{"book":"मत्ती","chapter":"11","verse":"13","text":"सारे नेबी केरे लेख, ते मूसेरो कानून यूहन्ना तगर भविष्यिवाणी केरते राए।"},{"book":"मत्ती","chapter":"11","verse":"14","text":"अगर तुस चाथ ते मन्नथ, एलिय्याह ज़ेसेरे बारे मां नेबेईं ज़ोरू थियूं, कि तै एजनेबालो थियो तै ईए।"},{"book":"मत्ती","chapter":"11","verse":"15","text":"ज़ै कोई समझ़नू चाते, तै ध्याने सेइं शुने ते समझ़े।"},{"book":"मत्ती","chapter":"11","verse":"16","text":"“अवं इस ज़मानेरे लोकां केरि मिसाल केस सेइं देईं, इना तैन मट्ठां केरे ज़ेरेन ज़ैना बज़ारन मां बिश्तां अपने दोसन सेइं शिकैयत केरतन,"},{"book":"मत्ती","chapter":"11","verse":"17","text":"कि असेईं तुश्शे लेइ बाज़ो बज़ाव, ते तुस न नच़्च़े, ते असेईं शौग कियो ते तुसेईं छाती न पिट्टी।"},{"book":"मत्ती","chapter":"11","verse":"18","text":"किजोकि यूहन्ना बपतिस्मो देनेबालो11:18 यूहन्ना: हन्ना टिटां ते जंगली माछ़ी खातो थियो। जादे तर बरत रखतो थियो, ते शराब न थियो पीतो, ते तैना तैस जो ज़ोतन कि एस पुड़ भूतेरो सैयो आए।"},{"book":"मत्ती","chapter":"11","verse":"19","text":"ते मैनेरू मट्ठू यानी अवं खातो पीतो अव, हेरा, ते तैना ज़ोतन पेटू ते शराबी मैन्हु ते चुंगी नेनेबाले ते पापी लोकां केरो दोस्त, पन अक्लमन्द कौने तैसेरे कम्मेईं सेइं पतो च़लते।”"},{"book":"मत्ती","chapter":"11","verse":"20","text":"तैखन यीशु फिरी तैन नगरन मां गेइतां तैट्ठेरे लोकन झ़िड़कतां ज़ोने लगो, ज़ैन मां तैनी चमत्कार कियोरे थी, पन तैनेईं अपने पापन करां मन न फिराव।"},{"book":"मत्ती","chapter":"11","verse":"21","text":"“हे खुराजीन नगरेरे लोकव! तुसन पुड़ अफ़सोस, हे बैतसैदा नगरेरे लोकव तुसन पुड़ अफ़सोस, कि ज़ैना चमत्कार तुसन मां किये, अगर एना चमत्कार सूर ते सैदा नगरन मां कियोरे भोथे, त तैन लोकेईं केइसेरे देंतेरी टाट पलेटतां ते मांज़नी मां बिश्तां11:21 टाट पलेटतां ते मांज़नी मां बिश्तां: बड़े पेइले लोक टाट पलेटतां ते मांज़नी मां बिश्तां अपने पापन करां मन फिराते थी। अपने पापन करां मनफिरावरो भोथो।"},{"book":"मत्ती","chapter":"11","verse":"22","text":"पन अवं तुसन सेइं ज़ोताईं, कि इन्साफेरे दिहाड़े परमेशर, ज़ै सज़ा सूर ते सैदा नगरां केरे लोकन देलो, तुश्शी सज़ा तैस करां भी जादे भोली।"},{"book":"मत्ती","chapter":"11","verse":"23","text":"ते हे कफरनहूम नगरेरे लोकव, कुन तुस सोचतथ कि स्वर्गे मां तुश्शी आदर भोनीए! नईं तुस त नरके गाले ज़ैड़ी पापी लोकन सज़ा मैलेली! किजोकि ज़ैना चमत्कार तुसन मां किये, अगर मीं एना सदोम नगरे मां कियोरे भोथे त सदोम नगर अज़ तगर भी भोनू थियूं।"},{"book":"मत्ती","chapter":"11","verse":"24","text":"पन अवं तुसन ज़ोतां कि इन्साफेरे दिहाड़े परमेशर ज़ै सज़ा सदोम नगरेरे लोकन देलो, तुश्शी सज़ा तैस करां भी जादे भोली।”"},{"book":"मत्ती","chapter":"11","verse":"25","text":"तैखन यीशुए ज़ोवं, “हे बाजी, स्वर्ग ते धेरतरे प्रभु, अवं तेरू शुक्र केरतां कि तीं एना गल्लां अक्लमन्द ते समझ़दार लोकन करां छ़पेइतां रेख्खी ते तैन लोकन पुड़ बैंदी की, ज़ैना निक्के बच्चां केरे ज़ेरे आन।"},{"book":"मत्ती","chapter":"11","verse":"26","text":"हाँ, हे बाजी तीं एन्ने रोड़ू लग्गू।"},{"book":"मत्ती","chapter":"11","verse":"27","text":"“मेरे बाजेईं सब किछ मेरे सुपुर्द कियोरूए; कोई होरो मट्ठे11:27 मट्ठे: मट्ठे यानी यीशुए  न ज़ांने, सिर्फ बाजी ज़ानते; कोई बाजी11:27 बाजी: बाजी मतलब परमेशर। न ज़ांने सिर्फ मट्ठू ज़ानते, या तै मैन्हु बाजी ज़ानते ज़ैस पुड़ मट्ठू बांदो केरने चाए।"},{"book":"मत्ती","chapter":"11","verse":"28","text":"“हे मेहनत केरनेबाले11:28 मेहनत केरनेबाले  लोकव, ते भारे सेइं थकोरे लोकव मीं कां एज्जा; अवं तुसन आराम देइलो।"},{"book":"मत्ती","chapter":"11","verse":"29","text":"मेरे अधीन एन्च़रे भोथ ज़ेन्च़रे दांत जूंए हैठ भोते, ते ज़ैन किछ अवं तुसन शिखालताईं तैस शिख्खा, किजोकि अवं शरीफ आईं ते दिलेरो नम्र आईं ते तुश्शी जानी आराम मैलेलो।"},{"book":"मत्ती","chapter":"11","verse":"30","text":"ज़ै भार अवं तुसन देइलो तै पोल्लोए, तुस तैस आरामे सेइं छ़ुई सकतथ।”"}]}