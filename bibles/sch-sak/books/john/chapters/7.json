{"data":[{"book":"John","chapter":"7","verse":"1","text":"Masuole chu, Jisua'n Galilee rama a chaia; Juda rachamneipungeiin that rang an bôk sikin Judea rama chu chai nuom khâi mak."},{"book":"John","chapter":"7","verse":"2","text":"Judangei Kâirêng khohoi zora anâi zoia,7:2: Och 23:34; Bal 16:13"},{"book":"John","chapter":"7","verse":"3","text":"masikin Jisua lâibungngei han a kôm, “Hi mun hih mâk inla, Judea rama se roh, masika han nu nûkjûi ngeiin ni sintho an mu theina rangin, an tia."},{"book":"John","chapter":"7","verse":"4","text":"Ama riming inthang rang nuompu chu tutên a sintho thup ngâi mak. Hi neinunngei hih ni sin anînchu rammuol pumpuiin nu chungroi riet rese bah!” an tia."},{"book":"John","chapter":"7","verse":"5","text":"(A lâibungngei luon ama iem mak ngei.)"},{"book":"John","chapter":"7","verse":"6","text":"Jisua'n an kôm, “Keima rangin chu azora diktak la tung mak. Zora pai hih nangni rangin chu adik ani."},{"book":"John","chapter":"7","verse":"7","text":"Rammuolin nangni mumâk maka, aniatachu keima chu mi mumâk ngâi, a sintho ngei ha sa mak tiin ki ril ngâi sikin."},{"book":"John","chapter":"7","verse":"8","text":"Khohoia nangni lei se roi, kei chu khohoia la se7:8: Kei chu se no ning; miziek senkhat ngei an dôn chu Kei chu la se no ning. thei no ning, ko zora diktak ala tung loi sikin,” a tia."},{"book":"John","chapter":"7","verse":"9","text":"Ma chong hah a ti suole khom ama chu Galilee rama a la om bang."},{"book":"John","chapter":"7","verse":"10","text":"A lâibungngei khohoia an se suole chu Jisua khom a se sa; ânlangin chu se maka, inrûkin a se zoi."},{"book":"John","chapter":"7","verse":"11","text":"Juda rachamneipungeiin khohoia han ama an roka, “Khonmo aom?” tiin an rekel titira."},{"book":"John","chapter":"7","verse":"12","text":"Mipuingeiin a chungroia an inkereng chichiena; senkhatin, “Miriem sa kêng,” an tia. Adang ngeiin, “Nimak, ama kêng mingei lamnôk tieng a tuong ngâi,” an tia."},{"book":"John","chapter":"7","verse":"13","text":"Hannirese Juda rachamneipungei an chi sikin tutên ânlangin chu a chungroi misîr ngam mak ngei."},{"book":"John","chapter":"7","verse":"14","text":"Khohoi ha inang dôr an mang tena chu Jisua Biekina a sea mingei a minchu phut zoi."},{"book":"John","chapter":"7","verse":"15","text":"Juda rachamneipungei han an kamâm sabaka, “Hi mi hi ânchuna boi tetin kho angin mo madôr a riet thei hi!” an tia."},{"book":"John","chapter":"7","verse":"16","text":"Jisua'n a thuona, “Ki minchuna chong hih keima kata nimaka, aniatachu Pathien mi tîrpu renga juong kêng ani."},{"book":"John","chapter":"7","verse":"17","text":"Tutu khom Pathien lungdo a sin nuom kai chu hi minchuna chong hih Pathien renga juong mo, aninônchu ka rachama ko chong mo riet an tih."},{"book":"John","chapter":"7","verse":"18","text":"Tukhom ama rachama chongpu chu ama roiinpuina man rang a pût ani. Hannirese, a tîrpu roiminpui rang a nuompu'n chu dikna a dôna, male ama sûnga han dikloina reng omak."},{"book":"John","chapter":"7","verse":"19","text":"Moses'n Balam nangni a pêk nimak mo? Hannirese Balam hah tutên jôm mak chei. Ithomo ni that rang nin bôk hi?” a tia."},{"book":"John","chapter":"7","verse":"20","text":"Mipuingei han, “Ramkhori nang a sûr ngihi! Tumo nang that rang a bôk?” tiin lokongeiin an thuona."},{"book":"John","chapter":"7","verse":"21","text":"Jisua'n an kôm, “Sininkhêl inkhat ko thoa, nin rêngin nin kamâm sabaka."},{"book":"John","chapter":"7","verse":"22","text":"Moses'n nin nâipasalngei sertan rangin chong nangni a pêka (Moses'n a phut nimaka, nin richibulngeiin kêng an phut ani), masikin Sabbathnin pasalte ser nin tan ngâi ani.7:22 Och 12:3; Aph 17:10"},{"book":"John","chapter":"7","verse":"23","text":"Moses Balam asiet loina rangin Sabbathni khom pasalte sertan nin tho ngâi anînte, keiman Sabbathnia mi ki mindam phar sikin ithomo ku chunga nin takasi?7:23: Joh 5:9"},{"book":"John","chapter":"7","verse":"24","text":"Pêntienga ânlang rang vaiin roijêk mong ungla, male adiktakin roijêk roi,” a tia."},{"book":"John","chapter":"7","verse":"25","text":"Jerusalema mi senkhatin an tia, “Hi mi hih rachamneipungeiin that ranga an pût ha nimak mo?"},{"book":"John","chapter":"7","verse":"26","text":"En ta u! Mipui rietin thurchi a misîra, male tutên rokôk mak ngei! Ama hih Messiah ani tiin rachamneipu ngeiin an riet tatak zoi mini?"},{"book":"John","chapter":"7","verse":"27","text":"Aniatachu Messiah a juong tika chu kho renga mo a juong tutên riet no ni ngei. Hi mi hi chu a hongna ei rêngin ei riet-iem ani,” an tia."},{"book":"John","chapter":"7","verse":"28","text":"Jisua'n Biekina a minchu lâihan rôl inringtakin a tia, “Tumo ki ni le kho renga hong mo ki ni nin riet tatak mo zoi? Ka rachama juong ni mu-ung. Mi tîrpu chu mi diktak ani. Nangnin chu ama ha riet mak choia,"},{"book":"John","chapter":"7","verse":"29","text":"aniatachu keiman chu ama ha ki rieta, a kôm renga juong le ama mi tîr ki ni sikin,” a tia."},{"book":"John","chapter":"7","verse":"30","text":"Hanchu ama hah sûr rang an pût zoia, aniatachu, azora ala tung loi sikin tutên an kut musum mak ngei."},{"book":"John","chapter":"7","verse":"31","text":"Hannirese mipui lâia mi tamtakin chu ama an iem zoi, “Messiah a juong tika hi mi hin a sin nêka tam sininkhêlngei sin thei ni mo?” an tia."},{"book":"John","chapter":"7","verse":"32","text":"Phariseengeiin Jisua chungroia mipuingei an inkereng chichiena chong an rieta, masikin ochaisingei le Phariseengeiin Jisua sûr rangin rungpungei an tîra."},{"book":"John","chapter":"7","verse":"33","text":"Jisua'n an kôm, “Chomolte nin kôm la om ka ta, masuole chu mi tîrpu kôm sêng ki tih, a tia."},{"book":"John","chapter":"7","verse":"34","text":"Nangnin mi rok nin ta, mi mu no tunui, ke sena ranga nin se thei loi sikin.”"},{"book":"John","chapter":"7","verse":"35","text":"Juda rachamneipungei han anni nanâkin, “Ei mu thei loina rangin khotieng mo se rang a ti? Ei mingei omna Greek khopuilienngeia sea, male Greekngei juong minchu rang a ti mini? an tia."},{"book":"John","chapter":"7","verse":"36","text":"Nangnin mi rok nin ta mi mu no tunui, ke sena ranga hong thei no tunui, a ti hih khoimo a tina?” an tia."},{"book":"John","chapter":"7","verse":"37","text":"Khohoi chîn rang ni le nikhuo lupuitak ni han Jisua ândinga, rôl inringtakin, “Tukhom a tui ânrâl kai chu ko kôm hong senla ngeia, nêk rese ngei, male"},{"book":"John","chapter":"7","verse":"38","text":"7:38: Ezek 47:1; Zak 14:8Pathien lekhabu'n ati anghan, tukhom mi iem kai chu a sûng renga ‘Ringna-pêk’ tuinârngei luong suok atih,”7:38: Archang 37-38 taka Jisua chongbâingei hi ma anghin melet thei ani: “Tukhom a tui inrâl ngei chu ko kôm hong senla ngeia male nêk rese ngei. 38 Pathien lekhabu'n ati anghan, tukhom, mi iem kai chu an sûng renga ‘Ringna-pêk tuinârngei luong suok atih.’” a tipe ngeia."},{"book":"John","chapter":"7","verse":"39","text":"Mahi Jisua'n ama iem ngeiin Ratha an chang rang chungroi a misîrna ani. Ma zora han Ratha pêk la nimaka; Jisua ha roiinpuia kaithoi ala ni loi sikin."},{"book":"John","chapter":"7","verse":"40","text":"Mingei lâia senkhatin ha chong hah an rietin chu, “Hi mi hih Dêipu7:40: Dêipu ha: 1:21 en roh. tatak kêng ani ngihi!” an tia."},{"book":"John","chapter":"7","verse":"41","text":"Adangngeiin chu, “Ama hih Messiah kêng ani!” an tia."},{"book":"John","chapter":"7","verse":"42","text":"Pathien lekhabu'n ati anghan Messiah chu Rêng David jâisuon renga nîng a ta, David omna khopui Bethlehema a suok rang ani,” an tia.7:42: 2 Sam 7:12; Mic 5:2"},{"book":"John","chapter":"7","verse":"43","text":"Masikin Jisua sikin mipuingei lâia insenna aom zoia."},{"book":"John","chapter":"7","verse":"44","text":"Mi senkhatin sûr rang an bôka, aniatachu tutên a chunga an kut musum mak ngei."},{"book":"John","chapter":"7","verse":"45","text":"Mi rungpungei ha an hong kîr nôka, Ochaisingei le Phariseengei han an kôm, “Ithomo nin hong tuong loi?” tiin an rekel ngeia."},{"book":"John","chapter":"7","verse":"46","text":"Mi rungpungei han an thuona, “Hipa anga thurchi misîr reng la om ngâi mak ngei!” tiin an thuona."},{"book":"John","chapter":"7","verse":"47","text":"Phariseengeiin an kôm, “Nangni khom huongin nin om sa mo ni zoi?” tiin an rekel ngeia."},{"book":"John","chapter":"7","verse":"48","text":"“Rachamneipungei le Phariseengei lâia mi inkhat luon ama an iem zoi ti nin riet mo?"},{"book":"John","chapter":"7","verse":"49","text":"Hi mipuingei hih Moses Balam riet mak ngei, masikin Pathien khomâksâmna nuoia om kêng an ni!”"},{"book":"John","chapter":"7","verse":"50","text":"Phariseengei lâia mi inkhat Nicodemus, motona Jisua intongpui ranga sêpu ha a oma. Ama'n midangngei kôm,7:50: Jon 3:1,2"},{"book":"John","chapter":"7","verse":"51","text":"“Ei Balam dungjûiin chu tukhom a chongbâi suok ei riet mân le a sintho ei mu mân chu theiloi minchang thei ngâi mak me,” a tia."},{"book":"John","chapter":"7","verse":"52","text":"“Asa,” anni ngei han a kôm, “Nang khom Galilee ram renga hong mo ni ni? Pathien Lekhabungei pore inla dêipu Galilee ram renga hong7:52: dêipu reng hong suok ngâi mak; ti hi miziek inkhatin a dôn chu dêipu reng hong suok no ni. suok ngâi mak ti riet ni tih,” tiin an thuona."}]}