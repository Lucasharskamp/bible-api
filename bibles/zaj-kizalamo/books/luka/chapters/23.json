{"data":[{"book":"LUKA","chapter":"23","verse":"1","text":"Dale jose dinuka, wamsola Yesu wamgala ha Pilato."},{"book":"LUKA","chapter":"23","verse":"2","text":"Wasonga kumtagusa wolonga, “Tum'vika munhu ino yowagiza wanhu zetu, yowagomesa sambiwamulihe kodi Kaisali,23:2 Kaisali nhegulo yake Mndewa wa Loma. na mwenyego koikema kamba heyo iyo Kilisto, Mndewa.”"},{"book":"LUKA","chapter":"23","verse":"3","text":"Pilato kamuuza, “Gweye iyo mndewa wa Wayahudi?”"},{"book":"LUKA","chapter":"23","verse":"4","text":"Abaho, Pilato kawalongela wakulu wa wakulu wa nhambiko na dija didale da wanhu, “Siyona mbuli ya kumtagusila munhu ino.”"},{"book":"LUKA","chapter":"23","verse":"5","text":"Ila hewo wananahila ng'hani wolonga, “Mafundo gake genula mzahimzahi mwa wanhu wose wa Yudea, kasonga Galilaya na sambi kahano.”"},{"book":"LUKA","chapter":"23","verse":"6","text":"Pilato viyahulike gano, kawauza, “Munhu ino kolawa Galilaya?”"},{"book":"LUKA","chapter":"23","verse":"7","text":"Viyavitangile goya kamba Yesu kokala yolawa isi yootawala Helode Antipa, kamgala ha Helode, yakalile Yelusalemu kipigiti kija."},{"book":"LUKA","chapter":"23","verse":"8","text":"Helode kadeng'helela ng'hani viyamuwene Yesu, kwavija kakala yohulika mbuli zake, avo kipigiti kitali kakala yolonda kumona. Kakala yotamanila kumona Yesu viyotenda mzonza."},{"book":"LUKA","chapter":"23","verse":"9","text":"Avo Helode kamuuza Yesu mbuli bwando, ila Yesu kamnyamalila."},{"book":"LUKA","chapter":"23","verse":"10","text":"Wakulu wa wakulu wa nhambiko na wafundiza Malagizo ga Musa wakwenhuka, wamtagusa Yesu na lusango."},{"book":"LUKA","chapter":"23","verse":"11","text":"Helode na asikali zake wamtendela mzihaka Yesu na kumgela kinyala, abaho, wam'vaza guo da undewa, ikwisha wam'bweza kabili ha Pilato."},{"book":"LUKA","chapter":"23","verse":"12","text":"Pilato na Helode wakala waihile, ila songela zua dija wakala wambwiga."},{"book":"LUKA","chapter":"23","verse":"13","text":"Pilato kawakema hamoja wakulu wa wakulu wa nhambiko, wakulu wa isi, na wanhu."},{"book":"LUKA","chapter":"23","verse":"14","text":"Kawalongela, “Mumgala munhu ino kumwangu mulonga kowagiza wanhu. Avo nimpelemba hano hameso genu, sonile mbuli yoyose ihile imumtagusila."},{"book":"LUKA","chapter":"23","verse":"15","text":"Helode na heyo honile mbuli ihile, kileka mana yam'bwezile kumwetu. Haduhu kinhu chochose kihile chayatendile munhu ino kilumbile munhu ino kudanganhika."},{"book":"LUKA","chapter":"23","verse":"16","text":"Avo nolagiza yalanhigwe, abaho, nomuleka yagende na zake.”"},{"book":"LUKA","chapter":"23","verse":"17","text":"Kila kipigiti cha Lusona lwa Pasaka Pilato kawafungulilaga mfungigwa imwe.23:17 Nyandiko ziyagwe za umwaka zabule mnhongo wa 17."},{"book":"LUKA","chapter":"23","verse":"18","text":"Dale jose diguta nyangi walonga, “Mkome hiyo! Tufungulile Balaba!”"},{"book":"LUKA","chapter":"23","verse":"19","text":"Balaba kakala yafungigwe sama ya mzahimzahi wa kuilema silikali ulawilile mdiwambo na kukoma."},{"book":"LUKA","chapter":"23","verse":"20","text":"Pilato kalonda kumfungula Yesu, avo kalawilila kabili haulongozi wa ididale da wanhu."},{"book":"LUKA","chapter":"23","verse":"21","text":"Ila wagendelela kutoa nyangi, wolonga, “Yawambigwe mumsalaba, yawambigwe mumsalaba!”"},{"book":"LUKA","chapter":"23","verse":"22","text":"Pilato kawalongela mwanza wa ikadatu, yolonga, “Mbuli ilihi ihile yaatendile? Nie siyona mbuli yoyose ihile yaatendile ilumbile heyo kudanganhika! Kolanhigwa, abaho, kolekesigwa.”"},{"book":"LUKA","chapter":"23","verse":"23","text":"Ila wagendelela kutoa nyangi ng'hani wolonga Yesu kolondigwa yawambigwe mumsalaba. Hakimambukizo, nyangi zao zihuma."},{"book":"LUKA","chapter":"23","verse":"24","text":"Avo Pilato kawatogolela waja iwanhu vija vowokala womulonda Yesu."},{"book":"LUKA","chapter":"23","verse":"25","text":"Avo kawafungulila Balaba iwamulondile, munhu yakalile mkifungo sama ya kugala mzahimzahi wa kuilema silikali na kukoma, na kumgela Yesu mmakono ga asikali, wamtende kamba vowolonda Wayahudi."},{"book":"LUKA","chapter":"23","verse":"26","text":"Viwakalile womgala, wamgoga munhu imwe yokemigwa Simoni, munhu wa isi ya Kilene, yakalile yokwingila mdiwambo yolawa kumgunda. Wamdikwa msalaba, kaupapa hachugu cha Yesu."},{"book":"LUKA","chapter":"23","verse":"27","text":"Dale kulu da wanhu dimkweleleza, mmwanza wao kukala na watwanzi wokala womulilila na kumuyalalila."},{"book":"LUKA","chapter":"23","verse":"28","text":"Yesu kawahindukila kawalongela, “Mweye watwanzi wa Yelusalemu! Sambimunililile nie, ila ililileni wenyego na wanenu,"},{"book":"LUKA","chapter":"23","verse":"29","text":"kwavija mazua gokwiza wanhu wokwiza kulonga, ‘Wana mhome watwanzi walibule wana, na waja hawalelile na waja hawakong'heze.’"},{"book":"LUKA","chapter":"23","verse":"30","text":"Kipigiti hicho wanhu wosonga kuilongela migongo, ‘Tulagalile!’ Na vigongo, ‘Tufise!’"},{"book":"LUKA","chapter":"23","verse":"31","text":"Kwavija kamba vinhu kamba vino votendeka mum'biki mbisi, vowaze mum'biki unyalile?”"},{"book":"LUKA","chapter":"23","verse":"32","text":"Wanhu wayagwe wabili, wakalile watendaga gehile, vivija na hewo walongozwa wachola kukomigwa hamoja na Yesu."},{"book":"LUKA","chapter":"23","verse":"33","text":"Viwavikile hanhu hokemigwa, “Fulu da Pala,” wamuwamba Yesu mumsalaba hamoja na watenda gehile wabili, imwe kumkono wake wa ukulume na iyagwe kumkono wake wa ukumoso."},{"book":"LUKA","chapter":"23","verse":"34","text":"Yesu kalonga, “Tata, wagele kumgongo kwavija hawagatangile gaja gowotenda.”"},{"book":"LUKA","chapter":"23","verse":"35","text":"Wanhu wema haja wolola kipigiti wakulu wa Wayahudi viwakalile womtendela uponela, wolonga, “Kawakombola wayagwe, na yaikombole mwenyego kamba heyo iyo Kilisto yasaguligwe na Mulungu.” Yesu kowambigwa mumsalaba."},{"book":"LUKA","chapter":"23","verse":"36","text":"Asikali vivija wamtendela uponela, wamkwenhukila wamgwelela divai ya ugwadu,"},{"book":"LUKA","chapter":"23","verse":"37","text":"wolonga, “Kamba gweye iyo Mndewa wa Wayahudi, ikombole mwenyego!”"},{"book":"LUKA","chapter":"23","verse":"38","text":"Hachana ya umsalaba wake wandika vino, “ino iyo mndewa wa wayahudi.”"},{"book":"LUKA","chapter":"23","verse":"39","text":"Mtenda gehile imwe yatungikigwe haja kamuliga Yesu yolonga, “Kamba gweye iyo Kilisto, ikombole mwenyego, abaho, utukombole na tweye.”"},{"book":"LUKA","chapter":"23","verse":"40","text":"Ila ija mtenda gehile iyagwe kamkomhokela miyage yolonga, “Gweye humdumba Mulungu? Gweye kwa mumgayo kamba heyo."},{"book":"LUKA","chapter":"23","verse":"41","text":"Kumwetu tweye vilumba kwavija tugweleligwa gaja galumbile na gaja gatutendile, ila ino hatendile mbuli yoyose ihile.”"},{"book":"LUKA","chapter":"23","verse":"42","text":"Abaho, kamulongela Yesu, “Yesu, ung'humbuke vondawize Muundewa wako.”"},{"book":"LUKA","chapter":"23","verse":"43","text":"Yesu kamulongela, “Nokulongela ikweli, lelo kowa hamoja na nie Paladiso.”"},{"book":"LUKA","chapter":"23","verse":"44","text":"Viivikile kamba saa sita, ziza diigubika isi yose mbaka saa tisa"},{"book":"LUKA","chapter":"23","verse":"45","text":"kwavija zua diziziwala, na idiguo ditungikwe Muing'anda ya Mulungu didegeka vidanga vibili."},{"book":"LUKA","chapter":"23","verse":"46","text":"Yesu kenula dizwi, kalila yolonga, “Tata, mmakono gako noika loho yangu!” Viyeshile kulonga vino, kadanganhika."},{"book":"LUKA","chapter":"23","verse":"47","text":"Ija imkulu wa iwaasikali mia wa Loma kagona gaja galawilile, kamuyenzi Mulungu yolonga, “Kweli, munhu ino kakala mwende!”"},{"book":"LUKA","chapter":"23","verse":"48","text":"Wanhu wakalile waiting'hane haja kulola mbuli ija wagona gaja galawilile, wose wabwela ukae yao wokiitoatoa zimhambaga wokiiyalala ng'hani."},{"book":"LUKA","chapter":"23","verse":"49","text":"Wose wakalile wambwiga zake Yesu, hamoja na watwanzi wakalile womkweleleza kulawa Galilaya, wema hatalitali wolola."},{"book":"LUKA","chapter":"23","verse":"50","text":"Kukala na munhu imwe yokemigwa Usufu, yakalile imwe wa wanhu wa Ikitala Kikulu cha Isi ya Wayahudi, kakala mwende wa Mulungu,"},{"book":"LUKA","chapter":"23","verse":"51","text":"na hatogole gaja gawalamule. Kakala yolawa kukiwambo cha Wayahudi kikemigwa Alimataya, na kakala youbeta Undewa wa Mulungu."},{"book":"LUKA","chapter":"23","verse":"52","text":"Munhu hiyo kachola ha Pilato kulupula lukuli lwa Yesu."},{"book":"LUKA","chapter":"23","verse":"53","text":"Abaho, kaluhumulusa hasi ulukuli, kaluvaza sanda, abaho, kalugela mdipanga dipukigwe mdibwe, dikalile hadinazikilwa munhu yoyose."},{"book":"LUKA","chapter":"23","verse":"54","text":"Dikala zua da kuisasala na Zua da Mhumulo kwavija Zua da Mhumulo dikala behi kusonga."},{"book":"LUKA","chapter":"23","verse":"55","text":"Waja iwatwanzi, wakalile womkweleleza Yesu kulawa Galilaya, wamkweleleza Usufu. Avo wajona dipanga na avija lukuli lwa Yesu vulwikigwe."},{"book":"LUKA","chapter":"23","verse":"56","text":"Abaho, wabwela mkae zao kusasala vinung'hanung'ha na mavuta ga kunung'hila ga kulubaka lukuli lwa Yesu."}]}