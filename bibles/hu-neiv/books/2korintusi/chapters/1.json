{"data":[{"book":"2 Korintusi","chapter":"1","verse":"1","text":"Pál, Jézus Krisztus apostola az Isten akaratából, és Timóteus atyafi, az Isten gyülekezetének, amely Korinthusban van, és mindazoknak a szenteknek, akik egész Akhájában vannak:"},{"book":"2 Korintusi","chapter":"1","verse":"2","text":"Kegyelem néktek és békesség Istentől, a mi Atyánktól és az Úr Jézus Krisztustól."},{"book":"2 Korintusi","chapter":"1","verse":"3","text":"Áldott az Isten és a mi Urunk Jézus Krisztusnak Atyja, az irgalmasságnak Atyja és minden vigasztalás Istene,"},{"book":"2 Korintusi","chapter":"1","verse":"4","text":"aki megvigasztal minket minden nyomorúságunkban, hogy mi is megvigasztalhassunk nyomorúságukban másokat azzal a vigasztalással, amellyel Isten vigasztal minket."},{"book":"2 Korintusi","chapter":"1","verse":"5","text":"Mert amint bőséggel kijutott nekünk a Krisztus szenvedéséből, úgy bőséges a mi vigasztalásunk is Krisztus által."},{"book":"2 Korintusi","chapter":"1","verse":"6","text":"De ha nyomorúságot szenvedünk, a ti vigasztalásotokért és üdvösségetekért van. Ha megvigasztaltatunk, az is a ti vigasztalásotokért és üdvösségetekért van. Ez ad erőt azoknak a szenvedéseknek elviselésére, amelyeket mi is szenvedünk."},{"book":"2 Korintusi","chapter":"1","verse":"7","text":"Erős a mi reménységünk felőletek, tudva, hogy amiképpen társaink vagytok a szenvedésben, azonképpen a vigasztalásban is."},{"book":"2 Korintusi","chapter":"1","verse":"8","text":"Mert nem akarjuk, hogy ne tudjatok, atyámfiai, a mi nyomorúságunk felől, ami Ázsia (tartományban) esett rajtunk, hogy igen nagyon, erőnk felett megterheltettünk, úgyhogy még életünk felől is kétségben voltunk."},{"book":"2 Korintusi","chapter":"1","verse":"9","text":"Sőt halálra is szántuk magunkat, hogy ne magunkban bizakodjunk, hanem Istenben, aki feltámasztja a halottakat,"},{"book":"2 Korintusi","chapter":"1","verse":"10","text":"aki ilyen nagy halálos veszedelemből megszabadított és meg is szabadít minket, és akiben reménykedünk, hogy ezután is meg fog szabadítani,"},{"book":"2 Korintusi","chapter":"1","verse":"11","text":"ha ti is segítségünkre lesztek az értünk mondott könyörgésetekben, hogy a nekünk adott kegyelmi ajándékért sokan sokféleképpen adjanak hálát értünk."},{"book":"2 Korintusi","chapter":"1","verse":"12","text":"Mert a mi dicsekedésünk ez: lelkiismeretünk tanúsága szerint, mi Isten szentségével és tisztaságával, nem emberi bölcsességgel, hanem Isten kegyelmével mozogtunk a világban, kiváltképpen pedig közöttetek."},{"book":"2 Korintusi","chapter":"1","verse":"13","text":"Nem írunk ugyanis egyebet néktek, mint amit olvastok és meg is értetek, sőt remélem, hogy mindvégig meg is fogjátok érteni."},{"book":"2 Korintusi","chapter":"1","verse":"14","text":"Mint ahogy némi részben már eddig is megértettetek minket, hogy ti velünk dicsekedtek, amiképpen mi veletek a mi Urunk Jézus napján."},{"book":"2 Korintusi","chapter":"1","verse":"15","text":"Ezzel a bizalommal akartam előbb hozzátok menni, hogy másodízben is részesüljetek a kegyelemben."},{"book":"2 Korintusi","chapter":"1","verse":"16","text":"Aztán tőletek akartam átmenni Macedóniába, és Macedóniából ismét visszatérni hozzátok, hogy ti kísérjetek el Júdeába."},{"book":"2 Korintusi","chapter":"1","verse":"17","text":"Amikor ezt akartam, vajon könnyelműen cselekedtem-e? Vagy amit akarok, ember módon akarom-e? Vagy nálam az „igen“ „nem“ is lehet?"},{"book":"2 Korintusi","chapter":"1","verse":"18","text":"De Isten a tanúm, hogy a mi hozzátok intézett beszédünk nem volt „igen“ is, meg „nem“ is."},{"book":"2 Korintusi","chapter":"1","verse":"19","text":"Mert az Isten Fia, Jézus Krisztus, akit közöttetek hirdettünk, én és Szilvánusz és Timóteus, nem volt „igen“ is, meg „nem“ is, hanem az „igen“ valósult meg benne."},{"book":"2 Korintusi","chapter":"1","verse":"20","text":"Mert Istennek valamennyi ígérete Őbenne lett „igen“-né és „nem“-mé, és „ámen“-né Isten dicsőségére, általunk."},{"book":"2 Korintusi","chapter":"1","verse":"21","text":"Aki pedig minket veletek együtt Krisztusban megerősít és fölken, az Isten az,"},{"book":"2 Korintusi","chapter":"1","verse":"22","text":"aki el is pecsételt minket és a Lélek zálogát adta a mi szívünkbe."},{"book":"2 Korintusi","chapter":"1","verse":"23","text":"Én pedig az Istent hívom bizonyságul magam mellett, hogy titeket kímélve nem mentem el még Korinthusba."},{"book":"2 Korintusi","chapter":"1","verse":"24","text":"Hiszen nem akarunk uralkodni a hiteteken, hanem munkatársai vagyunk örömötöknek, mert szilárdan álltok a hitben."}]}