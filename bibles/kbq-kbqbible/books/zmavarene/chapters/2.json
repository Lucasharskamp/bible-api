{"data":[{"book":"Zmavarene","chapter":"2","verse":"1","text":"Ana knafina mago Livae nagapinti ne'mo'a, mago ara Livae nagapinti erigeno,"},{"book":"Zmavarene","chapter":"2","verse":"2","text":"amu'ene huno ne' mofavre ksenteno, keana hiranto mofavre fore'ma higeno, 3'a ikamofo agu'afi frakino antegeno mani'ne."},{"book":"Zmavarene","chapter":"2","verse":"3","text":"Hianagi ana mofavre'mo ra huno 3'a ikama higeno mago'ane frakintega'ma nosuno'a, ekaeka ku tro huno, kolta fukinuti renkanireteno, ana mofavrea ana ekaekapi anteteno erino Naeli tinkenafi me'nea uha trazampi ome frakino ante'ne."},{"book":"Zmavarene","chapter":"2","verse":"4","text":"Ana mofavremofo nesaro'a agrite'ma fore haniaza kenaku ogantu'a mani'ne."},{"book":"Zmavarene","chapter":"2","verse":"5","text":"Fero mofa'mo ti frenaku, eri'za mofa'nene Naeli tinte erami'za, ana tinkenare nevu'za ekaekara uha trazampi me'negeno negeno, eri'za mofa'a huntegeno omerino eme ami'ne."},{"book":"Zmavarene","chapter":"2","verse":"6","text":"Ana mofa'mo'ma ekaekama erinagino keana, ana mofavremo'a zavitegeno, asuntagi nenteno anage hu'ne, Ama Hibru vahe'mokizmi mofavre."},{"book":"Zmavarene","chapter":"2","verse":"7","text":"Anante ana mofavremofo nesaro'a, Fero mofara antahigeno, Knare vu'na mago Hibru ara ome avre'na anenkeno mofavrea kegava krigantegahifi?"},{"book":"Zmavarene","chapter":"2","verse":"8","text":"Higeno Fero mofa'mo'a anage huno hu'ne, Vunka kema hanaza hunka ome avrenka eno huno huntegeno, ana mofa'mo'a vuno ana mofavremofo nerera ome avreno e'ne."},{"book":"Zmavarene","chapter":"2","verse":"9","text":"Fero mofa'mo'a amanage huno ana ara asmi'ne, Ama mofavrea avrenka ome kegava krinante'nege'na, miza segantaneno, higeno ana mofavrea avreno kegava krinte'ne."},{"book":"Zmavarene","chapter":"2","verse":"10","text":"Ana mofavre'mo'ma rama higeno avreno Fero mofate vigeno, Fero mofa'mofo zage mofavre'aza higeno, timpinti avre fegu'a atre'noe nehuno Mosese'e2:10 Mosese e'ma hu'neana, Hibru kefina, timpinti avre fegu'a atre'noe hu'ne.' huno agi'a antemi'ne."},{"book":"Zmavarene","chapter":"2","verse":"11","text":"Hagi ana knafina Mosese'ma nena huteno, mago zupa vahe'amo'zama tusiza hu'za kazokzo eri'zama enerizarega nevuno keana, mago Hibru nera, Isipi ne'mo nehegeno ome negeno,"},{"book":"Zmavarene","chapter":"2","verse":"12","text":"omege emegema hiana mago vahera omani'negeno keteno, ana Isipi nera ahe frino ksepampi asente'ne."},{"book":"Zmavarene","chapter":"2","verse":"13","text":"Anante knazupa Mosese'a nevuno keana tare Hibru ne'tremoke zanagra zanagra ha' nehakeno ome neznageno, hazenkema agafama hu'nea nera antahigeno, Na'a higenka negafuna nehane?"},{"book":"Zmavarene","chapter":"2","verse":"14","text":"Hianagi ana ne'mo'a ke'nona'a huno, Iza kvati'a maninenka refko hurantegahane huno kazeriotine? Kagra Isipi ne'ma ahe fri'nanaza hunka nahe frinaku nehano? Higeno Mosese'a koro nehuno antahintahima hiana, vahe'ma ahe fri'noa zana hago e'ama hige'za antahi'naze hu'ne."},{"book":"Zmavarene","chapter":"2","verse":"15","text":"Fero'ma ana kema nentahino, Mosesena ahe frinaku hianagi, Mosese'a atreno freno Midiani kumatega umaninaku vu'ne. Vuno mago tinkerire umani'nege'za,"},{"book":"Zmavarene","chapter":"2","verse":"16","text":"mago Midiani pristi ne'mo'a 7ni'a mofa'ne zmante'neanki'za, nezmafa sipisipine meme afu'tmimo'zama tima nesnagu tinkerire neazageno,"},{"book":"Zmavarene","chapter":"2","verse":"17","text":"ruga'a sipisipi afu kva vahe'mo'za eme zmahenati trazageno, Mosese'a otino ana mofa'nea ome zamaza huno nezmafa sipisipi afutamine, meme afutamina ana tina afi zamige'za netageno,"},{"book":"Zmavarene","chapter":"2","verse":"18","text":"ana mofa'nemo'za nezmafa Ruelinte (Jetro) uhanatizageno anage huno zmantahigene, nahigeta menina hantaka huta aze? hige'za,"},{"book":"Zmavarene","chapter":"2","verse":"19","text":"ruga'a sipisipi kva vahe'mo'zama tahemanenatiza vahera, mago Isipi ne'mo taza huno zmahenenatino, sipisipiti'anena taza huno tina afizmi'ne."},{"book":"Zmavarene","chapter":"2","verse":"20","text":"Anante Rueli'a (Jetro) zmantahigeno, ina ana nera mani'ne? Nahigeta atreta e'naze? Ome kehinkeno kave emeneno, hige'za ome avre'za azageno,"},{"book":"Zmavarene","chapter":"2","verse":"21","text":"Mosese'a zmagranema manisigu mago arimpa higeno Rueli'a (Jetro) mago mofa'a, Zipora amigeno a' eri'ne."},{"book":"Zmavarene","chapter":"2","verse":"22","text":"Zipora'a amu'ene huno ne' mofavre ksentegeno, Mosese'a rurega ne'mo'na kraga emani'nogu agi'a Gesomu'e hu'na ante'mue."},{"book":"Zmavarene","chapter":"2","verse":"23","text":"Za'za kna evutegeno Isipi kini nera fri'ne. Hianagi Israeli vahe'mo'za tusi'a knazama eri'za kazokzo eri'za eneri'za, Anumzamofontega zavi krafa hu'naze. Ana zavi krafa zimimo'a Anumzamofo avure marerigeno,"},{"book":"Zmavarene","chapter":"2","verse":"24","text":"Anumzamo'a ana zavi krafazamia antahinezamino, Abrahane, Aisakine, Jekopunema huvempa huno huhagerafi'nea kegu agesa antahi'ne."},{"book":"Zmavarene","chapter":"2","verse":"25","text":"Anumzamo'a Israeli vahera nezmageno, knazampima mani'nazazana keno antahino hu'ne."}]}