{"data":[{"book":"2 Samuel","chapter":"18","verse":"1","text":"Daudi nochano joma ne ni kode kendo noyieronigi jotend lweny mag alufe to gi mag miche."},{"book":"2 Samuel","chapter":"18","verse":"2","text":"Daudi nooro migepe adek mag jolweny: mokwongo notelne gi Joab, mar ariyo notelne gi Abishai ma owadgi Joab wuod Zeruya, mar adek notelne gi Itai ja-Giti. To ruoth nowachone migepego niya, “An bende nyaka adhi kodu.”"},{"book":"2 Samuel","chapter":"18","verse":"3","text":"To jogo nowachone niya, “In ok inyal dhi kodwa, nikech ka ochuno ni nyaka waringi, to ok gibi dewowa. Kata ka nuswa otho to ok gidhi dewo nikech in iromri gi ji alufu apar kuomwa. Omiyo ber ka in idongʼ mondo ikonywa gie dala maduongʼ ka.”"},{"book":"2 Samuel","chapter":"18","verse":"4","text":"Ruoth nodwoko niya, “Abiro timo gima uneno ni bernu.”"},{"book":"2 Samuel","chapter":"18","verse":"5","text":"Ruoth nochiko Joab gi Abishai kod Itai niya, “Beduru mangʼwon ne wuoda Abisalom nikech an.” Oganda duto mag jolweny nowinjo ka ruoth chiko jotelo ni kik gihiny Abisalom."},{"book":"2 Samuel","chapter":"18","verse":"6","text":"Jolweny nowuok modhi e paw lweny mondo giked gi Israel, kendo lweny nogore e bungu mar Efraim."},{"book":"2 Samuel","chapter":"18","verse":"7","text":"Jolwenj mag Daudi noloyo jo-Israel kanyo, kendo ji mane otho ne ngʼeny maloyo ji alufu piero ariyo."},{"book":"2 Samuel","chapter":"18","verse":"8","text":"Lweny nolandore mokwako piny, kendo joma notho chiengʼno e bungu ne ngʼeny moloyo joma noneg gi ligangla."},{"book":"2 Samuel","chapter":"18","verse":"9","text":"Koro Abisalom nopo koromo gi jolwenj Daudi koidho pundane. To kane oyudo kanyna kadho e bwo yiend ober man-gi tipo malach, wi Abisalom nomoko e bad yadhno, mi nodongʼ koliero e kor yamo, ka kanyna mane oidho to ne dhiyo nyime gi wuoth."},{"book":"2 Samuel","chapter":"18","verse":"10","text":"Kane achiel kuom jogo noneno ma, nonyiso Joab niya, “Aneno Abisalom koliero e bad yiend ober.”"},{"book":"2 Samuel","chapter":"18","verse":"11","text":"Joab nowacho ni ngʼat mane onyise wachno niya, “Angʼo! Inene? Angʼo ma nomoni chwowe molwar piny kanyo? To damiyi shekel apar mag fedha gi okanda mar jolweny.”"},{"book":"2 Samuel","chapter":"18","verse":"12","text":"To ngʼatno nodwoke niya, “Kata dine unyalo pimo shekel alufu achiel moket e lweta, anto ok datingʼ lweta mondo aket kuom wuod ruoth. Ne wawinjo gi itwa ka ruoth chiko in gi Abishai kod Itai ni, ‘Rituru wuoda Abisalom nikech an.’"},{"book":"2 Samuel","chapter":"18","verse":"13","text":"To ka dine atim mano, to dine aketo ngimana e chandruok nikech onge gima opondo ne ruoth bende dine ok ikonya.”"},{"book":"2 Samuel","chapter":"18","verse":"14","text":"Joab nowacho niya, “Anto ok abi rito kamano.” Ka Abisalom ne pod oliero e bad yiend ober kangima, nokawo tonge adek e lwete mochwoyo dho chuny Abisalom."},{"book":"2 Samuel","chapter":"18","verse":"15","text":"Kendo ji apar matingʼo gige lweny mag Joab nolworo Abisalom, negigoye, ma ginege."},{"book":"2 Samuel","chapter":"18","verse":"16","text":"Eka Joab nogoyo turumbete mi jolweny noweyo lawo jo-Israel nikech Joab nokwerogi."},{"book":"2 Samuel","chapter":"18","verse":"17","text":"Negikawo Abisalom ma giwito e bugo maduongʼ manie bungu, mi gibiwo kite madongo dongo kuome. E kindeno jo-Israel duto noringo modhi e miechgi."},{"book":"2 Samuel","chapter":"18","verse":"18","text":"Ka Abisalom ne pod ngima nokawo siro mochungo e Holo mar Ruoth kaka rapar mare owuon nimar noparo niya, “Aonge wuowi manyalo tingʼo wiya malo kata ma dichaka.” Nochako sirono nyinge owuon, mi oluonge ni Rapar mar Abisalom nyaka chil kawuono."},{"book":"2 Samuel","chapter":"18","verse":"19","text":"Koro Ahimaz wuod Zadok nowacho niya, “We aring ater wachni ne ruoth ni Jehova Nyasaye oserese e lwet jowasike.”"},{"book":"2 Samuel","chapter":"18","verse":"20","text":"Joab nowachone niya, “In ok niter wach kawuono. Inyalo mana tero wach chiengʼ machielo, nikech wuod ruoth otho.”"},{"book":"2 Samuel","chapter":"18","verse":"21","text":"Eka Joab nowachone ja-Kush niya, “Dhiyo mondo inyis ruoth gima ineno.” Ja-Kush nokulore piny e nyim Joab bangʼe noringo modhi."},{"book":"2 Samuel","chapter":"18","verse":"22","text":"Ahimaz wuod Zadok nochako wacho ne Joab niya, “Kata bed ni angʼo matimore, to yiena alaw ja-Kush.”"},{"book":"2 Samuel","chapter":"18","verse":"23","text":"En to nowacho niya, “Kata angʼo matimore, to nyaka aring adhi.”"},{"book":"2 Samuel","chapter":"18","verse":"24","text":"Kane oyudo Daudi obet e kind rangach maiye gi ma oko, jarito noidho wi dhoranga ohinga mar ngʼicho. Kane ongʼiyo oko, noneno ngʼato karingo kende."},{"book":"2 Samuel","chapter":"18","verse":"25","text":"Jarito noluongo ruoth monyise."},{"book":"2 Samuel","chapter":"18","verse":"26","text":"Eka jarito noneno ngʼat machielo karingo, kendo noluongo jarit dhorangach mowachone niya, “Ne ngʼat machielo bende ringo biro ka en kende!”"},{"book":"2 Samuel","chapter":"18","verse":"27","text":"Jarito nowacho niya, “Nenorena ni ngʼat mokwongo ringo ka Ahimaz wuod Zadok.”"},{"book":"2 Samuel","chapter":"18","verse":"28","text":"Eka Ahimaz nowuoyo gi ruoth kowacho niya, “Gik moko dhi maber!” Nopodho piny auma e nyim ruoth ka wangʼe ochomo piny mi owacho niya, “Pak obed ni Jehova Nyasaye ma Nyasachi! Osechiwo e lwet ruodha ma en ruoth jogo mosepiem kode.”"},{"book":"2 Samuel","chapter":"18","verse":"29","text":"Ruoth nopenjo niya, “Bende wuowi ma Abisalom ngima?”"},{"book":"2 Samuel","chapter":"18","verse":"30","text":"To ruoth nowachone niya, “Chungʼ e bathe ka kendo iriti.” Omiyo nosudo bathe mochungʼ kanyo."},{"book":"2 Samuel","chapter":"18","verse":"31","text":"Eka ja-Kush nochopo mowacho niya, “Ruodha ma en ruoth, winj wach maber! Jehova Nyasaye oseresi kawuononi e lwet joma piem kodi duto.”"},{"book":"2 Samuel","chapter":"18","verse":"32","text":"Ruoth nopenjo ja-Kush niya, “Bende wuowi ma Abisalom ngima?”"},{"book":"2 Samuel","chapter":"18","verse":"33","text":"Ruoth nobwok motetni. Noidho malo e ot man ewi rangach mi oywak. Noywak kowacho niya, “Yaye wuoda Abisalom, wuoda, wuoda Abisalom! Onego an ema ne atho kari, yaye Abisalom wuoda, wuoda!”"}]}