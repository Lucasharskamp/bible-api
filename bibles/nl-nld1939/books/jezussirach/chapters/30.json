{"data":[{"book":"Jezussirach","chapter":"30","verse":"1","text":"Wie zijn zoon liefheeft, gewent hem aan de roede, Om ten slotte vreugde aan hem te beleven."},{"book":"Jezussirach","chapter":"30","verse":"2","text":"Wie zijn zoon goed opvoedt, wordt om hem geprezen, En in de kring van bekenden kan hij groot op hem gaan."},{"book":"Jezussirach","chapter":"30","verse":"3","text":"Wie zijn zoon onderricht, maakt zijn vijand jaloers, En kan zich bij zijn vrienden over hem verheugen."},{"book":"Jezussirach","chapter":"30","verse":"4","text":"Sterft zijn vader, het is alsof hij niet dood is; Want hij laat zijn evenbeeld achter."},{"book":"Jezussirach","chapter":"30","verse":"5","text":"Bij zijn leven zag hij het met vreugde, En bij zijn einde heeft hij geen kommer;"},{"book":"Jezussirach","chapter":"30","verse":"6","text":"Want den vijand laat hij een wreker na, En de vrienden een, die hun goedheid vergeldt."},{"book":"Jezussirach","chapter":"30","verse":"7","text":"Wie zijn zoon vertroetelt, verdubbelt zijn smart; Want bij ieder geschrei wordt zijn hart ontsteld."},{"book":"Jezussirach","chapter":"30","verse":"8","text":"Een ongebreideld paard slaat op hol; Zo gaat een teugelloze zoon er van door."},{"book":"Jezussirach","chapter":"30","verse":"9","text":"Vertroetel uw kind, en het maakt u benauwd; Scherts er mee, en het doet u pijn."},{"book":"Jezussirach","chapter":"30","verse":"10","text":"Lach het niet toe, anders doet het u wenen, En ge maakt ten slotte uw tanden stomp."},{"book":"Jezussirach","chapter":"30","verse":"11","text":"Laat het geen baas zijn in zijn jeugd, En duld zijn gebreken niet; Zoals ge een adder de kop verplet, Breek het de ribben, als het nog klein is."},{"book":"Jezussirach","chapter":"30","verse":"12","text":"Buig zijn nek in zijn jeugd, En kastijd het, zolang het nog klein is; Anders komt het in opstand en verzet tegen u, En berokkent u hartzeer."},{"book":"Jezussirach","chapter":"30","verse":"13","text":"Tuchtig uw kind en verzwaar zijn juk; Anders wordt het u in zijn dwaasheid de baas."},{"book":"Jezussirach","chapter":"30","verse":"14","text":"Beter een arme, die gezond is van leden, Dan een rijke, geslagen met ziekte;"},{"book":"Jezussirach","chapter":"30","verse":"15","text":"Gezondheid van lichaam is mij liever dan goud, En opgewektheid van geest is beter dan paarlen."},{"book":"Jezussirach","chapter":"30","verse":"16","text":"Geen schat is groter dan een sterke gezondheid, Geen goed meer waard dan blijheid van hart;"},{"book":"Jezussirach","chapter":"30","verse":"17","text":"Beter de dood dan een bitter leven, Beter eeuwige rust dan voortdurend leed."},{"book":"Jezussirach","chapter":"30","verse":"18","text":"Lekkernijen, opgediend aan een gesloten mond, Zijn als spijzen, neergezet voor een afgodsbeeld."},{"book":"Jezussirach","chapter":"30","verse":"19","text":"Wat heeft een afgodsbeeld aan een offer; Het kan immers niet eten of ruiken. Zo is ook hij, die door den Heer wordt gestraft, En rijkdom bezit, zonder ervan te kunnen genieten:"},{"book":"Jezussirach","chapter":"30","verse":"20","text":"Hij ziet het met zijn ogen en steunt, Als een ontmande, die zuchtend een meisje omhelst."},{"book":"Jezussirach","chapter":"30","verse":"21","text":"Geef u niet over aan droefheid, Opdat ge door uw tobben niet te gronde gaat;"},{"book":"Jezussirach","chapter":"30","verse":"22","text":"Want blijheid van hart is 's mensen leven, En vreugde maakt zijn dagen lang."},{"book":"Jezussirach","chapter":"30","verse":"23","text":"Houd kalm uw ziel en rustig uw hart, En jaag alle neerslachtigheid verre van u; Want droefheid is voor velen de dood geweest, En neerslachtigheid dient tot niets."},{"book":"Jezussirach","chapter":"30","verse":"24","text":"Nijd en gramschap verkorten het leven, En zorg maakt oud voor de tijd; De slaap van een opgeruimd mens is als een lekkernij En zijn eten bekomt hem goed."}]}