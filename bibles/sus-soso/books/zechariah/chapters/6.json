{"data":[{"book":"Zechariah","chapter":"6","verse":"1","text":"N man naxa laamatunyi to. Sɔɔri ragise naani nu na minife geya firinyie longori ra. Na geyae nu yailanxi yɔxui nan na."},{"book":"Zechariah","chapter":"6","verse":"2","text":"Soe gbeelie nan nu na sɔɔri ragise singe bɛndunfe, soe fɔɔrɛe nan nu na sɔɔri ragise firin nde bɛndunfe,"},{"book":"Zechariah","chapter":"6","verse":"3","text":"soe fiixɛe nan nu na sɔɔri ragise saxan nde bɛndunfe, soe makatunxie nan nu na sɔɔri ragise naani nde bɛndunfe."},{"book":"Zechariah","chapter":"6","verse":"4","text":"N naxa malekɛ maxɔrin, naxan nu wɔyɛnma n na, «N marigi, munse yee ra?»"},{"book":"Zechariah","chapter":"6","verse":"5","text":"Malekɛ naxa n yaabi, «Foye naani nan e ra, Duniɲa Marigi na naxee raminife."},{"book":"Zechariah","chapter":"6","verse":"6","text":"Soe fɔɔrɛe sigama ɲamanɛ kɔɔla nan ma, soe fiixɛe sigama ɲamanɛ sogegorode nan ma, soe makatunxie sigama ɲamanɛ yirefanyi nan ma.»"},{"book":"Zechariah","chapter":"6","verse":"7","text":"Yi soe sɛnbɛmae to nu wama sigafe duniɲa iɲɛrɛde, malekɛ nde naxa a fala e bɛ, «Wo siga bɔxi iɲɛrɛde.» E naxa keli keren na."},{"book":"Zechariah","chapter":"6","verse":"8","text":"Ala naxa a fala n bɛ a xui itexi ra, «I bara a mato, naxee sigaxi ɲamanɛ kɔɔla ma, e bara n waxɔnfe raba naa.»"},{"book":"Zechariah","chapter":"6","verse":"9","text":"Alatala xa masenyi nan ya:"},{"book":"Zechariah","chapter":"6","verse":"10","text":"«Xeledayi, Tobiya, nun Yɛdaya na fa kelife konyiya kui Babilɔn bɔxi ma, i xa e xa fangadamae rasuxu. Na lɔxɔɛ i xa siga Sofoni xa di Yosiya yire"},{"book":"Zechariah","chapter":"6","verse":"11","text":"na gbeti nun na xɛɛma ra. I xa mangɛya tɔnxuma rafala na ra, i fa a dɔxɔ sɛrɛxɛdubɛ kuntigi Yosuwe xun ma, Yehosadaki xa di."},{"book":"Zechariah","chapter":"6","verse":"12","text":"I xa a fala a bɛ, ‹Mangɛ Alatala xa masenyi nan ya: Yi mixi naxan xili «Salonyi.» Na salonyi bulama nɛ, a fa Alatala xa hɔrɔmɔbanxi ti."},{"book":"Zechariah","chapter":"6","verse":"13","text":"A tan nan Alatala xa hɔrɔmɔbanxi tima, mangɛya tɔnxuma luma nɛ a yi, a dɔxɔ a xa kibanyi kui, a ɲama yamari. Sɛrɛxɛdubɛ nde fan dɔxɔma nɛ a xa kibanyi kui. Bɔɲɛsa lu e firinyi tagi.›"},{"book":"Zechariah","chapter":"6","verse":"14","text":"Mangɛya tɔnxuma luma nɛ Alatala xa hɔrɔmɔbanxi kui Helemi, Tobiya, Yɛdaya, nun Sofoni xa di Heni yi ra.»"},{"book":"Zechariah","chapter":"6","verse":"15","text":"«Mixi naxee makuya, nee fama nɛ Alatala xa hɔrɔmɔbanxi tide. Na kui wo a kolonma nɛ a Mangɛ Alatala nan n xɛɛxi wo ma. Na birin fama nɛ rabade xa wo wo Marigi Alatala xui suxu a fanyi ra.»"}]}