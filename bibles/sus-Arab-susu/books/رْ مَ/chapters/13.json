{"data":[{"book":"رْ مَ","chapter":"13","verse":"1","text":"بِرِن شَ عَ يّتّ مَفٌرٌ عَ شَ مَنفّيٍ بّ، بَرِ مَ مَنفّيَ بِرِن كٍلِمَ عَلَ نَن مَ، عَ نَ عَ رَفِرِ نَشَن مَ."},{"book":"رْ مَ","chapter":"13","verse":"2","text":"نَ نَن عَ رَ، مِشِ نَشَن نَ مَنفّ مَتَندِ، نَ كَنيِ عَلَ نَن شَ يَامَرِ مَتَندِشِ. عَ قَمَ نّ عَ شَ نَ وَلِ كٌبِ سَرٍ سْتْدٍ."},{"book":"رْ مَ","chapter":"13","verse":"3","text":"وَلِ قَنيِ رَبَيٍ مُ فَاشُمَ مَنفّيٍ يَ رَ، وَلِ كٌبِ رَبَيٍ نَن فَاشُمَ عٍ يَ رَ. شَ عِ مُ وَ مَ عِ شَ فَاشُ مَنفّ يَ رَ، عِ شَ لُ كِرَ قَنيِ نَن شْن مَ. نَ كُي، مَنفّ قَمَ نّ عِ مَتْشْدٍ،"},{"book":"رْ مَ","chapter":"13","verse":"4","text":"بَرِ مَ مَنفّ وَلِمَ عَلَ نَن بّ وٌ شَ مُنَقَنيِ شَ قٍ رَ. كْنْ شَ عِ قٍ كٌبِ رَبَ، عَ لَنمَ عِ شَ فَاشُ، بَرِ مَ سَنتِدّفّمَ مُ نَ مَنفّ يِ قُقَقُ شَ رَ. عَ تٌ نَ عَلَ شَ وَلِ نَن نَ، عَ عَلَ شَ شْنّ نَن مَسٍنمَ قٍ كٌبِ رَبَيٍ شِلِ مَ."},{"book":"رْ مَ","chapter":"13","verse":"5","text":"نَ نَن عَ تٌشِ، قٌ وٌ شَ وٌ يّتّ مَفٌرٌ نّ مَنفّيٍ بّ. وٌ نَ رَبَمَ نَ حَشَنكَتّ شَ قٍ فَاشُي مَ، عَ نُن مَن وٌ بْحّ نَن يَتِ وَ مَ وٌ شَ عَ رَبَ نَ كِ."},{"book":"رْ مَ","chapter":"13","verse":"6","text":"وٌ لَن وٌ شَ دُوتِ قِ نَ نَن مَ، بَرِ مَ دُوتِ مَشِلِيٍ قَن نَ عَلَ شَ يَامَرِ نَن نَ."},{"book":"رْ مَ","chapter":"13","verse":"7","text":"وٌ كَنكَن فبٍ سٌ عَ يِ، عَ لَن عَ شَ نَشَن سْتْ. وٌ دُوتِ سٌ دُوتِ مَشِلِيٍ يِ، وٌ وٌ مَفٌرٌ مِشِيٍ بّ وٌ لَنمَ وٌ شَ وٌ مَفٌرٌ نَشٍيٍ بّ، وٌ مِشِيٍ بِنيَ وٌ لَن وٌ شَ نَشٍيٍ بِنيَ."},{"book":"رْ مَ","chapter":"13","verse":"8","text":"مِشِ يٌ شَ دٌنِ نَشَ لُ وٌ مَ، وٌ شَ شَنُنتٍيَ نَن لَن عَ شَ لُ وٌ بٌرٍ بّ، بَرِ مَ نَشَن نَ عَ بٌورٍ مَشَنُ، عَ بَرَ سّرِيّ رَكَمَلِ."},{"book":"رْ مَ","chapter":"13","verse":"9","text":"عَلَ شَ يَامَرِيٍ عَلْ، «عِ نَشَ يّنّ رَبَ، عِ نَشَ مِشِ قَشَ، عِ نَشَ مُحّ تِ، عِ نَشَ مِلَ،» عَ نُن يَامَرِ فبّتّيٍ بِرِن، نٍيٍ مَلَنشِ قِندِشِ مَسٍنيِ كٍرٍن نَن نَ؛ عِ شَ عِ بٌورٍ شَنُ عَلْ عِ يّتّ يَتِ."},{"book":"رْ مَ","chapter":"13","verse":"10","text":"عِ نَ عِ بٌورٍ شَنُ، عِ مُ قٍقٍ كٌبِ نِيَمَ عَ رَ. نَ نَ عَ رَ، عِ بٌورٍ شَنُقٍ قِندِشِ عَلَ شَ سّرِيّ بِرِن نَبَتُقٍ نَن نَ."},{"book":"رْ مَ","chapter":"13","verse":"11","text":"نَ قٍ بِرِن كُي، وٌ عَ كٌلٌن وٌن نَ وَشَتِ نَشّ. شُنُ تّمُي بَرَ عَ لِ شِ شْلِ مَ، كِسِ بَرَ مَكْرّ وٌن نَ دَنفِ وَشَتِ رَ وٌن دَنشَنِيَشِ تّمُي نَشّ."},{"book":"رْ مَ","chapter":"13","verse":"12","text":"كْي بَرَ مَسِفَ، عَ فبٍ مُ لُشِ كُيٍ شَ عِبَ. وٌن شَ سٍنتَنّ شَ دِ مِ وَلِيٍ بّحِن، وٌن قَ عَلَ شَ نَءِيَلَنيِ مَ، وٌن شَ عَ شَ فٍرٍ سٌسٍيٍ تٌنفٌ."},{"book":"رْ مَ","chapter":"13","verse":"13","text":"وٌن شَ حّرّ تِنشِنيِ كُي عَلْ عَ لَنمَ وٌن شَ حّرّ كِ نَشّ عَلَ شَ نَءِيَلَنيِ كُي. وٌن نَشَ سِفَ شُلُن حَاشِ، وٌن نَشَ سِيسِ، وٌن نَشَ يّنّ نُن لَنفٌيحَ رَبَ، وٌن شَ فٍرٍ نُن تْونّ لُ نَ."},{"book":"رْ مَ","chapter":"13","verse":"14","text":"وٌ شَ عَلَ شَ مِشِ سُفَندِشِ عِسَ شَ قٍ نَن سُشُ، وٌ نَشَ بِرَ وٌ قَتٍ بّندّ وَشْنقٍ قْشْ رَ."}]}