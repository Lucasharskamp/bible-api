{"data":[{"book":"अमसाल","chapter":"22","verse":"1","text":"नेक नाम बड़ी दौलत से क़ीमती, और मंज़ूरे-नज़र होना सोने-चाँदी से बेहतर है।"},{"book":"अमसाल","chapter":"22","verse":"2","text":"अमीर और ग़रीब एक दूसरे से मिलते-जुलते हैं, रब उन सबका ख़ालिक़ है।"},{"book":"अमसाल","chapter":"22","verse":"3","text":"ज़हीन आदमी ख़तरा पहले से भाँपकर छुप जाता है, जबकि सादालौह आगे बढ़कर उस की लपेट में आ जाता है।"},{"book":"अमसाल","chapter":"22","verse":"4","text":"फ़रोतनी और रब का ख़ौफ़ मानने का फल दौलत, एहतराम और ज़िंदगी है।"},{"book":"अमसाल","chapter":"22","verse":"5","text":"बेदीन की राह में काँटे और फंदे होते हैं। जो अपनी जान महफ़ूज़ रखना चाहे वह उनसे दूर रहता है।"},{"book":"अमसाल","chapter":"22","verse":"6","text":"छोटे बच्चे को सहीह राह पर चलने की तरबियत कर तो वह बूढ़ा होकर भी उससे नहीं हटेगा।"},{"book":"अमसाल","chapter":"22","verse":"7","text":"अमीर ग़रीब पर हुकूमत करता, और क़र्ज़दार क़र्ज़ख़ाह का ग़ुलाम होता है।"},{"book":"अमसाल","chapter":"22","verse":"8","text":"जो नाइनसाफ़ी का बीज बोए वह आफ़त की फ़सल काटेगा, तब उस की ज़्यादती की लाठी टूट जाएगी।"},{"book":"अमसाल","chapter":"22","verse":"9","text":"फ़ैयाज़दिल को बरकत मिलेगी, क्योंकि वह पस्तहाल को अपने खाने में शरीक करता है।"},{"book":"अमसाल","chapter":"22","verse":"10","text":"तानाज़न को भगा दे तो लड़ाई-झगड़ा घर से निकल जाएगा, तू तू मैं मैं और एक दूसरे की बेइज़्ज़ती करने का सिलसिला ख़त्म हो जाएगा।"},{"book":"अमसाल","chapter":"22","verse":"11","text":"जो दिल की पाकीज़गी को प्यार करे और मेहरबान ज़बान का मालिक हो वह बादशाह का दोस्त बनेगा।"},{"book":"अमसाल","chapter":"22","verse":"12","text":"रब की आँखें इल्मो-इरफ़ान की देख-भाल करती हैं, लेकिन वह बेवफ़ा की बातों को तबाह होने देता है।"},{"book":"अमसाल","chapter":"22","verse":"13","text":"काहिल कहता है, “गली में शेर है, अगर बाहर जाऊँ तो मुझे किसी चौक में फाड़ खाएगा।”"},{"book":"अमसाल","chapter":"22","verse":"14","text":"ज़िनाकार औरत का मुँह गहरा गढ़ा है। जिससे रब नाराज़ हो वह उसमें गिर जाता है।"},{"book":"अमसाल","chapter":"22","verse":"15","text":"बच्चे के दिल में हमाक़त टिकती है, लेकिन तरबियत की छड़ी उसे भगा देती है।"},{"book":"अमसाल","chapter":"22","verse":"16","text":"एक पस्तहाल पर ज़ुल्म करता है ताकि दौलत पाए, दूसरा अमीर को तोह्फ़े देता है लेकिन ग़रीब हो जाता है।"},{"book":"अमसाल","chapter":"22","verse":"17","text":"कान लगाकर दानाओं की बातों पर ध्यान दे, दिल से मेरी तालीम अपना ले!"},{"book":"अमसाल","chapter":"22","verse":"18","text":"क्योंकि अच्छा है कि तू उन्हें अपने दिल में महफ़ूज़ रखे, वह सब तेरे होंटों पर मुस्तैद रहें।"},{"book":"अमसाल","chapter":"22","verse":"19","text":"आज मैं तुझे, हाँ तुझे ही तालीम दे रहा हूँ ताकि तेरा भरोसा रब पर रहे।"},{"book":"अमसाल","chapter":"22","verse":"20","text":"मैंने तेरे लिए 30 कहावतें क़लमबंद की हैं, ऐसी बातें जो मशवरों और इल्म से भरी हुई हैं।"},{"book":"अमसाल","chapter":"22","verse":"21","text":"क्योंकि मैं तुझे सच्चाई की क़ाबिले-एतमाद बातें सिखाना चाहता हूँ ताकि तू उन्हें क़ाबिले-एतमाद जवाब दे सके जिन्होंने तुझे भेजा है।"},{"book":"अमसाल","chapter":"22","verse":"22","text":"पस्तहाल को इसलिए न लूट कि वह पस्तहाल है, मुसीबतज़दा को अदालत में मत कुचलना।"},{"book":"अमसाल","chapter":"22","verse":"23","text":"क्योंकि रब ख़ुद उनका दिफ़ा करके उन्हें लूट लेगा जो उन्हें लूट रहे हैं।"},{"book":"अमसाल","chapter":"22","verse":"24","text":"ग़ुसीले शख़्स का दोस्त न बन, न उससे ज़्यादा ताल्लुक़ रख जो जल्दी से आग-बगूला हो जाता है।"},{"book":"अमसाल","chapter":"22","verse":"25","text":"ऐसा न हो कि तू उसका चाल-चलन अपनाकर अपनी जान के लिए फंदा लगाए।"},{"book":"अमसाल","chapter":"22","verse":"26","text":"कभी हाथ मिलाकर वादा न कर कि मैं दूसरे के कर्ज़े का ज़ामिन हूँगा।"},{"book":"अमसाल","chapter":"22","verse":"27","text":"क़र्ज़दार के पैसे वापस न करने पर अगर तू भी पैसे अदा न कर सके तो तेरी चारपाई भी तेरे नीचे से छीन ली जाएगी।"},{"book":"अमसाल","chapter":"22","verse":"28","text":"ज़मीन की जो हुदूद तेरे बापदादा ने मुक़र्रर कीं उन्हें आगे पीछे मत करना।"},{"book":"अमसाल","chapter":"22","verse":"29","text":"क्या तुझे ऐसा आदमी नज़र आता है जो अपने काम में माहिर है? वह निचले तबक़े के लोगों की ख़िदमत नहीं करेगा बल्कि बादशाहों की।"}]}