{"data":[{"book":"Luka","chapter":"22","verse":"1","text":"Mpapala gwa mikate janga jeligwa kimela, ogukemigwa Pasaka, ukiba ubandakile."},{"book":"Luka","chapter":"22","verse":"2","text":"Akakung'i akolongwa na akaboli ba Malagilo ga Musa bapalanga ndela ja kunkoma Yesu, nambu bajogopanga bandu."},{"book":"Luka","chapter":"22","verse":"3","text":"Lichetani ngilinnyingi Yuda ojwakemigwa Isikalioti, jumwe jwa baba achandundame komi na abena."},{"book":"Luka","chapter":"22","verse":"4","text":"Yuda ngajenda, ngapangana na akakung'i akolongwa na akalenda ba Nyumba ja Nnoongo kube apapa kunng'aluka Yesu kwabe."},{"book":"Luka","chapter":"22","verse":"5","text":"Angweto ngabaalalila nu kulagana nakwe kunnepa uloi."},{"book":"Luka","chapter":"22","verse":"6","text":"Yuda ngajeketela, ngabe akapala ndela jambone ju kunkamuya kwabe pangamanya bandu ajingi."},{"book":"Luka","chapter":"22","verse":"7","text":"Lichoba lya mikate janga jeligwa kimela ngiliika. Lyenie nga lichoba lya mwana limbelele jwa lilumbo lya Pasaka."},{"book":"Luka","chapter":"22","verse":"8","text":"Penia Yesu ngabakinga Petulo na Yohana, ngabalenge, “Nnyendange makatupanganakie mpapala ili tupate kulye Pasaka.”"},{"book":"Luka","chapter":"22","verse":"9","text":"Angweto ngabankonya, “Mpala tupangania ko chakulya?”"},{"book":"Luka","chapter":"22","verse":"10","text":"Ngabalengela, “Mpenikiange! Apampakube makajenda kunnyini, mankongana na munulome ojwapotwi kibega cha mache. Mankengamange mpaka munyumba ejapakujingila."},{"book":"Luka","chapter":"22","verse":"11","text":"Mannengela nkola nyumba, ‘Aboli bankonya, kibikole chumbi echimbakulele mpapala gwa Pasaka pamwe na akinapunji bango?’"},{"book":"Luka","chapter":"22","verse":"12","text":"Jwombe mannangilage chumbi kikolongwa kugolofa chombe kipanganigwe. Mpangania mwenio.”"},{"book":"Luka","chapter":"22","verse":"13","text":"Ngabajendanga, ngibikikolanga kila kilebe tela andi Yesu apabalengalinge, ngabapangania mpapala gwa Pasaka."},{"book":"Luka","chapter":"22","verse":"14","text":"Kingobu apachalenganila, Yesu ngatama kulye chakulya pamwe na achandundame bakwe."},{"book":"Luka","chapter":"22","verse":"15","text":"Ngabalengelanga, “Mbaile muno kulye Pasaka jenje pamwe namangweto tango nu kupotekigwa."},{"book":"Luka","chapter":"22","verse":"16","text":"Gambu nannengelanga, ndyeje kabele mpaka apipakulenganila Pasaka mu Kingwana cha Nnoongo.”"},{"book":"Luka","chapter":"22","verse":"17","text":"Penia Yesu ngatola kikombe cha divai, ngannumba Nnoongo, ngalenga, “Mpokelange, mmaganange."},{"book":"Luka","chapter":"22","verse":"18","text":"Magambu nannengelanga, nyweje kabele divai ja zabibu mpaka Kingwana cha Nnoongo apikipakuika.”"},{"book":"Luka","chapter":"22","verse":"19","text":"Kabe ngatola nkate, ngalumba, ngaumetula, ngabapaganga ngalenga, “Gongo nga mmele gwango oguboigwa kamagambu ginu. Ntendange nyenie kukungombokela.”"},{"book":"Luka","chapter":"22","verse":"20","text":"Ngatenda uyo na kikombe kuboka pukulye, akalenga, “Kikombe chenje nga cha myai jango, ejijitika kwa magambu ginu kupala kulenganakia lilagano liyono. Gongo nga mmele. Ejijitika kwinu, Gange majandiko gakwetije aya jenje."},{"book":"Luka","chapter":"22","verse":"21","text":"“Nambu, nnolange! Jwajo ojwambakung'aluka abi nane upamba pamecha."},{"book":"Luka","chapter":"22","verse":"22","text":"Kweli Mwana jwa Mundu ajenda ukomigwa anda apipangigwe, nambu kulaga kwakwe mundu ojwanng'aluka.”"},{"book":"Luka","chapter":"22","verse":"23","text":"Penia ngabatumbu konyana nga meneke kati jito ojwapakamu nhwalo gwenio."},{"book":"Luka","chapter":"22","verse":"24","text":"Ngukupitila kutaukana kati ja akinapunji benia nhwalo gwa mene kati jabe ojwapakube nkolongwa kupeta bange."},{"book":"Luka","chapter":"22","verse":"25","text":"Yesu ngabalengela, “Akangwana banga Akayahudi kalongolea bandu babe kwa makakala, na angweto ukemigwa akaganja ba bandu."},{"book":"Luka","chapter":"22","verse":"26","text":"Nambu ikabe yeneje kati jinu, ibe, jwajo ojwabi nkolongwa panakati jinu nga mpaka abe nchokochoko jwa boa, na ojwabi kilongoi mpaka abe anda mmanda."},{"book":"Luka","chapter":"22","verse":"27","text":"Gambu mana, nga meneke ojwabi nkolongwa? Jwajo ojwatama pamecha kulye chakulya. Nambu nenga mbile panakati jinu anda mmanda."},{"book":"Luka","chapter":"22","verse":"28","text":"“Mangweto makiba nanenga mangobu goa gu kulondoigwa kwango,"},{"book":"Luka","chapter":"22","verse":"29","text":"na andi Awabango apabangamwiye Kingwana, uyo nanenga nankamuyanga mangweto kingwana."},{"book":"Luka","chapter":"22","verse":"30","text":"Manniaganga nu kunywe pamecha jango mu Kingwana chango nu kutama muitebu yi kingwana kugahukumula makabi komi na mabena gi kilambo cha Kuisilaeli."},{"book":"Luka","chapter":"22","verse":"31","text":"“Simoni, Simoni! Mpenikie! Lichetani lipala lijeketeligwe kuntega mangweto, kuambugana gambone kube mabaja, andi mundu apaeba ngano."},{"book":"Luka","chapter":"22","verse":"32","text":"Nambu nenga nannyopile ibe imani jinu jakaobaje. Na mwenga apampakumujila, balimbe mojo akanunabinu.”"},{"book":"Luka","chapter":"22","verse":"33","text":"Petulo ngannyanga, “Angwana, nenga mbi laachi kujenda pamwe na mwenga kukipungo, na ata kuwe.”"},{"book":"Luka","chapter":"22","verse":"34","text":"Yesu ngannyanga, “Na nnenge mwe Mapetulo, tango nkokoloko kubekaje leleno mpakungana patatu.”"},{"book":"Luka","chapter":"22","verse":"35","text":"Kubokapenia Yesu ngabakonya akinapunji bakwe, kingobu panankingangita pangapotola uloi na nhuku na ilatu maka pungukigwa na nikilebe chachoa?"},{"book":"Luka","chapter":"22","verse":"36","text":"Yesu ngalenga, “Nambu ngoe jwajwoa juna nhuku guloi mpaka apotole, na jwajwoa jwangakola lipanga mpaka auche likoti na aemele lyene."},{"book":"Luka","chapter":"22","verse":"37","text":"Magambu nannengelanga Majandiko Gachwapi galenga, ‘Akabekigwa kikuta chimwe na akabaja,’ mpaka galenganile, magambu kila eliandikigwe kunenga nenga liba kweli.”"},{"book":"Luka","chapter":"22","verse":"38","text":"Akinapunji ngabalenga, “Angwana!” Nnole pamba gabi mapanga mabena,"},{"book":"Luka","chapter":"22","verse":"39","text":"Yesu ngaboka pikilambo chenie andi pulukiba lukobo lyakwe ngajenda kukitombi cha Mizeituni, akinapunji bakwe ngabankengama."},{"book":"Luka","chapter":"22","verse":"40","text":"Paika kwenio ngabalengela, “Nng'ongalele kupala makalondoigwaje.”"},{"book":"Luka","chapter":"22","verse":"41","text":"Kuboka penia ngabaleka ngajenda kutaali pukuoto kuleke mundu liganga, ngakilakatila ngagongalela,"},{"book":"Luka","chapter":"22","verse":"42","text":"ngalenga “Awawa, andampaile kikombe chenje chukupotekigwa kimbete kutaali na nenga. Andampaile mwenga ngiti pambai neje.”"},{"book":"Luka","chapter":"22","verse":"43","text":"Mpakachi kuboka Kumbengu ngampitila kummeka alimbe mojo."},{"book":"Luka","chapter":"22","verse":"44","text":"Kiti abi ni nu kuechuka muno, ngagongalela ku kwaja liyuke ngilimpita andi matondogolo ga myai ngagatola pae."},{"book":"Luka","chapter":"22","verse":"45","text":"Kuboka pukugongalela ngabajendele akinapunji bakwe ngabakolela bagochile, gambu bakate kuechuka."},{"book":"Luka","chapter":"22","verse":"46","text":"Ngabalengela, “Mbone nng'ochelanga? Nnyimukange nng'ongalele, kupala makalondoigwaje.”"},{"book":"Luka","chapter":"22","verse":"47","text":"Yesu apakiba tango akalongelaga na nkengeni gwa bandu nguika, akulongalea Yuda, jumwe jwa akinapunji bakwe. Yuda ngajenda kumpata abali Yesu kwa kunkumbatila."},{"book":"Luka","chapter":"22","verse":"48","text":"Nambu Yesu ngannenge, “Yuda! Bo, munng'aluka Mwana jwa Mundu kukunkumbatila?”"},{"book":"Luka","chapter":"22","verse":"49","text":"Akinapunji bakwe bala apabalola genia ngabalenga, “Angwana, tutumia mapanga gito?”"},{"book":"Luka","chapter":"22","verse":"50","text":"Na jumwe kati ja akinapunji ngamputa upanga mmanda jwa akung'i akolongwa, nganhweketa lichikilo lyakwe lya kalelo."},{"book":"Luka","chapter":"22","verse":"51","text":"Nambu Yesu ngalenga, “Nkotoke! Bai.” Ngalikunyula lichikilo lya mundu jwenio, ngalilamia."},{"book":"Luka","chapter":"22","verse":"52","text":"Penia Yesu ngabalenge akakung'i akolongwa, akananhota ba akalenda ba nyumba ngolongwa ja Nnoongo na akananhota abaikanga kunkamula, “Bo, nhwikangite na mapanga na imbonga kumbukila kube nenga na poki?"},{"book":"Luka","chapter":"22","verse":"53","text":"Panakiba na mangweto kila lichoba ku Nyumba ja Nnoongo mambukije. Nambu, chenje ngi kingobu chinu ni kinala chulubendu.”"},{"book":"Luka","chapter":"22","verse":"54","text":"Penia ngabampukila, ngabantola nu kujenda nakwe ku nyumba ja Nkung'i Nkolongwa. Petulo akiba akakengama unyuma kutaali."},{"book":"Luka","chapter":"22","verse":"55","text":"Mwoto bakakungana mu uwa, na Petulo akiba pamwe na abatamangite kujota mwoto gwenio."},{"book":"Luka","chapter":"22","verse":"56","text":"Kingobu munkege jumwe kati ja akabanda apammona Petulo atamite penia papipi na mwoto, nga nnolokeya kipola nu kulenga, “Mundu ojo uyo akiba pamwe na Yesu!”"},{"book":"Luka","chapter":"22","verse":"57","text":"Nambu Petulo ngakana, ngalenga, “Mwe! Ne nummanyije.”"},{"book":"Luka","chapter":"22","verse":"58","text":"Kingobu kachoko, jonge mundu ngammona Petulo, ngalenga, “Mwenga mmi pamwe nabo.”"},{"book":"Luka","chapter":"22","verse":"59","text":"Kingobu kachoko mundu jonge ngalenga uyo, “Kweli ojo abonekana akiba pamwe nabo, aboka kukilambo cha ku Galilaya!”"},{"book":"Luka","chapter":"22","verse":"60","text":"Nambu Petulo ngajanga, “Angwana ne mbi kumanyaje channongela!” Na kingobucho, ogwakiba tango akalongela, nkokoloko ngabeka."},{"book":"Luka","chapter":"22","verse":"61","text":"Angwana ngabatendebuka ngabannolakeya Petulo na Petulo ngakombakela gaga gabalenga Angwana, “Lele tango nkokoloko nukubekaje mpakungana patatu kutenda ne umanyije.”"},{"book":"Luka","chapter":"22","verse":"62","text":"Penia ngapita panja ngaguta muno."},{"book":"Luka","chapter":"22","verse":"63","text":"Bandu abanchunga Yesu ngabamputanga nu kummeka nhwenyo."},{"book":"Luka","chapter":"22","verse":"64","text":"Angweto ngabamputanga kongo bunhwekele kumio ngabankonya, “Bamputite beneke? Nnondole!”"},{"book":"Luka","chapter":"22","verse":"65","text":"Na angweto ngabannongela malobe majingi ga kuntukano."},{"book":"Luka","chapter":"22","verse":"66","text":"“Pukuchaga, akinanhota na akakung'i akolongwa na akaboli ba Malagilo ga Musa ngabakongana pamwe andi mahakimu, na Yesu ngabanneta nu kummeka nnongi ja Libalacha lyenie.”"},{"book":"Luka","chapter":"22","verse":"67","text":"Ngabalenga, “Mutulengele mwe Kilisto ojwapambuligwe na Nnoongo?”"},{"book":"Luka","chapter":"22","verse":"68","text":"na anda nankonyite lichwali, nnyangangaje."},{"book":"Luka","chapter":"22","verse":"69","text":"Nambu kuboka ngoe Mwana jwa Mundu abakutama kingonu cha kalelo ja Nnoongo juna Makakala.”"},{"book":"Luka","chapter":"22","verse":"70","text":"Angweto boa ngabalenga, “Ikonda mwe ma Mwana ba Nnoongo?”"},{"book":"Luka","chapter":"22","verse":"71","text":"Angweto ngabalenga, “Bo tupala uchaili gonge? Tubene tujoine palenga!”"}]}