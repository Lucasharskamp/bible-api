{"data":[{"book":"Misala ya Bantoma","chapter":"12","verse":"1","text":"Na tango yango, mokonzi Erode akangaki ndambo ya bandimi ya Lingomba mpo na konyokola bango."},{"book":"Misala ya Bantoma","chapter":"12","verse":"2","text":"Abomaki kutu Jake, ndeko mobali ya Yoane, na mopanga."},{"book":"Misala ya Bantoma","chapter":"12","verse":"3","text":"Tango amonaki ete likambo yango ezalaki kosepelisa Bayuda, akangaki mpe Petelo na tango ya feti ya mapa ezanga levire."},{"book":"Misala ya Bantoma","chapter":"12","verse":"4","text":"Sima na ye kokanga Petelo, atiaki ye kati na boloko mpe aponaki masanga minei ya basoda mpo ete bakengela ye ; lisanga moko na moko ezalaki na basoda minei. Erode azalaki na makanisi ya kosambisa ye na miso ya bato sima na feti ya Pasika."},{"book":"Misala ya Bantoma","chapter":"12","verse":"5","text":"Petelo azalaki kati na boloko, kasi Lingomba ezalaki kobondela Nzambe na molende mpo na ye."},{"book":"Misala ya Bantoma","chapter":"12","verse":"6","text":"Na butu ya mokolo oyo Erode alingaki kosambisa ye, Petelo alalaki pongi na kati-kati ya basoda mibale, akangama na minyololo mibale, mpe bakengeli bazalaki kobatela ekuke ya boloko."},{"book":"Misala ya Bantoma","chapter":"12","verse":"7","text":"Mbala moko, anjelu ya Nkolo abimaki na pwasa, mpe pole engengaki kati na boloko. Anjelu aningisaki Petelo na mopanzi mpo na kolamusa ye ; alobaki na ye :"},{"book":"Misala ya Bantoma","chapter":"12","verse":"8","text":"Anjelu alobaki na ye :"},{"book":"Misala ya Bantoma","chapter":"12","verse":"9","text":"Petelo alandaki anjelu kino na libanda ya boloko, kasi ayebaki te ete makambo oyo anjelu azali kosala ezali penza ya solo : akanisaki ete azwi emoniseli."},{"book":"Misala ya Bantoma","chapter":"12","verse":"10","text":"Balekaki bakengeli ya liboso mpe ya mibale, mpe bakomaki na ekuke ya bibende oyo epesaka nzela ya kokota na engumba. Ekuke efungwamaki yango moko liboso na bango ; bongo babimaki mpe batambolaki na balabala moko. Mpe mbala moko, anjelu atikaki Petelo."},{"book":"Misala ya Bantoma","chapter":"12","verse":"11","text":"Tango mayele na ye ya bomoto ezongaki, Petelo amilobelaki :"},{"book":"Misala ya Bantoma","chapter":"12","verse":"12","text":"Tango amonaki bongo, akendeki na ndako ya Mari, mama ya Yoane oyo kombo na ye mosusu ezali « Malako. » Bandimi ebele basanganaki kuna mpe bazalaki kosambela."},{"book":"Misala ya Bantoma","chapter":"12","verse":"13","text":"Petelo abetaki ekuke ; mpe mwasi mosali moko, kombo na ye « Rode, » apusanaki na ekuke mpo na koyanola."},{"book":"Misala ya Bantoma","chapter":"12","verse":"14","text":"Tango asosolaki ete ezali mongongo ya Petelo, atondaki na esengo ; na esika ya kofungola ekuke, azongaki mbangu mpe agangaki :"},{"book":"Misala ya Bantoma","chapter":"12","verse":"15","text":"Balobaki na ye :"},{"book":"Misala ya Bantoma","chapter":"12","verse":"16","text":"Nzokande, Petelo azalaki kokoba kobeta ekuke. Boye, tango bafungolaki ekuke mpe bamonaki ye, bakamwaki makasi."},{"book":"Misala ya Bantoma","chapter":"12","verse":"17","text":"Petelo apepelaki bango loboko mpo ete bavanda kimia, mpe ayebisaki bango ndenge nini Nkolo abimisaki ye na boloko. Alobaki lisusu :"},{"book":"Misala ya Bantoma","chapter":"12","verse":"18","text":"Na tongo, mobulu monene ebimaki kati na basoda, pamba te bazalaki kotunana :"},{"book":"Misala ya Bantoma","chapter":"12","verse":"19","text":"Erode atindaki bato koluka Petelo, kasi bamonaki ye te. Bongo, sima na ye kosambisa bakengeli, apesaki mitindo ete baboma bango."},{"book":"Misala ya Bantoma","chapter":"12","verse":"20","text":"Nzokande, Erode asilikelaki makasi bato ya Tiri mpe ya Sidoni. Bongo, bato ya Tiri mpe ya Sidoni bayokanaki mpe basengaki kokutana na Erode. Sima na bango kozwa lisungi ya Blasitisi, motambolisi misala ya shambre ya mokonzi, basengaki kimia kati na Erode mpe bango, pamba te bilei na bango ezalaki kowuta na mokili ya mokonzi Erode."},{"book":"Misala ya Bantoma","chapter":"12","verse":"21","text":"Tango mokolo oyo akataki ekokaki, Erode alataki bilamba na ye ya bokonzi, avandaki na kiti na ye ya bokonzi mpe alobaki na bato."},{"book":"Misala ya Bantoma","chapter":"12","verse":"22","text":"Bato bagangaki :"},{"book":"Misala ya Bantoma","chapter":"12","verse":"23","text":"Mbala moko, anjelu ya Nkolo abetaki Erode mpo ete apesaki Nzambe lokumu te ; boye bankusu eliaki ye, mpe akufaki."},{"book":"Misala ya Bantoma","chapter":"12","verse":"24","text":"Kasi Liloba na Nzambe ekobaki kopanzana mpe kobota mbuma."},{"book":"Misala ya Bantoma","chapter":"12","verse":"25","text":"Sima na Barnabasi mpe Saulo kokokisa mosala na bango mpo na bolamu ya bandimi ya Yelusalemi, batikaki Yelusalemi mpe bamemaki, elongo na bango, Yoane oyo kombo na ye mosusu ezali « Malako. »"}]}