{"data":[{"book":"Tim Jo-Lawi","chapter":"13","verse":"1","text":"Jehova Nyasaye nowacho ne Musa gi Harun niya,"},{"book":"Tim Jo-Lawi","chapter":"13","verse":"2","text":"Ka ngʼato dende okuot kata oluro kata en-gi mbala marieny e dende manyalo bedo tuo malandore mar del, nyaka kele ir Harun jadolo kata ir achiel kuom yawuote ma en jadolo."},{"book":"Tim Jo-Lawi","chapter":"13","verse":"3","text":"Jadolo nyaka non kama lit manie dende, kendo ka yier mantiere kama litno oselokore rachar kendo kama litno nenore ni odonjo ei ringʼo ahinya, to kare en tuo malandore mar del. Ka jadolo onone, to enolande ni ogak."},{"book":"Tim Jo-Lawi","chapter":"13","verse":"4","text":"Ka kido mantiere e piene en rachar to ok onenre ni odonjo ei ringʼo kendo yier manie iye pok olokore rachar, to jadolo nyaka ket ngʼat man-gi tuono kar kende kuom ndalo abiriyo."},{"book":"Tim Jo-Lawi","chapter":"13","verse":"5","text":"E odiechiengʼ mar abiriyo jadolo nyaka none, bende ka oneno ni pod onge pogruok kendo pok olandore e del, to nyaka okete kar kende kuom ndalo abiriyo mamoko."},{"book":"Tim Jo-Lawi","chapter":"13","verse":"6","text":"E odiechiengʼ mar abiriyo jadolo nyaka none kendo, to ka kama litno oserumo kendo pod ok olandore e del, to jadolo noland ni oler; en mana kama oluro. Ngʼatno nyaka luok lepe, kendo enobed maler."},{"book":"Tim Jo-Lawi","chapter":"13","verse":"7","text":"To ka kama olurono ok olandore e dende ka bangʼ ka osedhi ir jadolo mondo olande ni oler, to nyaka onyisre e nyim jadolo kendo."},{"book":"Tim Jo-Lawi","chapter":"13","verse":"8","text":"Jadolo nyaka none, kendo ka kama olurono oselandore e del, to enolande kaka ngʼama ogak; nikech en tuo malandore."},{"book":"Tim Jo-Lawi","chapter":"13","verse":"9","text":"Ka ngʼato angʼata nigi tuo malandore mar del, to nyaka kele ir jadolo."},{"book":"Tim Jo-Lawi","chapter":"13","verse":"10","text":"Jadolo nyaka none, kendo ka nitie kido marachar kama litni mi yier man kanyo olokore marachar, kendo kanyo onogo otimo adhola,"},{"book":"Tim Jo-Lawi","chapter":"13","verse":"11","text":"to mano nyiso ni en tuo malandore mosedak mar del kendo jadolo noland ngʼatno ni ogak. Kik okete kar kende nikech osebedo mogak."},{"book":"Tim Jo-Lawi","chapter":"13","verse":"12","text":"Ka tuono olandore e dende duto, kaka jadolo nene, kendo ka tuono olandore e dende duto chakre e wiye nyaka tiende,"},{"book":"Tim Jo-Lawi","chapter":"13","verse":"13","text":"to jadolo nyaka none, to ka tuono olandore e dende duto, to enowach ni ngʼatno ler. Nikech dende duto oselokore rachar, en ngʼat maler."},{"book":"Tim Jo-Lawi","chapter":"13","verse":"14","text":"To ka dende ochako dholore, to enobed mogak."},{"book":"Tim Jo-Lawi","chapter":"13","verse":"15","text":"Ka jadolo oneno dende modholore, to nowach ni ogak. Dende modholoreno ogak; en gi tuo malandore."},{"book":"Tim Jo-Lawi","chapter":"13","verse":"16","text":"Ka dipo ni dende modholoreno olokore rachar, to nyaka odhi ir jadolo."},{"book":"Tim Jo-Lawi","chapter":"13","verse":"17","text":"Jadolo nyaka none, kendo ka kuonde malit olokore rachar, to jadolo noland ni ngʼama ogakno ler; eka enobed maler."},{"book":"Tim Jo-Lawi","chapter":"13","verse":"18","text":"Ka bur omako ngʼato mi ochango,"},{"book":"Tim Jo-Lawi","chapter":"13","verse":"19","text":"kendo kama bur ne nitiereno, kido marachar mokuot kata mobokore mamarmar onenore, to nyaka odhi ir jadolo."},{"book":"Tim Jo-Lawi","chapter":"13","verse":"20","text":"Jadolo nyaka non kama burno ne nitie kendo ka onenore ni odholore ahinya kendo yier manie iye oselokore rachar, to jadolo noland ni ngʼatno ogak. En tuo malandore mar del ma osewuok kama bur ne netie."},{"book":"Tim Jo-Lawi","chapter":"13","verse":"21","text":"To ka dipo, ni sa ma jadolo nonene oyudo kaonge yier marachar kuome, to bende ok odholore kendo oselal, to jadolo nyaka kete tenge kuom ndalo abiriyo."},{"book":"Tim Jo-Lawi","chapter":"13","verse":"22","text":"Ka tuono landore e del, to jadolo noland ni ngʼatno ogak; nikech en tuo malandore."},{"book":"Tim Jo-Lawi","chapter":"13","verse":"23","text":"To ka kidono ok lokre kendo ok landre, to jadolo nowach ni oler nikech en mana mbala moa e bur."},{"book":"Tim Jo-Lawi","chapter":"13","verse":"24","text":"Ka ngʼato dende kamoro owangʼ kendo kido mamarmar kata marachar owuok e adhola mar kama owangʼno,"},{"book":"Tim Jo-Lawi","chapter":"13","verse":"25","text":"to jadolo nyaka non adholano, kendo ka yier mane iye olokore rachar, kendo onenore ni odholore, to en tuo malandore mowuok kama owangʼno. Jadolo noland ni ngʼatno ogak; nikech en tuo malandore mar del."},{"book":"Tim Jo-Lawi","chapter":"13","verse":"26","text":"To ka jadolo onone kendo onge yier marachar e adholano kendo ka ok odholore kendo oselal, eka jadolo nokete kar kende kuom ndalo abiriyo."},{"book":"Tim Jo-Lawi","chapter":"13","verse":"27","text":"E odiechiengʼ mar abiriyo jadolo nyaka non ngʼatno, to ka tuono landore e dende, to jadolo noland ni ngʼatno ogak; nikech en tuo malandore mar del."},{"book":"Tim Jo-Lawi","chapter":"13","verse":"28","text":"To kata ka kama odholoreno ok olokore kendo ok olandore e del to oselal, en kama okuot moa kuom kama owangʼ, omiyo jadolo noland ni ngʼatno ler; nikech en mbala mowuok kama owangʼ."},{"book":"Tim Jo-Lawi","chapter":"13","verse":"29","text":"Ka dichwo kata dhako nigi adhola e wiye kata e tike,"},{"book":"Tim Jo-Lawi","chapter":"13","verse":"30","text":"jadolo nyaka non adholano, to ka onenore ni odholore kendo yier manie iye ratongʼ kendo ongelore, jadolo noland ni ngʼatno ogak; nikech en kama ilni, ma en tuo malandore e wich kata e tik."},{"book":"Tim Jo-Lawi","chapter":"13","verse":"31","text":"To ka dipo ni e sa ma jadolo nono adhola makamano, ok onenore ni odholore kendo onge yier maratengʼ kuome, eka jadolo noket ngʼama tuoni kar kende kuom ndalo abiriyo."},{"book":"Tim Jo-Lawi","chapter":"13","verse":"32","text":"E odiechiengʼ mar abiriyo jadolo nyaka non adholano, kendo ka ilni ok omedore kendo onge yier maratongʼ e iye kendo ok onenre ni odhe,"},{"book":"Tim Jo-Lawi","chapter":"13","verse":"33","text":"to nyaka liele makmana kama tuo nitiereno, kendo jadolo nyaka kete kare kende kuom ndalo abiriyo."},{"book":"Tim Jo-Lawi","chapter":"13","verse":"34","text":"E odiechiengʼ mar abiriyo jadolo nyaka non kama ilnino, kendo ka pod ok omedore kendo odholore, to jadolo nowach ni ngʼatno ler. Ngʼatno nyaka luok lepe eka nobed maler."},{"book":"Tim Jo-Lawi","chapter":"13","verse":"35","text":"To ka kama ilnino omedore e del bangʼ ka oseland ni oler,"},{"book":"Tim Jo-Lawi","chapter":"13","verse":"36","text":"to jadolo nyaka none, kendo ka ilni omedore e del, to onge tiende mondo jadolo omany yier maratongʼ, nimar ngʼatno ogak."},{"book":"Tim Jo-Lawi","chapter":"13","verse":"37","text":"Ka dipo ni e ngʼado bura mar jadolo oneno ni kanyo olokore kendo yier maratengʼ oseti kanyo, to mano nyiso ni osechango. Ngʼatno osedoko maler kendo jadolo nolande ni oler."},{"book":"Tim Jo-Lawi","chapter":"13","verse":"38","text":"Ka dichwo kata dhako nigi kido marachar e dende,"},{"book":"Tim Jo-Lawi","chapter":"13","verse":"39","text":"to jadolo nyaka non-gi, kendo ka kidogo nenore marachar ma tangʼ-tangʼ, to en kama roch mawuok e del ma ok nyal hinyo ngʼato; kendo ngʼatno ler."},{"book":"Tim Jo-Lawi","chapter":"13","verse":"40","text":"Ka yie wi ngʼato oluny duto kendo odongʼ rabondo, to oler."},{"book":"Tim Jo-Lawi","chapter":"13","verse":"41","text":"Chuny wiye oluny mi odongʼ rabondo, to oler."},{"book":"Tim Jo-Lawi","chapter":"13","verse":"42","text":"To ka en-gi kama lit molokore mamarmar e bondone kata e thur wiye, to en tuo malandore moa e wiye kata e thur wiye."},{"book":"Tim Jo-Lawi","chapter":"13","verse":"43","text":"Jadolo nyaka none, kendo ka kama lit mokuot e wiye kata e thur wiye olokore mamarmar ka tuo del malandore,"},{"book":"Tim Jo-Lawi","chapter":"13","verse":"44","text":"to ngʼatno tuo kendo ogak. Jadolo noland ni ogak nikech kama lit manie wiye."},{"book":"Tim Jo-Lawi","chapter":"13","verse":"45","text":"“Ngʼat man-gi dhoho nyaka rwak lewni moyiech, owe wiye nono, oum lend wangʼe gi piny kendo oywag kokok ni, ‘Ok aler! Ok aler!’"},{"book":"Tim Jo-Lawi","chapter":"13","verse":"46","text":"Ka dipo ni pod en-gi tuono pod ogak. Nyaka odag kende; kendo odag oko mar kambi."},{"book":"Tim Jo-Lawi","chapter":"13","verse":"47","text":"“Ka law moro amora opur; bed ni en mar pamba kata mar usi,"},{"book":"Tim Jo-Lawi","chapter":"13","verse":"48","text":"moro amora mochwe kata motwangʼ, pien moro amora kata gimoro amora molos gi pien"},{"book":"Tim Jo-Lawi","chapter":"13","verse":"49","text":"kendo ka lewni mopur, kata pien, kata mochwe kata mano motwangʼ, kata gir pien moro amora, mano maratiglo kata marakwaro, en pur malandore kendo nyaka nyis jadolo."},{"book":"Tim Jo-Lawi","chapter":"13","verse":"50","text":"Jadolo nyaka non kama opurno kendo oket gik mopurgo tenge kuom ndalo abiriyo."},{"book":"Tim Jo-Lawi","chapter":"13","verse":"51","text":"E odiechiengʼ mar abiriyo nyaka onone, kendo ka purno olandore e law, kata e njora mochwe kata motwangʼ, bedni itiyo kode e yo moro amora, to en pur maketho gik moko; kuom mano gima kamano ogak."},{"book":"Tim Jo-Lawi","chapter":"13","verse":"52","text":"Jadolo nyaka wangʼ lawno, kata mano mochwe kata motwangʼ kata gir pien moro amora mane osepur, nikech pur osekethe; gino nyaka wangʼ."},{"book":"Tim Jo-Lawi","chapter":"13","verse":"53","text":"“To ka diponi jadolo oneno kama opurno ka ok olandore e lawno, kata e law mochwe kata motwangʼ, kata e pien,"},{"book":"Tim Jo-Lawi","chapter":"13","verse":"54","text":"to enochiw chik mondo luok mochidono. Eka nyaka okete tenge kuom ndalo abiriyo mamoko."},{"book":"Tim Jo-Lawi","chapter":"13","verse":"55","text":"Bangʼ ka oseluok law mopurno, jadolo nyaka none, kendo kapok lawno oloko kite obedo ni pok olandore, en gima ogak. Nyaka wangʼe gi mach kata obedo ni kama opurno ni yo ka oko kata yo ka iye."},{"book":"Tim Jo-Lawi","chapter":"13","verse":"56","text":"Ka sa ma jadolo onone, to oyudo ni pur oselal ka gino oselwoki, to nyaka oyiech kama opurno oko, bedni en kuom law, kata kuom pien, kata kuom usi mochwe kata law motwangʼ."},{"book":"Tim Jo-Lawi","chapter":"13","verse":"57","text":"To ka kama opurno ochako othinyore e lawno, kata e usino mochwe kata e lawno motwangʼ, kata e pien, kolandore, kendo gima kamano mopur nyaka wangʼ e mach."},{"book":"Tim Jo-Lawi","chapter":"13","verse":"58","text":"To ka oseluok law kata usi mochwe, kata law motwangʼ, kata pien ma chilono orumo, to nyaka chak lwoke kendo eka enobed maler.”"},{"book":"Tim Jo-Lawi","chapter":"13","verse":"59","text":"Magi e chike mag gik mopur man kuom law pamba kata law kaki mochwe kata motwangʼ kata pien moro amora mondo ongʼe ni gigak kata ok gigak."}]}