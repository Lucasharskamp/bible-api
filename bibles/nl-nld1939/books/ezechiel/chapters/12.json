{"data":[{"book":"Ezechiel","chapter":"12","verse":"1","text":"Het woord van Jahweh werd tot mij gericht:"},{"book":"Ezechiel","chapter":"12","verse":"2","text":"Mensenkind, ge woont midden onder een onhandelbaar ras, dat ogen heeft om te kijken maar niet ziet, oren om te horen maar niet hoort; want het is een onhandelbaar ras."},{"book":"Ezechiel","chapter":"12","verse":"3","text":"Daarom, mensenkind, moet ge overdag, onder hun ogen, aanschaffen, wat men bij een verbanning nodig heeft. Verhuis onder hun ogen van uw woonplaats naar een ander oord; misschien erkennen ze dan, wat voor onhandelbaar ras ze zijn."},{"book":"Ezechiel","chapter":"12","verse":"4","text":"Overdag moet ge uw pak, de uitrusting voor een verbanning, onder hun ogen naar buiten brengen, en bij avond zelf zo opvallend mogelijk vertrekken, als iemand die in ballingschap gestuurd wordt;"},{"book":"Ezechiel","chapter":"12","verse":"5","text":"hak voor hun ogen een gat in de muur, en ga er doorheen."},{"book":"Ezechiel","chapter":"12","verse":"6","text":"Neem voor hun ogen uw pak op de schouder, en vertrek in het donker met bedekt gelaat, zodat ge de grond niet ziet; want Ik maak u tot een voorteken voor Israëls huis."},{"book":"Ezechiel","chapter":"12","verse":"7","text":"Ik deed, zoals mij bevolen was; overdag bracht ik mijn pak, de uitrusting voor een verbanning, naar buiten, en bij avond hakte ik met geweld een gat in de muur; ik vertrok in het donker voor hun ogen, met het pak op mijn schouder."},{"book":"Ezechiel","chapter":"12","verse":"8","text":"De volgende morgen kwam het woord van Jahweh tot mij:"},{"book":"Ezechiel","chapter":"12","verse":"9","text":"Mensenkind, heeft het huis van Israël, dat onhandelbare ras, u niet gevraagd: Wat doet ge daar?"},{"book":"Ezechiel","chapter":"12","verse":"10","text":"Spreek tot hen: Dit zegt Jahweh, de Heer: Dit pak is de vorst in Jerusalem, met heel het huis van Israël, dat binnen zijn muren woont!"},{"book":"Ezechiel","chapter":"12","verse":"11","text":"Spreek: Ik ben een voorteken voor u: zoals ik gedaan heb, zo zal met hen gebeuren; in ballingschap, in gevangenschap zullen ze gaan!"},{"book":"Ezechiel","chapter":"12","verse":"12","text":"De vorst, die in hun midden woont, zal zijn pak op de schouder dragen, en in het donker vertrekken; men zal een gat in de muur hakken, om hem door te laten, en hij zal zijn gelaat bedekken, zodat zijn ogen de grond niet zien."},{"book":"Ezechiel","chapter":"12","verse":"13","text":"Mijn jachtnet werp Ik over hem heen, houd hem in mijn strik gevangen en zal hem naar Babel brengen, naar het land der Chaldeën, zonder dat hij het ziet; dáár zal hij sterven."},{"book":"Ezechiel","chapter":"12","verse":"14","text":"En allen die tot zijn gevolg behoren, zijn lijfwacht en al zijn troepen, zal Ik verstrooien over alle windstreken, en het zwaard achter hen trekken."},{"book":"Ezechiel","chapter":"12","verse":"15","text":"Zo zullen ze erkennen, dat Ik Jahweh ben! En als Ik ze over de volken verstrooid heb, en over de landen verspreid,"},{"book":"Ezechiel","chapter":"12","verse":"16","text":"dan zal Ik enkelen van die mannen aan zwaard en hongersnood en pest ontrukken, om ze van al hun gruwelen te laten vertellen onder de volken waar ze komen. Zo zullen ze erkennen, dat Ik Jahweh ben!"},{"book":"Ezechiel","chapter":"12","verse":"17","text":"Het woord van Jahweh werd tot mij gericht:"},{"book":"Ezechiel","chapter":"12","verse":"18","text":"Mensenkind, uw brood moet ge al bevend eten, en het water drinken onder siddering en angst."},{"book":"Ezechiel","chapter":"12","verse":"19","text":"Dan moet ge tot de bevolking zeggen: Zo spreekt Jahweh, de Heer, tot de bewoners van Jerusalem, tot Israëls grond: Hun brood zullen ze eten met angst, en het water drinken in ontzetting; want hun land ligt van zijn overvloed beroofd om de misdaad van al zijn bewoners."},{"book":"Ezechiel","chapter":"12","verse":"20","text":"Uw dichtbevolkte steden zullen verwoest worden, en het land zal een wildernis zijn. Zo zult ge erkennen, dat Ik Jahweh ben."},{"book":"Ezechiel","chapter":"12","verse":"21","text":"Het woord van Jahweh werd tot mij gericht!"},{"book":"Ezechiel","chapter":"12","verse":"22","text":"Mensenkind, wat is dat toch voor een gezegde bij u in het land Israël: “De tijd verstrijkt, geen enkele profetie komt uit!”"},{"book":"Ezechiel","chapter":"12","verse":"23","text":"Daarom moet ge hun zeggen: Zo spreekt Jahweh, de Heer! Ik maak een eind aan zo’n gezegde; men zal het in Israël niet meer gebruiken! Zeg liever tot hen: “De tijd is daar, en elke profetie wordt waar!”"},{"book":"Ezechiel","chapter":"12","verse":"24","text":"In het huis van Israël zal geen loze profetie of een valse voorspelling meer voorkomen."},{"book":"Ezechiel","chapter":"12","verse":"25","text":"Want Ik, Jahweh, zal spreken; alwat Ik zeg, wordt zonder uitstel vervuld. Waarachtig, onhandelbaar ras, in úw dagen zal Ik mijn woord verkondigen en vervullen, zegt Jahweh, de Heer."},{"book":"Ezechiel","chapter":"12","verse":"26","text":"Het woord van Jahweh werd tot mij gericht:"},{"book":"Ezechiel","chapter":"12","verse":"27","text":"Mensenkind, ge ziet, hoe het huis van Israël beweert: Het gezicht, dat die man daar schouwde, duurt een eeuwigheid nog; hij profeteert voor de verre toekomst!"},{"book":"Ezechiel","chapter":"12","verse":"28","text":"Daarom moet ge hun zeggen: Zo spreekt Jahweh, de Heer! Geen van mijn woorden wordt uitgesteld; elk woord, dat Ik verkondig, zal in vervulling gaan, zegt Jahweh, de Heer."}]}