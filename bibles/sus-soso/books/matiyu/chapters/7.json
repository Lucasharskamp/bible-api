{"data":[{"book":"Matiyu","chapter":"7","verse":"1","text":"«Wo naxa wo yɛtɛ findi wo boore adama kɛwalie makiitima ra, alako kiiti naxa kana wo fan na Ala yi."},{"book":"Matiyu","chapter":"7","verse":"2","text":"Wo mixi makiitima ki naxɛ, wo fan makiitima na ki nɛ. Wo maniyase naxan nawalima booree bɛ, na nan nawalima wo fan bɛ."},{"book":"Matiyu","chapter":"7","verse":"3","text":"Munfe ra i wuri fuɲi toma i ngaxakerenyi ya ma, a fa li i mu xebenyi toxi naxan na i tan yɛtɛ ya ma?"},{"book":"Matiyu","chapter":"7","verse":"4","text":"I nɔma a falade i ngaxakerenyi bɛ di, ‹A lu n xa wuri fuɲi ba i ya ma,› xa a sa li xebenyi nan na i tan yɛtɛ ya ma?"},{"book":"Matiyu","chapter":"7","verse":"5","text":"I tan filankafui, xebenyi nan singe ba i yɛtɛ ya ma. Na ba xanbi, i nɔma nɛ se igbɛde a fanyi ra, alako i xa wuri fuɲi ba i ngaxakerenyi fan ya ma.»"},{"book":"Matiyu","chapter":"7","verse":"6","text":"«Wo naxa se sɛniyɛnxi so baree yi ra, xa na mu a ra e e ya rafindima nɛ wo ma, e wo maxin. Wo naxa gɛmɛ tofanyie woli xɔsɛe bun ma, xa na mu a ra e e maboronma nan tui.»"},{"book":"Matiyu","chapter":"7","verse":"7","text":"«Wo maxandi ti, wo a sɔtɔma nɛ."},{"book":"Matiyu","chapter":"7","verse":"8","text":"Mixi naxan birin maxandi tima, a a sɔtɔma nɛ."},{"book":"Matiyu","chapter":"7","verse":"9","text":"«Babɛ mundun na wo ya ma naxan xa di taami maxɔrinma a ma, a sa gɛmɛ so a yi ra?"},{"book":"Matiyu","chapter":"7","verse":"10","text":"Xa na mu a ra, a bɔximase so a yi, a xa di na a maxɔrin yɛxɛ ma?"},{"book":"Matiyu","chapter":"7","verse":"11","text":"Xa wo tan mixi kobie fata se fanyie fide wo xa die ma, wo Baba Ala naxan na ariyanna, a dangi wo ra pon! A fe fanyie fima nɛ a maxandimae ma.»"},{"book":"Matiyu","chapter":"7","verse":"12","text":"«Wo wama mixie xa naxan birin naba wo bɛ, wo fan xa na nan naba e bɛ. Tawureta Munsa nun namiɲɔnmɛe xa Kitaabuie birin nalanxi nan na ki.»"},{"book":"Matiyu","chapter":"7","verse":"13","text":"«Wo xa so naadɛ ixutuxi nan na, barima naadɛ igbe mixi rasigama gbaloe nan ma. Kira naxan mixi xaninma gbaloe ma, a ɲɛrɛ mu xɔnɔ. Mixi gbegbe soma naadɛ igbe nan na, mixi gbegbe gbaloe kira nan suxuma."},{"book":"Matiyu","chapter":"7","verse":"14","text":"Kɔnɔ naadɛ ixutuxi rabima kisi nan ma. Kira naxan mixi xaninma kisi ma, a ɲɛrɛ xɔnɔ. Mixi mu gbo naxee na naadɛ nun na kira toma.»"},{"book":"Matiyu","chapter":"7","verse":"15","text":"«Wo wo yɛtɛ ratanga wule falɛe ma naxee e yɛtɛ findixi namiɲɔnmɛe ra. E fama wɔyɛnyi ɲɔxunmɛ ra wo ma, kɔnɔ e ɲanige mu fan feo!"},{"book":"Matiyu","chapter":"7","verse":"16","text":"Wo e kolonma e xa kɛwali nan ma. Kusu bama baagi bili kɔn na? Xɔrɛ bama tunbe bili ma?"},{"book":"Matiyu","chapter":"7","verse":"17","text":"Sansi fanyi bogi fanyi nan naminima, sansi kobi fan bogi kobi nan naminima."},{"book":"Matiyu","chapter":"7","verse":"18","text":"Sansi fanyi mu nɔma bogi kobi raminide, sansi kobi fan mu nɔma bogi fanyi raminide."},{"book":"Matiyu","chapter":"7","verse":"19","text":"Sansi naxan mu bogi fanyi raminima, a sɛgɛma nɛ, a woli tɛ i."},{"book":"Matiyu","chapter":"7","verse":"20","text":"Na kui, wo na mixie kolonma e xa kɛwali nan ma.»"},{"book":"Matiyu","chapter":"7","verse":"21","text":"«Mixi naxee a falama n bɛ, ‹N Marigi, n Marigi,› e birin xa mu soma Ala xa mangɛya niini bun ma, fo naxee n Baba sago rabama naxan na ariyanna."},{"book":"Matiyu","chapter":"7","verse":"22","text":"Na lɔxɔɛ mixi gbegbe a falama nɛ n bɛ, ‹Muxu Marigi, muxu Marigi, muxu mu wɔyɛn xɛ i xili ra? Muxu mu ɲinnɛe keri xɛ i xili ra? Muxu mu kaabanako gbegbe raba xɛ i xili ra?›"},{"book":"Matiyu","chapter":"7","verse":"23","text":"Na tɛmui n nee yaabima nɛ, ‹N mu wo kolon feo! Wo tan fe kobi rabae, wo keli n ya i.›»"},{"book":"Matiyu","chapter":"7","verse":"24","text":"«Na kui, mixi naxan na n ma masenyi ramɛ, a fa a rabatu, na kanyi maniya xaxilima ra naxan a xa banxi bili ti fanye ma."},{"book":"Matiyu","chapter":"7","verse":"25","text":"Tunɛ naxa fa, xuree naxa banbaran yɛ, foye naxa mini a nu banxi mabɔnbɔ, kɔnɔ banxi mu bira, barima a nu tixi fanye nan fari."},{"book":"Matiyu","chapter":"7","verse":"26","text":"Kɔnɔ mixi naxan n ma masenyi ramɛ, a mu a rabatu, na kanyi maniya mixi xaxilitare ra naxan a xa banxi tixi mɛyɛnyi fari."},{"book":"Matiyu","chapter":"7","verse":"27","text":"Tunɛ naxa fa, xuree naxa banbaran yɛ, foye naxa mini a nu banxi mabɔnbɔ, banxi fan naxa bira, a kana a ɲaaxi ra.»"},{"book":"Matiyu","chapter":"7","verse":"28","text":"Isa to gɛ yi fe birin masende, ɲama naxa kaaba a xa xaranyi ma,"},{"book":"Matiyu","chapter":"7","verse":"29","text":"barima a mu nu luxi alɔ e xa sɛriyɛ karamɔxɔe. A tan nu wɔyɛnma mangɛ sɛnbɛ nan na."}]}