{"data":[{"book":"Psalmen","chapter":"142","verse":"1","text":"Een leerdicht van David, toen hij zich in de spelonk bevond. Een gebed. Luide roep ik tot Jahweh, Innig smeek ik tot Jahweh;"},{"book":"Psalmen","chapter":"142","verse":"2","text":"Ik stort mijn klacht voor Hem uit, En klaag Hem mijn nood."},{"book":"Psalmen","chapter":"142","verse":"3","text":"Voor mijn geest hangt een nevel, Maar Gij kent mijn weg: Op het pad, dat ik ga, Heeft men mij heimelijk strikken gelegd."},{"book":"Psalmen","chapter":"142","verse":"4","text":"Al kijk ik naar rechts en naar links, Er is niemand, die acht op mij slaat; Nergens vind ik een toevlucht, Niet een, die om mij zich bekommert."},{"book":"Psalmen","chapter":"142","verse":"5","text":"Daarom roep ik tot U, Ach Jahweh, en bid ik tot U; Gij zijt mijn toevlucht, Mijn erfdeel in het land van de levenden."},{"book":"Psalmen","chapter":"142","verse":"6","text":"Ach, hoor naar mijn smeken: Want ik voel mij zo zwak; Red mij van die mij vervolgen, Want ze zijn veel sterker dan ik."},{"book":"Psalmen","chapter":"142","verse":"7","text":"Bevrijd mij uit mijn benauwing, Opdat ik uw Naam moge danken, En de vromen mij blijde omringen, Omdat Gij zo goed voor mij zijt!"}]}