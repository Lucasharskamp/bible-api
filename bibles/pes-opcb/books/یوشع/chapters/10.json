{"data":[{"book":"یوشع","chapter":"10","verse":"1","text":"ادونی صَدَق، پادشاه اورشلیم، شنید که یوشع شهر عای را گرفته و به کلی ویران کرده و پادشاهش را کشته است، همان‌گونه که قبل از آن اریحا را ویران کرده و پادشاهش را از بین برده بود. او همچنین شنید که ساکنان جبعون با اسرائیل صلح کرده و با آنها متحد شده‌اند."},{"book":"یوشع","chapter":"10","verse":"2","text":"او و مردم اورشلیم با شنیدن این خبرها بسیار ترسیدند، زیرا جبعون مانند دیگر شهرهای پادشاه نشین، بزرگ بود حتی بزرگتر از عای و مردمانش جنگجویانی شجاع بودند."},{"book":"یوشع","chapter":"10","verse":"3","text":"از این رو ادونی صدق به فکر چاره افتاد و قاصدانی را نزد هوهام پادشاه حبرون، فرآم پادشاه یرموت، یافیع پادشاه لاخیش و دبیر پادشاه عجلون فرستاد و این پیغام را داد:"},{"book":"یوشع","chapter":"10","verse":"4","text":"«بیایید مرا کمک کنید تا به جبعون حمله کنیم، زیرا ساکنانش با یوشع و قوم اسرائیل پیمان صلح بسته‌اند.»"},{"book":"یوشع","chapter":"10","verse":"5","text":"پس این پنج پادشاه اموری با هم متحد شدند و لشکر خود را برای جنگ با جبعون بسیج نمودند."},{"book":"یوشع","chapter":"10","verse":"6","text":"بزرگان جبعون با شتاب قاصدانی به جلجال نزد یوشع فرستادند و التماس کرده، گفتند: «بشتابید و خدمتگزاران خود را کمک کنید و از نابودی نجات دهید؛ تمام پادشاهان اموری که در کوهستان ساکنند لشکرهای خود را بر ضد ما بسیج کرده‌اند.»"},{"book":"یوشع","chapter":"10","verse":"7","text":"یوشع با تمام سربازان و جنگاوران شجاعش از جلجال به کمک مردم جبعون شتافت."},{"book":"یوشع","chapter":"10","verse":"8","text":"خداوند به یوشع فرمود: «از ایشان نترس، زیرا من آنها را به دست تو تسلیم کرده‌ام و کسی از ایشان یارای مقاومت در برابر تو را نخواهد داشت.»"},{"book":"یوشع","chapter":"10","verse":"9","text":"یوشع راه بین جلجال و جبعون را شبانه پیمود و لشکرهای دشمن را غافلگیر کرد."},{"book":"یوشع","chapter":"10","verse":"10","text":"خداوند دشمن را دچار وحشت نمود و اسرائیلی‌ها عده زیادی از آنها را در جبعون کشتند و بقیه را تا گردنهٔ بیت‌حورون تعقیب نموده، تا عزیقه و مقیده به کشتار خود ادامه دادند."},{"book":"یوشع","chapter":"10","verse":"11","text":"وقتی دشمن به سرازیری بیت‌حورون رسید، خداوند از آسمان بر سر آنها تگرگ درشت بارانید که تا به عزیقه ادامه داشت و عدهٔ زیادی از آنها را کشت. تعداد افرادی که به‌وسیلهٔ تگرگ کشته شدند بیشتر از آنانی بود که با شمشیر اسرائیلی‌ها هلاک شدند!"},{"book":"یوشع","chapter":"10","verse":"12","text":"در حالی که سربازان اسرائیلی اموری‌ها را تعقیب می‌کردند و آنها را عاجز ساخته بودند، یوشع نزد خداوند دعا کرد و در حضور بنی‌اسرائیل گفت: «ای آفتاب بر بالای جبعون، و ای ماه بر فراز درهٔ اَیَلون از حرکت باز بایستید.»"},{"book":"یوشع","chapter":"10","verse":"13","text":"آفتاب و ماه از حرکت بازایستادند تا بنی‌اسرائیل دشمن را نابود کردند. این واقعه در کتاب یاشر نیز نوشته شده است. پس آفتاب، تمام روز در وسط آسمان از حرکت بازایستاد!"},{"book":"یوشع","chapter":"10","verse":"14","text":"نظیر چنین روزی که خدا آفتاب و ماه را به خاطر دعای یک انسان متوقف ساخته باشد هرگز دیده نشده و دیده نخواهد شد. در واقع، این خداوند بود که برای بنی‌اسرائیل می‌جنگید."},{"book":"یوشع","chapter":"10","verse":"15","text":"پس از آن یوشع با تمام سربازانش به اردوگاه خود در جلجال بازگشتند."},{"book":"یوشع","chapter":"10","verse":"16","text":"اما در خلال جنگ، آن پنج پادشاه به مقیده گریختند و خود را در یک غار پنهان کردند."},{"book":"یوشع","chapter":"10","verse":"17","text":"یوشع وقتی از مخفیگاه آنها باخبر شد،"},{"book":"یوشع","chapter":"10","verse":"18","text":"دستور داد: «دهانهٔ غار را با سنگهای بزرگ مسدود کنید و چند نگهبان در آنجا بگذارید تا مانع خروج آنها شوند؛"},{"book":"یوشع","chapter":"10","verse":"19","text":"ولی شما از تعقیب دشمن دست برندارید. به دنبال آنها بروید، از پشت سر به آنها حمله کنید و نگذارید دوباره به شهرهای خود بازگردند. خداوند، خدای شما آنها را به دست شما تسلیم کرده است.»"},{"book":"یوشع","chapter":"10","verse":"20","text":"یوشع و لشکر اسرائیل آنقدر به کشتار ادامه دادند تا افراد پنج لشکر دشمن نابود شدند، و فقط عده کمی از آنان جان به در بردند و توانستند خود را به شهرهای حصاردار خود برسانند."},{"book":"یوشع","chapter":"10","verse":"21","text":"سپس تمام لشکر اسرائیل به سلامت به اردوگاه خود در مقیده بازگشتند. از آن پس، هیچ‌کس جرأت نکرد علیه قوم اسرائیل حتی سخنی بر زبان بیاورد."},{"book":"یوشع","chapter":"10","verse":"22","text":"بعد یوشع گفت: «سنگها را از دهانهٔ غار کنار بزنید و آن پنج پادشاه را بیرون بیاورید.»"},{"book":"یوشع","chapter":"10","verse":"23","text":"پس آنها پادشاهان اورشلیم، حبرون، یرموت، لاخیش و عجلون را بیرون آوردند."},{"book":"یوشع","chapter":"10","verse":"24","text":"یوشع تمام مردان اسرائیل را فرا خواند و به سردارانی که همراه او بودند دستور داد پاهای خود را بر گردن آن پنج پادشاه بگذارند، و آنها چنین کردند."},{"book":"یوشع","chapter":"10","verse":"25","text":"سپس به مردان خود گفت: «از کسی نترسید و جرأت خود را از دست ندهید، بلکه قوی و شجاع باشید، زیرا خداوند با تمام دشمنان شما بدین نحو رفتار خواهد کرد!»"},{"book":"یوشع","chapter":"10","verse":"26","text":"پس از آن، یوشع با شمشیر خود آن پنج پادشاه را کشت و آنها را بر پنج دار آویخت. پیکرهای بی‌جان آنها تا غروب بردار ماندند."},{"book":"یوشع","chapter":"10","verse":"27","text":"بعد از غروب آفتاب، مطابق دستور یوشع جنازه‌های آنها را از بالای دار پایین آورده، در درون همان غاری که پنهان شده بودند، انداختند. سپس سنگهای بزرگ بر دهانهٔ آن غار گذاشتند که تا امروز همچنان باقیست."},{"book":"یوشع","chapter":"10","verse":"28","text":"در همان روز یوشع به شهر مقیده حمله کرده، آن را گرفت و پادشاه و تمام اهالی آنجا را کشت به طوری که هیچ‌کدام از ساکنان آنجا نتوانستند جان به در ببرند. او با پادشاه آنجا همان کرد که با پادشاه اریحا کرده بود."},{"book":"یوشع","chapter":"10","verse":"29","text":"بعد از آن، یوشع و افرادش به لبنه حمله کردند،"},{"book":"یوشع","chapter":"10","verse":"30","text":"و خداوند آنجا را نیز با پادشاهش به دست ایشان تسلیم نمود، و آنها تمام ساکنان آن را مانند اهالی شهر اریحا از دم شمشیر گذراندند."},{"book":"یوشع","chapter":"10","verse":"31","text":"بعد از آن، به شهر لاخیش حمله بردند."},{"book":"یوشع","chapter":"10","verse":"32","text":"در روز دوم، خداوند آن شهر را به دست ایشان تسلیم نمود. آنها تمام اهالی شهر را مثل اهالی لبنه از دم شمشیر گذراندند."},{"book":"یوشع","chapter":"10","verse":"33","text":"هنگامی که اسرائیلی‌ها به لاخیش حمله کردند، هورام پادشاه جازر با لشکر خود سر رسید تا به مردمان شهر لاخیش کمک نماید. اما یوشع، او و تمام افرادش را شکست داد و کسی از آنها را زنده نگذاشت."},{"book":"یوشع","chapter":"10","verse":"34-35","text":"یوشع و افرادش در همان روز به شهر عجلون نیز حمله بردند و تمام ساکنان آنجا را مانند اهالی لاخیش هلاک نمودند."},{"book":"یوشع","chapter":"10","verse":"36-37","text":"بعد از عجلون به شهر حبرون حمله کردند و آن را با تمام آبادی‌های اطرافش گرفتند و پادشاه و همهٔ ساکنانش را کشتند، به طوری که یک نفر هم زنده باقی نماند."},{"book":"یوشع","chapter":"10","verse":"38","text":"سپس یوشع با تمام اسرائیل از آنجا به شهر دبیر بازگشتند و با آن جنگیدند."},{"book":"یوشع","chapter":"10","verse":"39","text":"آنها آن را با پادشاه و تمام دهکده‌های اطرافش گرفتند و پادشاه و همهٔ مردمش را مانند اهالی لبنه و حبرون قتل عام نمودند و کسی را زنده باقی نگذاشتند."},{"book":"یوشع","chapter":"10","verse":"40","text":"به این ترتیب، یوشع تمام آن سرزمین را به تصرف درآورد و قبایل و پادشاهانی را که در کوهستانها، کوهپایه‌ها، دشتها و نگب زندگی می‌کردند از بین برد. قوم اسرائیل چنانکه خداوند دستور داده بود، تمام ساکنان آن سرزمین را هلاک نمودند."},{"book":"یوشع","chapter":"10","verse":"41","text":"از قادش برنیع تا غزه و از جوشن تا جبعون همه را قتل عام کردند."},{"book":"یوشع","chapter":"10","verse":"42","text":"همهٔ این پیروزیها در یک لشکرکشی انجام شد، زیرا خداوند، خدای اسرائیل، برای قومش می‌جنگید."},{"book":"یوشع","chapter":"10","verse":"43","text":"پس از آن، یوشع با تمام افراد خود به اردوگاه خویش در جلجال بازگشت."}]}