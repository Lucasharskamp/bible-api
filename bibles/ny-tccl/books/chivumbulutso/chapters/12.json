{"data":[{"book":"Chivumbulutso","chapter":"12","verse":"1","text":"Chizindikiro chachikulu chinaoneka kuthambo; mayi atavala dzuwa, mapazi ake ataponda mwezi, pamutu pake pali chipewa chaufumu chokhala ndi nyenyezi khumi ndi ziwiri."},{"book":"Chivumbulutso","chapter":"12","verse":"2","text":"Mayiyo anali woyembekezera ndipo pa nthawi yake yochira analira mokuwa chifukwa cha ululu wakubala."},{"book":"Chivumbulutso","chapter":"12","verse":"3","text":"Kenaka ku thambo kunaonekanso chizindikiro china; chinjoka chachikulu kwambiri, chofiira chomwe chinali ndi mitu isanu ndi iwiri ndi nyanga khumi; pamutu uliwonse chitavala chipewa chaufumu."},{"book":"Chivumbulutso","chapter":"12","verse":"4","text":"Mchira wake unakokolola gawo limodzi la magawo atatu a nyenyezi kuzichotsa ku thambo ndi kuziponya pa dziko lapansi. Chinjoka chija chinadzayima patsogolo pa mayi uja amene anali pafupi kuberekayu kuti mwanayo akangobadwa chimudye."},{"book":"Chivumbulutso","chapter":"12","verse":"5","text":"Mayiyo anabereka mwana wamwamuna amene adzalamulira anthu a mitundu ina yonse ndi ndodo yachitsulo. Ndipo mwanayo analandidwa ku dzanja la mayiyo ndi kupita naye kwa Mulungu ku mpando wake waufumu."},{"book":"Chivumbulutso","chapter":"12","verse":"6","text":"Mayiyo anathawira ku chipululu ku malo kumene Mulungu anamukonzera, kumene akasamalidweko masiku 1,260."},{"book":"Chivumbulutso","chapter":"12","verse":"7","text":"Zitatero, kumwamba kunayambika nkhondo. Mikayeli ndi angelo ake kumenyana ndi chinjoka chija. Chinjokacho ndi angelo ake anabwezeranso."},{"book":"Chivumbulutso","chapter":"12","verse":"8","text":"Koma analibe mphamvu ndipo anagonjetsedwa nathamangitsidwa kumwambako."},{"book":"Chivumbulutso","chapter":"12","verse":"9","text":"Chinjoka chachikulu chija chinagwetsedwa pansi. Ichocho ndiye njoka yakalekale ija yotchedwa Mdierekezi kapena Satana, amene amasocheretsa anthu a pa dziko lonse lapansi. Chinaponyedwa pa dziko la pansi pamodzi ndi angelo ake."},{"book":"Chivumbulutso","chapter":"12","verse":"10","text":"Kenaka ndinamva mawu ofuwula kumwamba akunena kuti,"},{"book":"Chivumbulutso","chapter":"12","verse":"11","text":"Abale athuwo anamugonjetsa"},{"book":"Chivumbulutso","chapter":"12","verse":"12","text":"Choncho, kondwerani, inu dziko lakumwamba"},{"book":"Chivumbulutso","chapter":"12","verse":"13","text":"Pamene chinjokacho chinaona kuti chagwetsedwa pa dziko lapansi, chinayamba kuthamangitsa mayi uja amene anali atabala mwana wamwamunayu."},{"book":"Chivumbulutso","chapter":"12","verse":"14","text":"Mayiyo anapatsidwa mapiko awiri a chiwombankhanga chachikulu kuti athawire ku malo ake aja a ku chipululu. Kumeneko adzasamalidwako zaka zitatu ndi theka kuti chinjoka chija chisamupeze."},{"book":"Chivumbulutso","chapter":"12","verse":"15","text":"Kenaka chinjoka chija chinalavulira mayiyo madzi ambiri ngati mtsinje, kuti madziwo amukokolole."},{"book":"Chivumbulutso","chapter":"12","verse":"16","text":"Koma dziko lapansi linamuthandiza mayiyo. Nthaka inatsekuka ndi kumeza mtsinje uja unachokera mʼkamwa mwa chinjokacho."},{"book":"Chivumbulutso","chapter":"12","verse":"17","text":"Pamenepo chinjokacho chinamupsera mtima mayiyo ndipo chinachoka kupita kukachita nkhondo ndi ana ena onse a mayiyo, ndiye kuti anthu amene anasunga malamulo a Mulungu ndi kuchitira umboni za Yesu."},{"book":"Chivumbulutso","chapter":"12","verse":"18","text":"Kenaka ndinaona chinjokacho chitayima mʼmbali mwa nyanja."}]}