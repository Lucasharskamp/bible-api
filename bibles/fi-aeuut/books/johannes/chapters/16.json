{"data":[{"book":"Johannes","chapter":"16","verse":"1","text":"»Olen puhunut tästä kaikesta, ettei mikään mitä tapahtuu, voisi horjuttaa uskoanne."},{"book":"Johannes","chapter":"16","verse":"2","text":"Toiset teistä erotetaan seurakunnasta, ja sekin aika tulee, että ne, jotka tappavat teistä jonkun, kuvittelevat tekevänsä palveluksen Jumalalle."},{"book":"Johannes","chapter":"16","verse":"3","text":"Hehän eivät tunne Isää eivätkä minua."},{"book":"Johannes","chapter":"16","verse":"4","text":"Puhun teille tästä nyt, jotta vaikeuksiin joutuessanne muistaisitte, että valmistin teitä etukäteen. En ole maininnut siitä ennen, koska olen ollut tämän ajan teidän luonanne."},{"book":"Johannes","chapter":"16","verse":"5","text":"Mutta nyt menen takaisin lähettäjäni luo. Kukaan teistä ei kysy miksi –"},{"book":"Johannes","chapter":"16","verse":"6","text":"te vain surette lähtöäni."},{"book":"Johannes","chapter":"16","verse":"7","text":"Itse asiassa teille on kuitenkin hyväksi, että lähden, sillä jollen lähtisi, niin teidän auttajanne, Pyhä Henki, ei tulisi tänne. Jos minä menen, hän tulee – sillä minä lähetän hänet luoksenne."},{"book":"Johannes","chapter":"16","verse":"8","text":"Ja kun Pyhä Henki on tullut, hän näyttää maailmalle sen syntisyyden, Jumalan hyvyyden ja tuomiosta vapautumisen.16:8 Sananmukaisesti: »hän osoittaa maailmalle synnin ja vanhurskauden ja tuomion»."},{"book":"Johannes","chapter":"16","verse":"9","text":"Maailman synti on, että se ei usko minuun."},{"book":"Johannes","chapter":"16","verse":"10","text":"Jumalan hyvyys on kaikkien ulottuvilla, koska minä menen Isän luo ettekä te enää näe minua."},{"book":"Johannes","chapter":"16","verse":"11","text":"Tuomiosta on mahdollisuus vapautua, koska saatana, kaiken pahan valtias, on jo tuomittu."},{"book":"Johannes","chapter":"16","verse":"12","text":"Minulla olisi teille vielä paljon puhuttavaa, mutta te ette kuitenkaan pystyisi sitä nyt ymmärtämään."},{"book":"Johannes","chapter":"16","verse":"13","text":"Kun Pyhä Henki – joka on totuus – tulee, hän opettaa teitä ymmärtämään totuutta. Hänkään ei puhu omiaan, vaan välittää teille sen mitä on kuullut. Pyhä Henki paljastaa teille myös tulevaisuuden tapahtumia."},{"book":"Johannes","chapter":"16","verse":"14","text":"Hän puhuu minusta: hän selvittää teille, kuka minä olen."},{"book":"Johannes","chapter":"16","verse":"15","text":"Koko Isän kirkkaus on minun. Juuri tämän Pyhä Henki teille osoittaa.16:15 Sananmukaisesti: »Kaikki, mitä Isällä on, on minun. Sen tähden sanoin, että hän ottaa omastani ja julistaa teille.»"},{"book":"Johannes","chapter":"16","verse":"16","text":"Vain hetki enää ja sitten lähden. Silloin ette enää saa nähdä minua. Mutta jonkin ajan päästä näette minut taas.»"},{"book":"Johannes","chapter":"16","verse":"17,18","text":"»Mitä hän oikein puhuu?» jotkut oppilaat kyselivät. »Mitä tämä ’Isän luo meneminen’ on? Emme ymmärrä mitä hän tarkoittaa.»"},{"book":"Johannes","chapter":"16","verse":"19","text":"Jeesus näki, että he olisivat halunneet kysellä häneltä ja sanoi: »Mitäkö minä tarkoitan?"},{"book":"Johannes","chapter":"16","verse":"20","text":"Maailma on vain iloinen nähdessään miten minulle käy, mutta te joudutte itkemään. Teidän itkunne muuttuu kuitenkin suureksi riemuksi, kun näette minut jälleen16:20 Sisältyy ajatukseen.."},{"book":"Johannes","chapter":"16","verse":"21","text":"Te saatte kokea samanlaista iloa kuin nainen, joka on juuri synnyttänyt lapsen: tuskan sijaan on tullut suuri riemu, ja kipu on unohtunut."},{"book":"Johannes","chapter":"16","verse":"22","text":"Te olette nyt suruissanne, mutta minä näen teidät vielä, ja silloin teidät täyttää ilo, jota kukaan ei voi teiltä riistää."},{"book":"Johannes","chapter":"16","verse":"23","text":"Silloin teidän ei tarvitse pyytää mitään minulta; voitte pyytää suoraan Isältä minun nimeeni vedoten, ja hän antaa teille, mitä pyydätte."},{"book":"Johannes","chapter":"16","verse":"24","text":"Vielä ette ole tällä tavoin pyytäneet, mutta aloittakaa nyt16:24 Sisältyy ajatukseen.: pyytäkää ja vedotkaa minun nimeeni, niin saatte. Eikä teidän riemullanne ole rajoja."},{"book":"Johannes","chapter":"16","verse":"25","text":"Tähän asti olen puhunut teille varovaisesti, mutta kerran tulee aika, jolloin voin avoimesti kertoa teille Isästä."},{"book":"Johannes","chapter":"16","verse":"26","text":"Silloin voitte esittää hänelle pyyntönne minun nimeeni vedoten, eikä minun tarvitse pyytää Isää täyttämään niitä."},{"book":"Johannes","chapter":"16","verse":"27","text":"Isä itse rakastaa teitä, koska te rakastatte minua ja uskotte minun olevan kotoisin taivaasta."},{"book":"Johannes","chapter":"16","verse":"28","text":"Minähän tulin maailmaan Isäni luota ja olen nyt menossa takaisin hänen luokseen.»"},{"book":"Johannes","chapter":"16","verse":"29","text":"»Vihdoinkin puhut selvää kieltä», Jeesuksen oppilaat sanoivat."},{"book":"Johannes","chapter":"16","verse":"30","text":"»Nyt ymmärrämme, että tiedät kaiken eikä sinulle tarvitse mitään selittää. Sen vuoksi uskomme sinun tulleen Jumalan luota.»"},{"book":"Johannes","chapter":"16","verse":"31","text":"»Joko te nyt uskotte?» Jeesus kysyi."},{"book":"Johannes","chapter":"16","verse":"32","text":"»Mutta aivan pian – oikeastaan nyt heti – teidän joukkonne hajotetaan. Te menette takaisin kotiinne ja jätätte minut yksin. Minä en kuitenkaan ole yksin, sillä Isä on kanssani."},{"book":"Johannes","chapter":"16","verse":"33","text":"Tämän minä olen teille puhunut, että löytäisitte minussa rauhan. Te joudutte kokemaan maailmassa suuria vaikeuksia ja tuskaa, mutta olkaa levolliset ja rohkeat – minä olen voittanut maailman.»"}]}