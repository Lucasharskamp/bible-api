{"data":[{"book":"1 Královská","chapter":"12","verse":"1","text":"Tedy přibral se Roboám do Sichem; nebo tam sešel se byl všecken Izrael, aby ho ustanovili za krále."},{"book":"1 Královská","chapter":"12","verse":"2","text":"Stalo se pak, když uslyšel Jeroboám syn Nebatův, jsa ještě v Egyptě, kamž byl utekl před Šalomounem králem, (bydlel zajisté Jeroboám v Egyptě),"},{"book":"1 Královská","chapter":"12","verse":"3","text":"Že poslali a povolali ho; protož přišed Jeroboám i všecko shromáždění Izraelské, mluvili k Roboámovi, řkouce:"},{"book":"1 Královská","chapter":"12","verse":"4","text":"Otec tvůj ztížil jho naše; protož nyní polehč služby otce svého tvrdé a břemena jeho těžkého, kteréž vzložil na nás, a budeme tobě sloužiti."},{"book":"1 Královská","chapter":"12","verse":"5","text":"Kterýž řekl jim: Odejděte, a třetího dne navraťte se ke mně. I odšel lid."},{"book":"1 Královská","chapter":"12","verse":"6","text":"Tedy radil se král Roboám s starci, kteříž stávali před Šalomounem otcem jeho ještě za života jeho, řka: Kterak vy radíte, jakou odpověd mám dáti lidu tomuto?"},{"book":"1 Královská","chapter":"12","verse":"7","text":"I odpověděli jemu, řkouce: Jestliže dnes povolný budeš lidu tomuto a ochotně se jim ukážeš, a odpověd dávaje, mluviti budeš přívětivě, budouť služebníci tvoji po všecky dny."},{"book":"1 Královská","chapter":"12","verse":"8","text":"Ale on opustil radu starců, kterouž dali jemu, a radil se s mládenci, kteříž s ním zrostli a stávali před ním."},{"book":"1 Královská","chapter":"12","verse":"9","text":"A řekl k nim: Co vy radíte, jakou bychom dali odpověd lidu tomuto, kteříž mluvili ke mně, řkouce: Polehč břemene, kteréž vzložil otec tvůj na nás?"},{"book":"1 Královská","chapter":"12","verse":"10","text":"I odpověděli jemu mládenci, kteříž zrostli s ním, řkouce: Takto odpovíš lidu tomu, kteříž mluvili k tobě a řekli: Otec tvůj ztížil jho naše, ty pak polehč nám. Takto díš jim: Nejmenší prst můj tlustší jest nežli bedra otce mého."},{"book":"1 Královská","chapter":"12","verse":"11","text":"Nyní tedy otec můj těžké břímě vložil na vás, já pak přidám břemene vašeho; otec můj trestal vás bičíky, ale já trestati vás budu biči uzlovatými."},{"book":"1 Královská","chapter":"12","verse":"12","text":"Přišel tedy Jeroboám i všecken lid k Roboámovi dne třetího, jakž byl rozkázal král, řka: Navraťte se ke mně dne třetího."},{"book":"1 Královská","chapter":"12","verse":"13","text":"I odpověděl král lidu tvrdě, opustiv radu starců, kterouž dali jemu."},{"book":"1 Královská","chapter":"12","verse":"14","text":"A mluvil k nim vedlé rady mládenců, řka: Otec můj ztížil jho vaše, já pak přidám břemene vašeho; otec můj trestal vás bičíky, ale já trestati vás budu biči uzlovatými."},{"book":"1 Královská","chapter":"12","verse":"15","text":"I neuposlechl král lidu. Nebo byla příčina od Hospodina, aby se naplnila řeč jeho, kterouž mluvil Hospodin skrze Achiáše Silonského k Jeroboámovi synu Nebatovu."},{"book":"1 Královská","chapter":"12","verse":"16","text":"Protož vida všecken Izrael, že by je král oslyšel, odpověděl lid králi v tato slova: Jakýž máme díl v Davidovi? Ani dědictví nemáme v synu Izai. K stanům svým, ó Izraeli! Nyní opatř dům svůj, Davide. Odšel tedy Izrael k stanům svým,"},{"book":"1 Královská","chapter":"12","verse":"17","text":"Tak že nad syny Izraelskými toliko, kteříž bydlili v městech Judských, kraloval Roboám."},{"book":"1 Královská","chapter":"12","verse":"18","text":"I poslal král Roboám Adurama, kterýž byl nad platy, a uházel ho všecken Izrael kamením až do smrti, čímž král Roboám přinucen byl, aby vsedna na vůz, utekl do Jeruzaléma."},{"book":"1 Královská","chapter":"12","verse":"19","text":"A tak odstoupili synové Izraelští od domu Davidova až do dnešního dne."},{"book":"1 Královská","chapter":"12","verse":"20","text":"I stalo se, když uslyšeli všickni Izraelští, že by se navrátil Jeroboám, poslavše, povolali ho do shromáždění, a ustanovili ho králem nade vším Izraelem. Nezůstávalo při domu Davidovu než samo pokolení Judovo."},{"book":"1 Královská","chapter":"12","verse":"21","text":"Když pak přijel Roboám do Jeruzaléma, shromáždil všecken dům Judský a pokolení Beniamin, totiž sto a osmdesáte tisíců výborných bojovníků, aby bojovali proti domu Izraelskému, a aby zase přivedeno bylo království k Roboámovi synu Šalomounovu."},{"book":"1 Královská","chapter":"12","verse":"22","text":"Tedy stala se řeč Boží k Semaiášovi muži Božímu, řkoucí:"},{"book":"1 Královská","chapter":"12","verse":"23","text":"Pověz Roboámovi synu Šalomounovu, králi Judskému a všemu domu Judovu i Beniaminovu, a ostatku lidu těmito slovy:"},{"book":"1 Královská","chapter":"12","verse":"24","text":"Takto praví Hospodin: Netáhněte a nebojujte proti bratřím svým synům Izraelským. Navraťte se jeden každý do domu svého, nebo ode mne stala se věc tato. I uposlechli rozkazu Hospodinova a navrátili se, aby odešli vedlé řeči Hospodinovy."},{"book":"1 Královská","chapter":"12","verse":"25","text":"Potom vystavěl Jeroboám Sichem na hoře Efraim, a bydlil v něm, a vyšed odtud, vystavěl Fanuel."},{"book":"1 Královská","chapter":"12","verse":"26","text":"Řekl pak Jeroboám v srdci svém: Tudíž by se navrátilo království toto k domu Davidovu,"},{"book":"1 Královská","chapter":"12","verse":"27","text":"Když by chodíval lid tento k obětování obětí v domě Hospodinově do Jeruzaléma; i obrátilo by se srdce lidu tohoto ku pánu jeho Roboámovi králi Judskému, a tak zabijíce mne, navrátili by se k Roboámovi králi Judskému."},{"book":"1 Královská","chapter":"12","verse":"28","text":"Protož poradiv se král, udělal dvé telat zlatých a řekl lidu: Dosti jste již chodili do Jeruzaléma. Aj, teď bohové tvoji, ó Izraeli, kteříž tě vyvedli z země Egyptské."},{"book":"1 Královská","chapter":"12","verse":"29","text":"I postavil jedno v Bethel, a druhé postavil v Dan."},{"book":"1 Královská","chapter":"12","verse":"30","text":"Kterážto věc byla příčinou k hřešení, nebo chodíval lid k jednomu z těch až do Dan."},{"book":"1 Královská","chapter":"12","verse":"31","text":"Vzdělal zajisté dům výsostí, a ustanovil kněží z lidu obecného, kteříž nebyli z synů Léví."},{"book":"1 Královská","chapter":"12","verse":"32","text":"Ustanovil také Jeroboám svátek měsíce osmého, v patnáctý den téhož měsíce, ku podobenství svátku, kterýž byl v Judstvu, a obětoval na oltáři. Takž učinil i v Bethel, obětuje telatům, kteréž byl udělal; také i v Bethel ustanovil kněží výsostí, kteréž byl zdělal."},{"book":"1 Královská","chapter":"12","verse":"33","text":"A obětoval na oltáři, kterýž byl udělal v Bethel, v patnáctý den měsíce osmého, toho měsíce, kterýž byl sobě smyslil v srdci svém, a slavil svátek s syny Izraelskými, a přistoupil k oltáři, aby kadil."}]}