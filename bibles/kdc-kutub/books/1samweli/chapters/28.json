{"data":[{"book":"1 Samweli","chapter":"28","verse":"1","text":"Vizibitile siku ndodo, Wafilisiti waweka hamoja wakalizi zao wachole wakaitowe na Waizilaeli. Akishi kamulongela Daudi, “Gweye hamoja na wanhu zako mochola na niye kuing'hondo.”"},{"book":"1 Samweli","chapter":"28","verse":"2","text":"Daudi kamwidika Akishi, “Ona! kochona kinhu chonda yatende msang'hanaji wako.”"},{"book":"1 Samweli","chapter":"28","verse":"3","text":"Kipindi acho Samweli kakala yadanganike, Waizilaeli wose wakala wamulilile na kumzika kudibuga jake da Lama. Sauli kakala yawawingile wanhu olagula kwa mizimu na wahawi mwiisi yake."},{"book":"1 Samweli","chapter":"28","verse":"4","text":"Wafilisiti weka ng'hambi yao ako Shunemu, Sauli kawating'haniza Waizilaeli wose na weka ng'hambi ako Giliboa."},{"book":"1 Samweli","chapter":"28","verse":"5","text":"Sauli viyawonile wakalizi wa Wafilisiti kasonga kudumba, na kagwaya kwa bwembwe diyakalile najo mmoyo wake."},{"book":"1 Samweli","chapter":"28","verse":"6","text":"Hata viyampulile Mndewa Imulungu, Mndewa Imulungu hamwidike kwa nzozi hebu kwa dibwe28:6 Kwa Kiebulania dibwe dino dokemigwa Ulimu. da kujuwa goyolonda, hebu kwa nzila ya watula ndagu."},{"book":"1 Samweli","chapter":"28","verse":"7","text":"Baho Sauli kawalongela wasang'hanaji zake, “Nizahilileni mtwanzi yolagula kwa mizimu ili nimuuze.”"},{"book":"1 Samweli","chapter":"28","verse":"8","text":"Avo Sauli kavula viwalo viyavalile, kavala viwalo viyagwe, kachola hamoja na wasang'hanaji zake wabili. Wavika kwa ija imtwanzi ikilo, Sauli kamulongela, “Nilagulile kwa mizimu na ungalile imunhu inimulonda.”"},{"book":"1 Samweli","chapter":"28","verse":"9","text":"Ija imtwanzi kamulongela, “Gweye kojuwa kamba Sauli kawawinga wanhu olagula kwa mizimu na wahawi wose mwiisi ya Izilaeli. Habali konhegela mtego namate ili nikomigwe?”"},{"book":"1 Samweli","chapter":"28","verse":"10","text":"Sauli kaiduwila kwa twaga da Mndewa Imulungu, kalonga, “Kamba Mndewa Imulungu viyokala, honda ukobozigwe kwa mbuli ino.”"},{"book":"1 Samweli","chapter":"28","verse":"11","text":"Ija imtwanzi kamulongela, “Kolonda nikugalile nani?”"},{"book":"1 Samweli","chapter":"28","verse":"12","text":"Ija imtwanzi viyamone Samweli kaguta kwa sauti ng'hulu, kalonga, “Habali kumvizila? Gweye kwa Sauli!”"},{"book":"1 Samweli","chapter":"28","verse":"13","text":"Sauli kamulongela, “Sikuudumbe, kochona choni?”"},{"book":"1 Samweli","chapter":"28","verse":"14","text":"Sauli kamuuza, “Munhu ayo kaigala na nani?”"},{"book":"1 Samweli","chapter":"28","verse":"15","text":"Samweli kamulongela Sauli, “Habali konigaza kwa kunigala kuno?”"},{"book":"1 Samweli","chapter":"28","verse":"16","text":"Samweli kamuuza, “Habali koniuza niye kamba Mndewa Imulungu kakuleka na kakwihila?"},{"book":"1 Samweli","chapter":"28","verse":"17","text":"Mndewa Imulungu katenda gaja gayakulongele kubitila niye. Mndewa Imulungu kausegesa undewa kumwako na kamgwaa Daudi Mwiizilaeli miyago."},{"book":"1 Samweli","chapter":"28","verse":"18","text":"Kwavija, gweye huitegeleze sauti ya Mndewa Imulungu, huivikize ing'hasiliki yake kwa Waamaleki. Lekaavo lelo Mndewa Imulungu kokutendela vivo."},{"book":"1 Samweli","chapter":"28","verse":"19","text":"Gweye hamoja na Waizilaeli wose, Mndewa Imulungu kowagela mmakono ga Wafilisiti. Gweye na wanago wa kimbigalo mayo mokuwa na niye. Mndewa Imulungu kowagela mmakono ga Wafilisiti iwakalizi wa Izilaeli.”"},{"book":"1 Samweli","chapter":"28","verse":"20","text":"Bahaja, Sauli kagwa kingubanguba kwavija kadumba zimbuli ziyalongile Samweli. Sauli kakala kabule nguvu mulukuli kwavija kakala hadile kinhu chochose kulawa ichungulo mbaka ichungulo ya siku iyagwe."},{"book":"1 Samweli","chapter":"28","verse":"21","text":"Abaho ija imtwanzi viyacholile kwa Sauli, kamona Sauli kogwaya, kamulongela, “Niye msang'hanaji wako nitogola kuuhonza ugima wangu kwa kutenda kija kiunongele nhende."},{"book":"1 Samweli","chapter":"28","verse":"22","text":"Nhegeleze niye msang'hanaji wako, togola nikutandile kigate kidodo uje wahapata nguvu uchole na mwanza wako.”"},{"book":"1 Samweli","chapter":"28","verse":"23","text":"Sauli kalema kalonga, “Sija bule.”"},{"book":"1 Samweli","chapter":"28","verse":"24","text":"Ija imtwanzi ukae kumwake kukala na bofu da ng'ombe dinonile, himahima kadichinja, kasola usage wa ngano, kaukanda, kateleka gate dilibule hamila."},{"book":"1 Samweli","chapter":"28","verse":"25","text":"Kamgwaa Sauli, na vivija kawagwaa awo iwasang'hanaji zake, na hewo waja. Abaho kilo acho wenuka wasegela."}]}