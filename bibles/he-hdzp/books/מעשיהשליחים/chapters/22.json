{"data":[{"book":"מעשי השליחים","chapter":"22","verse":"1","text":"”אחי ואבותיי, הקשיבו נא לדברי ההגנה שלי.“"},{"book":"מעשי השליחים","chapter":"22","verse":"2","text":"כששמעו שהוא מדבר עברית נפלה דממה כבדה עוד יותר."},{"book":"מעשי השליחים","chapter":"22","verse":"3","text":"פולוס המשיך: ”אני יהודי, יליד טרסוס שבקיליקיה, אולם חונכתי כאן בירושלים, בבית־מדרשו של רבן גמליאל, והוא שלימד אותי לשמור בקפידה את כל חוקי התורה ומצוותיה. הייתי קנאי לה׳ בכל מעשי, ממש כשם שאתם קנאים לו היום."},{"book":"מעשי השליחים","chapter":"22","verse":"4","text":"בזמנו רדפתי את המשיחיים עד מוות, כבלתי גברים ונשים והשלכתי אותם לכלא."},{"book":"מעשי השליחים","chapter":"22","verse":"5","text":"הכהן הגדול וכל אחד מחברי הסנהדרין יוכלו להעיד על כך, משום שביקשתי מהם מכתבים אל ראשי הקהילה היהודית בדמשק. מכתבים אלה העניקו לי את הסמכות לכבול כל משיחי שאמצא, ולהביאו לירושלים כדי שייענש."},{"book":"מעשי השליחים","chapter":"22","verse":"6","text":"”יום אחד בשעת הצהריים, כשהייתי בדרכי לדמשק, האיר עלי לפתע אור חזק מן השמים."},{"book":"מעשי השליחים","chapter":"22","verse":"7","text":"נפלתי על הארץ ושמעתי קול: ’שאול, שאול, מדוע אתה רודף אותי?‘"},{"book":"מעשי השליחים","chapter":"22","verse":"8","text":"” ’מי אתה, אדוני?‘ שאלתי.“"},{"book":"מעשי השליחים","chapter":"22","verse":"9","text":"האנשים שהיו איתי ראו את האור, אך לא הבינו את הנאמר."},{"book":"מעשי השליחים","chapter":"22","verse":"10","text":"” ’מה עלי לעשות, אדוני?‘ שאלתי."},{"book":"מעשי השליחים","chapter":"22","verse":"11","text":"”האור החזק סנוור אותי עד עיוורון, והיה צורך להוביל אותי בידי לדמשק."},{"book":"מעשי השליחים","chapter":"22","verse":"12","text":"”בדמשק בא אלי אדם צדיק וירא־אלוהים, חנניה שמו, אשר קיים את מצוות התורה והיה מקובל על כל היהודים."},{"book":"מעשי השליחים","chapter":"22","verse":"13","text":"חנניה עמד לצדי ואמר: ’שאול אחי, פקח את עיניך!‘ ומיד נפקחו עיני ויכולתי לראות כמקודם."},{"book":"מעשי השליחים","chapter":"22","verse":"14","text":"”לאחר מכן הוא אמר לי: ’אלוהי אבותינו בחר בך לדעת את רצונו, לראות את המשיח הצדיק ולשמוע את קולו."},{"book":"מעשי השליחים","chapter":"22","verse":"15","text":"עליך לשאת את בשורת אלוהים לכל מקום, ולספר לכולם מה ששמעת וראית."},{"book":"מעשי השליחים","chapter":"22","verse":"16","text":"למה אתה מחכה עכשיו? לך להיטבל במים והתרחץ מחטאיך, בקראך בשם האדון!‘"},{"book":"מעשי השליחים","chapter":"22","verse":"17-18","text":"”יום אחד, לאחר שחזרתי לירושלים, דיבר אלי ה׳ בחזיון בשעה שהתפללתי בבית־המקדש. ’הזדרז וצא מירושלים‘, הוא אמר אלי, ’כי תושבי העיר לא יאמינו למה שתספר להם עלי‘."},{"book":"מעשי השליחים","chapter":"22","verse":"19","text":"” ’אבל אדון‘, מחיתי, ’הם יודעים היטב שהלכתי לבית־הכנסת והכיתי את המאמינים בך, ואף השלכתי אותם לכלא."},{"book":"מעשי השליחים","chapter":"22","verse":"20","text":"וכשהרגו את עבדך סטפנוס, עמדתי שם בהסכמה לנעשה והשגחתי על מעיליהם של רוצחיו!‘"},{"book":"מעשי השליחים","chapter":"22","verse":"21","text":"”אולם אלוהים אמר לי: ’עזוב את ירושלים, כי אני שולח אותך הרחק אל הגויים!‘ “"},{"book":"מעשי השליחים","chapter":"22","verse":"22","text":"הקהל הקשיב בתשומת לב עד שאמר פולוס את המשפט האחרון, ואז צעקו כולם פה־אחד: ”סלקו אותו מכאן! הרגו אותו! הוא אינו ראוי לחיות!“"},{"book":"מעשי השליחים","chapter":"22","verse":"23","text":"הם צרחו, השליכו את מעיליהם וזרקו עפר כלפי מעלה."},{"book":"מעשי השליחים","chapter":"22","verse":"24","text":"המפקד ציווה על חייליו להכניס את פולוס לתוך המצודה ולהלקותו ברצועות, כדי לאלצו להתוודות על פשעו. המפקד רצה לדעת מדוע היה הקהל נרגש ופרוע כל־כך."},{"book":"מעשי השליחים","chapter":"22","verse":"25","text":"בשעה שהחיילים כבלו את פולוס כדי להלקותו, הוא פנה אל הקצין שעמד לצדו ושאל: ”האם מותר להלקות אזרח רומאי לפני שהעמדת אותו לדין?“"},{"book":"מעשי השליחים","chapter":"22","verse":"26","text":"הקצין ניגש אל מפקד החטיבה וקרא: ”מה אתה עושה? האיש הזה אזרח רומאי!“"},{"book":"מעשי השליחים","chapter":"22","verse":"27","text":"המפקד בא אל פולוס ושאל: ”האם אתה באמת אזרח רומאי?“"},{"book":"מעשי השליחים","chapter":"22","verse":"28","text":"”גם אני והאזרחות הזאת עלתה לי הרבה כסף!“"},{"book":"מעשי השליחים","chapter":"22","verse":"29","text":"החיילים שעמדו להלקות את פולוס הרפו ממנו ברגע ששמעו שהוא אזרח רומאי, והמפקד נמלא פחד על־שום שציווה לאסרו ולהלקותו."},{"book":"מעשי השליחים","chapter":"22","verse":"30","text":"למחרת בבוקר שחרר אותו המפקד מכבליו וציווה על ראשי הכוהנים לכנס ישיבת סנהדרין. הוא הביא לפניהם את פולוס כדי לנסות לברר מה הייתה הסיבה לכל המהומה הזאת."}]}