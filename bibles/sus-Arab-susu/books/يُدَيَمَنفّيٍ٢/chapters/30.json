{"data":[{"book":"يُدَيَ مَنفّيٍ ٢","chapter":"30","verse":"1","text":"شٍسٍكِيَ نَشَ شّيرَيٍ شّي عِسِرَيِلَ نُن يُدَيَ بِرِن كُي. عَ مَن نَشَ بَتَاشّيٍ سّبّ عٍقِرَ مِكَيٍ نُن مَنَسِكَيٍ مَ، عَلَكٌ عٍ شَ قَ عَلَتَلَ شَ بَنشِ دَرِ سَلَمُ سَيَمَلٍكّ دَنفِ سَلِ رَبَدٍ عِسِرَيِلَ مَرِفِ عَلَتَلَ شَ بِنيّ بُن مَ."},{"book":"يُدَيَ مَنفّيٍ ٢","chapter":"30","verse":"2","text":"مَنفّ، كُنتِفِيٍ، نُن حَمَ بِرِن نُ بَرَ نَتّ تٌنفٌ دَرِ سَلَمُ عٍ شَ سَيَمَلٍكّ دَنفِ سَلِ رَبَ كِكٍ قِرِن ندٍ."},{"book":"يُدَيَ مَنفّيٍ ٢","chapter":"30","verse":"3","text":"عٍ مُ نْ نَ رَبَدٍ عَ وَشَتِ، بَرِ مَ سّرّشّدُبّ بِرِن مُ نُ فّشِ عٍ يّتّ رَ سّنِيّندٍ. حَمَ قَن مُ نُ مَلَنشِ دَرِ سَلَمُ."},{"book":"يُدَيَ مَنفّيٍ ٢","chapter":"30","verse":"4","text":"مَنفّ نُن حَمَ نَشَ تِن نَ نَتّ رَ."},{"book":"يُدَيَ مَنفّيٍ ٢","chapter":"30","verse":"5","text":"عٍ نَشَ عِسِرَيِلَ بِرِن مَشِلِ، كٍلِقٍ بٍرٍ سٍبَ مَ، سَ دْشْ دَنَ نَ، عَلَكٌ عٍ شَ قَ سَيَمَلٍكّ دَنفِ سَلِ رَبَ دَرِ سَلَمُ عِسِرَيِلَ مَرِفِ عَلَتَلَ شَ بِنيّ بُن مَ. عَ نُ بَرَ بُ حَمَ مُ نَ سَلِ رَبَ عَلْ عَ سّبّشِ كِ نَشّ."},{"book":"يُدَيَ مَنفّيٍ ٢","chapter":"30","verse":"6","text":"شّيرَيٍ نَشَ مَنفّ نُن كُنتِفِيٍ شَ بَتَاشّ شَنِن عِسِرَيِلَ نُن يُدَيَ بِرِن. عٍ نَشَ مَنفّ شَ يَامَرِ مَسٍن، «عِسِرَيِلَكَيٍ، وٌ فبِلٍن عَلَتَلَ مَ، عِبُرَهِمَ، عِسِيَفَ، نُن عِسِرَيِلَ مَرِفِ عَلَ، عَلَكٌ عَ قَن شَ فبِلٍن وٌ مَ، عَ وٌ تَن نَشٍيٍ رَتَنفَشِ عَسِرِيَ مَنفّيٍ بّلّشّ عِ."},{"book":"يُدَيَ مَنفّيٍ ٢","chapter":"30","verse":"7","text":"وٌ نَشَ لُ عَلْ وٌ بَبَيٍ نُن وٌ نفَشَكٍرٍنيِيٍ، نَشٍيٍ نُ بَرَ عٍ بَبَيٍ مَرِفِ عَلَتَلَ رَبّحِن. عَلَ بَرَ فبَلٌي رَفِرِ عٍ مَ، عَلْ وٌ عَ تٌشِ كِ نَشّ."},{"book":"يُدَيَ مَنفّيٍ ٢","chapter":"30","verse":"8","text":"يَكْسِ، وٌ نَشَ وٌ كٌبٍ تِ عَلَ رَ عَلْ وٌ بَبَيٍ عَ رَبَشِ كِ نَشّ. وٌ وٌ بّلّشّ سٌ عَلَتَلَ يِ رَ، وٌ شَ قَ عَ شَ هْرْ مْبَنشِ، عَ نَشَن نَسّنِيّن وَشَتِ بِرِن بُن مَ. وٌ شَ وٌ مَرِفِ عَلَتَلَ رَبَتُ، عَلَكٌ عَ شَ شْنّ شَ فبِلٍن وٌن قْشْ رَ."},{"book":"يُدَيَ مَنفّيٍ ٢","chapter":"30","verse":"9","text":"شَ وٌ فبِلٍن عَلَتَلَ مَ، وٌ نفَشَكٍرٍنيِيٍ نُن وٌ شَ دِيٍ هِننّ سْتْمَ نّ مِشِيٍ رَ، نَشٍيٍ عٍ شَنِن كٌنيِيَ كُي. شَ وٌ فبِلٍن وٌ مَرِفِ عَلَتَلَ مَ، عَ قَمَ نّ هِننّدٍ وٌ رَ، عَ مُ نّيمُمَ وٌ مَ.»"},{"book":"يُدَيَ مَنفّيٍ ٢","chapter":"30","verse":"10","text":"شّيرَيٍ نَشَ سِفَ تَايٍ بِرِن عٍقِرَ مِ نُن مَنَسِ بْشِ مَ، هَن سَبُلٌن. كْنْ نَ مِشِيٍ مُ تِن عٍ شَ مَسٍنيِ رَ، عٍ مَن قَ يٌ شّيرَيٍ مَ."},{"book":"يُدَيَ مَنفّيٍ ٢","chapter":"30","verse":"11","text":"عَسٍرِكَيٍ، مَنَسِكَيٍ، نُن سَبُلٌنكَيٍ ندٍيٍ نَشَ عٍ يّتّ مَفٌرٌ، عٍ سِفَ دَرِ سَلَمُ."},{"book":"يُدَيَ مَنفّيٍ ٢","chapter":"30","verse":"12","text":"عَلَ نَشَ عَ نِيَ يُدَيَكَيٍ بِرِن شَ كَقُ عٍ بٌورٍ مَ مَنفّ نُن كُنتِفِيٍ شَ يَامَرِ رَبَقٍ رَ عَلْ عَلَتَلَ عَ قَلَ كِ نَشّ."},{"book":"يُدَيَ مَنفّيٍ ٢","chapter":"30","verse":"13","text":"حَمَ فبٍفبٍ نَشَ عٍ مَلَن دَرِ سَلَمُ، عَلَكٌ عٍ شَ تَامِ لّبِنِتَرٍ سَلِ رَبَ كِكٍ قِرِن ندٍ."},{"book":"يُدَيَ مَنفّيٍ ٢","chapter":"30","verse":"14","text":"عٍ نَشَ كٍلِ، عٍ كُيٍ سّرّشّبَدٍ بِرِن كَنَ دَرِ سَلَمُ، عَ نُن سُرَيِ فَندٍيٍ، عٍ قَ نَ بِرِن وْلّ عِ سٍدِرٌن قٌلٍ كُي."},{"book":"يُدَيَ مَنفّيٍ ٢","chapter":"30","verse":"15","text":"كِكٍ قِرِن ندٍ، شِ قُ نُن نَانِ ندٍ رَ، عٍ نَشَ سَيَمَلٍكّ دَنفِ سَلِ شَ سّرّشّ بَ. سّرّشّدُبّيٍ نُن لٍوِكَيٍ نُ بَرَ يَافِ عٍ شَ سّنِيّنتَرٍحَ شَ قٍ رَ، عٍ قَ عٍ يّتّ رَ سّنِيّن. عٍ نَشَ سّرّشّ فَن دَاشِيٍ بَ عَلَتَلَ شَ بَنشِ كُي."},{"book":"يُدَيَ مَنفّيٍ ٢","chapter":"30","verse":"16","text":"سّرّشّدُبّيٍ نَشَ تِ عٍ يِرٍ عَلْ عَلَ شَ مِشِ مُنسَ عَ يَمَرِشِ كِ نَشّ تَوُرٍتَ مُنسَ كُي. لٍوِكَيٍ تٌ وُلِ سٌ عٍ يِ رَ، عٍ نَشَ عَ كَسَن سّرّشّبَدٍ مَ."},{"book":"يُدَيَ مَنفّيٍ ٢","chapter":"30","verse":"17","text":"مِشِ سّنِيّنتَرٍيٍ تٌ نُ وُيَشِ حَمَ يَ مَ، لٍوِكَيٍ نَشَ سَيَمَلٍكّ دَنفِ سَلِ سّرّشّ بَ عٍ بّ، عَلَكٌ عٍ شَ عَ قِ عَلَتَلَ مَ."},{"book":"يُدَيَ مَنفّيٍ ٢","chapter":"30","verse":"18","text":"مِشِ سّنِيّنتَرٍ وُيَشِيٍ نُ نَ حَمَ يَ مَ كٍلِقٍ عٍقِرَ مِ، مَنَسِ، نُن سَبُلٌن. عٍ بَرَ سَيَمَلٍكّ دَنفِ سَلِ سّرّشّ دٌن، كْنْ نَ مُ رَدَشَشِ عَلَ شَ مَسٍنيِ كُي. نَ نَن عَ تٌ، شٍسٍكِيَ نَشَ عَلَتَلَ مَشَندِ عٍ بّ، «عَلَتَلَ نَشَن قَن، دِحّ"},{"book":"يُدَيَ مَنفّيٍ ٢","chapter":"30","verse":"19","text":"سّنِيّنتَرٍيٍ بِرِن مَ نَشٍيٍ نَ عٍ بَبَيٍ مَرِفِ عَلَ قٍنقٍ عٍ بْحّ كُي.»"},{"book":"يُدَيَ مَنفّيٍ ٢","chapter":"30","verse":"20","text":"عَلَتَلَ نَشَ شٍسٍكِيَ شَ دُبّ سُشُ، عَ دِحّ حَمَ مَ."},{"book":"يُدَيَ مَنفّيٍ ٢","chapter":"30","verse":"21","text":"عِسِرَيِلَكَيٍ نَشٍيٍ نُ مَلَنشِ دَرِ سَلَمُ نَشَ تَامِ لّبِنِتَرٍ سَلِ رَبَ شِ سٌلٌقٍرٍ بُن مَ حّلّشِنيِ كُي. لْشْي بِرِن مَ، لٍوِكَيٍ نُن سّرّشّدُبّيٍ نُ عَلَتَلَ مَتْشْمَ عٍ شَ بّيتِبَسٍيٍ رَ عَلَ شَ بِنيّ بُن مَ عٍ سّنبّ بِرِن نَ."},{"book":"يُدَيَ مَنفّيٍ ٢","chapter":"30","verse":"22","text":"شٍسٍكِيَ نَشَ لٍوِكَيٍ رَلِمَنِيَ، بَرِ مَ عٍ نُ بَرَ عَلَتَلَ شَ وَلِ رَبَ عَ رَبَ كِ مَ. عٍ نَشَ سّرّشّيٍ دٌن شِ سٌلٌقٍرٍ بُن مَ. عٍ مَن نَشَ شَنُنتٍيَ سّرّشّيٍ بَ عٍ بَبَيٍ مَرِفِ عَلَتَلَ بّ."},{"book":"يُدَيَ مَنفّيٍ ٢","chapter":"30","verse":"23","text":"حَمَ بِرِن نَشَ لَن عَ مَ، عٍ شَ شِ سٌلٌقٍرٍ فبّتّ سَ نَ سَلِ شُن مَ. عٍ نَشَ نَ رَبَ سّيوّ كُي."},{"book":"يُدَيَ مَنفّيٍ ٢","chapter":"30","verse":"24","text":"يُدَيَ مَنفّ شٍسٍكِيَ نَشَ تُورَ وُلُ كٍرٍن نُن شُرُ سٍ لَنمَ وُلُ سٌلٌقٍرٍ بَ سّرّشّ رَ. كُنتِفِيٍ قَن نَشَ تُورَ وُلُ كٍرٍن نُن شُرُ سٍ لَنمَ وُلُ قُ بَ سّرّشّ رَ. سّرّشّدُبّ فبٍفبٍ نَشَ عٍ يّتّ رَ سّنِيّن."},{"book":"يُدَيَ مَنفّيٍ ٢","chapter":"30","verse":"25","text":"يُدَيَ حَمَ، سّرّشّدُبّيٍ، لٍوِكَيٍ، عِسِرَيِلَكَيٍ، نُن شْحّيٍ كٍلِقٍ عِسِرَيِلَ بْشِ مَ، عٍ بِرِن نَشَ سّيوَ."},{"book":"يُدَيَ مَنفّيٍ ٢","chapter":"30","verse":"26","text":"حّلّشِنيِ فبٍفبٍ نَشَ لُ دَرِ سَلَمُ. نَ قٍ مْولِ نُ بَرَ بَ تٌقٍ دَرِ سَلَمُ كَبِ عِسِرَيِلَ مَنفّ دَوُدَ شَ دِ سُلٍمَنِ شَ وَشَتِ."},{"book":"يُدَيَ مَنفّيٍ ٢","chapter":"30","verse":"27","text":"سّرّشّدُبّيٍ نُن لٍوِكَيٍ نَشَ كٍلِ، عٍ دُبَ حَمَ بّ. عَلَتَلَ نَشَ نَ دُبّ سُشُ عَ شَ يِرٍ سّنِيّنشِ كُي كٌورٍ مَ."}]}