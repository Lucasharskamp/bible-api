{"data":[{"book":"Lug","chapter":"9","verse":"1","text":"Isu è snanyi samoythek shii ò ho srane ithek shii ibuii shii khia pha nane miiriie shii gang phi pha blu nane riichai phi."},{"book":"Lug","chapter":"9","verse":"2","text":"Chiihphado ai è ithek shii Hamangkhung-aphuii pha Sajathua ji yua pha nane radpho shii gang rek pha thoh ge,"},{"book":"Lug","chapter":"9","verse":"3","text":"9:3-5: Lug 10:4-11chiihphado ithek shii yao, “lumuii hà ithek nyie de ayie rabo: Thagieng de ayie, biiathek de ayie, michie de ayie, bang de ayie, chiih-è phadiig lai de ayiedang rabo."},{"book":"Lug","chapter":"9","verse":"4","text":"Nathek shii khihà wie ho ruii, ji pha hò shii athoh sapho shii ne ithua jia shii rai bo;"},{"book":"Lug","chapter":"9","verse":"5","text":"9:5: Blk 13:51 Khihà magunde branthek è nathek shii wie aho arone, ji pha thawun thoh muii srane nathek lai pha nyiakphlab ji yi kham marui bo, ji ne ithek shii phriie phro.”"},{"book":"Lug","chapter":"9","verse":"6","text":"Samoythek è thiichiih shii thoh marui srane thiigthek hà lua ne Mua Wie jithek yao ne zab pha branthek shii gang phi."},{"book":"Lug","chapter":"9","verse":"7","text":"Herod yi Galili shii bohkhoh pha ji ro, jithek rey pha ji zab yoi srane wiengphleg dun, nyieliiene giak branthek è yao Jon Khowo ne idoh hòi ne thog ro."},{"book":"Lug","chapter":"9","verse":"8","text":"Gaithek è yao shii Elija ne dinne dong ro, chiih-è gaithek è yao buyo pha chaigthek ne idoh hòi ne thog dinro."},{"book":"Lug","chapter":"9","verse":"9","text":"Herod è yao, “Jon ro khrug ne gu è tham sbang yi phro; jimagunde hì è yoi ramuii pha bran ji ne hanyie ga?” Chiih-è ai ne Isu shii riig pha bidiang."},{"book":"Lug","chapter":"9","verse":"10","text":"Guaphasamoythek è idoh dun thog srane ithek è nyie rek marui pha ji zab Isu shii yao. Ai è ithek shii awai rog noh srane Bethsaida pha thawun shii wuii thog."},{"book":"Lug","chapter":"9","verse":"11","text":"Ibrogthek è ji yoi srane ithek de ai rog shii luagieng. Ai è ithek shii wie ho srane, Hamangkhung-aphuii pha Sajathua ji yao srane hanyie è chid pho shii gang phi."},{"book":"Lug","chapter":"9","verse":"12","text":"Hasieng yi jao ne yem sha pha rek shii, airo snanyi Samoythek è aishii wuii srane yao, “Branthek shii thoh ge bo, nyieliieshii ithek ne nyawuii mua ne thiigthek nane raigthek shii shan ne michie nane men pha ithua nya doh mua phro, nyieliieshii hì pha ithua ne hanyie de oi ro.”"},{"book":"Lug","chapter":"9","verse":"13","text":"Jishii Isu è ithek shii yao, “Nawaithek è ithek shii chie pha phi bo.” Ithek è chang, “Gathek zab shii ne iweb guii nane ù nyi um bie ro, na è gathek shii hì pha ibrogthek zab pha michie pheg wuii bo è now bey?”"},{"book":"Lug","chapter":"9","verse":"14","text":"(Thiichiih shii ne itham guii thog pha bran um.) Isu è awai samoythek shii yao, “ithek shii ibrog jia jia shii saguii rek ne dug yi bo.”"},{"book":"Lug","chapter":"9","verse":"15","text":"Chiihphado shii samoythek è ji è rek phi,"},{"book":"Lug","chapter":"9","verse":"16","text":"Isu è iweb guii nane ù nyi shii yi srane, Hamangkhung hà riig ne Hamangkhung-aphuii shii laso phi srane phed, chiih-è awai samoythek shii phi ne branthek shii thang ba yi."},{"book":"Lug","chapter":"9","verse":"17","text":"Ithek zab cho pha chie ched mage shii, chiih-è nyie khe pha ji ne samoythek è sirid snanyi chiing."},{"book":"Lug","chapter":"9","verse":"18","text":"Nai jia Isu è awai ji siaramuii shii, samoythek aishii wuii thog ruii. Isu è ithek shii sai, “Branthek è gu shii hanyie ro è yao lei?”"},{"book":"Lug","chapter":"9","verse":"19","text":"Ithek è chang. “Giak branthek è na shii ne Jon Khowo ro è yao.” Giak è na shii ne Elija ro è yao, “Giak è na shii ne buyo pha chaig jia ne hòi ne thog din ro è yao.”"},{"book":"Lug","chapter":"9","verse":"20","text":"Isu è ithek shii sai. “Chiihphado nathek ne gu shii hanyie ro è now ga?”"},{"book":"Lug","chapter":"9","verse":"21","text":"Chiihphado Isu è ithek shii phriie ne giung srane yao, hì pha miyao ne hanyie shii de ayaodang rabo."},{"book":"Lug","chapter":"9","verse":"22","text":"Ai è de ithek shii yao, “Bran Dufuii ne bajo diig rek srane dukhothek, boh phabithek nane Iphey yua pha masdothek è de snai muii phro. Aishii ne ua muii phro, jimagunde ai ne da-uom pha idoh shii ne hòi din ruii phro.”"},{"book":"Lug","chapter":"9","verse":"23","text":"Chiih-è ai zabithek shii yao, hanyie de gu rog shii wuii pha now arone, ai ne awai shii bia chid phro, chiih-è zab pha inai shii awairo bai ji han srane gu rog shii luagieng bo."},{"book":"Lug","chapter":"9","verse":"24","text":"9:24: Mth 10:39; Lug 17:33; Jon 12:25 Hanyie è nawai sieng pha ji shii ragia rek pha now arone awairo chai ne san dun phro, jimagunde de hanyie è gu chiang è awai shii san muii arone ai ne ragia rey ruii."},{"book":"Lug","chapter":"9","verse":"25","text":"Ai è sohjambling shii mua srane awai shii san muii arone nyie phua mage phlei? Khuchung magunde arey phro."},{"book":"Lug","chapter":"9","verse":"26","text":"Bran hanyie yi gu shii wo srane gu miyao wo arone, Bran Dufuii de awairo biisiie è wuii ruii shii chiih-è Aphuii pha biisiie nane so hamangkhliiethek pha boh lubo è wuii ruii shii aishii de wo ruii phro."},{"book":"Lug","chapter":"9","verse":"27","text":"Gu nathek shii izai yaodang phro, ichiih um pha giak branthek de Hamangkhung-aphuii pha Sajathua ji adoh sapho shii ne a-iy ba phro."},{"book":"Lug","chapter":"9","verse":"28","text":"Damiley pha idoh shii ai è jithek yao, Isu è Phithar, nane Jon, chiih-è Jems shii ai è noh srane phiingduii lakhung hà sia pha wuii dun."},{"book":"Lug","chapter":"9","verse":"29","text":"Ai yi siaramuii shii, ai mizia ne yoh lai khlei dun, chiih-è airo yung de khlieng mo chuang dun."},{"book":"Lug","chapter":"9","verse":"30","text":"Hamblo shii bran nyi yi ai rog shii mulo pha doh. Ai ne Moses nane Elija ro."},{"book":"Lug","chapter":"9","verse":"31","text":"Hamangkhung pha biisiie è doh yi srane ai ne Jerusalem hà iy ne Hamangkhung-aphuii ro munow ji zab rek pha Isu shii muloramuii."},{"book":"Lug","chapter":"9","verse":"32","text":"Phithar nane ai ijakthek yi men dun jimagunde ithek siangfad srane Isu shii riig shii biisiie nane bran nyi yi ai rog shii riu ne um pha doh."},{"book":"Lug","chapter":"9","verse":"33","text":"Bran nyi ji è Isu shii thoh marui ne dun din dun shii, Phithar è aishii yao, “Masdo, Gethek ichiih shii um pha ji ne khama wie ro, gethek ne ichiih shii haliig thek uom rab pha ro, jia yi na shii, jia yi Moses shii, chiih-è jia yi Elija shii.” (Ai è de ji yi izai athieg mua ai è nyie yao pha ji ne.)"},{"book":"Lug","chapter":"9","verse":"34","text":"Ai ji è yao ramuii shii, sakhamiing thab srane ithek ragia rog shii chiieg muii; chiih-è sakhamiing è aishii thab mage ne airo samoythek ne rum dun."},{"book":"Lug","chapter":"9","verse":"35","text":"9:35: Aij 42:1; Mth 3:17; 12:18; Mrg 1:11; Lug 3:22 Goh jia yi sakhamiing è yao ruii, “Hì ne guro Dufuii ro, gu mugua ne ruii ro, ji è aishii nuii bo!”"},{"book":"Lug","chapter":"9","verse":"36","text":"Goh ji aro pha rey dun shii, thiisa hà Isu awai ji jia um bie. Samoythek è jithek zab aro pha rai muii srane, chiih-è ji pha ishak shii ithek è nyie doh pha ji hanyie shii de ayao."},{"book":"Lug","chapter":"9","verse":"37","text":"Ji pha thimiang ne Isu nane airo samoy uom yi phiing lakhung è thazam wuii thog shii, bran boh ibrogthek è Isu nane ithek shii si."},{"book":"Lug","chapter":"9","verse":"38","text":"Bran jia yi ibrog è ziak mage, “Masdo! Gu na shii khung dang phro, gu dufuii shii riig mage bo guro dufuii ji jia bie ro!”"},{"book":"Lug","chapter":"9","verse":"39","text":"Ibuii ragung è aishii khud srane hamblo shii ziak ne awailum ne chiih srane chiihphado sem è imamiung khia; aishii ne bajo duhug phi ne ruii srane diig yi."},{"book":"Lug","chapter":"9","verse":"40","text":"Gu è na samoythek shii khia phi bo è khung ne yao shii, jishii ithek è ne akhia mua phi ro."},{"book":"Lug","chapter":"9","verse":"41","text":"Isu è chang, “Nathek ne migi arek pho nane ichiig pha branthek ara! Gu nathek rog shii khama rai dam mage phlei?” Gu khama chiieng nathek shii zud dam phi phlei? Jishii ai è bran jishii yao, “Na dufuii shii tha hà yie mage bo.”"},{"book":"Lug","chapter":"9","verse":"42","text":"Bufuii ji yi wuii mage shii, ibuii è aishii jog thoh srane aishii ne nyiak lakhung hà thud pha yi. Isu è ibuii ragung shii giung mage shii, ji pha bufuii ne gang rey dun, chiih-è ai aphuii shii idoh phi din muii."},{"book":"Lug","chapter":"9","verse":"43","text":"Zab pha branthek Hamangkhung-aphuii pha gang blu ji riig srane wiengphleg dun."},{"book":"Lug","chapter":"9","verse":"44","text":"Gu è nathek shii nyie yao pha rek pha ji ne abia rabo! Bran Dufuii shii ne bran blu shii phi muii ro."},{"book":"Lug","chapter":"9","verse":"45","text":"Jishii samoythek è ji pha miyao ne agao mua, hì pha miyao yi ithek agao yi pha ithek è ug muii, chiih-è ithek ne rum srane hì pha miyao chiang asai mua."},{"book":"Lug","chapter":"9","verse":"46","text":"Hanyie yi zab è boh ga è sai ne samoythek awaithek chung khnaing rai."},{"book":"Lug","chapter":"9","verse":"47","text":"Isu è ithek nyie now pha ji ne thieg srane, ji è ai è ani jia yi srane awai moe shii riu ba yi,"},{"book":"Lug","chapter":"9","verse":"48","text":"9:48: Mth 10:40; Lug 10:16; Jon 13:20 Chiih-è ithek shii yao, “Hanyie magunde hì pha ani shii gu beng è wie ho arone, ai gu shii de wie ho phro, chiih-è hanyie è gu shii wie ho arone, gu shii thoh ge pha ji shii de wie ho ro. Ji è nathek duchoi shii hanyie ai yi zab ìu ga ai ne zab è boh ro.”"},{"book":"Lug","chapter":"9","verse":"49","text":"Jon è Isu shii yao, “Masdo, gathek è bran de na beng è ibuiithek khiaramuii pha doh ro, chiih-è gathek è arek rabo è gak marui, nyieliieshii ai ne gethek rog pha bran asi ro.”"},{"book":"Lug","chapter":"9","verse":"50","text":"“Aishii gak pha abidiang rabo,” Isu è Jon nane gai samoythek shii de yao, “Nyieliieshii hanyie è na shii gidieg arek pho ne nathek bran ro.”"},{"book":"Lug","chapter":"9","verse":"51","text":"Isu shii hamangkhung hà noh sha pha nui thog mage shii, Jerusalem hà wuii dang pha awai khani shii phak."},{"book":"Lug","chapter":"9","verse":"52","text":"Ai è muaphothek shii awai ibi shii thoh srane Samaria thiig hà wuii ne zab khriig rek yi."},{"book":"Lug","chapter":"9","verse":"53","text":"Jishii thiisa pha branthek è aishii wie aho, nyieliieshii ithek ne thieg ai ne Jerusalem hà wuii bie."},{"book":"Lug","chapter":"9","verse":"54","text":"9:54: 2Saj 1:9-16Airo samoythek Jems nane Jon è ji riig srane, ithek è yao, “Ithong, na ne ichid bey Hamangkhung è bai shii ho srane ithek shii hùb yi mage habey?”9:54: giak jigizey shii umElija mirek duiine."},{"book":"Lug","chapter":"9","verse":"55","text":"Isu è idoh rei srane ithek shii giung.9:55: giak jigizey shii ne chodochiih-è yao, “na ne athieg khi è rek pha Ragung è khia na; Bran Dufuii ne tharothamang rai pha jishii srobro rek pha awuii, jishii ithek shii ragia rek phi.”"},{"book":"Lug","chapter":"9","verse":"56","text":"Chiihphado Isu nane samoythek gai thiig hà wuii marui."},{"book":"Lug","chapter":"9","verse":"57","text":"Ithek yi awaithek lumuii hà luaramuii shii, bran jia è Isu shii yao, “Na khi hà lua magunde gu narog shii lua gieng pha ro.”"},{"book":"Lug","chapter":"9","verse":"58","text":"Isu è aishii yao, “Shaliiethek de icho um, chiih-è fuiithek shii de irungthek um, jimagunde Bran Dufuii shii ne thieng ne thung pha ithua de oi ro.”"},{"book":"Lug","chapter":"9","verse":"59","text":"Isu è gai bran jishii yao, “Gu rog shii luagieng bo,” jimagunde ji pha bran è yao."},{"book":"Lug","chapter":"9","verse":"60","text":"Isu è chang, “Iy-iy shii awai iy-iy è wieng yi bo. Na ne wuii srane Hamangkhung-aphuii ro Sajathua ji yua bi bo.”"},{"book":"Lug","chapter":"9","verse":"61","text":"Bran jia è de Isu shii yao, “Gu de nathek rog shii luagieng pha ro, Masdo; jimagunde igobi gu shii hò hà gui haliing pho shii de wie rai bo è yao pha thoh ge bo.”"},{"book":"Lug","chapter":"9","verse":"62","text":"Isu è aishii yao, “Hanyie magunde raig woi pha jakhokh shii wad kho srane idoh hà rai ne riig pho ne Hamangkhung-aphuii pha Sajathua jishii gu ne chid phro.”"}]}