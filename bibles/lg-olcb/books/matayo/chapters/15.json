{"data":[{"book":"Matayo","chapter":"15","verse":"1","text":"Awo Abafalisaayo n’abannyonnyozi b’amateeka ne bava e Yerusaalemi ne bajja eri Yesu ne bamubuuza nti:"},{"book":"Matayo","chapter":"15","verse":"2","text":"“Abayigirizwa bo lwaki banyoomoola obulombolombo bw’Abakadde? Kubanga tebanaaba mu ngalo nga bagenda okulya emmere.”"},{"book":"Matayo","chapter":"15","verse":"3","text":"Naye Yesu naye n’ababuuza nti, “Lwaki mumenya amateeka ga Katonda, nga mwerimbika mu bulombolombo bwammwe?"},{"book":"Matayo","chapter":"15","verse":"4","text":"Katonda yagamba nti, ‘Kitaawo ne nnyoko obassangamu ekitiibwa. Oyo anaavumanga kitaawe ne nnyina battanga mutte,’"},{"book":"Matayo","chapter":"15","verse":"5","text":"Naye mmwe mugamba nti, Buli agamba kitaawe oba nnyina nti, ‘Ekirabo kye nandikuwadde nkiwaddeyo eri Katonda,’ omuntu oyo teyeetaaga kussaamu kitaawe kitiibwa."},{"book":"Matayo","chapter":"15","verse":"6","text":"Noolwekyo tassaamu kitaawe oba nnyina kitiibwa. Bwe mutyo ne mudibya etteeka lya Katonda olw’obulombolombo bwammwe."},{"book":"Matayo","chapter":"15","verse":"7","text":"Mmwe bannanfuusi! Nnabbi Isaaya yayogera bulungi ebyobunnabbi ebibakwatako bwe yagamba nti,"},{"book":"Matayo","chapter":"15","verse":"8","text":"“ ‘Abantu bano banzisaamu ekitiibwa kya ku mimwa.’"},{"book":"Matayo","chapter":"15","verse":"9","text":"‘Okusinza kwabwe kwa bwereere."},{"book":"Matayo","chapter":"15","verse":"10","text":"Yesu n’ayita ekibiina n’abagamba nti, “Mumpulirize era mutegeere."},{"book":"Matayo","chapter":"15","verse":"11","text":"Omuntu ky’alya si kye kimwonoonyesa, wabula ekyo ekiva mu kamwa ke, kye kimwonoonyesa.”"},{"book":"Matayo","chapter":"15","verse":"12","text":"Abayigirizwa be ne bajja gy’ali ne bamugamba nti, “Omanyi ebigambo byo nga bwe binyiizizza Abafalisaayo?”"},{"book":"Matayo","chapter":"15","verse":"13","text":"Naye Yesu n’addamu nti, “Buli kisimbe Kitange ali mu ggulu ky’ataasimba kigenda kusimbulwa."},{"book":"Matayo","chapter":"15","verse":"14","text":"Noolwekyo mubaleke. Bakulembeze abazibe b’amaaso. Bafaanana omuzibe w’amaaso akulembera muzibe munne, kubanga bombi bagenda kugwa mu kinnya.”"},{"book":"Matayo","chapter":"15","verse":"15","text":"Peetero n’amugamba nti, “Tunnyonnyole olugero olwo.”"},{"book":"Matayo","chapter":"15","verse":"16","text":"Yesu n’abagamba nti, “Nammwe era temunnategeera?"},{"book":"Matayo","chapter":"15","verse":"17","text":"Temumanyi nti buli muntu ky’alya kigenda mu lubuto mwe kiva n’akifulumiza mu kiyigo?"},{"book":"Matayo","chapter":"15","verse":"18","text":"Naye ebintu ebiva mu kamwa, biva mu mutima ne byonoona omuntu."},{"book":"Matayo","chapter":"15","verse":"19","text":"Kubanga mu mutima mwe muva ebirowoozo ebibi, obussi, n’obwenzi, eby’obukaba, n’obubbi, n’okuwaayiriza, n’okuvvoola."},{"book":"Matayo","chapter":"15","verse":"20","text":"Ebyo bye byonoona omuntu, naye okulya nga tonaabye mu ngalo, tekwonoona muntu.”"},{"book":"Matayo","chapter":"15","verse":"21","text":"Yesu n’ava mu kifo ekyo, n’agenda mu kitundu omuli ebibuga Ttuulo ne Sidoni."},{"book":"Matayo","chapter":"15","verse":"22","text":"Awo omukazi Omukanani eyali abeera mu bitundu ebyo, n’ajja eri Yesu n’amwegayirira nti, “Onsaasire Mukama wange, Omwana wa Dawudi! Muwala wange aliko dayimooni amubonyaabonya nnyo.”"},{"book":"Matayo","chapter":"15","verse":"23","text":"Naye Yesu n’asirika n’atamuddamu kigambo na kimu. Abayigirizwa be ne bajja ne bamugamba nti, “Bw’omugoba n’agenda. Ng’ayitirizza okutukaabirira.”"},{"book":"Matayo","chapter":"15","verse":"24","text":"Naye Yesu n’addamu omukazi nti, “Nze saatumibwa walala wonna, wabula eri endiga za Isirayiri ezaabula.”"},{"book":"Matayo","chapter":"15","verse":"25","text":"Naye omukazi n’asembera awali Yesu n’amusinza, n’amwegayirira ng’agamba nti, “Mukama wange, nnyamba.”"},{"book":"Matayo","chapter":"15","verse":"26","text":"Yesu n’amuddamu nti, “Si kituufu okuddira emmere y’omwana okugisuulira embwa.”"},{"book":"Matayo","chapter":"15","verse":"27","text":"Omukazi n’addamu nti, “Weewaawo, Mukama wange, naye n’embwa nazo zirya ku bukunkumuka obugwa wansi okuva ku mmeeza ya mukama waazo.”"},{"book":"Matayo","chapter":"15","verse":"28","text":"Awo Yesu n’amugamba nti, “Mukazi watu, ng’okukkiriza kwo kunene! Kale kikukolerwe nga bw’oyagala.” Amangwago muwala we n’awonera mu kiseera ekyo."},{"book":"Matayo","chapter":"15","verse":"29","text":"Yesu n’avaayo n’ajja emitala okumpi n’ennyanja y’e Ggaliraaya n’alinnya ku lusozi n’atuula eyo."},{"book":"Matayo","chapter":"15","verse":"30","text":"Abantu bangi ne bajja gy’ali, ne bamuleetera, abakoozimbye, n’abatayogera n’abalala bangi ne babassa we yali n’abawonya."},{"book":"Matayo","chapter":"15","verse":"31","text":"Abantu bangi ne beewuunya, nga balaba ababadde batayogera nga boogera, n’ababadde bakoozimbye nga bawonye, n’ababadde abalema nga batambula, n’ababadde abazibe b’amaaso nga balaba. Ne bagulumiza Katonda wa Isirayiri."},{"book":"Matayo","chapter":"15","verse":"32","text":"Awo Yesu n’ayita abayigirizwa be n’abagamba nti, “Abantu bano mbasaasira, kubanga baakamala nange ennaku ssatu ate tebalina kyakulya. Ssaagala kubasiibula ne bagenda enjala, si kulwa nga bagwa ku kkubo.”"},{"book":"Matayo","chapter":"15","verse":"33","text":"Abayigirizwa ne bamugamba nti, “Wano mu ddungu tunaggya wa emigaati emingi gye tunaaliisa abantu abangi bwe bati?”"},{"book":"Matayo","chapter":"15","verse":"34","text":"Yesu n’ababuuza nti, “Mulinawo emigaati emeka?” Ne bamuddamu nti, “Tulinawo emigaati musanvu n’ebyennyanja bitono.”"},{"book":"Matayo","chapter":"15","verse":"35","text":"Yesu n’alagira abantu bonna batuule wansi,"},{"book":"Matayo","chapter":"15","verse":"36","text":"n’addira emigaati omusanvu n’ebyennyanja, bwe yamala okwebaza, n’abimenyaamenyamu, n’awa abayigirizwa be ne batandika okugabula ekibiina."},{"book":"Matayo","chapter":"15","verse":"37","text":"Buli muntu n’alya n’akkuta. Ne babukuŋŋaanya obutundutundu obwasigalawo ne bujjuza ebisero musanvu."},{"book":"Matayo","chapter":"15","verse":"38","text":"Abaalya baawera abasajja enkumi nnya nga totaddeeko bakazi na baana."},{"book":"Matayo","chapter":"15","verse":"39","text":"Awo Yesu n’asiibula ekibiina, n’asaabala mu lyato n’agenda mu nsalo y’e Magadani."}]}