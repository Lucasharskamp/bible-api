{"data":[{"book":"Deuteronomo","chapter":"27","verse":"1","text":"Mose ndi akuluakulu a Israeli analamula anthu kuti, “Sungani malamulo onse amene ndikukupatsani lero lino."},{"book":"Deuteronomo","chapter":"27","verse":"2","text":"Mukawoloka mtsinje wa Yorodani kulowa mʼdziko limene Yehova Mulungu wanu akukupatsani, muyimiritse miyala ingapo ikuluikulu ndi kuyikulungiza."},{"book":"Deuteronomo","chapter":"27","verse":"3","text":"Mulembepo mawu onse a malamulo amenewa pamene muwoloka kulowa mʼdziko limene Yehova Mulungu wanu akukupatsani, dziko loyenda mkaka ndi uchi, monga momwe Yehova Mulungu wa makolo anu anakulonjezerani."},{"book":"Deuteronomo","chapter":"27","verse":"4","text":"Ndipo mukawoloka Yorodani muyimike miyala iyi pa Phiri la Ebala monga momwe ndikukulamulirani lero lino ndipo muyikulungize."},{"book":"Deuteronomo","chapter":"27","verse":"5","text":"Pamenepo mumange guwa lansembe la miyala la Yehova Mulungu wanu. Musagwiritse ntchito chida chilichonse chachitsulo pa miyalapo."},{"book":"Deuteronomo","chapter":"27","verse":"6","text":"Mumange guwa lansembe la Yehova Mulungu wanu ndi miyala yakutchire ndi kuperekerapo nsembe yopsereza kwa Yehova Mulungu wanu."},{"book":"Deuteronomo","chapter":"27","verse":"7","text":"Muperekerepo nsembe zopereka za chiyanjano, muzidye ndi kukondwera pamaso pa Yehova Mulungu wanu."},{"book":"Deuteronomo","chapter":"27","verse":"8","text":"Ndipo pa miyalapo mudzalembepo mawu onse a malamulo ndi malemba akuluakulu.”"},{"book":"Deuteronomo","chapter":"27","verse":"9","text":"Kenaka Mose ndi ansembe, amene ndi Alevi anati kwa Aisraeli onse, “Khalani chete Aisraeli inu ndipo mumvetsere! Tsopano inu ndinu anthu a Yehova Mulungu wanu."},{"book":"Deuteronomo","chapter":"27","verse":"10","text":"Muzimvera Yehova Mulungu wanu ndi kutsata malamulo ake ndi malangizo ake omwe ndikukupatsani lero lino.”"},{"book":"Deuteronomo","chapter":"27","verse":"11","text":"Tsiku lomwelo Mose analamula anthu kuti:"},{"book":"Deuteronomo","chapter":"27","verse":"12","text":"Mukawoloka Yorodani, mafuko awa akayimirire pa Phiri la Gerizimu ndi kudalitsa anthu: Simeoni, Levi, Yuda, Isakara, Yosefe ndi Benjamini."},{"book":"Deuteronomo","chapter":"27","verse":"13","text":"Ndipo mafuko awa akayimirire pa Phiri la Ebala ndi kutchula matemberero: Rubeni, Gadi, Aseri, Zebuloni, Dani ndi Nafutali."},{"book":"Deuteronomo","chapter":"27","verse":"14","text":"Alevi adzayankhula mokweza kwa Aisraeli onse kuti:"},{"book":"Deuteronomo","chapter":"27","verse":"15","text":"“Ndi wotembereredwa munthu amene asema chifanizo kapena kupanga fano, ndi kuchiyika mobisa, pakuti chimenechi ndi chinthu chodetsedwa pamaso pa Yehova, ntchito za manja a anthu.”"},{"book":"Deuteronomo","chapter":"27","verse":"16","text":"“Ndi wotembereredwa munthu amene sachitira ulemu abambo ake kapena amayi ake.”"},{"book":"Deuteronomo","chapter":"27","verse":"17","text":"“Ndi wotembereredwa munthu amene amasuntha mwala wa malire wa mnzake.”"},{"book":"Deuteronomo","chapter":"27","verse":"18","text":"“Ndi wotembereredwa munthu amene amasocheretsa munthu wosaona pa msewu.”"},{"book":"Deuteronomo","chapter":"27","verse":"19","text":"“Ndi wotembereredwa munthu amene sachitira chilungamo mlendo, ana amasiye kapena mkazi wamasiye.”"},{"book":"Deuteronomo","chapter":"27","verse":"20","text":"“Ndi wotembereredwa munthu amene agonana ndi mkazi wa abambo ake pakuti iye sachitira ulemu pogona pa abambo ake.”"},{"book":"Deuteronomo","chapter":"27","verse":"21","text":"“Ndi wotembereredwa munthu amene achita chigololo ndi nyama ya mtundu uli wonse.”"},{"book":"Deuteronomo","chapter":"27","verse":"22","text":"“Ndi wotembereredwa munthu amene agonana ndi mlongo wake, mwana wamkazi wa abambo ake kapena mwana wamkazi wa amayi ake.”"},{"book":"Deuteronomo","chapter":"27","verse":"23","text":"“Ndi wotembereredwa munthu amene agonana ndi apongozi ake.”"},{"book":"Deuteronomo","chapter":"27","verse":"24","text":"“Ndi wotembereredwa munthu amene apha mnzake mwachinsinsi.”"},{"book":"Deuteronomo","chapter":"27","verse":"25","text":"“Ndi wotembereredwa munthu amene alandira chiphuphu kuti aphe munthu wosalakwa.”"},{"book":"Deuteronomo","chapter":"27","verse":"26","text":"“Ndi wotembereredwa aliyense amene sachita kapena sasunga mawu a malamulo awa.”"}]}