{"data":[{"book":"Keessa Deebii","chapter":"14","verse":"1","text":"Isin ijoollee Waaqayyo Waaqa keessanii ti. Nama duʼeef jettanii of hin murmurinaa yookaan rifeensa adda keessaniin oli jiru hin haaddatinaa;"},{"book":"Keessa Deebii","chapter":"14","verse":"2","text":"ati Waaqayyo Waaqa keetiif saba qulqulluudhaatii. Waaqayyo akka ati qabeenya isaa jaallatamaa taatuuf jedhee saboota lafa irra jiraatan hunda keessaa si filateera."},{"book":"Keessa Deebii","chapter":"14","verse":"3","text":"Ati waan jibbisiisaa tokko illee hin nyaatin."},{"book":"Keessa Deebii","chapter":"14","verse":"4","text":"Horiin isin nyaachuu dandeessan kanneenii dha; sangaa, hoolaa, reʼee,"},{"book":"Keessa Deebii","chapter":"14","verse":"5","text":"gadamsa, kuruphee, borofa, reʼee diidaa, waaliyaa, saalaa fi hoolaa tulluu."},{"book":"Keessa Deebii","chapter":"14","verse":"6","text":"Horii kotteen isaa baqaqee iddoo lamatti gargar qoodame kan halala guuru nyaachuu ni dandeessu."},{"book":"Keessa Deebii","chapter":"14","verse":"7","text":"Garuu warra halala guuran yookaan warra kottee baqaqaa qaban keessaa gaala, illeettii, yookaan osolee hin nyaatinaa; isaan kunneen halala guuran iyyuu waan kotteen isaanii duudaa taʼeef isaan akka seeraatti isiniif qulqulluu miti."},{"book":"Keessa Deebii","chapter":"14","verse":"8","text":"Booyyeenis qulqulluu miti; kotteen isaa baqaqaa taʼus booyyeen halala hin guuru. Isin foon isaanii hin nyaatinaa yookaan raqa isaanii hin tuqinaa."},{"book":"Keessa Deebii","chapter":"14","verse":"9","text":"Uumamawwan bishaan keessa jiraatan hunda keessaa warra qoochoo fi qola qaban kam iyyuu nyaachuu dandeessu."},{"book":"Keessa Deebii","chapter":"14","verse":"10","text":"Garuu warra qoochoo fi qola hin qabne kam iyyuu hin nyaatinaa; isaan isiniif qulqulluu miti."},{"book":"Keessa Deebii","chapter":"14","verse":"11","text":"Isin simbira qulqulluu kam iyyuu nyaachuu dandeessu."},{"book":"Keessa Deebii","chapter":"14","verse":"12","text":"Isaan kanneen garuu hin nyaatinaa; isaanis risaa, rumicha, rumicha gurraacha,"},{"book":"Keessa Deebii","chapter":"14","verse":"13","text":"culullee, culullee gurraacha, culullee gosa garaa garaa,"},{"book":"Keessa Deebii","chapter":"14","verse":"14","text":"arraagessa gosa garaa garaa,"},{"book":"Keessa Deebii","chapter":"14","verse":"15","text":"guchii, urunguu, allaattii bishaanii, coroffee gosa garaa garaa,"},{"book":"Keessa Deebii","chapter":"14","verse":"16","text":"urunguu xinnaa, urunguu guddaa, urunguu adii,"},{"book":"Keessa Deebii","chapter":"14","verse":"17","text":"urunguu gammoojjii, abbaa koddaa, urunguu guddaa,"},{"book":"Keessa Deebii","chapter":"14","verse":"18","text":"huummoo, allaattii gosa kamii iyyuu, haadha gaayyeetii fi simbira halkanii ti."},{"book":"Keessa Deebii","chapter":"14","verse":"19","text":"Ilbiisonni barrisan hundinuu isiniif qulqulluu miti; isaan hin nyaatinaa."},{"book":"Keessa Deebii","chapter":"14","verse":"20","text":"Uumamawwan qoochoo qaban kanneen qulqulluu taʼan kam iyyuu garuu nyaachuu dandeessu."},{"book":"Keessa Deebii","chapter":"14","verse":"21","text":"Waan ofii isaatiin duʼe tokko illee hin nyaatin. Akka inni nyaatuuf alagaa magaalaa kee keessa jiraatuuf kenni yookaan nama ormaa tokkotti gurguradhu. Ati garuu saba Waaqayyo Waaqa keetiif qulqulleeffamtee dha."},{"book":"Keessa Deebii","chapter":"14","verse":"22","text":"Waan lafti qotiisaa kee waggaatti kennu hunda keessaa kudhan keessaa tokko kophaatti baasii kaaʼi."},{"book":"Keessa Deebii","chapter":"14","verse":"23","text":"Akka Waaqayyo Waaqa kee sodaachuu barattuuf iddoo inni akka Maqaan isaa achi jiraatuuf filatutti midhaan kee, wayinii kee haaraa fi zayitii kee akkasumas hangafa loonii fi bushaayee kee fuula Waaqayyo Waaqa keetii duratti nyaadhu."},{"book":"Keessa Deebii","chapter":"14","verse":"24","text":"Garuu yoo iddoon sun akka malee fagaatee, atis Waaqayyo Waaqa keetiin eebbifamtee sababii iddoon Waaqayyo akka Maqaan isaa achi jiraatuuf filatu sun fagoo taʼeef kennaa kee kudhan keessaa tokko baachuu dadhabde,"},{"book":"Keessa Deebii","chapter":"14","verse":"25","text":"kennaa kee kan kudhan keessaa tokko sana meetiitti geeddariitii, meetii sana qabadhuutii iddoo Waaqayyo Waaqni kee filatu dhaqi."},{"book":"Keessa Deebii","chapter":"14","verse":"26","text":"Meetii sanaanis waanuma feete jechuunis, loon, hoolota, daadhii wayinii yookaan dhugaatii jabaa, yookaan waan barbaadde kam iyyuu biti. Ergasii atii fi warri mana keetii fuula Waaqayyo Waaqa keetii duratti nyaadhaa gammadaa."},{"book":"Keessa Deebii","chapter":"14","verse":"27","text":"Lewwonni magaalaa kee keessa jiraatan qooda yookaan dhaala ofii isaanii waan hin qabneef ati isaan hin dagatin."},{"book":"Keessa Deebii","chapter":"14","verse":"28","text":"Yeroo hunda dhuma waggaa sadaffaatti waan waggaa sana keessa galfatte kudhan keessaa tokko fuudhiitii magaalaawwan keessatti kuusi."},{"book":"Keessa Deebii","chapter":"14","verse":"29","text":"Kunis akka Lewwonni qooda yookaan dhaala ofii isaanii hin qabne, alagoonni, ijoolleen abbaa hin qabnee fi niitonni dhirsoonni isaanii irraa duʼan warri magaalaawwan keessa jiraatan nyaatanii quufanii fi akka Waaqayyo Waaqni kee hojii harka keetii hundaan si eebbisuuf."}]}