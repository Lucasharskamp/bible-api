{"data":[{"book":"Genesis","chapter":"35","verse":"1","text":"Tsono Mulungu anati kwa Yakobo, “Nyamuka uchoke kuno kupita ku Beteli. Kumeneko ukamange guwa lansembe la Mulungu amene anadza kwa iwe pamene umathawa Esau, mʼbale wako.”"},{"book":"Genesis","chapter":"35","verse":"2","text":"Choncho Yakobo anawuza a pa banja pake ndi onse amene anali naye kuti, “Chotsani milungu yachilendo imene muli nayo, ndipo mudziyeretse nokha ndi kusintha zovala zanu."},{"book":"Genesis","chapter":"35","verse":"3","text":"Tiyeni tinyamuke kuchoka kuno kupita ku Beteli. Kumeneko ndikamumangira guwa lansembe Mulungu amene anandithandiza pa nthawi za masautso anga, komanso amene wakhala nane mʼmayendedwe anga onse.”"},{"book":"Genesis","chapter":"35","verse":"4","text":"Choncho anamupatsa Yakobo milungu yachilendo yonse imene anali nayo pamodzi ndi ndolo. Iye anazikwirira pansi pa mtengo wa thundu ku Sekemu."},{"book":"Genesis","chapter":"35","verse":"5","text":"Pamenepo ananyamuka, ndipo mtima woopa Mulungu unagwera anthu onse a mʼmizinda yozungulira, kotero kuti palibe aliyense amene anatsatira banja la Yakobo."},{"book":"Genesis","chapter":"35","verse":"6","text":"Yakobo ndi anthu onse anali naye aja anafika ku Luzi (ku Beteli) mu dziko la Kanaani."},{"book":"Genesis","chapter":"35","verse":"7","text":"Kumeneko anamanga guwa lansembe nalitcha Eli Beteli, chifukwa kunali kumeneko kumene Mulungu anadziwulula yekha kwa Yakobo pamene ankathawa mʼbale wake."},{"book":"Genesis","chapter":"35","verse":"8","text":"Debora mlezi wa Rakele anamwalira komweko nayikidwa mʼmanda pansi pa mtengo wa thundu cha kumunsi kwa Beteli. Choncho panatchedwa Aloni-Bakuti (mtengo wamaliro)."},{"book":"Genesis","chapter":"35","verse":"9","text":"Yakobo atabwera kuchokera ku Padanaramu, Mulungu anabweranso kwa iye namudalitsa."},{"book":"Genesis","chapter":"35","verse":"10","text":"Mulungu anati kwa iye, “Dzina lako ndiwe Yakobo, koma sudzatchedwanso Yakobo; koma udzatchedwa Israeli.” Choncho anamutcha iye Israeli."},{"book":"Genesis","chapter":"35","verse":"11","text":"Ndipo Mulungu anati kwa iye, “Ine ndine Mulungu Wamphamvuzonse; berekanani ndi kuchulukana. Mtundu wa anthu, inde, mitundu yambiri ya anthu idzatuluka mwa iwe, ndipo ena mwa zidzukulu zako adzakhala mafumu."},{"book":"Genesis","chapter":"35","verse":"12","text":"Dziko limene ndinapereka kwa Abrahamu ndi Isake ndiliperekanso kwa iwe. Lidzakhala lako ndi la zidzukulu zako.”"},{"book":"Genesis","chapter":"35","verse":"13","text":"Kenaka Mulungu anamusiya Yakobo."},{"book":"Genesis","chapter":"35","verse":"14","text":"Yakobo anayika mwala wachikumbutso pa malo pamene Mulungu anayankhula naye paja. Iye anathirapo nsembe yachakumwa ndi yamafuta."},{"book":"Genesis","chapter":"35","verse":"15","text":"Yakobo anawatcha malo amene Mulungu anayankhula naye aja kuti Beteli."},{"book":"Genesis","chapter":"35","verse":"16","text":"Kenaka anachoka ku Beteli. Koma ali pafupi kufika ku Efurata nthawi yakuti Rakele aone mwana inakwana. Iye anavutika pobereka."},{"book":"Genesis","chapter":"35","verse":"17","text":"Akanali chivutikire choncho, mzamba anamulimbikitsa nati, “Usaope pakuti ubala mwana wina wamwamuna.”"},{"book":"Genesis","chapter":"35","verse":"18","text":"Tsono pamene Rakele ankapuma wefuwefu (popeza ankamwalira) iye anatcha mwana uja kuti Beni-Oni. Koma abambo ake anamutcha kuti Benjamini."},{"book":"Genesis","chapter":"35","verse":"19","text":"Choncho Rakele anamwalira ndipo anayikidwa pa njira yopita ku Efurata (Kumeneko ndiye ku Betelehemu)."},{"book":"Genesis","chapter":"35","verse":"20","text":"Pa manda ake, Yakobo anayimika mwala wachikumbutso wa pa manda ndipo ulipobe mpaka lero."},{"book":"Genesis","chapter":"35","verse":"21","text":"Israeli (Yakobo) anasunthanso nakamanga tenti yake kupitirira nsanja ya Ederi."},{"book":"Genesis","chapter":"35","verse":"22","text":"Israeli akanali mʼderali, Rubeni anapita nakagonana ndi Biliha, mdzakazi wa abambo ake. Yakobo uja anazimva zimenezi."},{"book":"Genesis","chapter":"35","verse":"23","text":"Ana a Leya ndi awa:"},{"book":"Genesis","chapter":"35","verse":"24","text":"Ana a Rakele ndi awa:"},{"book":"Genesis","chapter":"35","verse":"25","text":"Ana a Biliha, wantchito wa Rakele ndi awa:"},{"book":"Genesis","chapter":"35","verse":"26","text":"Ana a Zilipa wantchito wa Leya ndi awa:"},{"book":"Genesis","chapter":"35","verse":"27","text":"Yakobo anafika ku mudzi kwa abambo ake Isake ku Mamre, (kumene kunkatchedwa ku Kiriyati-Ariba kapenanso Hebroni) kumene Abrahamu ndi Isake anakhalako kale."},{"book":"Genesis","chapter":"35","verse":"28","text":"Isake anakhala ndi moyo zaka 180."},{"book":"Genesis","chapter":"35","verse":"29","text":"Anamwalira ali wokalamba kwambiri ndipo anakakhala ndi anthu a mtundu wake. Ndipo ana ake Esau ndi Yakobo anamuyika mʼmanda."}]}