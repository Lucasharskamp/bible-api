{"data":[{"book":"Yunusa","chapter":"4","verse":"1","text":"Na feen yi Yunusa xɔlɔ ki faɲi."},{"book":"Yunusa","chapter":"4","verse":"2","text":"A yi Alatala maxandi, a naxa, “Alatala, n mi yi ito xan falan ba n yi n ma yamanani waxatin naxan yi? N yi ito nan ma fe falama n yi n gima Tarasisi yamanani waxatin naxan yi. Amasɔtɔ n yi a kolon a i tan Ala i diɲa, i kininkinin, i mi xɔlɔn xulɛn, i ya hinanna gbo, i yɛtɛ ratanga yihadin liga feen ma."},{"book":"Yunusa","chapter":"4","verse":"3","text":"Alatala, n bata i mafan i xa n niin ba n yi, amasɔtɔ a rafan n ma n faxa benun n xa lu n nii ra.”"},{"book":"Yunusa","chapter":"4","verse":"4","text":"Alatala yi a fala Yunusa xa, a naxa, “I lan i xɔlɔ ba?”"},{"book":"Yunusa","chapter":"4","verse":"5","text":"Awa, Yunusa yi keli taani siga sogeteden binna ra. A yi sa gagen ti a yɛtɛ xa mɛnni, a dɔxɔ a bun nininna ra alogo a xa a to naxan ligama taani."},{"book":"Yunusa","chapter":"4","verse":"6","text":"Marigina Alatala yi wudi binla nde ramini, a yi sabati Yunusa xun ma, a findi nininna ra a xa, na yi a xɔlɔn ba a yi. Yunusa yi sɛwa han!"},{"book":"Yunusa","chapter":"4","verse":"7","text":"Koni na xɔtɔn bode, subaxani, Ala yi kunla nde rafa a yi wudi binla sɔxɔn, a yi xara."},{"book":"Yunusa","chapter":"4","verse":"8","text":"Sogen texina, Ala yi foye wolonna rafa keli sogeteden binna ra. Sogen yi Yunusa xunni li han a liga alo a xa fuga a ra. A yi a fala, a a xa faxa, a naxa, “Benun n xa lu n niini, a lan n xa faxa.”"},{"book":"Yunusa","chapter":"4","verse":"9","text":"Koni Ala yi a fala Yunusa xa, a naxa, “I lan i xɔlɔ wudi binli ito a fe ra ba?” A yi a yabi, a naxa, “A lan n xɔlɔ wudi binla fe ra han n faxa.”"},{"book":"Yunusa","chapter":"4","verse":"10","text":"Nayi, Alatala yi a fala Yunusa xa, a naxa, “Wudi binli ito mi wali yo tixi i tan ma, i tan xa mi a ragboxi, a daxi kɔɛ kedenna nan na, a halagi kɔɛ kedenna ra."},{"book":"Yunusa","chapter":"4","verse":"11","text":"Koni n tan mi lan nun n kininkinin Niniwa ma ba, taa gbeena, muxu wuli kɛmɛ muxu wuli mɔxɔɲɛ dɛnaxan yi, naxanye mi fatan e kɔmɛnna nun e yiifanna tagi rabɛ? Xuruseene fan na.”"}]}