{"data":[{"book":"Hebrews","chapter":"5","verse":"1","text":"Sɛrɛxɛdubɛ kuntigi birin tongoxi adamadie nan ya ma, a fa ti Ala xa wali ra adamadie bɛ, alako a xa hadiya nun sɛrɛxɛ mɔɔli birin ba yunubie xa fe ra."},{"book":"Hebrews","chapter":"5","verse":"2","text":"A mixie xa fe kolon naxee na dimi kui, e lɔɛxi, barima a fan na e ya ma, a tantanma."},{"book":"Hebrews","chapter":"5","verse":"3","text":"A xa sɛnbɛtareya a niyama nɛ a xa sɛrɛxɛ ba a yɛtɛ xa yunubie bɛ, a nun ɲama xa yunubie xa fe ra."},{"book":"Hebrews","chapter":"5","verse":"4","text":"Mixi mu nɔma yi binyɛ sɔtɔde a yɛtɛ ra, fo Ala a xili alɔ a Haruna xili ki naxɛ."},{"book":"Hebrews","chapter":"5","verse":"5","text":"Ala xa Mixi Sugandixi fan mu sɛrɛxɛdubɛ kuntigi binyɛ sɔtɔ a yɛtɛ xa ra. Ala nan a fixi a ma, a falafe ra,"},{"book":"Hebrews","chapter":"5","verse":"6","text":"A man sɛbɛxi Kitaabui kui,"},{"book":"Hebrews","chapter":"5","verse":"7","text":"Isa bara a xui ite Ala maxandi ra a xa duniɲɛigiri kui, a bara a makula, a na wafe. A na raba nɛ barima a a kolon a Ala nan nu nɔma a ratangade faxɛ ma. Ala bara a xa duba suxu, barima a nu bara tin lufe a xa yaamari bun ma."},{"book":"Hebrews","chapter":"5","verse":"8","text":"Isa findixi Ala xa Di nan na, kɔnɔ na kui a naxa a matinkan fo a xa Ala rabatu hali na findixi tɔɔrɛ nan na a bɛ."},{"book":"Hebrews","chapter":"5","verse":"9","text":"Isa xa fe to kamali, a naxa findi saabui ra a mantonyie birin xa abadan kisi sɔtɔ."},{"book":"Hebrews","chapter":"5","verse":"10","text":"Ala naxa a ti sɛrɛxɛdubɛ kuntigi ra Melekisedeki daaxi."},{"book":"Hebrews","chapter":"5","verse":"11","text":"Fe gbegbe na na kui muxu wama naxan masenfe wo bɛ, kɔnɔ na tagi rabafe xɔrɔxɔ, barima wo mu soma fee kui mafurenyi ra."},{"book":"Hebrews","chapter":"5","verse":"12","text":"A nu lanma wo xa findi karamɔxɔ ra yi waxati, kɔnɔ han yakɔsi wo hayi na karamɔxɔ nde ma naxan wo xaranma Ala xa masenyi singee ra. Wo mu fata fe tilinxi fahaamude sinden, alɔ diyɔrɛ naxan mu fata sube donde, fo a xa xiɲɛ min sinden."},{"book":"Hebrews","chapter":"5","verse":"13","text":"Mixi naxan hayi na Ala xa na masenyi singee ma, a mu gɛxi tinxinyi kolonde, a mu mɔxi a xa danxaniya kui. A luxi alɔ diyɔrɛ naxan xiɲɛ gbansan minma."},{"book":"Hebrews","chapter":"5","verse":"14","text":"Kɔnɔ mixi naxan mɔxi a xa danxaniya kui, naxan bara gɛ tinxinyi nun tinxintareya tagi raba kolonde, a nɔma nɛ xaranyi tilinxi fan kolonde. A tan luxi alɔ xɛmɔxi naxan baloma sube fanyi ra."}]}