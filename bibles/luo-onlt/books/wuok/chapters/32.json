{"data":[{"book":"Wuok","chapter":"32","verse":"1","text":"Kane ji oneno ni Musa osedeko ewi got, negichokore ma gilworo Harun kendo giwachone niya, “Bi mondo ilosnwa nyiseche ma biro dhi nyimwa, nimar ok wangʼeyo gima osetimore ne Musa mane ogolowa ka waa e piny Misri.”"},{"book":"Wuok","chapter":"32","verse":"2","text":"Harun nodwokogi niya, “Kawuru sitadi mag dhahabu ma yawuotu kod nyiu orwako mondo ukelna.”"},{"book":"Wuok","chapter":"32","verse":"3","text":"Kuom mano, ji duto nokawo sitadigi mi gikelogi ne Harun."},{"book":"Wuok","chapter":"32","verse":"4","text":"Nokawo gik mane omiyego monywaso kendo olosogo kido machalo gi mar nyaroya. Eka nowachonegi niya, “Magi e nyisecheu mane ogolou e piny Misri, yaye Israel.”"},{"book":"Wuok","chapter":"32","verse":"5","text":"Kane Harun oneno kamano, nogero kendo mar misango e nyim nyaroyano kendo nolando niya, “Kiny notim sawo ne Jehova Nyasaye”"},{"book":"Wuok","chapter":"32","verse":"6","text":"Kuom mano, ji nochiewo kinyne kogwen mochiwo misango miwangʼo pep kendo negichiwo misango mag lalruok. Bangʼe negibedo piny mondo gichiem kendo gimethi kendo negia malo mondo gimiel miende dwanyruok."},{"book":"Wuok","chapter":"32","verse":"7","text":"Eka Jehova Nyasaye nowacho ne Musa niya, “Lor piny idog ir jogi mane igolo kawuok e piny Misri nikech gisekethore”"},{"book":"Wuok","chapter":"32","verse":"8","text":"Giselokore mapiyo nono ka giweyo chike mane amiyogi kendo giseloso nyasaye maket gi nyaroya. Gisekulorene piny kendo gisechiwone misango mi giwacho niya, “Magi e nyisecheu mane ogolou e piny Misri, yaye Israel.”"},{"book":"Wuok","chapter":"32","verse":"9","text":"Jehova Nyasaye nowacho ne Musa niya, “Aseneno jogi kendo gin joma tokgi tek."},{"book":"Wuok","chapter":"32","verse":"10","text":"Kuom mano, koro weya mondo mirimba mager otiekgi. Bangʼe to anaketi ibed oganda maduongʼ.”"},{"book":"Wuok","chapter":"32","verse":"11","text":"To Musa nokwayo Jehova Nyasaye, ma Nyasache kowachone niya, “Yaye Jehova Nyasaye, en angʼo momiyo mirimbi mager ditiek jogi mane igolo gi teko maduongʼ kod lweti maratego kawuok e piny Misri?"},{"book":"Wuok","chapter":"32","verse":"12","text":"Angʼo momiyo dimi jo-Misri wuo gi ngʼayi kawacho ni, ‘Nogologi gi chuny marach mondo otiekgi ewi gode kendo mondo otiekgi e wangʼ piny?’ Kuom mano, we mirimbi mager, mondo ilok chunyi kik ikel kethruok ni jogi."},{"book":"Wuok","chapter":"32","verse":"13","text":"Par jotichni Ibrahim, Isaka kod Jakobo mane ikwongʼorini in iwuon kiwacho ni, ‘Abiro keto nyikwayi mondo obed mangʼeny kaka sulwe mar kor polo bende abiro miyo nyikwayi pinyni duto mane asingonegi ni nobed mwandugi nyaka chiengʼ.’ ”"},{"book":"Wuok","chapter":"32","verse":"14","text":"Kuom mano Jehova Nyasaye noloko pache mine ok okelone joge masira mane osewacho."},{"book":"Wuok","chapter":"32","verse":"15","text":"Musa nolor koa e got kotingʼo kite ariyo mag Rapar e lwete kendo kitego nondik koni gi koni."},{"book":"Wuok","chapter":"32","verse":"16","text":"Kitego ne gin tich Nyasaye; kendo ndiko mane ni kuomgi ne mar Nyasaye."},{"book":"Wuok","chapter":"32","verse":"17","text":"Kane Joshua owinjo koko mane ji goyo nowacho ne Musa niya, “Mahu mar lweny wuok e kambi.”"},{"book":"Wuok","chapter":"32","verse":"18","text":"To Musa nodwoke niya,"},{"book":"Wuok","chapter":"32","verse":"19","text":"Kane Musa ochopo machiegni gi kambi koa e tiend got noneno ji kamiel e nyim nyaroya, kendo iye nowangʼ mi nodiro kite mopa mane ni e lwete piny ma gitore matindo tindo."},{"book":"Wuok","chapter":"32","verse":"20","text":"Bangʼe nokawo nyaroya mane giseloso mi owangʼe e mach kendo norege mayom kaka mogo mi noruwe gi pi momiyo jo-Israel mondo omodhi."},{"book":"Wuok","chapter":"32","verse":"21","text":"Nopenjo Harun niya, “Angʼo mane jogi otimoni momiyo irwakogi e richo maduongʼ kamano?”"},{"book":"Wuok","chapter":"32","verse":"22","text":"Harun nodwoke niya, “Kik ibed gi ich wangʼ ruodha nimar ingʼeyo kaka chuny jogi osiko kopongʼ gi richo."},{"book":"Wuok","chapter":"32","verse":"23","text":"Ne giwachona kama, ‘Losnwa nyiseche mabiro telonwa, nimar ok wangʼeyo gima otimo ngʼat ma Musa-ni mane ogolowa e piny Misri.’"},{"book":"Wuok","chapter":"32","verse":"24","text":"Kuom mano nawachonegi ni, ‘Ngʼato ka ngʼato man-gi bangli mag dhahabu okaw mondo okel.’ Eka negimiya dhahabu kendo nakete e mach mi aloso nyaroyani!”"},{"book":"Wuok","chapter":"32","verse":"25","text":"Musa noneno ka ji osenjawni kendo kaka Harun noketogi mi gibedo joma wigi tek ma ijaro gi wasikgi."},{"book":"Wuok","chapter":"32","verse":"26","text":"Kuom mano nochungʼ e dhoranga kambi mowacho niya, “Ngʼato angʼata man kor Jehova Nyasaye obi ira.” Kendo jo-Lawi duto nochungʼ e ngʼeye."},{"book":"Wuok","chapter":"32","verse":"27","text":"Eka nowachonegi niya, “Ma e gima Jehova Nyasaye, ma Nyasach Israel wacho: ‘Ngʼato ka ngʼato okaw liganglane. Wuothuru ei kambi duto koni gi koni ka ngʼato ka ngʼato nego owadgi, osiepne kod ngʼat modak bute.’ ”"},{"book":"Wuok","chapter":"32","verse":"28","text":"Jo-Lawi notimo kaka Musa nochikogi kendo chiengʼno ji madirom alufu adek nonegi."},{"book":"Wuok","chapter":"32","verse":"29","text":"Eka Musa nowacho niya, “Un osewalu ni Jehova Nyasaye kawuono nimar ne ulokoru gi oweteu gi yawuotu kendo Jehova Nyasaye osegwedhou kawuono.”"},{"book":"Wuok","chapter":"32","verse":"30","text":"Kinyne Musa nowacho ni ji niya, “Usetimo richo maduongʼ to koro abiro dhi ir Jehova Nyasaye nimar dipoka akwayonu Jehova Nyasaye mondo owenu richou.”"},{"book":"Wuok","chapter":"32","verse":"31","text":"Kuom mano Musa nodok ir Jehova Nyasaye mowacho niya, “Yaye, mano kaka jogi osetimo richo malich, ma giseloso nyisechegi mag dhahabu."},{"book":"Wuok","chapter":"32","verse":"32","text":"To koro kiyie, to wenegi richogi, to ka ok kamano, to ruch nyinga oko e kitabu misendikono.”"},{"book":"Wuok","chapter":"32","verse":"33","text":"Eka Jehova Nyasaye nodwoko Musa niya, “Ngʼato angʼata motimo richo e nyima ema anaruch nyinge oko e kitabu mara."},{"book":"Wuok","chapter":"32","verse":"34","text":"To koro, dhiyo mondo itelne ji kiterogi kama ne awacho kendo malaikana biro telo nyimu. To kata kamano, ka kindena mar kum ochopo to anakumgi nikech richogi.”"},{"book":"Wuok","chapter":"32","verse":"35","text":"Kuom mano, Jehova Nyasaye nogoyo jogo gi tuoche kuom lamo nyaroya mane Harun oloso."}]}