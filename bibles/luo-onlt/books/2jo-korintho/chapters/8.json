{"data":[{"book":"2 Jo-Korintho","chapter":"8","verse":"1","text":"To koro jowetewa wadwaro ni ungʼe gima ngʼwono mar Nyasaye osetimo ni kanisa man Makedonia."},{"book":"2 Jo-Korintho","chapter":"8","verse":"2","text":"Kata obedo ni giseneno malit mokalo pimo, kendo gidhier ahinya kamano, to mago osemiyo gimedo bedo mamor moloyo, kendo chiwogi mar ngʼwono osemedore mokalo pimo."},{"book":"2 Jo-Korintho","chapter":"8","verse":"3","text":"Anyisou adier ni negichiwo kaka ginyalo, kendo moloyo kar tekregi, maonge achuna."},{"book":"2 Jo-Korintho","chapter":"8","verse":"4","text":"Ne gisayowa ka giramo ni gin bende nyaka gichiw makorgi kuom konyo jo-Nyasaye."},{"book":"2 Jo-Korintho","chapter":"8","verse":"5","text":"Negichiwo mathoth moloyo kaka ne waparo! Mokwongo negichiwore ni Ruoth; eka bangʼe gichiwore ni wan bende, kaka Nyasaye dwaro."},{"book":"2 Jo-Korintho","chapter":"8","verse":"6","text":"Omiyo ne wajiwo Tito, kaka en ema nochako tijni e dieru, mondo odhi kode nyime nyaka chop otiek tij ngʼwonono."},{"book":"2 Jo-Korintho","chapter":"8","verse":"7","text":"To ka umewo mokalo e gik moko duto ma un-go, kaka: yie maru, gi losou, gi ngʼeyou, gi ikruok maru mar konyo, kod hera muherowago; koro wadwaro ni tij ngʼwononi mar chiwo bende utimie maber moloyo."},{"book":"2 Jo-Korintho","chapter":"8","verse":"8","text":"Ok amiu chik kuom wachni, to anyisou kaka joma oikore konyo tich Nyasaye mondo atemgo herau ka bende en hera madier."},{"book":"2 Jo-Korintho","chapter":"8","verse":"9","text":"Nikech ungʼeyo ngʼwono mar Ruodhwa Yesu Kristo kaka chal, ni kata obedo ni ne en gi mwandu, to nodoko modhier, nikech un, mondo un ubed jo-mwandu nikech dhierneno."},{"book":"2 Jo-Korintho","chapter":"8","verse":"10","text":"Koro ma e paro ma an-go kuom wachni: Sani koro ber mondo utiek tich mane uchako higa mokalo. Un ema ne uchako tijni mokwongo, ok nukwongo chako choko kende, to nukwongo bedo gi dwaro mar chiwo giu bende."},{"book":"2 Jo-Korintho","chapter":"8","verse":"11","text":"Omiyo koro dhiuru nyime gi tijno nyaka utieke! Beduru gi ikruok mar tieke mana kaka nubedo gi chenro mar chake, to timuru kamano mana gi giu maun-go."},{"book":"2 Jo-Korintho","chapter":"8","verse":"12","text":"Nikech un gidwaro mar chiwo, to Nyasaye biro rwako chiwono kaluwore gi gik maun-go munyalo chiwo, to ok gik muongego."},{"book":"2 Jo-Korintho","chapter":"8","verse":"13","text":"Dwarowa ok en mondo jomoko odongʼ gi tingʼ mayot, to un wamiu tingʼ mapek, to dwarowa en ni ji duto ochiw maromre."},{"book":"2 Jo-Korintho","chapter":"8","verse":"14","text":"Kaka un gi gik mogundho e kindeni, ber mondo ukony jogo mochando mondo gin bende gibi gikonyu ka gin-go mogundho. Kamano otimore to ubiro bedo gi konyruok maromre,"},{"book":"2 Jo-Korintho","chapter":"8","verse":"15","text":"mana kaka ondiki niya, “Ngʼat mane ochoko mangʼeny ok ne nigi mangʼeny bende ngʼat mane ochoko matin, ok ne nigi matin ahinya.”8:15 Wuo 16:18"},{"book":"2 Jo-Korintho","chapter":"8","verse":"16","text":"Adwoko erokamano ni Nyasaye moseketo, e chuny Tito, dwaro mar konyou, mana kaka an bende an-go."},{"book":"2 Jo-Korintho","chapter":"8","verse":"17","text":"Ne ok orwako mana kwayowa kende, to ne ochiwore kende en owuon mar konyou, mi koro ero obiro iru kuom dwarone owuon."},{"book":"2 Jo-Korintho","chapter":"8","verse":"18","text":"To bende waoro owadwa moro kode, mongʼere e kanisni duto nikech tije mar lando Injili."},{"book":"2 Jo-Korintho","chapter":"8","verse":"19","text":"To ok mano kende, kanisa noyiere mondo odhi kodwa e wuodhwa mar tero chiwo. Tijno watimo mondo wami Ruoth owuon duongʼ kendo mondo ji ongʼe ni waikore konyo."},{"book":"2 Jo-Korintho","chapter":"8","verse":"20","text":"Wadwaro mondo ji kik ne rach moro e yo mwatiye tij mich mar ngʼwononi."},{"book":"2 Jo-Korintho","chapter":"8","verse":"21","text":"Nikech watemo matek mondo watim maber, ok e wangʼ Ruoth kende, to e wangʼ dhano bende."},{"book":"2 Jo-Korintho","chapter":"8","verse":"22","text":"Ngʼat machielo mwaoro kodgi en owadwa mwasetemo mwaneno ni en ngʼama ochiwore ni tije mangʼeny, to sani koro ochiwore moloyo nikech gen mogenougo."},{"book":"2 Jo-Korintho","chapter":"8","verse":"23","text":"Tito to anyalo wuoyo kuome kaka ngʼat mwagenorego kendo jatich mwatiyogo kaachiel e dieru, to jowetewa mamokogo to gin joma kanisa ooro, mondo omi Kristo duongʼ."},{"book":"2 Jo-Korintho","chapter":"8","verse":"24","text":"Omiyo nyisuru jootewago ni un joma ohero ji, mondo kanisni duto ongʼe ni mor ma wan godo kuomu ok en mor manono."}]}