{"data":[{"book":"UMakho","chapter":"3","verse":"1","text":"Ngesinye isikhathi uJesu wangena esinagogweni, kukhona lapho indoda elesandla esitshwabheneyo."},{"book":"UMakho","chapter":"3","verse":"2","text":"Abanye babo babedinga izaba lokubeka uJesu icala, yikho bamlinda ukubona ingabe wayezasilisa ngeSabatha."},{"book":"UMakho","chapter":"3","verse":"3","text":"UJesu wathi endodeni yesandla esitshwabheneyo, “Sukuma ume phambi kwabo bonke.”"},{"book":"UMakho","chapter":"3","verse":"4","text":"UJesu wasebabuza wathi, “Kuyini okusemthethweni ngeSabatha; ukwenza okuhle loba ukwenza okubi, ukusindisa impilo kumbe ukubulala?” Kodwa bathula zwi."},{"book":"UMakho","chapter":"3","verse":"5","text":"Wabakhangela ngolaka, ehlutshwa yibuqholo bezinhliziyo zabo, wasesithi kuleyondoda, “Yelula isandla sakho.” Yaselula, isandla sesilunge saphelela."},{"book":"UMakho","chapter":"3","verse":"6","text":"AbaFarisi basebephuma bayacebisana lamaHerodiya ukuthi bangambulala njani uJesu."},{"book":"UMakho","chapter":"3","verse":"7","text":"UJesu wasuka labafundi bakhe baya ngasechibini, ixuku elikhulu labalandela lisuka eGalile."},{"book":"UMakho","chapter":"3","verse":"8","text":"Bathi ngokuzwa konke ayekwenza abantu abanengi beza kuye besuka eJudiya, eJerusalema, e-Idumiya lemimangweni engaphetsheya kweJodani lezindaweni zeThire leSidoni."},{"book":"UMakho","chapter":"3","verse":"9","text":"Ngenxa yobunengi babantu watshela abafundi bakhe ukuba bamlungisele isikepe esincane ukuze angaminyezelwa ngabantu."},{"book":"UMakho","chapter":"3","verse":"10","text":"Phela wayesesilise abanengi, yikho labo ababelezifo babeminyezela befuna ukumthinta."},{"book":"UMakho","chapter":"3","verse":"11","text":"Kwakusithi imimoya emibi ingambona iguqe phambi kwakhe imemeze ithi, “UyiNdodana kaNkulunkulu.”"},{"book":"UMakho","chapter":"3","verse":"12","text":"Kodwa wayiqonqosela ukuthi ingaze yakhuluma ukuthi ungubani."},{"book":"UMakho","chapter":"3","verse":"13","text":"UJesu wakhwela waya ewatheni lwentaba wabiza labo ayebafuna, beza kuye."},{"book":"UMakho","chapter":"3","verse":"14","text":"Wakhetha abalitshumi lambili ukuthi babelaye ukuze abathume ukuyatshumayela"},{"book":"UMakho","chapter":"3","verse":"15","text":"lokuthi babelamandla okuxotsha amadimoni."},{"book":"UMakho","chapter":"3","verse":"16","text":"Yilaba abalitshumi lambili abakhethayo:"},{"book":"UMakho","chapter":"3","verse":"17","text":"uJakhobe indodana kaZebhediya lomfowabo uJohane (laba wabetha ibizo wathi bango Bhowanegesi, okutsho ukuthi Amadodana Omdumo),"},{"book":"UMakho","chapter":"3","verse":"18","text":"u-Andreya,"},{"book":"UMakho","chapter":"3","verse":"19","text":"loJudasi Iskariyothi onguye owamnikelayo."},{"book":"UMakho","chapter":"3","verse":"20","text":"UJesu wangena kwenye indlu kwaphinda njalo kwabuthana kuye ixuku, yena labafundi bakhe baze behluleka ukudla."},{"book":"UMakho","chapter":"3","verse":"21","text":"Kwathi abendlu yangakwabo bekuzwa lokho bamlanda ukuyambuyisa ngoba bathi, “usephambene.”"},{"book":"UMakho","chapter":"3","verse":"22","text":"Kwathi abafundi bomthetho abehla bevela eJerusalema bathi, “Ungenwe nguBhelizebhubhi! Ukhupha amadimoni ngenkosi yamadimoni.”"},{"book":"UMakho","chapter":"3","verse":"23","text":"Ngakho uJesu wasebabiza wakhuluma labo ngemizekeliso wathi, “Kambe uSathane angamkhupha kanjani uSathane?"},{"book":"UMakho","chapter":"3","verse":"24","text":"Nxa umbuso udabuke phakathi, uvukelana, lowombuso ngeke ume."},{"book":"UMakho","chapter":"3","verse":"25","text":"Nxa indlu ingabambananga, ivukelana, leyondlu ngeke ime."},{"book":"UMakho","chapter":"3","verse":"26","text":"Njalo nxa uSathane eziphikisa, edabuke phakathi, ngeke ame; useyatshabalala."},{"book":"UMakho","chapter":"3","verse":"27","text":"Ngempela, akakho ongangena endlini yesiqhwaga, abuthe impahla zaso ngaphandle kokuthi aqale asibophe lesosiqhwaga, andubana aphange indlu yaso."},{"book":"UMakho","chapter":"3","verse":"28","text":"Ngeqiniso ngithi kini, abantu bazakuthethelelwa zonke izono lokuhlambaza kwabo,"},{"book":"UMakho","chapter":"3","verse":"29","text":"kodwa loba ngubani othuka uMoya oNgcwele akayikuthethelelwa; ulecala lesono saphakade.”"},{"book":"UMakho","chapter":"3","verse":"30","text":"Wakutsho lokhu ngoba babesithi, “Ulomoya omubi.”"},{"book":"UMakho","chapter":"3","verse":"31","text":"Kwasekufika unina kaJesu labafowabo. Bema phandle bathuma omunye umuntu ukuyambiza."},{"book":"UMakho","chapter":"3","verse":"32","text":"Abantu abanengi babehlezi bemhanqile, basebemtshela bathi, “Unyoko labafowenu baphandle bayakudinga.”"},{"book":"UMakho","chapter":"3","verse":"33","text":"Wabuza wathi, “Ngobani abangumama labafowethu na?”"},{"book":"UMakho","chapter":"3","verse":"34","text":"Wasekhangela labo ababehlezi laye bemhanqile wathi, “Nampa abangumama labangabafowethu!"},{"book":"UMakho","chapter":"3","verse":"35","text":"Loba ngubani owenza intando kaNkulunkulu ungumfowethu, ungudadewethu njalo ngumama.”"}]}