{"data":[{"book":"यूहन्ना","chapter":"7","verse":"1","text":"इसके बाद ईसा ने गलील के इलाक़े में इधर उधर सफ़र किया। वह यहूदिया में फिरना नहीं चाहता था क्योंकि वहाँ के यहूदी उसे क़त्ल करने का मौक़ा ढूँड रहे थे।"},{"book":"यूहन्ना","chapter":"7","verse":"2","text":"लेकिन जब यहूदी ईद बनाम झोंपड़ियों की ईद क़रीब आई"},{"book":"यूहन्ना","chapter":"7","verse":"3","text":"तो उसके भाइयों ने उससे कहा, “यह जगह छोड़कर यहूदिया चला जा ताकि तेरे पैरोकार भी वह मोजिज़े देख लें जो तू करता है।"},{"book":"यूहन्ना","chapter":"7","verse":"4","text":"जो शख़्स चाहता है कि अवाम उसे जाने वह पोशीदगी में काम नहीं करता। अगर तू इस क़िस्म का मोजिज़ाना काम करता है तो अपने आपको दुनिया पर ज़ाहिर कर।”"},{"book":"यूहन्ना","chapter":"7","verse":"5","text":"(असल में ईसा के भाई भी उस पर ईमान नहीं रखते थे।)"},{"book":"यूहन्ना","chapter":"7","verse":"6","text":"ईसा ने उन्हें बताया, “अभी वह वक़्त नहीं आया जो मेरे लिए मौज़ूँ है। लेकिन तुम जा सकते हो, तुम्हारे लिए हर वक़्त मौज़ूँ है।"},{"book":"यूहन्ना","chapter":"7","verse":"7","text":"दुनिया तुमसे दुश्मनी नहीं रख सकती। लेकिन मुझसे वह दुश्मनी रखती है, क्योंकि मैं उसके बारे में यह गवाही देता हूँ कि उसके काम बुरे हैं।"},{"book":"यूहन्ना","chapter":"7","verse":"8","text":"तुम ख़ुद ईद पर जाओ। मैं नहीं जाऊँगा, क्योंकि अभी वह वक़्त नहीं आया जो मेरे लिए मौज़ूँ है।”"},{"book":"यूहन्ना","chapter":"7","verse":"9","text":"यह कहकर वह गलील में ठहरा रहा।"},{"book":"यूहन्ना","chapter":"7","verse":"10","text":"लेकिन बाद में, जब उसके भाई ईद पर जा चुके थे तो वह भी गया, अगरचे अलानिया नहीं बल्कि ख़ुफ़िया तौर पर।"},{"book":"यूहन्ना","chapter":"7","verse":"11","text":"यहूदी ईद के मौक़े पर उसे तलाश कर रहे थे। वह पूछते रहे, “वह आदमी कहाँ है?”"},{"book":"यूहन्ना","chapter":"7","verse":"12","text":"हुजूम में से कई लोग ईसा के बारे में बुड़बुड़ा रहे थे। बाज़ ने कहा, “वह अच्छा बंदा है।” लेकिन दूसरों ने एतराज़ किया, “नहीं, वह अवाम को बहकाता है।”"},{"book":"यूहन्ना","chapter":"7","verse":"13","text":"लेकिन किसी ने भी उसके बारे में खुलकर बात न की, क्योंकि वह यहूदियों से डरते थे।"},{"book":"यूहन्ना","chapter":"7","verse":"14","text":"ईद का आधा हिस्सा गुज़र चुका था जब ईसा बैतुल-मुक़द्दस में जाकर तालीम देने लगा।"},{"book":"यूहन्ना","chapter":"7","verse":"15","text":"उसे सुनकर यहूदी हैरतज़दा हुए और कहा, “यह आदमी किस तरह इतना इल्म रखता है हालाँकि इसने कहीं से भी तालीम हासिल नहीं की!”"},{"book":"यूहन्ना","chapter":"7","verse":"16","text":"ईसा ने जवाब दिया, “जो तालीम मैं देता हूँ वह मेरी अपनी नहीं बल्कि उस की है जिसने मुझे भेजा।"},{"book":"यूहन्ना","chapter":"7","verse":"17","text":"जो उस की मरज़ी पूरी करने के लिए तैयार है वह जान लेगा कि मेरी तालीम अल्लाह की तरफ़ से है या कि मेरी अपनी तरफ़ से।"},{"book":"यूहन्ना","chapter":"7","verse":"18","text":"जो अपनी तरफ़ से बोलता है वह अपनी ही इज़्ज़त चाहता है। लेकिन जो अपने भेजनेवाले की इज़्ज़तो-जलाल बढ़ाने की कोशिश करता है वह सच्चा है और उसमें नारास्ती नहीं है।"},{"book":"यूहन्ना","chapter":"7","verse":"19","text":"क्या मूसा ने तुमको शरीअत नहीं दी? तो फिर तुम मुझे क़त्ल करने की कोशिश क्यों कर रहे हो?”"},{"book":"यूहन्ना","chapter":"7","verse":"20","text":"हुजूम ने जवाब दिया, “तुम किसी बदरूह की गिरिफ़्त में हो। कौन तुम्हें क़त्ल करने की कोशिश कर रहा है?”"},{"book":"यूहन्ना","chapter":"7","verse":"21","text":"ईसा ने उनसे कहा, “मैंने सबत के दिन एक ही मोजिज़ा किया और तुम सब हैरतज़दा हुए।"},{"book":"यूहन्ना","chapter":"7","verse":"22","text":"लेकिन तुम भी सबत के दिन काम करते हो। तुम उस दिन अपने बच्चों का ख़तना करवाते हो। और यह रस्म मूसा की शरीअत के मुताबिक़ ही है, अगरचे यह मूसा से नहीं बल्कि हमारे बापदादा इब्राहीम, इसहाक़ और याक़ूब से शुरू हुई।"},{"book":"यूहन्ना","chapter":"7","verse":"23","text":"क्योंकि शरीअत के मुताबिक़ लाज़िम है कि बच्चे का ख़तना आठवें दिन करवाया जाए, और अगर यह दिन सबत हो तो तुम फिर भी अपने बच्चे का ख़तना करवाते हो ताकि शरीअत की ख़िलाफ़वरज़ी न हो जाए। तो फिर तुम मुझसे क्यों नाराज़ हो कि मैंने सबत के दिन एक आदमी के पूरे जिस्म को शफ़ा दी?"},{"book":"यूहन्ना","chapter":"7","verse":"24","text":"ज़ाहिरी सूरत की बिना पर फ़ैसला न करो बल्कि बातिनी हालत पहचानकर मुंसिफ़ाना फ़ैसला करो।”"},{"book":"यूहन्ना","chapter":"7","verse":"25","text":"उस वक़्त यरूशलम के कुछ रहनेवाले कहने लगे, “क्या यह वह आदमी नहीं है जिसे लोग क़त्ल करने की कोशिश कर रहे हैं?"},{"book":"यूहन्ना","chapter":"7","verse":"26","text":"ताहम वह यहाँ खुलकर बात कर रहा है और कोई भी उसे रोकने की कोशिश नहीं कर रहा। क्या हमारे राहनुमाओं ने हक़ीक़त में जान लिया है कि यह मसीह है?"},{"book":"यूहन्ना","chapter":"7","verse":"27","text":"लेकिन जब मसीह आएगा तो किसी को भी मालूम नहीं होगा कि वह कहाँ से है। यह आदमी फ़रक़ है। हम तो जानते हैं कि यह कहाँ से है।”"},{"book":"यूहन्ना","chapter":"7","verse":"28","text":"ईसा बैतुल-मुक़द्दस में तालीम दे रहा था। अब वह पुकार उठा, “तुम मुझे जानते हो और यह भी जानते हो कि मैं कहाँ से हूँ। लेकिन मैं अपनी तरफ़ से नहीं आया। जिसने मुझे भेजा है वह सच्चा है और उसे तुम नहीं जानते।"},{"book":"यूहन्ना","chapter":"7","verse":"29","text":"लेकिन मैं उसे जानता हूँ, क्योंकि मैं उस की तरफ़ से हूँ और उसने मुझे भेजा है।”"},{"book":"यूहन्ना","chapter":"7","verse":"30","text":"तब उन्होंने उसे गिरिफ़्तार करने की कोशिश की। लेकिन कोई भी उसको हाथ न लगा सका, क्योंकि अभी उसका वक़्त नहीं आया था।"},{"book":"यूहन्ना","chapter":"7","verse":"31","text":"तो भी हुजूम के कई लोग उस पर ईमान लाए, क्योंकि उन्होंने कहा, “जब मसीह आएगा तो क्या वह इस आदमी से ज़्यादा इलाही निशान दिखाएगा?”"},{"book":"यूहन्ना","chapter":"7","verse":"32","text":"फ़रीसियों ने देखा कि हुजूम में इस क़िस्म की बातें धीमी धीमी आवाज़ के साथ फैल रही हैं। चुनाँचे उन्होंने राहनुमा इमामों के साथ मिलकर बैतुल-मुक़द्दस के पहरेदार ईसा को गिरिफ़्तार करने के लिए भेजे।"},{"book":"यूहन्ना","chapter":"7","verse":"33","text":"लेकिन ईसा ने कहा, “मैं सिर्फ़ थोड़ी देर और तुम्हारे साथ रहूँगा, फिर मैं उसके पास वापस चला जाऊँगा जिसने मुझे भेजा है।"},{"book":"यूहन्ना","chapter":"7","verse":"34","text":"उस वक़्त तुम मुझे ढूँडोगे, मगर नहीं पाओगे, क्योंकि जहाँ मैं हूँ वहाँ तुम नहीं आ सकते।”"},{"book":"यूहन्ना","chapter":"7","verse":"35","text":"यहूदी आपस में कहने लगे, “यह कहाँ जाना चाहता है जहाँ हम उसे नहीं पा सकेंगे? क्या वह बैरूने-मुल्क जाना चाहता है, वहाँ जहाँ हमारे लोग यूनानियों में बिखरी हालत में रहते हैं? क्या वह यूनानियों को तालीम देना चाहता है?"},{"book":"यूहन्ना","chapter":"7","verse":"36","text":"मतलब क्या है जब वह कहता है, ‘तुम मुझे ढूँडोगे मगर नहीं पाओगे’ और ‘जहाँ मैं हूँ वहाँ तुम नहीं आ सकते’।”"},{"book":"यूहन्ना","chapter":"7","verse":"37","text":"ईद के आख़िरी दिन जो सबसे अहम है ईसा खड़ा हुआ और ऊँची आवाज़ से पुकार उठा, “जो प्यासा हो वह मेरे पास आए,"},{"book":"यूहन्ना","chapter":"7","verse":"38","text":"और जो मुझ पर ईमान लाए वह पिए। कलामे-मुक़द्दस के मुताबिक़ ‘उसके अंदर से ज़िंदगी के पानी की नहरें बह निकलेंगी’।”"},{"book":"यूहन्ना","chapter":"7","verse":"39","text":"(‘ज़िंदगी के पानी’ से वह रूहुल-क़ुद्स की तरफ़ इशारा कर रहा था जो उनको हासिल होता है जो ईसा पर ईमान लाते हैं। लेकिन वह उस वक़्त तक नाज़िल नहीं हुआ था, क्योंकि ईसा अब तक अपने जलाल को न पहुँचा था।)"},{"book":"यूहन्ना","chapter":"7","verse":"40","text":"ईसा की यह बातें सुनकर हुजूम के कुछ लोगों ने कहा, “यह आदमी वाक़ई वह नबी है जिसके इंतज़ार में हम हैं।”"},{"book":"यूहन्ना","chapter":"7","verse":"41","text":"दूसरों ने कहा, “यह मसीह है।”"},{"book":"यूहन्ना","chapter":"7","verse":"42","text":"पाक कलाम तो बयान करता है कि मसीह दाऊद के ख़ानदान और बैत-लहम से आएगा, उस गाँव से जहाँ दाऊद बादशाह पैदा हुआ।”"},{"book":"यूहन्ना","chapter":"7","verse":"43","text":"यों ईसा की वजह से लोगों में फूट पड़ गई।"},{"book":"यूहन्ना","chapter":"7","verse":"44","text":"कुछ तो उसे गिरिफ़्तार करना चाहते थे, लेकिन कोई भी उसको हाथ न लगा सका।"},{"book":"यूहन्ना","chapter":"7","verse":"45","text":"इतने में बैतुल-मुक़द्दस के पहरेदार राहनुमा इमामों और फ़रीसियों के पास वापस आए। वह ईसा को लेकर नहीं आए थे, इसलिए राहनुमाओं ने पूछा, “तुम उसे क्यों नहीं लाए?”"},{"book":"यूहन्ना","chapter":"7","verse":"46","text":"पहरेदारों ने जवाब दिया, “किसी ने कभी इस आदमी की तरह बात नहीं की।”"},{"book":"यूहन्ना","chapter":"7","verse":"47","text":"फ़रीसियों ने तंज़न कहा, “क्या तुमको भी बहका दिया गया है?"},{"book":"यूहन्ना","chapter":"7","verse":"48","text":"क्या राहनुमाओं या फ़रीसियों में कोई है जो उस पर ईमान लाया हो? कोई भी नहीं!"},{"book":"यूहन्ना","chapter":"7","verse":"49","text":"लेकिन शरीअत से नावाक़िफ़ यह हुजूम लानती है!”"},{"book":"यूहन्ना","chapter":"7","verse":"50","text":"इन राहनुमाओं में नीकुदेमुस भी शामिल था जो कुछ देर पहले ईसा के पास गया था। अब वह बोल उठा,"},{"book":"यूहन्ना","chapter":"7","verse":"51","text":"“क्या हमारी शरीअत किसी पर यों फ़ैसला देने की इजाज़त देती है? नहीं, लाज़िम है कि उसे पहले अदालत में पेश किया जाए ताकि मालूम हो जाए कि उससे क्या कुछ सरज़द हुआ है।”"},{"book":"यूहन्ना","chapter":"7","verse":"52","text":"दूसरों ने एतराज़ किया, “क्या तुम भी गलील के रहनेवाले हो? कलामे-मुक़द्दस में तफ़तीश करके ख़ुद देख लो कि गलील से कोई नबी नहीं आएगा।”"},{"book":"यूहन्ना","chapter":"7","verse":"53","text":"यह कहकर हर एक अपने अपने घर चला गया।"}]}