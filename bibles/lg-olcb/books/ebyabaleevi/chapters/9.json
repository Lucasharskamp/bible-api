{"data":[{"book":"Ebyabaleevi","chapter":"9","verse":"1","text":"Ku lunaku olw’omunaana Musa n’ayita Alooni ne batabani be n’abakulembeze ba Isirayiri."},{"book":"Ebyabaleevi","chapter":"9","verse":"2","text":"N’agamba Alooni nti, “Ddira ennyana eya sseddume eweebwayo olw’ekibi, n’endiga ennume olw’ekiweebwayo ekyokebwa, nga zombi teziriiko kamogo, oziweeyo ng’ekiweebwayo eri Mukama Katonda."},{"book":"Ebyabaleevi","chapter":"9","verse":"3","text":"Ogambe abaana ba Isirayiri nti, ‘Muddire embuzi ennume eweebwayo olw’ekibi, n’ennyana n’omwana gw’endiga, nga zino zombi zaakamala omwaka gumu obukulu era nga teziriiko kamogo, nga za kiweebwayo ekyokebwa;"},{"book":"Ebyabaleevi","chapter":"9","verse":"4","text":"era n’ente eya sseddume n’endiga ennume eby’ebiweebwayo olw’emirembe, n’ekiweebwayo eky’emmere ey’empeke nga mulimu amafuta ag’omuzeeyituuni, byonna mubiweeyo nga kye kiweebwayo eri Mukama Katonda; kubanga ku lunaku lwa leero Mukama Katonda ajja kubalabikira.’ ”"},{"book":"Ebyabaleevi","chapter":"9","verse":"5","text":"Bwe batyo ne baleeta byonna Musa bye yabalagira okuleeta mu maaso ga Weema ey’Okukuŋŋaanirangamu. Abantu bonna, kye kibiina ekinene, ne basembera ne bayimirira awali Mukama Katonda."},{"book":"Ebyabaleevi","chapter":"9","verse":"6","text":"Musa n’alyoka abagamba nti, “Kino kye kyo Mukama Katonda kye yabagambye okukola, era ekitiibwa kya Mukama kijja kubalabikira.”"},{"book":"Ebyabaleevi","chapter":"9","verse":"7","text":"Awo Musa n’agamba Alooni nti, “Sembera ku kyoto oweeyo ekiweebwayo kyo olw’ebyonoono byo, n’ekiweebwayo kyo ekyokebwa, olyoke weetangiririre awamu n’abantu era oleete ekiweebwayo eky’abantu; obatangiririre; nga Mukama Katonda bwe yalagidde.”"},{"book":"Ebyabaleevi","chapter":"9","verse":"8","text":"Awo Alooni n’asembera ku kyoto, n’atta ennyana ey’ekiweebwayo kye olw’ebyonoono bye."},{"book":"Ebyabaleevi","chapter":"9","verse":"9","text":"Batabani ba Alooni ne bamuleetera omusaayi, n’annyika olunwe lwe mu musaayi n’agusiiga ku mayembe ag’oku kyoto, n’afuka omusaayi ku ntobo y’ekyoto."},{"book":"Ebyabaleevi","chapter":"9","verse":"10","text":"N’addira amasavu n’ensigo n’ebibikka ku kibumba eby’omu kiweebwayo olw’ekibi, n’abyokera ku kyoto, nga Mukama Katonda bwe yalagira Musa."},{"book":"Ebyabaleevi","chapter":"9","verse":"11","text":"Ennyama n’eddiba n’abyokera mu muliro ebweru w’olusiisira."},{"book":"Ebyabaleevi","chapter":"9","verse":"12","text":"Alooni n’atta ekiweebwayo ekyokebwa; batabani be ne bamuleetera omusaayi, n’agumansira ku kyoto okukyebungulula."},{"book":"Ebyabaleevi","chapter":"9","verse":"13","text":"Ne bamuleetera ebifi eby’ekiweebwayo ekyokebwa nga n’omutwe kweguli; byonna n’abyokera ku kyoto."},{"book":"Ebyabaleevi","chapter":"9","verse":"14","text":"N’ayoza ebyenda n’amagulu, n’abyokera wamu n’ekiweebwayo ekyokebwa ku kyoto."},{"book":"Ebyabaleevi","chapter":"9","verse":"15","text":"Awo Alooni n’aleeta ekiweebwayo olw’abantu. Yaddira embuzi ey’ekiweebwayo olw’ebibi by’abantu n’agitta, n’agiwaayo ng’ekiweebwayo kye olw’ekibi, kye yasooka olw’ebibi bye."},{"book":"Ebyabaleevi","chapter":"9","verse":"16","text":"N’aleeta ekiweebwayo ekyokebwa n’akiwaayo ng’etteeka bwe liragira."},{"book":"Ebyabaleevi","chapter":"9","verse":"17","text":"N’aleeta ekiweebwayo eky’emmere ey’empeke, n’ayoolamu olubatu, n’akyokya ku kyoto okuliraana n’ekiweebwayo ekyokebwa eky’omu makya."},{"book":"Ebyabaleevi","chapter":"9","verse":"18","text":"Ente ya sseddume n’endiga ennume nazo n’azitta, nga bye biweebwayo olw’emirembe eby’abantu; batabani ba Alooni ne bamuleetera omusaayi, n’agumansira ku kyoto okukyebungulula enjuuyi zonna."},{"book":"Ebyabaleevi","chapter":"9","verse":"19","text":"Naye amasavu ag’ente eya sseddume n’ago ag’endiga ennume, n’amasavu ag’oku mukira, n’ago agabikka ku byenda, n’ensigo, n’agabikka ku kibumba,"},{"book":"Ebyabaleevi","chapter":"9","verse":"20","text":"ne bateeka amasavu gaabyo ku bifuba by’ensolo ezo, n’ayokya amasavu ago ku kyoto;"},{"book":"Ebyabaleevi","chapter":"9","verse":"21","text":"naye ebifuba n’ekisambi ekya ddyo, Alooni n’abiwuubawuuba mu maaso ga Mukama Katonda nga kye kiweebwayo ekiwuubibwa, nga Musa bwe yalagira."},{"book":"Ebyabaleevi","chapter":"9","verse":"22","text":"Awo Alooni n’awanikira abantu emikono gye, n’abasabira omukisa. Bw’atyo Alooni ng’amaze okuwaayo ekiweebwayo olw’ekibi, n’ekiweebwayo ekyokebwa, n’ekiweebwayo olw’emirembe, n’avaayo ku kyoto."},{"book":"Ebyabaleevi","chapter":"9","verse":"23","text":"Musa ne Alooni ne bayingira mu Weema ey’Okukuŋŋaanirangamu. Bwe baafuluma ne basabira abantu omukisa, era ekitiibwa kya Mukama Katonda ne kirabikira abantu bonna."},{"book":"Ebyabaleevi","chapter":"9","verse":"24","text":"Omuliro ne gujja nga guva eri Mukama Katonda ne gumalirawo ddala ekiweebwayo ekyokebwa n’amasavu ebyali ku kyoto. Awo abantu bonna bwe baakiraba ne baleekaana ne bagalamira wansi ng’amaaso gaabwe gali ku ttaka."}]}