{"data":[{"book":"1 Thimothi","chapter":"3","verse":"1","text":"Hì ne izai yao ro: hò-aphuii ne charch pha dumuii rek yang arone ai ne wie blia shii chid ro"},{"book":"1 Thimothi","chapter":"3","verse":"2","text":"3:2-7: Thd 1:6-9 Charch pha dumuii ne ichiig oi pha um chid; ai ne yiy jia um bie chid,3:2: Ai ne yiy jia um bie chid; dinne Luang jia yiygey bie chid. ai ne ichiig pha, zud ne; ikhiing re-è rek ne ai ne awai hò shii awaithek bran shii wieho chid; ai ne yua mua chid;"},{"book":"1 Thimothi","chapter":"3","verse":"3","text":"ai ne phuii aniing pha chiih-è buii bran asi pha, jishii jum nane liijiing um chid; ai ne bang shii de amiie chid;"},{"book":"1 Thimothi","chapter":"3","verse":"4","text":"ai ne awai haliing shii de wie gayiig mua chid chiih-è awai aniphiing shii de zab pha lumuii shii awai shii nuii yi chid."},{"book":"1 Thimothi","chapter":"3","verse":"5","text":"Hò-aphuii yi awai haliing shii isiie rek pha athieg arone, nyie khi-è-rek ne Hamangkhung-aphuii ro charch shii gayiig mua magey phlei?"},{"book":"1 Thimothi","chapter":"3","verse":"6","text":"Ai ne migi shii de weg um chid, ji è ai ne nyigodog shii aphieng pha chiih-è Sakhathong duiine athe rabo."},{"book":"1 Thimothi","chapter":"3","verse":"7","text":"Ai ne charch è fuangpha bran è de ilab rek pha hò-aphuii um chid, ji è ai ne ìu arey pha chiih-è Sakhathong ibong shii aphang ruii phro."},{"book":"1 Thimothi","chapter":"3","verse":"8","text":"Charch pha nongphothek ne ziig chiih-è isiie ne wie um chid; ithek ne phuii de aniing chiih-è bang de asgow chid;"},{"book":"1 Thimothi","chapter":"3","verse":"9","text":"ithek ne isang lubu munow rog shii migi re-è zai dong pha ji shii chuh re-è kho chid."},{"book":"1 Thimothi","chapter":"3","verse":"10","text":"Ithek shii ne igobi chai chid, chiih-è chiihphado, chai pha ji re-è hiìa ge arone, ithek ne blia rek chid."},{"book":"1 Thimothi","chapter":"3","verse":"11","text":"Ithek ro yiythek3:11: Ithek ro yiythek; dinne Hò-amuii nongphothek. de wie ziig nane amshiiy-alawoi pha um chid; ithek ne zab shii athiigpha nane isiie um chid."},{"book":"1 Thimothi","chapter":"3","verse":"12","text":"Charch pha nongphothek ne yiy jia um bie chid,3:12: Yiy jia um bie chid; dinne Luang jia yiygey bie chid. chiih-è awai aniphiing nane awai haliing shii wie re-è gayiig rek mua chid."},{"book":"1 Thimothi","chapter":"3","verse":"13","text":"Nongphothek hanyie è awaithek blia shii wie rek ne awaithek shii wie ithua mua ge, chiih-è awaithek ro migi Masi Isu shii um pha chiang shii lububo è yao mua ro."},{"book":"1 Thimothi","chapter":"3","verse":"14","text":"Gu è na shii hì pha jigi zey pha duiine, gu ne khthiie wuii ne riig pha luthong ro."},{"book":"1 Thimothi","chapter":"3","verse":"15","text":"Jishii gu chiadun arone, isieng Hamangkhung-aphuii pha charch, ji ne izai pha sarong nongpho ro Hamangkhung-aphuii ro hò shii ne nyie khi-è-rek ne gethek chung ziig rek rai pha ji hì pha jigi è ìd ruii."},{"book":"1 Thimothi","chapter":"3","verse":"16","text":"Khama Bajobo pha ug nane gethek ro giang shii ne hanyie jia de asnai mua phro:"}]}