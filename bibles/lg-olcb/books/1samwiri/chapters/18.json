{"data":[{"book":"1 Samwiri","chapter":"18","verse":"1","text":"Awo Dawudi bwe yamala okwogera ne Sawulo, Yonasaani n’aba bumu ne Dawudi, era n’amwagala nnyo nga bwe yali yeeyagala."},{"book":"1 Samwiri","chapter":"18","verse":"2","text":"Okuva ku lunaku olwo Sawulo n’atwala Dawudi okubeera naye, n’atamuganya kuddayo mu nnyumba ya kitaawe."},{"book":"1 Samwiri","chapter":"18","verse":"3","text":"Awo Yonasaani n’atta omukago ne Dawudi kubanga yamwagala nnyo nga bwe yali yeeyagala yekka."},{"book":"1 Samwiri","chapter":"18","verse":"4","text":"Yonasaani ne yeeyambulamu ekyambalo kye yali ayambadde n’ekanzu ye, ne yeesumulula n’ekitala kye, n’omutego gwe n’olukoba lwe, n’abiwa Dawudi."},{"book":"1 Samwiri","chapter":"18","verse":"5","text":"Buli kintu Sawulo kye yatumanga Dawudi, Dawudi n’akituukirizanga bulungi nnyo, era Sawulo kyeyava amuwa ekifo ekyawaggulu mu magye. Ekyo ne kisanyusa abantu bonna, n’abakungu ba Sawulo."},{"book":"1 Samwiri","chapter":"18","verse":"6","text":"Awo abasajja bwe baali nga bakomawo eka, Dawudi ng’amaze okutta Omufirisuuti, abakazi ne bava mu bibuga byonna ebya Isirayiri nga bayimba era nga bazina, okusisinkana kabaka Sawulo, nga bayimba ennyimba ez’essanyu, nga balina ebitaasa n’entongooli."},{"book":"1 Samwiri","chapter":"18","verse":"7","text":"Baazinanga ate nga bwe bayimba nti,"},{"book":"1 Samwiri","chapter":"18","verse":"8","text":"Sawulo olwawulira ebigambo ebyo n’asunguwala nnyo, era ne kimukola bubi nnyo. N’ayogera nti, “Dawudi bamuwaanye n’emitwalo, nze ne bampaana n’enkumi; kiki ky’ataafune bw’ataalye bwakabaka?”"},{"book":"1 Samwiri","chapter":"18","verse":"9","text":"Awo okuva mu kiseera ekyo Sawulo n’akwatirwa Dawudi obuggya."},{"book":"1 Samwiri","chapter":"18","verse":"10","text":"Olunaku olwaddirira omwoyo omubi okuva eri Katonda ne gujja ku Sawulo n’amaanyi mangi, n’ayogera eby’obunnabbi mu lubiri lwe, Dawudi nga bw’akuba entongooli nga bwe yakolanga buli lunaku. Sawulo yalina effumu mu ngalo ze,"},{"book":"1 Samwiri","chapter":"18","verse":"11","text":"n’alikasuka, ng’ayogera mu mutima gwe nti, “Kanfumite Dawudi mmukwasize ku kisenge.” Naye Dawudi n’alyewoma emirundi ebiri."},{"book":"1 Samwiri","chapter":"18","verse":"12","text":"Awo Sawulo n’atya Dawudi, kubanga Mukama yali wamu naye, kyokka ng’avudde ku Sawulo."},{"book":"1 Samwiri","chapter":"18","verse":"13","text":"Sawulo kyeyava aziyiza Dawudi okujja mu maaso ge n’amufuula omuduumizi ow’abasajja olukumi, era olw’omulimu ogwo ne yeeyongera okwatiikirira mu bantu."},{"book":"1 Samwiri","chapter":"18","verse":"14","text":"Dawudi n’afuna omukisa mu buli kye yakolanga, kubanga Mukama yali wamu naye."},{"book":"1 Samwiri","chapter":"18","verse":"15","text":"Awo Sawulo bwe yalaba Dawudi ng’afuna emikisa, n’amutya."},{"book":"1 Samwiri","chapter":"18","verse":"16","text":"Naye Isirayiri yenna ne Yuda ne baagala Dawudi, kubanga yakulemberanga bulungi."},{"book":"1 Samwiri","chapter":"18","verse":"17","text":"Awo Sawulo n’agamba Dawudi nti, “Nzija kukuwa muwala wange omukulu Merabu, abe mukyala wo, mpeereza n’obuvumu era lwana entalo za Mukama.” Sawulo n’ateesa mu mutima gwe nti, “Kikafuuwe nze okugolola omukono gwange okumukolako akabi. Ekyo Abafirisuuti be balikikola.”"},{"book":"1 Samwiri","chapter":"18","verse":"18","text":"Naye Dawudi n’agamba Sawulo nti, “Nze ani, n’ennyumba ye waffe be baani, era n’ekika kya kitange kye kiki mu Isirayiri, nze okuba mukoddomi wa kabaka?”"},{"book":"1 Samwiri","chapter":"18","verse":"19","text":"Naye ekiseera bwe kyatuuka omuwala wa Sawulo Merabu okuweebwa Dawudi, ne bamuwa Aduliyeri Omumekolasi okumuwasa."},{"book":"1 Samwiri","chapter":"18","verse":"20","text":"Awo muwala wa Sawulo omulala Mikali yali ayagala Dawudi, era Sawulo bwe yakiwulira, n’akisanyukira."},{"book":"1 Samwiri","chapter":"18","verse":"21","text":"Sawulo n’alowooza mu mutima gwe nti, “Nzija kumumuwa afuuke omutego, omukono gw’Abafirisuuti gulyoke gumuzikirize.” Sawulo kyeyava agamba Dawudi nti, “Kaakano ofunye omukisa ogwokubiri okuba mukoddomi wange.”"},{"book":"1 Samwiri","chapter":"18","verse":"22","text":"Awo Sawulo n’alagira abaweereza be nti, “Mwogere ne Dawudi kyama mumugambe nti, ‘Laba, kabaka akusanyukira, ate n’abaweereza be bonna bakwagala, noolwekyo beera mukoddomi wa kabaka.’ ”"},{"book":"1 Samwiri","chapter":"18","verse":"23","text":"Ebigambo ebyo ne babitegeeza Dawudi. Naye Dawudi n’ayogera nti, “Mulowooza nga kintu kitono okubeera mukoddomi wa kabaka? Nze ndi musajja mwavu atamanyiddwa nnyo.”"},{"book":"1 Samwiri","chapter":"18","verse":"24","text":"Abaweereza ba Sawulo ne bamutuusaako ebigambo bya Dawudi."},{"book":"1 Samwiri","chapter":"18","verse":"25","text":"Sawulo n’addamu nti, “Mugambe Dawudi nti, ‘Tewali kirala kabaka ky’ayagala okuggyako ebikuta by’Abafirisuuti kikumi okwesasuza ku balabe be, n’oluvannyuma onoowasa muwala we.’ ” Sawulo yali ayagala Dawudi attibwe Abafirisuuti."},{"book":"1 Samwiri","chapter":"18","verse":"26","text":"Awo abaweereza be ne bagenda ne bategeeza Dawudi ebigambo ebyo, Dawudi n’asanyuka nnyo okuba mukoddomi wa kabaka. Awo ekiseera ekiragaane nga tekinnaba na kuyitawo,"},{"book":"1 Samwiri","chapter":"18","verse":"27","text":"Dawudi n’abasajja be ne bagenda ne batta Abafirisuuti ebikumi bibiri. N’aleeta ebikuta byabwe, n’awaayo omuwendo ogutuukiridde eri kabaka, alyoke abeere mukoddomi wa kabaka. Awo Sawulo n’alyoka amuwa muwala we Mikali amuwase."},{"book":"1 Samwiri","chapter":"18","verse":"28","text":"Naye Sawulo bwe yategeera nga Mukama ali wamu ne Dawudi, ate nga ne muwala we Mikali ayagala Dawudi,"},{"book":"1 Samwiri","chapter":"18","verse":"29","text":"Sawulo ne yeeyongera okumutya, era n’aba mulabe wa Dawudi okuva mu kiseera ekyo."},{"book":"1 Samwiri","chapter":"18","verse":"30","text":"Abaduumizi b’Abafirisuuti ne beeyongera okubatabaalanga, era buli lwe baabalumbanga, Dawudi n’awangulanga okusinga n’Abaserikale ba Sawulo abalala bonna. Erinnya lya Dawudi ne lyatiikirira nnyo."}]}