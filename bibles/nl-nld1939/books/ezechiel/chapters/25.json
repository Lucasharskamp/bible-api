{"data":[{"book":"Ezechiel","chapter":"25","verse":"1","text":"Het woord van Jahweh werd tot mij gericht:"},{"book":"Ezechiel","chapter":"25","verse":"2","text":"Mensenkind, richt uw gelaat naar de Ammonieten, en profeteer tegen hen."},{"book":"Ezechiel","chapter":"25","verse":"3","text":"Ge moet tot de Ammonieten zeggen: Luistert naar het woord van Jahweh, den Heer! Dit zegt Jahweh, de Heer: Daar ge ha-ha hebt geroepen over mijn heiligdom, omdat het ontwijd is, en over het land Israël, omdat het verwoest is, en over het huis van Juda, omdat het in ballingschap is gegaan:"},{"book":"Ezechiel","chapter":"25","verse":"4","text":"daarom lever Ik u uit aan de Oosterlingen. Die gaan bij u hun tenten opslaan, bij u hun woningen bouwen; zij zullen uw vruchten opeten, zij uw melk drinken."},{"book":"Ezechiel","chapter":"25","verse":"5","text":"Want Rabba maak Ik tot een grasland voor kamelen, en Ammons steden tot een weideplaats voor schapen. Zo zult ge erkennen, dat Ik Jahweh ben!"},{"book":"Ezechiel","chapter":"25","verse":"6","text":"Want dit zegt Jahweh, de Heer: Omdat ge in uw handen hebt geklapt en met uw voeten hebt getrappeld, u met leedvermaak in het hart vrolijk hebt gemaakt over het land Israël,"},{"book":"Ezechiel","chapter":"25","verse":"7","text":"daarom strek Ik mijn hand tegen u uit, lever Ik u aan de heidenen over, verdelg Ik u uit de volken, vaag Ik u weg uit de landen, en zal Ik u verwoesten. Zo zult ge erkennen, dat Ik Jahweh ben!"},{"book":"Ezechiel","chapter":"25","verse":"8","text":"Dit zegt Jahweh, de Heer! Omdat Moab gezegd heeft: Het volk van Juda is net als andere volken,"},{"book":"Ezechiel","chapter":"25","verse":"9","text":"daarom stel Ik Moabs bergkam open, zodat de steden er verdwijnen: Aroër aan zijn grens, Bet-Hajjesjimot de parel des lands, Baäl-Meon en Kirjatáim."},{"book":"Ezechiel","chapter":"25","verse":"10","text":"Ik lever hun land uit aan de Oosterlingen als een toegift bij de Ammonieten, opdat het, met de Ammonieten, vergeten raakt onder de volken."},{"book":"Ezechiel","chapter":"25","verse":"11","text":"Ook in Moab ga Ik gericht houden! Zo zullen ze erkennen, dat Ik Jahweh ben!"},{"book":"Ezechiel","chapter":"25","verse":"12","text":"Dit zegt Jahweh, de Heer! Omdat Edom wraakzuchtig heeft gehandeld jegens het huis van Juda, zich zwaar bezondigd en zich op hen heeft gewroken,"},{"book":"Ezechiel","chapter":"25","verse":"13","text":"daarom zegt Jahweh, de Heer: Ik strek mijn hand tegen Edom uit, vaag er mens en dier uit weg, en maak het een puinhoop van Teman tot Dedan; door het zwaard zullen ze vallen."},{"book":"Ezechiel","chapter":"25","verse":"14","text":"Ik zal mijn wraak op Edom in de handen leggen van mijn volk Israël, en dat zal Edom behandelen, zoals mijn woede en mijn toorn dat eisen. Mijn wraak zullen ze ondervinden, zegt Jahweh, de Heer!"},{"book":"Ezechiel","chapter":"25","verse":"15","text":"Dit zegt Jahweh, de Heer! Omdat de Filistijnen wraakzuchtig hebben gehandeld, en wraak genomen hebben met leedvermaak in het hart om een eeuwenoude vijandschap bot te vieren,"},{"book":"Ezechiel","chapter":"25","verse":"16","text":"daarom zegt Jahweh, de Heer: Ik strek mijn hand tegen de Filistijnen uit, verdelg de Kretenzen, en vaag de rest van het zeestrand weg."},{"book":"Ezechiel","chapter":"25","verse":"17","text":"Met grimmige straffen zal Ik een geweldige wraak op hen nemen. Zo zullen ze erkennen, dat Ik Jahweh ben, als Ik mijn wraak op hen koel!"}]}