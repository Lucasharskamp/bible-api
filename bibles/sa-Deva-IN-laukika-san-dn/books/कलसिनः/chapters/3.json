{"data":[{"book":"कलसिनः","chapter":"3","verse":"1","text":"यदि यूयं ख्रीष्टेन सार्द्धम् उत्थापिता अभवत तर्हि यस्मिन् स्थाने ख्रीष्ट ईश्वरस्य दक्षिणपार्श्वे उपविष्ट आस्ते तस्योर्द्ध्वस्थानस्य विषयान् चेष्टध्वं।"},{"book":"कलसिनः","chapter":"3","verse":"2","text":"पार्थिवविषयेषु न यतमाना ऊर्द्ध्वस्थविषयेषु यतध्वं।"},{"book":"कलसिनः","chapter":"3","verse":"3","text":"यतो यूयं मृतवन्तो युष्माकं जीवितञ्च ख्रीष्टेन सार्द्धम् ईश्वरे गुप्तम् अस्ति।"},{"book":"कलसिनः","chapter":"3","verse":"4","text":"अस्माकं जीवनस्वरूपः ख्रीष्टो यदा प्रकाशिष्यते तदा तेन सार्द्धं यूयमपि विभवेन प्रकाशिष्यध्वे।"},{"book":"कलसिनः","chapter":"3","verse":"5","text":"अतो वेश्यागमनम् अशुचिक्रिया रागः कुत्सिताभिलाषो देवपूजातुल्यो लोभश्चैतानि र्पािथवपुरुषस्याङ्गानि युष्माभि र्निहन्यन्तां।"},{"book":"कलसिनः","chapter":"3","verse":"6","text":"यत एतेभ्यः कर्म्मभ्य आज्ञालङ्घिनो लोकान् प्रतीश्वरस्य क्रोधो वर्त्तते।"},{"book":"कलसिनः","chapter":"3","verse":"7","text":"पूर्व्वं यदा यूयं तान्युपाजीवत तदा यूयमपि तान्येवाचरत;"},{"book":"कलसिनः","chapter":"3","verse":"8","text":"किन्त्विदानीं क्रोधो रोषो जिहिंसिषा दुर्मुखता वदननिर्गतकदालपश्चैतानि सर्व्वाणि दूरीकुरुध्वं।"},{"book":"कलसिनः","chapter":"3","verse":"9","text":"यूयं परस्परं मृषाकथां न वदत यतो यूयं स्वकर्म्मसहितं पुरातनपुरुषं त्यक्तवन्तः"},{"book":"कलसिनः","chapter":"3","verse":"10","text":"स्वस्रष्टुः प्रतिमूर्त्या तत्त्वज्ञानाय नूतनीकृतं नवीनपुरुषं परिहितवन्तश्च।"},{"book":"कलसिनः","chapter":"3","verse":"11","text":"तेन च यिहूदिभिन्नजातीययोश्छिन्नत्वगच्छिन्नत्वचो र्म्लेच्छस्कुथीययो र्दासमुक्तयोश्च कोऽपि विशेषो नास्ति किन्तु सर्व्वेषु सर्व्वः ख्रीष्ट एवास्ते।"},{"book":"कलसिनः","chapter":"3","verse":"12","text":"अतएव यूयम् ईश्वरस्य मनोभिलषिताः पवित्राः प्रियाश्च लोका इव स्नेहयुक्ताम् अनुकम्पां हितैषितां नम्रतां तितिक्षां सहिष्णुताञ्च परिधद्ध्वं।"},{"book":"कलसिनः","chapter":"3","verse":"13","text":"यूयम् एकैकस्याचरणं सहध्वं येन च यस्य किमप्यपराध्यते तस्य तं दोषं स क्षमतां, ख्रीष्टो युष्माकं दोषान् यद्वद् क्षमितवान् यूयमपि तद्वत् कुरुध्वं।"},{"book":"कलसिनः","chapter":"3","verse":"14","text":"विशेषतः सिद्धिजनकेन प्रेमबन्धनेन बद्धा भवत।"},{"book":"कलसिनः","chapter":"3","verse":"15","text":"यस्याः प्राप्तये यूयम् एकस्मिन् शरीरे समाहूता अभवत सेश्वरीया शान्ति र्युष्माकं मनांस्यधितिष्ठतु यूयञ्च कृतज्ञा भवत।"},{"book":"कलसिनः","chapter":"3","verse":"16","text":"ख्रीष्टस्य वाक्यं सर्व्वविधज्ञानाय सम्पूर्णरूपेण युष्मदन्तरे निवमतु, यूयञ्च गीतै र्गानैः पारमार्थिकसङ्कीर्त्तनैश्च परस्परम् आदिशत प्रबोधयत च, अनुगृहीतत्वात् प्रभुम् उद्दिश्य स्वमनोभि र्गायत च।"},{"book":"कलसिनः","chapter":"3","verse":"17","text":"वाचा कर्म्मणा वा यद् यत् कुरुत तत् सर्व्वं प्रभो र्यीशो र्नाम्ना कुरुत तेन पितरम् ईश्वरं धन्यं वदत च।"},{"book":"कलसिनः","chapter":"3","verse":"18","text":"हे योषितः, यूयं स्वामिनां वश्या भवत यतस्तदेव प्रभवे रोचते।"},{"book":"कलसिनः","chapter":"3","verse":"19","text":"हे स्वामिनः, यूयं भार्य्यासु प्रीयध्वं ताः प्रति परुषालापं मा कुरुध्वं।"},{"book":"कलसिनः","chapter":"3","verse":"20","text":"हे बालाः, यूयं सर्व्वविषये पित्रोराज्ञाग्राहिणो भवत यतस्तदेव प्रभोः सन्तोषजनकं।"},{"book":"कलसिनः","chapter":"3","verse":"21","text":"हे पितरः, युष्माकं सन्ताना यत् कातरा न भवेयुस्तदर्थं तान् प्रति मा रोषयत।"},{"book":"कलसिनः","chapter":"3","verse":"22","text":"हे दासाः, यूयं सर्व्वविषय ऐहिकप्रभूनाम् आज्ञाग्राहिणो भवत दृष्टिगोचरीयसेवया मानवेभ्यो रोचितुं मा यतध्वं किन्तु सरलान्तःकरणैः प्रभो र्भाीत्या कार्य्यं कुरुध्वं।"},{"book":"कलसिनः","chapter":"3","verse":"23","text":"यच्च कुरुध्वे तत् मानुषमनुद्दिश्य प्रभुम् उद्दिश्य प्रफुल्लमनसा कुरुध्वं,"},{"book":"कलसिनः","chapter":"3","verse":"24","text":"यतो वयं प्रभुतः स्वर्गाधिकाररूपं फलं लप्स्यामह इति यूयं जानीथ यस्माद् यूयं प्रभोः ख्रीष्टस्य दासा भवथ।"},{"book":"कलसिनः","chapter":"3","verse":"25","text":"किन्तु यः कश्चिद् अनुचितं कर्म्म करोति स तस्यानुचितकर्म्मणः फलं लप्स्यते तत्र कोऽपि पक्षपातो न भविष्यति।"}]}