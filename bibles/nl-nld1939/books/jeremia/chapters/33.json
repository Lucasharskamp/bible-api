{"data":[{"book":"Jeremia","chapter":"33","verse":"1","text":"Terwijl Jeremias nog gevangen zat in de gevangen-hof, werd voor de tweede maal het woord van Jahweh tot hem gericht:"},{"book":"Jeremia","chapter":"33","verse":"2","text":"Zo spreekt Jahweh, die de aarde gemaakt heeft, Haar gevormd en een vaste plaats heeft gegeven: Jahweh is zijn Naam!"},{"book":"Jeremia","chapter":"33","verse":"3","text":"Roep tot Mij, en Ik zal u verhoren, U grote dingen verkonden, Geheimen, die ge niet kent."},{"book":"Jeremia","chapter":"33","verse":"4","text":"Want zo spreekt Jahweh, Israëls God, Over de huizen van deze stad, En over de paleizen van Juda’s koningen, Die ineengestort liggen voor krijgswal en zwaard, En waar de Chaldeën komen vechten, Om ze met mensenlijken te vullen:"},{"book":"Jeremia","chapter":"33","verse":"5","text":"Deze stad, die Ik in mijn ziedende toorn heb geslagen, Voor wie Ik om al hun boosheid mijn aanschijn verberg:"},{"book":"Jeremia","chapter":"33","verse":"6","text":"Zie, Ik ga haar wonde sluiten, Ze weer genezen; Hun open Ik de schatten weer Van duurzame vrede."},{"book":"Jeremia","chapter":"33","verse":"7","text":"Ik maak Juda en Israël weer gelukkig, En bouw ze op als weleer;"},{"book":"Jeremia","chapter":"33","verse":"8","text":"Ik reinig ze van al hun zonden, Die ze tegen Mij bedreven; Ik vergeef hun al hun misdaden weer, Die ze begingen door hun afval van Mij."},{"book":"Jeremia","chapter":"33","verse":"9","text":"En het zal mijn roem zijn en vreugde, Mijn lof en mijn glorie Bij alle volken der aarde, Die de weldaden horen, die Ik hun breng, Die zullen beven en sidderen van al het goede, Van heel de vrede, die Ik hun schenk."},{"book":"Jeremia","chapter":"33","verse":"10","text":"Zo spreekt Jahweh: In deze plaats, waarvan men zegt: Ze is eenzaam, zonder mensen en vee, En in Juda’s steden en Jerusalems straten, Die liggen verwoest, zonder mensen, bewoners en vee,"},{"book":"Jeremia","chapter":"33","verse":"11","text":"Zal men de kreten weer horen van blijdschap en vreugde, De jubel van bruidegom en bruid. De stem van hen die zeggen: Looft Jahweh der heirscharen; Want Jahweh is goed, zijn genade duurt eeuwig! De stem van hen, die dankoffers brengen In de tempel van Jahweh. Want Ik maak het land weer gelukkig, Zoals het vroeger was, zegt Jahweh!"},{"book":"Jeremia","chapter":"33","verse":"12","text":"Zo spreekt Jahweh der heirscharen: Dan zal er weer in deze plaats, Die eenzaam is, zonder mensen en vee, En in alle steden van Juda Een weideplaats zijn voor de herders, Waar ze hun kudde laten rusten."},{"book":"Jeremia","chapter":"33","verse":"13","text":"In de steden der bergen, in de steden der vlakte, In de steden van de Négeb, En in Benjamins land, Rondom Jerusalem en in de steden van Juda Zullen de schapen weer onder de hand gaan Van hem, die ze telt, spreekt Jahweh!"},{"book":"Jeremia","chapter":"33","verse":"14","text":"Zie, de dagen komen, Is de godsspraak van Jahweh, Dat Ik de Belofte vervul, Die Ik gedaan heb Aan het huis van Israël En aan het huis van Juda!"},{"book":"Jeremia","chapter":"33","verse":"15","text":"In die dagen en in die tijd Zal Ik David een rechtvaardige Spruit doen ontkiemen, Die recht en gerechtigheid doet in het land!"},{"book":"Jeremia","chapter":"33","verse":"16","text":"In die dagen zal Juda worden verlost, En Jerusalem in veiligheid wonen; Men zal Hem noemen: Jahweh, onze Gerechtigheid!"},{"book":"Jeremia","chapter":"33","verse":"17","text":"Want zo spreekt Jahweh: Nooit zal het David ontbreken Aan een, die op de troon van Israëls huis is gezeten;"},{"book":"Jeremia","chapter":"33","verse":"18","text":"Ook de priesters van Levi zal het nimmer ontbreken Aan een man voor mijn aanschijn, Die brandoffers brengt en spijsoffers brandt, En slachtoffers opdraagt, voor altijd en immer."},{"book":"Jeremia","chapter":"33","verse":"19","text":"Het woord van Jahweh werd tot Jeremias gericht:"},{"book":"Jeremia","chapter":"33","verse":"20","text":"Zo spreekt Jahweh! Wanneer mijn verbond met de dag wordt verbroken, Of mijn verbond met de nacht, Zodat het op tijd geen dag en geen nacht wordt:"},{"book":"Jeremia","chapter":"33","verse":"21","text":"Dan zal ook het verbond Met David, mijn dienaar, worden verbroken. Dan heeft hij geen zoon meer, die heerst op zijn troon, Zijn er geen priesters van Levi, om Mij te dienen."},{"book":"Jeremia","chapter":"33","verse":"22","text":"Neen, zoals men het hemels heir niet kan tellen, Het zand aan de zee niet kan meten: Zo zal Ik het zaad van David, mijn dienaar, vermeerderen, Met de Levieten, die Mij dienen."},{"book":"Jeremia","chapter":"33","verse":"23","text":"Het woord van Jahweh werd tot Jeremias gericht:"},{"book":"Jeremia","chapter":"33","verse":"24","text":"Hebt ge niet bemerkt, Wat die lieden daar zeggen: “De beide geslachten, door Jahweh verkoren, Heeft Hij verworpen”; En hoe zij mijn volk blijven honen, Dat het geen natie meer is in hun oog."},{"book":"Jeremia","chapter":"33","verse":"25","text":"Zo spreekt Jahweh: Zo waar Ik mijn verbond met de dag en de nacht, En de wetten van hemel en aarde heb gesteld:"},{"book":"Jeremia","chapter":"33","verse":"26","text":"Verwerp Ik het kroost van Jakob niet en van David, mijn dienaar; Maar blijf Ik uit zijn kroost de heersers kiezen Over het geslacht van Abraham, Isaäk en Jakob, En zal hen gelukkig maken, Mij hunner ontfermen!"}]}