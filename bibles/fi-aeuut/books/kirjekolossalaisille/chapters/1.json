{"data":[{"book":"Kirje kolossalaisille","chapter":"1","verse":"1,2","text":"Lähettäjät: Paavali, jonka Jumala on valinnut Jeesuksen Kristuksen apostoliksi, lähettilääksi, ja hänen uskonveljensä Timoteus."},{"book":"Kirje kolossalaisille","chapter":"1","verse":"3","text":"Kun rukoilemme puolestanne, meidän on aina ensin kiitettävä Jumalaa, Herran Jeesuksen Isää,"},{"book":"Kirje kolossalaisille","chapter":"1","verse":"4","text":"sillä olemme kuulleet, että te luotatte Herraan ja rakastatte muita kristittyjä."},{"book":"Kirje kolossalaisille","chapter":"1","verse":"5","text":"Jumalan taivas on ollut päämääränne siitä asti, kun ilosanoma Jeesuksesta julistettiin teille ensi kertaa."},{"book":"Kirje kolossalaisille","chapter":"1","verse":"6","text":"Sama hyvä uutinen, jonka te olette kuulleet, leviää koko maailmaan ja muuttaa ihmisten elämän kaikkialla. Teissäkin tapahtui muutos, kun kuulitte sanoman ja ymmärsitte, miten hyvä Jumala on syntisille."},{"book":"Kirje kolossalaisille","chapter":"1","verse":"7","text":"Rakas työtoverimme Epafras toi teille hyvän uutisen Jeesuksesta. Hän on palvellut Jeesusta Kristusta ja auttanut teitä."},{"book":"Kirje kolossalaisille","chapter":"1","verse":"8","text":"Hän on myös kertonut meille, että Jumala on antanut teille rakkautta muita kohtaan."},{"book":"Kirje kolossalaisille","chapter":"1","verse":"9","text":"Siksi olemme rukoilleet jatkuvasti puolestanne siitä asti, kun kuulimme teistä. Olemme pyytäneet Jumalaa näyttämään teille, mitä hän haluaa teidän tekevän, ja antamaan teille viisautta hengellisissä asioissa."},{"book":"Kirje kolossalaisille","chapter":"1","verse":"10","text":"Silloin pystytte elämään Herran tahdon mukaisesti ja olemaan kaikin tavoin hyviä lähimmäisiä. Silloin myös opitte koko ajan tuntemaan Jumalaa paremmin."},{"book":"Kirje kolossalaisille","chapter":"1","verse":"11","text":"Rukoilemme Jumalaa antamaan teille valtavan voimansa, niin että olisitte kaikissa olosuhteissa kärsivällisiä, Herran omina aina iloisia"},{"book":"Kirje kolossalaisille","chapter":"1","verse":"12","text":"ja kiittäisitte Isää, joka antaa omaksemme kaikki valtakuntansa rikkaudet."},{"book":"Kirje kolossalaisille","chapter":"1","verse":"13","text":"Hän on vapauttanut meidät pimeydestä, saatanan vallasta, rakkaan Poikansa valtakuntaan."},{"book":"Kirje kolossalaisille","chapter":"1","verse":"14","text":"Hänen Poikansa antoi verensä vapautemme lunnaiksi, ja me saimme syntimme anteeksi."},{"book":"Kirje kolossalaisille","chapter":"1","verse":"15","text":"Kristuksesta tiedämme, millainen on Jumala, jota emme muuten voi nähdä.1:15 Sananmukaisesti: »Kristus on näkymättömän Jumalan kuva». Ks. Joh. 12:45. Kristus oli olemassa jo ennen kuin Jumala aloitti luomistyönsä.1:15 Sananmukaisesti: »hän on koko luomakunnan esikoinen»."},{"book":"Kirje kolossalaisille","chapter":"1","verse":"16","text":"Kristuksessa Jumala on luonut kaiken, mitä taivaassa ja maassa on – sekä näkyvän että näkymättömän maailman – myös enkelit ja henkivallat. Hänen kauttaan ja häntä varten on luotu kaikki."},{"book":"Kirje kolossalaisille","chapter":"1","verse":"17","text":"Ennen häntä ei ollut olemassa mitään, ja hänessä kaikki pysyy koossa."},{"book":"Kirje kolossalaisille","chapter":"1","verse":"18","text":"Hänen kansansa, seurakunta, on ruumis, jonka pää hän on. Hän on myös ensimmäisenä herännyt kuolemasta elämään ja on sen vuoksi kaikessa ensimmäinen.1:18 Sananmukaisesti: »hän on alku, kuolleiden esikoinen»."},{"book":"Kirje kolossalaisille","chapter":"1","verse":"19","text":"Jumala tahtoi, että Pojassa olisi kaikki se, mitä on Jumalassa."},{"book":"Kirje kolossalaisille","chapter":"1","verse":"20","text":"Jeesuksen välityksellä Jumala palautti yhteyteensä kaiken, mitä taivaassa ja maassa on. Jeesuksen kuolema ristillä merkitsi rauhansopimusta Jumalan ja koko luomakunnan välillä."},{"book":"Kirje kolossalaisille","chapter":"1","verse":"21","text":"Tämä sovinto koskee teitäkin, jotka olitte ennen kaukana Jumalasta. Vihasitte häntä, ja pahat ajatuksenne ja tekonne erottivat teidät hänestä, mutta nyt Kristus on tehnyt teistä hänen ystäviään."},{"book":"Kirje kolossalaisille","chapter":"1","verse":"22","text":"Kuollessaan ihmisenä ristillä Kristus toi teidät Jumalan eteen. Siinä te nyt olette puhtaina ja moitteetomina."},{"book":"Kirje kolossalaisille","chapter":"1","verse":"23","text":"Teidän on vain pidettävä järkähtämättä kiinni uskosta Jeesukseen ja siihen, että hän kuoli teidän puolestanne. Tämän hyvän uutisen te kaikki olette saaneet kuulla. Se leviää nyt koko maailmaan, ja minun tehtäväni on kertoa se yhä uusille ihmisille."},{"book":"Kirje kolossalaisille","chapter":"1","verse":"24","text":"Tehtävääni kuuluu sekin, että saan kärsiä takianne. Olen siitä iloinen, sillä olenhan silloin osallinen niihin Kristuksen kärsimyksiin, jotka hänellä vielä on kestettävänään seurakuntansa – ruumiinsa – tähden."},{"book":"Kirje kolossalaisille","chapter":"1","verse":"25,26,27","text":"Jumala lähetti minut auttamaan seurakuntaansa ja kertomaan teille tähän asti salassa pitämästään suunnitelmasta. Vuosisatojen ja sukupolvien ajan hän on varjellut salaisuuttaan, mutta nyt hän haluaa paljastaa sen niille, jotka rakastavat häntä ja elävät hänelle. Hänen valtava suunnitelmansa koskee myös pakanoita. Ja tällainen on hänen salaisuutensa: Kristus elää teissä, ja sen tähden teillä on toivo ikuisesta elämästä."},{"book":"Kirje kolossalaisille","chapter":"1","verse":"28","text":"Missä liikummekin, puhumme Kristuksesta kaikille, jotka vain haluavat kuulla. Varoitamme ja opetamme heitä niin hyvin kuin osaamme. Haluaisimme viedä Jumalan eteen jokaisen ihmisen täydellisenä sen perusteella, mitä Kristus on hänen puolestaan tehnyt."},{"book":"Kirje kolossalaisille","chapter":"1","verse":"29","text":"Tämä on minun työtäni. Kristuksen suunnattomat voimavarat, joista hän jakaa minulle, tekevät toimintani mahdolliseksi."}]}