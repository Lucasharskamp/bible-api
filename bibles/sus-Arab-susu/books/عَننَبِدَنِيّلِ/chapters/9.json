{"data":[{"book":"عَننَبِ دَنِيّلِ","chapter":"9","verse":"1","text":"دَرِيُسِ، عَسُيٍرُ سُ شَ دِ نَشَن كٍلِ مٍدٍ بْنسْي، عَ نَشَ قِندِ كَلِدِ مَنفّ رَ."},{"book":"عَننَبِ دَنِيّلِ","chapter":"9","verse":"2","text":"عَ شَ مَنفّيَ حّ سِنفٍ، ﭑ تَن دَنِيّلِ، ﭑ نَشَ عَ كٌلٌن كِتَابُي سَابُي رَ عَ عَلَتَلَ نُ بَرَ عَ قَلَ عَننَبِ يٍرٍ مِ بّ، عَ دَرِ سَلَمُ شَ كَسَرّ بُمَ نّ حّ تٌنفٌ سٌلٌقٍرٍ."},{"book":"عَننَبِ دَنِيّلِ","chapter":"9","verse":"3","text":"نَ نَ عَ تٌ، ﭑ نَشَ سُنيِ سُشُ، ﭑ سُننُن دٌنمَ رَفٌرٌ ﭑ مَ، ﭑ تّ شُبٍ مَسٌ ﭑ شُنيِ مَ، ﭑ نَشَ ﭑ يَ رَقِندِ ﭑ مَرِفِ عَلَ مَ، ﭑ عَ مَشَندِ."},{"book":"عَننَبِ دَنِيّلِ","chapter":"9","verse":"4","text":"ﭑ نَشَ ﭑ مَرِفِ عَلَتَلَ مَشَندِ يِ كِ، «ﭑ مَرِفِ عَلَ، نَشَن سّنبّ فبٌ، نَشَن مَفَاشُ، نَشَن عَ شَ سَاتّ رَكَمَلِمَ، نَشَن هِننّمَ عَ شَنُنتٍنيِيٍ رَ نُن عَ قْشِرَبِرّيٍ رَ،"},{"book":"عَننَبِ دَنِيّلِ","chapter":"9","verse":"5","text":"مُشُ بَرَ يُنُبِ رَبَ، مُشُ بَرَ تَنتَن، مُشُ بَرَ قِندِ مِشِ حَاشِ نُن مَتَندِلَيٍ رَ، مُشُ بَرَ فبِلٍن عِ شَ سّرِيّ نُن عِ شَ يَامَرِيٍ قْشْ رَ."},{"book":"عَننَبِ دَنِيّلِ","chapter":"9","verse":"6","text":"مُشُ مُ عِ شَ كٌنيِيٍ شُي سُشُ، عِ شَ نَمِحْنمّ نَشٍيٍ وْيّن عِ شِلِ رَ مُشُ شَ مَنفّيٍ بّ، عَ نُن مُشُ شَ مَنفّدِيٍ، مُشُ بَبَيٍ، نُن مُشُ شَ حَمَ بِرِن بّ.»"},{"book":"عَننَبِ دَنِيّلِ","chapter":"9","verse":"7","text":"«عِ تَن مَرِفِ، عِ تِنشِن، كْنْ مُشُ نُ بَرَ عِ يَنقَ. تٌ لْشْي مُشُ بِرِن يَافِشِ نَ نَن مَ، يُدَيَكَيٍ، دَرِ سَلَمُكَيٍ، عِسِرَيِلَكَيٍ، نَشٍيٍ نَ بٍ، نَشٍيٍ نَ يِرٍ مَكُيٍ، نَشٍيٍ نَ حَمَنّ بِرِن عِ مُشُ رَيٍنسٍنشِ دّننَشّ."},{"book":"عَننَبِ دَنِيّلِ","chapter":"9","verse":"8","text":"عَلَتَلَ، مُشُ بِرِن يَافِشِ، مُشُ شَ مَنفّيٍ، مُشُ شَ مَنفّدِيٍ، نُن مُشُ بَبَيٍ. مُشُ يَافِشِ بَرِ مَ مُشُ بَرَ يُنُبِ رَبَ عِ رَ."},{"book":"عَننَبِ دَنِيّلِ","chapter":"9","verse":"9","text":"كْنْ عِ تَن مُشُ مَرِفِ عَلَ، عِ بَرَ هِننّ مُشُ رَ، عِ بَرَ دِحّ مُشُ مَ، هَلِ مُشُ تٌ عِ مَتَندِ."},{"book":"عَننَبِ دَنِيّلِ","chapter":"9","verse":"10","text":"مُشُ مُ مُشُ مَرِفِ عَلَتَلَ شُي سُشُ. مُشُ مُ بِرَ عَ شَ سّرِيّ قْشْ رَ، عَ نَشَن مَسٍنشِ عَ شَ كٌنيِ نَمِحْنمّيٍ سَابُي رَ."},{"book":"عَننَبِ دَنِيّلِ","chapter":"9","verse":"11","text":"عِسِرَيِلَ حَمَ بِرِن بَرَ عِ شَ سّرِيّ مَتَندِ، مُشُ بَرَ مُشُ مَكُيَ عِ رَ، مُشُ مُ عِ شُي سُشُ.»"},{"book":"عَننَبِ دَنِيّلِ","chapter":"9","verse":"12","text":"عِ نَشَن قَلَ مُشُ شَ قٍ رَ، عَ نُن مُشُ شَ مَنفّ شَ قٍ رَ، نَشٍيٍ نُ مُشُ يَمَرِ مَ، عِ بَرَ نَ وْيّنيِ رَكَمَلِ. عِ بَرَ مُشُ حَشَنكَتَ عَ حَاشِ رَ. عِ نَشَن نَبَشِ دَرِ سَلَمُ رَ، حَمَ يٌ مُ نُ نَ حَشَنكَتّ مْولِ سِنفٍ سْتْ."},{"book":"عَننَبِ دَنِيّلِ","chapter":"9","verse":"13","text":"نَ تْورّ بِرِن بَرَ مُشُ لِ عَلْ تَوُرٍتَ مُنسَ عَ مَسٍنشِ كِ نَشّ. كْنْ مُشُ مُ مُشُ مَرِفِ عَلَتَلَ مَشَندِ، مُشُ مُ فبِلٍن مُشُ شَ قٍ حَاشِيٍ قْشْ رَ، مُشُ مُ عِ شَ نْندِ سُشُ."},{"book":"عَننَبِ دَنِيّلِ","chapter":"9","verse":"14","text":"نَ نَن عَ رَ، عَلَتَلَ بَرَ يِ تْورّ رَفٌرٌ مُشُ مَ، بَرِ مَ مُشُ مَرِفِ عَلَتَلَ شَ كّوَلِ تِنشِن، كْنْ مُشُ مُ عَ شُي سُشُ.»"},{"book":"عَننَبِ دَنِيّلِ","chapter":"9","verse":"15","text":"«مُشُ مَرِفِ عَلَ، عِ بَرَ عِ شَ حَمَ رَ مِنِ مِسِرَ بْشِ مَ عِ بّلّشّ سّنبّمَ رَ. هَن تٌ عِ شِلِ عِتٍشِ قَلَمَ نَ شَ قٍ رَ. كْنْ مُشُ تَن بَرَ يُنُبِ رَبَ، مُشُ بَرَ يُنُبِ سْتْ."},{"book":"عَننَبِ دَنِيّلِ","chapter":"9","verse":"16","text":"مَرِفِ، عِ تٌ دَرِشِ قٍ تِنشِنشِيٍ رَبَ رَ، عِ شَ دِحّ دَرِ سَلَمُ نُن عِ شَ فٍيَ سّنِيّنشِ مَ. عِ بْحّ شَ شِنبٍلِ، عِ نَشَ شْنْ. مُشُ شَ يُنُبِيٍ نُن مُشُ بَبَيٍ شَ يُنُبِيٍ بَرَ دَرِ سَلَمُكَ بِرِن نَيَافِ مُشُ دْشْبٌورٍيٍ شْن مَ.»"},{"book":"عَننَبِ دَنِيّلِ","chapter":"9","verse":"17","text":"«يَكْسِ، مُشُ مَرِفِ عَلَ، يَندِ، عِ شَ عِ شَ كٌنيِ شَ دُبّ سُشُ، عِ شَ تِن يِ مَشَندِ رَ عِ شِلِ قَنيِ شَ قٍ رَ. عِ شَ عِ شَ نْرّ رَفٌرٌ عِ شَ هْرْ مْبَنشِ مَ، نَشَن بِرِن كَنَشِ."},{"book":"عَننَبِ دَنِيّلِ","chapter":"9","verse":"18","text":"ﭑ مَرِفِ عَلَ، عِ تُلِ مَتِ ﭑ نَ. عِ شَ مُشُ شَ تَا كَنَشِ مَتٌ، عِ شِلِ سَشِ نَشَن شُن مَ. مُشُ مُ عِ مَشَندِ مَ مُشُ شَ كّوَلِ تِنشِنشِيٍ شَ سَابُي رَ. مُشُ عِ مَشَندِ مَ عِ شَ كِنِكِنِ شُنفبٍ نَن سَابُي رَ."},{"book":"عَننَبِ دَنِيّلِ","chapter":"9","verse":"19","text":"مَرِفِ، عِ شَ مُشُ شَ دُبّ سُشُ. مَرِفِ، عِ شَ دِحّ. مَرِفِ، عِ شَ عِ حّنفِ سَ مُشُ شْن مَ. ﭑ مَرِفِ عَلَ، عِ نَشَ دُفُندِ، قٍ ندٍ رَبَ عِ شِلِ قَنيِ شَ قٍ رَ، بَرِ مَ عِ شِلِ سَشِ يِ تَا نُن يِ حَمَ نَن شُن مَ.»"},{"book":"عَننَبِ دَنِيّلِ","chapter":"9","verse":"20","text":"ﭑ نَشَ وْيّن ﭑ مَرِفِ عَلَتَلَ بّ، ﭑ نَشَ ﭑ مَ يُنُبِيٍ نُن عِسِرَيِلَ حَمَ شَ يُنُبِيٍ مَسٍن عَ بّ. ﭑ مَن نَشَ ﭑ مَرِفِ عَلَتَلَ مَشَندِ عَ شَ فٍيَ سّنِيّنشِ بّ."},{"book":"عَننَبِ دَنِيّلِ","chapter":"9","verse":"21","text":"ﭑ تٌ نُ نَ عَلَ مَشَندِقٍ، يِبِرِلَ، ﭑ مَلٍكّ نَشَن تٌ ﭑ مَ شِيٍ سِنفٍ كُي نَشَ قَ عَ فِ رَ كٍلِ كٌورٍ مَ نُنمَرٍ سّرّشّ بَ تّمُي."},{"book":"عَننَبِ دَنِيّلِ","chapter":"9","verse":"22","text":"عَ نَشَ ﭑ شَرَن يِ وْيّنيِ رَ، «دَنِيّلِ ﭑ بَرَ قَ يَكْسِ عَلَكٌ عِ شَ قَهَامُي سْتْ."},{"book":"عَننَبِ دَنِيّلِ","chapter":"9","verse":"23","text":"عِ تٌ عَلَ مَشَندِ قْلْ تُن، عَلَ نَشَ ﭑ شّي عَلَكٌ ﭑ شَ مَسٍنيِ تِ عِ بّ، بَرِ مَ عَلَ شَنُنتٍنيِ نَن نَ عِ رَ. عِ شَ يِ وْيّنيِ رَ مّ، عِ شَ يِ لَامَتُنيِ قَهَامُ.»"},{"book":"عَننَبِ دَنِيّلِ","chapter":"9","verse":"24","text":"«عَلَ بَرَ نَتّ تٌنفٌ"},{"book":"عَننَبِ دَنِيّلِ","chapter":"9","verse":"25","text":"عِ شَ عَ كٌلٌن، عِ شَ عَ قَهَامُ."},{"book":"عَننَبِ دَنِيّلِ","chapter":"9","verse":"26","text":"نَ لْشْشُن تٌنفٌ سٍننِ نُن قِرِن دَنفِ شَنبِ،"},{"book":"عَننَبِ دَنِيّلِ","chapter":"9","verse":"27","text":"نَ مَنفّ قَمَ نّ سَاتّ شِرِدٍ عَ تَن نُن مِشِ فبٍفبٍ تَفِ لْشْشُن كٍرٍن بُن مَ."}]}