{"data":[{"book":"Zabūr","chapter":"61","verse":"1","text":"Dāūd kā zabūr. Mausīqī ke rāhnumā ke lie. Tārdār sāz ke sāth gānā hai."},{"book":"Zabūr","chapter":"61","verse":"2","text":"Maiṅ tujhe duniyā kī intahā se pukār rahā hūṅ, kyoṅki merā dil niḍhāl ho gayā hai. Merī rāhnumāī karke mujhe us chaṭān par pahuṅchā de jo mujh se buland hai."},{"book":"Zabūr","chapter":"61","verse":"3","text":"Kyoṅki tū merī panāhgāh rahā hai, ek mazbūt burj jis meṅ maiṅ dushman se mahfūz hūṅ."},{"book":"Zabūr","chapter":"61","verse":"4","text":"Maiṅ hameshā ke lie tere ḳhaime meṅ rahnā, tere paroṅ tale panāh lenā chāhtā hūṅ. (Silāh)"},{"book":"Zabūr","chapter":"61","verse":"5","text":"Kyoṅki ai Allāh, tū ne merī mannatoṅ par dhyān diyā, tū ne mujhe wuh mīrās baḳhshī jo un sab ko miltī hai jo terā ḳhauf mānte haiṅ."},{"book":"Zabūr","chapter":"61","verse":"6","text":"Bādshāh ko umr kī darāzī baḳhsh de. Wuh pusht-dar-pusht jītā rahe."},{"book":"Zabūr","chapter":"61","verse":"7","text":"Wuh hameshā tak Allāh ke huzūr taḳhtnashīn rahe. Shafqat aur wafādārī us kī hifāzat kareṅ."},{"book":"Zabūr","chapter":"61","verse":"8","text":"Tab maiṅ hameshā tak tere nām kī madahsarāī karūṅga, roz baroz apnī mannateṅ pūrī karūṅga."}]}