{"data":[{"book":"Ekyamateeka Olwokubiri","chapter":"19","verse":"1","text":"Mukama Katonda wo bw’alimala okuzikiriza amawanga kaakano agali mu nsi gy’akuwa, n’ogyefunira, ne weetwalira ebibuga byabwe, n’amaka gaabwe n’obeera omwo,"},{"book":"Ekyamateeka Olwokubiri","chapter":"19","verse":"2","text":"weeyawulirangako ebibuga bisatu19:2 ebibuga bisatu Bino byali bibuga bisatu ebirala eby’okuddukirangamu, nga biri mu bugwanjuba bwa Yoludaani. nga biri wakati mu nsi Mukama Katonda wo gy’akuwa okugirya."},{"book":"Ekyamateeka Olwokubiri","chapter":"19","verse":"3","text":"Okolanga enguudo eziraga mu bibuga ebyo; ensi Mukama Katonda wo gy’akuwa okubeera obusika bwo obw’enkalakkalira, ogyawulangamu ebitundu bisatu, kale buli anattanga omuntu anaddukiranga mu kimu ku bibuga eby’omu bitundu ebyo."},{"book":"Ekyamateeka Olwokubiri","chapter":"19","verse":"4","text":"Etteeka lino likwata ku muntu anattanga munne nga tagenderedde kubanga anaabanga tamulinaako kiruyi kyonna, oyo eyasse anaddukiranga mu kimu ku bibuga ebyo awonye obulamu bwe."},{"book":"Ekyamateeka Olwokubiri","chapter":"19","verse":"5","text":"Ekyokulabirako kiikino: Singa omuntu agenda ne munne okutema omuti mu kibira n’embazzi, naye ng’abadde agiwuuba ateme omuti, embazzi n’ewanguka mu kiti kyayo, n’etema munne n’afa, eyasse anaayinzanga okuddukira mu kimu ku bibuga ebyo, n’atattibwa."},{"book":"Ekyamateeka Olwokubiri","chapter":"19","verse":"6","text":"Ebibuga ebyo tebisaanira kuba wala nnyo, kubanga oli ayagala okuwalanira omufu eggwanga bw’anaafubanga okugoba eyasse embiro okutuusa ng’amukutte, aleme kusobola kumukwata, naye n’amutta, songa eyasse oli yali tagenderedde kutta munne, kubanga ku bombi tekwaliko mulabe wa munne."},{"book":"Ekyamateeka Olwokubiri","chapter":"19","verse":"7","text":"Kyenva nkulagira okweyawulirangako ebibuga bisatu."},{"book":"Ekyamateeka Olwokubiri","chapter":"19","verse":"8","text":"Mukama Katonda wo bw’anaakugaziyirizanga amatwale go, nga bwe yalayirira bajjajjaabo, n’akuwa ettaka lyonna lye yasuubiza bajjajjaabo,"},{"book":"Ekyamateeka Olwokubiri","chapter":"19","verse":"9","text":"kasita onookwatanga amateeka gonna ge nkulagira leero, kwe kwagalanga Mukama Katonda wo, n’okutambuliranga mu makubo ge, kale ku bibuga bino ebisatu onooyongerangako ebirala bisatu."},{"book":"Ekyamateeka Olwokubiri","chapter":"19","verse":"10","text":"Ekyo onookikolanga okuziyiza omusaayi gw’omuntu ataliiko musango okuyiikira obwereere mu nsi yo Mukama Katonda wo gy’akuwa okubeera obusika bwo obw’enkalakkalira, omusaayi oguyiise gulemenga kubeera ku ggwe."},{"book":"Ekyamateeka Olwokubiri","chapter":"19","verse":"11","text":"Naye omuntu bw’anaabanga n’ekiruyi ku munne, n’amwekwekerera n’amutta, n’alyoka addukira mu kimu ku bibuga ebyo,"},{"book":"Ekyamateeka Olwokubiri","chapter":"19","verse":"12","text":"abakulembeze abakulu ab’omu kibuga ky’omutemu, banaamutumyangayo ne bamuggyayo, ne bamukwasa anaabanga agenda okuwoolera eggwanga ery’omusaayi gw’omufu, omutemu n’alyoka attibwa."},{"book":"Ekyamateeka Olwokubiri","chapter":"19","verse":"13","text":"Tomusaasiranga. Kikugwanira okumalirawo ddala mu Isirayiri okuyiwa omusaayi ogutaliiko musango, olyoke obeerenga bulungi n’emirembe."},{"book":"Ekyamateeka Olwokubiri","chapter":"19","verse":"14","text":"Tosimbulanga bituuti ebiri mu mpenda eziraga ensalo ya buli muntu ne muliraanwa we, ebyasimbibwawo ab’omu mirembe egyasooka, ebiraga ettaka ly’onoogabana mu nsi Mukama Katonda wo gy’akuwa okugirya."},{"book":"Ekyamateeka Olwokubiri","chapter":"19","verse":"15","text":"Omujulizi omu taamalenga, okusinzisa omuntu omusango gw’anaabanga azzizza, oba olw’ekikolwa ekibi ky’anaabanga akoze nga kyekuusa ku musango gw’anaabanga azzizza. Wanaamalanga kubeerawo obujulizi bw’abantu babiri oba basatu, olwo nno ekivunaanwa omuntu oyo ne kiryoka kinywezebwa."},{"book":"Ekyamateeka Olwokubiri","chapter":"19","verse":"16","text":"Omujulizi ow’obulimba bw’aneesowolangayo n’avunaana omuntu nti musobya,"},{"book":"Ekyamateeka Olwokubiri","chapter":"19","verse":"17","text":"abantu bombi abawozaŋŋanya banajjanga mu maaso ga Mukama Katonda awali bakabona n’abalamuzi abanaabanga ku mulimu mu kiseera ekyo."},{"book":"Ekyamateeka Olwokubiri","chapter":"19","verse":"18","text":"Abalamuzi kinaabagwaniranga okubuulirizanga ennyo n’obwegendereza. Omujulizi oyo bw’anaakakasibwanga nga mulimba, ng’obujulizi bw’awadde ku munne bugingirire,"},{"book":"Ekyamateeka Olwokubiri","chapter":"19","verse":"19","text":"munaamukolangako nga naye bw’abadde ayagala munne akolweko. Bw’atyo n’omalirawo ddala ebikolwa ebibi ebiri wakati mu mmwe."},{"book":"Ekyamateeka Olwokubiri","chapter":"19","verse":"20","text":"Abalala bwe banaakiwuliranga banaatyanga, ng’olwo mu mmwe temukyali baddayo kuzzanga musango gufaanana ng’ogwo."},{"book":"Ekyamateeka Olwokubiri","chapter":"19","verse":"21","text":"Tobasaasiranga; obulamu busasulwenga na bulamu, eriiso olw’eriiso, erinnyo olw’erinnyo, omukono olw’omukono n’ekigere olw’ekigere."}]}