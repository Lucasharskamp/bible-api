{"data":[{"book":"Matthew","chapter":"20","verse":"1","text":"Sorgo rajyo to ekjon mati malik nisena ase, jun phojurte bahar ulaikene tai laga kheti nimite manu bisari bole jaise."},{"book":"Matthew","chapter":"20","verse":"2","text":"Jitia tai kaam kora manu khan logote ek dinte ek denarius20.2 Ek dinarius to ek din hajira laga daam thakise. pora kotha milai loi, tai kaam kora manu khan ke kheti te pathaise."},{"book":"Matthew","chapter":"20","verse":"3","text":"Aru tai nou baji nisena te bahar te jaise, aru dusra hajira kora manu khan eku kaam napai kene ene khara thaka dikhise."},{"book":"Matthew","chapter":"20","verse":"4","text":"Aru taikhan ke koise, ‘Tumikhan bhi angur bagan te jabi, aru ki thik ase ami tumikhan ke dibo.’"},{"book":"Matthew","chapter":"20","verse":"5","text":"Aru taikhan jaise. Arubi tai baroh baji nisena te bahar te jaise aru eneka he korise."},{"book":"Matthew","chapter":"20","verse":"6","text":"Aru tin baji nisena te tai bahar te jaise, aru dusra khan ke ene khara thaka dikhise, aru taikhan ke koise, ‘Tumikhan pura din kele yate ene khara ase?’"},{"book":"Matthew","chapter":"20","verse":"7","text":"Taikhan taike koise, ‘Kilekoile kun manu bhi amikhan ke hajira te luwa nai.’ Taike koise, ‘Tumikhan bhi angur bagan te jabi.’"},{"book":"Matthew","chapter":"20","verse":"8","text":"Eneka para jitia saam hoise, angur bagan laga malik pora imandar ke koise, ‘Hajira kora khan ke mati bhi, aru taikhan laga hajira dibi, pichete aha pora prothom ula tak.’"},{"book":"Matthew","chapter":"20","verse":"9","text":"Aru jitia taikhan ahise jun khan ke pans baji nisena te hajira te rakhise, taikhan ke ekta poisa dise."},{"book":"Matthew","chapter":"20","verse":"10","text":"Hoile sobse poila ahikena kaam kora khan bhabise taikhan bisi pabo; kintu taikhan bhi ek taka he paise."},{"book":"Matthew","chapter":"20","verse":"11","text":"Aru taikhan ghor laga malik ke biya paikena kiba kibi kobole lagise."},{"book":"Matthew","chapter":"20","verse":"12","text":"Koise, ‘eitu khan pichete ahikena ek-ghanta he kaam korise, hoile bhi apuni taikhan ke bhi amikhan nisena he korise, jun khan sob kaam korise aru din laga gorom loise.’"},{"book":"Matthew","chapter":"20","verse":"13","text":"Hoile bhi tai taikhan bhitor te ekjon ke jowab dise, aru koise, ‘Sathi, Ami tumikhan ke eku bhi golti kora nai: tumi ami logote ek poisa te monjur hoise nohoi?"},{"book":"Matthew","chapter":"20","verse":"14","text":"Tumi laga ki ase lobi, aru nijor rasta jabi: Ami piche aha khan ke bhi iman he dibo, jiman tumikhan ke dibo."},{"book":"Matthew","chapter":"20","verse":"15","text":"Na ami laga ki ase etu pora ami khushi koribo na paribo naki? Na tumi suku juli ase, kele koile ami bhal ase?’"},{"book":"Matthew","chapter":"20","verse":"16","text":"Eneka pora piche khan poila hobo, aru poila piche hobo: kele koile bisi ke matise, hoile bhi olop ke he bisarise.”"},{"book":"Matthew","chapter":"20","verse":"17","text":"Aru Jisu Jerusalem te jai thaka homoi te rasta te Tai laga baroh ta chela khan ke alag pora loise aru taikhan ke koise,"},{"book":"Matthew","chapter":"20","verse":"18","text":"“Sabi, Amikhan Jerusalem te jai ase: aru Manu laga Putro ke mukhyo purohit khan laga hathte aru niyom likha khan laga hathte di dibo. Aru taikhan Taike mora bole laga faisla hunai dibo,"},{"book":"Matthew","chapter":"20","verse":"19","text":"aru Taike sorom dikena mora bole, aru Cross te mari dibole nimite Porjati khan laga hathte di dibo: aru tisra dinte Tai aru bhi jee uthibo.”"},{"book":"Matthew","chapter":"20","verse":"20","text":"Etu pichete, Zebedee laga maiki aru tai duijon laga chokra khan Jisu usorte ahise, aru matha niche kori kene Jisu ke ekta kiba mangibole ahise."},{"book":"Matthew","chapter":"20","verse":"21","text":"Aru Tai koise, “Apuni ki mangi ase?” Tai taike koise, “Monjur hobi Apuni laga desh te ami laga etu duita chokra, ekjon Apuni laga dyna phale, aru ekjon Apuni laga baya phale bohibo dibi.”"},{"book":"Matthew","chapter":"20","verse":"22","text":"Hoile bhi Jisu jowab dise aru chokra duijon ke eneka hudise, “Tumikhan nabuje tumikhan ki mangi ase. Tumikhan utu kup pora khabole paribo juntu pora Ami khabole ase, aru eneka baptizma lobole paribo jineka baptizma pora ami baptizma lobole ase?” Taikhan taike koise, “Amikhan paribo.”"},{"book":"Matthew","chapter":"20","verse":"23","text":"Aru Tai taikhan ke koise, “Jineka hoile bhi tumikhan Ami laga kup pora khabole ase, aru eneka baptizma lobole ase jineka baptizma pora Ami baptizma lobole ase: hoile bhi Ami laga dyna aru baya phale bohi bole to Ami dibole laga nohoi, hoile bhi etu taikhan ke dibole ase jun khan nimite Ami laga Pormeshwar Baba pora jaga bonai kene rakhise.”"},{"book":"Matthew","chapter":"20","verse":"24","text":"Aru jitia dos jon chela khan pora etu hunise, taikhan etu duita bhai uporte nije ke dangor banabole kosis kora nimite bisi biya paise."},{"book":"Matthew","chapter":"20","verse":"25","text":"Hoile bhi Jisu taikhan ke tai usorte matise, aru koise, “Tumikhan jani ase Porjati laga rajakhan taikhan uporte takot cholai thakise, aru taikhan jun khan dangor ase taikhan dusra khan uporte takot cholai thakise."},{"book":"Matthew","chapter":"20","verse":"26","text":"Hoilebi tumikhan bhitor te eneka hobole nohoi: hoilebi jun bhi tumikhan bhitor te dangor hobole mon ase, taike tumikhan laga nokor hobole dibi."},{"book":"Matthew","chapter":"20","verse":"27","text":"Aru tumikhan bhitor te jun pora sobse age hobole mon ase, taike tumikhan laga nokor hobole dibi."},{"book":"Matthew","chapter":"20","verse":"28","text":"Thik jineka Manu laga Putro sewa lobole aha nohoi, hoile bhi sewa kori bole ahise, aru bisi nimite tai laga jibon ke daan dibole ahise.”"},{"book":"Matthew","chapter":"20","verse":"29","text":"Aru taikhan jitia Jericho sheher pora ulaise, ekta dangor bhir Tai piche korise."},{"book":"Matthew","chapter":"20","verse":"30","text":"Aru, rasta kinar te bohi kene thaka duita andha manu, jitia taikhan hunise Jisu ta te pora jai ase, hala kori bole lagise, koise, “Probhu, David laga Putro, amikhan uporte daya koribi.”"},{"book":"Matthew","chapter":"20","verse":"31","text":"Aru bisi manu khan taikhan ke gali kori bole lagise chup thakibi koi kene, kintu taikhan aru bhi bisi jor pora hala kori bole lagise, koise, “Amikhan uporte morom koribi, Oh Probhu, David laga Putro.”"},{"book":"Matthew","chapter":"20","verse":"32","text":"Aru Jisu thik ta te rukhise, aru taikhan ke matise, aru koise, “Tumikhan ki lagi ase juntu ami tumikhan nimite kori bole paribo?”"},{"book":"Matthew","chapter":"20","verse":"33","text":"Taikhan Taike koise, “Probhu, amikhan laga suku khuli dibi.”"},{"book":"Matthew","chapter":"20","verse":"34","text":"Etu nimite Jisu taikhan uporte morom lagise, aru taikhan laga sukukhan chuise: aru ekbar te taikhan laga suku pora dikhi bole paise, aru taikhan Tai laga piche korise."}]}