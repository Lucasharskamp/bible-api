{"data":[{"book":"ЯНА","chapter":"7","verse":"1","text":"Пасьля гэтага Ісус хадзіў па Галілеі, бо па Юдэі хадзіць не хацеў, таму што Юдэі намышлялі забіць Яго."},{"book":"ЯНА","chapter":"7","verse":"2","text":"Набліжалася сьвята Юдэйскае - Кучкі."},{"book":"ЯНА","chapter":"7","verse":"3","text":"Тады браты Ягоныя сказалі Яму: выйдзі адгэтуль і йдзі ў Юдэю, каб і вучні Твае бачылі дзеі, што Ты ўчыняеш;"},{"book":"ЯНА","chapter":"7","verse":"4","text":"бо ніхто ня робіць чаго-небудзь употай, і стараецца сам быць вядомым; калі Ты чыніш такія дзеі, дык яві Сябе сьвету."},{"book":"ЯНА","chapter":"7","verse":"5","text":"Бо і браты Ягоныя ня верылі ў Яго."},{"book":"ЯНА","chapter":"7","verse":"6","text":"На гэта Ісус ім сказаў: Мой час яшчэ не настаў, а вам заўсёды час;"},{"book":"ЯНА","chapter":"7","verse":"7","text":"Вас сьвет ня можа ненавідзець, а Мяне ненавідзіць, бо Я сьведчу пра яго, што дзеі ягоныя ліхія;"},{"book":"ЯНА","chapter":"7","verse":"8","text":"вы ідзеце на сьвята гэтае, а Я яшчэ не пайду на гэтае сьвята, бо час Мой яшчэ не настаў."},{"book":"ЯНА","chapter":"7","verse":"9","text":"Гэта сказаўшы ім, застаўся ў Галілеі."},{"book":"ЯНА","chapter":"7","verse":"10","text":"Але як прыйшлі браты Ягоныя, тады і Ён прыйшоў на сьвята, не адкрыта, а як бы таемна."},{"book":"ЯНА","chapter":"7","verse":"11","text":"А Юдэі шукалі яго на сьвяце і казалі: дзе Ён?"},{"book":"ЯНА","chapter":"7","verse":"12","text":"І многа было гаманы пра Яго ў народзе: адны казалі, што Ён добры, а другія казалі: не, Ён зводзіць людзей."},{"book":"ЯНА","chapter":"7","verse":"13","text":"Аднак ніхто не гаварыў пра Яго адкрыта, баючыся Юдэяў."},{"book":"ЯНА","chapter":"7","verse":"14","text":"Але ўжо а палавіне сьвята ўвайшоў Ісус у храм і вучыў."},{"book":"ЯНА","chapter":"7","verse":"15","text":"І дзівавалі Юдэі, кажучы: як Ён ведае Пісаньні, ня вучыўшыся?"},{"book":"ЯНА","chapter":"7","verse":"16","text":"Ісус, адказваючы ім, сказаў: Маё вучэньне - не Маё, а Таго, Хто паслаў Мяне;"},{"book":"ЯНА","chapter":"7","verse":"17","text":"хто хоча чыніць волю Ягоную, той даведаецца пра гэтае вучэньне, ці ад Бога яно, ці я Сам ад Сябе кажу;"},{"book":"ЯНА","chapter":"7","verse":"18","text":"хто гаворыць сам ад сябе, шукае славы сабе; а Хто шукае славы Таму, Хто паслаў Яго, Той сапраўдны, і няма няпраўды ў Ім."},{"book":"ЯНА","chapter":"7","verse":"19","text":"Ці ня даў вам Майсей закона? і ніхто з вас ня жыве паводле закона. Завошта ж намышляеце забіць Мяне?"},{"book":"ЯНА","chapter":"7","verse":"20","text":"Людзі сказалі ў адказ: ці ня дэман у Табе? Хто намышляе забіць Цябе?"},{"book":"ЯНА","chapter":"7","verse":"21","text":"Ісус, прамаўляючы далей, сказаў ім: адну дзею ўчыніў Я, і ўсе вы дзівуеце;"},{"book":"ЯНА","chapter":"7","verse":"22","text":"Майсей даў вам абразаньне, - хоць яно не ад Майсея, а ад бацькоў, - і ў суботу вы абразаеце чалавека;"},{"book":"ЯНА","chapter":"7","verse":"23","text":"калі ў суботу прыймае чалавек абразаньне, каб ня быў парушаны закон Майсееў, - ці не на Мяне гневаецеся за тое, што Я ўсяго чалавека ацаліў у суботу?"},{"book":"ЯНА","chapter":"7","verse":"24","text":"ня судзеце паводле выгляду, а судзеце судом справядлівым."},{"book":"ЯНА","chapter":"7","verse":"25","text":"Тут некаторыя зь Ерусалімцаў казалі: ці ня Той гэта, Якога спрабуюць забіць?"},{"book":"ЯНА","chapter":"7","verse":"26","text":"вось, Ён гаворыць адкрыта, і нічога ня кажуць Яму: ці ўпэўніліся начальнікі, што Ён сапраўды Хрыстос?"},{"book":"ЯНА","chapter":"7","verse":"27","text":"але мы ведаем Яго, адкуль Ён; а Хрыстос, калі прыйдзе, ніхто ня будзе ведаць, адкуль Ён."},{"book":"ЯНА","chapter":"7","verse":"28","text":"Тады Ісус усклікнуў у храме, вучачы і кажучы: і ведаеце Мяне, і ведаеце, адкуль Я; і Я прыйшоў ня Сам ад Сябе, але ў ісьціне Той, хто паслаў Мяне, Якога вы ня ведаеце;"},{"book":"ЯНА","chapter":"7","verse":"29","text":"Я ведаю Яго, бо Я ад Яго, і Ён паслаў Мяне."},{"book":"ЯНА","chapter":"7","verse":"30","text":"І намышлялі схапіць Яго, але ніхто не наклаў на Яго рукі, бо яшчэ не настала гадзіна Ягоная."},{"book":"ЯНА","chapter":"7","verse":"31","text":"А многія зь людзей уверавалі ў Яго і казалі: калі прыйдзе Хрыстос, няўжо створыць болей азнакаў, чым колькі Гэты стварыў?"},{"book":"ЯНА","chapter":"7","verse":"32","text":"Пачулі фарысэі такія перасуды пра Яго ў народзе, і паслалі фарысэі і першасьвятары служак - схапіць Яго."},{"book":"ЯНА","chapter":"7","verse":"33","text":"А Ісус сказаў ім: яшчэ нядоўга быць Мне з вамі, і пайду да Таго, Хто паслаў Мяне;"},{"book":"ЯНА","chapter":"7","verse":"34","text":"будзеце шукаць Мяне, і ня знойдзеце; і дзе буду Я, туды вы ня можаце прыйсьці."},{"book":"ЯНА","chapter":"7","verse":"35","text":"Пры гэтым Юдэі гаварылі паміж сабою: куды Ён хоча ісьці, так што мы ня знойдзем Яго? ці ня хоча Ён ісьці ў Элінскае расьсеяньне і вучыць Элінаў?"},{"book":"ЯНА","chapter":"7","verse":"36","text":"што азначаюць гэтыя словы, якія Ён сказаў: «будзеце шукаць Мяне і ня знойдзеце; і дзе буду Я, туды вы ня можаце прыйсьці»?"},{"book":"ЯНА","chapter":"7","verse":"37","text":"У апошні ж вялікі дзень сьвята стаяў Ісус і ўсклікнуў, кажучы: хто прагне, ідзі да Мяне і пі;"},{"book":"ЯНА","chapter":"7","verse":"38","text":"хто веруе ў Мяне, у таго, як сказана ў Пісаньні, «з чэрава пацякуць рэкі вады жывое»."},{"book":"ЯНА","chapter":"7","verse":"39","text":"Гэта сказаў Ён пра Духа, Якога меліся прыняць тыя, што верылі ў Яго: бо яшчэ ня было на іх Духа Сьвятога, бо Ісус яшчэ ня быў праслаўлены."},{"book":"ЯНА","chapter":"7","verse":"40","text":"Многія людзі, пачуўшы гэтыя словы, казалі: Ён сапраўды прарок."},{"book":"ЯНА","chapter":"7","verse":"41","text":"Другія казалі: гэта Хрыстос. А іншыя казалі: хіба з Галілеі Хрыстос прыйдзе?"},{"book":"ЯНА","chapter":"7","verse":"42","text":"ці ня сказана ў Пісаньні, што Хрыстос прыйдзе ад насеньня Давідавага і зь Віфляема, з таго месца, адкуль быў Давід?"},{"book":"ЯНА","chapter":"7","verse":"43","text":"І вось адбылася наконт Яго спрэчка ў народзе."},{"book":"ЯНА","chapter":"7","verse":"44","text":"Некаторыя зь іх хацелі схапіць Яго; але ніхто не наклаў на Яго рук."},{"book":"ЯНА","chapter":"7","verse":"45","text":"І вось служкі вярнуліся да першасьвятароў і фарысэяў, і гэтыя сказалі ім: чаму вы не прывялі яго?"},{"book":"ЯНА","chapter":"7","verse":"46","text":"Служкі адказвалі: ніколі чалавек не гаварыў так, як Гэты Чалавек."},{"book":"ЯНА","chapter":"7","verse":"47","text":"Фарысэі сказалі ім: няўжо і вы ўведзены ў зман?"},{"book":"ЯНА","chapter":"7","verse":"48","text":"ці паверыў у Яго хто з начальнікаў, альбо з фарысэяў?"},{"book":"ЯНА","chapter":"7","verse":"49","text":"але гэты народ невук у законе, пракляты ён."},{"book":"ЯНА","chapter":"7","verse":"50","text":"Мікадым, які прыходзіў да Яго ўначы, будучы адным зь іх, кажа ім:"},{"book":"ЯНА","chapter":"7","verse":"51","text":"ці судзіць закон наш чалавека, калі папярэдне ня выслухаюць яго і не даведаюцца, што ён робіць?"},{"book":"ЯНА","chapter":"7","verse":"52","text":"На гэта сказалі яму: і ты ці не з Галілеі? паглядзі, і ўбачыш, што з Галілеі ня прыходзіць прарок."},{"book":"ЯНА","chapter":"7","verse":"53","text":"І разыйшліся ўсе па дамах."}]}