{"data":[{"book":"Sálmarnir","chapter":"29","verse":"1","text":"Þið englar Drottins, lofið hann í mætti hans og dýrð!"},{"book":"Sálmarnir","chapter":"29","verse":"2","text":"Lofið hann í mikilleik dýrðar hans, þeirri dýrð er stafar af nafni hans. Tilbiðjið hann í helgum skrúða."},{"book":"Sálmarnir","chapter":"29","verse":"3","text":"Raust Drottins fyllir himininn, hún kveður við eins og þruma!"},{"book":"Sálmarnir","chapter":"29","verse":"4","text":"Rödd hans hljómar kröftuglega, hún hljómar af mikilleik og tign."},{"book":"Sálmarnir","chapter":"29","verse":"5-6","text":"Hún fellir sedrustrén til jarðar og klýfur hin hávöxnu tré í Líbanon. Raust Drottins skekur fjöllin í Líbanon og hristir Hermonfjall. Hans vegna hoppa þau um eins og ungir kálfar!"},{"book":"Sálmarnir","chapter":"29","verse":"7-8","text":"Rödd Drottins kveður við í eldingunni og endurómar í eyðimörkinni sem nötrar endanna á milli."},{"book":"Sálmarnir","chapter":"29","verse":"9","text":"Raust Drottins skekur skógartrén, feykir burt laufi þeirra og lætur hindirnar bera fyrir tímann. Allir þeir sem standa í helgidómi hans segja: „Dýrð! Já, dýrð sé Drottni!“"},{"book":"Sálmarnir","chapter":"29","verse":"10","text":"Flóðið mikla var ógurlegt, en Drottinn er enn meiri! Og enn birtir hann mátt sinn og kraft."},{"book":"Sálmarnir","chapter":"29","verse":"11","text":"Hann mun veita lýð sínum styrkleik og blessa hann með friði og velgengni."}]}