{"data":[{"book":"Luka","chapter":"9","verse":"1","text":"Yesu kawashemiti wantumini lilongu na awili pamuhera na kuwayupa makakala na uwezu wa kuwalaviya washamshera woseri na kuponiziya malweri."},{"book":"Luka","chapter":"9","verse":"2","text":"Shakapanu kawatumiti wegendi wakabweri visoweru vya Ufalumi wa Mlungu na kuwaponiziya walweli,"},{"book":"Luka","chapter":"9","verse":"3","text":"kayi kawagambira, “Munjira mwamgenda namtola shintu shoseri, namtola lukongoshu ama muhaku, namtola shiboga ama mpiya, ama lishati lya shigibakiru."},{"book":"Luka","chapter":"9","verse":"4","text":"Poseri pawawashemerani, mwikali mnumba ilii mpaka pamuwuka muisi ilii,"},{"book":"Luka","chapter":"9","verse":"5","text":"viraa vilii wantu pawalema kuwashemerani mwenga, mwuki mlushi alu na mpukuti lidika lya litapaka mumagulu mwenu haiweri likalipiru kwawomberi.”"},{"book":"Luka","chapter":"9","verse":"6","text":"Su wantumintumi wanja mwanja kugenda muvijiji vyoseri, pawabwera visoweru viwagila na kuwaponiziya wantu kila pahala."},{"book":"Luka","chapter":"9","verse":"7","text":"Mtuwa Herodi mkolamlima gwa Galilaya, kapikaniriti goseri aga gagalawiriti, su gamupunganikiti nentu toziya wantu wamonga watakuliti kuwera Yohani Mbatiza kazyuka."},{"book":"Luka","chapter":"9","verse":"8","text":"Wamonga watakuliti kuwera Eliya kalawira na wamonga walonga kuwera yumu gwa wambuyi wa makashu wa Mlungu kazyuka."},{"book":"Luka","chapter":"9","verse":"9","text":"Herodi kalonga, “Yohani numdumuliti mtuwi, muntu ayu yampikanira ndo gaa?” Su kendereyiti kumsakula Yesu."},{"book":"Luka","chapter":"9","verse":"10","text":"Wantumintumi walii pawawuyiti, wamgambiriti Yesu vyoseri vyawatenditi. Yesu kawatola, wagenda gwekayawu lushi lwawalushema Betisayida."},{"book":"Luka","chapter":"9","verse":"11","text":"Kumbiti lipinga lya wantu pawavimaniti kala aga, wamgenderiti. Yesu kawashemera na kayoweriti nawa visoweru viwagila vya Ufalumi wa Mlungu na kuwaponiziya woseri wawafiriti kuponiziwa."},{"book":"Luka","chapter":"9","verse":"12","text":"Mshenji paguweriti gwankuzyeta, wantumini lilongu na awili wamgenderiti na kulonga, “Guwagambiri wantu wagendi, kuvijiji na mumalambu ga pakwegera wakasakuli shiboga pamuwera na pahala pakugonja, toziya pahala panu patuwera pantundu.”"},{"book":"Luka","chapter":"9","verse":"13","text":"Kumbiti Yesu kawagambira, “Mwenga muwapanani shintu sha kuliya.”"},{"book":"Luka","chapter":"9","verse":"14","text":"Wapalu hera yawaweriti palii, waweriti gambira elufu muhanu hangu."},{"book":"Luka","chapter":"9","verse":"15","text":"Su wafundwa pawatenditi kala ntambu yakawagambiriti,"},{"book":"Luka","chapter":"9","verse":"16","text":"Yesu katola mabumunda muhanu galii na wasomba awili, kaloliti kumpindi na kalonga mayagashii Mlungu, kagamega kawapanana wafundwa wakuwi wawagawili wantu."},{"book":"Luka","chapter":"9","verse":"17","text":"Wantu waliya mpaka wikuta na wantumintumi wasola majamanda lilongu na mawili ga vilii vyavisigaliti."},{"book":"Luka","chapter":"9","verse":"18","text":"Lishaka limu Yesu kaweriti kankuluwa Mlungu gweka yakuwi, wafundwa wakuwi wamwizira. Su Yesu kawakosiya, “Wantu walonga neni nagaa?”"},{"book":"Luka","chapter":"9","verse":"19","text":"Womberi wamwankula, “Wamonga walonga gwenga gwa Yohani Mbatiza na wamonga walonga gwenga gwa Eliya na wamonga walonga gwenga gwa mbuyi gwa Mlungu gwa makashu yakahowiti vinu kazyuka.”"},{"book":"Luka","chapter":"9","verse":"20","text":"Su nayomberi kawakosiya, “Hashi, mwenga mlonga neni nagaa?”"},{"book":"Luka","chapter":"9","verse":"21","text":"Shakapanu Yesu kawalagalira pakalonga nawamgambira muntu yoseri shisoweru ashi."},{"book":"Luka","chapter":"9","verse":"22","text":"Yesu kawagambira, “Mwana gwa Muntu mpaka katabiki na kulemwa na wazewi na watambika wakulu wa numba ya Mlungu na wafunda wa Malagaliru. Hawamlagi, kumbiti lishaka lya tatu kwanjira pakahowiti hakazyuki.”"},{"book":"Luka","chapter":"9","verse":"23","text":"Na kawagambira woseri, “Muntu yoseri pakafira kaweri na neni, mpaka kalilemi mweni, katoli lupingika lwakuwi mashaka goseri na kanfati."},{"book":"Luka","chapter":"9","verse":"24","text":"Muntu yoseri yakafira kugaponiziya makaliru gakuwi hakagamili na yoseri yakagamiziya ukomu wakuwi kwa kunfata neni hakagalopoziyi."},{"book":"Luka","chapter":"9","verse":"25","text":"Hashi, kwana mbotu gaa muntu pakapata vintu vyoseri vya pasipanu, kumbiti mweni pakagamila? Yina ndiri!"},{"book":"Luka","chapter":"9","verse":"26","text":"Muntu pakamonera soni neni pamuhera na mafundu gangu, Mwana gwa Muntu hakamwoneri soni muntu ayu shipindi pakiza muukwisa wakuwi na ukwisa wa Tati na ukwisa wa wantumintumi wananagala wa kumpindi."},{"book":"Luka","chapter":"9","verse":"27","text":"Nukugambirani nakaka, kwana wamonga palaa panu hapeni wahowi mpaka wauwoni Ufalumi wa Mlungu.”"},{"book":"Luka","chapter":"9","verse":"28","text":"Palipititi lijuwa kwanjira pakalongiti galiya, Yesu kawatoliti Peteru, na Yohani na Yakobu, kagenditi nawomberi mpaka kulugongu kuluwa Mlungu."},{"book":"Luka","chapter":"9","verse":"29","text":"Pakaweriti kankumluwa Mlungu, nshimba yakuwi igalambuka na nguwu zyakuwi ziwera neru mbuu."},{"book":"Luka","chapter":"9","verse":"30","text":"Palaa paliya wantu awili waweriti paliya wankuyowera nayomberi. Wantu walii waweriti Musa na Eliya,"},{"book":"Luka","chapter":"9","verse":"31","text":"yawalawiriti muukwisa wa kumpindi kwa Mlungu, waweriti wankuyowera na Yesu ntambu yakugumalilira mpangu gwa Mlungu gwa kuhowa kwakuwi kulii Yerusalemu."},{"book":"Luka","chapter":"9","verse":"32","text":"Peteru na wayaguwi waweriti wankugonja, kumbiti wimukiti na kuwona ukwisa wa Yesu na wantu awili wagolokiti pamuhera nayomberi."},{"book":"Luka","chapter":"9","verse":"33","text":"Su wantu awili walii paweriti wankuwuka, Peteru kamgambira Yesu, “Mtuwa, iherepa twenga kulikala panu! Su hatunyawi visasa vitatu, shimu shaku na shamonga sha Musa na shamonga sha Eliya.” Nakaka kavimaniti ndiri shakatakula."},{"book":"Luka","chapter":"9","verse":"34","text":"Peteru pakatakuliti hangu, palaa paliya lilawira liwundi lizotopa liwagubika na liwundi ali paliwawiziriti wantumini walii weniti lyoga nentu."},{"book":"Luka","chapter":"9","verse":"35","text":"Wapikinira liziwu kulawa muliwundi lilonga, “Ayu ndo mwana gwangu yanumsyaguliti, mumpikaniri.”"},{"book":"Luka","chapter":"9","verse":"36","text":"Liziwu lyawalipikiniriti palinyamaliti kala, wamwona kayi Yesu kagweka yakuwi. Wantumintumi pawaoniti hangu wanyamalira jii na shipindi shilii wamgambira ndiri muntu vilii vyawawoniti."},{"book":"Luka","chapter":"9","verse":"37","text":"Shirawu yakuwi Yesu pamuhera na wantumintumi watatu pawaweriti wankulawa kulugongu, lipinga likulu lya wantu waliwoniti na Yesu."},{"book":"Luka","chapter":"9","verse":"38","text":"Muntu yumu mulipinga lilii kabota pakalonga, “Mfunda! Nukuhiga gwakamloli mwana gwangu, mwana gwangu gwa gweka!"},{"book":"Luka","chapter":"9","verse":"39","text":"Shamshera kamgaziyaga, pamonga kamtenda katendi umatu na pamonga kamtenda kaweri na shisirika na lifulufulu limlawa mumlomu. Kendereyiti kumgaziya nentu pota nakumlekeziya kanongola."},{"book":"Luka","chapter":"9","verse":"40","text":"Nuwaluwiti wafundwa wakuwi wamwusiyi shamshera kumbiti wasinda.”"},{"book":"Luka","chapter":"9","verse":"41","text":"Yesu kawankula, “Mwenga shiyiwuku shahera moyu na shana vidoda! Hashi hankali na mwenga na panuwahepelera mpaka ndii?” Shakapanu kamgambira muntu uliya, “Gumjegi mwana gwaku panu.”"},{"book":"Luka","chapter":"9","verse":"42","text":"Mndemba ulii pakaweriti kankumgendera Yesu, shamshera uliya kamgusiya pasi, kumtenda shisirika. Kumbiti Yesu kamkalipira shamshera ulii, kamuponiziya mndemba, su kamupa tati gwakuwi."},{"book":"Luka","chapter":"9","verse":"43","text":"Wantu woseri walikangashiti kwa uwezu mkulu wa Mlungu."},{"book":"Luka","chapter":"9","verse":"44","text":"“Namlyaluwa shanuwagambiriti! Mwana gwa Muntu hawambati mumawoku ga wantu.”"},{"book":"Luka","chapter":"9","verse":"45","text":"Kumbiti wafundwa werewiti ndiri ntambu yakatakuliti. Shitwatira ashi shiweriti shififwa kwawomberi nawavimani, womberi watira kumkosiya ntambu yakatakuliti."},{"book":"Luka","chapter":"9","verse":"46","text":"Palawiriti magambiziyanu pakati pawu wantumintumi walii, gaa yakaweriti mkulu nentu."},{"book":"Luka","chapter":"9","verse":"47","text":"Yesu kavimaniti shawaliholiti, su kamtola mwana mdidini, kamgolosiya pakwegera na mweni,"},{"book":"Luka","chapter":"9","verse":"48","text":"na kawagambira, “Muntu yoseri ulii yakamshemera mwana mdidini ayu kwa litawu lyangu, kanshemera neni na yoseri yakanshemera neni, viraa kamshemera yumu ulii yakantumiti. Yoseri yakaweriti mdidini pakati penu ndo mkulu kuliku woseri.”"},{"book":"Luka","chapter":"9","verse":"49","text":"Yohani kankula, “Mtuwa, tumwoniti muntu pakawusiya washamshera kwa litawu lyaku na twenga tumubera, toziya kaweriti ndiri mushipinga shetu.”"},{"book":"Luka","chapter":"9","verse":"50","text":"Yesu kamgambira, “Namuwabera, toziya yoseri yakamlema ndiri yumu pakati penu, kawuwega wa twenga gwenu.”"},{"book":"Luka","chapter":"9","verse":"51","text":"Shipindi pashiweriti pakwegera sha Yesu mewamtoli kugenda kumpindi, yomberi kagonjera mwanja gwa Yerusalemu."},{"book":"Luka","chapter":"9","verse":"52","text":"Kawatumiti wajumbi wamlongoleri na womberi wagenda mpaka mushijiji shimu sha Wasamariya, wamnyawili kila shintu."},{"book":"Luka","chapter":"9","verse":"53","text":"Kumbiti wenikaya walema kumshemera toziya yomberi kaweriti kankugenda Yerusalemu."},{"book":"Luka","chapter":"9","verse":"54","text":"Su wafundwa wakuwi, ashina Yohani na Yakobu, pawawoniti hangu walonga, “Mtuwa, gufira tugushemi motu kulawa kumpindi guwagamiziyi?”"},{"book":"Luka","chapter":"9","verse":"55","text":"Yesu kawagalambukira na kawakalipira."},{"book":"Luka","chapter":"9","verse":"56","text":"Shakapanu Yesu na wafundwa wakuwi wagenditi mushijiji shimonga."},{"book":"Luka","chapter":"9","verse":"57","text":"Pawaweriti munjira wankugenda, muntu yumu kamgambira Yesu, “Hanukufati koseri kwagugenda.”"},{"book":"Luka","chapter":"9","verse":"58","text":"Yesu kamgambira, “Vibweta wawera na mpanga na wampongu wawera na vitukulu kumbiti Mwana gwa Muntu kahera pahala pa kwoyera.”"},{"book":"Luka","chapter":"9","verse":"59","text":"Kamgambira muntu gwingi, “Gunfati.”"},{"book":"Luka","chapter":"9","verse":"60","text":"Yesu kamwankula, “Guwaleki wahowiti wawasiri wayawu wawahowiti. Gwenga gugendi gwakawubweri ufalumi wa Mlungu.”"},{"book":"Luka","chapter":"9","verse":"61","text":"Kuweriti na muntu gwingi yakamgambira Yesu, “Hanukufati Mtuwa, kumbiti gundeki huti ng'endi kuwaaga wantu wa ukaya kwangu.”"},{"book":"Luka","chapter":"9","verse":"62","text":"Yesu kamgambira, “Muntu yoseri pakanja kulima, pakagalambuka na kulola kumbeli kafaa ndiri kutenda lihengu Muufalumi wa Mlungu.”"}]}