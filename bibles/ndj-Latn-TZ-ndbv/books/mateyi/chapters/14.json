{"data":[{"book":"Mateyi","chapter":"14","verse":"1","text":"Chipindi chila Helodi mtavala wa Galilaya, apikanishili milandu ya Yesu."},{"book":"Mateyi","chapter":"14","verse":"2","text":"Topi, kavawombela Vandumindumi vaki, “Nakaka ayu ndi Yohani mbatisha, kashukuka kufuma kumambi, Kwa nongwa akuwesha kugola mihilu.”"},{"book":"Mateyi","chapter":"14","verse":"3","text":"Helodi ndi alayishili kukamuliwa kwa Yohani mbatisha na kuwopiwa muchijaka kwanongwa ya Helodiya, mdala wa Filipu mkulumundu."},{"book":"Mateyi","chapter":"14","verse":"4","text":"Yohani mbatisha kwa chipindi aveli kamuwombela Helodi, “Nyanyi ha yuwi kumuheta Helodiya!”"},{"book":"Mateyi","chapter":"14","verse":"5","text":"Helodi akadayileyi kumuwulagha Yohani lakini vatilili vandu kwanongwa Yohani aveli mbuyi wa Chapanga."},{"book":"Mateyi","chapter":"14","verse":"6","text":"Mulihungu lya ngumbungumbu ya kuwoneka kwa Helodi, kamwali wa Helodiya afinili pawulongolu ya vahenja. Helodi apekesukili,"},{"book":"Mateyi","chapter":"14","verse":"7","text":"hata kayilapila kwa kamwali waki, “Ngwilapa kucha dangugayili chindu chochosi chiwuluva!”"},{"book":"Mateyi","chapter":"14","verse":"8","text":"Mweni kunu pajongishewa na mamundu, kaluva, “Unyimbi bahapa muluselu mutwi wa Yohani mbatisha.”"},{"book":"Mateyi","chapter":"14","verse":"9","text":"Mutwa ang'ong'utekili, lakini kwanongwa amujangili pawulongolu ya vahenja, kavalayisha vamupi chindu chaluvili."},{"book":"Mateyi","chapter":"14","verse":"10","text":"Topi, Helodi kalayila vayeghi mutwi wa Yohani mbatisha kufuma muchijaka."},{"book":"Mateyi","chapter":"14","verse":"11","text":"Mutwi waki uyeghiwa muluselu, vamupa yula kamwali na mweni kamuyeghela mamundu."},{"book":"Mateyi","chapter":"14","verse":"12","text":"Vanachuli va Yohani vayisa vachitola chikongu chaki, vachisika. Pambeli vayenda kumuwombela Yesu."},{"book":"Mateyi","chapter":"14","verse":"13","text":"Yesu papikanishili milandu ayi, awukili mahali pala kwa watu kayenda mahali pachifisu. Lakini vandu vapatili milandu ayi, vamukovikelili kwa mawulu kufuma kumbwani."},{"book":"Mateyi","chapter":"14","verse":"14","text":"Topi, pafikili kuluwongu kaliwona lipinga likomi lya vandu, kavawonela lusungu, kavalowola vatami vawu,"},{"book":"Mateyi","chapter":"14","verse":"15","text":"Payifikili lumihi, vanachuli vaki vamuyendela vamuwombela, “Apa paweka na ngesha yikupela. Topi, wuvaleki vandu ava ili vayendi kufijiji vakayihemileli filivi.”"},{"book":"Mateyi","chapter":"14","verse":"16","text":"Yesu kavawombela, “Mukotoo kuvaleka vayendi, yumwi muvapi filivi valiyi!”"},{"book":"Mateyi","chapter":"14","verse":"17","text":"Lakini veni vamuwombela, “Tuva na mibumunda muhanu na vasomba vavili hela.”"},{"book":"Mateyi","chapter":"14","verse":"18","text":"Yesu kavawombela, “Munyegheli apa.”"},{"book":"Mateyi","chapter":"14","verse":"19","text":"Kavawombela vandu vayikali pasi mumidasi. Pambeli Yesu kayitola yila mibumunda muhanu na vala vasomba vavili, kayinula mesu kalola kumbindi kwa Chapanga kafinemela, pambeli kayimetula yila mibumunda, kavapa vanachuli vaki na veni vavapa vandu."},{"book":"Mateyi","chapter":"14","verse":"20","text":"Vandu vosi valya, vayikuta. Pambeli vanachuli vakungasha fisighalili, vamemesha vitandavala lilongu na fivili."},{"book":"Mateyi","chapter":"14","verse":"21","text":"Tolitoli ya valulumi yivalili vaveli alufu muhanu ngajila kuvalanga vamawu na vana."},{"book":"Mateyi","chapter":"14","verse":"22","text":"Tepu, Yesu kavawombela vanachuli vaki vayipaki muwatu, valongoli kumwambu ya lihiva chipindi mweni akwitawula vandu."},{"book":"Mateyi","chapter":"14","verse":"23","text":"Pavayitawulili kala vandu kakwela kuchidunda weka yaki kudadava. Payiveyi palumihi, mweni aveli aku weka yaki,"},{"book":"Mateyi","chapter":"14","verse":"24","text":"na chipindi achi wula watu wuvayipakilili vala vanachuli vaki waveli kutali mulihiva, lakini vagobulikili kwanongwa lingukumbi lyaveli likuwutova watu."},{"book":"Mateyi","chapter":"14","verse":"25","text":"Pamihi paliveyi samba kuchia, Yesu avayendilili vanachuli payendayenda mumbindi ya machi."},{"book":"Mateyi","chapter":"14","verse":"26","text":"Vanachuli vaki pavamuwonili payendayenda mumbindi ya machi vayipwelishili. Vadetili, “Chishuka!” Vawuta kwa lyogha."},{"book":"Mateyi","chapter":"14","verse":"27","text":"Tepu, Yesu avawombilili, “Msiki, ndiva nenga, mukotoo kutila!”"},{"book":"Mateyi","chapter":"14","verse":"28","text":"Petili kamuwombela, “Bambu, leki yuwi nakaka, ung'ombeli nyendinyendi mumbindi ya machi nyisi kwa yuwi.”"},{"book":"Mateyi","chapter":"14","verse":"29","text":"Yesu kayangula, “Topi wisi.” Topi, Petili kajabuka kufuma mula muwatu, kayendayenda mumbindi ya machi, kamuyendela Yesu."},{"book":"Mateyi","chapter":"14","verse":"30","text":"Lakini pawonili lingukumbi lila, atilili, kakanda kumilwa, kalila kwa lishu, “Bambu, unowoli!”"},{"book":"Mateyi","chapter":"14","verse":"31","text":"Topi, Yesu kawolosha liwoku lyaki, kamukamula na kumuwombela, “Yuwi muna ujumilwa mdokwa! Kwa nongwa liki wayipwelishili?”"},{"book":"Mateyi","chapter":"14","verse":"32","text":"Pambeli vosi vayipaka muwatu na lingukumbi lisika."},{"book":"Mateyi","chapter":"14","verse":"33","text":"Vanachuli vaki vavelili muwatu vafiwonili, vamtundamilili, “Nakaka ayu mwana wa Chapanga.”"},{"book":"Mateyi","chapter":"14","verse":"34","text":"Vajabukili lihiva vafika mlima wa Genesaleti."},{"book":"Mateyi","chapter":"14","verse":"35","text":"Vandu va aku pavamanyili Yesu akwisa, topi vavakungulili vatami mumlima wosi vavayegha kwa Yesu."},{"book":"Mateyi","chapter":"14","verse":"36","text":"Vamuluva avajumishi vagufyi luviniku lwa yingwa yaki hela. Na vosi yivamugufyili vanana."}]}