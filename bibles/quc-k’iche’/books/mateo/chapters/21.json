{"data":[{"book":"Mateo","chapter":"21","verse":"1","text":"Are xenaqajin che ri tinimit Jerusalén, xoꞌpan pa ri leꞌaj Betfagé puꞌwiꞌ ri juyubꞌ Olivos, ri Jesús xuꞌtaq bꞌik e kebꞌ utijoxelabꞌ,"},{"book":"Mateo","chapter":"21","verse":"2","text":"xubꞌij bꞌik chike: Jix pa ri alaj tinimit ri kꞌo apanoq chiꞌwach, chilaꞌ kiꞌriqa wi jun atiꞌt bꞌur xuqujeꞌ jun laj bꞌur, e jatꞌitalik, chikira loq chiꞌkꞌama loq."},{"book":"Mateo","chapter":"21","verse":"3","text":"We kꞌo ne jachin kꞌo kubꞌij chiꞌwe, chibꞌij che xa kajawataj che ri Ajawxel, kꞌa te kutzalij chiꞌwe."},{"book":"Mateo","chapter":"21","verse":"4","text":"Jeꞌ riꞌ rech kakꞌulmataj ri xubꞌij loq ri qꞌalajisal utzij Dios are xubꞌij:"},{"book":"Mateo","chapter":"21","verse":"5","text":"Chibꞌij chike ri winaq aꞌj Jerusalén:"},{"book":"Mateo","chapter":"21","verse":"6","text":"Xebꞌe ri tijoxelabꞌ je xkibꞌano jetaq ri xubꞌij ri Jesús chike."},{"book":"Mateo","chapter":"21","verse":"7","text":"Xeꞌkikꞌama loq ri atiꞌt bꞌur xuqujeꞌ ri alaj bꞌur, xkilikꞌ ri kimanta chirij, kꞌa te riꞌ xtꞌuyiꞌ ri Jesús chirij."},{"book":"Mateo","chapter":"21","verse":"8","text":"Sibꞌalaj e kꞌi winaq xkilikꞌ ri kimanta pa ri bꞌe, e kꞌo chi nikꞌaj xkitzukuj uqꞌabꞌ taq cheꞌ xkiya pa ri bꞌe.21:8 Ri winaq ojer kakiya ri uqꞌabꞌ taq cheꞌ pa ri bꞌe, rachiꞌl ri manta rech jeriꞌ kakikꞌutu chi kekiꞌkotik kayeꞌm apanoq che ri nim taqanel ri petinaq."},{"book":"Mateo","chapter":"21","verse":"9","text":"Ri winaq ri e nabꞌe cho ri Jesús xuqujeꞌ ri e teren chirij, xkiraq kichiꞌ xkibꞌij: Juluwem che ri Ralkꞌwaꞌl ri David. Tewchiꞌtal ri petinaq pa ri ubꞌiꞌ ri Ajawxel.21:9 Salmos 118:26. Bꞌana la toqꞌobꞌ, chujkolo la nimalaj Dios."},{"book":"Mateo","chapter":"21","verse":"10","text":"Are xok bꞌi ri Jesús pa Jerusalén, salabꞌataj ri kanimaꞌ konojel ri winaq, kakitatabꞌela chibꞌil taq kibꞌ ¿jachin waꞌ we achi riꞌ?"},{"book":"Mateo","chapter":"21","verse":"11","text":"E kꞌo winaq xkibꞌij: Are waꞌ ri Jesús, ri qꞌalajisal utzij ri Dios ri kel pa ri tinimit Nazaret rech Galilea."},{"book":"Mateo","chapter":"21","verse":"12","text":"Ri Jesús xok bꞌik pa ri Templo, xeꞌresaj loq konojel ri winaq ri tajin kakikꞌayij xuqujeꞌ tajin kakiloqꞌ aꞌwaj rech ri sipanik. Xuwolqotij bꞌik ri kimexa ri kꞌexol taq pwaq, xuqujeꞌ ri tajin keꞌkikꞌayij palomax.21:12 Ri aꞌwaj ri kekꞌayix pa ri templo are waꞌ ri ketzuj cho ri Dios. Ri pwaq ri kakꞌex pa ri templo are waꞌ ri pwaq ri xwi pa ri templo kariqitaj wi. E kꞌi man xtzꞌaqatisax ta ri kirajil rumal man sukꞌ ta kenoꞌjin ri e kꞌexol taq re."},{"book":"Mateo","chapter":"21","verse":"13","text":"Kꞌa te riꞌ xubꞌij chike: Tzꞌibꞌatalik chi ri wachoch Ja rech bꞌanbꞌal chꞌawem,21:13 Isaías 56:7. ri ix kꞌut tajin kibꞌan kijul eleqꞌomabꞌ che."},{"book":"Mateo","chapter":"21","verse":"14","text":"Xepe kꞌu moyabꞌ xuqujeꞌ chꞌokeꞌr taq winaq, xeqet rukꞌ ri Jesús pa ri Templo, ri Jesús kꞌut xuꞌkunaj."},{"book":"Mateo","chapter":"21","verse":"15","text":"Ri e kꞌamal taq bꞌe ke ri chꞌawenelabꞌ cho ri Dios pa kiwiꞌ ri winaq xuqujeꞌ ri aꞌjtijabꞌ rech ri taqanik are xkil ri mayijabꞌal taq jastaq ri xubꞌan ri Jesús xuqujeꞌ are xeꞌkita ri akꞌalabꞌ ri e kꞌo pa ri Templo kakiraq kichiꞌ kakibꞌij “juluwem che ri Ralkꞌwaꞌl ri David”, sibꞌalaj xyakataj koyawal."},{"book":"Mateo","chapter":"21","verse":"16","text":"Xkibꞌij che ri Jesús: ¿La kata ri tajin kakibꞌij?"},{"book":"Mateo","chapter":"21","verse":"17","text":"Kꞌa te riꞌ xel bꞌik ri Jesús pa ri tinimit, xeꞌkꞌol kanoq jun aqꞌabꞌ pa ri tinimit Betania."},{"book":"Mateo","chapter":"21","verse":"18","text":"Sibꞌalaj aqꞌabꞌil are tzalijem loq rech ri Jesús pa ri tinimit, xnumik."},{"book":"Mateo","chapter":"21","verse":"19","text":"Are xril jun higuera ri kꞌo chuchiꞌ ri bꞌe, xqebꞌ rukꞌ, xraj xutzukuj jun uwach, xa ta ne kꞌu ne jun xuriqo. Xubꞌij che ri cheꞌ: Xa ta ne junmul chik katwachinik."},{"book":"Mateo","chapter":"21","verse":"20","text":"Ri tijoxelabꞌ xemayijanik are xkil ri xkꞌulmatajik."},{"book":"Mateo","chapter":"21","verse":"21","text":"Ri Jesús xubꞌij chike: Qas tzij kinbꞌij chiꞌwe, we qas kꞌo ikojobꞌal, man kakabꞌalaj ta ikꞌuꞌx, man xwi ta kixkwinik laꞌ kibꞌano jetaq le xinbꞌan in che le higuera, xane kixkwinik kibꞌij che le juyubꞌ leꞌ, chatel bꞌik chilaꞌ jat pa le cho, jeriꞌ kꞌut kakꞌulmataj na."},{"book":"Mateo","chapter":"21","verse":"22","text":"We qas kikojonik, kikꞌamawaꞌj na ronojel ri kita pa ri ichꞌawem."},{"book":"Mateo","chapter":"21","verse":"23","text":"Ri Jesús xok bꞌik pa ri Templo, are tajin kuya ri kꞌutuꞌn, xeqet rukꞌ ri e kꞌamal taq bꞌe kech ri chꞌawenelabꞌ cho ri Dios pa kiwiꞌ ri winaq, e kachiꞌl ri e kꞌamal taq bꞌe rech ri tinimit xkita che: ¿Jas kwinem kakoj chubꞌanik we riꞌ? ¿Jachin xyoꞌw we kwinem riꞌ chawe?"},{"book":"Mateo","chapter":"21","verse":"24","text":"Ri Jesús xubꞌij chike: Ri in xuqujeꞌ kinta jun kꞌotbꞌal chiꞌ chiꞌwe, we kibꞌij ri kinta chiꞌwe, kinbꞌij chiꞌwe jachin yoꞌwinaq kwinem chwe kinbꞌan we jastaq riꞌ."},{"book":"Mateo","chapter":"21","verse":"25","text":"Ri kwinem ri xya che ri Juan rech kubꞌan qasanaꞌ ¿jawjeꞌ upetik wi, chikaj o choch ri uwachulew?"},{"book":"Mateo","chapter":"21","verse":"26","text":"We kaqabꞌij chi choch uwachulew xpe wi, kaqaxiꞌj qibꞌ chikiwach le winaq pa le tinimit, rumal aꞌreꞌ kikojom chi ri Juan are jun qꞌalajisal utzij ri Dios. Jeriꞌ xeꞌkibꞌij che ri Jesús."},{"book":"Mateo","chapter":"21","verse":"27","text":"Man qetaꞌm taj. Ri Jesús xubꞌij chike: In xuqujeꞌ man kinbꞌij taj chiꞌwe jawjeꞌ kape wi ri kwinem ri kinkoj chubꞌanik we kinbꞌano."},{"book":"Mateo","chapter":"21","verse":"28","text":"Ri Jesús xubꞌij: Jas kichꞌobꞌ chirij we ri: Kꞌo jun achi e kꞌo kebꞌ ralkꞌwaꞌl. Xubꞌij che ri nabꞌe: “Nukꞌojol, jateꞌ chakun pa ri wulew kamik.”"},{"book":"Mateo","chapter":"21","verse":"29","text":"Ri ala xubꞌij: “Man kawaj taj.”"},{"book":"Mateo","chapter":"21","verse":"30","text":"Kꞌa te riꞌ ri tataxel xubꞌij chik che ri jun ukꞌojol jacha ri xubꞌij che ri jun, ri ala xubꞌij: “Jeꞌ tat, kineꞌek.” Man xeꞌ ta kꞌut."},{"book":"Mateo","chapter":"21","verse":"31","text":"¿Jachin chike ri kebꞌ alabꞌom xubꞌan ri karaj ri utat kubꞌano?"},{"book":"Mateo","chapter":"21","verse":"32","text":"Jeriꞌ, rumal ri Juan xtaq loq iwukꞌ chukꞌutik ri ubꞌeal ri sukꞌal man xikoj ta kꞌut xuqujeꞌ man xikꞌex ta ikꞌuꞌx. Are kꞌu ri e toqꞌil taq alkabal xuqujeꞌ ri ixoqibꞌ ri sibꞌalaj e kꞌi kachajil xekojon che ri xubꞌij, pune xiwil ix waꞌ we ri, man xikꞌex ta wi ikꞌuꞌx."},{"book":"Mateo","chapter":"21","verse":"33","text":"Chitatabꞌej chi we jun kꞌambꞌejabꞌal noꞌj riꞌ: Kꞌo jun achi, ajchoqꞌe jun ulew, xutik nikꞌaj uvas. Xutzꞌapij, xukꞌot jun nimalaj jul, xuyak jun nimalaj ja jawjeꞌ kekꞌojiꞌ wi chajil taq rech ri tikoꞌn, xuya kanoq pa qajik chike nikꞌaj winaq, kꞌa te riꞌ xeꞌ chubꞌanik jun utaqkil pa jun tinimit chik."},{"book":"Mateo","chapter":"21","verse":"34","text":"Are xopan ri qꞌij rech yakoj, ri ajchoqꞌe ri ulew xuꞌtaq bꞌik ri e rajchakibꞌ chukꞌamik ri uchꞌekoj."},{"book":"Mateo","chapter":"21","verse":"35","text":"Ri ajchakibꞌ xeꞌkichap ri e patanijelabꞌ. Xkichꞌay ri jun, xkikamisaj ri jun chik, ri urox xkibꞌan che abꞌaj."},{"book":"Mateo","chapter":"21","verse":"36","text":"Kꞌa te riꞌ xuꞌtaq chi bꞌik sibꞌalaj e kꞌi patanijelabꞌ, choch ri xuꞌtaq bꞌik nabꞌe mul. Ri ajchakibꞌ xkibꞌan xuqujeꞌ kꞌax chike."},{"book":"Mateo","chapter":"21","verse":"37","text":"Kꞌisbꞌal rech, xutaq bꞌik ri ukꞌojol, xuchomaj: Kakinimaj waꞌ we nukꞌojol xchaꞌ."},{"book":"Mateo","chapter":"21","verse":"38","text":"Ri ajchakibꞌ are xkil ri alkꞌwaꞌlaxel, xkibꞌij chibꞌil taq kibꞌ: “Are waꞌ ri kechꞌabꞌen kan ri ulew. Qakamisaj rech kaqechabꞌej kan uj ri ulew.”"},{"book":"Mateo","chapter":"21","verse":"39","text":"Jeriꞌ xkichapo, xkesaj bꞌik pa ri ulew, kꞌa te riꞌ xkikamisaj."},{"book":"Mateo","chapter":"21","verse":"40","text":"Ri Jesús xuta chike ri winaq: ¿Jas kibꞌij ix kubꞌan na chike ri ajchakibꞌ riꞌ?"},{"book":"Mateo","chapter":"21","verse":"41","text":"Ri winaq xkibꞌij: Kuꞌkamisaj na ri ajchakibꞌ, xuqujeꞌ kuya na kan ri rulew chike nikꞌaj ajchakibꞌ chik rech jeriꞌ kaya rech ri uwach ri ulew are kuriq ri qꞌij rech yakoj."},{"book":"Mateo","chapter":"21","verse":"42","text":"Ri Jesús xubꞌij chike: ¿La man isikꞌim ri tzꞌibꞌatalik ri kubꞌij: Ri abꞌaj ri xketzelaj uwach ri ajchakibꞌ xuxik ri abꞌaj ri qas kꞌo kutayij. Waꞌ we riꞌ are uchak ri Ajawxel ri kubꞌan chaqe kujmayijanik?21:42 Salmos 118:22, 23."},{"book":"Mateo","chapter":"21","verse":"43","text":"Rumal riꞌ kinbꞌij chiꞌwe chi ri ajawarem kamaj na chiꞌwe, kaya na chike jun tinimit chik ri qas kawachinik."},{"book":"Mateo","chapter":"21","verse":"44","text":"Ri katzaq puꞌwiꞌ ri abꞌaj, katukin na, are kꞌu we are ri abꞌaj katzaq puꞌwiꞌ ri winaq kasach na uwach ri winaq."},{"book":"Mateo","chapter":"21","verse":"45","text":"Are xkita ri e kinimaꞌqil ri e chꞌawenelabꞌ cho ri Dios xuqujeꞌ ri fariseos ronojel ri kꞌambꞌejabꞌal noꞌj ri xubꞌij ri Jesús, xkichꞌobꞌo chi aꞌreꞌ kebꞌixik."},{"book":"Mateo","chapter":"21","verse":"46","text":"Xkichapleꞌj kꞌu utzukuxik jas kakibꞌan chubꞌanik kꞌax che ri Jesús, kakixiꞌj kꞌu kibꞌ chikiwach ri e winaq rumal ketaꞌm chi ri Jesús are jun qꞌalajisal utzij ri Dios."}]}