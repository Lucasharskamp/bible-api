{"data":[{"book":"1 Královská","chapter":"5","verse":"1","text":"Poslal pak Chíram král Tyrský služebníky své k Šalomounovi, uslyšav, že ho pomazali za krále na místo otce jeho; nebo miloval Chíram Davida po všecky dny."},{"book":"1 Královská","chapter":"5","verse":"2","text":"Zase poslal Šalomoun k Chíramovi, řka:"},{"book":"1 Královská","chapter":"5","verse":"3","text":"Ty víš, že David otec můj nemohl vystavěti domu jménu Hospodina Boha svého pro války, kteréž jej obkličovaly, dokudž Hospodin nepodložil nepřátel pod nohy jeho."},{"book":"1 Královská","chapter":"5","verse":"4","text":"Ale nyní Hospodin Bůh můj dal mi odpočinutí všudy vůkol, není žádného protivníka, ani outoku nebezpečného."},{"book":"1 Královská","chapter":"5","verse":"5","text":"Z té příčiny, aj, úmysl mám stavěti dům jménu Hospodina Boha svého, jakož mluvil Hospodin Davidovi otci mému, řka: Syn tvůj, kteréhož posadím místo tebe na stolici tvé, onť vystaví dům ten jménu mému."},{"book":"1 Královská","chapter":"5","verse":"6","text":"A protož nyní rozkaž, ať mi nasekají cedrů na Libánu. Budou pak služebníci moji s služebníky tvými, a mzdu služebníků tvých dám tobě, tak jakž díš. Nebo sám víš, že mezi námi není žádného, kdož by uměl sekati dříví, jako jsou Sidonští."},{"book":"1 Královská","chapter":"5","verse":"7","text":"Stalo se tedy, když uslyšel Chíram ta slova Šalomounova, že se zradoval náramně, a řekl: Požehnaný Hospodin budiž nyní, kterýž dal Davidovi syna moudrého nad tím lidem tak mnohým."},{"book":"1 Královská","chapter":"5","verse":"8","text":"I poslal Chíram k Šalomounovi, řka: Vyrozuměl jsem, oč jsi poslal ke mně; jáť učiním všecku vůli tvou z strany dříví cedrového i jedlového."},{"book":"1 Královská","chapter":"5","verse":"9","text":"Služebníci moji svezou je s Libánu až k moři, a dám je v vořích splaviti po moři až k místu tomu, kteréž mi ukážeš, a tu je složím; ty pak pobéřeš je a naplníš také vůli mou, dodávaje potravy čeledi mé."},{"book":"1 Královská","chapter":"5","verse":"10","text":"A tak dával Chíram Šalomounovi dříví cedrového a dříví jedlového, jakkoli mnoho chtěl."},{"book":"1 Královská","chapter":"5","verse":"11","text":"Šalomoun také dával Chíramovi dvadceti tisíc měr pšenice ku pokrmu čeledi jeho, a dvadceti tisíc měr oleje vytlačeného. To dával Šalomoun Chíramovi každého roku."},{"book":"1 Královská","chapter":"5","verse":"12","text":"Když tedy dal Hospodin moudrost Šalomounovi, jakož mu byl zaslíbil, a byl pokoj mezi Chíramem a mezi Šalomounem, tak že mezi sebou učinili smlouvu:"},{"book":"1 Královská","chapter":"5","verse":"13","text":"Rozkázal král Šalomoun vybírati osoby ze všeho Izraele, a bylo vybraných třidceti tisíc mužů."},{"book":"1 Královská","chapter":"5","verse":"14","text":"Z nichž posílal na Libán deset tisíců na každý měsíc, jedny po druhých. Jeden měsíc bývali na Libánu, a dva měsíce doma, Adoniram pak byl ustaven nad těmi vybranými."},{"book":"1 Královská","chapter":"5","verse":"15","text":"Měl také Šalomoun sedmdesáte tisíc nosičů, a osmdesáte tisíc těch, kteříž tesali na hoře,"},{"book":"1 Královská","chapter":"5","verse":"16","text":"Kromě předních vládařů Šalomounových, kterýchž bylo nad dílem tři tisíce a tři sta. Ti představeni byli lidem, kteříž dělali."},{"book":"1 Královská","chapter":"5","verse":"17","text":"I přikázal král, aby navozili kamení velikého, kamení nákladného k založení toho domu, a kamení tesaného,"},{"book":"1 Královská","chapter":"5","verse":"18","text":"Kteréž tesali kameníci Šalomounovi a kameníci Chíramovi a Gibličtí. A tak připravovali dříví i kamení k stavení domu toho."}]}