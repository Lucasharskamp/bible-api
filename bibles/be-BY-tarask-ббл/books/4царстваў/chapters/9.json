{"data":[{"book":"4 ЦАРСТВАЎ","chapter":"9","verse":"1","text":"Елісей прарок паклікаў аднаго з сыноў прарокавых і сказаў яму: аперажы сьцёгны свае і вазьмі гэты посуд з алеем у руку тваю, і йдзі ў Рамот Галаадскі;"},{"book":"4 ЦАРСТВАЎ","chapter":"9","verse":"2","text":"прыйшоўшы туды, знайдзі там Іуя, сына Ёсафата, сына Намэсіевага, і падыдзі, і скажы яму выйсьці з асяродзьдзя братоў свах, і ўвядзі яго ва ўнутраны пакой;"},{"book":"4 ЦАРСТВАЎ","chapter":"9","verse":"3","text":"і вазьмі посуд з алеем, і вылі на галаву ягоную, і скажы: так кажа Гасподзь: памазваю цябе ў цара над Ізраілем. Потым адчыні дзьверы, і бяжы, і не чакай."},{"book":"4 ЦАРСТВАЎ","chapter":"9","verse":"4","text":"І пайшоў хлопец, слуга прарока, у Рамот Галаадскі,"},{"book":"4 ЦАРСТВАЎ","chapter":"9","verse":"5","text":"і прыйшоў. І вось сядзяць ваеначальнікі, і сказаў: у мяне слова да цябе, ваеначальніча. І сказаў Іуй: да каго з усіх нас? І сказаў ён: да цябе, ваеначальніча."},{"book":"4 ЦАРСТВАЎ","chapter":"9","verse":"6","text":"І ўстаў ён, і ўвайшоў у дом. І хлопец выліў алей на галаву ягоную, і сказаў яму: так кажа Гасподзь Бог Ізраілеў: памазваю цябе ў цара над народам Гасподнім, над Ізраілем,"},{"book":"4 ЦАРСТВАЎ","chapter":"9","verse":"7","text":"і ты зьнішчыш дом Ахава, гаспадара твайго, каб Мне адпомсьціць за кроў рабоў Маіх прарокаў і за кроў усіх рабоў Гасподніх, якія загінулі ад рукі Езавэлі;"},{"book":"4 ЦАРСТВАЎ","chapter":"9","verse":"8","text":"і загіне ўвесь дом Ахава, і зьнішчу ў Ахава таго, хто мочыцца да сьцяны, і замкнутага і таго, хто застаўся ў Ізраіле,"},{"book":"4 ЦАРСТВАЎ","chapter":"9","verse":"9","text":"і зраблю дом Ахава, як дом Ераваама, сына Наватавага, і як дом Ваасы, сына Ахіінага;"},{"book":"4 ЦАРСТВАЎ","chapter":"9","verse":"10","text":"А Езавэль зжаруць сабакі на полі Ізрэельскім, і ніхто не пахавае яе. І адчыніў дзьверы і ўцёк."},{"book":"4 ЦАРСТВАЎ","chapter":"9","verse":"11","text":"І выйшаў Іуй да слуг гаспадара свайго, і сказалі яму: ці зь мірам ты? Навошта прыходзіў гэты апантанец да цябе? І сказаў ім: вы ведаеце гэтага чалавека і што ён кажа."},{"book":"4 ЦАРСТВАЎ","chapter":"9","verse":"12","text":"І сказалі: няпраўда, скажы нам. І сказаў ён: тое і тое ён сказаў мне, кажучы: так кажа Гасподзь: памазваю цябе ў цара над Ізраілем."},{"book":"4 ЦАРСТВАЎ","chapter":"9","verse":"13","text":"І паспяшаліся яны і ўзялі кожны вопратку сваю, і падаслалі яму на самых прыступках, і затрубілі ў трубу, і сказалі: зацаруй Іуй!"},{"book":"4 ЦАРСТВАЎ","chapter":"9","verse":"14","text":"І паўстаў Іуй, сын Ёсафата, сына Намэсіевага, супроць Ёрама; а Ёрам быў з усімі Ізраільцянамі ў Рамоце Галаадскім на варце супроць Азаіла, цара Сірыйскага."},{"book":"4 ЦАРСТВАЎ","chapter":"9","verse":"15","text":"Зрэшты сам цар Ёрам вярнуўся, каб лячыцца ў Ізрэелі ад ран, якія прычынілі яму Сірыйцы, калі ён ваяваў з Азаілам, царом Сірыйскім. І сказаў Іуй: калі вы згодныя, дык няхай ніхто ня сыходзіць з горада, каб ісьці падаць вестку ў Ізрэелі."},{"book":"4 ЦАРСТВАЎ","chapter":"9","verse":"16","text":"І сеў Іуй на каня, і паехаў у Ізрэель, дзе ляжаў Ёрам і куды Ахозія, цар Юдэйскі, прыйшоў наведаць Ёрама."},{"book":"4 ЦАРСТВАЎ","chapter":"9","verse":"17","text":"На вежы ў Ізрэелі стаяў дазорца, і ўбачыў ён полчышча Іуевае, калі яно ішло, і сказаў: полчышча бачу я. І сказаў Ёрам: вазьмі вершніка, і пашлі насустрач ім, і няхай скажа: ці зь мірам?"},{"book":"4 ЦАРСТВАЎ","chapter":"9","verse":"18","text":"І выехаў вершнік на кані насустрач яму, і сказаў: так кажа цар: ці зь мірам? І сказаў Іуй: што табе да міру? Едзь за мною. І данёс дазорца, і сказаў: даехаў да іх, але не вяртаецца."},{"book":"4 ЦАРСТВАЎ","chapter":"9","verse":"19","text":"І паслалі другога вершніка, і ён прыехаў да іх, і сказаў: так кажа цар: ці зь мірам? І сказаў Іуй: што табе да міру? Едзь за мною."},{"book":"4 ЦАРСТВАЎ","chapter":"9","verse":"20","text":"І данёс дазорца, сказаўшы: даехаў да іх і не вяртаецца. А паходка, як быццам Іуева, сына Намэсіевага, бо ён едзе імкліва."},{"book":"4 ЦАРСТВАЎ","chapter":"9","verse":"21","text":"І сказаў Ёрам: запрагай. І запрэглі калясьніцу ягоную. І выступіў Ёрам, цар Ізраільскі, і Ахозія, цар Юдэйскі, кожны на калясьніцы сваёй. І выступілі насустрач Іую, і сустрэліся зь ім на полі Навутэя Іэрэеліцяніна."},{"book":"4 ЦАРСТВАЎ","chapter":"9","verse":"22","text":"І калі ўбачыў Ёрам Іуя, дык сказаў: ці зь мірам Іуй? І сказаў ён: які мір пры любаблудстве Езавэлі, маці тваёй, і пры многіх яе чарадзействах?"},{"book":"4 ЦАРСТВАЎ","chapter":"9","verse":"23","text":"І павярнуў Ёрам рукі свае, і пабег, і сказаў Ахозію: здрада, Ахозія!"},{"book":"4 ЦАРСТВАЎ","chapter":"9","verse":"24","text":"А Іуй напяў лук рукою сваёю, і пацэліў Ёраму паміж плячэй ягоных, і прайшла страла праз сэрца яго, і ўпаў ён на калясьніцы сваёй."},{"book":"4 ЦАРСТВАЎ","chapter":"9","verse":"25","text":"І сказаў Іуй Бідэкару, саноўніку свайму: вазьмі, кінь яго на дзялянку поля Навутэя Ізрэеліцяніна, бо ўспомні, як мы з табою ехалі ўдвух за Ахавам, бацькам ягоным, і як Гасподзь сказаў на яго такое прароцтва."},{"book":"4 ЦАРСТВАЎ","chapter":"9","verse":"26","text":"Сапраўды кроў Навутэя і кроў сыноў ягоных бачыў Я ўчора, кажа Гасподзь, і адпомшчу табе на гэтым полі. Дык вось, вазьмі, кінь яго на поле, паводле слова Гасподняга."},{"book":"4 ЦАРСТВАЎ","chapter":"9","verse":"27","text":"Ахозія, цар Юдэйскі, убачыўшы гэта, пабег па дарозе да дома, што ў садзе. І пагнаўся за ім Іуй, і сказаў: і яго беце на калясьніцы. Гэта было на пагорку Гур, што каля Іўлеама. І пабег ён у Мэгідон, і памёр там."},{"book":"4 ЦАРСТВАЎ","chapter":"9","verse":"28","text":"І адвезьлі яго рабы ягоныя ў Ерусалім, і пахавалі яго ў магільніцы ягонай, з бацькамі ягонымі, у горадзе Давідавым."},{"book":"4 ЦАРСТВАЎ","chapter":"9","verse":"29","text":"У адзінаццаты год Ёрама, сына Ахава, зацараваў Ахозія ў Юдэі."},{"book":"4 ЦАРСТВАЎ","chapter":"9","verse":"30","text":"І прыбыў Іуй у Ізрэель. А Езавэль, атрымаўшы вестку, нарумяніла твар свой і ўбрала галаву сваю, і глядзела ў акно."},{"book":"4 ЦАРСТВАЎ","chapter":"9","verse":"31","text":"Калі Іуй увайшоў у браму, яна сказала: ці мір Замврыю, забойцу гаспадара свайго?"},{"book":"4 ЦАРСТВАЎ","chapter":"9","verse":"32","text":"І падняў ён твар свой да акна і сказаў: хто са мною, хто? І выглянулі да яго два, тры еўнухі."},{"book":"4 ЦАРСТВАЎ","chapter":"9","verse":"33","text":"І сказаў ён: выкіньце яе. І выкінулі яе. І пырснула кроў яе на сьцяну і на коней, і растапталі яе."},{"book":"4 ЦАРСТВАЎ","chapter":"9","verse":"34","text":"І прыйшоў Іуй, і еў, і піў, і сказаў: знайдзеце гэтую праклятую і пахавайце яе, бо царская дачка яна."},{"book":"4 ЦАРСТВАЎ","chapter":"9","verse":"35","text":"І пайшлі хаваць яе, і не знайшлі ад яе нічога, апрача чэрапа, і ног, і кісьцяў рук."},{"book":"4 ЦАРСТВАЎ","chapter":"9","verse":"36","text":"І вярнуліся, і данесьлі яму. І сказаў ён: такое было слова Госпада, якое Ён мовіў праз раба Свайго Ільлю Фэсьвіцяніна, сказаўшы: на полі Ізрэельскім зжаруць сабакі цела Езавэлі,"},{"book":"4 ЦАРСТВАЎ","chapter":"9","verse":"37","text":"і будзе труп Езавэлі на дзялянцы Ізрэельскай, як гной на полі, так што ніхто ня скажа: гэта Езавэль."}]}