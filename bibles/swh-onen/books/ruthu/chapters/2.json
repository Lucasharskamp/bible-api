{"data":[{"book":"Ruthu","chapter":"2","verse":"1","text":"Basi Naomi alikuwa na jamaa wa upande wa mume wake, kutoka ukoo wa Elimeleki, mtu maarufu ambaye aliitwa Boazi."},{"book":"Ruthu","chapter":"2","verse":"2","text":"Ruthu, Mmoabu, akamwambia Naomi, “Nitakwenda mashambani nikaokote mabaki ya nafaka nyuma ya yule nitakayepata kibali machoni pake.”"},{"book":"Ruthu","chapter":"2","verse":"3","text":"Basi akaenda, akaokota mabaki ya nafaka mashambani nyuma ya wavunaji. Ikatokea kwamba alijikuta anafanya kazi kwenye shamba lililokuwa mali ya Boazi, ambaye alitoka kwenye ukoo wa Elimeleki."},{"book":"Ruthu","chapter":"2","verse":"4","text":"Papo hapo Boazi akarudi kutoka Bethlehemu, akawasalimu wavunaji, akasema, “Bwana awe nanyi!”"},{"book":"Ruthu","chapter":"2","verse":"5","text":"Boazi akamuuliza msimamizi wa wavunaji, “Je, yule mwanamwali ni wa nani?”"},{"book":"Ruthu","chapter":"2","verse":"6","text":"Msimamizi akamjibu, “Ni yule Mmoabu aliyerudi kutoka nchi ya Moabu pamoja na Naomi."},{"book":"Ruthu","chapter":"2","verse":"7","text":"Yeye aliomba, ‘Tafadhali niruhusu niokote na kukusanya miongoni mwa miganda nyuma ya wavunaji.’ Naye ameshinda shambani tangu asubuhi pasipo kupumzika, isipokuwa kwa muda mfupi kivulini.”"},{"book":"Ruthu","chapter":"2","verse":"8","text":"Kisha Boazi akamwambia Ruthu, “Binti yangu, nisikilize. Usiende kuokota mabaki ya mavuno katika shamba lingine, na usiondoke hapa. Kaa hapa na hawa watumishi wangu wa kike."},{"book":"Ruthu","chapter":"2","verse":"9","text":"Angalia shamba wanaume wanamovuna, ufuate nyuma yao. Nimewaamuru wanaume hawa wasikuguse. Wakati wowote ukiona kiu, nenda kwenye mitungi ukanywe maji waliyoyateka wanaume hawa.”"},{"book":"Ruthu","chapter":"2","verse":"10","text":"Kwa ajili ya hili, akasujudu mpaka nchi, akamwambia, “Jinsi gani nimepata kibali machoni pako, hata ukanijali mimi mgeni?”"},{"book":"Ruthu","chapter":"2","verse":"11","text":"Boazi akamjibu, “Nimeambiwa yote uliyomtendea mama mkwe wako tangu mume wako alipofariki, na jinsi ulivyomwacha baba yako na mama yako na nchi yako ulimozaliwa, ukaja kuishi na watu ambao hukuwafahamu awali."},{"book":"Ruthu","chapter":"2","verse":"12","text":"Bwana na akulipe kwa yale uliyoyatenda. Ubarikiwe kwa wingi na Bwana, Mungu wa Israeli, ambaye umekimbilia mabawani mwake.”"},{"book":"Ruthu","chapter":"2","verse":"13","text":"Kisha Ruthu akasema, “Naomba niendelee kupata kibali machoni pako, bwana wangu. Kwa maana umenifariji na umezungumza kwa ukarimu na mjakazi wako, hata ingawa mimi si bora kama mmoja wa watumishi wako wa kike.”"},{"book":"Ruthu","chapter":"2","verse":"14","text":"Wakati wa chakula, Boazi akamwambia Ruthu, “Karibia hapa. Kula mkate na uchovye ndani ya siki.”"},{"book":"Ruthu","chapter":"2","verse":"15","text":"Alipoinuka ili kuokota mabaki ya nafaka, Boazi akawaagiza watu wake, “Hata kama atakusanya kati ya miganda, msimzuie."},{"book":"Ruthu","chapter":"2","verse":"16","text":"Badala yake, toeni masuke katika miganda, mwachieni ayaokote, na msimkemee.”"},{"book":"Ruthu","chapter":"2","verse":"17","text":"Basi Ruthu akaokota masazo shambani hata jioni. Akatwanga ile shayiri aliyokusanya, ikajaa efa moja.2:17 Efa moja ni sawa na kilo 22."},{"book":"Ruthu","chapter":"2","verse":"18","text":"Akaibeba na kuelekea mjini, naye mama mkwe wake akaona jinsi alivyoweza kuokota nafaka nyingi. Pia Ruthu akachukua kile alichobakiza baada ya kula na kushiba, akampa."},{"book":"Ruthu","chapter":"2","verse":"19","text":"Basi mkwewe akamuuliza, “Je, umeokota wapi leo? Umefanya kazi wapi? Abarikiwe mtu yule aliyekujali.”"},{"book":"Ruthu","chapter":"2","verse":"20","text":"Naye Naomi akamwambia mkwewe, “Bwana ambariki! Hakuacha kuonyesha fadhili zake kwa walio hai na kwa waliokufa.” Pia akamwambia, “Huyo mtu ni mmoja wa jamaa yetu wa karibu anayestahili kutukomboa.”"},{"book":"Ruthu","chapter":"2","verse":"21","text":"Kisha Ruthu, Mmoabu, akasema, “Hata aliniambia, ‘Kaa pamoja na watumishi wangu mpaka watakapomaliza kuvuna nafaka yangu yote.’ ”"},{"book":"Ruthu","chapter":"2","verse":"22","text":"Kisha Naomi akamwambia Ruthu mkwewe, “Binti yangu, itakuwa vyema wewe ufuatane na wasichana wake, kwa sababu katika shamba la mtu mwingine wanaweza kukudhuru.”"},{"book":"Ruthu","chapter":"2","verse":"23","text":"Kwa hivyo Ruthu akafuatana na watumishi wa kike wa Boazi, akaokota mpaka mwisho wa mavuno ya shayiri na ya ngano. Naye aliishi na mama mkwe wake."}]}