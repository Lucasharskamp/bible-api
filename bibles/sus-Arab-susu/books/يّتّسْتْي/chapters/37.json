{"data":[{"book":"يّتّ سْتْي","chapter":"37","verse":"1","text":"بٍسَلٍلِ نَشَ كَنكِرَ يَءِلَن كَسِيَ وُرِ رَ. عَ كُيَ نْنفْن قِرِن نُن عَ تَفِ، عَ عِفبٌ نْنفْن كٍرٍن نُن عَ تَفِ، عَ عِتٍ نْنفْن كٍرٍن نُن عَ تَفِ."},{"book":"يّتّ سْتْي","chapter":"37","verse":"2","text":"عَ نَشَ عَ كُي نُن عَ قَرِ مَسٌ شّيمَ رَ، عَ نَشَ عَ دّ كِرِ قَن يَءِلَن شّيمَ رَ."},{"book":"يّتّ سْتْي","chapter":"37","verse":"3","text":"عَ نَشَ عَ سُشُدٍ دِفِلِنشِ نَانِ رَقَلَ شّيمَ رَ عَ تُنشُن نَانِيٍ مَ، قِرِن نَ سّيتِ، قِرِن نَ بٌورٍ سّيتِ مَ."},{"book":"يّتّ سْتْي","chapter":"37","verse":"4","text":"عَ نَشَ كَسِيَ وُرِ قِرِن مَسٌلِ عَ بّ، عَ قَ عٍ مَسٌ شّيمَ رَ."},{"book":"يّتّ سْتْي","chapter":"37","verse":"5","text":"عَ نَشَ عٍ رَ سٌ نَ كَنكِرَ سُشُدٍ دِفِلِنشِيٍ كُي، نٍيٍ قِندِ كَنكِرَ تٌنفٌسٍ رَ."},{"book":"يّتّ سْتْي","chapter":"37","verse":"6","text":"عَ نَشَ نَ كَنكِرَ دّرَكٌتٍ يَءِلَن شّيمَ قَنيِ رَ، عَ قِندِ شُنسَرٍ يِرٍ رَ. عَ كُيَ نْنفْن قِرِن نُن عَ تَفِ، عَ عِفبٌ نْنفْن كٍرٍن نُن عَ تَفِ."},{"book":"يّتّ سْتْي","chapter":"37","verse":"7","text":"عَ نَشَ مَلٍكّ سَوُرّ قِرِن يَءِلَن شّيمَ شَبُشِ رَ كَنكِرَ دّرَكٌتٍ قَرِ نَ سّيتِ قِرِنيِيٍ مَ."},{"book":"يّتّ سْتْي","chapter":"37","verse":"8","text":"نَ مَلٍكّ سَوُرّيٍ نُن نَ كَنكِرَ دّرَكٌتٍ قِندِ كٍرٍن نَ."},{"book":"يّتّ سْتْي","chapter":"37","verse":"9","text":"نَ مَلٍكّ سَوُرّ قِرِنيِيٍ نَشَ تِ عٍ بٌورٍ يَ عِ، عٍ فَبُتٍنيِيٍ عِتَلَشِ، عٍ شُن سِنشِ شُنسَرٍ يِرٍ."},{"book":"يّتّ سْتْي","chapter":"37","verse":"10","text":"عَ نَشَ تٍيبِلِ يَءِلَن كَسِيَ وُرِ رَ، نَشَن كُيَ نْنفْن قِرِن، عَ عِفبٌ نْنفْن كٍرٍن، عَ عِتٍ نْنفْن كٍرٍن نُن عَ تَفِ."},{"book":"يّتّ سْتْي","chapter":"37","verse":"11","text":"عَ نَشَ شّيمَ قَنيِ مَسٌ عَ مَ، عَ نُن عَ دّ كِرِيٍ مَ."},{"book":"يّتّ سْتْي","chapter":"37","verse":"12","text":"عَ نَشَ شٍبٍنيِ ندٍ سَ نَ دّ كِرِيٍ بُن مَ، نَشَن عِفبٌ سُشُي كٍرٍن عَ نُن عَ تَفِ. عَ نَشَ شّيمَ سَ نَ قَن دّ كِرِيٍ مَ."},{"book":"يّتّ سْتْي","chapter":"37","verse":"13","text":"عَ نَشَ عَ سُشُدٍ دِفِلِنشِ نَانِ رَقَلَ شّيمَ رَ عَ تُنشُن نَانِيٍ مَ، نَشٍيٍ عِلَنمَ عَ سَنيِيٍ رَ."},{"book":"يّتّ سْتْي","chapter":"37","verse":"14","text":"عٍ نُ نَ نَ شٍبٍنيِ بُن مَ. وُرِ كُيٍيٍ نُ سٌمَ نٍيٍ كُي تٍيبِلِ شَنِنقٍ رَ."},{"book":"يّتّ سْتْي","chapter":"37","verse":"15","text":"عَ نَشَ وُرِ كُيٍيٍ مَسٌلِ كَسِيَ وُرِ رَ، عَ عٍ مَسٌ شّيمَ رَ. نٍيٍ قِندِ تٍيبِلِ تٌنفٌسٍ رَ."},{"book":"يّتّ سْتْي","chapter":"37","verse":"16","text":"ثِلٍتِيٍ، تْنبِلِيٍ، ثْوتِيٍ، نُن ثَانِ نَشٍيٍ سَمَ نَ تٍيبِلِ مَ، نَشٍيٍ رَوَلِمَ سّرّشّ يٍيرَ مَ دَاشِ شَ قٍ رَ، عَ نَشَ عٍ بِرِن يَءِلَن شّيمَ قَنيِ رَ."},{"book":"يّتّ سْتْي","chapter":"37","verse":"17","text":"عَ نَشَ لَنثُي دْشْسٍ ندٍ يَءِلَن شّيمَ قَنيِ شَبُشِ رَ. عَ سَنيِ، عَ بِلِ، عَ سَلٌنيِيٍ، نُن لَنثُي دْشْدٍ نَشٍيٍ مَنِيَ سَنسِ قُفٍيٍ رَ، نَ بِرِن قِندِ كٍرٍن نَ."},{"book":"يّتّ سْتْي","chapter":"37","verse":"18","text":"سَلٌن سٍننِ نَن مِنِ لَنثُي دْشْسٍ بِلِ مَ، سَشَن سّيتِ كٍرٍن، سَشَن بٌورٍ سّيتِ."},{"book":"يّتّ سْتْي","chapter":"37","verse":"19","text":"تْنبِلِ سَشَن نَن لُ نَ سَلٌن سٍننِ بِرِن شُن مَ. عٍ مَنِيَ سَنسِ بٌفِ رَ نَشَن دْشْشِ عَ بُرّشّيٍٍ نُن عَ قُفٍيٍ تَفِ."},{"book":"يّتّ سْتْي","chapter":"37","verse":"20","text":"تْنبِلِ نَانِ فبّتّ نَن لُ لَنثُي دْشْسٍ بِلِ مَ. عٍ قَن مَنِيَ سَنسِ بٌفِ رَ نَشَن دْشْشِ عَ بُرّشّيٍ نُن عَ قُفٍيٍ تَفِ."},{"book":"يّتّ سْتْي","chapter":"37","verse":"21","text":"نَ سَلٌن قِرِن قِرِن دْشْ سَشَنيِيٍ بُن مَ نَشٍيٍ كٍلِشِ عَ بِلِ مَ، عَ سَ نّ مّننِ قَن مَ."},{"book":"يّتّ سْتْي","chapter":"37","verse":"22","text":"نَ تْنبِلِيٍ نُن لَنثُي سَلٌنيِيٍ قِندِ كٍرٍن نَ، عٍ يَءِلَن شّيمَ قَنيِ شَبُشِ رَ."},{"book":"يّتّ سْتْي","chapter":"37","verse":"23","text":"عَ نَشَ لَنثُي سٌلٌقٍرٍ يَءِلَن، عَ عٍ دْشْ عٍ دْشْدٍيٍ مَ عَلَكٌ عٍ دّشّ شَ يَرٍ عِيَلَن."},{"book":"يّتّ سْتْي","chapter":"37","verse":"24","text":"شّيمَ نَشَن نَوَلِشِ لَنثُي دْشْسٍ نُن لَنثُي يِرَبَسٍ يَءِلَنقٍ رَ، نَ قِندِ شّيمَ كِلٌ تٌنفٌ سَشَن نُن نَانِ نَن نَ."},{"book":"يّتّ سْتْي","chapter":"37","verse":"25","text":"عَ نَشَ سُرَيِ سّرّشّبَدٍ يَءِلَن كَسِيَ وُرِ رَ. عَ كُيَ نْنفْن كٍرٍن، عَ عِفبٌ نْنفْن كٍرٍن، عَ سّيتِ نَانِ بِرِن لَن، عَ عِتٍ نْنفْن قِرِن. قٍرِيٍ نَشَ لُ عَ تُشُييٍ رَ، عٍ نُن سّرّشّبَدٍ قِندِ سٍ كٍرٍن نَ."},{"book":"يّتّ سْتْي","chapter":"37","verse":"26","text":"عَ نَشَ نَ سّرّشّبَدٍ بِرِن مَسٌ شّيمَ شِندٍ رَ، عَ قَرِ، عَ سّيتِيٍ، عَ قٍرِيٍ، نُن عَ دّ كِرِ."},{"book":"يّتّ سْتْي","chapter":"37","verse":"27","text":"عَ نَشَ سُشُسٍ دِفِلِنشِ قِرِن يَءِلَن شّيمَ رَ سّرّشّبَدٍ سّيتِ قِرِنيِيٍ مَ، عَ دّ كِرِ لَبٍ رَ، وُرِ كُيٍيٍ سٌمَ نَشٍيٍ كُي عَ شَنِنقٍ رَ."},{"book":"يّتّ سْتْي","chapter":"37","verse":"28","text":"عَ نَشَ نَ وُرِيٍ يَءِلَن كَسِيَ وُرِ رَ، عَ نَشَ شّيمَ مَسٌ عٍ مَ."},{"book":"يّتّ سْتْي","chapter":"37","verse":"29","text":"عَ نَشَ تُرٍ سّنِيّنشِ نُن سُرَيِ شِرِ قَنيِ يَءِلَن نَشَن نَوَلِمَ سّرّشّدُبّ تِقٍ رَ. نَ وَلِ شَ رَبَ عَ قَنيِ رَ عَلْ لَبُندّ رَقَلّ عَ رَقَلَمَ كِ نَشّ."}]}