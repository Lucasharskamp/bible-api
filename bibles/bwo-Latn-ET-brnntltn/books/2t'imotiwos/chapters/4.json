{"data":[{"book":"2 T'imotiwos","chapter":"4","verse":"1","text":"Ik'onat b́ mangsto b́ need'iwor kashon beyiruwotsnat k'irtsuwotsats angshituwo b́be'eoon Iyesus shinatse oona neen k'oniruwe,"},{"book":"2 T'imotiwos","chapter":"4","verse":"2","text":"Bí aap'ono naabúwee, b́ k'anoroo, k'ano b́ k'azoro jam aawo kup'de'er finowe, danifetsr, hadefetsr, izfetsr, k'amefetsr daniyon kup'owe."},{"book":"2 T'imotiwos","chapter":"4","verse":"3","text":"Ashuwotssh kash daatsit danman shishosh geyo bok'azet aawo weetuwe, ernmó worewosh mirac'ar bo botookon boshunts keewo boosh keewr daniyituwotsi ko'idek'etunee."},{"book":"2 T'imotiwos","chapter":"4","verse":"4","text":"Mansh ariko k'ebo k'ayr turur k'ebo shunetunee."},{"book":"2 T'imotiwos","chapter":"4","verse":"5","text":"Neemó jam keewatse ni'atso korde, gond bek'orowere k'amdek'on kup'owe, doo shishiyo nabi keewono fin ishuwe, ni fin jamono s'eentswe."},{"book":"2 T'imotiwos","chapter":"4","verse":"6","text":"Taayelee shukewosh t'iiniruwe, datsanatse tuur tiamet aawo bodre,"},{"book":"2 T'imotiwos","chapter":"4","verse":"7","text":"Kes'onere sheengsh dek'at kes'ree, wos'onowere nohewon b́ s'uufetsosh wos'ree, t imnetiyono kotre."},{"book":"2 T'imotiwos","chapter":"4","verse":"8","text":"Eshe haniyak kááwi akliliyo taash k'anatniye taan b́ kotiri, aklilymanowere kááw angshiru doonzman manots taash imetuwe, b́ imetuwere t s'uzsh b́woterawo b́ be'ewo shuniru jamwotsshe."},{"book":"2 T'imotiwos","chapter":"4","verse":"9","text":"Káári tiyok nweetwok'o wotowe,"},{"book":"2 T'imotiwos","chapter":"4","verse":"10","text":"Demas datsani shunt tiatse k'alewtsere, Teselonk'e maantsowere k'azamree, K'erk'is Gelatiy maants, Titowere Dlmat'i eteets datsomants amree."},{"book":"2 T'imotiwos","chapter":"4","verse":"11","text":"Taanton fa'o Luk'as s'uziye, Mark'os Ik'i finosh taash b́dabish geede'er wowe."},{"book":"2 T'imotiwos","chapter":"4","verse":"12","text":"Tikik'osi Efeson maants woshk'rere."},{"book":"2 T'imotiwos","chapter":"4","verse":"13","text":"Nwoor T'iro'ad datsatse Karpusokee k'aztwaats kaaboo taash de'ewowe, b́ mas'aafwotsi bítsnor Branikuwotsi taash de'ewowe."},{"book":"2 T'imotiwos","chapter":"4","verse":"14","text":"K'aaz k'is'fo Eskndr ayidek'tniye tiats gondo b́ betsi, doonzo b́ finok'o bísh dashetwe."},{"book":"2 T'imotiwos","chapter":"4","verse":"15","text":"Bí noo nok'alirwo kup'sh dek't b́ k'efiruwotse neewor ntokish bí'atse n tooko korde'e."},{"book":"2 T'imotiwos","chapter":"4","verse":"16","text":"Boon s'amiyets keewatse shino moosho dek'at tt'iintstsok'on jametsuwots tiatsna k'az bok'aleyi bako taanton wotdek't mooshtso konuwor aaliye b́teshi, keewmanor Ik'o naandok'o woshde boats taawk'aye."},{"book":"2 T'imotiwos","chapter":"4","verse":"17","text":"Ernmó woshman t weeron s'eenon keeweyarr Ik' danaw ash jamó b́o k'ebetuwok'o doonzo taanton wotat́ taan kup'shre, Eeshi noonotsnowere taan ooriree."},{"book":"2 T'imotiwos","chapter":"4","verse":"18","text":"Doonzo taan gond keew jamotse farire, darotse fa'o b́ mengstosh taan betsituwe, dúre dúron mango bísh wotowa! Amen."},{"book":"2 T'imotiwos","chapter":"4","verse":"19","text":"P'rsk'lonat Ak'ilnsh, Onesiforum maa ashuwotssh t jamó t'intsuwe."},{"book":"2 T'imotiwos","chapter":"4","verse":"20","text":"Erast'ros K'orontositse ooruwtsere, Profimos shodt Milit'itse k'azwaaree."},{"book":"2 T'imotiwos","chapter":"4","verse":"21","text":"Joosho b́ kindfetsere tiyok nweetwok'o wotowe."},{"book":"2 T'imotiwos","chapter":"4","verse":"22","text":"Doonzo it shayironton wotowe."}]}