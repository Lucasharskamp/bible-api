{"data":[{"book":"הבשורה על-פי מרקוס","chapter":"4","verse":"1","text":"פעם אחרת, כשלימד ישוע על החוף, התאסף סביבו קהל עצום; האנשים נדחפו ונדחקו עד כי לא היה לו מקום לעמוד. ישוע התיישב בסירה שהכינו לו תלמידיו, וכל האנשים נשארו על החוף."},{"book":"הבשורה על-פי מרקוס","chapter":"4","verse":"2","text":"בדרך כלל הוא לימד את הקהל בסיפורים ובמשלים, והנה אחד מהם:"},{"book":"הבשורה על-פי מרקוס","chapter":"4","verse":"3","text":"”שימו לב! איכר אחד יצא לזרוע. כשפיזר את הזרעים בשדה"},{"book":"הבשורה על-פי מרקוס","chapter":"4","verse":"4","text":"נפלו חלקם על השביל בצד הדרך, והציפורים באו וניקרו אותם."},{"book":"הבשורה על-פי מרקוס","chapter":"4","verse":"5-6","text":"חלקם נפלו על אדמת סלעים ומיד הצמיחו נבטים יפים, אולם כעבור זמן קצר נבלו ומתו, מפני שלא יכלו להכות שורשים עמוקים."},{"book":"הבשורה על-פי מרקוס","chapter":"4","verse":"7","text":"חלקם נפלו בין קוצים, ואלה חנקו את הצמחים הרכים."},{"book":"הבשורה על-פי מרקוס","chapter":"4","verse":"8","text":"אולם חלק אחר מהזרעים נפל על אדמה טובה, ונשא פרי מבורך ורב פי שלושים, פי שישים ואפילו פי מאה."},{"book":"הבשורה על-פי מרקוס","chapter":"4","verse":"9","text":"מי שמסוגל לשמוע, שיקשיב!“"},{"book":"הבשורה על-פי מרקוס","chapter":"4","verse":"10","text":"כשנשאר ישוע לבדו עם השנים־עשר ושאר התלמידים, הם שאלו אותו: ”רבי, למה התכוונת במשל?“"},{"book":"הבשורה על-פי מרקוס","chapter":"4","verse":"11-12","text":"”לכם מותר לדעת את סוד מלכות האלוהים,“ ענה להם ישוע, ”אך אלה שמחוץ למלכות האלוהים שומעים רק משלים. למרות שהם רואים ושומעים, הם אינם מבינים ואינם מאמינים באלוהים, ועל כן אין להם סליחת חטאים."},{"book":"הבשורה על-פי מרקוס","chapter":"4","verse":"13","text":"אבל אם אינכם מבינים את המשל הפשוט הזה, כיצד תבינו את שאר המשלים שאני עומד לספר?"},{"book":"הבשורה על-פי מרקוס","chapter":"4","verse":"14","text":"”האיכר במשל הוא כל אדם שמספר לאחרים את בשורת אלוהים, שכן הוא מנסה לזרוע בלבם את דבר־אלוהים."},{"book":"הבשורה על-פי מרקוס","chapter":"4","verse":"15","text":"השביל בצד מסמל את לב האנשים השומעים את דבר אלוהים, אך מיד בא השטן ומנסה להשכיח מלבם את אשר שמעו."},{"book":"הבשורה על-פי מרקוס","chapter":"4","verse":"16","text":"אדמת הסלעים מסמלת את לבם של אלה השומעים את הבשורה ומקבלים אותה בהתלהבות ובשמחה,"},{"book":"הבשורה על-פי מרקוס","chapter":"4","verse":"17","text":"אך אינם מעמיקים ואינם מתבססים באמונתם. לכן ברגע שצצים קשיים ראשונים הם אינם מחזיקים מעמד."},{"book":"הבשורה על-פי מרקוס","chapter":"4","verse":"18","text":"”אדמת הקוצים מסמלת את לבם של אלה השומעים את דבר אלוהים ומאמינים בו,"},{"book":"הבשורה על-פי מרקוס","chapter":"4","verse":"19","text":"אולם תוך זמן קצר תענוגות העולם והרדיפה אחר עושר והצלחה תופסים את המקום החשוב בלבם, ודוחקים הצידה את דבר אלוהים. משום כך לא רואים שום פרי בחייהם."},{"book":"הבשורה על-פי מרקוס","chapter":"4","verse":"20","text":"”ואילו האדמה הטובה מסמלת את לבם של אלה המאמינים באמת בדבר־אלוהים, והפרי המבורך בחייהם רב, פי שלושים, פי שישים ואפילו פי מאה ממה שנזרע בלבם.“"},{"book":"הבשורה על-פי מרקוס","chapter":"4","verse":"21","text":"ישוע המשיך ואמר: ”כשאדם מדליק נר בחשכה, האם הוא מחביא את הנר הדולק מתחת למיטה, כדי שאיש לא יראה את האור? תפקיד הנר להאיר, ולכן שמים אותו במקום מרכזי – במקום שבו יביא תועלת רבה ביותר."},{"book":"הבשורה על-פי מרקוס","chapter":"4","verse":"22","text":"”כל הנסתר עתה ייגלה בבוא העת."},{"book":"הבשורה על-פי מרקוס","chapter":"4","verse":"23","text":"מי שאוזניים לו, שיקשיב!"},{"book":"הבשורה על-פי מרקוס","chapter":"4","verse":"24","text":"”קיימו באופן מעשי את מה שאתם שומעים. כפי שאתם מתנהגים עם אחרים כך יתנהגו איתכם."},{"book":"הבשורה על-פי מרקוס","chapter":"4","verse":"25","text":"מי שיש לו – יינתן לו עוד; ומי שאין לו – גם המעט שבידו יילקח ממנו.“"},{"book":"הבשורה על-פי מרקוס","chapter":"4","verse":"26","text":"ישוע סיפר להם משל נוסף על מלכות אלוהים: ”איכר אחד זרע זרעים בשדה שלו,"},{"book":"הבשורה על-פי מרקוס","chapter":"4","verse":"27","text":"ולאחר שסיים את הזריעה הלך לדרכו. כעבור זמן מה צמחו הזרעים וגדלו ללא עזרת האיכר;"},{"book":"הבשורה על-פי מרקוס","chapter":"4","verse":"28","text":"האדמה הצמיחה בעצמה את הזרעים. תחילה צמח עלה ראשון, אחריו הגבעול וראש השיבולת, ולבסוף הבשילו הגרגרים."},{"book":"הבשורה על-פי מרקוס","chapter":"4","verse":"29","text":"אז בא האיכר וקצר את התבואה.“"},{"book":"הבשורה על-פי מרקוס","chapter":"4","verse":"30","text":"”כיצד אוכל לתאר את מלכות אלוהים?“ שאל ישוע. ”למה אפשר לדמות את מלכות אלוהים?"},{"book":"הבשורה על-פי מרקוס","chapter":"4","verse":"31-32","text":"מלכות אלוהים דומה לגרגר זעיר של צמח החרדל. אף כי גרגר זה זעיר ביותר, הוא גדל להיות אחד הצמחים הגדולים ביותר, בעל ענפים ארוכים וחסונים, וציפורים שונות יכולות לבנות בצילו קן ומחסה.“"},{"book":"הבשורה על-פי מרקוס","chapter":"4","verse":"33","text":"ישוע סיפר להם משלים רבים על דבר־אלוהים, לפי יכולת הבנתם."},{"book":"הבשורה על-פי מרקוס","chapter":"4","verse":"34","text":"למעשה הוא לימד את הציבור רק במשלים, וכאשר נשאר עם התלמידים לבדם נהג לבאר להם אותם."},{"book":"הבשורה על-פי מרקוס","chapter":"4","verse":"35","text":"לפנות ערב אמר ישוע לתלמידיו: ”הבה נעבור לגדה השנייה של הכינרת.“"},{"book":"הבשורה על-פי מרקוס","chapter":"4","verse":"36","text":"הם עזבו את הקהל מאחוריהם והתרחקו מהמקום בסירה שבה ישב ישוע, אך הסירות האחרות שטו בעקבותיהם."},{"book":"הבשורה על-פי מרקוס","chapter":"4","verse":"37","text":"לפתע פרצה סערה גדולה; גלים חזקים וגבוהים הכו בסירה ומילאו אותה מים עד שכמעט טבעה."},{"book":"הבשורה על-פי מרקוס","chapter":"4","verse":"38","text":"באותו זמן ישן ישוע בשלווה בתוך הסירה. התלמידים העירו אותו בבהלה ופחד: ”רבי, קום! אנחנו עומדים לטבוע, ולך לא אכפת?“"},{"book":"הבשורה על-פי מרקוס","chapter":"4","verse":"39","text":"ישוע קם, נזף ברוח ופקד על הים להירגע. מיד שקטה הרוח והים נרגע."},{"book":"הבשורה על-פי מרקוס","chapter":"4","verse":"40","text":"לאחר מכן הוא פנה אל תלמידיו ושאל בתמיהה: ”מדוע נבהלתם כל־כך? עדיין אינכם מאמינים בי?“"},{"book":"הבשורה על-פי מרקוס","chapter":"4","verse":"41","text":"התלמידים נמלאו פחד ושאלו זה את זה: ”מיהו האיש הזה שאף הרוח והים נשמעים לו?“"}]}