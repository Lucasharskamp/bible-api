{"data":[{"book":"ВЫХАД","chapter":"38","verse":"1","text":"І зрабіў ахвярнік цэласпаленьня з дрэва сітым даўжынёю ў пяць локцяў і шырынёю ў пяць локцяў, чатырохкутны, вышынёю ў тры локці,"},{"book":"ВЫХАД","chapter":"38","verse":"2","text":"і зрабіў рогі на чатырох кутах яго, так што зь яго выходзілі рогі, і абклаў яго медзьдзю."},{"book":"ВЫХАД","chapter":"38","verse":"3","text":"І зрабіў усе прылады ахвярніка: гаршкі; лапаты, чары, вілкі і вугольнікі; усе прылады яго зрабіў зь медзі."},{"book":"ВЫХАД","chapter":"38","verse":"4","text":"І зрабіў для ахвярніка рашотку, як сетку, зь медзі, па краі яго ўнізе да палавіны яго;"},{"book":"ВЫХАД","chapter":"38","verse":"5","text":"і зрабіў чатыры колцы на чатырох кутах меднай рашоткі для ўкладваньня жэрдак,"},{"book":"ВЫХАД","chapter":"38","verse":"6","text":"і зрабіў жэрдкі з дрэва сітым, і абклаў іх медзьдзю,"},{"book":"ВЫХАД","chapter":"38","verse":"7","text":"і ўклаў жэрдкі ў колцы па баках ахвярніка, каб насіць яго на іх; пусты ўсярэдзіне з дошак зрабіў яго."},{"book":"ВЫХАД","chapter":"38","verse":"8","text":"І зрабіў умывальнік зь медзі і падножжа яго зь медзі з далікатнымі выявамі, якія ўпрыгожвалі ўваход у скінію сходу."},{"book":"ВЫХАД","chapter":"38","verse":"9","text":"І зрабіў двор: з паўднёвага боку, на поўдзень, заслоны з суканага вісону даўжынёю ў сто локцяў;"},{"book":"ВЫХАД","chapter":"38","verse":"10","text":"слупоў для іх дваццаць і падножжаў да іх дваццаць медных; гачкі ў слупоў і повязі іх з срэбра."},{"book":"ВЫХАД","chapter":"38","verse":"11","text":"І па паўночным баку - заслоны ў сто локцяў; слупоў для іх дваццаць і падножжаў да іх дваццаць медных; гачкі ў слупоў і повязі з срэбра."},{"book":"ВЫХАД","chapter":"38","verse":"12","text":"І з заходняга боку - заслоны ў пяцьдзясят локцяў, слупоў для іх дзесяць і падножжаў да іх дзесяць, гачкі ў слупах і повязі іх з срэбра."},{"book":"ВЫХАД","chapter":"38","verse":"13","text":"І зь відавога боку на ўсход - заслоны ў пяцьдзясят локцяў."},{"book":"ВЫХАД","chapter":"38","verse":"14","text":"Для аднаго боку брамы двара - заслоны ў пятнаццаць локцяў, слупоў для іх тры і падножжаў да іх тры;"},{"book":"ВЫХАД","chapter":"38","verse":"15","text":"і для другога боку - заслоны ў пятнаццаць локцяў, слупоў для іх тры і падножжаў да іх тры."},{"book":"ВЫХАД","chapter":"38","verse":"16","text":"Усе заслоны ва ўсе бакі двара з суканага вісону,"},{"book":"ВЫХАД","chapter":"38","verse":"17","text":"а падножжы ў слупоў зь медзі; гачкі ў слупах і повязі іх з срэбра; а вярхі ў іх абкладзены срэбрам, і ўсе слупы двара злучаны повязямі срэбнымі."},{"book":"ВЫХАД","chapter":"38","verse":"18","text":"А заслона для брамы двара ўзорыстага вырабу з блакітнай, пурпуровай і чырванёнай воўны і з суканага вісону, даўжынёю ў дваццаць локцяў, вышынёю ў пяць локцяў, па ўсёй працягласьці, падобна на заслону двара;"},{"book":"ВЫХАД","chapter":"38","verse":"19","text":"і слупоў для яго чатыры і падножжаў да яго чатыры медныя; гачкі ў іх срэбныя, а вярхі іх абкладзены срэбрам, і повязі іх срэбныя."},{"book":"ВЫХАД","chapter":"38","verse":"20","text":"Усе калы вакол скініі і двара медныя."},{"book":"ВЫХАД","chapter":"38","verse":"21","text":"Вось падлік таго, што скарыстана для скініі адкрыцьця, зробленае паводле загаду Майсея, лявітамі пад наглядам Ітамара, сына Ааронавага, сьвятара."},{"book":"ВЫХАД","chapter":"38","verse":"22","text":"А рабіў усё, што загадаў Гасподзь Майсею, Вэсэлііл, сын Урыі, сын Ора, з племя Юдавага,"},{"book":"ВЫХАД","chapter":"38","verse":"23","text":"І зь ім Агаліяў, сын Ахісамахаў, з племя Данавага, разьбяр і ўмелы ткач і вышывальшчык па блакітнай, пурпуровай, чырванёнай і вісонавай тканіне."},{"book":"ВЫХАД","chapter":"38","verse":"24","text":"Усяго золата, ужытага ў працу на ўсе прылады сьвятыні, золата, прынесенага ў дар, было дваццаць дзевяць талантаў і сямсот трыццаць сікляў, сікляў сьвяшчэнных;"},{"book":"ВЫХАД","chapter":"38","verse":"25","text":"а срэбра ад падлічаных асобаў супольства сто талантаў і тысяча сямсот семдзесят пяць сікляў, сікляў сьвяшчэнных;"},{"book":"ВЫХАД","chapter":"38","verse":"26","text":"з шасьцісот трох тысяч пяцісот пяцідзесяці чалавек, з кожнага, хто быў падлічаны, ад дваццаці гадоў і вышэй, па паўсікля з чалавека, лічачы на сікль сьвяшчэнны."},{"book":"ВЫХАД","chapter":"38","verse":"27","text":"Сто талантаў срэбра ўжыта на ліцьцё падножжаў сьвятыні і падножжаў у заслоны; сто падножжаў са ста талантаў, па таланце на падножжа;"},{"book":"ВЫХАД","chapter":"38","verse":"28","text":"а з тысячы сямісот сямідзесяці пяці сікляў зрабіў ён гачкі ў слупах і пакрыў вярхі іх і зрабіў повязі для іх."},{"book":"ВЫХАД","chapter":"38","verse":"29","text":"А медзі, прынесенай у дар, было семдзесят талантаў і дзьве тысячы чатырыста сікляў;"},{"book":"ВЫХАД","chapter":"38","verse":"30","text":"зь яе зрабіў ён падножжы да слупоў каля ўваходу ў скінію сьведчаньня, і ахвярнік медны, і рашотку медную для яго, і ўвесь посуд ахвярніка,"},{"book":"ВЫХАД","chapter":"38","verse":"31","text":"і падножжы да слупоў усяго двара, і падножжы да слупоў брамы двара, і ўсе калы скініі і ўсе калы вакол двара."}]}