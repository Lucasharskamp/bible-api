{"data":[{"book":"1 Tawārīḳh","chapter":"4","verse":"1","text":"Fāras, Hasron, Karmī, Hūr aur Sobal Yahūdāh kī aulād the."},{"book":"1 Tawārīḳh","chapter":"4","verse":"2","text":"Riyāyāh bin Sobal ke hāṅ Yahat, Yahat ke Aḳhūmī aur Aḳhūmī ke Lāhad paidā huā. Yih Sur'ātī ḳhāndānoṅ ke bāpdādā the."},{"book":"1 Tawārīḳh","chapter":"4","verse":"3","text":"Aitām ke tīn beṭe Yazrael, Ismā aur Idbās the. Un kī bahan kā nām Hazlilfonī thā."},{"book":"1 Tawārīḳh","chapter":"4","verse":"4","text":"Ifrātā kā pahlauṭhā Hūr Bait-laham kā bāp thā. Us ke do beṭe Jadūr kā bāp Fanuel aur Hūsā kā bāp Azar the."},{"book":"1 Tawārīḳh","chapter":"4","verse":"5","text":"Taqua ke bāp Ashhūr kī do bīwiyāṅ Hīlāh aur Nārā thīṅ."},{"book":"1 Tawārīḳh","chapter":"4","verse":"6","text":"Nārā ke beṭe Aḳhūzzām, Hifar, Temnī aur Haḳhastarī the."},{"book":"1 Tawārīḳh","chapter":"4","verse":"7","text":"Hīlāh ke beṭe Zarat, Suhar aur Itnān the."},{"book":"1 Tawārīḳh","chapter":"4","verse":"8","text":"Kūz ke beṭe Anūb aur Hazzobībā the. Us se Aḳharḳhail bin Harūm ke ḳhāndān bhī nikle."},{"book":"1 Tawārīḳh","chapter":"4","verse":"9","text":"Yābīz kī apne bhāiyoṅ kī nisbat zyādā izzat thī. Us kī māṅ ne us kā nām Yābīz yānī ‘Wuh Taklīf Detā Hai’ rakhā, kyoṅki us ne kahā, “Paidā hote waqt mujhe baṛī taklīf huī.”"},{"book":"1 Tawārīḳh","chapter":"4","verse":"10","text":"Yābīz ne buland āwāz se Isrāīl ke Ḳhudā se iltamās kī, “Kāsh tū mujhe barkat de kar merā ilāqā wasī kar de. Terā hāth mere sāth ho, aur mujhe nuqsān se bachā tāki mujhe taklīf na pahuṅche.” Aur Allāh ne us kī sunī."},{"book":"1 Tawārīḳh","chapter":"4","verse":"11","text":"Sūḳhā ke bhāī Kalūb Mahīr kā aur Mahīr Istūn kā bāp thā."},{"book":"1 Tawārīḳh","chapter":"4","verse":"12","text":"Istūn ke beṭe Bait-rafā, Fāsah aur Taḳhinnā the."},{"book":"1 Tawārīḳh","chapter":"4","verse":"13","text":"Qanaz ke beṭe Ġhutniyel aur Sirāyāh the. Ġhutniyel ke beṭoṅ ke nām Hatat aur Maūnātī the."},{"book":"1 Tawārīḳh","chapter":"4","verse":"14","text":"Maūnātī Ufrā kā bāp thā."},{"book":"1 Tawārīḳh","chapter":"4","verse":"15","text":"Kālib bin Yafunnā ke beṭe Īrū, Ailā aur Nām the. Ailā kā beṭā Qanaz thā."},{"book":"1 Tawārīḳh","chapter":"4","verse":"16","text":"Yahallalel ke chār beṭe Zīf, Zīfā, Tīriyāh aur Asarel the."},{"book":"1 Tawārīḳh","chapter":"4","verse":"17-18","text":"Azrā ke chār beṭe Yatar, Marad, Ifar aur Yalūn the. Marad kī shādī Misrī bādshāh Firaun kī beṭī Bitiyāh se huī. Us ke tīn bachche Mariyam, Sammī aur Isbāh paidā hue. Isbāh Istimua kā bāp thā. Mard kī dūsrī bīwī Yahūdāh kī thī, aur us ke tīn beṭe Jadūr kā bāp Yarad, Sokā kā bāp Hibar aur Zanūh kā bāp Yaqūtiyel the."},{"book":"1 Tawārīḳh","chapter":"4","verse":"19","text":"Hūdiyāh kī bīwī Naham kī bahan thī. Us kā ek beṭā Qaīlā Jarmī kā bāp aur dūsrā Istimua Mākātī thā."},{"book":"1 Tawārīḳh","chapter":"4","verse":"20","text":"Sīmūn ke beṭe Amnon, Rinnā, Bin-hanān aur Tīlon the. Yisaī ke beṭe Zohit aur Bin-zohit the."},{"book":"1 Tawārīḳh","chapter":"4","verse":"21","text":"Selā bin Yahūdāh kī darj-e-zail aulād thī: Lekā kā bāp Er, Maresā kā bāp Lādā, Bait-ashbīa meṅ ābād bārīk katān kā kām karne wāloṅ ke ḳhāndān,"},{"book":"1 Tawārīḳh","chapter":"4","verse":"22","text":"Yoqīm, Kozībā ke bāshinde, aur Yuās aur Sārāf jo qadīm riwāyat ke mutābiq Moāb par hukmrānī karte the lekin bād meṅ Bait-laham wāpas āe."},{"book":"1 Tawārīḳh","chapter":"4","verse":"23","text":"Wuh Natāīm aur Jadīrā meṅ rah kar kumhār aur bādshāh ke mulāzim the."},{"book":"1 Tawārīḳh","chapter":"4","verse":"24","text":"Shamāūn ke beṭe Yamuel, Yamīn, Yarīb, Zārah aur Sāūl the."},{"book":"1 Tawārīḳh","chapter":"4","verse":"25","text":"Sāūl ke hāṅ Sallūm paidā huā, Sallūm ke Mibsām, Mibsām ke Mishmā,"},{"book":"1 Tawārīḳh","chapter":"4","verse":"26","text":"Mishmā ke Hammuel, Hammuel ke Zakkūr aur Zakkūr ke Simaī."},{"book":"1 Tawārīḳh","chapter":"4","verse":"27","text":"Simaī ke 16 beṭe aur chhih beṭiyāṅ thīṅ, lekin us ke bhāiyoṅ ke kam bachche paidā hue. Natīje meṅ Shamāūn kā qabīlā Yahūdāh ke qabīle kī nisbat chhoṭā rahā."},{"book":"1 Tawārīḳh","chapter":"4","verse":"28","text":"Zail ke shahr un ke gird-o-nawāh kī ābādiyoṅ samet Shamāūn kā qabāylī ilāqā thā: Bair-sabā, Molādā, Hasār-suāl,"},{"book":"1 Tawārīḳh","chapter":"4","verse":"29","text":"Bilhāh, Azam, Tolad,"},{"book":"1 Tawārīḳh","chapter":"4","verse":"30","text":"Batuel, Hurmā, Siqlāj,"},{"book":"1 Tawārīḳh","chapter":"4","verse":"31","text":"Bait-markabot, Hasār-sūsīm, Bait-birī aur Shāraim. Dāūd kī hukūmat tak yih qabīlā in jaghoṅ meṅ ābād thā,"},{"book":"1 Tawārīḳh","chapter":"4","verse":"32","text":"nīz Aitām, Ain, Rimmon, Tokan aur Asan meṅ bhī."},{"book":"1 Tawārīḳh","chapter":"4","verse":"33","text":"In pāṅch ābādiyoṅ ke gird-o-nawāh ke dehāt bhī Bāl tak shāmil the. Har maqām ke apne apne tahrīrī nasabnāme the."},{"book":"1 Tawārīḳh","chapter":"4","verse":"34","text":"Shamāūn ke ḳhāndānoṅ ke darj-e-zail sarparast the: Misobāb, Yamlīk, Yūshā bin Amasiyāh,"},{"book":"1 Tawārīḳh","chapter":"4","verse":"35","text":"Yoel, Yāhū bin Yūsibiyāh bin Sirāyāh bin Asiyel,"},{"book":"1 Tawārīḳh","chapter":"4","verse":"36","text":"Iliyuainī, Yāqūbā, Yashūḳhāyā, Asāyāh, Adiyel, Yasīmiyel, Bināyāh,"},{"book":"1 Tawārīḳh","chapter":"4","verse":"37","text":"Zīzā bin Shifaī bin Allon bin Yadāyāh bin Simrī bin Samāyāh."},{"book":"1 Tawārīḳh","chapter":"4","verse":"38","text":"Darj-e-bālā ādmī apne ḳhāndānoṅ ke sarparast the. Un ke ḳhāndān bahut baṛh gae."},{"book":"1 Tawārīḳh","chapter":"4","verse":"39","text":"Is lie wuh apne rewaṛoṅ ko charāne kī jagheṅ ḍhūṅḍte ḍhūṅḍte wādī ke mashriq meṅ Jadūr tak phail gae."},{"book":"1 Tawārīḳh","chapter":"4","verse":"40","text":"Wahāṅ unheṅ achchhī aur shādāb charāgāheṅ mil gaīṅ. Ilāqā khulā, pursukūn aur ārāmdeh bhī thā. Pahle Hām kī kuchh aulād wahāṅ ābād thī,"},{"book":"1 Tawārīḳh","chapter":"4","verse":"41","text":"lekin Hizqiyāh Bādshāh ke aiyām meṅ Shamāūn ke mazkūrā sarparastoṅ ne wahāṅ ke rahne wāle Hāmiyoṅ aur Maūniyoṅ par hamlā kiyā aur un ke tambuoṅ ko tabāh karke sab ko mār diyā. Ek bhī na bachā. Phir wuh ḳhud wahāṅ ābād hue. Ab un ke rewaṛoṅ ke lie kāfī charāgāheṅ thīṅ. Āj tak wuh isī ilāqe meṅ rahte haiṅ."},{"book":"1 Tawārīḳh","chapter":"4","verse":"42","text":"Ek din Shamāūn ke 500 ādmī Yisaī ke chār beṭoṅ Falatiyāh, Na'ariyāh, Rifāyāh aur Uzziyel kī rāhnumāī meṅ Saīr ke pahāṛī ilāqe meṅ ghus gae."},{"book":"1 Tawārīḳh","chapter":"4","verse":"43","text":"Wahāṅ unhoṅ ne un Amālīqiyoṅ ko halāk kar diyā jinhoṅ ne bach kar wahāṅ panāh lī thī. Phir wuh ḳhud wahāṅ rahne lage. Āj tak wuh wahīṅ ābād haiṅ."}]}