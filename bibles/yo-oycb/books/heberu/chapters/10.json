{"data":[{"book":"Heberu","chapter":"10","verse":"1","text":"Nítorí tí òfin jẹ́ òjìji àwọn ohun rere ti ń bọ̀ tí kì í ṣe àwòrán tòótọ́ fún àwọn òtítọ́ náà, wọn kò lè fi ẹbọ kan náà tí wọn ń rú nígbà gbogbo lọ́dọọdún mu àwọn tí ń wá jọ́sìn di pípé."},{"book":"Heberu","chapter":"10","verse":"2","text":"Bí kò ṣe bẹ́ẹ̀, a kì ìbá tí dẹ́kun àti máa rú wọn, nítorí àwọn ti ń sìn ki ìbá tí ní ìmọ̀ ẹ̀ṣẹ̀, nígbà tí a bá ti wẹ̀ wọ́n mọ́ lẹ́ẹ̀kan ṣoṣo."},{"book":"Heberu","chapter":"10","verse":"3","text":"Ṣùgbọ́n nínú ẹbọ wọ̀nyí ni a ń ṣe ìrántí ẹ̀ṣẹ̀ lọ́dọọdún."},{"book":"Heberu","chapter":"10","verse":"4","text":"Nítorí ko ṣe é ṣe fún ẹ̀jẹ̀ akọ màlúù àti ti ewúrẹ́ láti mú ẹ̀ṣẹ̀ kúrò."},{"book":"Heberu","chapter":"10","verse":"5","text":"Nítorí náà nígbà tí Kristi wá sí ayé, ó wí pé,"},{"book":"Heberu","chapter":"10","verse":"6","text":"ẹbọ sísun àti ẹbọ fún ẹ̀ṣẹ̀ ni"},{"book":"Heberu","chapter":"10","verse":"7","text":"Nígbà náà ni mo wí pé, ‘Kíyèsi i (nínú ìwé kíká ni a gbé kọ ọ́ nípa ti èmi)"},{"book":"Heberu","chapter":"10","verse":"8","text":"Nígbà tí o wí ni ìṣáájú pé, “Ìwọ kò fẹ́ ẹbọ àti ọrẹ àti ẹbọ sísun, àti ẹbọ fún ẹ̀ṣẹ̀, bẹ́ẹ̀ ni ìwọ kò ni inú dídùn si wọn” (àwọn èyí tí a ń rú gẹ́gẹ́ bí òfin)."},{"book":"Heberu","chapter":"10","verse":"9","text":"Nígbà náà ni ó wí pé, “Kíyèsi i, mo de láti ṣe ìfẹ́ rẹ Ọlọ́run.” Ó mú ti ìṣáájú kúrò, kí a lè fi ìdí èkejì múlẹ̀."},{"book":"Heberu","chapter":"10","verse":"10","text":"Nípa ìfẹ́ náà ni a ti sọ wá di mímọ́ nípa ẹbọ ti Jesu Kristi fi ara rẹ̀ rú lẹ́ẹ̀kan ṣoṣo."},{"book":"Heberu","chapter":"10","verse":"11","text":"Àti olúkúlùkù àlùfáà sì ń dúró lójoojúmọ́ láti ṣiṣẹ́ ìsìn, ó sì ń ṣe ẹbọ kan náà nígbàkígbà, tí kò lè mú ẹ̀ṣẹ̀ kúrò láé."},{"book":"Heberu","chapter":"10","verse":"12","text":"Ṣùgbọ́n òun, lẹ́yìn ìgbà tí o ti rú ẹbọ kan fún ẹ̀ṣẹ̀ títí láé, o jókòó lọ́wọ́ ọ̀tún Ọlọ́run;"},{"book":"Heberu","chapter":"10","verse":"13","text":"láti ìgbà náà, ó retí títí a o fi àwọn ọ̀tá rẹ̀ ṣe àpótí ìtìsẹ̀ rẹ̀."},{"book":"Heberu","chapter":"10","verse":"14","text":"Nítorí nípa ẹbọ kan a ti mú àwọn tí a sọ di mímọ́ pé títí láé."},{"book":"Heberu","chapter":"10","verse":"15","text":"Ẹ̀mí Mímọ́ sì ń jẹ́rìí fún wa pẹ̀lú, nítorí lẹ́yìn tí ó wí pé,"},{"book":"Heberu","chapter":"10","verse":"16","text":"“Èyí ni májẹ̀mú ti èmi o ba wọn dá"},{"book":"Heberu","chapter":"10","verse":"17","text":"Ó tún sọ wí pé:"},{"book":"Heberu","chapter":"10","verse":"18","text":"Ṣùgbọ́n níbi tí ìmúkúrò ìwọ̀nyí bá gbé wà, ìrúbọ fún ẹ̀ṣẹ̀ kò sí mọ́."},{"book":"Heberu","chapter":"10","verse":"19","text":"Ará, ǹjẹ́ bí a ti ní ìgboyà láti wọ inú Ibi Mímọ́ Jùlọ nípasẹ̀ ẹ̀jẹ̀ Jesu,"},{"book":"Heberu","chapter":"10","verse":"20","text":"nípa ọ̀nà títún àti ààyè, tí o yà sí mímọ́ fún wa, àti láti kọjá aṣọ ìkélé èyí yìí ní, ara rẹ̀;"},{"book":"Heberu","chapter":"10","verse":"21","text":"àti bí a ti ni àlùfáà gíga lórí ilé Ọlọ́run;"},{"book":"Heberu","chapter":"10","verse":"22","text":"ẹ jẹ́ kí a fi òtítọ́ ọkàn súnmọ́ tòsí ni ẹ̀kún ìgbàgbọ́, kí a sì wẹ ọkàn wa mọ́ kúrò nínú ẹ̀rí ọkàn búburú, kí a sì fi omi mímọ́ wẹ ara wa nù."},{"book":"Heberu","chapter":"10","verse":"23","text":"Ẹ jẹ́ kí a di ìjẹ́wọ́ ìrètí wa mu ṣinṣin ni àìṣiyèméjì, nítorí pé olóòtítọ́ ní ẹni tí o ṣe ìlérí."},{"book":"Heberu","chapter":"10","verse":"24","text":"Ẹ jẹ́ kí a yẹ ara wa wò láti ru ara wa sí ìfẹ́ àti sí iṣẹ́ rere,"},{"book":"Heberu","chapter":"10","verse":"25","text":"kí a ma máa kọ ìpéjọpọ̀ ara wa sílẹ̀, gẹ́gẹ́ bi àṣà àwọn ẹlòmíràn; ṣùgbọ́n kí a máa gba ara ẹni níyànjú pẹ̀lúpẹ̀lú bí ẹ̀yin ti rí i pé ọjọ́ náà ń súnmọ́ etílé."},{"book":"Heberu","chapter":"10","verse":"26","text":"Nítorí bí àwa ba mọ̀ ọ́n mọ̀ dẹ́ṣẹ̀ lẹ́yìn ìgbà tí àwa bá ti gba ìmọ̀ òtítọ́ kò tún sí ẹbọ fún ẹ̀ṣẹ̀ mọ́."},{"book":"Heberu","chapter":"10","verse":"27","text":"Bí kò ṣe ìrètí ìdájọ́ tí ó ba ni lẹ́rù, àti ti ìbínú ti o múná, tí yóò pa àwọn ọ̀tá run."},{"book":"Heberu","chapter":"10","verse":"28","text":"Ẹnikẹ́ni tí ó ba gan òfin Mose, ó kú láìsí àánú nípa ẹ̀rí ẹni méjì tàbí mẹ́ta."},{"book":"Heberu","chapter":"10","verse":"29","text":"Mélòó mélòó ni ẹ rò pé a o jẹ ẹni náà ní ìyà kíkan, ẹni tí o tẹ Ọmọ Ọlọ́run mọ́lẹ̀ tí ó sì ti ka ẹ̀jẹ̀ májẹ̀mú ti a fi sọ ọ́ di mímọ́ si ohun àìmọ́, tí ó sì ti kẹ́gàn ẹ̀mí oore-ọ̀fẹ́."},{"book":"Heberu","chapter":"10","verse":"30","text":"Nítorí àwa mọ ẹni tí o wí pé, Ẹ̀san ni ti èmi, Olúwa wí pé, “Èmi ó gbẹ̀san.” Àti pẹ̀lú, “Olúwa yóò ṣe ìdájọ́ àwọn ènìyàn rẹ̀.”"},{"book":"Heberu","chapter":"10","verse":"31","text":"Ohun ẹ̀rù ni láti ṣubú sí ọwọ́ Ọlọ́run alààyè."},{"book":"Heberu","chapter":"10","verse":"32","text":"Ṣùgbọ́n ẹ rántí ọjọ́ ìṣáájú nínú èyí tí, nígbà tí a ti sí yin lójú, ẹ fi ara da wàhálà ńlá ti ìjìyà;"},{"book":"Heberu","chapter":"10","verse":"33","text":"lápákan, nígbà tí a sọ yín di ìran wíwò nípa ẹ̀gàn àti ìpọ́njú; àti lápákan, nígbà tí ẹ̀yin di ẹgbẹ́ àwọn tí a ṣe bẹ́ẹ̀ si."},{"book":"Heberu","chapter":"10","verse":"34","text":"Nítorí ẹ̀yin bá àwọn tí ó wà nínú ìdè kẹ́dùn, ẹ sì fi ayọ̀ gba ìkólọ ẹrù yin, nítorí ẹ̀yin mọ nínú ara yin pé, ẹ ni ọrọ̀ tí ó wà títí, tí ó sì dára jù bẹ́ẹ̀ lọ."},{"book":"Heberu","chapter":"10","verse":"35","text":"Nítorí náà ẹ má ṣe gbé ìgboyà yín sọnù, èyí ti o ni èrè ńlá."},{"book":"Heberu","chapter":"10","verse":"36","text":"Nítorí ẹ̀yin kò le ṣe aláìní sùúrù, nítorí ìgbà tí ẹ̀yin bá ti ṣe ìfẹ́ Ọlọ́run tan kí ẹ̀yin le gba ìlérí náà."},{"book":"Heberu","chapter":"10","verse":"37","text":"Nítorí,"},{"book":"Heberu","chapter":"10","verse":"38","text":"Ṣùgbọ́n,"},{"book":"Heberu","chapter":"10","verse":"39","text":"Ṣùgbọ́n àwa kò sí nínú àwọn tí ń fàsẹ́yìn sínú ègbé; bí kò ṣe nínú àwọn tí o gbàgbọ́ sí ìgbàlà ọkàn."}]}