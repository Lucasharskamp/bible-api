{"data":[{"book":"Luukas","chapter":"24","verse":"1","text":"Hyvin aikaisin sunnuntaiaamuna naiset lähtivät haudalle mukanaan valmistamansa voiteet."},{"book":"Luukas","chapter":"24","verse":"2","text":"Perille tultuaan he huomasivat, että haudan suuta peittänyt valtava kivi oli vieritetty syrjään."},{"book":"Luukas","chapter":"24","verse":"3","text":"He menivät sisään – mutta Jeesuksen ruumista ei ollut missään!"},{"book":"Luukas","chapter":"24","verse":"4","text":"Hämmästyneinä he seisoivat siinä kysellen, mitä ruumiille oli voinut tapahtua. Yhtäkkiä heidän eteensä ilmestyi kaksi miestä, joilla oli häikäisevän kirkkaat vaatteet."},{"book":"Luukas","chapter":"24","verse":"5","text":"Kauhuissaan naiset painuivat maahan olentojen eteen."},{"book":"Luukas","chapter":"24","verse":"6","text":"Ei hän ole täällä. Hän elää, hän on noussut kuolleista! Ettekö muista, mitä hän puhui teille Galileassa?"},{"book":"Luukas","chapter":"24","verse":"7","text":"Hänhän kertoi, että Messias24:7 Sananmukaisesti: »Ihmisen Poika». joutuu syntisten käsiin ja hänet ristiinnaulitaan, mutta kolmantena päivänä hän nousee kuolleista.»"},{"book":"Luukas","chapter":"24","verse":"8","text":"Jeesuksen puhe palautui naisten mieleen."},{"book":"Luukas","chapter":"24","verse":"9","text":"He ryntäsivät haudalta takaisin Jerusalemiin24:9 Sananmukaisesti: »palattuaan haudalta». ja kertoivat tapahtuneesta Jeesuksen yhdelletoista oppilaalle ja kaikille muille, joita tapasivat."},{"book":"Luukas","chapter":"24","verse":"10","text":"Haudalla käyneiden naisten joukossa olivat Maria Magdaleena, Johanna ja Jaakobin äiti Maria."},{"book":"Luukas","chapter":"24","verse":"11","text":"Miehet sanoivat: »Älkää nyt tyhjiä houriko!» eivätkä uskoneet naisten kertomusta."},{"book":"Luukas","chapter":"24","verse":"12","text":"Pietari kuitenkin lähti heti juoksujalkaa haudalle. Kurkistaessaan sisään hän näki vain käärinliinat. Hän palasi kotiin ja oli aivan ymmällään siitä, mitä oli nähnyt."},{"book":"Luukas","chapter":"24","verse":"13","text":"Samana sunnuntaina kaksi Jeesuksen oppilasta oli menossa Emmauksen kylään, joka on melkein kahdentoista kilometrin päässä Jerusalemista."},{"book":"Luukas","chapter":"24","verse":"14","text":"He keskustelivat kulkiessaan Jeesuksen kuolemasta."},{"book":"Luukas","chapter":"24","verse":"15","text":"Äkkiä Jeesus itse liittyi heidän seuraansa,"},{"book":"Luukas","chapter":"24","verse":"16","text":"mutta he eivät tunteneet häntä."},{"book":"Luukas","chapter":"24","verse":"17","text":"»Teillä taitaa olla menossa syvällinen keskustelu», hän sanoi. »Mistä te puhutte?»"},{"book":"Luukas","chapter":"24","verse":"18","text":"Kleopas, toinen miehistä, vastasi: »Sinä olet varmaan ainoa ihminen koko Jerusalemissa, joka et tiedä, mitä siellä on viime päivinä tapahtunut.»"},{"book":"Luukas","chapter":"24","verse":"19,20","text":"»Mitä sitten?» Jeesus kysyi."},{"book":"Luukas","chapter":"24","verse":"21","text":"Me olimme toivoneet, että hän olisi ollut Messias, joka vapauttaa Israelin."},{"book":"Luukas","chapter":"24","verse":"22,23","text":"ja me olemme aivan ihmeissämme siitä, mitä muutamat joukkoomme kuuluvat naiset ovat kertoneet. He menivät aikaisin tänä aamuna haudalle ja kertoivat palattuaan jotain aivan merkillistä: Jeesuksen ruumis oli kadonnut ja he olivat nähneet enkeleitä, joka olivat sanoneet Jeesuksen elävän!"},{"book":"Luukas","chapter":"24","verse":"24","text":"Jotkut miehistä juoksivat varmistamaan tietoa, ja Jeesuksen ruumis oli tosiaan kadonnut, niin kuin naiset väittivät.»"},{"book":"Luukas","chapter":"24","verse":"25","text":"Silloin Jeesus sanoi heille: »Voi, miten vastahakoisia te olette uskomaan sitä, mitä profeetat ovat kirjoittaneet!"},{"book":"Luukas","chapter":"24","verse":"26","text":"Eivätkö he ennustaneet selvästi, että Messias kärsisi kaiken tämän, ennen kuin hänen kirkkautensa aika alkaisi?»"},{"book":"Luukas","chapter":"24","verse":"27","text":"Sitten Jeesus selitti heille kaiken, mitä profeetat olivat Mooseksesta alkaen eri raamatunkohdissa hänestä sanoneet."},{"book":"Luukas","chapter":"24","verse":"28","text":"He olivat jo lähellä matkansa päämäärää, Emmausta. Jeesus oli jatkavinaan matkaa,"},{"book":"Luukas","chapter":"24","verse":"29","text":"mutta he pyysivät häntä luokseen yöksi, koska oli jo myöhä. Hän jäi."},{"book":"Luukas","chapter":"24","verse":"30","text":"Kun he kävivät illalliselle, Jeesus siunasi ruuan. Hän otti käteensä leivän, mursi sen palasiksi ja antoi oppilailleen."},{"book":"Luukas","chapter":"24","verse":"31","text":"Silloin nämä äkkiä tunsivat hänet, mutta samassa hän jo katosi heidän näkyvistään."},{"book":"Luukas","chapter":"24","verse":"32","text":"He muistivat nyt, miten he olivat innostuneet, kun Jeesus puhui heidän kanssaan tiellä ja selitti heille Raamattua."},{"book":"Luukas","chapter":"24","verse":"33,34","text":"Viivyttelemättä he lähtivät takaisin Jerusalemiin. Jeesuksen yksitoista lähintä oppilasta ja muut seuraajat olivat siellä koolla ja kertoivat heti uutisen: »Herra on todella noussut kuolleista! Hän on ilmestynyt Pietarille!»"},{"book":"Luukas","chapter":"24","verse":"35","text":"Tulijat puolestaan kertoivat, mitä tiellä oli tapahtunut ja miten he olivat tunteneet Jeesuksen, kun tämä mursi leipää."},{"book":"Luukas","chapter":"24","verse":"36","text":"He eivät olleet ehtineet vielä lopettaa, kun Jeesus äkkiä seisoi itse heidän keskellään ja tervehti heitä."},{"book":"Luukas","chapter":"24","verse":"37","text":"Koko joukko pelästyi valtavasti; he luulivat näkevänsä hengen."},{"book":"Luukas","chapter":"24","verse":"38","text":"»Miksi pelästyitte?» Jeesus kysyi. »Miksi ette usko, että minä todella olen tässä?"},{"book":"Luukas","chapter":"24","verse":"39","text":"Katsokaa käsiäni ja jalkojani! Koskettakaa minua, niin uskotte, etten ole henki. Eihän hengellä ole ruumista niin kuin minulla.»"},{"book":"Luukas","chapter":"24","verse":"40","text":"Hän näytti heille käsissään ja jaloissaan olevat naulanjäljet24:40 Sisältyy ajatukseen.."},{"book":"Luukas","chapter":"24","verse":"41","text":"He olivat suunnattoman iloisia, mutta epäröivät vieläkin. Silloin hän kysyi: »Onko teillä mitään syötävää?»"},{"book":"Luukas","chapter":"24","verse":"42","text":"He antoivat hänelle palasen paistettua kalaa,"},{"book":"Luukas","chapter":"24","verse":"43","text":"ja hän söi sen heidän katsellessaan."},{"book":"Luukas","chapter":"24","verse":"44","text":"Sitten hän kysyi: »Ettekö muista, kuinka puhuin teille siitä, että kaikki toteutuu, mitä Mooseksen ja profeettojen kirjoissa ja psalmeissa on sanottu minusta?»"},{"book":"Luukas","chapter":"24","verse":"45","text":"Kun hän oli saanut heidät lopulta ymmärtämään nuo raamatunkohdat,"},{"book":"Luukas","chapter":"24","verse":"46","text":"hän sanoi: »Jo kauan sitten on kirjoitettu, että Messiaan täytyy kärsiä ja kuolla ja että hän nousee kolmantena päivänä kuolleista."},{"book":"Luukas","chapter":"24","verse":"47","text":"Pelastussanoma on vietävä Jerusalemista kaikille kansoille: jokainen, joka kääntyy minun puoleeni, saa syntinsä anteeksi."},{"book":"Luukas","chapter":"24","verse":"48","text":"Te olette saaneet nähdä ennustusten toteutuvan."},{"book":"Luukas","chapter":"24","verse":"49","text":"Lähetän teille Pyhän Hengen24:49 Sisältyy ajatukseen., jonka Isäni on luvannut. Älkää vielä lähtekö liikkeelle, vaan odottakaa tässä kaupungissa, kunnes saatte taivaasta Pyhän Hengen24:49 Sisältyy ajatukseen. voiman.»"},{"book":"Luukas","chapter":"24","verse":"50","text":"Myöhemmin Jeesus vei heidät Betanian lähelle, kohotti kätensä ja siunasi heidät."},{"book":"Luukas","chapter":"24","verse":"51","text":"Silloin hän alkoi nousta ylöspäin, ja hänet otettiin taivaaseen."},{"book":"Luukas","chapter":"24","verse":"52","text":"Maassa polvillaan oppilaat ylistivät Jeesusta. He palasivat Jerusalemiin suunnattoman iloisina"},{"book":"Luukas","chapter":"24","verse":"53","text":"ja ylistivät jatkuvasti temppelissä Jumalaa."}]}