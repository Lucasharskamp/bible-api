{"data":[{"book":"КАЛАСЯНАЎ","chapter":"4","verse":"1","text":"Гаспадары, аказвайце рабам патрэбнае і справядлівае, ведаючы, што і вы маеце Госпада на нябёсах."},{"book":"КАЛАСЯНАЎ","chapter":"4","verse":"2","text":"Будзьце трывалыя ў малітве, чуваючы ў ёй з удзячнасьцю;"},{"book":"КАЛАСЯНАЎ","chapter":"4","verse":"3","text":"малецеся таксама і за нас, каб Бог адчыніў нам дзьверы для слова, абвяшчаць тайну Хрыстовую, за якую я ў кайданах,"},{"book":"КАЛАСЯНАЎ","chapter":"4","verse":"4","text":"каб я адкрыў, як павінен яе абвяшчаць."},{"book":"КАЛАСЯНАЎ","chapter":"4","verse":"5","text":"З чужымі абыходзьцеся разумна, карыстаючыся часам."},{"book":"КАЛАСЯНАЎ","chapter":"4","verse":"6","text":"Слова ваша (хай будзе) заўсёды зь мілатою, прыпраўлена сольлю, каб вы ведалі, як адказваць кожнаму."},{"book":"КАЛАСЯНАЎ","chapter":"4","verse":"7","text":"Пра мяне ўсё скажа Тыхік, любасны брат і верны слуга і супрацоўнік у Госпадзе,"},{"book":"КАЛАСЯНАЎ","chapter":"4","verse":"8","text":"якога я на тое паслаў да вас, каб ён даведаўся пра вашыя справы і суцешыў сэрцы вашыя,"},{"book":"КАЛАСЯНАЎ","chapter":"4","verse":"9","text":"з Анісімам, верным і любасным братам (нашым), які ад вас: яны раскажуць вам пра ўсё тутэйшае."},{"book":"КАЛАСЯНАЎ","chapter":"4","verse":"10","text":"Вітае вас Арыстарх, увязьнены разам са мною, і Марк, нябож Варнаваў, - пра якога вы атрымалі наказы: як прыйдзе да вас, прымеце яго, -"},{"book":"КАЛАСЯНАЎ","chapter":"4","verse":"11","text":"таксама Ісус, называны Юстам, абодва з абрэзаных; яны - адзіныя супрацоўнікі для Царства Божага, яны былі мне на радасьць."},{"book":"КАЛАСЯНАЎ","chapter":"4","verse":"12","text":"Вітае вас Эпафрас, раб Ісуса Хрыста, які заўсёды дабразычыць вам у малітвах, каб вы былі дасканалыя і напоўненыя ўсім, што даспадобы Богу."},{"book":"КАЛАСЯНАЎ","chapter":"4","verse":"13","text":"Сьведчу пра яго, што ён мае вялікую рупнасьць (і клопат) за вас і за тых, якія ў Лаадыкіі і Ераполі."},{"book":"КАЛАСЯНАЎ","chapter":"4","verse":"14","text":"Вітае вас Лукаш, лекар любасны, і Дымас."},{"book":"КАЛАСЯНАЎ","chapter":"4","verse":"15","text":"Вітайце братоў у Лаадыкіі, і Німфана, і хатнюю царкву ягоную."},{"book":"КАЛАСЯНАЎ","chapter":"4","verse":"16","text":"Калі гэта пасланьне прачытана будзе ў вас, дык распарадзецеся, каб яно было прачытана і ў Лаадыкійскай царкве; а тое, якое з Лаадыкіі, прычытайце і вы."},{"book":"КАЛАСЯНАЎ","chapter":"4","verse":"17","text":"Скажэце Архіпу: глядзі, каб табе выканаць служэньне, якое ты прыняў у Госпадзе."},{"book":"КАЛАСЯНАЎ","chapter":"4","verse":"18","text":"Прывітаньне маёю рукою, Паўлаваю. Памятайце мае кайданы. Мілата з (усімі) вамі. Амін."}]}