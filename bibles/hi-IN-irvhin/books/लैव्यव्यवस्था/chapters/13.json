{"data":[{"book":"लैव्यव्यवस्था","chapter":"13","verse":"1","text":"फिर यहोवा ने मूसा और हारून से कहा,"},{"book":"लैव्यव्यवस्था","chapter":"13","verse":"2","text":"“जब किसी मनुष्य के शरीर के चर्म में सूजन या पपड़ी या दाग हो, और इससे उसके चर्म में कोढ़ की व्याधि के समान कुछ दिखाई पड़े, तो उसे हारून याजक के पास या उसके पुत्र जो याजक हैं, उनमें से किसी के पास ले जाएँ।"},{"book":"लैव्यव्यवस्था","chapter":"13","verse":"3","text":"जब याजक उसके चर्म की व्याधि को देखे, और यदि उस व्याधि के स्थान के रोएँ उजले हो गए हों13:3 व्याधि के स्थान के रोएँ उजले हो गए हों: कोढ़ के दाग में प्राकृतिक रोए उजले हो गए है तो वह सदैव ही प्ररूपी माना जाता है। और व्याधि चर्म से गहरी दिखाई पड़े, तो वह जान ले कि कोढ़ की व्याधि है; और याजक उस मनुष्य को देखकर उसको अशुद्ध ठहराए।"},{"book":"लैव्यव्यवस्था","chapter":"13","verse":"4","text":"पर यदि वह दाग उसके चर्म में उजला तो हो, परन्तु चर्म से गहरा न देख पड़े, और न वहाँ के रोएँ उजले हो गए हों, तो याजक उसको सात दिन तक बन्द करके रखे;"},{"book":"लैव्यव्यवस्था","chapter":"13","verse":"5","text":"और सातवें दिन याजक उसको देखे, और यदि वह व्याधि जैसी की तैसी बनी रहे और उसके चर्म में न फैली हो, तो याजक उसको और भी सात दिन तक बन्द करके रखे;"},{"book":"लैव्यव्यवस्था","chapter":"13","verse":"6","text":"और सातवें दिन याजक उसको फिर देखे, और यदि देख पड़े कि व्याधि की चमक कम है और व्याधि चर्म पर फैली न हो, तो याजक उसको शुद्ध ठहराए; क्योंकि उसके तो चर्म में पपड़ी है; और वह अपने वस्त्र धोकर शुद्ध हो जाए।"},{"book":"लैव्यव्यवस्था","chapter":"13","verse":"7","text":"पर यदि याजक की उस जाँच के पश्चात् जिसमें वह शुद्ध ठहराया गया था, वह पपड़ी उसके चर्म पर बहुत फैल जाए, तो वह फिर याजक को दिखाया जाए;"},{"book":"लैव्यव्यवस्था","chapter":"13","verse":"8","text":"और यदि याजक को देख पड़े कि पपड़ी चर्म में फैल गई है, तो वह उसको अशुद्ध ठहराए; क्योंकि वह कोढ़ ही है।"},{"book":"लैव्यव्यवस्था","chapter":"13","verse":"9","text":"“यदि कोढ़ की सी व्याधि किसी मनुष्य के हो, तो वह याजक के पास पहुँचाया जाए;"},{"book":"लैव्यव्यवस्था","chapter":"13","verse":"10","text":"और याजक उसको देखे, और यदि वह सूजन उसके चर्म में उजली हो13:10 यदि वह सूजन उसके चर्म में उजली हो: इस प्रकार का लक्षण रोग का अधिक विकसित चरम है। इस अभिव्यक्ति से प्रगट होता है कि वह एक खुला घाव है।, और उसके कारण रोएँ भी उजले हो गए हों, और उस सूजन में बिना चर्म का माँस हो,"},{"book":"लैव्यव्यवस्था","chapter":"13","verse":"11","text":"तो याजक जाने कि उसके चर्म में पुराना कोढ़ है, इसलिए वह उसको अशुद्ध ठहराए; और बन्द न रखे, क्योंकि वह तो अशुद्ध है।"},{"book":"लैव्यव्यवस्था","chapter":"13","verse":"12","text":"और यदि कोढ़ किसी के चर्म में फूटकर यहाँ तक फैल जाए, कि जहाँ कहीं याजक देखे रोगी के सिर से पैर के तलवे तक कोढ़ ने सारे चर्म को छा लिया हो,"},{"book":"लैव्यव्यवस्था","chapter":"13","verse":"13","text":"तो याजक ध्यान से देखे, और यदि कोढ़ ने उसके सारे शरीर को छा लिया हो, तो वह उस व्यक्ति को शुद्ध ठहराए; और उसका शरीर जो बिलकुल उजला हो गया है वह शुद्ध ही ठहरे।"},{"book":"लैव्यव्यवस्था","chapter":"13","verse":"14","text":"पर जब उसमें चर्महीन माँस देख पड़े, तब तो वह अशुद्ध ठहरे।"},{"book":"लैव्यव्यवस्था","chapter":"13","verse":"15","text":"और याजक चर्महीन माँस को देखकर उसको अशुद्ध ठहराए; क्योंकि वैसा चर्महीन माँस अशुद्ध ही होता है; वह कोढ़ है।"},{"book":"लैव्यव्यवस्था","chapter":"13","verse":"16","text":"पर यदि वह चर्महीन माँस फिर उजला हो जाए, तो वह मनुष्य याजक के पास जाए,"},{"book":"लैव्यव्यवस्था","chapter":"13","verse":"17","text":"और याजक उसको देखे, और यदि वह व्याधि फिर से उजली हो गई हो, तो याजक रोगी को शुद्ध जाने; वह शुद्ध है।"},{"book":"लैव्यव्यवस्था","chapter":"13","verse":"18","text":"“फिर यदि किसी के चर्म में फोड़ा होकर चंगा हो गया हो,"},{"book":"लैव्यव्यवस्था","chapter":"13","verse":"19","text":"और फोड़े के स्थान में उजली सी सूजन या लाली लिये हुए उजला दाग हो, तो वह याजक को दिखाया जाए;"},{"book":"लैव्यव्यवस्था","chapter":"13","verse":"20","text":"और याजक उस सूजन को देखे, और यदि वह चर्म से गहरा दिखाई पड़े, और उसके रोएँ भी उजले हो गए हों, तो याजक यह जानकर उस मनुष्य को अशुद्ध ठहराए; क्योंकि वह कोढ़ की व्याधि है जो फोड़े में से फूटकर निकली है।"},{"book":"लैव्यव्यवस्था","chapter":"13","verse":"21","text":"परन्तु यदि याजक देखे कि उसमें उजले रोएँ नहीं हैं, और वह चर्म से गहरी नहीं, और उसकी चमक कम हुई है, तो याजक उस मनुष्य को सात दिन तक बन्द करके रखे।"},{"book":"लैव्यव्यवस्था","chapter":"13","verse":"22","text":"और यदि वह व्याधि उस समय तक चर्म में सचमुच फैल जाए, तो याजक उस मनुष्य को अशुद्ध ठहराए; क्योंकि वह कोढ़ की व्याधि है।"},{"book":"लैव्यव्यवस्था","chapter":"13","verse":"23","text":"परन्तु यदि वह दाग न फैले और अपने स्थान ही पर बना रहे, तो वह फोड़े का दाग है; याजक उस मनुष्य को शुद्ध ठहराए।"},{"book":"लैव्यव्यवस्था","chapter":"13","verse":"24","text":"“फिर यदि किसी के चर्म में जलने का घाव हो, और उस जलने के घाव में चर्महीन दाग लाली लिये हुए उजला या उजला ही हो जाए,"},{"book":"लैव्यव्यवस्था","chapter":"13","verse":"25","text":"तो याजक उसको देखे, और यदि उस दाग में के रोएँ उजले हो गए हों और वह चर्म से गहरा दिखाई पड़े, तो वह कोढ़ है; जो उस जलने के दाग में से फूट निकला है; याजक उस मनुष्य को अशुद्ध ठहराए; क्योंकि उसमें कोढ़ की व्याधि है।"},{"book":"लैव्यव्यवस्था","chapter":"13","verse":"26","text":"पर यदि याजक देखे, कि दाग में उजले रोएँ नहीं और न वह चर्म से कुछ गहरा है, और उसकी चमक कम हुई है, तो वह उसको सात दिन तक बन्द करके रखे,"},{"book":"लैव्यव्यवस्था","chapter":"13","verse":"27","text":"और सातवें दिन याजक उसको देखे, और यदि वह चर्म में फैल गई हो, तो वह उस मनुष्य को अशुद्ध ठहराए; क्योंकि उसको कोढ़ की व्याधि है।"},{"book":"लैव्यव्यवस्था","chapter":"13","verse":"28","text":"परन्तु यदि वह दाग चर्म में नहीं फैला और अपने स्थान ही पर जहाँ का तहाँ बना हो, और उसकी चमक कम हुई हो, तो वह जल जाने के कारण सूजा हुआ है, याजक उस मनुष्य को शुद्ध ठहराए; क्योंकि वह दाग जल जाने के कारण से है।"},{"book":"लैव्यव्यवस्था","chapter":"13","verse":"29","text":"“फिर यदि किसी पुरुष या स्त्री के सिर पर, या पुरुष की दाढ़ी में व्याधि हो,"},{"book":"लैव्यव्यवस्था","chapter":"13","verse":"30","text":"तो याजक व्याधि को देखे, और यदि वह चर्म से गहरी देख पड़े, और उसमें भूरे-भूरे पतले बाल हों, तो याजक उस मनुष्य को अशुद्ध ठहराए; वह व्याधि सेंहुआ, अर्थात् सिर या दाढ़ी का कोढ़ है।"},{"book":"लैव्यव्यवस्था","chapter":"13","verse":"31","text":"और यदि याजक सेंहुएँ की व्याधि को देखे, कि वह चर्म से गहरी नहीं है और उसमें काले-काले बाल नहीं हैं, तो वह सेंहुएँ के रोगी को सात दिन तक बन्द करके रखे,"},{"book":"लैव्यव्यवस्था","chapter":"13","verse":"32","text":"और सातवें दिन याजक व्याधि को देखे, तब यदि वह सेंहुआ फैला न हो, और उसमें भूरे-भूरे बाल न हों, और सेंहुआ चर्म से गहरा न देख पड़े,"},{"book":"लैव्यव्यवस्था","chapter":"13","verse":"33","text":"तो यह मनुष्य मुँड़ा जाए, परन्तु जहाँ सेंहुआ हो वहाँ न मुँड़ा जाए; और याजक उस सेंहुएँ वाले को और भी सात दिन तक बन्द करे;"},{"book":"लैव्यव्यवस्था","chapter":"13","verse":"34","text":"और सातवें दिन याजक सेंहुएँ को देखे, और यदि वह सेंहुआ चर्म में फैला न हो और चर्म से गहरा न देख पड़े, तो याजक उस मनुष्य को शुद्ध ठहराए; और वह अपने वस्त्र धोकर शुद्ध ठहरे।"},{"book":"लैव्यव्यवस्था","chapter":"13","verse":"35","text":"पर यदि उसके शुद्ध ठहरने के पश्चात् सेंहुआ चर्म में कुछ भी फैले,"},{"book":"लैव्यव्यवस्था","chapter":"13","verse":"36","text":"तो याजक उसको देखे, और यदि वह चर्म में फैला हो, तो याजक भूरे बाल न ढूँढ़े, क्योंकि वह मनुष्य अशुद्ध है।"},{"book":"लैव्यव्यवस्था","chapter":"13","verse":"37","text":"परन्तु यदि उसकी दृष्टि में वह सेंहुआ जैसे का तैसा बना हो, और उसमें काले-काले बाल जमे हों, तो वह जाने की सेंहुआ चंगा हो गया है, और वह मनुष्य शुद्ध है; याजक उसको शुद्ध ही ठहराए।"},{"book":"लैव्यव्यवस्था","chapter":"13","verse":"38","text":"“फिर यदि किसी पुरुष या स्त्री के चर्म में उजले दाग हों,"},{"book":"लैव्यव्यवस्था","chapter":"13","verse":"39","text":"तो याजक देखे, और यदि उसके चर्म में वे दाग कम उजले हों, तो वह जाने कि उसको चर्म में निकली हुई दाद ही है; वह मनुष्य शुद्ध ठहरे।"},{"book":"लैव्यव्यवस्था","chapter":"13","verse":"40","text":"“फिर जिसके सिर के बाल झड़ गए हों, तो जानना कि वह चन्दुला तो है परन्तु शुद्ध है।"},{"book":"लैव्यव्यवस्था","chapter":"13","verse":"41","text":"और जिसके सिर के आगे के बाल झड़ गए हों, तो वह माथे का चन्दुला तो है परन्तु शुद्ध है।"},{"book":"लैव्यव्यवस्था","chapter":"13","verse":"42","text":"परन्तु यदि चन्दुले सिर पर या चन्दुले माथे पर लाली लिये हुए उजली व्याधि हो, तो जानना कि वह उसके चन्दुले सिर पर या चन्दुले माथे पर निकला हुआ कोढ़ है।"},{"book":"लैव्यव्यवस्था","chapter":"13","verse":"43","text":"इसलिए याजक उसको देखे, और यदि व्याधि की सूजन उसके चन्दुले सिर या चन्दुले माथे पर ऐसी लाली लिये हुए उजली हो जैसा चर्म के कोढ़ में होता है,"},{"book":"लैव्यव्यवस्था","chapter":"13","verse":"44","text":"तो वह मनुष्य कोढ़ी है और अशुद्ध है; और याजक उसको अवश्य अशुद्ध ठहराए; क्योंकि वह व्याधि उसके सिर पर है।"},{"book":"लैव्यव्यवस्था","chapter":"13","verse":"45","text":"“जिसमें वह व्याधि हो उस कोढ़ी के वस्त्र फटे और सिर के बाल बिखरे रहें, और वह अपने ऊपरवाले होंठ को ढाँपे हुए अशुद्ध, अशुद्ध पुकारा करे13:45 अशुद्ध, अशुद्ध पुकारा करे: कोढ़ी पाप के संसार का जीवित दृष्टान्त था जिसकी मजदूरी मृत्यु थी। कोढ़ी को मृतक के लिये विलाप करने के सामान्य लक्षण प्रगट करने थे। ।"},{"book":"लैव्यव्यवस्था","chapter":"13","verse":"46","text":"जितने दिन तक वह व्याधि उसमें रहे उतने दिन तक वह तो अशुद्ध रहेगा; और वह अशुद्ध ठहरा रहे; इसलिए वह अकेला रहा करे, उसका निवास-स्थान छावनी के बाहर हो। (लूका 17:12)"},{"book":"लैव्यव्यवस्था","chapter":"13","verse":"47","text":"“फिर जिस वस्त्र में कोढ़ की व्याधि हो, चाहे वह वस्त्र ऊन का हो चाहे सनी का,"},{"book":"लैव्यव्यवस्था","chapter":"13","verse":"48","text":"वह व्याधि चाहे उस सनी या ऊन के वस्त्र के ताने में हो चाहे बाने में, या वह व्याधि चमड़े में या चमड़े की बनी हुई किसी वस्तु में हो,"},{"book":"लैव्यव्यवस्था","chapter":"13","verse":"49","text":"यदि वह व्याधि किसी वस्त्र के चाहे ताने में चाहे बाने में, या चमड़े में या चमड़े की किसी वस्तु में हरी हो या लाल सी हो, तो जानना कि वह कोढ़ की व्याधि है और वह याजक को दिखाई जाए। (मत्ती 8:4, मर. 1:44, लूका 5:14, लूका 17:14)"},{"book":"लैव्यव्यवस्था","chapter":"13","verse":"50","text":"और याजक व्याधि को देखे, और व्याधिवाली वस्तु को सात दिन के लिये बन्द करे;"},{"book":"लैव्यव्यवस्था","chapter":"13","verse":"51","text":"और सातवें दिन वह उस व्याधि को देखे, और यदि वह वस्त्र के चाहे ताने में चाहे बाने में, या चमड़े में या चमड़े की बनी हुई किसी वस्तु में फैल गई हो, तो जानना कि व्याधि गलित कोढ़ है, इसलिए वह वस्तु, चाहे कैसे ही काम में क्यों न आती हो, तो भी अशुद्ध ठहरेगी।"},{"book":"लैव्यव्यवस्था","chapter":"13","verse":"52","text":"वह उस वस्त्र को जिसके ताने या बाने में वह व्याधि हो, चाहे वह ऊन का हो चाहे सनी का, या चमड़े की वस्तु हो, उसको जला दे, वह व्याधि गलित कोढ़ की है; वह वस्तु आग में जलाई जाए।"},{"book":"लैव्यव्यवस्था","chapter":"13","verse":"53","text":"“यदि याजक देखे कि वह व्याधि उस वस्त्र के ताने या बाने में, या चमड़े की उस वस्तु में नहीं फैली,"},{"book":"लैव्यव्यवस्था","chapter":"13","verse":"54","text":"तो जिस वस्तु में व्याधि हो उसके धोने की आज्ञा दे, तब उसे और भी सात दिन तक बन्द करके रखे;"},{"book":"लैव्यव्यवस्था","chapter":"13","verse":"55","text":"और उसके धोने के बाद याजक उसको देखे, और यदि व्याधि का न तो रंग बदला हो, और न व्याधि फैली हो, तो जानना कि वह अशुद्ध है; उसे आग में जलाना, क्योंकि चाहे वह व्याधि भीतर चाहे ऊपरी हो तो भी वह खा जानेवाली व्याधि है।"},{"book":"लैव्यव्यवस्था","chapter":"13","verse":"56","text":"पर यदि याजक देखे, कि उसके धोने के पश्चात् व्याधि की चमक कम हो गई, तो वह उसको वस्त्र के चाहे ताने चाहे बाने में से, या चमड़े में से फाड़कर निकाले;"},{"book":"लैव्यव्यवस्था","chapter":"13","verse":"57","text":"और यदि वह व्याधि तब भी उस वस्त्र के ताने या बाने में, या चमड़े की उस वस्तु में दिखाई पड़े, तो जानना कि वह फूटकर निकली हुई व्याधि है; और जिसमें वह व्याधि हो उसे आग में जलाना।"},{"book":"लैव्यव्यवस्था","chapter":"13","verse":"58","text":"यदि उस वस्त्र से जिसके ताने या बाने में व्याधि हो, या चमड़े की जो वस्तु हो उससे जब धोई जाए और व्याधि जाती रही, तो वह दूसरी बार धुलकर शुद्ध ठहरे।”"},{"book":"लैव्यव्यवस्था","chapter":"13","verse":"59","text":"ऊन या सनी के वस्त्र में के ताने या बाने में, या चमड़े की किसी वस्तु में जो कोढ़ की व्याधि हो उसके शुद्ध और अशुद्ध ठहराने की यही व्यवस्था है।"}]}