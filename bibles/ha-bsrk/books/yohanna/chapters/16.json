{"data":[{"book":"Yohanna","chapter":"16","verse":"1","text":"“Na faɗa muku wannan duka, domin kada ku bauɗe."},{"book":"Yohanna","chapter":"16","verse":"2","text":"Za su kore ku daga majami’a; lalle, lokaci yana zuwa da duk wanda ya kashe ku, zai ɗauka yana yin wa Allah hidima ne."},{"book":"Yohanna","chapter":"16","verse":"3","text":"Za su yi waɗannan abubuwa ne domin ba su san Uba ko ni ba."},{"book":"Yohanna","chapter":"16","verse":"4","text":"Na faɗa muku wannan, domin in lokacin ya yi, ku tuna na gargaɗe ku. Ban faɗa muku wannan tun da fari ba domin ina tare da ku."},{"book":"Yohanna","chapter":"16","verse":"5","text":"“Yanzu zan tafi wurin wanda ya aiko ni, duk da haka ba waninku da ya tambaye ni, ‘Ina za ka?’"},{"book":"Yohanna","chapter":"16","verse":"6","text":"Saboda na faɗa waɗannan abubuwa ga shi kun cika da baƙin ciki."},{"book":"Yohanna","chapter":"16","verse":"7","text":"Amma gaskiya nake gaya muku. Don amfaninku ne zan tafi. Sai ko na tafi, in ba haka ba Mai Taimakon nan ba zai zo muku ba. Amma in na tafi, zan aiko shi gare ku."},{"book":"Yohanna","chapter":"16","verse":"8","text":"Sa’ad da ya zo kuwa, zai kā da duniya a kan zunubi da adalci da kuma hukunci,"},{"book":"Yohanna","chapter":"16","verse":"9","text":"a kan zunubi, domin mutane ba su gaskata da ni ba;"},{"book":"Yohanna","chapter":"16","verse":"10","text":"a kan adalci, domin zan tafi wurin Uba, inda ba za ku ƙara ganina ba;"},{"book":"Yohanna","chapter":"16","verse":"11","text":"a kan hukunci kuma, domin an yanke hukunci a kan mai mulkin duniyan nan."},{"book":"Yohanna","chapter":"16","verse":"12","text":"“Ina da sauran abubuwa da yawa da zan faɗa muku, amma ba za ku iya ɗauka a yanzu ba."},{"book":"Yohanna","chapter":"16","verse":"13","text":"Amma sa’ad da shi, Ruhun gaskiya ya zo, zai bi da ku zuwa ga dukan gaskiya. Ba zai yi magana don kansa ba; zai faɗi abin da ya ji ne kaɗai, zai kuma faɗa muku abin da bai faru ba tukuna."},{"book":"Yohanna","chapter":"16","verse":"14","text":"Zai kawo ɗaukaka gare ni ta wurin ɗaukan abin da yake nawa, ya bayyana muku."},{"book":"Yohanna","chapter":"16","verse":"15","text":"Duk abin da yake na Uba nawa ne. Shi ya sa na ce, ‘Ruhun zai ɗauko daga abin da yake nawa, yă bayyana muku.’ ”"},{"book":"Yohanna","chapter":"16","verse":"16","text":"Yesu ya ci gaba da cewa, “Jim kaɗan, ba za ku ƙara ganina ba, sa’an nan bayan an jima kaɗan kuma, za ku gan ni.”"},{"book":"Yohanna","chapter":"16","verse":"17","text":"A nan fa sai waɗansu almajiransa suka ce wa juna, “Me yake nufi da cewa, ‘Jim kaɗan ba za ku ƙara ganina ba, kuma bayan an jima kaɗan, za ku gan ni,’ da kuma, ‘Domin zan tafi wurin Uba’?”"},{"book":"Yohanna","chapter":"16","verse":"18","text":"Suka yi ta tambaya, “Me yake nufi da ‘jim kaɗan’? Ba mu fahimci abin da yake faɗi ba.”"},{"book":"Yohanna","chapter":"16","verse":"19","text":"Yesu ya gane suna so su tambaye shi game da wannan, sai ya ce musu, “Kuna tambayar juna game da abin da nake nufi da na ce, ‘Jim kaɗan ba za ku ƙara ganina ba, da kuma bayan an jima kaɗan, za ku gan ni’?"},{"book":"Yohanna","chapter":"16","verse":"20","text":"Gaskiya nake gaya muku, za ku yi kuka da kuma gunji, yayinda duniya take murna. Za ku yi baƙin ciki, amma baƙin cikinku zai koma farin ciki."},{"book":"Yohanna","chapter":"16","verse":"21","text":"Macen da za tă haihu takan yi naƙuda domin lokacinta ya yi; amma sa’ad da ta haihu, sai ta manta da wahalar domin farin ciki an haifi jariri a duniya."},{"book":"Yohanna","chapter":"16","verse":"22","text":"Haka ku ma, yanzu ne lokacin baƙin cikinku, amma zan sāke ganinku za ku kuma yi farin ciki, ba kuwa wanda zai ɗauke muku farin cikinku."},{"book":"Yohanna","chapter":"16","verse":"23","text":"A ranan nan, ba za ku sāke tambaya ta kome ba. Gaskiya nake gaya muku, Ubana zai ba ku kome da kuka roƙa cikin sunana."},{"book":"Yohanna","chapter":"16","verse":"24","text":"Har yanzu dai ba ku roƙi kome cikin sunana ba. Ku roƙa za ku kuwa samu, farin cikinku kuwa zai zama cikakke."},{"book":"Yohanna","chapter":"16","verse":"25","text":"“Ko da yake ina magana da misalai, lokaci yana zuwa da ba zan ƙara yin magana da misalai ba, sai dai in faɗa muku a fili game da Ubana."},{"book":"Yohanna","chapter":"16","verse":"26","text":"A ranan nan, za ku roƙa a cikin sunana. Ban ce zan roƙi Uba a madadinku ba."},{"book":"Yohanna","chapter":"16","verse":"27","text":"Ai, shi Uban kansa yana ƙaunarku domin kun ƙaunace ni kun kuma gaskata cewa daga Allah na fito."},{"book":"Yohanna","chapter":"16","verse":"28","text":"Na fito daga wurin Uba, na kuma shigo duniya, yanzu kuwa zan bar duniya in koma wurin Uba.”"},{"book":"Yohanna","chapter":"16","verse":"29","text":"Sai almajiran Yesu suka ce, “Haba, yanzu ne fa kake magana a sarari ba tare da misalai ba."},{"book":"Yohanna","chapter":"16","verse":"30","text":"Yanzu mun gane cewa ka san kome ba sai wani ya tambaye ka ba. Wannan ya sa muka gaskata ka fito daga Allah.”"},{"book":"Yohanna","chapter":"16","verse":"31","text":"Yesu ya amsa ya ce, “A ƙarshe kun gaskata!"},{"book":"Yohanna","chapter":"16","verse":"32","text":"Amma lokaci na zuwa, har ma ya yi, da za a warwatsa ku, kowa yă koma gidansa. Za ku bar ni ni kaɗai. Duk da haka ba ni kaɗai ba ne, gama Ubana yana tare da ni."},{"book":"Yohanna","chapter":"16","verse":"33","text":"“Na faɗa muku waɗannan abubuwa ne, domin a cikina ku sami salama. A duniyan nan za ku sha wahala. Amma ku yi ƙarfin hali! Na yi nasara a kan duniya.”"}]}