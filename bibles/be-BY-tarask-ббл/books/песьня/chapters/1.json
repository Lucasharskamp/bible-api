{"data":[{"book":"ПЕСЬНЯ","chapter":"1","verse":"1","text":"Няхай вусны яго мяне пацалуюць! Бо лепшыя за віно твае ласкі."},{"book":"ПЕСЬНЯ","chapter":"1","verse":"2","text":"Ад водару мазяў тваіх імя тваё - як разьлітае міра; таму і дзяўчаты цябе кахаюць."},{"book":"ПЕСЬНЯ","chapter":"1","verse":"3","text":"Надзь мяне! Мы пабяжым за табою; - цар мяне ўвёў у харомы свае! Радавацца і весяліцца будзем з табою; - больш за віно будзем славіць пяшчоты; цябе годнасна любяць!"},{"book":"ПЕСЬНЯ","chapter":"1","verse":"4","text":"Ерусалімскія дочкі! Чорная я, прыгажуня сабою, нібы намёты Кідара ці полагі Саламонавыя."},{"book":"ПЕСЬНЯ","chapter":"1","verse":"5","text":"Не зважайце на смугласьць маю; гэта сонца мяне апаліла: сыны маёй маці ўгневаліся на мяне, - вінаграднікі вартаваць мне казалі, - свайго вінаградніка я не ўпільнавала."},{"book":"ПЕСЬНЯ","chapter":"1","verse":"6","text":"Ты скажы, каханьне маёй душы, дзе ты пасьвіш? дзе апоўдні ты адпачываеш? навошта бадзяцца мне каля статкаў сяброў тваіх?"},{"book":"ПЕСЬНЯ","chapter":"1","verse":"7","text":"Калі гэтага ты ня знаеш, найпрыгажэйшая краска-дзяўчына, дык ідзі па авечых сьлядах і пасьві свае казьляняткі каля буданоў пастушыных."},{"book":"ПЕСЬНЯ","chapter":"1","verse":"8","text":"З кабыліцаю з фараонавай калясьніцы параўнаў я цябе, каханая."},{"book":"ПЕСЬНЯ","chapter":"1","verse":"9","text":"Прыгожыя шчокі твае пад падвескамі, шыю тваю аздабляюць каралькі;"},{"book":"ПЕСЬНЯ","chapter":"1","verse":"10","text":"зробім табе залатыя падвескі са срэбнымі іскрамі."},{"book":"ПЕСЬНЯ","chapter":"1","verse":"11","text":"Пакуль цар за сталом весяліўся, мой народ разьліваў пахошчы."},{"book":"ПЕСЬНЯ","chapter":"1","verse":"12","text":"Мне мой мілы - як ладанка зь мірай; начуе ў мяне на грудзях,"},{"book":"ПЕСЬНЯ","chapter":"1","verse":"13","text":"мне мой мілы - як скрыпеню гронка ў мяне ў вінаградніках Эн-гэдзі."},{"book":"ПЕСЬНЯ","chapter":"1","verse":"14","text":"Якая прыгожая ты, каханая! якая прыгожая ты! Твае вочы - дзьве галубіцы!"},{"book":"ПЕСЬНЯ","chapter":"1","verse":"15","text":"Які ты прыгожы, мой любы, які ты ласкавы, і ложак наш - зелень;"},{"book":"ПЕСЬНЯ","chapter":"1","verse":"16","text":"стрэхі дамоў нашых - кедры, столі іх - кіпарысы."}]}