{"data":[{"book":"Lug","chapter":"8","verse":"1","text":"Ìujia pha ishak idoh shii Isu è bajarai nane thiig ji hà lua srane, Hamangkhung-aphuii pha Sajathua pha mua wie ji yao. Samoy snanyi de ai rog shii wuii gieng."},{"book":"Lug","chapter":"8","verse":"2","text":"8:2,3: Mth 27:55,56; Mrg 15:40,41; Lug 23:49 Chiih-è hanyie shii awie pha ragung nane miiriie è wie rek phi pha hò-amuiithek de ai rog shii um: Mery (hanyie shii Magdalene rone ho), aishii è ibuii ragung de miley dukho fuang khia phi pha ji ro;"},{"book":"Lug","chapter":"8","verse":"3","text":"Joana, ai igey Chuza yi Herod ophis pha dumuii; chiih-è Susana, chiih-è gai pha hò-amuiithek awaithek miwiang è Isu nane samoypho shii nong phi."},{"book":"Lug","chapter":"8","verse":"4","text":"Branthek yi thawun nane ji pha idoh gai athodang pha Isu shii wuii; chiih-è branthek yi wuii thog srane bajo iphiing khrab mage shii, Isu è hì pha najang yao:"},{"book":"Lug","chapter":"8","verse":"5","text":"“Luang jia thiisa hà bran jia um ai yi iriie jiie wuii pha fuang hà wuii dun, ai è iriie yi raig shii jiie marui, giak iriie yi lumuii ring hà chiih dun, ji pha iriie shii ne thum dun, chiih-è fuii è chong ne chie muii."},{"book":"Lug","chapter":"8","verse":"6","text":"Chiih-è giak miiriie yi labao surong pha ithua hà chiih dun, chiih-è iphiu sieng thog mage shii goh dun, nyieliieshii nyiak yi liing asi."},{"book":"Lug","chapter":"8","verse":"7","text":"Giak miiriie yi migem biing hà chiih dun, iphiu ne sieng shii chiih-è aishii lam dun."},{"book":"Lug","chapter":"8","verse":"8","text":"Chiih-è giak miiriie yi nyiak wie shii chiih pha ji è; iphiu sieng srane iwoi de wie woi ruii, iwoi jia jia shii wieng thog pha woi.”"},{"book":"Lug","chapter":"8","verse":"9","text":"Awairo samoythek è Isu shii sai hì pha najang è shan ne yao pha miyaosiu nyie lei?"},{"book":"Lug","chapter":"8","verse":"10","text":"8:10: Aij 6:9 (LXX) Chiih-è ai ithek shii chang, nyieliieshii Hamangkhung-aphuii ro Sajathua pha khani ug ne ruii pha ji ne nathek shii phijong ro, chiih-è gaithek shii ne najang è shan ne yao chid phro, nyieliieshii ithek ne riig pha ne riig shii adoh, chiih-è yoi phane yoi shii agao."},{"book":"Lug","chapter":"8","verse":"11","text":"Hì pha najang pha miyao ne hì ro: Miiriie ne Hamangkhung pha miyaogam ro."},{"book":"Lug","chapter":"8","verse":"12","text":"Miiriie lumuii shii chiih phro è yao pha ji ne hì ro, hanyie è ji ne nuii phane nuii shii; Jimagunde Sakhathong è wuii srane ithek lubu è yie ne dun marui, nyieliieshii migi nane ragia ithek shii arey yi pha rek phro."},{"book":"Lug","chapter":"8","verse":"13","text":"Iriie yi sak lakhung shii chiih phro è yao pha ji ne hì ro, hanyie è mua ji yi nuii srane lised ne yie dun. Jishii ithek iliing shii akhud phi; ithek ne ìujia pha migi now bie ne jimagunde thiig pha ishak thog mage shii ithek ne thoh muii."},{"book":"Lug","chapter":"8","verse":"14","text":"Iriie yi migem biing hà chiih phro è yao pha ji ne hì ro, hanyie è mua ne nuii, jimagunde diig now pha ji è chiih-è bokho rek pha now pha ji è chiih-è awai shii wie sieng pha now pha ji è aishii ne lam dun ro. Chiih-è ai iwoi ne khuchunde amen mua ro."},{"book":"Lug","chapter":"8","verse":"15","text":"Iiriiethek nyiak wie shii chiih pha miyao ji ne hì ro, hanyie thek è mua ji wie nuii ne lubu iliing hà ruii ne, chiih-è ithek iwoi yi awai muspho shii ne zud ne rai."},{"book":"Lug","chapter":"8","verse":"16","text":"Hanyie magunde ichuang shii siikhiiakhjam è phieng ne aruii ro, chiih-è biang iliing hà de aruii ro. Jishii ichuang yi iliing wuii pho shii sang doh yi pha bunthruak lakhung hà ruii phro."},{"book":"Lug","chapter":"8","verse":"17","text":"Nyie ug ne ruii magunde fuang hà doh yi phro, chiih-è nyie magunde cheg ne ruii pha ji ne ichuang hà yi ne doh dun phro."},{"book":"Lug","chapter":"8","verse":"18","text":"Chiihphado, ithek khi è nuii pha ji ne “Wie gayiig bo; nyieliieshii hanyie shii ìujia um pho shii ne dinne muna phi din ruii phro, jimagunde hanyie shii nyie de oi dang magunde aishii nyie um pha ji de yie muii phro.”"},{"book":"Lug","chapter":"8","verse":"19","text":"Isu ro amuii nane ikhuiithek aishii wuii thog, Jishii ithek è Isu rog shii athog mua gieng, nyieliieshii bran iphiing um."},{"book":"Lug","chapter":"8","verse":"20","text":"Bijiu jia è Isu shii yao. “Na amuii nane na khuiithek ne na shii riig yang ne sibiang hà riu ne khan muii ro.”"},{"book":"Lug","chapter":"8","verse":"21","text":"Isu è ithek zab shii yao, gu amuii nane gu khuiithek ne ji ro, hanyie è Hamangkhung-aphuii pha miyaogam ji nuii srane rek pha ji ro."},{"book":"Lug","chapter":"8","verse":"22","text":"Nai jia Isu è awai samoythek rog shii run lakhung hà in srane ithek shii yao, “Cho gethek khabang thrang pha ithua hà wuii sharai haro.” Ji è ithek ne jao ne wuii dun,"},{"book":"Lug","chapter":"8","verse":"23","text":"ithek run bucho hà ba shii, Isu ne men dun hamblo shii hasam gashau jia khed thog ruii, chiih-è run ne kho è jao ne ley ramuii, ji è ithek ne zab bajo diig rey dun."},{"book":"Lug","chapter":"8","verse":"24","text":"Samoythek è wuii srane Isu shii chun ne yao, “Masdo, Masdo, gathek ne iy sha pha rek ro!”"},{"book":"Lug","chapter":"8","verse":"25","text":"Chiihphado ai è awai samoythek shii yao, “Nathek ro migi ne khiisa lei?”"},{"book":"Lug","chapter":"8","verse":"26","text":"Isu nane ai samoythek run è in srane khabang thrang Galili pha soh Gerasa8:26: Gerasa; giak jigizey shii ne um Gadara (riig Mth 8:28); gai ne um Gergesa. hà wuii thog."},{"book":"Lug","chapter":"8","verse":"27","text":"Isu run è khabang ring hà lung shii, ibuii ragung um pha thawun pha bran jia aishii si, nai bajo è ji pha bran ne yung de aguii pha chiih-è hò hà de arai phi, jimagunde ai ne idang wem muang hà rai."},{"book":"Lug","chapter":"8","verse":"28","text":"Ai è Isu shii doh mage shii, goh gang è choh srane ai lai shii awailum ne bam srane ziak ne yao, “Hamangkhung-aphuii pha Bajo Giu pha Dufuii Isu!” Na gu è nyie chid pha um lei? Gu na shii khung ne yao phro, gu shii lago aphi rabo"},{"book":"Lug","chapter":"8","verse":"29","text":"Ai è hì yao pha ji ne nyieliieshii Isu è ibuii ragung shii ai bucho è fuang khia mage bo è giung. Aishii ne ibuii ragung è blebbleb thoh dun, chiih-è ai wad nane lai shii shiirnai rek ne joi srane phatheg hà chab ne ruii magunde ai è shiirnai ji biathiak srane ibuii è balimuang hà noh ne dun marui."},{"book":"Lug","chapter":"8","verse":"30","text":"Isu è aishii sai, “Na beng nyie ga?” Ai è chang, gu beng ne 'Mob' \", ro, nyieliieshii bajo ibuii yi aishii khuddun."},{"book":"Lug","chapter":"8","verse":"31","text":"Ibuiithek ji è Isu shii khung srane yao gathek shii jam nyahiung bucho hà athoh rabo.8:31: Jam ihiung: ithek ne hì ìd ibuiithek shii ne iidohhè pha lago pha sohnyiak hà zum ne ruii."},{"book":"Lug","chapter":"8","verse":"32","text":"Thiisa phiingduii moe shii wak brog bajo um iang, ji è gathek shii ne Wakthek iliing shii thoh ge bo è yao ne ibuiithek è Isu shii khung ne yao, chiih ithek shii ai è ji hà thoh ge."},{"book":"Lug","chapter":"8","verse":"33","text":"Ithek ji pha bran è khia srane wak brogthek shii khud dun. Zab pha wak brogthek ne phiingduii è buzam ran srane khabang shii wo ne iy dun."},{"book":"Lug","chapter":"8","verse":"34","text":"Wak brog shii gayiig rek ne rai pha bran ji è nyie rey pha ji doh srane, ji è ai ne bajarai nane raig shii ran srane jithek pha mua yao mage."},{"book":"Lug","chapter":"8","verse":"35","text":"Branthek è nyie rey pha ji riig wuii dun, chiih-è ithek Isu shii wuii thog mage shii, ibuii fuang khia dun pha bran ji yi khani wie rey srane yung guii ne Isu lai moe shii dug ne rai pha doh, chiih-è ithek ne zab rum dun."},{"book":"Lug","chapter":"8","verse":"36","text":"Hanyie ji doh pho è branthek shii yao hì pha bran ne khi-èrek ne wie rey ge ara."},{"book":"Lug","chapter":"8","verse":"37","text":"Chiihphado ji pha soh pha branthek è Isu shii thiichiih-è dun bo è yao, nyieliieshii ithek ne bajo sham ne rum dun. Ji-è Isu run hà in ne dun din dun."},{"book":"Lug","chapter":"8","verse":"38","text":"Ibuii khia dun pha bran ji è khung ne Isu shii yao, “Gu shii de narog wuii noh bo.” Jishii Isu è yung srane aishii thoh ge,"},{"book":"Lug","chapter":"8","verse":"39","text":"Idoh dun srane nawai hò hà Hamangkhung-aphuii è na shii nyie rek phi pha ji yao bo."},{"book":"Lug","chapter":"8","verse":"40","text":"Isu khabang ring pha gai ithua shii idoh thog mage ne, branthek aishii wie è ho, nyieliieshii zab ithek ne aishii khan ne rai."},{"book":"Lug","chapter":"8","verse":"41","text":"Chiihphado è Jairus beng pha bran jia de thiichiih wuii thog; ai ne thiisa pha Jewthek misiahò pha dumuii ro. Ai awailum ne buzam Isu lai shii bam srane aishii khung ne ai hò hà wuii bo è yao,"},{"book":"Lug","chapter":"8","verse":"42","text":"nyieliieshii airo idimi dam snanyi rey sha pha ji ne iy pha rek."},{"book":"Lug","chapter":"8","verse":"43","text":"Ithek duchoi shii hò-amuii jia yi grab rek ne diig ne rai pha dam snanyi rey sha; ai è awai shii nyie um pha ji zab mahpho8:43: giak jigizey shii ne hì oi aishii nyie um pha ji ne mahpho shii phi ched muii. shii phi srane wie rey yi pha rek shii, Jishii hanyi è de aishii wie arek mua."},{"book":"Lug","chapter":"8","verse":"44","text":"Ai è ibrog shii Isu idoh wuii srane airo rugud jiu shii khoh mage, chiih-è airo grab noi pha ji ne limdang dun."},{"book":"Lug","chapter":"8","verse":"45","text":"Isu è ithek shii sai, “Gu shii hanyie mukhoh lei?”"},{"book":"Lug","chapter":"8","verse":"46","text":"Jishii Isu è yao, “Hanyie lei jia ne gu shii khoh ro, gu ne thieg, blu ne gu è fuang khia dun ro.”"},{"book":"Lug","chapter":"8","verse":"47","text":"Hò-amuii ji è shii riig shii aishii ne thieg dun, ji è ai ne sham srane wuii ne awailum ne Isu lai shii bam. Ai è nyie rek ne khoh chiih-è khi-èrek ne khthiie wie dun pha ji thiichiih ai ibi shii um phothek moe Isu shii yao."},{"book":"Lug","chapter":"8","verse":"48","text":"Isu è hò-amuii jishii yao, “Gu dimi, nawairo migi è na shii wie rek ge ro, liingsed ne dun bo.”"},{"book":"Lug","chapter":"8","verse":"49","text":"Isu ji yao ramuii shii, mua yao pha bran jia dumuii hò è wuii thog. Ai è Jairus shii yao, “Naro dimi ne iy dun ro. Masdo shii dinne muna diig aphi chid rabo.”"},{"book":"Lug","chapter":"8","verse":"50","text":"Jishii Isu è nuii srane Jairus shii yao, “Arum rabo; migi now bie bo, chiih-è na dimi ne wie rey phro.”"},{"book":"Lug","chapter":"8","verse":"51","text":"Ai è hò hà wuii thog mage shii, ai è Phithar, Jon, nane James chiih-è ani ro aphuii amuii shii noh ne iliing hà wuii srane gai hanyie shii ai rog shii awuii noh."},{"book":"Lug","chapter":"8","verse":"52","text":"Thiichiih shii um pha branthek è ani chiang shii choh ramuii, Isu è yao, “Achoh rabo, ani ne a-iy ro ai ne men bamuii ro!”"},{"book":"Lug","chapter":"8","verse":"53","text":"Ithek è aishii siak, nyieliieshii ithek ne thieg ai ne iyjong ro."},{"book":"Lug","chapter":"8","verse":"54","text":"Jishii Isu è aishii awai wad shii giak srane ho mage, “Sieng mage bo, gu ani!”"},{"book":"Lug","chapter":"8","verse":"55","text":"Ai ro chai ne khid din srane thiichiih shii siangfad mage, chiih-è aishii chie pha nyie magunde phi mage bo è yao ne Isu è ithek shii yung."},{"book":"Lug","chapter":"8","verse":"56","text":"Ai ro aphuii amuii ne wiengphleg dun, Jishii Isu è nathek shii yung, ithek shii nyie rey pha ji ne hanyie shii de ayao rabo."}]}