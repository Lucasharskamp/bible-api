{"data":[{"book":"2 K'orontos","chapter":"10","verse":"1","text":"Taa P'awlos it shinats twotor ááwu nefe eteyiri, itokere tworomó ááwu shúk'e eteyiri, Krstos doowootonat maac'nefon iti k'onirwe,"},{"book":"2 K'orontos","chapter":"10","verse":"2","text":"Meets ettsok'on no sha'irwok'o woshdek't taawiru ik ik ashuwots shinatse ááw shuuk'on keewo t geeyiyaloru itok twoor ááw shuk'on t keewitwok'o k'alk'ayere."},{"book":"2 K'orontos","chapter":"10","verse":"3","text":"Dab datsanatse no beyaloru nokaarit datsatsi kaaraliye."},{"book":"2 K'orontos","chapter":"10","verse":"4","text":"No kes' k'ac'onwere ááshet gop'o gaak faliyit Ik' ang detstswoni bako datsanatsi kes' k'ac'wotsiliye."},{"book":"2 K'orontos","chapter":"10","verse":"5","text":"Ik'o danosh t'ug wotar tuwit mooshonat míshon gaaketwone, asaabi jamono k'aa'uder Krstossh bíaletwok'o woshitwone."},{"book":"2 K'orontos","chapter":"10","verse":"6","text":"It aleyo s'een b́wotor konnari alek'azono sezosh k'andek'tswotsi wotitwone."},{"book":"2 K'orontos","chapter":"10","verse":"7","text":"It its'iilirwo úratse bek'eyiru keewo s'uziye, asho konwor wotowa Krstosk taane ett bíatso amanirwo aanide'er t'iwintswe, noowere bíkok'o Krstosk nowottsok'o dande'e."},{"book":"2 K'orontos","chapter":"10","verse":"8","text":"Doonzo noosh b́imts alon ayide'er ti it'alor bín jitseratse, alan noosh ime iti agosha bako gaakoshaliye."},{"book":"2 K'orontos","chapter":"10","verse":"9","text":"T woshon itn t shatiyirwok'o ark'ye itsha."},{"book":"2 K'orontos","chapter":"10","verse":"10","text":"Ik ikuwots «P'awlos woshwots mangtswotsnat kup'knee, bí b́tookon noonton b́wotormó maawke, b́ noon keew keewonwere k'awntsalke» etiirunee."},{"book":"2 K'orontos","chapter":"10","verse":"11","text":"Man etiru ashuwots noo wokoon wotdek'at nowoshtswotsitse noguut'irwonat t karnonowere itnton wotdek'at nofiiniruwi dagotse k'osh k'osho b́beerawok'owo dande'ene."},{"book":"2 K'orontos","chapter":"10","verse":"12","text":"B́ wotefere botoko údiru ash ik ikwotsnton no tooko nohiwosh wee notooko nuutsir s'iilosh ááwo shu'atsone, bomó botoko botookonton botatstsonat botookonowere botookonton bonohitsotse t'iwints dek'knaliye."},{"book":"2 K'orontos","chapter":"10","verse":"13","text":"Noomó dab itok no borfetso Ik'o noosh b́ imts fini gúúron it'etuwoone bako tatsoniyere dambo id'atsone."},{"book":"2 K'orontos","chapter":"10","verse":"14","text":"It beyruwere nofiiniru gúúrots b́wottsotse Krstos dooshishiyo daniyoh itok nowoor gúúrmaniyere besheratsone."},{"book":"2 K'orontos","chapter":"10","verse":"15","text":"Mansha Ik'o noosh b́beezts gúúroniyere beshar k'oshwots finon weeralo id'atsone, maniyeremó it imnetiyo b́daboor Ik'o noosh b́beezts gúúrotse noon it mangitwok'o tewnirwone."},{"book":"2 K'orontos","chapter":"10","verse":"16","text":"Eshe k'osh ashi fini gúúrots kindr shin fiinets finon noid'awo itiyere oke fa'a datswotsatse bíko doo shishi aap'o shishiyosh falfone."},{"book":"2 K'orontos","chapter":"10","verse":"17","text":"Ernmó «It'etwo doonzon id'ee.»"},{"book":"2 K'orontos","chapter":"10","verse":"18","text":"Asho údewosh b́bodet doonzo bín b́údora bako b́tooko b́tookon b́údoraliye."}]}