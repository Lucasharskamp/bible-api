{"data":[{"book":"Matei","chapter":"7","verse":"1","text":"“Mleke kuwahigha iwanu wangi, hela namwe mtsohighighwa ne Imulungu,"},{"book":"Matei","chapter":"7","verse":"2","text":"kwaapfila pfamuwahigha iwanu wangi, namwe pfipfila mtsohighighwa pfipfo, na chamuwahighila iwanu wangi, Imulungu katsotumila chicho kuwahighani mwemwe."},{"book":"Matei","chapter":"7","verse":"3","text":"“Ule ulola chibanzi ichili mnenge mwa ndughu yako, na baho ng'ulyona bae libiki ilili mnenge mwako?"},{"book":"Matei","chapter":"7","verse":"4","text":"Apfi udahatse kumlongela ndughu yako, ‘Uleke nikulapfe chibanzi ichili mnenge mwako,’ aku mnenge mwako mwenyegho mna libiki?"},{"book":"Matei","chapter":"7","verse":"5","text":"Kwa mng'enye ghweghwe! Tanu ulapfe libiki ilili mnenge mwako, kuya kutsodaha kulola pfinoghile na kulapfa chibanzi ichili mnenge mwa ndughu yako."},{"book":"Matei","chapter":"7","verse":"6","text":"“Mleke kuweng'a iwambwa achila ichideghete hela watsomhundukilani na kuwaluma. Mleke kuwasila iwangubi lulu tsenu hela watsosibayugha kwa maghulu ghawo."},{"book":"Matei","chapter":"7","verse":"7","text":"“Mlombe, namwe mtsakwing'ighwa, mbame namwe mtsopata, mgong'onde libani, namwe mtsopfughulilighwa."},{"book":"Matei","chapter":"7","verse":"8","text":"Kwaapfila imunu wowose iyolomba katsobokela, na imunu wowose iyobama katsopata na ayula iyoghong'onda katsopfughulilighwa libani."},{"book":"Matei","chapter":"7","verse":"9","text":"Angu aba wachi kuna mwemwe, imwanaghe ang'amlomba chighate, komwing'a libwe?"},{"book":"Matei","chapter":"7","verse":"10","text":"Au ang'amlomba isomba, komwing'a inzoka?"},{"book":"Matei","chapter":"7","verse":"11","text":"Ka mwemwe yamwihile mwomanya kuweng'a iwanenu aghala ighanoghile, angu Aba wenu iyali kulanga ng'atsakongetsa bae kuweng'a aghala ighanoghile awala iwomlomba!"},{"book":"Matei","chapter":"7","verse":"12","text":"Muwatendele iwanu wangi aghala ghambama mwemwe wamtendeleni, kwaapfila Ghamalaghitso gha Musa ne pfitabu pfa manabii pfolonga pfipfo."},{"book":"Matei","chapter":"7","verse":"13","text":"“Mwingile kwa kubitila libani sisili. Kwaapfila libani lye ukwingilila kutsimu ghatsi na iwanu iwobitila inzila ayo wa wengi."},{"book":"Matei","chapter":"7","verse":"14","text":"Lekeni libani lya ughima dodo na inzila iilongotsa ako ya sisili, ne iwanu iwoyona nzila ayo wadodo."},{"book":"Matei","chapter":"7","verse":"15","text":"“Mwalangitse na manabii we ughutsu. Womtsilani aku wakoneka kwa kunze ka iwang'olo, lekeni mghati mwawo weghala ne wambwa wa kumuhulo."},{"book":"Matei","chapter":"7","verse":"16","text":"Mtsowamanya kwa ghamatunda ghawo. Angu iwanu wobawa fulu mne tsimiwa, au wobawa ng'owo mne mbighili?"},{"book":"Matei","chapter":"7","verse":"17","text":"Pfipfila chila mbiki ighunoghile ghwakweleka ghamatunda ghanoghile, na mbiki ghwihile ghwakweleka ghamatunda ghehile."},{"book":"Matei","chapter":"7","verse":"18","text":"Na mbiki ighunoghile ng'aghukweleka bae ghamatunda ghehile, na mbiki ghwihile ng'aghukweleka bae ghamatunda ghanoghile."},{"book":"Matei","chapter":"7","verse":"19","text":"Chila mbiki ing'aghukweleka ghamatunda ghanoghile ghwoghanighwa na kwasighwa mmoto."},{"book":"Matei","chapter":"7","verse":"20","text":"Apfo mtsowamanya manabii wa ughutsu kwa ghamatunda ghawo."},{"book":"Matei","chapter":"7","verse":"21","text":"“Si chila imunu iyonikema ‘Mtwatsa, Mtwatsa,’ katsokwingila mne undewa wa kulanga, ila awala waliyeka iwotenda aghala ghayobama Aba wangu iyali kulanga."},{"book":"Matei","chapter":"7","verse":"22","text":"Mne litsuwa alyo, iwanu wengi watsonongela ‘Mndewa, Mndewa! Kwa taghwa lyako tsatuwapetela iwanu usenga we Imulungu, kwa taghwa lyako tsatuwalapfa iwanu pfinyamkela na kutenda ipfinzonza!’"},{"book":"Matei","chapter":"7","verse":"23","text":"Kuya nitsowalongela, ‘Mbe, mwemwe simmanyileni bae. Mlawe kuna nene, mwemwe iwanu mwihile!’"},{"book":"Matei","chapter":"7","verse":"24","text":"“Apfo imunu wowose iyotegheletsa mbuli tsangu na kutsitenda, ayo keghala ne imunu iyakengele, yatsengile ing'anda yake mne bambalawe."},{"book":"Matei","chapter":"7","verse":"25","text":"Imvula itowa, ghamatsi ghamema, libeho liduma, liitowa ing'anda ila. Lekeni ng'aighwile bae kwaapfila lukwambatsa lwake tsalutsengighwa mne bambalawe."},{"book":"Matei","chapter":"7","verse":"26","text":"“Lekeni imunu wowose iyotegheletsa mbuli tsangu aku kolema kutsitenda, ayo keghala ne imunu mbotsi, iyatsengile ing'anda yake mne msanga."},{"book":"Matei","chapter":"7","verse":"27","text":"Imvula itowa, ghamatsi ghamema, libeho liduma liitowa ing'anda ila, nayo ighwa kwa ngupfu.”"},{"book":"Matei","chapter":"7","verse":"28","text":"Yesu hayamalitse kulonga agho ghose, mtingano ghwose tsaghukangawala kwa ghamalangulitso ghake,"},{"book":"Matei","chapter":"7","verse":"29","text":"kwaapfila tsayang'ali yowalangulitsa ka imunu yane ukulu, na si ka iwalangulitsi wawo wa Ghamalaghitso."}]}