{"data":[{"book":"سەرژمێری","chapter":"3","verse":"1","text":"ئەمەش نەوەی هارون و موسایە، ئەو ڕۆژەی یەزدان لەگەڵ موسادا لە شاخی سینا دوا."},{"book":"سەرژمێری","chapter":"3","verse":"2","text":"ئەمەش ناوی کوڕەکانی هارونە، نادابی نۆبەرە و ئەبیهو و ئەلعازار و ئیتامار."},{"book":"سەرژمێری","chapter":"3","verse":"3","text":"ئەمەش ناوی نەوەکانی هارونە، کاهینە دەستنیشانکراوەکان ئەوانەی ئەرکی کاهینیێتییان پێ سپێردراوە."},{"book":"سەرژمێری","chapter":"3","verse":"4","text":"ناداب و ئەبیهو لەبەردەم یەزدان مردن، کاتێک لە چۆڵەوانی سینا ئاگرێکی نامۆیان لەبەردەم یەزدان پێشکەش کرد3‏:4 بڕوانە لێڤییەکان 10‏:1‏-3.‏‏. لەبەر ئەوەی هیچ کوڕیان نەبوو، ئەلعازار و ئیتامار لەبەردەم هارونی باوکیان خزمەتی کاهینیێتییان کرد."},{"book":"سەرژمێری","chapter":"3","verse":"5","text":"هەروەها یەزدان بە موسای فەرموو:"},{"book":"سەرژمێری","chapter":"3","verse":"6","text":"«هۆزی لێڤی بهێنە پێش و لەبەردەم هارونی کاهین ڕایانبگرە و با یاریدەدەری بن،"},{"book":"سەرژمێری","chapter":"3","verse":"7","text":"جا هەڵدەستن بە پارێزگاری بۆ ئەو و لە جیاتی هەموو کۆمەڵ لەبەردەم چادری چاوپێکەوتن، بەهۆی کارکردنیان لە چادرەکەی پەرستن."},{"book":"سەرژمێری","chapter":"3","verse":"8","text":"پارێزگاری لە هەموو قاپوقاچاغەکانی چادری چاوپێکەوتن دەکەن و بە کارکردنیان لە چادرەکەی پەرستن کار بۆ نەوەی ئیسرائیل دەکەن."},{"book":"سەرژمێری","chapter":"3","verse":"9","text":"لێڤییەکان دەدەیتە هارون و کوڕەکانی، لەنێو نەوەی ئیسرائیلدا ئەوان بە تەواوەتی پێشکەشکراون بەو."},{"book":"سەرژمێری","chapter":"3","verse":"10","text":"هارون و کوڕەکانی دادەمەزرێنیت و کاهینیێتییەکەیان دەپارێزن و هەرکەسێکی دیکە لە پیرۆزگا نزیک ببێتەوە دەکوژرێت.»"},{"book":"سەرژمێری","chapter":"3","verse":"11","text":"یەزدان بە موسای فەرموو:"},{"book":"سەرژمێری","chapter":"3","verse":"12","text":"«ئێستا من لێڤییەکان دەبەم، لەنێو نەوەی ئیسرائیل لە جیاتی هەر نۆبەرەیەکی نێر لە سکی ئافرەت کە لە نەوەی ئیسرائیل بێت. ئیتر لێڤییەکان دەبنە هی من،"},{"book":"سەرژمێری","chapter":"3","verse":"13","text":"چونکە هەموو نۆبەرەیەک بۆ منە، ئەو ڕۆژەی لە خاکی میسردا لە هەموو نۆبەرەیەکم دا، ئەوا هەموو نۆبەرەیەک لە ئیسرائیلدا لە خەڵک و لە ئاژەڵ بۆ خۆمم تەرخان کرد، بۆ من دەبن، من یەزدانم.»"},{"book":"سەرژمێری","chapter":"3","verse":"14","text":"هەروەها یەزدان لە چۆڵەوانی سینادا بە موسای فەرموو:"},{"book":"سەرژمێری","chapter":"3","verse":"15","text":"«نەوەی لێڤی بەگوێرەی بنەماڵەکانیان و خێڵەکانیان تۆمار بکە، هەموو نێرینەیەک لە کۆرپەی یەک مانگ بەرەو سەرەوە تۆمار دەکەیت.»"},{"book":"سەرژمێری","chapter":"3","verse":"16","text":"موساش بەگوێرەی فەرمایشتی یەزدان هەروەک فەرمانی کردبوو، تۆماری کردن."},{"book":"سەرژمێری","chapter":"3","verse":"17","text":"ئەمانە ناوی نەوەکانی لێڤی بوو:"},{"book":"سەرژمێری","chapter":"3","verse":"18","text":"ئەوەش ناوی دوو کوڕەکەی گێرشۆنە بەگوێرەی خێڵەکانیان:"},{"book":"سەرژمێری","chapter":"3","verse":"19","text":"نەوەی قەهاتیش بەگوێرەی خێڵەکانیان:"},{"book":"سەرژمێری","chapter":"3","verse":"20","text":"دوو کوڕەکەی مەراریش بەگوێرەی خێڵەکانیان:"},{"book":"سەرژمێری","chapter":"3","verse":"21","text":"بۆ گێرشۆن خێڵی لیبنییەکان و خێڵی شیمعییەکان. ئەمە خێڵەکانی گێرشۆنییەکانە،"},{"book":"سەرژمێری","chapter":"3","verse":"22","text":"ژمارەی هەموو نێرینەیەکی کوڕی یەک مانگ بەرەو سەرەوە، تۆمارکراوان لێیان حەوت هەزار و پێنج سەد کەس بوون."},{"book":"سەرژمێری","chapter":"3","verse":"23","text":"خێڵەکانی گێرشۆنییەکان لە پشت چادری پەرستنەوە بەلای ڕۆژئاوا چادر هەڵدەدەن،"},{"book":"سەرژمێری","chapter":"3","verse":"24","text":"گەورەی بنەماڵەی گێرشۆنییەکانیش ئەلیاسافی کوڕی لائێل بوو."},{"book":"سەرژمێری","chapter":"3","verse":"25","text":"نەوەی گێرشۆن لە چادری چاوپێکەوتن بەرپرسیار بوون لە پارێزگاری چادرەکەی پەرستن و چادرەکە و پۆشەرەکەی، پەردەی دەروازەی چادری چاوپێکەوتن،"},{"book":"سەرژمێری","chapter":"3","verse":"26","text":"پەردەکانی حەوشەکە و پەردەی دەروازەی حەوشەکە کە لە دەوری چادرەکەی پەرستنە و لە دەوری قوربانگاکەن بە چواردەوری و گوریسەکانی، لەگەڵ هەموو ئەو خزمەتەی پەیوەست بوو پێیانەوە."},{"book":"سەرژمێری","chapter":"3","verse":"27","text":"بۆ قەهاتیش خێڵی عەمرامییەکان، خێڵی یەسهارییەکان، خێڵی حەبرۆنییەکان و خێڵی عوزیێلییەکان بوون. ئەمە خێڵەکانی قەهاتییەکانە"},{"book":"سەرژمێری","chapter":"3","verse":"28","text":"ژمارەی هەموو نێرینەیەکی کوڕی یەک مانگ بەرەو سەرەوە هەشت هەزار و شەش سەد کەس بوون."},{"book":"سەرژمێری","chapter":"3","verse":"29","text":"خێڵەکانی نەوەی قەهات لەلای باشووری چادرەکەی پەرستن چادر هەڵدەدەن."},{"book":"سەرژمێری","chapter":"3","verse":"30","text":"گەورەی بنەماڵەکانی خێڵەکانی قەهاتییەکانیش ئەلیچافانی کوڕی عوزیێل بوو."},{"book":"سەرژمێری","chapter":"3","verse":"31","text":"بەرپرسیار بوون لە پارێزگاری سندوقەکە، مێزەکە، چرادانەکە، قوربانگاکان، قاپوقاچاغی پیرۆزگاکە کە خزمەتی پێ دەکەن، پەردەی شوێنی هەرەپیرۆز و هەموو ئەوەی لەگەڵی بەکاردەهێنرێت."},{"book":"سەرژمێری","chapter":"3","verse":"32","text":"بۆ سەرۆکی سەرکردەکانی لێڤییەکانیش ئەلعازاری کوڕی هارونی کاهین، سەرپەرشتیار بوو بەسەر ئەو کەسانەی کە بەرپرسیار بوون لە پارێزگاری پیرۆزگا."},{"book":"سەرژمێری","chapter":"3","verse":"33","text":"بۆ مەراری، خێڵی مەحلییەکان و خێڵی موشییەکان، ئەمە خێڵەکانی مەرارییە."},{"book":"سەرژمێری","chapter":"3","verse":"34","text":"تۆمارکراوان لێیان بەپێی ژمارەی هەموو نێرینەیەکی کوڕی یەک مانگ بەرەو سەرەوە شەش هەزار و دوو سەد کەس بوون."},{"book":"سەرژمێری","chapter":"3","verse":"35","text":"گەورەی بنەماڵەی خێڵەکانی مەراریش چووریێلی کوڕی ئەبیحەیلە،"},{"book":"سەرژمێری","chapter":"3","verse":"36","text":"نەوەی مەراریش سەرپەرشتیاری پارێزگاریکردن بوون لە چوارچێوەکانی چادرەکەی پەرستن، هەروەها کاریتە، کۆڵەکە، بناغە، هەموو کەلوپەلەکانی و هەموو ئەوەی لەگەڵیدا بەکاردەهێنرێت،"},{"book":"سەرژمێری","chapter":"3","verse":"37","text":"هەروەها کۆڵەکەکانی حەوشەکە لە چواردەوری و بنکە و سنگ و گوریسەکانی."},{"book":"سەرژمێری","chapter":"3","verse":"38","text":"موسا و هارون و کوڕەکانی لەلای ڕۆژهەڵاتی چادرەکەی پەرستن، ڕووەو ڕۆژهەڵات لەبەردەم چادری چاوپێکەوتن چادر هەڵدەدەن."},{"book":"سەرژمێری","chapter":"3","verse":"39","text":"هەموو تۆمارکراوانی لێڤییەکان ئەوانەی موسا و هارون بەپێی فەرمایشتی یەزدان بەگوێرەی خێڵەکانیان تۆماریان کردن، هەموو نێرینەیەکی کوڕی یەک مانگ بەرەو سەرەوە بیست و دوو هەزار کەس بوون."},{"book":"سەرژمێری","chapter":"3","verse":"40","text":"هەروەها یەزدان بە موسای فەرموو: «هەموو نێرینەیەکی نۆبەرە لە نەوەی ئیسرائیل لە کۆرپەی یەک مانگ بەرەو سەرەوە تۆمار بکە و لیستی ناوەکانیان وەربگرە."},{"book":"سەرژمێری","chapter":"3","verse":"41","text":"من یەزدانم، لێڤییەکان لە جیاتی هەموو نۆبەرەیەکی نەوەی ئیسرائیل و مەڕوماڵاتی لێڤییەکانیش لە جیاتی هەموو نۆبەرەیەک لە مەڕوماڵاتی نەوەی ئیسرائیل بۆ من دادەنێیت.»"},{"book":"سەرژمێری","chapter":"3","verse":"42","text":"جا موسا وەک یەزدان فەرمانی پێ کرد هەموو نۆبەرەیەکی لە نەوەی ئیسرائیل تۆمار کرد،"},{"book":"سەرژمێری","chapter":"3","verse":"43","text":"هەموو کۆرپەیەکی نۆبەرەی نێرینە لە تەمەنی یەک مانگ بەرەو سەرەوە لە لیستی ناوەکان تۆمارکران، بیست و دوو هەزار و دوو سەد و حەفتا و سێ کەس بوون."},{"book":"سەرژمێری","chapter":"3","verse":"44","text":"یەزدان بە موسای فەرموو:"},{"book":"سەرژمێری","chapter":"3","verse":"45","text":"«لێڤییەکان لە جیاتی هەموو نۆبەرەیەک لە نەوەی ئیسرائیل دابنێ و مەڕوماڵاتی لێڤییەکانیش لە جیاتی مەڕوماڵاتەکانیان، جا لێڤییەکان بۆ من دەبن. من یەزدانم."},{"book":"سەرژمێری","chapter":"3","verse":"46","text":"بۆ کڕینەوەی ئەو دوو سەد و حەفتا و سێیەش لە نۆبەرەکانی نەوەی ئیسرائیل کە لە لێڤییەکان زیاترن،"},{"book":"سەرژمێری","chapter":"3","verse":"47","text":"پێنج شاقل بۆ هەر سەرێک وەردەگریت، بەگوێرەی شاقلی پیرۆزگا وەریدەگریت. هەر شاقلێک بیست گێرایە."},{"book":"سەرژمێری","chapter":"3","verse":"48","text":"زیوەکەش دەدەیتە هارون و کوڕەکانی، کڕینەوەی ئەوانەیە کە لێیان زیادن.»"},{"book":"سەرژمێری","chapter":"3","verse":"49","text":"جا موسا زیوی کڕینەوەیانی وەرگرت، لەوانەی لە کڕینەوەی لێڤییەکان زیاد بوون،"},{"book":"سەرژمێری","chapter":"3","verse":"50","text":"لە نۆبەرەکانی نەوەی ئیسرائیل هەزار و سێ سەد و شەست و پێنج زیوی3‏:50 نزیکەی 15,5 کیلۆگرام.‏ بەگوێرەی شاقلی پیرۆزگا وەرگرت."},{"book":"سەرژمێری","chapter":"3","verse":"51","text":"موساش زیوی کڕینەوەکەی بە هارون و کوڕەکانی دا بەگوێرەی فەرمایشتی یەزدان، هەروەک یەزدان فەرمانی بە موسا کردبوو."}]}