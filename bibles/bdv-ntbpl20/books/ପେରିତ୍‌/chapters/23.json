{"data":[{"book":"ପେରିତ୍‌","chapter":"23","verse":"1","text":"ଆର୍‌ ପାଉଲ୍‌ ଜିଉଦି ବେରାଣ୍ ମଃଣ୍ଡାକ୍‌ ନିକ କଃରି ଦଃକି କୟ୍‌ଲା, “ଏ ଇସ୍ରାଏଲିୟ ବାୟ୍‌ମଃନ୍, ମୁୟ୍‌ଁ ଆଜି ହଃତେକ୍‌ ନିକ ମଃନେ ଇସ୍ୱରାର୍‌ ଚଃମେ ଚାଲ୍‌ଚାଲ୍‌ତି କଃରି ଆସିଆଚି ।”"},{"book":"ପେରିତ୍‌","chapter":"23","verse":"2","text":"ସେତାକ୍‌ ମୁଳ୍‌ ଜାଜକ୍‌ ହନନିଅ ପାଉଲ୍‌ ଚଃମେ ଟିଆ ଅୟ୍‌ରିଲା ଲକ୍‌ ମଃନ୍‌କେ ତାର୍‌ ମୁଏଁ ଚାହୁଳ୍‌ ମାରୁକ୍‌ କୟ୍‌ଲା ।"},{"book":"ପେରିତ୍‌","chapter":"23","verse":"3","text":"୨୩:୩ ମାତି ୨୩:୨୭,୨୮.ସଃଡେବଃଳ୍‌ ପାଉଲ୍‌ ତାକେ କୟ୍‌ଲା, “ଏ ଚୁନ୍‌ ମାର୍‌ଲା ଦଃବ୍‌ଳା କୁଡ୍‌, ଇସ୍ୱର୍‌ ତକ୍‌ ମାରେଦ୍‌, ତୁୟ୍‌ ଅଃକାବଃଳ୍‌ ବିଦି ହଃର୍କାରେ ମର୍‌ ବିଚାର୍‌ ନଃକେରି, ବିଦି ବିରଦେ ମକ୍‌ ମାରୁକ୍‌ କଃଉଁଲିସ୍‌ ?”"},{"book":"ପେରିତ୍‌","chapter":"23","verse":"4","text":"ସେତାକ୍‌ ଚଃମେ ଟିଆ ଅୟ୍‌ରିଲା ଲକ୍‌ମଃନ୍ କୟ୍‌ଲାୟ୍‌, “ତୁୟ୍‌ କି ଇସ୍ୱରାର୍‌ ମୁଳ୍‌ ଜାଜକ୍‌କେ ଲିନ୍ଦା କଃରୁଲିସ୍‌ ?”"},{"book":"ପେରିତ୍‌","chapter":"23","verse":"5","text":"ଆରେକ୍‌ ପାଉଲ୍‌ କୟ୍‌ଲା, “ଏ ଇସ୍ରାଏଲିୟ ବାୟ୍‌ମଃନ୍‌ ସେ ମୁଳ୍‌ ଜାଜକ୍‌ ବଃଲି ମୁୟ୍‌ଁ ଜାଣି ନଃରିଲେ, କାୟ୍‌ତାକ୍‌ ବଃଲେକ୍‌ ସାସ୍ତରେ ଲେକା ଆଚେ, ତୁମି ଅଃହ୍‌ଣାର୍‌ ମୁଳିକାକ୍‌ ମଃନ୍ଦ୍‌ କଃତା କଃଉଆ ନାୟ୍‌ ।”"},{"book":"ପେରିତ୍‌","chapter":"23","verse":"6","text":"ମଃତର୍‌ ପାଉଲ୍‌ ଗଟେକ୍‌ ବାଗ୍ ସାଦୁକି ଆର୍‌ ଗଟେକ୍‌ ବାଗ୍ ପାରୁସି ବଃଲି ଜାଣି ବେରାଣ୍ ମଃଣ୍ଡାୟ୍‌ ଉଲ୍‌ଗାଟ୍‌ ଅୟ୍‌ କୟ୍‌ଲା, “ଏ ଇସ୍ରାଏଲିୟ ବାୟ୍‌ମଃନ୍ ମୁୟ୍‌ଁ ଗଟେକ୍‌ ପାରୁସି ଆର୍‌ ପାରୁସିର୍‌ ହୟ୍‌ସି, ଆରେକ୍‌ ଇ ବଃର୍ସା, ବଃଲେକ୍‌ ମଃଲା ଲକ୍‌ ମଃନାର୍‌ ଉଟ୍‌ତା ବିସୟେ ମୁୟ୍‌ଁ ବିଚାର୍‌ ଅଃଉଁଲେ ।”"},{"book":"ପେରିତ୍‌","chapter":"23","verse":"7","text":"ସେ ଇ କଃତା କୟ୍‌ଲାକ୍‌ ପାରୁସି ଆର୍‌ ସାଦୁକି ମଃନାର୍‌ ବିତ୍ରେ ଦଃରାମ୍‌ସ୍କା ଅୟ୍‌ଲାୟ୍‌, ଆର୍‌ ବେରାଣ୍ ମଃଣ୍ଡା ଦଃଳ୍‌ ବାଗ୍ ଅୟ୍‌ଲି ।"},{"book":"ପେରିତ୍‌","chapter":"23","verse":"8","text":"୨୩:୮ ମାତି ୨୨:୨୩; ମାର୍କ ୧୨:୧୮; ଲୁକ ୨୦:୨୭.କାୟ୍‌ତାକ୍‌ ବଃଲେକ୍‌ ସାଦୁକିମଃନ୍ ମଃଲେକ୍‌ ଉଟ୍‌ତାର୍‌ ନାୟ୍‌ କି ଦୁତ୍‌ ଆର୍‌ ଆତ୍ମା ନାୟ୍‌ ବଃଲି କଃଉତି, ମଃତର୍‌ ପାରୁସିମଃନ୍ ଇ ତିନିଗଟ୍‌ ହେଁ ମାନ୍‌ତି ।"},{"book":"ପେରିତ୍‌","chapter":"23","verse":"9","text":"ଇତାକ୍‌ ବଃଡେ ଉରାଟୁ ଅୟ୍‌ଲି ଆର୍‌ ପାରୁସିମଃନାର୍‌ ଦଃଳାର୍‌ କଃତେକ୍‌ ଦଃର୍ମ୍‌ଗୁରୁମଃନ୍‌ ଉଟି କଃତା ଦଃରା ଦଃରି ଅୟ୍‌ କୟ୍‌ଲାୟ୍‌ “ଅଃମିମଃନ୍‌ ଇ ଲକ୍‌ତଃୟ୍‌ କାୟ୍‌ ଦଃସ୍‌ ନଃଦେକୁ, କେ ଜାଣ୍ କୁୟ୍‌ ଆତ୍ମା କି ଦୁତ୍‌ ତାର୍‌ ସଃଙ୍ଗ୍ କଃତା କଃଉଁଲା ।”"},{"book":"ପେରିତ୍‌","chapter":"23","verse":"10","text":"ଅଃନ୍‌କାର୍‌ ବଃଡେ ଉରାଟୁ ଅୟ୍‌ଲାକ୍‌ କଃଡେବଃଳ୍‌ ପାଉଲ୍‌କେ କଃଣ୍ଡ୍ କଃଣ୍ଡ୍ କଃରି ମାର୍ତି, ଇ ଡିରାର୍‌ ଗିନେ ସଃଇନ୍‌ ଅଃଦିକାରି ସେମଃନାର୍‌ ବିତ୍ରେ ବଃଳ୍‌ ମାଡେ ଗଃଳ୍‌ ବିତ୍ରେ ଆଣୁକେ ସଃଇନ୍‌ମଃନ୍‌କେ ଆଦେସ୍‌ ଦିଲା ।"},{"book":"ପେରିତ୍‌","chapter":"23","verse":"11","text":"ସେ ରାତି ମାପ୍ରୁ ତାର୍‌ ଚଃମେ ଟିଆ ଅୟ୍‌ କୟ୍‌ଲା, “ଡିର୍‌ ନାୟ୍‌ ସାସ୍‌ ଦଃର୍‌ କାୟ୍‌ତାକ୍‌ବଃଲେକ୍‌ ତୁୟ୍‌ ଜଃନ୍‌କଃରି ଜିରୁସାଲମେ ଅଃମାର୍‌ ସାକି ଦିଲିସ୍‌, ସେନ୍‌କଃରି ତକ୍‌ ରମ୍‌ ତଃୟ୍‌ ହେଁ ସାକି ଦେଉଁକ୍‌ ଅୟ୍‌ଦ୍‌ ।”"},{"book":"ପେରିତ୍‌","chapter":"23","verse":"12","text":"ଆର୍‌କ ଦିନ୍ ସଃକାଳ୍‌ ଅୟ୍‌ଲାକ୍‌ ଜିଉଦିମଃନ୍ ମଃନ୍ଦା ଅୟ୍‌ ପାଉଲ୍‌କେ ନଃମାର୍ତା ହଃତେକ୍‌ ଅଃର୍ନ୍‌ ଆଣି ଚୁୟ୍‌ଲେକ୍‌ ସାୟ୍‌ପ୍‌ ହାଉଁନ୍ଦ୍ ବଃଲି ଅଃହ୍‌ଣା ଅଃହ୍‌ଣାକ୍‌ ସଃୟ୍‌ତ୍‌ କଃଲାୟ୍‌ ।"},{"book":"ପେରିତ୍‌","chapter":"23","verse":"13","text":"ଇ କୁଟ୍‌ କଃଲା ଲକ୍‌ମଃନ୍ ଦୁୟ୍‌ କଳି ଲକ୍‌ ହୁଣି ଅଃଦିକ୍‌ ରିଲାୟ୍‌ ।"},{"book":"ପେରିତ୍‌","chapter":"23","verse":"14","text":"ସେମଃନ୍ ବଃଡ୍ ଜାଜକ୍‌ ଆର୍‌ ପାରାଚିନ୍‌ମଃନାର୍‌ ହାକ୍‌ ଆସି କୟ୍‌ଲାୟ୍‌ “ଅଃମିମଃନ୍‌ ପାଉଲ୍‌କେ ମଃର୍ନେ ନଃମାର୍ତା ହଃତେକ୍‌ କାୟ୍‌ରି କାୟ୍‌ଲେକ୍‌ ସାୟ୍‌ପ୍‌ ହାଉଁନ୍ଦ୍ ବଃଲି ନିଜେ ନିଜେ ସଃୟ୍‌ତ୍‌ କଃରି ଆଚୁ ।"},{"book":"ପେରିତ୍‌","chapter":"23","verse":"15","text":"ତଃବେ ତୁମିମଃନ୍ ଅଃଦିକ୍‌ ନିକ କଃରି ତାର୍‌ ବିଚାର୍‌ କଃରୁକେ ମଃନ୍ କଃରୁଲୁ ବଃଲି ଜଃଟି କଃରି ତାକେ ତୁମିମଃନାର୍‌ ଚଃମେ ଆଣୁକେ ଅଃବେ ବେରାଣ୍ ମୁଣ୍ଡାର୍‌ ଲକେ ଆର୍‌ ସଃଇନ୍‌ ଅଃଦିକାରିକ୍‌ ଗଃଉଆରି କଃରା । ସେ ବେରାଣେ ଆସ୍ତା ହୁର୍ବେ ଅଃମିମଃନ୍‌ ତାକେ ମାରୁକ୍‌ ଜାଗି ଆଚୁ ।”"},{"book":"ପେରିତ୍‌","chapter":"23","verse":"16","text":"ମଃତର୍‌ ପାଉଲାର୍‌ ବେଣ୍‌ସିର୍‌ ହୟ୍‌ସି ସେମଃନାର୍‌ ଜାଗି ରିଲାର୍‌ କଃତା ସୁଣି ଆସି, ଗଃଳ୍‌ ବିତ୍ରେ ହୁରି ପାଉଲ୍‌କେ ଜାଣାୟ୍‌ଲା ।"},{"book":"ପେରିତ୍‌","chapter":"23","verse":"17","text":"ସେତାକ୍‌ ପାଉଲ୍‌ ଗଟେକ୍‌ ହାଁଚ୍ କଳି ମୁଳିକା ସଃଇନ୍‌କେ କୁଦି କୟ୍‌ଲା, “ଇ ବେଣ୍ଡ୍ୟାକ୍‌ ଏକ୍‌ ଅଃଜାର୍‌ ସଃଇନାର୍‌ ମୁଳିକାର୍‌ ଚଃମେ ନେ, କାୟ୍‌ତାକ୍‌ବଃଲେକ୍‌ ତାକେ ଜାଣାଉଁକ୍‌ ଆର୍‌ କାୟ୍‌ କଃତା ଆଚେ ।”"},{"book":"ପେରିତ୍‌","chapter":"23","verse":"18","text":"ସେତାକ୍‌ ତାକେ ସଃଇନାର୍‌ ଅଃଦିକାରି ମୁଳିକା ଚଃମେ ନଃୟ୍‌ କୟ୍‌ଲା, “କଃୟ୍‌ଦି ପାଉଲ୍‌ ତାର୍‌ ଚଃମେ ମକ୍‌ କୁଦି ତର୍‌ ଚଃମେ ଇ ବେଣ୍ଡ୍ୟାକେ ଆଣୁକେ ଗଃଉଆରି କଃଲା, ତୁୟ୍‌ କଃଉ ଆର୍‌ କାୟ୍‌ କଃତା ଆଚେ ।”"},{"book":"ପେରିତ୍‌","chapter":"23","verse":"19","text":"ସଃଇନାର୍‌ ଅଃଦିକାରି ସେ ବେଣ୍ଡ୍ୟାର୍‌ ଆତ୍‌ ଦଃରି ଗଟେକ୍‌ ସିଣିନ୍ଦ୍ ଟାଣେ ନଃୟ୍‌ ତାକେ ହଃଚାର୍ଲା, “ମକ୍‌ ଜାଣାଉ ତର୍‌ କାୟ୍‌ରି କଃଉତାର୍‌ ଆଚେ ?”"},{"book":"ପେରିତ୍‌","chapter":"23","verse":"20","text":"ସେ କୟ୍‌ଲା, ପାଉଲାର୍‌ କଃତାକ୍‌ ଅଃଦିକ୍‌ ନିକ କଃରି ବିଚାର୍‌ କଃରୁକେ, ହେଟ୍‌କପଟିଆ ଜିଉଦିମଃନ୍ ତାକେ କାଲି ବେରାଣ୍ ମଃଣ୍ଡାୟ୍‌ ଆଣୁକେ ତକ୍‌ ଗଃଉଆରି କଃରୁକେ ଟିକ୍‌ କଃରି ଆଚ୍‌ତି ।"},{"book":"ପେରିତ୍‌","chapter":"23","verse":"21","text":"ଇତାକ୍‌ ସେମଃନାର୍‌ କଃତାୟ୍‌ ରାଜି ଅଃଉଅ ନାୟ୍‌, କାୟ୍‌ତାକ୍‌ବଃଲେକ୍‌ ତାକେ ମଃର୍ନେ ନଃମାର୍ତା ହଃତେକ୍‌ ଅଃର୍ନ୍‌ ହାଣି ଚୁୟ୍‌ଲେକ୍‌ ସାୟ୍‌ପ୍‌ ହାଉଁନ୍ଦ୍ ବଃଲି ନିଜେ ନିଜେ ସଃୟ୍‌ତ୍‌ କଃରି ଦୁୟ୍‌ କଳି ଲକ୍‌ ହୁଣି ଅଃଦିକ୍‌ ତାକେ ଜାଗି ଆଚ୍‌ତି । ଆର୍‌ ଅଃବେ ସେମଃନ୍ ତର୍‌ ତଃୟ୍‌ହୁଣି ଆଦେସ୍‌ ହାଉଁକ୍‌ ଜାଗି ଆଚ୍‌ତି ।"},{"book":"ପେରିତ୍‌","chapter":"23","verse":"22","text":"ସେତାକ୍‌ ସଃଇନ୍‌ ଅଃଦିକାରି ସେ ବେଣ୍ଡ୍ୟାକ୍‌ ହଃଟାୟ୍‌ ଦଃୟ୍‌ ତାକେ କୟ୍‌ଲା, “ତୁୟ୍‌ ଜୁୟ୍‌ କଃତା ମକ୍‌ କୟ୍‌ଲିସ୍‌, ଇତି କାକେ ହେଁ କଃଉନାୟ୍‌ ।”"},{"book":"ପେରିତ୍‌","chapter":"23","verse":"23","text":"ସଃୟ୍‌ନ୍‌ ଅଃଦିକାରି ତାର୍‌ ଜଳେକ୍‌ ଅଃଦିକାରିକ୍‌ କୁଦି କୟ୍‌ଲା “କାଇସରିଆ ହାକ୍‌ ଜଃଉଁକେ ଦୁୟ୍‌ସ ସଃଇନ୍‌ ମଃନ୍‌କେ ଜାଗ୍ରତ୍‌ କଃର୍‌, ଦୁୟ୍‌କଳି ଗଃଳା ଚଃଗୁ ଆର୍‌ ଦୁୟ୍‌ସ ବାଲା ଦଃରୁ ମଃନ୍‌କେ ଆର୍‌ ଆଜି ରାତି ନଅ ଗଃଟା ବଃଳ୍‌ ବାରାଉଁକେ ଟିକ୍‌ କଃର୍‌ ।"},{"book":"ପେରିତ୍‌","chapter":"23","verse":"24","text":"ଆରେକ୍‌ ସେମଃନ୍ ଜଃନ୍‌କଃରି ପାଉଲ୍‌କେ ବଃସାୟ୍‌ ରଃଜାର୍‌ ଗୁମୁସ୍ତା ପେଲିକ୍‌ସ୍ ତଃୟ୍‌ ଜଃତୁନେ ନେତି, ଇତାକ୍‌ ସଃବୁ କଃରୁକେ ଆଦେସ୍‌ ଦିଲା ।”"},{"book":"ପେରିତ୍‌","chapter":"23","verse":"25","text":"ଆର୍‌ ମୁଳିକା ଅଃନ୍‌କାର୍‌ ଗଟେକ୍‌ ଚିଟି ଲେକ୍‌ଲା ।"},{"book":"ପେରିତ୍‌","chapter":"23","verse":"26","text":"“ମାୟ୍‌ନ୍‌ କାରି ଗନର୍‌ ପେଲିକ୍‌ସ୍‌କେ କ୍ଲାଉଦିଅ, ଲୁସିଆକେ ଜୁଆର୍‌ ।"},{"book":"ପେରିତ୍‌","chapter":"23","verse":"27","text":"ଜିଉଦିମଃନ୍ ଇ ଲକ୍‌କେ ଦଃରି ମାରୁକ୍‌ ଜାତା ବଃଳ୍‌ ମୁୟ୍‌ଁ ସଃଇନ୍ ମଃନାର୍‌ ସଃଙ୍ଗ୍ ଜାୟ୍‌ ସେ ଗଟେକ୍‌ ରମିୟ ବଃଲି ଜାଣି ଆକ୍‌ ବାଚାୟ୍‌ଲେ ।"},{"book":"ପେରିତ୍‌","chapter":"23","verse":"28","text":"କାୟ୍‌ତାର୍‌ ଗିନେ ସେମଃନ୍ ଆକ୍‌ ଦଃସ୍‌ ଦଃରୁଲାୟ୍‌ ସେରି ଜାଣୁକେ ମଃନ୍‌କଃରି ମୁୟ୍‌ଁ ଆକ୍‌ ସେମଃନାର୍‌ ବେରାଣେ ନିଲେ ।"},{"book":"ପେରିତ୍‌","chapter":"23","verse":"29","text":"ମଃର୍ନ୍‌ ଡଃଣ୍ଡ୍‌ କି ବାନ୍ଦୁଣ୍‌ ଜୟ୍‌ଗ୍‌ କାୟ୍‌ କଃତା ଆର୍‌ ବିରଦେ ଦଃସ୍‌ କଃରା ନଃଜାୟ୍‌ଁ ସେମଃନାର୍‌ ବିଦିର୍‌ କଃତା ଦଃସ୍‌ କଃରା ଅଃଉଁଲି ବଃଲି ମୁୟ୍‌ଁ ବୁଜ୍‌ଲେ ।"},{"book":"ପେରିତ୍‌","chapter":"23","verse":"30","text":"ଇ ଲକ୍‌ ବିରଦେ କୁଟ୍‌ କଃରା ଅୟ୍‌ଆଚେ ବଃଲି ମକ୍‌ କୟ୍‌ଲାକ୍‌ ମୁୟ୍‌ଁ ଆକ୍‌ ଦାପେ ତର୍‌ ହାକ୍‌ ହଃଟାୟ୍‌ଲେ, ଆର୍‌ ଦଃସ୍‌ ଦଃରୁ ମଃନ୍‌କେ ହେଁ ଆର୍‌ ବିରଦେ ସାକି ଦେଉଁକ୍‌ କୟ୍‌ଲେ ।”"},{"book":"ପେରିତ୍‌","chapter":"23","verse":"31","text":"ସେତାକ୍‌ ସଃଇନ୍‌ମଃନ୍ ଆଦେସ୍‌ ହାୟ୍‌ଲା ହଃର୍କାରେ ପାଉଲ୍‌କେ ଦଃରି ରାତି ବଃଳ୍‌ ଆନ୍ତିପାତ୍ରିକେ ଆଣ୍‌ଲାୟ୍‌ ।"},{"book":"ପେରିତ୍‌","chapter":"23","verse":"32","text":"ଆର୍‌କ ଦିନ୍ ସଃଇନ୍‌ମଃନ୍‌ ଗଃଳା ଚଃଗୁମଃନ୍‌କେ ତାର୍‌ ସଃଙ୍ଗ୍ ଜଃଉଁକେ ଚାଡ୍‌ଲାୟ୍‌ ଆର୍‌ ଗଃଳେ ବାଉଳି ଗଃଲାୟ୍‌ ।"},{"book":"ପେରିତ୍‌","chapter":"23","verse":"33","text":"ହଃଚେ ଗଳାଚଃଗୁମଃନ୍ କାଇସରିଆକେ ଆସି ସାସନ୍‌କଃର୍ତାକେ ଚିଟି ଦିଲାୟ୍‌ ଆର୍‌ ପାଉଲ୍‌କେ ହେଁ ତାର୍‌ ଆତେ ସଃହ୍ରି ଦିଲାୟ୍‌ ।"},{"book":"ପେରିତ୍‌","chapter":"23","verse":"34","text":"ସେ ଚିଟି ହଳ୍‌ଲା ହଃଚେ ସେ କୁୟ୍‌ ରାଇଜାର୍‌ ଲକ୍‌ ବଃଲି ହଃଚାର୍ଲା, ଆରେକ୍‌ ସେ ଜେ କିଲିକିଆର୍‌ ଲକ୍‌ ଇରି ଜାଣ୍‌ଲା ।"},{"book":"ପେରିତ୍‌","chapter":"23","verse":"35","text":"ଆର୍‌ ସେ କୟ୍‌ଲା, “ତର୍‌ ଦଃସ୍‌ ଦଃରୁମଃନ୍ ଆୟ୍‌ଲେକ୍‌ ମୁୟ୍‌ ତର୍‌ କଃତା ସୁଣିନ୍ଦ୍‌” ଆର୍‌ ସେ ହେରଦାର୍‌ କୁଆଳ୍‌ ତଃୟ୍‌ଁ ତାକେଜଃୟ୍‌ଲେ ଡାହୁକେ କୟ୍‌ଲା ।"}]}