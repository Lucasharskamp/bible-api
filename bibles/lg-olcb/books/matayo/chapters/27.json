{"data":[{"book":"Matayo","chapter":"27","verse":"1","text":"Awo obudde bwe bwakya, bakabona abakulu bonna n’abakulembeze b’Abayudaaya ne beeyongera okukuŋŋaana ne bateeseza wamu balabe ekkubo lye banaayitamu okutta Yesu."},{"book":"Matayo","chapter":"27","verse":"2","text":"Ne bamusiba, ne bamuweereza ewa Piraato eyali gavana Omuruumi."},{"book":"Matayo","chapter":"27","verse":"3","text":"Awo Yuda, eyali amuliddemu olukwe, bwe yalaba nga Yesu bamusalidde omusango gwa kufa, n’azzaayo ebitundu amakumi asatu ebya ffeeza eri bakabona abakulu n’abakulembeze b’Abayudaaya,"},{"book":"Matayo","chapter":"27","verse":"4","text":"ng’agamba nti, “Nnyonoonye, kubanga ndiddemu olukwe omusaayi ogutalina musango.” Naye ne bamuddamu nti, “kyo kitukwatako kitya? Ezo nsoga zo.”"},{"book":"Matayo","chapter":"27","verse":"5","text":"Kyeyava addira ensimbi eza ffeeza n’aziyiwa mu Yeekaalu n’afuluma n’agenda yeetuga!"},{"book":"Matayo","chapter":"27","verse":"6","text":"Bakabona abakulu ne balondalondawo ensimbi eza ffeeza, ne bagamba nti, “Kya muzizo okuzissa mu ggwanika lya yeekaalu kubanga muwendo gwa musaayi.”"},{"book":"Matayo","chapter":"27","verse":"7","text":"Bwe baamala okukikubaganyaako ebirowoozo, ne basalawo okuzigulamu ennimiro ababumbi mwe baggyanga ebbumba. Ne bateesa ennimiro eyo okugifuula ekifo eky’okuziikangamu abagwira."},{"book":"Matayo","chapter":"27","verse":"8","text":"Kyebaava batuuma ennimiro eyo, “Ennimiro y’Omusaayi” n’okutuusa leero."},{"book":"Matayo","chapter":"27","verse":"9","text":"Kino ne kituukiriza nnabbi Yeremiya bye yayogera nti, “Baddira ebitundu bya ffeeza amakumi asatu, nga gwe muwendo abaana ba Isirayiri gwe baamulamula,"},{"book":"Matayo","chapter":"27","verse":"10","text":"ne bagulamu ennimiro eyali ey’ababumbi, nga Mukama bwe yalagira.”"},{"book":"Matayo","chapter":"27","verse":"11","text":"Awo Yesu bwe yayimirira mu maaso ga gavana, Omuruumi, gavana n’amubuuza nti, “Ggwe Kabaka w’Abayudaaya?” Yesu n’amuddamu nti, “Okyogedde.”"},{"book":"Matayo","chapter":"27","verse":"12","text":"Naye bakabona abakulu n’abakulembeze b’Abayudaaya bwe baaleeta ensonga zaabwe ze baasinziirako okumuwawaabira, Yesu teyabaanukula."},{"book":"Matayo","chapter":"27","verse":"13","text":"Piraato kwe ku mubuuza nti, “Ebyo byonna bye bakwogerako tobiwulira?”"},{"book":"Matayo","chapter":"27","verse":"14","text":"Naye Yesu n’ataddamu kigambo na kimu, era gavana ne kimwewuunyisa nnyo."},{"book":"Matayo","chapter":"27","verse":"15","text":"Gavana yalina empisa ey’okusumulula omusibe omu mu kiseera eky’Embaga y’Okuyitako, ng’omusibe oyo abantu be baamweronderanga."},{"book":"Matayo","chapter":"27","verse":"16","text":"Mu kkomera mwalimu kkondo lukulwe ng’erinnya lye ye Balaba."},{"book":"Matayo","chapter":"27","verse":"17","text":"Awo Piraato n’abuuza ekibiina ekyali kikuŋŋaanye nti, “Mwagala mbasumululire ani, Balaba oba Yesu, ayitibwa Kristo?”"},{"book":"Matayo","chapter":"27","verse":"18","text":"Kubanga yamanya ng’abakulembeze b’Abayudaaya bamuwaddeyo lwa buggya."},{"book":"Matayo","chapter":"27","verse":"19","text":"Piraato yali akyali wakati mu musango ogwo, mukazi we n’amutumira n’obubaka buno nti, “Toba na nsonga na musajja oyo omutuukirivu kubanga natawaanyizibbwa n’ekirooto eky’omuntu oyo.”"},{"book":"Matayo","chapter":"27","verse":"20","text":"Naye bakabona abakulu n’abakulembeze b’Abayudaaya ne basendasenda ebibiina basabeyo Balaba y’aba ateebwa, naye Yesu attibwe."},{"book":"Matayo","chapter":"27","verse":"21","text":"Gavana bwe yaddamu okubabuuza nti, “Ku bano bombi mbateereko aluwa?” Ekibiina kyonna ne kiddamu nti, “Balaba!”"},{"book":"Matayo","chapter":"27","verse":"22","text":"Piraato n’ababuuza nti, “Kale Yesu, ayitibwa Kristo, mukole ntya?” buli omu n’addamu nti, “Akomererwe!”"},{"book":"Matayo","chapter":"27","verse":"23","text":"Piraato n’ababuuza nti, “Lwaki, kiki ky’asobezza?” Naye bo ne beeyongera kuleekaanira waggulu nti, “Akomererwe!”"},{"book":"Matayo","chapter":"27","verse":"24","text":"Awo Piraato bwe yalaba ng’ensoga talina gy’aziraza, ate ng’ebibiina byagala kusasamala, n’atumya amazzi, n’anaaba engalo ze mu maaso g’ekibiina nga bw’agamba nti, “Nze siriiko musango gwonna olw’omusaayi gw’omuntu ono omulungi. Obuvunaanyizibwa bwonna buli ku mmwe!”"},{"book":"Matayo","chapter":"27","verse":"25","text":"Abantu bonna ne baanukula nti, “Omusaayi gwe gubeere ku ffe ne ku baana baffe!”"},{"book":"Matayo","chapter":"27","verse":"26","text":"Awo Piraato n’asumulula Balaba n’abamuwa. Naye bwe yamala okukuba Yesu embooko n’amuwaayo bamukomerere."},{"book":"Matayo","chapter":"27","verse":"27","text":"Naye abaserikale baasooka kumutwala mu luggya lw’olubiri, oluyitibwa Pulayitoliyo ne bakuŋŋaanira eyo, ne bayita bannaabwe bonna."},{"book":"Matayo","chapter":"27","verse":"28","text":"Awo ne bamwambulamu engoye ze, ne bamwambaza ekyambalo ekimyufu,"},{"book":"Matayo","chapter":"27","verse":"29","text":"ne bakola engule mu maggwa ne bagimutikkira, ne bamukwasa olumuli mu mukono gwe ogwa ddyo. Ne bamufukaamirira nga bamuduulira nti, “Mirembe, Kabaka w’Abayudaaya!”"},{"book":"Matayo","chapter":"27","verse":"30","text":"Ne bamuwandira amalusu, ne bamusikako olumuli ne balumukubya ku mutwe."},{"book":"Matayo","chapter":"27","verse":"31","text":"Eby’okumuduulira bwe byaggwa, ne bamwambulamu ekyambalo ekimyufu, ne bamwambaza ekyambalo kye ekya bulijjo, ne balyoka bamufulumya okumutwala okumukomerera."},{"book":"Matayo","chapter":"27","verse":"32","text":"Bwe baali nga bagenda gye banaamukomerera, ne basisinkana omusajja omukuleene, erinnya lye nga ye Simooni, ne bamulagira lwa maanyi yeetikke omusaalaba gwa Yesu."},{"book":"Matayo","chapter":"27","verse":"33","text":"Bwe baatuuka mu kifo ekiyitibwa Gologoosa, amakulu nti, “Akasozi k’Ekiwanga,”"},{"book":"Matayo","chapter":"27","verse":"34","text":"ne bawa Yesu wayini atabuddwamu omususa, naye bwe yakombako n’amugaana."},{"book":"Matayo","chapter":"27","verse":"35","text":"Bwe baamala okumukomerera, abaserikale ne bagabana ebyambalo bye nga babikubira akalulu."},{"book":"Matayo","chapter":"27","verse":"36","text":"Bwe batyo ne batuula awo nga bamukuuma."},{"book":"Matayo","chapter":"27","verse":"37","text":"Ne bawanika ekipande waggulu w’omutwe gwe ku musaalaba okuwandiikiddwa nti,"},{"book":"Matayo","chapter":"27","verse":"38","text":"Waaliwo n’abanyazi babiri abaakomererwa naye omu ku ddyo, n’omulala ku kkono."},{"book":"Matayo","chapter":"27","verse":"39","text":"Awo abantu abaali bayitawo, ne bamuvuma nga bamunyeenyeza emitwe"},{"book":"Matayo","chapter":"27","verse":"40","text":"nga bwe bagamba nti, “Wagamba okumenya Yeekaalu, ate ogizimbe mu nnaku ssatu! Weerokole okke wansi okuva ku musaalaba, obanga ggwe Mwana wa Katonda.”"},{"book":"Matayo","chapter":"27","verse":"41","text":"Bakabona abakulu n’abawandiisi, n’abakulembeze abalala ne bamuduulira, nga bagamba nti,"},{"book":"Matayo","chapter":"27","verse":"42","text":"“Yalokolanga balala, naye ye tasobola kwerokola! Kale nga bw’ali Kabaka wa Isirayiri, ave ku musaalaba akke wansi, naffe tunaamukkiriza!"},{"book":"Matayo","chapter":"27","verse":"43","text":"Yeesiga Katonda, kale amuggye ku musaalaba obanga Katonda amwagala. Yagamba nti, ‘Ndi Mwana wa Katonda.’ ”"},{"book":"Matayo","chapter":"27","verse":"44","text":"N’abanyazi ababiri abaakomererwa awamu naye nabo ne bamuvuma."},{"book":"Matayo","chapter":"27","verse":"45","text":"Okuviira ddala ku ssaawa mukaaga mu ttuntu okutuusiza ddala essaawa mwenda ez’olweggulo ensi yonna yabikkibwa ekizikiza."},{"book":"Matayo","chapter":"27","verse":"46","text":"Ku ssaawa nga mwenda Yesu n’ayogerera waggulu n’eddoboozi ery’omwanguka nti, “Eri, Eri lama sabakusaani,” ekitegeeza nti, “Katonda wange, Katonda wange, lwaki onjabulidde?”"},{"book":"Matayo","chapter":"27","verse":"47","text":"Naye abamu ku baali bayimiridde awo bwe baakiwulira ne bagamba nti, “Ayita Eriya.”"},{"book":"Matayo","chapter":"27","verse":"48","text":"Amangwago omu n’adduka n’addira ekyangwe n’akinnyika mu mwenge omukaatuufu n’akiteeka ku muti, n’akimuwa anuuneko."},{"book":"Matayo","chapter":"27","verse":"49","text":"Naye abalala ne bagamba nti, “Mumuleke. Ka tulabe obanga Eriya anajja n’amulokola.”"},{"book":"Matayo","chapter":"27","verse":"50","text":"Awo Yesu ne yeeyongera okwogerera waggulu n’eddoboozi eddene, n’awaayo omwoyo gwe."},{"book":"Matayo","chapter":"27","verse":"51","text":"Era laba! Eggigi ly’omu Yeekaalu ne liyulikamu wakati okuva waggulu okutuuka wansi; ensi n’ekankana, n’enjazi ne zaatika."},{"book":"Matayo","chapter":"27","verse":"52","text":"Entaana ne zibikkuka era abantu ba Katonda bangi abaali bafudde ne bazuukira,"},{"book":"Matayo","chapter":"27","verse":"53","text":"era Yesu bwe yamala okuzuukira ne bava mu ntaana gye baali baziikiddwa ne bayingira mu kibuga ekitukuvu ne balabibwa abantu bangi."},{"book":"Matayo","chapter":"27","verse":"54","text":"Omuserikale omukulu w’ekibinja ky’abaserikale ekikumi, n’abaserikale abaali bakuuma Yesu, bwe baalaba okukankana kw’ensi ng’okwa musisi, n’ebirala ebyabaawo, ne batya nnyo. Ne bagamba nti, “Ddala ddala ono abadde Mwana wa Katonda.”"},{"book":"Matayo","chapter":"27","verse":"55","text":"Waaliwo n’abakazi bangi abaayitanga ne Yesu abaava naye e Ggaliraaya nga bamuweereza, baali beesuddeko akabanga, nga balaba ebigenda mu maaso."},{"book":"Matayo","chapter":"27","verse":"56","text":"Mu bo mmwe mwali Maliyamu Magudaleene ne Maliyamu nnyina wa Yakobo ne Yusufu, ne nnyina w’abaana ba Zebbedaayo."},{"book":"Matayo","chapter":"27","verse":"57","text":"Obudde bwe bwawungeera, ne wajja omusajja omugagga ng’ava Alimasaya, erinnya lye Yusufu eyali omu ku bagoberezi ba Yesu."},{"book":"Matayo","chapter":"27","verse":"58","text":"N’agenda eri Piraato n’asabayo omulambo gwa Yesu. Piraato n’alagira bagumuwe."},{"book":"Matayo","chapter":"27","verse":"59","text":"Yusufu n’atwala omulambo n’aguzinga mu lugoye olulungi olwa linena,"},{"book":"Matayo","chapter":"27","verse":"60","text":"n’agugalamiza mu ntaana ye empya gye yatema mu lwazi, n’addira ejjinja eddene n’aliyiringisiza mu mulyango gw’entaana n’aggalawo, ne yeetambulira."},{"book":"Matayo","chapter":"27","verse":"61","text":"Maliyamu Magudaleene ne Maliyamu munne, bombi baali batudde awo kumpi n’entaana."},{"book":"Matayo","chapter":"27","verse":"62","text":"Enkeera, ng’olunaku olusooka mu nnaku z’Embaga y’Okuyitako luweddeko, bakabona abakulu n’Abafalisaayo ne bagenda eri Piraato,"},{"book":"Matayo","chapter":"27","verse":"63","text":"ne bamugamba nti, “Oweekitiibwa, omulimba oli tujjukira ng’akyali mulamu yagamba nti, ‘Nga wayiseewo ennaku ssatu ndizuukira.’"},{"book":"Matayo","chapter":"27","verse":"64","text":"Noolwekyo tukusaba olagire entaana ye ekuumibwe, okutuusa ku lunaku olwokusatu, abayigirizwa be baleme kumubbamu, ne balyoka bategeeza abantu nti azuukidde! Singa ekyo kiba bwe kityo, ekyo kye kijja okuba ekibi ennyo okusinga n’ekyasooka.”"},{"book":"Matayo","chapter":"27","verse":"65","text":"Piraato n’abaddamu nti, “Mukozese abaserikale bammwe be mulina mugende mugikuume.”"},{"book":"Matayo","chapter":"27","verse":"66","text":"Bwe batyo ne bateeka akabonero ak’envumbo ku jjinja eryaggala omulyango gw’entaana, ne bateekawo n’abakuumi."}]}