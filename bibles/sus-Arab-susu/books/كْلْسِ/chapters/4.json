{"data":[{"book":"كْلْسِ","chapter":"4","verse":"1","text":"كٌنيِ مَرِفِيٍ، وٌ شَ وٌ شَ كٌنيِيٍ مَسُشُ تِنشِنيِ رَ، بَرِ مَ كٌنيِ نَن وٌ قَن نَ. وٌ مَرِفِ نَ كٌورٍ مَ."},{"book":"كْلْسِ","chapter":"4","verse":"2","text":"وٌ شَ عَلَ مَشَندِ تّمُي بِرِن. وٌ شَ وٌ يّتّ مَتٌ، وٌ شَ عَلَ تَنتُ."},{"book":"كْلْسِ","chapter":"4","verse":"3","text":"وٌ عَلَ مَشَندِ مُشُ قَن بّ. عَلَ شَ سْونّيَ رَبَ وٌن مَ كَوَندِ كُي، عَلَكٌ ﭑ شَ عَلَ شَ مِشِ سُفَندِشِ شَ فُندٌ مَسٍن بِرِن بّ. ﭑ سَشِ فٍيلِ نَ قٍ نَن مَ."},{"book":"كْلْسِ","chapter":"4","verse":"4","text":"وٌ عَلَ مَشَندِ ﭑ بّ عَلَكٌ ﭑ شَ نَ قَلَ عَ قَنيِ رَ، عَ شَ قِيشّ قْين، عَلْ عَ لَنمَ ﭑ شَ عَ رَبَ كِ نَشّ."},{"book":"كْلْسِ","chapter":"4","verse":"5","text":"وٌ شَ وٌ حّرّ شَشِلِمَيَ رَ دَنشَنِيَتَرٍيٍ يَ تٌدٍ رَ. وٌ شَ نَ رَبَ سِننَنيِ مَ عَ رَبَ وَشَتِ."},{"book":"كْلْسِ","chapter":"4","verse":"6","text":"وٌ شَ مَسٍنيِ قَنيِ تِ مِشِيٍ بّ، نَشَن قَن. كُرِ سٌ تّمُي، قْشّ سَمَ نّ بَندٍ، عَلَكٌ عَ شَ حْشُن. وٌ قَن شَ قَتَ مِشِ بِرِن يَابِدٍ وْيّنيِ رَ نَشَن قَن."},{"book":"كْلْسِ","chapter":"4","verse":"7","text":"ﭑ نفَشَكٍرٍنيِ تِكِكٍ قِندِشِ ﭑ شَنُنتٍنيِ نَن نَ نَشَن بَرَ ﭑ مَلِ عَ قَنيِ رَ مَرِفِ شَ وَلِ شَ قٍ رَ. عَ قَمَ ﭑ مَ قٍ بِرِن تَفِ رَبَدٍ وٌ بّ."},{"book":"كْلْسِ","chapter":"4","verse":"8","text":"ﭑ عَ شّيشِ نّ وٌ مَ عَلَكٌ عَ شَ مُشُ شَ قٍ تَفِ رَبَ وٌ بّ، عَ مَن شَ وٌ رَلِمَنِيَ."},{"book":"كْلْسِ","chapter":"4","verse":"9","text":"ﭑ مَن بَرَ ﭑ نفَشَكٍرٍنيِ تِنشِنشِ، ﭑ شَنُنتٍنيِ عٌنٍسِمٌ كْلْسِكَ شّي عَ شَ تِكِكٍ مَتِ. عٍ قِرِنيِ قَمَ ﭑ مَ قٍ بِرِن دّنتّفّ سَدٍ وٌ بّ."},{"book":"كْلْسِ","chapter":"4","verse":"10","text":"عَرِ سِتَرَكِ، مُشُ نُن نَشَن نَ فٍيلِ، عَ وٌ شّيبُ. بَرَنَبَسِ دّيشْ مَرَكِ قَن وٌ شّيبُ. وٌ بَرَ مَرَ سِ سْتْ مَرَكِ شَ قٍ مَ. شَ عَ قَ وٌ شْنيِ، وٌ شَ عَ رَ سّنّ عَ قَنيِ رَ."},{"book":"كْلْسِ","chapter":"4","verse":"11","text":"يٍسُ، نَشَن شِلِ قَلَمَ يُسُتُ، عَ قَن وٌ شّيبُ. يُوِقِ دَنشَنِيَتْي حَمَ بِرِن يَ مَ، يِ مِشِ سَشَنيِ فبَنسَن نَن ﭑ مَلِشِ عَلَ شَ مَنفّيَ نِينِ وَلِ رَبَدٍ. عٍ بَرَ لِمَنِيَ قِ ﭑ مَ."},{"book":"كْلْسِ","chapter":"4","verse":"12","text":"عٍثَقِرَ سِ، نَشَن قِندِشِ وٌ شْنيِكَ رَ، عَ وٌ شّيبُ. عَلَ شَ مِشِ سُفَندِشِ عِسَ شَ وَلِكّ نَن عَ رَ. عَ عَلَ مَشَندِ مَ وٌ بّ تّمُي بِرِن عَلَكٌ وٌ شَ دَنشَنِيَ شَ سَبَتِ، وٌ شَ عَلَ وَشْنقٍ كٌلٌن، وٌ مَن شَ عَ رَبَ."},{"book":"كْلْسِ","chapter":"4","verse":"13","text":"عَ وَلِ فبٍفبٍ رَبَمَ وٌ بّ، وٌ تَن دَنشَنِيَتْي نَشٍيٍ نَ كْلْسِ، لَيٌدِ سٍيَ، نُن هِيٍرَثٌلِ. ﭑ نَ عَ سٍيدٍ رَ."},{"book":"كْلْسِ","chapter":"4","verse":"14","text":"لُكِ سٍرِبَ، مُشُ شَنُنتٍنيِ وٌ شّيبُ، عَ نُن دٍ مَسِ."},{"book":"كْلْسِ","chapter":"4","verse":"15","text":"وٌ شَ وٌن نفَشَكٍرٍنيِ لَيٌدِ سٍيَ دَنشَنِيَتْييٍ شّيبُ، نُن نِمِقَ، عَ نُن دَنشَنِيَتْي حَمَ نَشَن عٍ مَلَنمَ عَ شَ بَنشِ كُي."},{"book":"كْلْسِ","chapter":"4","verse":"16","text":"وٌ نَ فّ يِ بَتَاشّ شَرَندٍ وٌ شْنيِ، وٌ شَ عَ سٌ لَيٌدِ سٍيَ دَنشَنِيَتْييٍ قَن يِ رَ، عٍ شَ عَ شَرَن. وٌ تَن قَن، وٌ شَ بَتَاشّ شَرَن ﭑ نَشَن نَسَنبَشِ لَيٌدِ سٍيَكَيٍ مَ."},{"book":"كْلْسِ","chapter":"4","verse":"17","text":"وٌ شَ عَ قَلَ عَرِكِثٍ بّ، «قّنتّن عِ شَ وَلِ مَ، مَرِفِ نَشَن سٌشِ عِ يِ رَ عَلَكٌ عِ شَ نَ رَبَ عَ قَنيِ رَ.»"},{"book":"كْلْسِ","chapter":"4","verse":"18","text":"شّيبُي نَن يِ كِ، ﭑ تَن ثْلُ نَشَن سّبّشِ وٌ مَ ﭑ يّتّ بّلّشّ رَ. وٌ شَ رَتُ عَ مَ ﭑ نَ فٍيلِ نَن كُي يِ كِ. عَلَ شَ هِننّ وٌ بِرِن نَ."}]}