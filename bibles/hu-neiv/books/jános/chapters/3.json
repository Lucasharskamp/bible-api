{"data":[{"book":"János","chapter":"3","verse":"1","text":"Volt pedig a farizeusok közt egy ember, a neve Nikodémus, a zsidók főembere."},{"book":"János","chapter":"3","verse":"2","text":"Eljött Jézushoz éjjel, és mondta neki: „Mester, tudjuk, hogy Istentől jöttél tanítóul, mert senki sem teheti azokat a jeleket, amelyeket te teszel, hacsak nem az Isten van vele.“"},{"book":"János","chapter":"3","verse":"3","text":"Jézus így felelt, és mondta neki: „Bizony, bizony mondom néked: ha valaki újonnan nem születik, nem láthatja meg az Isten országát.“"},{"book":"János","chapter":"3","verse":"4","text":"Nikodémus ezt mondta neki: „Mi módon születhetik az ember, ha vén? Vajon bemehet-e az anyjának méhébe, és megszülethetik-e ismét?“"},{"book":"János","chapter":"3","verse":"5","text":"Jézus így felelt: „Bizony, bizony mondom néked: Ha valaki nem születik víztől és Lélektől, nem mehet be az Isten országába."},{"book":"János","chapter":"3","verse":"6","text":"Ami testtől született, test az, és a mi Lélektől született, lélek az."},{"book":"János","chapter":"3","verse":"7","text":"Ne csodálkozz, hogy azt mondtam neked: Szükséges néktek újonnan születnetek."},{"book":"János","chapter":"3","verse":"8","text":"A szél fúj, ahová akar, és annak zúgását hallod, de nem tudod, honnan jön, és hová megy: így van mindenki, aki Lélektől született.“"},{"book":"János","chapter":"3","verse":"9","text":"Nikodémus így felelt neki: „Hogyan lehetnek ezek?“"},{"book":"János","chapter":"3","verse":"10","text":"Jézus így felelt: „Te Izrael tanítója vagy, és nem tudod ezeket?"},{"book":"János","chapter":"3","verse":"11","text":"Bizony, bizony mondom néked, amit tudunk, azt mondjuk, és amit látunk, arról teszünk bizonyságot, és a mi bizonyságtételünket nem fogadjátok el."},{"book":"János","chapter":"3","verse":"12","text":"Ha a földiekről szóltam nektek, és nem hisztek, mi módon hisztek, ha a mennyeiekről szólok nektek?"},{"book":"János","chapter":"3","verse":"13","text":"Senki sem ment fel a mennybe, csak az, aki a mennyből szállt alá, az Emberfia, aki a mennyben van."},{"book":"János","chapter":"3","verse":"14","text":"Amiképpen felemelte Mózes a kígyót a pusztában, úgy kell az Emberfiának felemeltetnie,"},{"book":"János","chapter":"3","verse":"15","text":"hogy aki hisz őbenne, el ne vesszen, hanem örök élete legyen."},{"book":"János","chapter":"3","verse":"16","text":"Mert úgy szerette Isten e világot, hogy az ő egyszülött Fiát adta, hogy aki hisz őbenne, el ne vesszen, hanem örök élete legyen."},{"book":"János","chapter":"3","verse":"17","text":"Mert nem azért küldte az Isten az ő Fiát a világra, hogy kárhoztassa a világot, hanem hogy megtartsa a világot általa."},{"book":"János","chapter":"3","verse":"18","text":"Aki hisz őbenne, el nem kárhozik, aki pedig nem hisz, immár elkárhozott, mivelhogy nem hitt az Isten egyszülött Fiának nevében."},{"book":"János","chapter":"3","verse":"19","text":"A kárhoztatás pedig az, hogy a világosság e világra jött, és az emberek inkább szerették a sötétséget, mint a világosságot, mert az ő cselekedeteik gonoszak voltak."},{"book":"János","chapter":"3","verse":"20","text":"Mert mindenki, aki hamisan cselekszik, gyűlöli a világosságot, és nem megy a világosságra, hogy az ő cselekedeteit fel ne fedjék."},{"book":"János","chapter":"3","verse":"21","text":"Aki pedig az igazságot cselekszi, az a világosságra megy, hogy az ő cselekedetei nyilvánvalókká legyenek, hogy Isten szerint való cselekedetek.“"},{"book":"János","chapter":"3","verse":"22","text":"Ezután elment Jézus az ő tanítványaival a Júdea földére, ott időzött velük, és keresztelt."},{"book":"János","chapter":"3","verse":"23","text":"János pedig szintén keresztelt Ainonban, Szálimhoz közel, mert ott sok volt a víz. És odajárultak és megkeresztelkedtek,"},{"book":"János","chapter":"3","verse":"24","text":"mert Jánost még nem vetették tömlöcbe."},{"book":"János","chapter":"3","verse":"25","text":"Vetekedés támadt azért János tanítványai és a júdeaiak között a mosakodás miatt."},{"book":"János","chapter":"3","verse":"26","text":"Odamentek Jánoshoz, és ezt mondták neki: „Mester! Aki veled volt a Jordánon túl, akiről te bizonyságot tettél, íme, az keresztel, és hozzá megy mindenki.“"},{"book":"János","chapter":"3","verse":"27","text":"János így felelt: „Az ember semmit sem vehet, csak ha a mennyből adatott neki."},{"book":"János","chapter":"3","verse":"28","text":"Ti magatok vagytok a bizonyságaim, hogy megmondtam: Nem én vagyok a Krisztus, hanem őelőtte küldettem el."},{"book":"János","chapter":"3","verse":"29","text":"Akinek jegyese van, vőlegény az, a vőlegény barátja pedig, aki ott áll, és hallja őt, örvendezve örül a vőlegény szavának. Ez az én örömöm immár betelt."},{"book":"János","chapter":"3","verse":"30","text":"Annak növekednie kell, nekem pedig alább szállanom."},{"book":"János","chapter":"3","verse":"31","text":"Aki felülről jött, feljebb való mindenkinél. Aki a földről való, földi az, és földieket szól, aki a mennyből jött, feljebb való mindenkinél."},{"book":"János","chapter":"3","verse":"32","text":"És arról tesz bizonyságot, amit látott és hallott, és az ő bizonyságtételét senki sem fogadja be."},{"book":"János","chapter":"3","verse":"33","text":"Aki az ő bizonyságtételét befogadja, az megpecsételte, hogy az Isten igaz."},{"book":"János","chapter":"3","verse":"34","text":"Mert akit az Isten küldött, az Isten beszédeit szólja, mivelhogy az Isten nem mérték szerint adja a Lelket."},{"book":"János","chapter":"3","verse":"35","text":"Az Atya szereti a Fiút, és az ő kezébe adott mindent."},{"book":"János","chapter":"3","verse":"36","text":"Aki hisz a Fiúban, örök élete van, aki pedig nem enged a Fiúnak, nem lát életet, hanem az Isten haragja marad rajta.“"}]}