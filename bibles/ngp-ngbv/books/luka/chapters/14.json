{"data":[{"book":"Luka","chapter":"14","verse":"1","text":"Zuwa dimwenga dya kuhumula Yesu nakaita kudya mkande kwe kaya ya mnt'hu yumwenga kilongozi ywa Mafalisayo, aho handaga na want'hu wandaga wakampelemba Yesu."},{"book":"Luka","chapter":"14","verse":"2","text":"Naho, handaga na mnt'hu yumwenga andile na unyonge wa belebele amwizilaga Yesu."},{"book":"Luka","chapter":"14","verse":"3","text":"Yesu niyo awauza wahinizi we Miko hamwenga na Mafalisayo kugamba ni vedi, “Miko yetu yakilekela kiwahonye want'hu mwe dizuwa dyo kuhumula?”"},{"book":"Luka","chapter":"14","verse":"4","text":"Mna niyo wanyamala. Yesu amtozaga yudya mnyonge niyo amhonya niyo amlekela akeitile."},{"book":"Luka","chapter":"14","verse":"5","text":"Eze ajike, niyo wawagamba, “Uneva yumwenga ywenyu anamwana hegu ng'ombe yakwe ingile mwe dibome, naho ni mwe dizuwa dyo kuhumula, haailave kwaviya ni zuwa dya kuhumula?”"},{"book":"Luka","chapter":"14","verse":"6","text":"Niyo wadunduga kumhitula mbuli ino."},{"book":"Luka","chapter":"14","verse":"7","text":"Yesu nakaona wadya walalikwe ivo nandaga wakasagula nk'halo zikulongole niyo awagambila mliganyo uno,"},{"book":"Luka","chapter":"14","verse":"8","text":"“Uneva unalalikwa mwe ndoza, use kwikala mwe zink'halo zikulongole inase kunda kuna mtuhu kukujink'ha weye alalikwe nu mkulu,"},{"book":"Luka","chapter":"14","verse":"9","text":"yudya naye awalalike aneza naakugambe, ‘Mwink'he sila miyao ekale mwo ukalo uno.’ Niho kwa soni noukekale kwo ukalo wa kunyuma."},{"book":"Luka","chapter":"14","verse":"10","text":"Mna unalalikwa, ita ukekale kwo ukalo ukunyuma, vileke yudya akulalike aneza akugambe, ‘Mbuyangu, so uku kulongole.’ Ino neikwink'he uwedi utendese mwa meso ya wose mwikalanye hamwenga."},{"book":"Luka","chapter":"14","verse":"11","text":"Kwaviya wadya wakukekweza, nawaselezwe yudya naye akukeseleza naakwezwe.”"},{"book":"Luka","chapter":"14","verse":"12","text":"Yesu niyo amgamba yudya amlalike mwo wila, “Uneva unadamanya wila, usekulalika wambuyazo, hegu nduguzo, hegu ugoli, kwa idi unase kunda kulihigwa kwa yadya udamanye."},{"book":"Luka","chapter":"14","verse":"13","text":"Mna unadamanya wila, uwalalike wadya hewena kint'hu, hamwenga na wadya hewekudaha kugenda, waholomp'hale, na hamwenga na mant'hunt'hu,"},{"book":"Luka","chapter":"14","verse":"14","text":"unatenda ivo no unde kuvikilwa kwaviya woho hawana kint'hu cha kukuliha, noulihigwe mwo kuuyulwa kwa wadya wedi wasagulwe ni Mnungu.”"},{"book":"Luka","chapter":"14","verse":"15","text":"Mnt'hu yumwenga mwa wadya wekale na Yesu he nk'hande eze eve ivo niyo amgamba Yesu, “Nawande na kinyemi wadya wose wakuunga wekale hamwenga na Zumbe ho ludyo kwo Useuta wa Mnungu!”"},{"book":"Luka","chapter":"14","verse":"16","text":"Yesu niyo amhitula, “Mnt'hu yumwenga na kadamanya wila mkulu niyo alalika want'hu wengi."},{"book":"Luka","chapter":"14","verse":"17","text":"Wila wize ubule niyo amsigiila mtumwa ywakwe akawetange wadya wose awalalike kwaviya kila kint'hu nekiika lumwe."},{"book":"Luka","chapter":"14","verse":"18","text":"Kila yumwenga mwa wadya walalikwe wandaga hawabuile. Ywa nk'hongo agambaga, ‘higula nk'honde, ivo vaniunga hailaule, nakweiila, nnekele haikaule.’"},{"book":"Luka","chapter":"14","verse":"19","text":"Mtuhu niyo agamba, ‘Higula ng'ombe mlongo za kulimila ivo nagenda kuzigeza, nilekele niite.’"},{"book":"Luka","chapter":"14","verse":"20","text":"Mtuhu niyo amgamba, ‘Hilomba mvele, kwaivo henize.’"},{"book":"Luka","chapter":"14","verse":"21","text":"“Yudya mtumwa auyaga niyo amgambila zumbe ywakwe mbuli zose ivo zilaile. Yudya mkulu ahigagwa niyo amgamba mtumwa ywakwe, ‘Ita kwe zisila zi mk'handa na mwo mzi ukawaguhe haweena kint'hu ne viwete, na mant'hunt'hu, hamwenga na wadya waholomp'hale.’"},{"book":"Luka","chapter":"14","verse":"22","text":"Yudya mtumwa eze auye niyo agamba, ‘zumbe, hidamanya enga viya ulagize mna nyumba ikei kumema.’"},{"book":"Luka","chapter":"14","verse":"23","text":"Zumbe niyo amgamba mtumwa ywakwe, ‘Ita mwe zisila mp'handa na kwe mihaka yo mzi ukawatigize want'hu weze vileke nyumba yangu imeme."},{"book":"Luka","chapter":"14","verse":"24","text":"Kwa ivo nawagambilani hahali hata yumwenga mwe wadya walalikwe nk'hongo, akuunga auvine uwila wangu!’ ”"},{"book":"Luka","chapter":"14","verse":"25","text":"Aho, Yesu awahitukilaga want'hu wengi awo wandaga wakamtimila, no kuwagamba,"},{"book":"Luka","chapter":"14","verse":"26","text":"“Uneva mnt'hu yeyose anibasa, hakudaha kunda mwanamp'hina ywangu uneva hakuniungisa miye kujink'ha welesi wakwe, na mkaziwe na wanawe na nduguze wa kigosi, na walumbuze, hamwenga na kujink'ha ivo akuungisa ugima wakwe mwenye."},{"book":"Luka","chapter":"14","verse":"27","text":"Heekudaha kwinula msalaba wakwe niyo anibasa hakudaha kunda mwanamp'hina ywangu."},{"book":"Luka","chapter":"14","verse":"28","text":"“Nauza, Ni yuhi mwa nyuwe anaunga kuzenga mnala hakwikala hasi na kuwaza ndima akuunga aidamanye na maliho yakwe vileke amanye kugamba ana matundu yakudaha kuibinda indima?"},{"book":"Luka","chapter":"14","verse":"29","text":"Anase akadunduga kubindiliza anajika kusimba ink'hongelo du, niyo want'hu wose wamseka,"},{"book":"Luka","chapter":"14","verse":"30","text":"wakagamba, ‘Mnt'hu uyu akakongaga kuzenga mna habindile!’"},{"book":"Luka","chapter":"14","verse":"31","text":"“Hegu eyuko zumbe yeyose anaunga kugenda kutoana na zumbe miyawe, hakwikala hasi na kufanyanya kugamba yehe hamwenga na want'hu alufu nawadahe kutowana na yudya akwiza na want'hu alufu mbili?"},{"book":"Luka","chapter":"14","verse":"32","text":"Hegu anaona haadahe, neegale ulosi aunge utondowazi, umwo yudya zumbe miyawe akei ehale."},{"book":"Luka","chapter":"14","verse":"33","text":"Enga kila yumwenga ywenyu” uneva hakudaha kwasa viya “ananavo hakudaha kunda mwanamp'hina ywangu."},{"book":"Luka","chapter":"14","verse":"34","text":"“Munyu, wedi, mna unabanika noutendigwe vivihi vileke unde wedi naho?"},{"book":"Luka","chapter":"14","verse":"35","text":"Haikuwagila mwe isi, hegu du hata kwe dizala, waduulwa hale vitendese. Mta magutwi neeve!”"}]}