{"data":[{"book":"Genesis","chapter":"45","verse":"1","text":"Nu kon Josef zich voor al de omstanders niet langer bedwingen. Hij riep, dat allen zouden heengaan, zodat er niemand bij was, toen Josef zich aan zijn broeders bekend maakte."},{"book":"Genesis","chapter":"45","verse":"2","text":"Hij begon hardop te schreien, zodat de Egyptenaren en het hof van Farao het hoorden."},{"book":"Genesis","chapter":"45","verse":"3","text":"Hij zei tot zijn broers: Ik ben Josef! Leeft vader nog? Maar zijn broers waren niet in staat, hem te antwoorden; ze deinsden van schrik voor hem terug."},{"book":"Genesis","chapter":"45","verse":"4","text":"Maar Josef sprak tot zijn broers: Komt toch dichter bij me! En toen zij dit hadden gedaan, herhaalde hij: Ik ben Josef, uw broer, dien ge naar Egypte verkocht hebt."},{"book":"Genesis","chapter":"45","verse":"5","text":"Weest niet bedroefd en boos op uzelf, dat ge mij hierheen hebt verkocht. Neen, God heeft mij voor u uitgezonden, om uw leven te redden."},{"book":"Genesis","chapter":"45","verse":"6","text":"Want twee jaren heerst er nu al hongersnood in het land, en nog vijf jaar lang zal men ploegen noch oogsten."},{"book":"Genesis","chapter":"45","verse":"7","text":"God heeft me voor u uitgezonden, om uw geslacht op aarde te behouden en uw eigen leven te redden."},{"book":"Genesis","chapter":"45","verse":"8","text":"Want niet gij hebt mij hierheen gezonden, maar God zelf. Hij heeft mij tot een vader voor Farao gemaakt, tot meester over heel zijn huis en heerser over heel het land van Egypte."},{"book":"Genesis","chapter":"45","verse":"9","text":"Keert dus terstond terug naar mijn vader, en zegt hem: Zo spreekt uw zoon Josef! “God heeft mij tot heer over heel Egypte verheven; talm dus niet, en kom naar mij toe."},{"book":"Genesis","chapter":"45","verse":"10","text":"Gij kunt met uw zonen en kleinzonen, uw schapen en runderen en al wat u toebehoort in het land Gósjen gaan wonen, zodat ge dicht bij me zult zijn."},{"book":"Genesis","chapter":"45","verse":"11","text":"Ik zal u met uw huisgezin en heel uw bezit onderhouden, opdat gij niet tot armoede vervalt; want de hongersnood zal nog vijf jaren duren.”"},{"book":"Genesis","chapter":"45","verse":"12","text":"Gij ziet het toch met eigen ogen, en mijn broer Benjamin ziet het ook, dat ik in eigen persoon tot u spreek."},{"book":"Genesis","chapter":"45","verse":"13","text":"Vertelt dus mijn vader van al de glorie, die ik in Egypte geniet, en van alles wat gij hebt gezien, en brengt dan mijn vader zo spoedig mogelijk hier."},{"book":"Genesis","chapter":"45","verse":"14","text":"Toen omhelsde hij onder tranen zijn broer Benjamin, en ook zijn broer Benjamin schreide bij de omhelzing."},{"book":"Genesis","chapter":"45","verse":"15","text":"Dan kuste hij wenend al zijn broers. Toen eerst durfden zijn broers tot hem spreken."},{"book":"Genesis","chapter":"45","verse":"16","text":"Het gerucht, dat de broers van Josef waren gekomen, drong door tot het paleis van Farao, en Farao en zijn hof waren erover verheugd."},{"book":"Genesis","chapter":"45","verse":"17","text":"En Farao sprak tot Josef: Zeg aan uw broers, dat ze zó moeten doen! “Zadelt uw dieren en trekt naar het land Kanaän,"},{"book":"Genesis","chapter":"45","verse":"18","text":"om uw vader en uw gezinnen te halen, en komt naar mij terug. Dan zal ik u het puik van Egypte schenken, en ge zult het beste genieten, wat het land opbrengt.”"},{"book":"Genesis","chapter":"45","verse":"19","text":"Ook dit moet ge hun gelasten: “Neemt uit Egypte wagens mee voor uw kleine kinderen en vrouwen; vervoert er ook uw vader mee en komt hierheen."},{"book":"Genesis","chapter":"45","verse":"20","text":"Ge behoeft geen spijt om uw huisraad te hebben; want het allerbeste, wat Egypte kan bieden, is voor u!”"},{"book":"Genesis","chapter":"45","verse":"21","text":"Zo deden de zonen van Israël; Josef gaf hun op bevel van Farao wagens, en verschafte hun levensmiddelen voor de reis."},{"book":"Genesis","chapter":"45","verse":"22","text":"Aan ieder van hen schonk hij een stel feestgewaden, maar aan Benjamin driehonderd zilverstukken en vijf stel feestgewaden."},{"book":"Genesis","chapter":"45","verse":"23","text":"Eveneens zond hij aan zijn vader tien ezels, die de beste gaven van Egypte droegen, en tien ezelinnen beladen met koren en brood, en voedsel als voorraad voor de reis."},{"book":"Genesis","chapter":"45","verse":"24","text":"Zo liet hij zijn broers vertrekken, en zei hun nog bij hun vertrek: Doet elkaar onderweg geen verwijten."},{"book":"Genesis","chapter":"45","verse":"25","text":"Zij vertrokken nu uit Egypte, en gingen naar het land Kanaän, naar Jakob hun vader."},{"book":"Genesis","chapter":"45","verse":"26","text":"Toen zij hem vertelden, dat Josef nog leefde, en over heel Egypte heerste, bleef hij er ongevoelig voor; want hij geloofde hen niet."},{"book":"Genesis","chapter":"45","verse":"27","text":"Maar toen zij hem alles hadden verteld, wat Josef tot hen had gesproken, en hij de wagens zag, die Josef had gezonden, om hem te vervoeren, leefde de geest van hun vader Jakob weer op."},{"book":"Genesis","chapter":"45","verse":"28","text":"En Israël sprak: Genoeg! Mijn zoon Josef leeft nog. Ik wil hem gaan zien, eer ik sterf!"}]}