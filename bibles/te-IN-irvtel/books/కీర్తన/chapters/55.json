{"data":[{"book":"కీర్తన","chapter":"55","verse":"1","text":"దేవా, నా ప్రార్థన శ్రద్ధగా విను. నా విన్నపాలకు నీ ముఖం తిప్పుకోకు."},{"book":"కీర్తన","chapter":"55","verse":"2","text":"నా మనవి విని నాకు జవాబు ఇవ్వు. నాకున్న కష్టాల వల్ల నాకు నెమ్మది లేదు."},{"book":"కీర్తన","chapter":"55","verse":"3","text":"ఎందుకంటే నా శత్రువులు చేస్తున్న పెద్ద శబ్దాల వల్ల, దుర్మార్గులు చేస్తున్న బలాత్కారాల వల్ల నేను చింతలో మునిగిపోయి మూలుగుతున్నాను. వాళ్ళు నన్ను ఎంతగానో కష్టాలపాలు చేస్తున్నారు. ఆగ్రహంతో నన్ను హింసిస్తున్నారు."},{"book":"కీర్తన","chapter":"55","verse":"4","text":"నా గుండె నాలో వేదన పడుతున్నది. మరణ భయం నాకు కలుగుతున్నది."},{"book":"కీర్తన","chapter":"55","verse":"5","text":"దిగులు, వణుకు నాకు కలుగుతున్నాయి. తీవ్ర భయం నన్ను ముంచెత్తింది."},{"book":"కీర్తన","chapter":"55","verse":"6","text":"ఆహా, నాకు గనక రెక్కలుంటే గువ్వలాగా నేను ఎగిరిపోయి నెమ్మదిగా ఉంటాను."},{"book":"కీర్తన","chapter":"55","verse":"7","text":"త్వరగా పారిపోయి అరణ్యంలో నివసిస్తాను."},{"book":"కీర్తన","chapter":"55","verse":"8","text":"పెనుగాలిని, సుడిగాలిని తప్పించుకుంటాను, అనుకున్నాను."},{"book":"కీర్తన","chapter":"55","verse":"9","text":"పట్టణంలో హింస, కలహాలు నేను చూశాను. ప్రభూ, అలాటి పనులు చేసేవారిని నిర్మూలం చెయ్యి. వారి మాటలు తారుమారు చెయ్యి."},{"book":"కీర్తన","chapter":"55","verse":"10","text":"రాత్రింబగళ్లు వారు పట్టణ సరిహద్దుల్లో తిరుగుతున్నారు. అక్కడ అంతా పాపం, చెడుతనం జరుగుతూ ఉంది."},{"book":"కీర్తన","chapter":"55","verse":"11","text":"అక్కడ దుర్మార్గం కొనసాగుతూ ఉంది. అణచివేత, కపటం దాని వీధుల్లో జరుగుతూనే ఉన్నాయి."},{"book":"కీర్తన","chapter":"55","verse":"12","text":"నన్ను దూషించేవాడు శత్రువు కాడు. శత్రువైతే నేను దాన్ని సహించేవాడినే. నా పైకి లేచినవాడు నా పగవాడు కాడు. అదే అయితే నేను దాక్కోవచ్చు."},{"book":"కీర్తన","chapter":"55","verse":"13","text":"ఆ పని చేసింది నువ్వు అంటే నా నెచ్చెలివి, నా చెలికాడివి. నా ప్రియమిత్రుడివి."},{"book":"కీర్తన","chapter":"55","verse":"14","text":"మనం కలిసి మధుర సహవాసం అనుభవించాం. ఉత్సవంగా దేవుని మందిరానికి వెళ్లాం."},{"book":"కీర్తన","chapter":"55","verse":"15","text":"చావు వారి మీదికి అకస్మాత్తుగా ముంచుకు వస్తుంది. ప్రాణంతోనే వారు పాతాళానికి దిగిపోతారు. ఎందుకంటే చెడుతనం వారి ఇళ్ళలో, వారి అంతరంగంలో ఉంది."},{"book":"కీర్తన","chapter":"55","verse":"16","text":"అయితే నేను దేవునికి మొరపెడతాను. యెహోవా నన్ను రక్షిస్తాడు."},{"book":"కీర్తన","chapter":"55","verse":"17","text":"సాయంకాలం, ఉదయం, మధ్యాహ్నం ధ్యానిస్తూ మొరపెడతాను. ఆయన నా ప్రార్థన వింటాడు."},{"book":"కీర్తన","chapter":"55","verse":"18","text":"నా శత్రువులు చాలామంది ఉన్నారు. అయితే వారు నా మీదికి రాకుండా చేసి ఆయన నా ప్రాణాన్ని విమోచించి, శాంతిసమాధానాలు అనుగ్రహించాడు."},{"book":"కీర్తన","chapter":"55","verse":"19","text":"పూర్వకాలం నుండి ఉన్న దేవుడు మారుమనస్సు లేనివారికి, తనకు భయపడని వారికి జవాబు చెబుతాడు."},{"book":"కీర్తన","chapter":"55","verse":"20","text":"నా స్నేహితుడు తనతో శాంతి సమాధానాలతో ఉన్నవారి పైకి తన చెయ్యి ఎత్తాడు. వారితో తాను చేసిన నిబంధన మీరాడు."},{"book":"కీర్తన","chapter":"55","verse":"21","text":"అతని నోటి మాటలు వెన్నలాగా మృదువుగా ఉన్నాయి. కాని అతని హృదయం నిండా కలహం ఉంది. అతని మాటలు నూనె కంటే నునుపుగా ఉంటాయి గానీ అవి నిజానికి దూసుకు వస్తున్న కత్తులు."},{"book":"కీర్తన","chapter":"55","verse":"22","text":"నీ భారం యెహోవా మీద ఉంచు. ఆయనే నిన్ను ఆదుకుంటాడు. నీతిమంతులను ఆయన ఎన్నడూ కూలిపోనియ్యదు."},{"book":"కీర్తన","chapter":"55","verse":"23","text":"దేవా, నువ్వు దుష్టులను నాశనకూపంలో పడవేస్తావు. ఇతరులతో పోలిస్తే రక్తాపరాధులు, వంచకులు సగం కంటే ఎక్కువకాలం బతకరు. నేనైతే నీలోనే నమ్మకం పెట్టుకుని జీవిస్తున్నాను."}]}