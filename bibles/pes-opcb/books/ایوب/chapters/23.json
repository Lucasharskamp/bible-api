{"data":[{"book":"ایوب","chapter":"23","verse":"1","text":"آنگاه ایوب پاسخ داد:"},{"book":"ایوب","chapter":"23","verse":"2-3","text":"امروز نیز شکایتم تلخ است، و با وجود ناله‌ام، دست او بر من سنگین است."},{"book":"ایوب","chapter":"23","verse":"4","text":"و دعوی خود را ارائه می‌دادم و دلایل خود را به او می‌گفتم"},{"book":"ایوب","chapter":"23","verse":"5","text":"و پاسخهایی را که به من می‌داد می‌شنیدم و می‌دانستم از من چه می‌خواهد."},{"book":"ایوب","chapter":"23","verse":"6","text":"آیا او با تمام قدرتش با من مخالفت می‌کرد؟ نه، بلکه با دلسوزی به حرفهایم گوش می‌داد"},{"book":"ایوب","chapter":"23","verse":"7","text":"و شخص درستکاری چون من می‌توانست با او گفتگو کند و او مرا برای همیشه تبرئه می‌کرد."},{"book":"ایوب","chapter":"23","verse":"8","text":"ولی جستجوی من بی‌فایده است. به شرق می‌روم، او آنجا نیست. به غرب می‌روم، او را نمی‌یابم."},{"book":"ایوب","chapter":"23","verse":"9","text":"هنگامی که به شمال می‌روم، اعمال او را می‌بینم، ولی او را در آنجا پیدا نمی‌کنم. به جنوب می‌روم، اما در آنجا نیز نشانی از وی نیست."},{"book":"ایوب","chapter":"23","verse":"10","text":"او از تمام کارهای من آگاه است و اگر مرا در بوتهٔ آزمایش بگذارد مثل طلای خالص، پاک بیرون می‌آیم."},{"book":"ایوب","chapter":"23","verse":"11","text":"من وفادارانه از خدا پیروی کرده‌ام و از راه او منحرف نشده‌ام."},{"book":"ایوب","chapter":"23","verse":"12","text":"از فرامین او سرپیچی نکرده‌ام و کلمات او را در سینه‌ام حفظ نموده‌ام."},{"book":"ایوب","chapter":"23","verse":"13","text":"او هرگز عوض نمی‌شود و هیچ‌کس نمی‌تواند او را از آنچه قصد کرده است منصرف نماید. او هر چه اراده کند انجام می‌دهد."},{"book":"ایوب","chapter":"23","verse":"14","text":"بنابراین هر چه برای من در نظر گرفته است به سرم خواهد آورد، زیرا سرنوشت من در اختیار اوست."},{"book":"ایوب","chapter":"23","verse":"15","text":"به همین دلیل از حضور او می‌ترسم و وقتی به این چیزها فکر می‌کنم از او هراسان می‌شوم."},{"book":"ایوب","chapter":"23","verse":"16-17","text":"خدای قادر مطلق جرأت را از من گرفته است و با تاریکی ترسناک و ظلمت غلیظ مرا پوشانده است."}]}