{"data":[{"book":"2 Qoronttosa","chapter":"13","verse":"1","text":"Histiko tani inteko bishin hayssi taas hedzdzantthokk. Aydeka gidin yooy minnizay nam77u marikan woykko hedzdzu marikankko."},{"book":"2 Qoronttosa","chapter":"13","verse":"2","text":"Intena beyanas ta nam77anttho boyssan ta intenara dashe inte naagistana mala ta intes mintha yootadisikoshin; Ha7ika qasse hahon daada hayssafe kase nagara oothidaytasine hankoytas minitha yootayss. Ha7i ta inteko hee simma biikko isttafe oonaskka michettike."},{"book":"2 Qoronttosa","chapter":"13","verse":"3","text":"Hessika qasse bessizay tanan gidid intes yootizay Kiristoosa gididayssa inte shaaki eranas koyzaysssakko. Inte achan diza kiristoosay wolqama attin laafa gidena."},{"book":"2 Qoronttosa","chapter":"13","verse":"4","text":"Izi masiqale bolla kaqettidi daburisan hayqikoka ha7i qass Xossa wolqan paxa dees. Nuka izara laafata gidikkoka inte gishshi giidi Xoossa wolqan minni doosu."},{"book":"2 Qoronttosa","chapter":"13","verse":"5","text":"Inten ammanon minni dizakone eranas ane interka intena paaci xeellite. Yesus Kiristoosay intenan dizayssa shaaki eribeyketii? Hessatho hanontta aggiko inte paacen kundidista guusuko."},{"book":"2 Qoronttosa","chapter":"13","verse":"6","text":"Nuni paacen kundonttayssa inte shaaki erana gaada ufayss oothayss."},{"book":"2 Qoronttosa","chapter":"13","verse":"7","text":"Inte iitta miishi oothontta mala nuni Xoossu woossosu. Nuni woossizayka nu aykoka danda7izayta gidontta aggikoka inte wurso wode lo7o ootho oothanape attin nu goobateth intena bessanas gidena."},{"book":"2 Qoronttosa","chapter":"13","verse":"8","text":"Nuni tumatethas oothos attin tumape karera aykoka oothina danda7okko."},{"book":"2 Qoronttosa","chapter":"13","verse":"9","text":"Nuni daburanchata gidin inte qass minota gidishin nuna ufaysses. Nu woossay inte wothoy bayndayta gidana malakko."},{"book":"2 Qoronttosa","chapter":"13","verse":"10","text":"Tani hayssa intes yeddiza kiitaza intefe haaka dashe xaafiday hessa gishikko. Hessa malan ta inteko biza wode taas Goday immida Aawatethan ta intena waaysike. Goday taas Aawateth immiday intena minissanaskko attin laalanas gidena."},{"book":"2 Qoronttosa","chapter":"13","verse":"11","text":"Ane ha7i ta ishato! saro diite; inte duusa lo7ethite; ta intena zoroyssa kaallite; asay issay issara sigettite. Saron diite; siiqone saro Goday intenara gidana."},{"book":"2 Qoronttosa","chapter":"13","verse":"12","text":"Siiqo yeereteth yeeretidi issay issara saroketite."},{"book":"2 Qoronttosa","chapter":"13","verse":"13","text":"Ammaniza asay wurikka intena saro gees."},{"book":"2 Qoronttosa","chapter":"13","verse":"14","text":"Goda Yesus Kiristoosa kiyatethi, Xoossa siiqoy, Xiillo ayana issipetethi intenara wursotara gido."}]}