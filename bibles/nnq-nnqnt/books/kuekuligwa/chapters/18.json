{"data":[{"book":"Kuekuligwa","chapter":"18","verse":"1","text":"Kuboka pa genia nganammona mpakachi jonge akauluka kuboka kumbengu. Akiba ni kinala kikolongwa, na dunia ngijimulikigwa na kung'ala kwakwe."},{"book":"Kuekuligwa","chapter":"18","verse":"2","text":"Jwenio ngatondobea lilobe kanonoya akalenga, “Mmomwike kilambo kikolongwa chuku Babiloni mmomwike mbyuu! Ngoe mmi kitamo chi ibwebwe ni michepela, mwe ngoe ngi kitamo chi ijuni ichapu ni inyama ichapu yukuakala muno."},{"book":"Kuekuligwa","chapter":"18","verse":"3","text":"Magambu bandu ba kabila yoa ngabalobe divai jinu babe na chuna muno chukutenda ngongola yakwe na akangwana ba padunia na bandu bikilambo chenie batei nakwe ngongola. Na akaucha ilebe ba padunia bapatite kipato kikolongwa kwa makakala ga kauchi mukilambo chenie ile yu konji.”"},{"book":"Kuekuligwa","chapter":"18","verse":"4","text":"Kuboka penia nganyoa lilobe lenge kuboka kumbengu kulenga,"},{"book":"Kuekuligwa","chapter":"18","verse":"5","text":"Kwa magambu mabaja gakwe,"},{"book":"Kuekuligwa","chapter":"18","verse":"6","text":"Matenda andi apantendelinge mangweto,"},{"book":"Kuekuligwa","chapter":"18","verse":"7","text":"Mampegange kupotekigwa nu kukubinia tela na pakikoya nu kutama kukukikonja,"},{"book":"Kuekuligwa","chapter":"18","verse":"8","text":"Kwa magambu genia kulichoba limwe ioya yakwe yoa ipakumpata,"},{"book":"Kuekuligwa","chapter":"18","verse":"9","text":"Akangwana ba padunia abatei nakwe ngongola nu kutama kukikikonja pamwe na mwenga, bapakuguta nu kokaleka, pabapakagabona malyoi gukutinika kwinu."},{"book":"Kuekuligwa","chapter":"18","verse":"10","text":"Bajemanga kutaali kwa mbwele gambu gukupotekigwa kwinu, bakalenga, “Kulaga, kulaga, mwe Babiloni kilambo kikolongwa ni kilambo china makakala. Gambu saa jimwe tu hukumu jinu jiike!”"},{"book":"Kuekuligwa","chapter":"18","verse":"11","text":"Uyo akaucha ilebe ba padunia angweto mabaguta nu kubeka malelo kilambo chenie, magambu abonekanaje mundu jukueme ilebe yabe kabele,"},{"book":"Kuekuligwa","chapter":"18","verse":"12","text":"abeje kabele mundu jukueme jaabu yabe, na feza yabe na mabwe ga bei na lulu na ikwindo yukualala na ngobo ya zambalau na ngobo ngele na ngobo nyebajau, na kila kilebe chukunungila chi mikongo na yambo ya mino ga ndembo na yombo i mikongo itendakiigwe kwa bei ngolongwa na yombo iliaba na yombo ya yoma na yombo ya malumalu,"},{"book":"Kuekuligwa","chapter":"18","verse":"13","text":"mdalasini na itimbilo nu ubani na udi na divai na mauta na unga gwa ngano na ngano na ng'ombe na mambelele na falasi na mikokoteni na akabanda babe na ati bwomi gwa bandu."},{"book":"Kuekuligwa","chapter":"18","verse":"14","text":"Na akaucha ilebe bikilengela kilambo chenie, “Ilebe yambone yoa imapala ibe inu ngoe ejebalie, kipato chinu choa chukulokeloke ni ilebe eimpa kukikonja mibona kabeje ngu!”"},{"book":"Kuekuligwa","chapter":"18","verse":"15","text":"Akaucha ilebe abakiba bina ipato kuboke mukuucha ilebe mukilambo chenie, majemanga kutaali ku kujogopa kupotekigwa kwakwe. Bapakuguta nu kube na malelo,"},{"book":"Kuekuligwa","chapter":"18","verse":"16","text":"bilenga, “Kulaga! Kulaga mwe makilambo kikolongwa, mayobali kwinda ngobo ja kitani na ngobo ya langi ja zambalau ngobo ngele nu kukilembaleke kwa jaabu na mabwe ga bei ngolongwa na lulu!"},{"book":"Kuekuligwa","chapter":"18","verse":"17","text":"Ku saa jimwe tu kipato chinu kibokite!”"},{"book":"Kuekuligwa","chapter":"18","verse":"18","text":"na pabagabona malyoi ga mwoto ogukiba gukantinia jwenio, ngabaguta kunonoya, kulenga, “Bo, kibile kilambo kikolongwa andi chenjeno!”"},{"book":"Kuekuligwa","chapter":"18","verse":"19","text":"Ngabaguta nu kubeka kiale umutwe nu kokaleka, kulenga, “Kulaga! Kulaga, kilambo kikolongwa! Magambu bandu boa bina meli ngabapata ipato kupete mwe, ku saa jimwe tu nhwoite ilebe inu yoa!”"},{"book":"Kuekuligwa","chapter":"18","verse":"20","text":"Nhwala mwojo mbengu, nhwala mwojo mammi chwapi na machandundame na makalondololi magambu Nnoongo anhwukumwi andi jwombe pantendalinga mangweto."},{"book":"Kuekuligwa","chapter":"18","verse":"21","text":"Kuboka penia mpakachi jumwe juna makakala ngajinu libwe likolongwa andi lwala nu kulileke mubaali, ngalenga, “Yene nga pikipakulekaligwa kamakakala kilambo cha Babiloni, kibonekana kabeje."},{"book":"Kuekuligwa","chapter":"18","verse":"22","text":"Mijijoa kabeje miambo ja bandu, wala malobe ga akaona inubi wala malobe ga akajembi wala akajemba pilimbi wala akajemba mapenga. Wala pundi jwajoa jwapakubonekana kwinu, wala lilobe li kuyaga lijoanikaje kwinu."},{"book":"Kuekuligwa","chapter":"18","verse":"23","text":"Kung'ala kwa muli kubonekanaje kabe kwinu, na malobe ga ajumbo na andaje ga angwanamundu gijoanikaje kwinu, magambu akaucha ilebe binu bakiba nuwecho nkolongwa padunia nu kuwabe gwinu ngamakoloyanga bandu boa ababi padunia!”"},{"book":"Kuekuligwa","chapter":"18","verse":"24","text":"Kilambo chuku Babuloni kihukumuligwa magambu nkati jakwe mukiba na myai ja akalondoli na bandu ba Nnoongo na bandu boa abachinjigwe padunia joa."}]}