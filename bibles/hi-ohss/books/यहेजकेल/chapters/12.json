{"data":[{"book":"यहेजकेल","chapter":"12","verse":"1","text":"याहवेह का यह वचन मेरे पास आया:"},{"book":"यहेजकेल","chapter":"12","verse":"2","text":"“हे मनुष्य के पुत्र, तुम विद्रोही लोगों के बीच रह रहे हो. उनकी आंख तो हैं, परंतु देखते नहीं और कान तो हैं, परंतु सुनते नहीं, क्योंकि वे विद्रोही लोग हैं."},{"book":"यहेजकेल","chapter":"12","verse":"3","text":"“इसलिये, हे मनुष्य के पुत्र, बंधुवाई में जाने के लिये अपना सामान बांधो और दिन के समय, उनके देखते में चल पड़ो और जहां तुम हो, वहां से दूसरी जगह चले जाओ. यद्यपि वे विद्रोही लोग हैं, फिर भी, शायद वे समझ जाएं."},{"book":"यहेजकेल","chapter":"12","verse":"4","text":"दिन के समय, उनके देखते में बंधुवाई के लिये तैयार अपने सामान को बाहर ले आओ. तब शाम के समय, जब वे देख रहे हों, तब ऐसे जाओ जैसे लोग बंधुवाई में जाते हैं."},{"book":"यहेजकेल","chapter":"12","verse":"5","text":"जब वे देख रहे हों, तो दीवार को फोड़ना और उसमें से अपना सामान बाहर ले जाना."},{"book":"यहेजकेल","chapter":"12","verse":"6","text":"उनके देखते ही में सामान को अपने कंधे पर रखना और सूर्यास्त के समय उनको बाहर ले जाना. अपने चेहरे को ढांपे रहना ताकि तुम्हें भूमि दिखाई न दे, क्योंकि मैंने तुम्हें इस्राएलियों के लिए एक चिन्ह ठहराया है.”"},{"book":"यहेजकेल","chapter":"12","verse":"7","text":"मुझे जैसी आज्ञा दी गई, तब मैंने वैसा ही किया. दिन के समय, बंधुवाई के लिये तैयार, मैं अपना सामान बाहर ले आया. तब संध्या के समय, मैंने दीवार को अपने हाथों से फोड़ा. सूर्यास्त के समय, मैं अपना सामान बाहर ले गया, और उनको अपने कंधों पर उठाकर लोगों के देखते में चला गया."},{"book":"यहेजकेल","chapter":"12","verse":"8","text":"सुबह याहवेह का यह वचन मेरे पास आया:"},{"book":"यहेजकेल","chapter":"12","verse":"9","text":"“हे मनुष्य के पुत्र, वे विद्रोही इस्राएली लोग क्या तुमसे नहीं पूछे, ‘तुम क्या कर रहे हो?’"},{"book":"यहेजकेल","chapter":"12","verse":"10","text":"“उनसे कहो, ‘परम प्रधान याहवेह का यह कहना है: इस भविष्यवाणी का संबंध येरूशलेम के राजकुमार और उन सब इस्राएलियों से है, जो वहां रहते हैं.’"},{"book":"यहेजकेल","chapter":"12","verse":"11","text":"उनसे कहो, ‘मैं तुम्हारे लिये एक चिन्ह हूं.’"},{"book":"यहेजकेल","chapter":"12","verse":"12","text":"“उनके बीच का राजकुमार शाम के समय अपने सामान को अपने कंधों पर रखकर चला जाएगा, और दीवार में एक बड़ा छेद बनाया जाएगा, ताकि वह उसमें से निकलकर जा सके. वह अपना चेहरा ढांक लेगा ताकि उसे भूमि न दिखे."},{"book":"यहेजकेल","chapter":"12","verse":"13","text":"मैं उसके लिये अपना जाल बिछाऊंगा, और वह मेरे फंदे में फंस जाएगा; मैं उसे कसदियों के देश बाबेल में ले आऊंगा, पर वह इसे देख न सकेगा, और वहां वह मर जाएगा."},{"book":"यहेजकेल","chapter":"12","verse":"14","text":"मैं उसके आस-पास के सब लोगों को तितर-बितर कर दूंगा—उसके कर्मचारी और उसकी सब सेना—और नंगी तलवार लेकर मैं उनका पीछा करूंगा."},{"book":"यहेजकेल","chapter":"12","verse":"15","text":"“जब मैं उन्हें जाति-जाति और देश-देश के बीच तितर-बितर कर दूंगा, तब वे जानेंगे कि मैं याहवेह हूं."},{"book":"यहेजकेल","chapter":"12","verse":"16","text":"परंतु मैं उनमें से कुछ को तलवार की मार, अकाल और महामारी से बचाऊंगा, ताकि उन जनताओं के बीच, जहां वे जाएं, वहां वे अपने सब घृणित कार्यों को मान लें. तब वे जानेंगे कि मैं याहवेह हूं.”"},{"book":"यहेजकेल","chapter":"12","verse":"17","text":"याहवेह का यह वचन मेरे पास आया:"},{"book":"यहेजकेल","chapter":"12","verse":"18","text":"“हे मनुष्य के पुत्र, कांपते हुए अपना भोजन करना और थरथराते हुए अपना पानी पीना."},{"book":"यहेजकेल","chapter":"12","verse":"19","text":"तब देश के लोगों से कहो: ‘येरूशलेम और इस्राएल देश में रहनेवालों के विषय में परम प्रधान याहवेह का यह कहना है: वे चिंतित मन से अपना भोजन करेंगे और निराश मन से अपना पानी पिएंगे, क्योंकि देश में रहनेवाले सब लोगों की हिंसा के कारण, देश की सब चीज़ें ले ली जाएंगी."},{"book":"यहेजकेल","chapter":"12","verse":"20","text":"बसे हुए नगर उजाड़ दिए जाएंगे और देश निर्जन हो जाएगा. तब तुम जानोगे कि मैं याहवेह हूं.’ ”"},{"book":"यहेजकेल","chapter":"12","verse":"21","text":"याहवेह का यह वचन मेरे पास आया:"},{"book":"यहेजकेल","chapter":"12","verse":"22","text":"“हे मनुष्य के पुत्र, इस्राएल देश में यह क्या कहावत है: ‘दिन बीतते जा रहे हैं और कोई भी दर्शन पूरा नहीं हो रहा है’?"},{"book":"यहेजकेल","chapter":"12","verse":"23","text":"अतः उनसे कहो, ‘परम प्रधान याहवेह का यह कहना है: मैं इस कहावत का अंत करनेवाला हूं, और वे फिर कभी इस्राएल में इस कहावत का प्रयोग नहीं करेंगे.’ उनसे कहो, ‘वे दिन निकट हैं जब हर एक दर्शन पूरा होगा."},{"book":"यहेजकेल","chapter":"12","verse":"24","text":"क्योंकि तब इस्राएल के लोगों के बीच कोई झूठा दर्शन और चापलूसीपूर्ण भविष्य की बातें न होंगी."},{"book":"यहेजकेल","chapter":"12","verse":"25","text":"क्योंकि जो भी बोलूंगा, मैं, याहवेह ही बोलूंगा, और वह बिना देरी के पूरा होगा. क्योंकि हे विद्रोही लोगों, तुम्हारे ही दिनों में, जो कुछ मैं कहता हूं, उसे मैं पूरा करूंगा, यह परम प्रधान याहवेह की घोषणा है.’ ”"},{"book":"यहेजकेल","chapter":"12","verse":"26","text":"फिर याहवेह का यह वचन मेरे पास आया:"},{"book":"यहेजकेल","chapter":"12","verse":"27","text":"“हे मनुष्य के पुत्र, इस्राएली कह रहे हैं, ‘जो दर्शन वह देख रहा है, वह अब से लेकर बहुत सालों बाद पूरा होगा, और जो भविष्यवाणी वह कर रहा है, वह अब से लेकर बहुत समय बाद की बात कर रहा है.’"},{"book":"यहेजकेल","chapter":"12","verse":"28","text":"“इसलिये उनसे कहो, ‘परम प्रधान याहवेह का यह कहना है: मेरे कहे गये किसी भी वचन के पूरा होने में और देरी नहीं होगी; जो भी मैं कहता हूं, वह पूरा होगा, यह परम प्रधान याहवेह की घोषणा है.’ ”"}]}