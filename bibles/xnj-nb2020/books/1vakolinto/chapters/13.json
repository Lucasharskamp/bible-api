{"data":[{"book":"1 Vakolinto","chapter":"13","verse":"1","text":"Hati ngati nikalongelayi kwa chiluga za vandu na hati ya vamitumu va kunani kwa Chapanga, nambu ngati nivii lepi na uganu nene nivii ndu ngati lwami lwa lidebe amala njeketu."},{"book":"1 Vakolinto","chapter":"13","verse":"2","text":"Hati ngati, nihotola kukokosa ujumbi wa Chapanga, hati ngati nimanya mfiyu woha wa umanya wa vindu vyoha, hati ngati nivii na sadika hati kuhotola kuwusa hitumbi, nambu ngati nivii lepi na uganu chindu lepi."},{"book":"1 Vakolinto","chapter":"13","verse":"3","text":"Nikawusayi vindu vyangu vyoha na kuvapela vangangu, na kangi nikauwusa higa yangu iyochwayi, ngati kawaka uganu yikunitangatila lepi chindu."},{"book":"1 Vakolinto","chapter":"13","verse":"4","text":"Mweavi na uganu isindimala na ivya mbwina, ivya na uganu ivya lepi na wihu, imeka lepi."},{"book":"1 Vakolinto","chapter":"13","verse":"5","text":"Mundu mweavi na uganu ivya na utopesa, ilonda lepi chiyonjokesu chaki mwene, ivya lepi na ligoga, ikumbuka lepi gahakau."},{"book":"1 Vakolinto","chapter":"13","verse":"6","text":"Mundu mweavi na uganu ihekelela lepi uhakau, nambu ihekelela uchakaka."},{"book":"1 Vakolinto","chapter":"13","verse":"7","text":"Mundu mweavi na uganu itotokela lepi magono goha isindimala na isadika na ihuvalila."},{"book":"1 Vakolinto","chapter":"13","verse":"8","text":"Uganu wangali mwishu. Ngati kuvi na hipanji vya kukokosa Ujumbi wa Chapanga, ndi yati viyaga ligono limonga, ngati chipanji cha kujova luga ya chiyehe yati yiyaga, ngati kuvi umanya yene yati yipita."},{"book":"1 Vakolinto","chapter":"13","verse":"9","text":"Kujiwula kwitu na kumanya vindu lepi kutimili mewawa kujova kwitu ujumbi kuhuma kwa Chapanga kutimili lepi."},{"book":"1 Vakolinto","chapter":"13","verse":"10","text":"Nambu chila chechikamiliki pechibwela, vyoha vyangakamilika yati viwuka."},{"book":"1 Vakolinto","chapter":"13","verse":"11","text":"Panavili namwana kang'enya najovayi chimwana, namanyili chimwana, naholalili chimwana. Nambu hinu, muni namvaha, mambu gachiwana nigalekili."},{"book":"1 Vakolinto","chapter":"13","verse":"12","text":"Chetilola hinu ngati pamihu pepatitili muchilolilo, nambu mwanakandahi yati tilolana mihu kwa mihu. Hinu nimanyili padebe ndu, nambu mwanakandahi yati nimanya chitimilifu, ngati Chapanga cheanimanyili nene nganila."},{"book":"1 Vakolinto","chapter":"13","verse":"13","text":"Hinu gasindimali mambu aga gadatu, sadika, huvalila na uganu neju ya goha ndi uganu."}]}