{"data":[{"book":"యెషయా","chapter":"7","verse":"1","text":"యూదా రాజైన ఉజ్జియా మనవడు, యోతాము కుమారుడు అయిన ఆహాజు దినాల్లో సిరియా రాజు రెజీను, ఇశ్రాయేలు రాజు, రెమల్యా కుమారుడు అయిన పెకహు యెరూషలేముపై దండెత్తారు. అది వారివల్ల కాలేదు."},{"book":"యెషయా","chapter":"7","verse":"2","text":"అప్పుడు సిరియా వారు ఎఫ్రాయిము7:2 ఎఫ్రాయిము ఇశ్రాయేలు ఉత్తర రాజ్యం వారిని తోడు తెచ్చుకున్నారని దావీదు వంశం వారికి తెలిసినప్పుడు గాలికి అడవి చెట్లు ఊగినట్టు వారి హృదయాలు, వారి ప్రజల హృదయాలు గిలగిలలాడాయి."},{"book":"యెషయా","chapter":"7","verse":"3","text":"అప్పుడు యెహోవా యెషయాతో ఇలా చెప్పాడు. ఆహాజుకు ఎదురు వెళ్ళు. నీవు, నీ కుమారుడు షెయార్యాషూబు చాకిరేవు దారిలో ఎగువ కోనేటి కాలవ దగ్గరికి వెళ్ళండి."},{"book":"యెషయా","chapter":"7","verse":"4","text":"అతనితో చెప్పు “భద్రం. కంగారు పడకు. పొగ లేస్తున్న ఈ రెండు కాగడాలకు అంటే రెజీను, సిరియా వాళ్ళు, రెమల్యా కొడుకు పెకహు-వీళ్ళ కోపాగ్నికి జడిసి పోకు. బెదిరిపోకు."},{"book":"యెషయా","chapter":"7","verse":"5","text":"సిరియా, ఎఫ్రాయిము, రెమల్యా కొడుకు నీకు కీడు చేయాలని ఆలోచించారు."},{"book":"యెషయా","chapter":"7","verse":"6","text":"‘మనం యూదా దేశం మీదికి పోయి దాని ప్రజలను భయపెట్టి దాని ప్రాకారాలు పడగొట్టి టాబెయేలు కొడుకును దానిపై రాజుగా చేద్దాం రండి’ అని చెప్పుకున్నారు.”"},{"book":"యెషయా","chapter":"7","verse":"7","text":"అయితే ప్రభువైన యెహోవా ఇలా సెలవిస్తున్నాడు. “ఆ మాట నిలవదు, అది జరగదు."},{"book":"యెషయా","chapter":"7","verse":"8","text":"సిరియాకు రాజధాని దమస్కు."},{"book":"యెషయా","chapter":"7","verse":"9","text":"షోమ్రోను ఎఫ్రాయిముకు రాజధాని."},{"book":"యెషయా","chapter":"7","verse":"10","text":"యెహోవా ఆహాజుకు ఇంకా ఇలా చెప్పాడు."},{"book":"యెషయా","chapter":"7","verse":"11","text":"“నీ దేవుడైన యెహోవాను సూచన అడుగు. అది ఎంత లోతైనదైనా, ఎంత ఎత్తయినదైనా సరే.”"},{"book":"యెషయా","chapter":"7","verse":"12","text":"కానీ ఆహాజు “నేను అడగను. యెహోవాను పరీక్షించను” అన్నాడు."},{"book":"యెషయా","chapter":"7","verse":"13","text":"కాబట్టి యెషయా ఇలా జవాబిచ్చాడు. “దావీదు వంశస్థులారా, వినండి. మనుషులను విసికించడం చాలదన్నట్టు నా దేవుణ్ణి కూడా విసిగిస్తారా?"},{"book":"యెషయా","chapter":"7","verse":"14","text":"కాబట్టి ప్రభువు తానే ఒక సూచన మీకు చూపుతాడు. వినండి, కన్య గర్భం ధరించి కుమారుణ్ణి కని అతనికి ‘ఇమ్మానుయేలు’ అని పేరు పెడుతుంది."},{"book":"యెషయా","chapter":"7","verse":"15","text":"కీడును తోసిపుచ్చడం, మేలును కోరుకోవడం అతనికి తెలిసి వచ్చేనాటికి అతడు పెరుగు, తేనె తింటాడు."},{"book":"యెషయా","chapter":"7","verse":"16","text":"కీడును తోసిపుచ్చడం, మేలును కోరుకోవడం అతనికి తెలిసి రాక ముందే ఎవరిని చూసి నువ్వు హడలి పోతున్నావో ఆ ఇద్దరు రాజుల దేశం నాశనమై పోతుంది."},{"book":"యెషయా","chapter":"7","verse":"17","text":"యెహోవా నీ పైకి, నీ జాతి పైకి, నీ పితరుల కుటుంబం వారి మీదికి బాధ దినాలను, ఎఫ్రాయిము యూదా నుండి వేరైపోయిన దినం మొదలు నేటి వరకూ రాని దినాలను రప్పిస్తాడు."},{"book":"యెషయా","chapter":"7","verse":"18","text":"ఆ దినాన దూరంగా ఐగుప్తు ప్రవాహాల దగ్గర ఉన్న జోరీగలను, అష్షూరు దేశపు కందిరీగలను యెహోవా ఈల వేసి పిలుస్తాడు."},{"book":"యెషయా","chapter":"7","verse":"19","text":"అవన్నీ వచ్చి మెట్టల్లో లోయల్లో బండల సందుల్లో ముళ్ళ పొదలన్నిటిలో గడ్డి బీడులన్నిటిలో దిగి ఉండిపోతాయి."},{"book":"యెషయా","chapter":"7","verse":"20","text":"ఆ దినాన యెహోవా నది (యూప్రటీసు) అవతలి నుండి కిరాయికి వచ్చే మంగలి కత్తితో, అంటే అష్షూరు రాజు చేత నీ తల వెంట్రుకలను కాళ్ల వెంట్రుకలను గొరిగిస్తాడు."},{"book":"యెషయా","chapter":"7","verse":"21","text":"ఆ దినాన ఒకడు ఒక చిన్న ఆవును, రెండు గొర్రెలను పెంచుకుంటే"},{"book":"యెషయా","chapter":"7","verse":"22","text":"అవి సమృద్ధిగా పాలిచ్చినందువల్ల అతడు పెరుగు తింటాడు."},{"book":"యెషయా","chapter":"7","verse":"23","text":"ఆ దినాన వెయ్యి వెండి నాణేల విలువగల వెయ్యి ద్రాక్షచెట్లు ఉండే ప్రతి స్థలంలో ముళ్ళతుప్పలు, బ్రహ్మజెముడు చెట్లు పెరుగుతాయి."},{"book":"యెషయా","chapter":"7","verse":"24","text":"ఈ దేశమంతా ముళ్ళ తుప్పలతో, బ్రహ్మ జెముడు చెట్లతో నిండి ఉంటుంది గనక విల్లంబులు చేతబట్టుకుని ప్రజలు వేటకు అక్కడికి పోతారు."},{"book":"యెషయా","chapter":"7","verse":"25","text":"ముళ్ళతుప్పల, బ్రహ్మ జెముడు చెట్ల భయం వల్ల మునుపు పారతో తవ్వి సాగు చేసిన కొండల వైపుకు మనుషులు పోరు."}]}