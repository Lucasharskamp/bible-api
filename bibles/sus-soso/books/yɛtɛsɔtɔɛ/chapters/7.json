{"data":[{"book":"Yɛtɛ sɔtɔɛ","chapter":"7","verse":"1","text":"Alatala naxa a masen Munsa bɛ, «Haruna xa i xui madangi Firawuna bɛ alɔ namiɲɔnmɛ Ala xui madangima mixie bɛ ki naxɛ."},{"book":"Yɛtɛ sɔtɔɛ","chapter":"7","verse":"2","text":"N i yamarima naxan birin na, i xa na fala i taara Haruna bɛ naxan na madangima Firawuna ma, alako a xa a lu Isirayilakae xa mini Misira bɔxi ra."},{"book":"Yɛtɛ sɔtɔɛ","chapter":"7","verse":"3","text":"N Firawuna xaxili raxɔrɔxɔma nɛ. N tɔnxuma nun kaabanako gbegbe rabama nɛ Misira bɔxi kui,"},{"book":"Yɛtɛ sɔtɔɛ","chapter":"7","verse":"4","text":"kɔnɔ Firawuna mu fama a tuli matide wo ra. N fama nɛ ɲaxankatɛ xɔrɔxɔɛe dɔxɔde Misira ma, n fa n ma ɲama Isirayila ramini a lanxundɛ ki ma."},{"book":"Yɛtɛ sɔtɔɛ","chapter":"7","verse":"5","text":"N na Misira halaki Isirayila raminife ra e tagi, e n kolonma nɛ Alatala ra.»"},{"book":"Yɛtɛ sɔtɔɛ","chapter":"7","verse":"6","text":"Munsa nun Haruna naxa Alatala xa yaamari suxu alɔ a masenxi e bɛ ki naxɛ."},{"book":"Yɛtɛ sɔtɔɛ","chapter":"7","verse":"7","text":"E nu masenyi tima Firawuna bɛ tɛmui naxɛ, Munsa xa simaya nu bara ɲɛ tongo solomasaxan li. Haruna xa simaya nu bara ɲɛ tongo solomasaxan a nun saxan li."},{"book":"Yɛtɛ sɔtɔɛ","chapter":"7","verse":"8","text":"Alatala naxa a masen Munsa nun Haruna bɛ,"},{"book":"Yɛtɛ sɔtɔɛ","chapter":"7","verse":"9","text":"«Firawuna na a fala wo bɛ, ‹Wo xa kaabanako nde raba,› i tan Munsa, i xa a fala Haruna bɛ, a xa i xa yisuxuwuri tongo, a a woli Firawuna sɛɛti ma. Na mafindima nɛ bɔximase ra.»"},{"book":"Yɛtɛ sɔtɔɛ","chapter":"7","verse":"10","text":"Na kui Munsa nun Haruna naxa siga Firawuna yire, e fa a raba, alɔ Alatala e yamarixi ki naxɛ. Haruna naxa Munsa xa yisuxuwuri woli bɔxi ma Firawuna nun a xa kuntigie ya i, na naxa findi bɔximase ra."},{"book":"Yɛtɛ sɔtɔɛ","chapter":"7","verse":"11","text":"Na tɛmui Firawuna naxa a xa karamɔxɔɛe nun a xa mandurulae xili, e xa na kaabanako mɔɔli raba e xa duureya ra."},{"book":"Yɛtɛ sɔtɔɛ","chapter":"7","verse":"12","text":"E nun Haruna birin naxa e xa yisuxuwurie woli bɔxi ma. Nee birin naxa mafindi bɔximasee ra, kɔnɔ Haruna gbe naxa boore gbe gerun."},{"book":"Yɛtɛ sɔtɔɛ","chapter":"7","verse":"13","text":"Na kui Firawuna xaxili naxa xɔrɔxɔ, a mu a tuli mati Munsa nun Haruna ra, alɔ Alatala nu bara a masen ki naxɛ."},{"book":"Yɛtɛ sɔtɔɛ","chapter":"7","verse":"14","text":"Alatala naxa a masen Munsa bɛ, «Firawuna xaxili bara xɔrɔxɔ. A bara tondi n ma ɲama bɛɲinde."},{"book":"Yɛtɛ sɔtɔɛ","chapter":"7","verse":"15","text":"Tina gɛɛsɛgɛ i xa naralan Firawuna ra Nili xure dɛ. I xa i xa yisuxuwuri xanin, naxan nu bara mafindi bɔximase ra."},{"book":"Yɛtɛ sɔtɔɛ","chapter":"7","verse":"16","text":"Mɛnni i xa a fala Firawuna bɛ, ‹Isirayilakae Marigi Alatala bara n xɛɛ i yire, n xa a fala i bɛ, «N ma ɲama bɛɲin, alako e xa siga n batude gbengberenyi ma.» Han yakɔsi i tan mu tinxi na xui suxude."},{"book":"Yɛtɛ sɔtɔɛ","chapter":"7","verse":"17","text":"Na kui Alatala xa masenyi nan ya, «Na nan a ra, i fama a kolonde, n tan nan Alatala ra. N ma yisuxuwuri na din Nili xure ra, ye mafindima nɛ wuli ra."},{"book":"Yɛtɛ sɔtɔɛ","chapter":"7","verse":"18","text":"Yɛxɛ naxee na Nili xure ma, e fama sɔntɔde, e xiri ɲaaxi fa mini, Misirakae mu nɔma na ye minde.»›»"},{"book":"Yɛtɛ sɔtɔɛ","chapter":"7","verse":"19","text":"Alatala naxa a masen Munsa bɛ, «Haruna yamari, ‹I xa i xa yisuxuwuri itala Misira baae, xuree, nun dabonyi birin ma.› Na a niyama nɛ ye birin xa mafindi wuli ra Misira bɔxi ma, hali naxee na fɛɲɛe kui, wuri nun gɛmɛ daaxi.»"},{"book":"Yɛtɛ sɔtɔɛ","chapter":"7","verse":"20","text":"Munsa nun Haruna naxa a raba alɔ Alatala e yamarixi ki naxɛ. Haruna naxa a xa yisuxuwuri itala, a a din Nili xure ra. Xure naxa findi wuli ra Firawuna nun a xa kuntigie ya xɔri."},{"book":"Yɛtɛ sɔtɔɛ","chapter":"7","verse":"21","text":"Yɛxɛ birin naxa faxa, e xiri ɲaaxi naxa mini Nili xure ma. Misirakae mu nu nɔma na ye minde, barima Misira ye birin findixi wuli nan na."},{"book":"Yɛtɛ sɔtɔɛ","chapter":"7","verse":"22","text":"Mandurulae fan naxa na kaabanako mɔɔli raba. Firawuna xaxili naxa xɔrɔxɔ, a mu tin Munsa nun Haruna xui ra, alɔ Alatala nu bara a masen ki naxɛ."},{"book":"Yɛtɛ sɔtɔɛ","chapter":"7","verse":"23","text":"Firawuna naxa gbilen a xɔnyi, a naxa na fe bɔtɛ ba."},{"book":"Yɛtɛ sɔtɔɛ","chapter":"7","verse":"24","text":"Misiraka birin naxa tigie ge Nili xure sɛɛtie ma, alako e xa ye min daaxi sɔtɔ, barima e mu nu nɔma Nili xure ye minde."},{"book":"Yɛtɛ sɔtɔɛ","chapter":"7","verse":"25","text":"Alatala to gɛ Nili xure garinde, xi solofere dangi xanbi,"},{"book":"Yɛtɛ sɔtɔɛ","chapter":"7","verse":"26","text":"a naxa a masen Munsa bɛ, «I xa siga Firawuna yire, a fala a bɛ, ‹Alatala bara a yamari, i xa a xa ɲama bɛɲin, e xa siga a batude."},{"book":"Yɛtɛ sɔtɔɛ","chapter":"7","verse":"27","text":"Xa i mu tin na ra, Alatala fama i xa bɔxi birin xun nakanade lanxansarimae ra."},{"book":"Yɛtɛ sɔtɔɛ","chapter":"7","verse":"28","text":"E fama yiriwade Nili xure ma, e fa te, e so i xa banxi kui han e i xa sade li. E soma i xa kuntigie nun Misira ɲama xa banxie kui, e man soma taami rafalama dɛnnaxɛ."},{"book":"Yɛtɛ sɔtɔɛ","chapter":"7","verse":"29","text":"Lanxansarimae fama nɛ tede i tan, i xa ɲama, nun i xa kuntigie birin ma.›»"}]}