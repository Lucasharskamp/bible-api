{"data":[{"book":"कुलुस्सिगोळ","chapter":"2","verse":"1","text":"ना चाहासतीन नीमी ई मात इन पता नळ्दोगुल कि ना नीम साटी, लौदीकिया दा ईरावाळेर लॉकुर साटी अदिक आ सप्पा मुंदुर साटी जो व्यक्तिगत रूप देल नानी यागलु सिकिदील, ना याट कठिन मयनत माळेतीन."},{"book":"कुलुस्सिगोळ","chapter":"2","verse":"2","text":"ताकी आंदुर मनगोळी प्रोत्साहित सिकुल अदिक परस्पर प्यार दा एकजुट आगेगुल, अदिक अद पुरा विश्वास इन धन जो खरा समझ देल प्राप्त आगतद आंदरी सिक्केगुल. ई प्रकार देल आंदरी परमेश्वर उन भेद पता नळदोदित, जो मसीह खुश आन."},{"book":"कुलुस्सिगोळ","chapter":"2","verse":"3","text":"याऊन दा परमेश्वर उन बुद्धी इन भंडार अदिक ग्यान होचकु आद."},{"book":"कुलुस्सिगोळ","chapter":"2","verse":"4","text":"ईद ना इदुरसाटी अनतीन कि यावारा मंळसा नीमी ख्वाटा वाद विवाद देल ध्वाका कोळबाळुल. बाक चाहे आंदुर याटारा भी वळ्लेर येती हतबाळुल."},{"book":"कुलुस्सिगोळ","chapter":"2","verse":"5","text":"ना मय इन भाव देल नीम से दुर आईन, तरी भी आत्मिक भाव देल नीम्द हात्‍ती आईन, अदिक नीम्द व्यवस्थित जीवन इक अदिक नीम्द विश्वास इन, जो मसीह दा आर, मजबूती नोळकु प्रसन्न आगतीन."},{"book":"कुलुस्सिगोळ","chapter":"2","verse":"6","text":"इदुरसाटी ह्यांग नीव मसीह यीशु उक प्रभु मान्सकु ग्रहण माळ कोंडीर, हांगा आऊन दा बन्सकु ईरी."},{"book":"कुलुस्सिगोळ","chapter":"2","verse":"7","text":"अदिक अदुर्दा जळ हुळकु अदिक वाळुसतेला ईरी; अदिक ह्यांग नीव कल्सकु आगीर हांग अच विश्वास दा मजबूत आगतेला होगी, अदिक यक्कुल से यक्कुल धन्यवाद माळतेला ईरी."},{"book":"कुलुस्सिगोळ","chapter":"2","verse":"8","text":"सावधान ईरी कि यावारा नीमी आ मंळसा अन्द बुद्धी इन व्यर्थ ध्वाका देल गुलाम माळसुस बुळुल, जो मंळसागोळ्द परंपरागोळ देल प्राप्त आगतेला बंदाद अदिक ब्रम्हाण्ड इक शासन माळावाळा आत्मागोळ्द देन हुन, ना कि मसीह अन्द."},{"book":"कुलुस्सिगोळ","chapter":"2","verse":"9","text":"यतिकी आऊन दा ईश्वरत्व स्वभाव हमेशा मसीह अन्द मय दा वास माळतद."},{"book":"कुलुस्सिगोळ","chapter":"2","verse":"10","text":"अदिक नीमी आऊन एकता दा पुरा जीवन कोटकु आग्याद. आव सुरूवात टु सप्पा आध्यात्मिक शासकगोळ अदिक अधिकार इन स्याणा हुन."},{"book":"कुलुस्सिगोळ","chapter":"2","verse":"11","text":"मसीह अन्द सांगुळ दा नीम्द खतना माळकु आग्याद, ना कि आ खतना अन्द सांगुळ जो मंळसागोळ कय देल माळकु आग्याद, लेकीन मसीह अन्द द्वारा माळ्द खतना अन्द सांगुळ, नीम पापगोळ्द सामर्थ्य देल मुक्त माळकु आगताव."},{"book":"कुलुस्सिगोळ","chapter":"2","verse":"12","text":"२:१२ रोमियों ६:४याग नीव बपतिस्मा ताकोंडीदिर रा नीमी मसीह अन्द सांगुळ दफनुसकु आगीत अदिक बपतिस्मा दा नीम परमेश्वर उन सक्रिय शक्ति दा विश्वास इन माध्यम देल मसीह अन्द सांगुळ भी नेगुकु आगीत, आऊन सांगुळ जित्‍ता भी आदुर."},{"book":"कुलुस्सिगोळ","chapter":"2","verse":"13","text":"२:१३ इफिसिगोळ २:१-५ऊंद समय नीव भी आत्मिकता दा सोतकु ईरीर यतिकी नीव पापी, अदिक गैरयहूदी बिना व्यवस्था नोर ईरोर. लेकीन ईग परमेश्वर नीमी मसीह अन्द सांगुळ जीवन दा तंदान. परमेश्वर नाम सप्पा अपराधगोळ इक माफ माळ्यान."},{"book":"कुलुस्सिगोळ","chapter":"2","verse":"14","text":"२:१४ इफिसिगोळ २:१५परमेश्वर नाम बेकार क्याल्सागोळ्द लेखा जोखा अक नाम न्याड्या दा टु हटुस बुट्टुन यदुर दा आ विधीगोळ्द उल्लेख माळकु आगीत जो नाम प्रतिकुल अदिक नाम विरूद्ध ईरोद आव अदरी क्रूस मा खिल्लागोळ देल ठोक्सकु मिटुस बुटान."},{"book":"कुलुस्सिगोळ","chapter":"2","verse":"15","text":"अदिक मसीह क्रूस इन द्वारा आध्यात्मिक शासकगोळ्द सुरूवात टु सामर्थ्य अक अदिक अधिकारीगोळी शासन हीन माळ बुट्टुन अदिक तान विजय अभियान दा बंदी माळकु लॉकुर मुंद आंदुर तमाशा माळदुन."},{"book":"कुलुस्सिगोळ","chapter":"2","verse":"16","text":"इदुरसाटी यावारा भी मंळसा नीम तिनोद-कुडोद या हाब्ब या व्हाशोद चांद इन हाब्ब, या विश्राम इन दिन इन बारा दा नीम्द याऊ न्याय माळबाळुल."},{"book":"कुलुस्सिगोळ","chapter":"2","verse":"17","text":"यतिकी ईव सब बरावाळा मातगोळ्द छाया हुव, लेकीन वास्तविकता अच मसीह हुन."},{"book":"कुलुस्सिगोळ","chapter":"2","verse":"18","text":"यातोवारा भी मंळसा अन्द द्वारा तान अपमान माळसुसोद इजाजत कोळबाळी जो विशेष दर्शन इन कारण श्रेष्ट आगोद दावा माळतद अदिक जो ख्वाटा विनम्रता अदिक स्वर्गदूतगोळ्द पुजा मा जोर कोळतद. बिना यातोदारा कारण इन ईत्‍ता मंळसा तान मानवीय सोच देल व्यर्थ बायतान."},{"book":"कुलुस्सिगोळ","chapter":"2","verse":"19","text":"२:१९ इफिसिगोळ ४:१६अदिक मसीह अक हुळकु ईटोद बंद माळ बुटार, आव मसीह जो मय इन ताल्ला हुन. मसीह अन्द हात्‍ती ता दा सप्पा मय आद जो जोळगोळ अदिक नशगोळ से ऊंदा सांगुळ जोळ्सकु आव, अदिक परमेश्वर जसा वाळुसोद चाहासतान हांग वाळुस्त होगतद."},{"book":"कुलुस्सिगोळ","chapter":"2","verse":"20","text":"यतिकी नीव मसीह अन्द सांगुळ सोतोगीर अदिक ब्रम्हाण्ड इन शासन माळावाळा आत्मागोळ से मुक्त माळकु आगीर. रा बाक येती आंदुर घाई जो दुनिया नोर आर जीवन जीऊसतीर? नीव ईत्‍ता विधीगोळ वश दा येती ईरतीर."},{"book":"कुलुस्सिगोळ","chapter":"2","verse":"21","text":"कि “इदरी मुठबाळेतीर, अदरी नेकबाळेतीर, अदिक अदरी कय हचबाळेतीर?”"},{"book":"कुलुस्सिगोळ","chapter":"2","verse":"22","text":"ईव सप्पा वस्तुगोळ क्याल्सा दा तरास ताका नष्ट आगेदव यतिकी ईव मंळसागोळ नियम अदिक आग्यागोळ अदिक शिक्षागोळ्द अनुसार आव."},{"book":"कुलुस्सिगोळ","chapter":"2","verse":"23","text":"निश्चित अच ईत्‍ता प्रकार इन सप्पा नियम स्वर्गदूतगोळ्द जबरदस्ती देल पुजा अदिक ख्वाटा विनम्रता, अदिक मय इन गंभीर उपचारगोळ ग्यान मा आधारित आद लेकीन शारीरिक लालसागोळी रोक्सदुर दा ईऊर देल येनु उच फायदा आगाल्द."}]}