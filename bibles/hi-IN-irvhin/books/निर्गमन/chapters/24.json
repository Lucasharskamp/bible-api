{"data":[{"book":"निर्गमन","chapter":"24","verse":"1","text":"फिर यहोवा ने मूसा से कहा, “तू, हारून, नादाब, अबीहू, और इस्राएलियों के सत्तर पुरनियों समेत यहोवा के पास ऊपर आकर दूर से दण्डवत् करना।"},{"book":"निर्गमन","chapter":"24","verse":"2","text":"और केवल मूसा यहोवा के समीप आए; परन्तु वे समीप न आएँ, और दूसरे लोग उसके संग ऊपर न आएँ।”"},{"book":"निर्गमन","chapter":"24","verse":"3","text":"तब मूसा ने लोगों के पास जाकर यहोवा की सब बातें और सब नियम सुना दिए; तब सब लोग एक स्वर से बोल उठे, “जितनी बातें यहोवा ने कही हैं उन सब बातों को हम मानेंगे।”"},{"book":"निर्गमन","chapter":"24","verse":"4","text":"तब मूसा ने यहोवा के सब वचन लिख दिए। और सवेरे उठकर पर्वत के नीचे एक वेदी और इस्राएल के बारहों गोत्रों के अनुसार बारह खम्भे24:4 बारह खम्भे: जबकि वेदी यहोवा की उपस्थिति का प्रतीक थी, यह बारह खम्भे उन बारह गोत्रों की उपस्थिति को दर्शाते थे जिनके साथ वाचा बना रहा था। भी बनवाए।"},{"book":"निर्गमन","chapter":"24","verse":"5","text":"तब उसने कई इस्राएली जवानों को भेजा, जिन्होंने यहोवा के लिये होमबलि और बैलों के मेलबलि चढ़ाए।"},{"book":"निर्गमन","chapter":"24","verse":"6","text":"और मूसा ने आधा लहू लेकर कटोरों में रखा, और आधा वेदी पर छिड़क दिया।"},{"book":"निर्गमन","chapter":"24","verse":"7","text":"तब वाचा की पुस्तक24:7 वाचा की पुस्तक: इससे पहले लोगों पर लहू झिड़का जाता उन्हें वाचा की पुस्तक को सुनकर अपनी सहमति को दोहराना था।  को लेकर लोगों को पढ़ सुनाया; उसे सुनकर उन्होंने कहा, “जो कुछ यहोवा ने कहा है उस सब को हम करेंगे, और उसकी आज्ञा मानेंगे।”"},{"book":"निर्गमन","chapter":"24","verse":"8","text":"तब मूसा ने लहू को लेकर लोगों पर छिड़क दिया, और उनसे कहा, “देखो, यह उस वाचा का लहू है जिसे यहोवा ने इन सब वचनों पर तुम्हारे साथ बाँधी है।”"},{"book":"निर्गमन","chapter":"24","verse":"9","text":"तब मूसा, हारून, नादाब, अबीहू और इस्राएलियों के सत्तर पुरनिए ऊपर गए,"},{"book":"निर्गमन","chapter":"24","verse":"10","text":"और इस्राएल के परमेश्वर का दर्शन24:10 इस्राएल के परमेश्वर का दर्शन: जब उन्होंने बलिदान का भोज खाया, तो यहोवा की उपस्थिति विशेष रूप में उन पर प्रगट हुई।  किया; और उसके चरणों के तले नीलमणि का चबूतरा सा कुछ था, जो आकाश के तुल्य ही स्वच्छ था।"},{"book":"निर्गमन","chapter":"24","verse":"11","text":"और उसने इस्राएलियों के प्रधानों पर हाथ न बढ़ाया24:11 उसने इस्राएलियों के प्रधानों पर हाथ न बढ़ाया: उसने उन्हें नहीं मारा। ऐसा मानना था कि नश्वर मनुष्य परमेश्वर को देखने के बाद जीवित नहीं रह सकता।; तब उन्होंने परमेश्वर का दर्शन किया, और खाया पिया।"},{"book":"निर्गमन","chapter":"24","verse":"12","text":"तब यहोवा ने मूसा से कहा, “पहाड़ पर मेरे पास चढ़, और वहाँ रह; और मैं तुझे पत्थर की पटियाएँ, और अपनी लिखी हुई व्यवस्था और आज्ञा दूँगा कि तू उनको सिखाए।”"},{"book":"निर्गमन","chapter":"24","verse":"13","text":"तब मूसा यहोशू नामक अपने टहलुए समेत परमेश्वर के पर्वत पर चढ़ गया।"},{"book":"निर्गमन","chapter":"24","verse":"14","text":"और पुरनियों से वह यह कह गया, “जब तक हम तुम्हारे पास फिर न आएँ तब तक तुम यहीं हमारी बाट जोहते रहो; और सुनो, हारून और हूर तुम्हारे संग हैं; तो यदि किसी का मुकद्दमा हो तो उन्हीं के पास जाए।”"},{"book":"निर्गमन","chapter":"24","verse":"15","text":"तब मूसा पर्वत पर चढ़ गया, और बादल ने पर्वत को छा लिया।"},{"book":"निर्गमन","chapter":"24","verse":"16","text":"तब यहोवा के तेज ने सीनै पर्वत पर निवास किया, और वह बादल उस पर छः दिन तक छाया रहा; और सातवें दिन उसने मूसा को बादल के बीच में से पुकारा।"},{"book":"निर्गमन","chapter":"24","verse":"17","text":"और इस्राएलियों की दृष्टि में यहोवा का तेज पर्वत की चोटी पर प्रचण्ड आग सा देख पड़ता था।"},{"book":"निर्गमन","chapter":"24","verse":"18","text":"तब मूसा बादल के बीच में प्रवेश करके पर्वत पर चढ़ गया। और मूसा पर्वत पर चालीस दिन और चालीस रात रहा।"}]}