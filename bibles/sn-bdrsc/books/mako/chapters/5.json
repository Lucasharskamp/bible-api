{"data":[{"book":"Mako","chapter":"5","verse":"1","text":"Vakayambuka mhiri kwegungwa kunyika yavaGerase."},{"book":"Mako","chapter":"5","verse":"2","text":"Jesu akati abuda mugwa, mumwe murume akanga ano mweya wakaipa akauya achibva kumakuva kuti azosangana naye."},{"book":"Mako","chapter":"5","verse":"3","text":"Murume uyu aigara kumakuva, uye kwakanga kusisina munhu aigona kumusungazve, kunyange kana nengetani."},{"book":"Mako","chapter":"5","verse":"4","text":"Nokuti kazhinji aisungwa maoko namakumbo, asi aidambura ngetani napakati uye achivhuna simbi dzaiva pamakumbo ake. Hakuna munhu aiva nesimba rokumukunda."},{"book":"Mako","chapter":"5","verse":"5","text":"Usiku namasikati aingochema uye achizvicheka-cheka namabwe ari pakati pamakuva uye nomuzvikomo."},{"book":"Mako","chapter":"5","verse":"6","text":"Akati aona Jesu achiri chinhambwe, akamhanya akandowira namabvi ake mberi kwake."},{"book":"Mako","chapter":"5","verse":"7","text":"Akadanidzira nenzwi riri pamusoro achiti, “Munodeiko kwandiri, Jesu, Mwanakomana waMwari Wokumusoro-soro? Pikai kuna Mwari kuti hamuzonditambudzi!”"},{"book":"Mako","chapter":"5","verse":"8","text":"Nokuti Jesu akanga ati kwaari, “Buda mumunhu uyu, iwe mweya wakaipa!”"},{"book":"Mako","chapter":"5","verse":"9","text":"Ipapo Jesu akamubvunza akati, “Zita rako ndiwe ani?”"},{"book":"Mako","chapter":"5","verse":"10","text":"Uye akakumbira akumbirazve kuna Jesu kuti arege kuidzinga kubva munyika iyo."},{"book":"Mako","chapter":"5","verse":"11","text":"Boka guru renguruve raifura riri pazvikomo zvaiva pedyo nenzvimbo iyi."},{"book":"Mako","chapter":"5","verse":"12","text":"Madhimoni akakumbirisa kuna Jesu akati, “Titumei henyu pakati penguruve, titenderei henyu kuti tinopinda madziri.”"},{"book":"Mako","chapter":"5","verse":"13","text":"Akaatendera, uye mweya yakaipa yakabuda ikaenda ikandopinda munguruve. Boka rinenge zviuru zviviri pakuwanda, rakamhanya richiburukira kumawere rikapinda mugungwa uye rikanyuramo."},{"book":"Mako","chapter":"5","verse":"14","text":"Vaya vakanga vachifudza nguruve vakatiza vakandozivisa izvi muguta nomumaruwa, uye vanhu vakabuda kuti vandoona zvakanga zvaitika."},{"book":"Mako","chapter":"5","verse":"15","text":"Vakati vasvika kuna Jesu, vakaona murume uya akanga akabatwa neRegioni ramadhimoni, agere ipapo, akapfeka uye ava munhu kwaye; uye vakatya."},{"book":"Mako","chapter":"5","verse":"16","text":"Vaya vakanga vazviona vakavaudza zvakanga zvaitika kumunhu akanga ambobatwa namadhimoni, uye vakataura nezvenguruvewo."},{"book":"Mako","chapter":"5","verse":"17","text":"Ipapo vanhu vakatanga kukumbira Jesu kuti abve munyika yavo."},{"book":"Mako","chapter":"5","verse":"18","text":"Jesu paakanga opinda mugwa, munhu akanga akabatwa namadhimoni akakumbira zvikuru kuti aende naye."},{"book":"Mako","chapter":"5","verse":"19","text":"Jesu haana kumutendera, asi akati kwaari, “Chienda kumba kumhuri yako undovaudza zvawaitirwa naShe, uye kuti akunzwira ngoni sei.”"},{"book":"Mako","chapter":"5","verse":"20","text":"Saka murume uyu akabva akaenda uye akatanga kutaura muDhekapori zvinhu zvikuru zvaakanga aitirwa naJesu. Uye vanhu vose vakashamiswa."},{"book":"Mako","chapter":"5","verse":"21","text":"Jesu akati ayambukazve mhiri negwa kuno rumwe rutivi rwegungwa, vazhinji zhinji vakaungana vakamukomberedza paakanga ari pagungwa."},{"book":"Mako","chapter":"5","verse":"22","text":"Ipapo mumwe wavabati vomusinagoge, ainzi Jairosi, akasvikapo. Paakaona Jesu akawira patsoka dzake"},{"book":"Mako","chapter":"5","verse":"23","text":"uye akamukumbirisa zvikuru achiti, “Mwanasikana wangu mudiki ava kufa. Ndapota uyai muise maoko enyu pamusoro pake kuti agoporeswa uye ararame.”"},{"book":"Mako","chapter":"5","verse":"24","text":"Saka Jesu akaenda naye."},{"book":"Mako","chapter":"5","verse":"25","text":"Uye pakanga pano mukadzi aiva nechirwere chokubuda ropa kwamakore gumi namaviri."},{"book":"Mako","chapter":"5","verse":"26","text":"Akanga atambudzika zvikuru uye achirapwa navanachiremba vazhinji uye akanga apedza zvose zvaaiva nazvo, asi pachinzvimbo chokuva nani akatonyanyisa kurwara."},{"book":"Mako","chapter":"5","verse":"27","text":"Akati anzwa nezvaJesu, akauya mushure make mukati mavazhinji uye akabata nguo yake,"},{"book":"Mako","chapter":"5","verse":"28","text":"nokuti akati mumwoyo make, “Kana ndikangobata nguo dzake, ndichaporeswa.”"},{"book":"Mako","chapter":"5","verse":"29","text":"Pakarepo tsime reropa rake rakapwa uye akanzwa mumuviri wake kuti akanga asunungurwa kubva pakutambudzika kwake."},{"book":"Mako","chapter":"5","verse":"30","text":"Pakarepo Jesu akanzwa kuti simba rakanga rabuda maari. Akatendeukira kuruzhinji rwavanhu akabvunza achiti, “Ndianiko abata nguo dzangu?”"},{"book":"Mako","chapter":"5","verse":"31","text":"Vadzidzi vake vakati, “Muri kuona vanhu vachikutsimbirirai, zvino moti, ‘Ndianiko andibata?’ ”"},{"book":"Mako","chapter":"5","verse":"32","text":"Asi Jesu akaramba achitarisa-tarisa kuti aone kuti ndiani akanga aita izvozvo."},{"book":"Mako","chapter":"5","verse":"33","text":"Ipapo mukadzi, achiziva zvakanga zvaitika kwaari, akauya akawira patsoka dzake, uye achidedera nokutya, akamuudza chokwadi chose."},{"book":"Mako","chapter":"5","verse":"34","text":"Iye akati kwaari, “Mwanasikana, kutenda kwako kwakuporesa. Enda norugare uye usunungurwe pakutambudzika kwako.”"},{"book":"Mako","chapter":"5","verse":"35","text":"Jesu achiri kutaura, vamwe varume vakauya vachibva kumba kwaJairosi, mukuru wesinagoge. Vakati, “Mwanasikana wenyu afa. Muchanetsereiko mudzidzisi?”"},{"book":"Mako","chapter":"5","verse":"36","text":"Asina hanya nezvavakanga vataura, Jesu akati kumukuru wesinagoge, “Usatya; tenda bedzi.”"},{"book":"Mako","chapter":"5","verse":"37","text":"Haana kutendera mumwe munhu kuti amutevere kunze kwaPetro, Jakobho naJohani mununʼuna waJakobho."},{"book":"Mako","chapter":"5","verse":"38","text":"Vakati vasvika pamba pomukuru wesinagoge, Jesu akanzwa mheremhere, vanhu vachichema nokuungudza zvikuru."},{"book":"Mako","chapter":"5","verse":"39","text":"Akapinda akati kwavari, “Ko, mheremhere ndeyeiko nokuungudza uku? Mwana haana kufa asi avete.”"},{"book":"Mako","chapter":"5","verse":"40","text":"Asi vakamuseka."},{"book":"Mako","chapter":"5","verse":"41","text":"Akamubata noruoko akati kwaari, “Tarita kumi!” (zvichireva kuti, “Musikana, ndinoti kwauri, muka!”)"},{"book":"Mako","chapter":"5","verse":"42","text":"Pakarepo musikana akasimuka akafamba-famba (akanga ana makore gumi namaviri okuberekwa). Nokuda kwaizvozvi, vakashamiswa zvikuru."},{"book":"Mako","chapter":"5","verse":"43","text":"Akarayira nokurayira kukuru kuti parege kuva nomunhu anoziva nezvazvo, uye akavaudza kuti vamupe zvokudya."}]}