{"data":[{"book":"Ekyamateeka Olwokubiri","chapter":"10","verse":"1","text":"Mu kiseera ekyo Mukama Katonda n’aŋŋamba nti, “Tema mu jjinja ebipande bibiri eby’amayinja ebifaanana nga biri ebyasooka, era obajje n’Essanduuko ey’omuti, olyoke oyambuke gye ndi ku lusozi."},{"book":"Ekyamateeka Olwokubiri","chapter":"10","verse":"2","text":"Nzija kuwandiika ku bipande ebyo ebigambo ebyali ku bipande ebyasooka, bye wayasa; olyoke obiteeke mu Ssanduuko.”"},{"book":"Ekyamateeka Olwokubiri","chapter":"10","verse":"3","text":"Bwe ntyo ne mbajja Essanduuko mu muti ogw’akasiya, ne ntema ne mu jjinja ebipande bibiri eby’amayinja nga bifaanana nga biri ebyasooka, ne ndyoka nyambuka ku lusozi nga nkutte ebipande byombi mu ngalo zange."},{"book":"Ekyamateeka Olwokubiri","chapter":"10","verse":"4","text":"Mukama Katonda n’awandiika ku bipande ebyo ebigambo bye yali awandiise ku bipande biri ebyasooka, ge Mateeka Ekkumi ge yali abalangiridde ku lusozi ng’ali wakati mu muliro, ku lunaku lwe mwakuŋŋaanirako. Mukama Katonda n’abinkwasa."},{"book":"Ekyamateeka Olwokubiri","chapter":"10","verse":"5","text":"Bwe ntyo ne nkyusa obuwufu ne nzikirira okuva ku lusozi, ebipande ne mbiteeka mu Ssanduuko gye nabajja, nga Mukama Katonda bwe yandagira, ne kaakano mwe biri."},{"book":"Ekyamateeka Olwokubiri","chapter":"10","verse":"6","text":"Abaana ba Isirayiri ne batambula okuva e Beeru Beneyaakani ne batuuka e Mosera. Awo Alooni we yafiira era we yaziikibwa. Mutabani we Eriyazaali n’amusikira n’atandika okukola emirimu gya Alooni egy’Obwakabona."},{"book":"Ekyamateeka Olwokubiri","chapter":"10","verse":"7","text":"Bwe baava awo ne batambula okutuuka e Gudugoda; bwe baava e Gudugoda ne batuuka e Yotubasa, nga mu nsi eyo mulimu emigga egyali gikulukuta amazzi."},{"book":"Ekyamateeka Olwokubiri","chapter":"10","verse":"8","text":"Mu kiseera ekyo Mukama n’ayawula ekika kya Leevi okusitulanga Essanduuko ey’Endagaano ya Mukama, n’okuyimiriranga mu maaso ga Mukama Katonda, n’okwatulanga emikisa gye mu linnya lye, nga bwe bakyakola n’okutuusa leero."},{"book":"Ekyamateeka Olwokubiri","chapter":"10","verse":"9","text":"Noolwekyo Abaleevi tebaafuna mugabo wadde ekitundu eky’obusika mu nsi ensuubize nga baganda baabwe ab’ebika ebirala bwe baafuna; kubanga Mukama bwe busika bwabwe, nga Mukama Katonda wo bwe yabagamba."},{"book":"Ekyamateeka Olwokubiri","chapter":"10","verse":"10","text":"Nabeerayo ku lusozi ne mmalayo ennaku amakumi ana, emisana n’ekiro, ng’omulundi guli ogwasooka. Ne ku mulundi guno Mukama yampuliriza. Mukama Katonda yali tayagala kukuzikiriza."},{"book":"Ekyamateeka Olwokubiri","chapter":"10","verse":"11","text":"Mukama n’aŋŋamba nti, “Genda okulembere abantu, bakwate olugendo lwabwe, bayingire mu nsi gye nalayirira bajjajjaabwe okugibawa, bagyefunire.”"},{"book":"Ekyamateeka Olwokubiri","chapter":"10","verse":"12","text":"Kale nno, ggwe Isirayiri, kiki Mukama Katonda wo ky’akwetaagako wabula okutya Mukama Katonda wo, okutambuliranga mu makubo ge gonna, n’okumwagalanga, n’okuweerezanga Mukama Katonda wo n’omutima gwo gwonna n’emmeeme yo yonna,"},{"book":"Ekyamateeka Olwokubiri","chapter":"10","verse":"13","text":"n’okugonderanga amateeka ga Mukama n’ebiragiro bye, nga bwe nkukuutira leero olw’obulungi bwo?"},{"book":"Ekyamateeka Olwokubiri","chapter":"10","verse":"14","text":"Laba, Mukama Katonda wo ye nannyini ggulu, era n’eggulu erisinga okuba waggulu ennyo nalyo lirye, n’ensi ne byonna ebigirimu."},{"book":"Ekyamateeka Olwokubiri","chapter":"10","verse":"15","text":"Kyokka era Mukama yakwana bajjajjaabo n’abaagala nnyo, ne yeerondera mmwe, bazzukulu baabwe, okubeera ku ntikko y’amawanga gonna nga bwe kiri leero."},{"book":"Ekyamateeka Olwokubiri","chapter":"10","verse":"16","text":"Noolwekyo mukomole emitima gyammwe, era mukomye okubeera n’amawagali."},{"book":"Ekyamateeka Olwokubiri","chapter":"10","verse":"17","text":"Kubanga Mukama Katonda wammwe ye Katonda wa bakatonda, era ye Mukama w’abakama, ye Katonda omukulu, nannyini buyinza era Katonda atiibwa, atalina kyekubiira, era atalya nguzi."},{"book":"Ekyamateeka Olwokubiri","chapter":"10","verse":"18","text":"Bamulekwa abataliiko bakitaabwe, ne bannamwandu, abamalira ensonga zaabwe mu bwenkanya; era ayagala ne bannamawanga abatambuze, ng’abawa emmere n’ebyokwambala."},{"book":"Ekyamateeka Olwokubiri","chapter":"10","verse":"19","text":"Kale nno, mwagalenga bannamawanga kubanga nammwe mwaliko bannamawanga mu nsi ey’e Misiri."},{"book":"Ekyamateeka Olwokubiri","chapter":"10","verse":"20","text":"Otyanga Mukama Katonda wo era muweerezenga. Munywererengako, era mu linnya lye mw’onoolayiriranga."},{"book":"Ekyamateeka Olwokubiri","chapter":"10","verse":"21","text":"Oyo, lye ttendo lyo era ye Katonda wo, eyakukolera ebyamagero ebyo byonna ebikulu ggwe kennyini bye weerabirako n’amaaso go."},{"book":"Ekyamateeka Olwokubiri","chapter":"10","verse":"22","text":"Bajjajjaabo bwe baaserengeta e Misiri, bonna awamu baali bawera abantu nsanvu; kaakano Mukama Katonda wo abafudde bangi nnyo ng’emmunyeenye ez’oku ggulu."}]}