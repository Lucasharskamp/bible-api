{"data":[{"book":"Daniel","chapter":"12","verse":"1","text":"In die tijd zal Mikaël, de aartsengel, opstaan, die de kinderen van uw volk beschut. Het zal een tijd van benauwdheid zijn, zoals er nog nooit is geweest tot die dag, sinds er volken bestaan. Maar uw volk zal in die tijd worden gered: allen, die staan opgetekend in het boek."},{"book":"Daniel","chapter":"12","verse":"2","text":"Dan zullen de velen, die in het stof der aarde slapen, ontwaken: dezen ten eeuwigen leven, anderen tot smaad en eeuwige schande."},{"book":"Daniel","chapter":"12","verse":"3","text":"De vromen zullen schitteren als het licht aan de hemel; en die velen tot gerechtigheid hebben gebracht, als de sterren, voor eeuwig en immer!"},{"book":"Daniel","chapter":"12","verse":"4","text":"Daniël, gij moet wat gezegd is, geheim houden, en het boek verzegelen tot de tijd van het einde; dan zullen velen er naar blijven zoeken, en zal de kennis worden vermeerderd."},{"book":"Daniel","chapter":"12","verse":"5","text":"Toen zag ik, Daniël, op; en zie: daar stonden twee anderen; één aan deze kant van de rivier, de ander aan de overkant."},{"book":"Daniel","chapter":"12","verse":"6","text":"En men riep tot de man in het linnen gewaad, die zich boven het water van de rivier bevond: Hoe lang zal het duren, eer het einde dezer wonderlijke dingen zal komen?"},{"book":"Daniel","chapter":"12","verse":"7","text":"Nu hief de man in het linnen gewaad, die zich boven het water van de rivier bevond, zijn rechter- en linkerhand naar de hemel, en ik hoorde hem zweren bij Hem, die in eeuwigheid leeft: Een tijd, tijden en een halve tijd; wanneer de macht van den vernieler van het heilig volk gebroken zal zijn, zal dit alles een einde nemen!"},{"book":"Daniel","chapter":"12","verse":"8","text":"Ik hoorde het wel, maar begreep het niet. Daarom zei ik: Mijn Heer, hoe zal het einde zijn dezer dingen?"},{"book":"Daniel","chapter":"12","verse":"9","text":"Maar toen sprak hij: Daniël, ga nu maar heen; want wat gezegd is, blijft geheim en verzegeld tot aan de tijd van het einde."},{"book":"Daniel","chapter":"12","verse":"10","text":"Velen zullen zich laten reinigen, zuiveren, louteren, maar de goddelozen zullen kwaad blijven doen; geen der goddelozen zal het begrijpen, maar de vromen zullen het verstaan."},{"book":"Daniel","chapter":"12","verse":"11","text":"Van de tijd, dat het dagelijks offer zal worden gestaakt, en de ontzettende gruwel wordt opgericht, zullen er twaalfhonderd negentig dagen verlopen."},{"book":"Daniel","chapter":"12","verse":"12","text":"Heil hem, die ook dan nog volhardt, en dertienhonderd vijf en dertig dagen bereikt!"},{"book":"Daniel","chapter":"12","verse":"13","text":"En gij, ga rustig het einde tegemoet. Gij zult opstaan tot uw bestemming aan het einde der dagen!"}]}