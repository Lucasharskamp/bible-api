{"data":[{"book":"Jeremjáš","chapter":"19","verse":"1","text":"Takto řekl Hospodin: Jdi a zjednej báni záhrdlitou od hrnčíře, hliněnou, a pojma některé z starších lidu a z starších kněží,"},{"book":"Jeremjáš","chapter":"19","verse":"2","text":"Vejdi do údolí Benhinnom, kteréž jest u vrat brány východní, a ohlašuj tam slova ta, kteráž mluviti budu tobě."},{"book":"Jeremjáš","chapter":"19","verse":"3","text":"A rci: Slyšte slovo Hospodinovo, králové Judští i obyvatelé Jeruzalémští: Takto praví Hospodin zástupů, Bůh Izraelský: Aj, já uvedu bídu na místo toto, o kteréž kdokoli uslyší, zníti mu bude v uších jeho,"},{"book":"Jeremjáš","chapter":"19","verse":"4","text":"Proto že mne opustili, a poškvrnili místa tohoto, kadíce na něm bohům cizím, jichž neznali oni, ani otcové jejich, ani králové Judští, a naplnili toto místo krví nevinných."},{"book":"Jeremjáš","chapter":"19","verse":"5","text":"Vzdělali také výsosti Bálovi, aby pálili syny své ohněm v zápaly Bálovi, čehož jsem nepřikázal, aniž jsem o tom mluvil, nýbrž ani nevstoupilo na mé srdce."},{"book":"Jeremjáš","chapter":"19","verse":"6","text":"Protož aj, dnové jdou, dí Hospodin, v nichž nebude slouti více toto místo Tofet, ani údolí Benhinnom, ale údolí mordu."},{"book":"Jeremjáš","chapter":"19","verse":"7","text":"Nebo v nic obrátím radu Judovu i Jeruzalémských v místě tomto, způsobě to, aby padli od meče před nepřátely svými, a od ruky těch, kteříž hledají bezživotí jejich, i dám mrtvá těla jejich za pokrm ptactvu nebeskému a šelmám zemským."},{"book":"Jeremjáš","chapter":"19","verse":"8","text":"Obrátím také město toto v poušť na odivu. Každý, kdožkoli půjde mimo ně, užasne se, a ckáti bude pro všelijaké rány jeho."},{"book":"Jeremjáš","chapter":"19","verse":"9","text":"A způsobím to, že žráti budou maso synů svých a maso dcer svých, tolikéž jeden každý maso bližního svého žráti bude, v obležení a v ssoužení, kterýmž ssouží je nepřátelé jejich, a ti, kteříž hledají bezživotí jejich."},{"book":"Jeremjáš","chapter":"19","verse":"10","text":"Potom roztluc tu záhrdlitou báni před očima těch lidí, kteříž půjdou s tebou,"},{"book":"Jeremjáš","chapter":"19","verse":"11","text":"A rci jim: Takto praví Hospodin zástupů: Tak potluku lid tento i město toto, jako ten, kdož rozráží nádobu hrnčířskou, kteráž nemůže opravena býti více, a v Tofet pochovávati budou, proto že nebude žádného místa ku pohřbu."},{"book":"Jeremjáš","chapter":"19","verse":"12","text":"Tak učiním místu tomuto, dí Hospodin, i obyvatelům jeho, a naložím s městem tímto tak jako s Tofet."},{"book":"Jeremjáš","chapter":"19","verse":"13","text":"Nebo budou domové Jeruzalémských i domové králů Judských tak jako toto místo Tofet zanečištěni se všechněmi domy těmi, na jejichž střechách kadili všemu vojsku nebeskému, a obětovali oběti mokré bohům cizím."},{"book":"Jeremjáš","chapter":"19","verse":"14","text":"Tedy navrátiv se Jeremiáš z Tofet, kamž jej byl poslal Hospodin, aby prorokoval tam, postavil se v síňci domu Hospodinova, a řekl ke všemu lidu:"},{"book":"Jeremjáš","chapter":"19","verse":"15","text":"Takto praví Hospodin zástupů, Bůh Izraelský: Aj, já uvedu na město toto i na všecka města jeho všecko to zlé, kteréž jsem vyřkl proti němu; nebo zatvrdili šíji svou, aby neposlouchali slov mých."}]}