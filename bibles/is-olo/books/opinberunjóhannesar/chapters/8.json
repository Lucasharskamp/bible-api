{"data":[{"book":"Opinberun Jóhannesar","chapter":"8","verse":"1","text":"Þegar lambið hafði rofið sjöunda innsiglið, varð þögn á himni um það bil hálfa stund."},{"book":"Opinberun Jóhannesar","chapter":"8","verse":"2","text":"Eftir það sá ég að englunum sjö, sem standa frammi fyrir Guði, voru fengnir sjö lúðrar."},{"book":"Opinberun Jóhannesar","chapter":"8","verse":"3","text":"Þá kom enn einn engill, hélt sá á glóðarkeri úr gulli, og tók hann sér stöðu við altarið. Honum var fengið mikið af reykelsi, sem hann blandaði við bænir Guðs barna, til að fórna á gullaltarinu frammi fyrir hásætinu."},{"book":"Opinberun Jóhannesar","chapter":"8","verse":"4","text":"Ilmurinn af reykelsinu blandaðist bænunum og steig upp til Guðs úr hendi engilsins sem stóð við altarið."},{"book":"Opinberun Jóhannesar","chapter":"8","verse":"5","text":"Engillinn fyllti nú glóðarkerið af eldi frá altarinu og fleygði því niður á jörðina. Þá komu þrumur og eldingar og jörðin nötraði."},{"book":"Opinberun Jóhannesar","chapter":"8","verse":"6","text":"Englarnir sjö bjuggu sig síðan undir að blása í lúðrana."},{"book":"Opinberun Jóhannesar","chapter":"8","verse":"7","text":"Fyrsti engillinn blés og kom þá hagl og eldur, blóði blandað, og var því varpað niður á jörðina. Eldurinn læsti sig um þriðjung jarðarinnar og þriðjungur trjánna brann, og grasið eyddist."},{"book":"Opinberun Jóhannesar","chapter":"8","verse":"8-9","text":"Næsti engill þeytti lúðurinn og þá var einhverju, sem líktist stóru brennandi fjalli, varpað í hafið og eyddi það þriðjungi allra skipa. Þriðjungur hafsins varð rauður sem blóð og þriðjungur fiskanna drapst."},{"book":"Opinberun Jóhannesar","chapter":"8","verse":"10","text":"Nú blés þriðji engillinn í sinn lúður og þá féll stór brennandi stjarna af himni. Kom hún yfir þriðjung allra fljóta og yfir uppsprettur vatnanna."},{"book":"Opinberun Jóhannesar","chapter":"8","verse":"11","text":"Stjarnan var kölluð „Remma,“ því að hún mengaði þriðjung alls vatns á jörðinni og margir dóu."},{"book":"Opinberun Jóhannesar","chapter":"8","verse":"12","text":"Fjórði engillinn blés og jafnskjótt myrkvaðist þriðjungur sólarinnar, sömuleiðis þriðjungur tunglsins og stjarnanna. Við þetta minnkaði dagsbirtan um þriðjung og nóttin varð enn dimmari en áður."},{"book":"Opinberun Jóhannesar","chapter":"8","verse":"13","text":"Meðan ég var að virða þetta fyrir mér, sá ég örn sem flaug um himininn, og sagði hann hárri röddu: „Vei! Vei! Vei, íbúum jarðarinnar, því að þegar englarnir, sem eftir eru, hafa blásið í lúðra sína munu hryllilegir atburðir gerast og þeir eru skammt undan.“"}]}