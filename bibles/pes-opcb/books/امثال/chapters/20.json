{"data":[{"book":"امثال","chapter":"20","verse":"1","text":"شراب انسان را به کارهای احمقانه وا می‌دارد و مشروب باعث عربده‌کشی می‌شود؛ چه نادانند کسانی که خود را اسیر مشروب می‌کنند."},{"book":"امثال","chapter":"20","verse":"2","text":"غضب پادشاه همچون غرش شیر است. هر که خشم او را برانگیزاند جان خود را به خطر می‌اندازد."},{"book":"امثال","chapter":"20","verse":"3","text":"اجتناب از نزاع برای شخص، عزت می‌آورد. فقط اشخاص نادان نزاع به پا می‌کنند."},{"book":"امثال","chapter":"20","verse":"4","text":"آدم تنبل به موقع زمینش را شخم نمی‌زند، پس در هنگام برداشت محصول هر چه می‌گردد چیزی نمی‌یابد."},{"book":"امثال","chapter":"20","verse":"5","text":"پند نیکو در اعماق دل مشورت دهنده مانند آب در ته چاه است و شخص فهمیده آن را بیرون می‌کشد."},{"book":"امثال","chapter":"20","verse":"6","text":"بسیارند کسانی که ادعا می‌کنند خوب و باوفا هستند، ولی کیست که بتواند شخص واقعاً باوفایی پیدا کند؟"},{"book":"امثال","chapter":"20","verse":"7","text":"فرزندان شخص امین و درستکار در زندگی سعادتمند خواهند شد."},{"book":"امثال","chapter":"20","verse":"8","text":"پادشاهی که بر مسند قضاوت می‌نشیند به دقت جوانب امر را می‌سنجد و حق را از باطل تشخیص می‌دهد."},{"book":"امثال","chapter":"20","verse":"9","text":"کیست که بتواند بگوید: «دل خود را پاک نگه داشته‌ام و از گناه مبرا هستم.»"},{"book":"امثال","chapter":"20","verse":"10","text":"خداوند از اشخاصی که در داد و ستد از وزنه‌ها و پیمانه‌های نادرست استفاده می‌کنند متنفر است."},{"book":"امثال","chapter":"20","verse":"11","text":"حتی کودک را می‌توان از طرز رفتارش شناخت و فهمید که آنچه انجام می‌دهد پاک و درست است یا نه."},{"book":"امثال","chapter":"20","verse":"12","text":"گوش شنوا و چشم بینا، هر دو بخشش خداوند هستند."},{"book":"امثال","chapter":"20","verse":"13","text":"اگر خواب را دوست داشته باشی فقیر می‌شوی؛ پس بیدار بمان تا سیر شوی."},{"book":"امثال","chapter":"20","verse":"14","text":"خریدار به جنس نگاه می‌کند و می‌گوید: «بد است!» اما بعد از خرید، از آن تعریف می‌کند."},{"book":"امثال","chapter":"20","verse":"15","text":"سخنان حکیمانه گرانبهاتر از طلا و نادرتر از جواهر است."},{"book":"امثال","chapter":"20","verse":"16","text":"از کسی که نزد تو ضامن شخص غریبی می‌شود گرو بگیر."},{"book":"امثال","chapter":"20","verse":"17","text":"نانی که از راه کلاهبرداری به دست می‌آید لذیذ است، اما سرانجام کام را تلخ می‌کند."},{"book":"امثال","chapter":"20","verse":"18","text":"نقشه‌هایت را بدون مشورت با دیگران عملی نکن و بدون تدبیر به جنگ نرو."},{"book":"امثال","chapter":"20","verse":"19","text":"آدم سخن‌چین رازها را فاش می‌کند، پس با چنین شخصی معاشرت نکن."},{"book":"امثال","chapter":"20","verse":"20","text":"چراغ زندگی کسی که پدر و مادر خود را لعنت کند، خاموش خواهد شد."},{"book":"امثال","chapter":"20","verse":"21","text":"مالی که آسان به دست آمده باشد برکتی نخواهد داشت."},{"book":"امثال","chapter":"20","verse":"22","text":"بدی را با بدی تلافی نکن، بلکه منتظر باش تا خداوند عمل کند."},{"book":"امثال","chapter":"20","verse":"23","text":"خداوند از اشخاصی که در داد و ستد از ترازو و سنگهای نادرست استفاده می‌کنند متنفر است."},{"book":"امثال","chapter":"20","verse":"24","text":"خداوند راه زندگی ما را تعیین می‌کند، پس انسان چگونه می‌تواند بفهمد زندگی او به کجا ختم می‌شود؟"},{"book":"امثال","chapter":"20","verse":"25","text":"هرگز نسنجیده قولی به خداوند نده، زیرا ممکن است گرفتار شوی."},{"book":"امثال","chapter":"20","verse":"26","text":"پادشاه دانا شریران را تشخیص می‌دهد و آنها را به شدت مجازات می‌کند."},{"book":"امثال","chapter":"20","verse":"27","text":"وجدان انسان به منزلهٔ چراغ خداوند است که تمام انگیزه‌های پنهانی او را آشکار می‌سازد."},{"book":"امثال","chapter":"20","verse":"28","text":"هرگاه پادشاهی مهربان و امین باشد، سلطنتش از محبت پایدار می‌ماند."},{"book":"امثال","chapter":"20","verse":"29","text":"شکوه جوانان، قوت ایشان است و عزت پیران، تجربه ایشان."},{"book":"امثال","chapter":"20","verse":"30","text":"تنبیه برای بدن دردناک است اما دل را از بدی پاک می‌کند."}]}