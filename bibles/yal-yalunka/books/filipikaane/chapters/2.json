{"data":[{"book":"Filipi Kaane","chapter":"2","verse":"1","text":"Xa Alaa Muxu Sugandixin sɛnbɛ yo fima ɛ ma, xa a xanuntenyaan limaniya yo fi ɛ ma, xa lanbodeya yo ɛ nun Alaa Nii Sariɲanxin tagi, xa xanuntenyaan nun kininkinin yo ɛ yi,"},{"book":"Filipi Kaane","chapter":"2","verse":"2","text":"nba, ɛ xa n ma sɛwan nakamali, ɛ yi lan ɛ bode ma, xanuntenya kedenna yi lu ɛ tagi, e nun xaxili keden."},{"book":"Filipi Kaane","chapter":"2","verse":"3","text":"Ɛ nama fefe liga yɛtɛ yigboni hanma wasoni, koni ɛ yɛtɛ magodo, ɛ yi bonne yatɛ dangu ɛ yɛtɛɛn na."},{"book":"Filipi Kaane","chapter":"2","verse":"4","text":"Ɛ nama ɛ miri ɛ makone gbansanna ma fɔ bonne fan gbeena."},{"book":"Filipi Kaane","chapter":"2","verse":"5","text":"Ɛ kɛɲaan xa lu ɛ bode tagi alo Alaa Muxu Sugandixina, Yesu."},{"book":"Filipi Kaane","chapter":"2","verse":"6","text":"Alayaan yi a tan naxan yi"},{"book":"Filipi Kaane","chapter":"2","verse":"7","text":"Koni a yi a mɛ a yɛtɛ ra,"},{"book":"Filipi Kaane","chapter":"2","verse":"8","text":"a yi xuru Alaa falan bun"},{"book":"Filipi Kaane","chapter":"2","verse":"9","text":"Na nan a ligaxi,"},{"book":"Filipi Kaane","chapter":"2","verse":"10","text":"alogo naxanye birin kore xɔnna ma"},{"book":"Filipi Kaane","chapter":"2","verse":"11","text":"lɛnna birin yi a fala"},{"book":"Filipi Kaane","chapter":"2","verse":"12","text":"Nayi, n xanuntenne, ɛ darixi n ma falan suxɛ kii naxan yi n yɛɛ xɔri, ɛ mɔn xa a suxu n xanbi dangu na ra iki, ɛ yi lu ɛ kisi feen nakamalɛ gaxun nun xuruxurunni."},{"book":"Filipi Kaane","chapter":"2","verse":"13","text":"Amasɔtɔ Ala nan walima ɛ yi, alogo ɛ ɲɛnigen nun ɛ kɛwanle xa lan a waxɔn feen ma."},{"book":"Filipi Kaane","chapter":"2","verse":"14","text":"Ɛ feen birin liga hali ɛ nama a findi mawugan nun fe matandin na,"},{"book":"Filipi Kaane","chapter":"2","verse":"15","text":"alogo ɛ xa findi sɔntarene ra, ɛ sariɲan. Ɛ findi Alaa diine ra, fɛ mi naxanye ra naxanye dɛgɛma alo sarene kore xɔnna ma waxatini ito muxu tinxintare sariɲantarene yɛ,"},{"book":"Filipi Kaane","chapter":"2","verse":"16","text":"ɛ nɛma nii rakisin falan naliyɛ. Xa ɛ na liga, n nan n kanbama ɛ yi nɛn Alaa Muxu Sugandixin fa lɔxɔni fa fala n ma dunuɲa yi gidin nun n ma wanla mi findixi fe fuun na."},{"book":"Filipi Kaane","chapter":"2","verse":"17","text":"Hali n faxa ɛ xa, n lu alo minse saraxan naxan nabɔxɔnma ɛ fe ra, sa ɛ dɛnkɛlɛyaan fari Ala yɛtagi naxan fan luxi alo saraxana, na n nasɛwama nɛn, en birin yi sɛwa."},{"book":"Filipi Kaane","chapter":"2","verse":"18","text":"Ɛ fan xa sɛwa na kiini, en lu en bode yi sɛwani."},{"book":"Filipi Kaane","chapter":"2","verse":"19","text":"N xaxili tixi Marigi Yesu ra, a xa n mali Timɔte rasigɛ ɛ ma xulɛn, alogo n tan yɛtɛɛn bɔɲɛ xunbelɛ kii naxan yi ɛ xibarune fe yi."},{"book":"Filipi Kaane","chapter":"2","verse":"20","text":"Muxu gbɛtɛ mi n dɛxɔn naxan xaminxi ɛ fe ra alo a tan."},{"book":"Filipi Kaane","chapter":"2","verse":"21","text":"Bonne tɔnɔn nan tun fenma e yɛtɛ xa. E mi Yesu Alaa Muxu Sugandixin gbeen fenma."},{"book":"Filipi Kaane","chapter":"2","verse":"22","text":"Koni ɛ yɛtɛna a kolon a Timɔte bata a kɛɲaan mayita tɔrɔni, a yi a yɛtɛ findi Xibaru Faɲina walikɛɛn na n dɛxɔn alo diin nun a fafe."},{"book":"Filipi Kaane","chapter":"2","verse":"23","text":"N waxi a rasiga feni ɛ ma, n na n ma feene to fixaxi waxatin naxan yi."},{"book":"Filipi Kaane","chapter":"2","verse":"24","text":"N laxi a ra Marigin barakani fa fala n fan yɛtɛɛn sigama nɛn ɛ fɛma."},{"book":"Filipi Kaane","chapter":"2","verse":"25","text":"N bata a miri fa fala a fɛrɛ mi na fɔ n mɔn xa ngaxakedenna Epaforodite raxɛtɛ ɛ ma, n wali kɛ boden nun n yɛngɛ so bodena, ɛ naxan nafa n ma, ɛ seene so a yii n mali feen na."},{"book":"Filipi Kaane","chapter":"2","verse":"26","text":"Ɛ birin to xɔnla a ma ki faɲi! A bata kɔntɔfili bayo ɛ bata a furena fe mɛ."},{"book":"Filipi Kaane","chapter":"2","verse":"27","text":"Ɲɔndin nan a ra, a fura nɛn yati! A yi luxi ndedi a xa faxa. Koni Ala yi kininkinin a ma. A mi kininkininxi a kedenna xan ma, koni n tan fan, alogo na sunun nama sa n ma tɔrɔn fari."},{"book":"Filipi Kaane","chapter":"2","verse":"28","text":"Nanara, n waxi a rasiga feni ɛ ma mafurɛn alogo ɛ na a to waxatin naxan yi, ɛ mɔn yi sɛwa, n bɔɲɛn yi sa ndedi."},{"book":"Filipi Kaane","chapter":"2","verse":"29","text":"Ɛ a rasɛnɛ sɛwa gbeeni Marigin xinli. Ɛ na muxu sifan binya,"},{"book":"Filipi Kaane","chapter":"2","verse":"30","text":"bayo a yi faxama nɛn nun Alaa Muxu Sugandixina wanla fe ra. A yi tinxi a niin fi feen ma alogo a xa n mali ɛ tan yɛtɛɛn mi yi nɔɛ naxan ligɛ."}]}