{"data":[{"book":"సంఖ్యా","chapter":"31","verse":"1","text":"యెహోవా “మిద్యానీయులు ఇశ్రాయేలీయులకు చేసిన దానికి ప్రతీకారం తీర్చుకోండి."},{"book":"సంఖ్యా","chapter":"31","verse":"2","text":"ఆ తరవాత నీవు చనిపోయి నీ పూర్వీకుల దగ్గరికి చేరుకుంటావు” అని మోషేకు చెప్పాడు."},{"book":"సంఖ్యా","chapter":"31","verse":"3","text":"అప్పుడు మోషే “మీలో కొందరు యుద్ధానికి సిద్ధపడి మిద్యానీయుల మీదికి పోయి వారికి యెహోవా విధించిన ప్రతిదండన చేయండి."},{"book":"సంఖ్యా","chapter":"31","verse":"4","text":"ఇశ్రాయేలీయుల ప్రతి గోత్రం నుండి వెయ్యిమంది చొప్పున యుద్ధానికి పంపండి” అని ప్రజలతో అన్నాడు."},{"book":"సంఖ్యా","chapter":"31","verse":"5","text":"ఆ విధంగా గోత్రానికి వెయ్యి మంది చొప్పున, ఇశ్రాయేలీయుల మొత్తం సైన్యంలో నుండి పన్నెండు వేల మంది యుద్ధ వీరులను సిద్ధం చేశారు."},{"book":"సంఖ్యా","chapter":"31","verse":"6","text":"మోషే వారిని, యాజకుడైన ఎలియాజరు కుమారుడు ఫీనెహాసుతో పంపించాడు. అతనికి పరిశుద్ధమైన కొన్ని వస్తువులు, యుద్ధంలో ఊదటానికి బాకాలు పంపాడు."},{"book":"సంఖ్యా","chapter":"31","verse":"7","text":"యెహోవా మోషేకు ఆజ్ఞాపించినట్టే ఇశ్రాయేలీయులు మిద్యానీయులతో యుద్ధం చేసి మగవారందరినీ చంపేశారు."},{"book":"సంఖ్యా","chapter":"31","verse":"8","text":"వారు కాక మిద్యాను రాజులు, ఎవీ, రేకెము, సూరు, హూరు, రేబ అనే ఐదుగుర్ని చంపారు. బెయోరు కొడుకు బిలామును కత్తితో చంపేశారు."},{"book":"సంఖ్యా","chapter":"31","verse":"9","text":"వారు మిద్యాను స్త్రీలను, వారి చిన్నపిల్లలను చెరపట్టుకుని, వారి పశువులు, గొర్రెలు, మేకలు అన్నిటిని, వారి సమస్తాన్ని దోచుకున్నారు."},{"book":"సంఖ్యా","chapter":"31","verse":"10","text":"వారి పట్టణాలు, కోటలు అన్నిటిని తగలబెట్టారు."},{"book":"సంఖ్యా","chapter":"31","verse":"11","text":"వారు మనుషులను గాని పశువులను గాని మిద్యానీయుల ఆస్తి అంతటినీ కొల్లగొట్టారు."},{"book":"సంఖ్యా","chapter":"31","verse":"12","text":"తరువాత వారు దానంతటినీ, చెరపట్టిన వారిని మోయాబు మైదానాల్లో యెరికో దగ్గర యొర్దాను పక్కన విడిది చేసి ఉన్న మోషే, యాజకుడు ఎలియాజరు దగ్గరికి, ఇశ్రాయేలీయుల సమాజం దగ్గరికి తీసుకు వచ్చారు."},{"book":"సంఖ్యా","chapter":"31","verse":"13","text":"అప్పుడు మోషే, యాజకుడు ఎలియాజరు, సమాజ నాయకులంతా విడిది బయటికి వారికి ఎదురు వెళ్ళారు."},{"book":"సంఖ్యా","chapter":"31","verse":"14","text":"అప్పుడు మోషే యుద్ధం నుండి వచ్చిన సహస్రాధిపతులు, శతాధిపతుల పైన కోపపడ్డాడు."},{"book":"సంఖ్యా","chapter":"31","verse":"15","text":"అతడు వారితో “మీరు మిద్యాను స్త్రీలను ఎందుకు బతకనిచ్చారు?"},{"book":"సంఖ్యా","chapter":"31","verse":"16","text":"బిలాము సలహా ప్రకారం పెయోరు విషయంలో ఇశ్రాయేలు ప్రజలు యెహోవాకు ఎదురు తిరిగేలా చేసింది వారే కదా! అందుచేత యెహోవా మన సమాజంలో తెగులు పుట్టించాడు కదా."},{"book":"సంఖ్యా","chapter":"31","verse":"17","text":"కాబట్టి మీరు మగ పిల్లలందరినీ మగవారితో సంబంధం ఉన్న ప్రతి స్త్రీనీ చంపండి."},{"book":"సంఖ్యా","chapter":"31","verse":"18","text":"మగవారితో సంబంధం లేని ప్రతి ఆడపిల్లను మీ కోసం బతకనీయండి."},{"book":"సంఖ్యా","chapter":"31","verse":"19","text":"మీరు ఏడు రోజులు విడిది బయట ఉండాలి. మీలో మనిషిని చంపిన ప్రతివాడూ, చనిపోయిన వారిని తాకిన ప్రతివాడూ, మీరు, మీరు చెరగా పట్టుకొచ్చిన వారు, మూడో రోజున, ఏడో రోజున మిమ్మల్ని మీరు శుద్ధి చేసుకోవాలి."},{"book":"సంఖ్యా","chapter":"31","verse":"20","text":"మీరు మీ వస్త్రాలను, చర్మంతో, మేక వెండ్రుకలతో చేసిన వస్తువులను, చెక్కతో చేసిన వస్తువులను అన్నిటినీ శుద్ధి చేయాలి.”"},{"book":"సంఖ్యా","chapter":"31","verse":"21","text":"అప్పుడు యాజకుడు ఎలియాజరు యుద్ధానికి వెళ్ళిన సైనికులతో “యెహోవా మోషేకు ఇలా ఆజ్ఞాపించాడు,"},{"book":"సంఖ్యా","chapter":"31","verse":"22","text":"‘అగ్నితో చెడిపోని బంగారు, వెండి, ఇత్తడి, ఇనుము, తగరం, సీసం, వీటితో చేసిన వస్తువులన్నిటినీ"},{"book":"సంఖ్యా","chapter":"31","verse":"23","text":"మంటల్లో వేసి తీయడం ద్వారా శుద్ధి చేయాలి. వాటిని పాపపరిహార జలంతో కూడా శుద్ధి చేయాలి. అగ్నితో చెడిపోయే ప్రతి వస్తువును నీళ్లలో వేసి తీయాలి."},{"book":"సంఖ్యా","chapter":"31","verse":"24","text":"ఏడో రోజు మీరు మీ బట్టలు ఉతుక్కొని శుద్ధి అయిన తరవాత విడిదిలోకి రావచ్చు.’” అన్నాడు."},{"book":"సంఖ్యా","chapter":"31","verse":"25","text":"యెహోవా మోషేకు ఇంకా ఇలా ఆజ్ఞాపించాడు,"},{"book":"సంఖ్యా","chapter":"31","verse":"26","text":"“నువ్వూ యాజకుడు ఎలియాజరు సమాజంలోని పూర్వీకుల వంశాల నాయకులు మీరు చెరగా పట్టుకున్న మనుషులను, పశువులను లెక్కబెట్టి రెండు భాగాలు చేయండి."},{"book":"సంఖ్యా","chapter":"31","verse":"27","text":"సైన్యంగా యుద్ధానికి వెళ్ళిన వారికి సగం, మిగిలిన సర్వసమాజానికి సగం పంచిపెట్టండి."},{"book":"సంఖ్యా","chapter":"31","verse":"28","text":"యుద్ధానికి వెళ్ళిన సైనికులపై యెహోవా కోసం పన్ను వేసి, ఆ మనుషుల్లో, పశువుల్లో, గాడిదల్లో, గొర్రె మేకల్లో ఐదు వందలకు ఒకటి చొప్పున వారి సగభాగంలో నుండి తీసుకుని"},{"book":"సంఖ్యా","chapter":"31","verse":"29","text":"యెహోవాకు అర్పణగా యాజకుడు ఎలియాజరుకు ఇవ్వాలి."},{"book":"సంఖ్యా","chapter":"31","verse":"30","text":"అదే విధంగా మిగిలిన ఇశ్రాయేలీయుల సగంలో నుండి మనుషుల్లో, పశువుల్లో, గాడిదల్లో, గొర్రె మేకల్లో, అన్ని రకాల జంతువుల్లోనుండి 50 కి ఒకటి చొప్పున తీసుకుని యెహోవా మందిరాన్ని కాపాడే లేవీయులకు ఇవ్వాలి.”"},{"book":"సంఖ్యా","chapter":"31","verse":"31","text":"యెహోవా మోషేకు ఆజ్ఞాపించిన విధంగా మోషే, యాజకుడు ఎలియాజరు చేశారు."},{"book":"సంఖ్యా","chapter":"31","verse":"32","text":"ఆ సైనికులు దోచుకున్నది గాక మిగిలింది"},{"book":"సంఖ్యా","chapter":"31","verse":"33","text":"6, 75,000 గొర్రెలు లేక మేకలు,"},{"book":"సంఖ్యా","chapter":"31","verse":"34","text":"72,000 పశువులు, 61,000 గాడిదలు,"},{"book":"సంఖ్యా","chapter":"31","verse":"35","text":"32,000 మంది మగవారితో సంబంధం లేని స్త్రీలు ఉన్నారు."},{"book":"సంఖ్యా","chapter":"31","verse":"36","text":"అందులో సగం యుద్ధానికి వెళ్ళిన వారి వంతు, గొర్రె మేకలు 3, 37, 500. వాటిలో యెహోవాకు చెందిన పన్ను 675. పశువుల్లో సగం 36,000."},{"book":"సంఖ్యా","chapter":"31","verse":"37","text":"వాటిలో యెహోవా పన్ను 72."},{"book":"సంఖ్యా","chapter":"31","verse":"38","text":"గాడిదల్లో సగం 30, 500."},{"book":"సంఖ్యా","chapter":"31","verse":"39","text":"వాటిలో యెహోవా పన్ను 61."},{"book":"సంఖ్యా","chapter":"31","verse":"40","text":"మనుషుల్లో సగం 16,000 మంది. వారిలో యెహోవా పన్ను 32 మంది."},{"book":"సంఖ్యా","chapter":"31","verse":"41","text":"యెహోవా మోషేకు ఆజ్ఞాపించిన విధంగా అతడు యెహోవాకు చెందాల్సిన అర్పణను యాజకుడు ఎలియాజరుకు ఇచ్చాడు."},{"book":"సంఖ్యా","chapter":"31","verse":"42","text":"మోషే సైనికుల నుండి తీసుకుని ఇశ్రాయేలీయులకు ఇచ్చిన సగంలో నుండి లేవీయులకు ఇచ్చాడు."},{"book":"సంఖ్యా","chapter":"31","verse":"43","text":"3, 37, 500 గొర్రె మేకలు,"},{"book":"సంఖ్యా","chapter":"31","verse":"44","text":"36,000 పశువులు, 30, 500 గాడిదలు,"},{"book":"సంఖ్యా","chapter":"31","verse":"45","text":"16,000 మంది మనుషులు సమాజానికి రావలసిన సగం."},{"book":"సంఖ్యా","chapter":"31","verse":"46","text":"మోషే ఆ సగం నుండి మనుషుల్లో, జంతువుల్లో,"},{"book":"సంఖ్యా","chapter":"31","verse":"47","text":"50 కి ఒకటి చొప్పున తీసి, యెహోవా తనకు ఆజ్ఞాపించిన విధంగా యెహోవా మందిరాన్ని కాపాడే లేవీయులకు ఇచ్చాడు."},{"book":"సంఖ్యా","chapter":"31","verse":"48","text":"అప్పుడు సైన్యంలో వేలమందికి, వందల మందికి అధిపతులు మోషే దగ్గరికి వచ్చి"},{"book":"సంఖ్యా","chapter":"31","verse":"49","text":"“నీ సేవకులైన మేము మా కింద ఉన్న సైనికులందరినీ లెక్కపెట్టాం. మొత్తానికి ఒక్కడు కూడా తగ్గలేదు."},{"book":"సంఖ్యా","chapter":"31","verse":"50","text":"కాబట్టి యెహోవా సన్నిధిలో మా కోసం ప్రాయశ్చిత్తం కలిగేలా మాలో ప్రతి ఒక్కడికి దొరికిన బంగారు నగలు, గొలుసులు, కడియాలు, ఉంగరాలు, పోగులు, పతకాలు యెహోవాకు అర్పణ తెచ్చాం” అని చెప్పారు."},{"book":"సంఖ్యా","chapter":"31","verse":"51","text":"మోషే, యాజకుడు ఎలియాజరు ఆ బంగారు నగలను వారి నుండి తీసుకున్నారు."},{"book":"సంఖ్యా","chapter":"31","verse":"52","text":"వేలమందికి, వందల మందికి అధిపతులైన నాయకులు యెహోవాకు అర్పించిన బంగారం మొత్తం 16, 750 తులాలు."},{"book":"సంఖ్యా","chapter":"31","verse":"53","text":"ఆ సైనికుల్లో ప్రతివాడూ తన మట్టుకు తాను దోపుడు సొమ్ము తెచ్చుకున్నాడు."},{"book":"సంఖ్యా","chapter":"31","verse":"54","text":"అప్పుడు మోషే, యాజకుడు ఎలియాజరు వేలమందికి, వందల మందికి అధిపతుల దగ్గర తీసుకున్న బంగారాన్ని ఇశ్రాయేలీయులకు జ్ఞాపకార్థంగా ప్రత్యక్ష గుడారంలో ఉంచారు."}]}