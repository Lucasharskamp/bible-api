{"data":[{"book":"Matei","chapter":"11","verse":"1","text":"Yesu paayomwi kwalagya go banamasi' bake ku'mi na abi'li', ngabu'ka ku'lu' yenda yi'gana no ala muilambo ya nni'ma gu'lu'."},{"book":"Matei","chapter":"11","verse":"2","text":"Yoani Ywabatisage paabile muutabilwe aayu'wine abali ya makowe ga Kilisitu. Bai ngaatuma banamasi' bake,"},{"book":"Matei","chapter":"11","verse":"3","text":"bannaluye, “Buli, wenga nga wayu'lu' ywapalikwage isa, au tunni'nde ywi'ngi'?”"},{"book":"Matei","chapter":"11","verse":"4","text":"Yesu ngaayangwa, “Muyendange mukammakie Yoani makowe gamugayu'wa na kugabona."},{"book":"Matei","chapter":"11","verse":"5","text":"Kimbulibuli bendalola, itewe bendatyanga, bene matana bendapeleteyelwa, aibamakutu bendayu'wa, babawile bendayu'yi'lwa na aki'ba baalilwa abali inannoga."},{"book":"Matei","chapter":"11","verse":"6","text":"Nantali mundu yu'lu' ywakotoka baa na kyukala nanenga.”"},{"book":"Matei","chapter":"11","verse":"7","text":"Bai, abo banamasi' ba Yoani pabaabu'i, Yesu aatumbwi kwibakia ipi'nga ya bandu abali ya Yoani, “Mwayi'i lola namani ku'lu' kulupu'ngu'ti'? Buli mwaapalite kummona mundu kigopi kati nnai mwautenandena na nsunga?"},{"book":"Matei","chapter":"11","verse":"8","text":"Au mwayi'i lola namani? Mwayi'i kunnola mundu ywaawati ngu'bo inanng'oloka? Bandu babawati ngu'bo inanng'oloka batama mumayumba ga akulungwa."},{"book":"Matei","chapter":"11","verse":"9","text":"Lakini mwayi'i lola namani? Nnondoli wa Nnu'ngu'? Eloo, kakape ywembe nku'lu' kuliko nnondoli wa Nnu'ngu'."},{"book":"Matei","chapter":"11","verse":"10","text":"Ayu' nga ywabayilwa mu Maandiko Mapeleteu,"},{"book":"Matei","chapter":"11","verse":"11","text":"“Kakape nimmakianga, nkati ya bana boti ba bandu, anapityali nku'lu' kuliko Yoani Ywabatisage. Ata nyo yu'lu' nsene muno muukulungwa wa kunani nga nku'lu' kuliko ywembe."},{"book":"Matei","chapter":"11","verse":"12","text":"Bu'ka nsimu wa Yoani Ywabatisage mpaka nambi'yambi', Ukulungwa wa Kunani bautangya kwa ukali', na bandu akali' ngabaupokonywa."},{"book":"Matei","chapter":"11","verse":"13","text":"Mayi'gano goti ga alondoli ba Nnu'ngu' na salya ya Musa mpaka nsimu wa Yoani gaalondolilwe bu'kana na nsimu gu'no."},{"book":"Matei","chapter":"11","verse":"14","text":"Mana kamuliyi'ki'tya lyo, bai Yoani nga Elia ywembe ngaalu'e isa."},{"book":"Matei","chapter":"11","verse":"15","text":"Mwene makutu go yu'wa, ayu'we!"},{"book":"Matei","chapter":"11","verse":"16","text":"“Lubelekwo lu'no nilu'a kululandanisa na kili'be saku'? Lulandana na anng'elo babatama kusoko babaakema ayabe, kababaya,"},{"book":"Matei","chapter":"11","verse":"17","text":"‘Tumwonekiye ngoma, lakini mwinikeli!"},{"book":"Matei","chapter":"11","verse":"18","text":"“Kwa mwanjaa Yoani aaisi kapunga na wala anywileli divai, bembe ngababaya ‘Ai na moka’."},{"book":"Matei","chapter":"11","verse":"19","text":"Mwana wa Mundu aaisi kalya no nywa, nabembe ngababaya ‘Munnolange ayu', mundu mwamila no lobya, mbwiga lyabe alonga koli na bene sambi!’ Ata nyo ikima ya Nnu'ngu' ilaya panga ya aki bu'kana na makowe gake.”"},{"book":"Matei","chapter":"11","verse":"20","text":"Bu'kapo Yesu ngatumbwa kwikwi'li'ka ilambo yalu' yaapangite mangelongelo gambone, kwa mwanjaa bandu ba ku'lu' baagalambwikeli bu'ka mumasambi gabe."},{"book":"Matei","chapter":"11","verse":"21","text":"Ngabaya, “Wakibona wa kilambo sa Kolazini! Wakibona wa kilambo sa Betisaida! Kwa mwanjaa ikapangage mangelongelo gagaapangilwe kwinu gakapangilwa ku'lu' Tilo na Sidoni, bandu bake kenda bayomwike wala mabunia bu'ka palipite, no pakala maligu laya panga bagalambwike bu'ka mumasambi gabe."},{"book":"Matei","chapter":"11","verse":"22","text":"Ata nyo, nimmakianga panga lisu'ba lya ukumu mwenga mwapata ukumu ngu'lu' kulikoni ya Tilo na Sidoni."},{"book":"Matei","chapter":"11","verse":"23","text":"Nawenga wa Kapernaumu, buli ulu'a kwiu'bu'ya mpaka kunani? Ulu'a uluyilwa mpaka kumambi'! Mwanjaa, mangelongelo gagapangilwe kasako gapangika ku'lu' Sodoma kilambo so kilu'e baa mpaka li'no."},{"book":"Matei","chapter":"11","verse":"24","text":"Lakini nimmakianga, lisu'ba lya ukumu wenga wapata ukumu ngu'lu' kulikoni ya Sodoma.”"},{"book":"Matei","chapter":"11","verse":"25","text":"Pamasu'ba go Yesu aatibaya, “Nendakunsukulu mwa Tati', mwa Bwana ba kunani na padunia, kwa mwanjaa makowe gano mwaiyite bene ikima na bene ilimu, na kwaumukulya anangu'ta."},{"book":"Matei","chapter":"11","verse":"26","text":"Eloo, Tati', amo nga mwainnogelile."},{"book":"Matei","chapter":"11","verse":"27","text":"“Tati' bangu' bangamukiye ili'be yoti. Ntu'pu' ywantangite Mwana ila Tati', wala ywatangite Tati' ila Mwana na ywoywoti yu'lu' Mwana ywapenda, ngamwumukulya."},{"book":"Matei","chapter":"11","verse":"28","text":"Mwisange kasangu', mwaboti mwamuauka no topelwa na igombo, nanenga nalu'a kuntu'la."},{"book":"Matei","chapter":"11","verse":"29","text":"Muyi'ki'ti longoyelwa nanenga, kati ng'ombe ywatabilwe lukamba, na mwenga mukoleye mayi'gano gangu' mwanjaa nenga nantu'lya na ywangali kibuli. Kwa nyo myoyo yinu yaapu'mu'lya."},{"book":"Matei","chapter":"11","verse":"30","text":"NiraKwa mwanjaa mayi'gano gangu' malegeleu na kigombo sangu' kiyu'yu'u.”"}]}