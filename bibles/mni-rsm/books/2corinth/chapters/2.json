{"data":[{"book":"2 Corinth","chapter":"2","verse":"1","text":"Maram aduna eina nakhoibu amuk wahandanaba nakhoigi nanakta laktanaba leple."},{"book":"2 Corinth","chapter":"2","verse":"2","text":"Maramdi ei asi nakhoibu wahannabagidamak oirabadi eina nungaihandriba nakhoi nattana eibu haraohannabagidak kana amuk leihoukhigani?"},{"book":"2 Corinth","chapter":"2","verse":"3","text":"Eina toukhibagum, eina lakpa matamda eibu haraohanpham thokpa makhoising aduna eigi pukning wakhal wahandanaba eina nakhoida chitthi asi ikhibani. Maramdi eina haroaba matamda nakhoi pumnamaknasu harao-i haina eina thajajei."},{"book":"2 Corinth","chapter":"2","verse":"4","text":"Eina masi yamna wana amadi thamoi meichakka loinana amadi mitlu pirangga loinana ijakhibani. Aduga masi nakhoibu wahannanabagidamak ikhiba natte adubu eina nakhoibu kaya yamna nungsibage haiba adu khang-hannabani."},{"book":"2 Corinth","chapter":"2","verse":"5","text":"Houjik kanagumbana kanagumba amabu wahallabadi, madu eingonda touba natte, adubu madu machetta oirabasu nakhoi pumnamakta toubani. (Masi eina mangonda thamoi kanba oiningdabagi haibani)."},{"book":"2 Corinth","chapter":"2","verse":"6","text":"Asigumba mioi asigidamaktadi nakhoi ayambana piriba cheirak asi matik chare."},{"book":"2 Corinth","chapter":"2","verse":"7","text":"Adumakpu houjik, mahakki yamna henna pukning waba aduna mahakpu yotsinkhidanaba mahakpu nakhoina ngakpigadabani amasung thougatpigadabani."},{"book":"2 Corinth","chapter":"2","verse":"8","text":"Aduga nakhoina mahakpu tasengna nungsi haiba adu khanghannanaba eina nakhoida insinjari."},{"book":"2 Corinth","chapter":"2","verse":"9","text":"Eina masi nakhoina changyeng adugidamak karamna leppage aduga eigi paotaksing adu matam pumnamakta innanaba thourang touduna leiribra haibadu khangnanaba ikhibani."},{"book":"2 Corinth","chapter":"2","verse":"10","text":"Nakhoina kanagumbabu kokpirabadi, einasu mahakpu kokpi. Maramdi eina kokpiba matamda, eina kokpipham thokpa karigumba leirabadi, nakhoigi maramgidamak eina madu Christtagi mangda kokpi."},{"book":"2 Corinth","chapter":"2","verse":"11","text":"Madu Satan-na eikhoidagi khudongchaba loukhidanabani, maramdi mahakki khujin thourangsing adu eikhoina khang-i."},{"book":"2 Corinth","chapter":"2","verse":"12","text":"Eina Christtagi Aphaba Pao sandoknaba Troas-ta thungba matamda mapham aduda thabak sujaba yananaba Ibungona thong hangdokpire."},{"book":"2 Corinth","chapter":"2","verse":"13","text":"Adubu eigi pukning ingthaba phangkhide maramdi eina mapham aduda ichil-inao Titus-pu thengnaba phagkhide. Maram aduna eina mapham aduda leiba mising aduda khaina wahei hairamlaga Macedonia-da chatlammi."},{"book":"2 Corinth","chapter":"2","verse":"14","text":"Adubu Tengban Mapubu thagatpa oisanu! Maramdi Christtaga amata oina punsinnahanbiduna Christtagi lan-ngambagi khongchatta lanpha oina Tengban Mapuna matam pumnamakta eikhoibu chingbiri. Amasung Christtabu khangbagi nungsiba manam adubu mapham pumnamakta sandokpada Tengbang Mapuna eikhoibu sijinnabiri."},{"book":"2 Corinth","chapter":"2","verse":"15","text":"Maramdi eikhoi asi kanbikhrabasing amadi manglibasing adugi maphamda sandokliba Christtana Tengban Mapuda katchaba dhupki nungsiba manamni."},{"book":"2 Corinth","chapter":"2","verse":"16","text":"Manglibasing adugi maphamdadi madu asibagi manamni aduga kanbirabasinggi maphamdana hingba pinabiba manamni. Adu oirabadi asigumba thabak asigidamak matik chaba adu kanano?"},{"book":"2 Corinth","chapter":"2","verse":"17","text":"Atoppa atei mayam amana touba adugumna, eikhoina Tengban Mapugi waheibu sendonggidamak haduna yonde. Eikhoidi Tengban Mapugi waheibu mamal yaodaba lalonpotkum sijinnaba atei mayam adugumba natte; adubu Tengban Mapuna eikhoibu thabirakpa maramna, Christtagi manai ama oina eikhoina Tengban Mapugi mangda pukchel sengna ngang-i."}]}