{"data":[{"book":"VaHebheru","chapter":"11","verse":"1","text":"Zvino kutenda ndiko kuva nechokwadi nezvinhu zvatinotarisira, nechiratidzo chezvinhu zvatisingaoni."},{"book":"VaHebheru","chapter":"11","verse":"2","text":"Nokuti izvi ndizvo zvakaita kuti vanhu vekare vapupurirwe zvakanaka."},{"book":"VaHebheru","chapter":"11","verse":"3","text":"Nokutenda tinonzwisisa kuti nyika yakaitwa nokurayira kwaMwari, zvokuti zvinhu zvinoonekwa zvakaitwa kubva pane zvinhu zvisingaonekwi."},{"book":"VaHebheru","chapter":"11","verse":"4","text":"Nokutenda Abheri akapa Mwari chibayiro chiri nani pane chaKaini. Nokutenda akapupurirwa kuti akanga ari munhu akarurama, Mwari paakataura zvakanaka pamusoro pezvipo zvake. Uye nokutenda achiri kutaura nazvino kunyange zvake akafa."},{"book":"VaHebheru","chapter":"11","verse":"5","text":"Nokutenda Enoki akatorwa kubva paupenyu huno, zvokuti haana kuona rufu; akasaonekwa, nokuti Mwari akanga amutora; nokuti asati atorwa, akanga achipupurirwa somunhu aifadza Mwari."},{"book":"VaHebheru","chapter":"11","verse":"6","text":"Uye pasina kutenda hazvibviri kufadza Mwari, nokuti ani naani anouya kwaari anofanira kutenda kuti ariko uye kuti anopa vanomutsvaka nomwoyo wose mubayiro wavo."},{"book":"VaHebheru","chapter":"11","verse":"7","text":"Nokutenda Noa, akati anyeverwa pamusoro pezvinhu zvakanga zvichigere kuonekwa, akavaka areka nokutya Mwari kuti aponese mhuri yake. Nokutenda kwake akapa nyika mhosva uye akava mugari wenhaka yokururama kunouya nokutenda."},{"book":"VaHebheru","chapter":"11","verse":"8","text":"Nokutenda Abhurahama, akati adanwa kuti aende kunzvimbo iyo yaaizogamuchira kuti ive nhaka yake, akateerera akaenda, kunyange zvazvo akanga asingazivi kwaaienda."},{"book":"VaHebheru","chapter":"11","verse":"9","text":"Nokutenda akandogara somutorwa munyika yechipikirwa, saanogara munyika yavamwe; akagara mumatende, sezvakaita Isaka naJakobho, vakanga vari vadyi venhaka yechipikirwa pamwe chete naye."},{"book":"VaHebheru","chapter":"11","verse":"10","text":"Nokuti akanga achitarisira guta rine nheyo, Mwari ari mhizha nomuvaki waro."},{"book":"VaHebheru","chapter":"11","verse":"11","text":"Nokutenda Abhurahama, kunyange zvake akanga apfuura zera, uye Sara pachake akanga asingabereki, akapiwa simba rokuva baba, nokuti akati iye akamupikira akatendeka."},{"book":"VaHebheru","chapter":"11","verse":"12","text":"Uye nokudaro kubva pamunhu mumwe, akanga oita seafa, kwakava nezvizvarwa zvakawanda senyeredzi dzokudenga, zvisingaverengeki sejecha pamahombekombe egungwa."},{"book":"VaHebheru","chapter":"11","verse":"13","text":"Vanhu ava vose vakanga vachirarama nokutenda kusvikira panguva yokufa. Havana kuwana zvinhu zvavakavimbiswa; vakangozviona chete vakazvigamuchira zviri kure. Uye vakabvuma kuti ivo vakanga vari vaeni navatorwa panyika."},{"book":"VaHebheru","chapter":"11","verse":"14","text":"Vanhu vanotaura zvinhu zvakadai vanoratidza kuti vari kutsvaka nyika yavo chaiyo."},{"book":"VaHebheru","chapter":"11","verse":"15","text":"Dai vakanga vachifunga nyika yavakabva kwairi vangadai vakawana mukana wokudzokera."},{"book":"VaHebheru","chapter":"11","verse":"16","text":"Asi vakanga vachishuva nyika yakanaka, iyo yokudenga. Naizvozvo Mwari haana nyadzi pamusoro pavo kuti anzi Mwari wavo, nokuti akavagadzirira guta."},{"book":"VaHebheru","chapter":"11","verse":"17","text":"Nokutenda Abhurahama, paakaedzwa naMwari, akapa Isaka sechibayiro. Iye akanga agamuchira zvipikirwa akanga obayira mwanakomana wake mumwe oga,"},{"book":"VaHebheru","chapter":"11","verse":"18","text":"kunyange zvazvo Mwari akanga akati kwaari, “Nokuna Isaka zvizvarwa zvako zvichazovapo.”"},{"book":"VaHebheru","chapter":"11","verse":"19","text":"Abhurahama akafunga akati Mwari aigona kumutsa vakafa, uye tichitaura nomufananidzo, akagamuchira Isaka kubva kuvakafa."},{"book":"VaHebheru","chapter":"11","verse":"20","text":"Nokutenda Isaka akaropafadza Jakobho naEsau pamusoro pezvaizoitika."},{"book":"VaHebheru","chapter":"11","verse":"21","text":"Nokutenda Jakobho, paakanga ava kufa akaropafadza mwanakomana mumwe nomumwe waJosefa, uye akanamata akazendamira pamusoro pomudonzvo wake."},{"book":"VaHebheru","chapter":"11","verse":"22","text":"Nokutenda, Josefa, magumo ake ava pedyo, akataura zvokubuda kwavaIsraeri kubva muIjipiti uye akarayira pamusoro pamapfupa ake."},{"book":"VaHebheru","chapter":"11","verse":"23","text":"Nokutenda Mozisi paakaberekwa, vabereki vake vakamuviga kwemwedzi mitatu, nokuti vakaona kuti akanga ari mwana akanaka uye havana kutya murayiro wamambo."},{"book":"VaHebheru","chapter":"11","verse":"24","text":"Nokutenda Mozisi akati akura, akaramba kunzi mwanakomana womwanasikana waFaro."},{"book":"VaHebheru","chapter":"11","verse":"25","text":"Akasarudza kutambudzwa pamwe chete navanhu vaMwari pano kufadzwa kwenguva duku namafaro ezvivi."},{"book":"VaHebheru","chapter":"11","verse":"26","text":"Akati kuzvidzwa nokuda kwaKristu ipfuma huru kupfuura kupfuma kwose kweIjipiti, nokuti akanga achitarira mberi kumubayiro."},{"book":"VaHebheru","chapter":"11","verse":"27","text":"Nokutenda akabva muIjipiti asingatyi kutsamwa kwamambo; akatsungirira nokuti akanga aona iye asingaonekwi."},{"book":"VaHebheru","chapter":"11","verse":"28","text":"Nokutenda akavamba Pasika nokusasa ropa, kuitira kuti muurayi wamatangwe arege kuuraya matangwe eIsraeri."},{"book":"VaHebheru","chapter":"11","verse":"29","text":"Nokutenda vanhu vakayambuka Gungwa Dzvuku, sapanyika yakaoma; asi vaIjipita pavakaedza kuzviita vakanyura."},{"book":"VaHebheru","chapter":"11","verse":"30","text":"Nokutenda masvingo eJeriko akawira pasi, mushure mokunge vanhu vafamba vachiapoteredza kwamazuva manomwe."},{"book":"VaHebheru","chapter":"11","verse":"31","text":"Nokutenda Rahabhi chifeve, haana kufa pamwe chete navasina kuteerera, nokuti akanga agamuchira vasori norugare."},{"book":"VaHebheru","chapter":"11","verse":"32","text":"Uye ndichataureiko zvimwe? Handichina nguva yokutaura pamusoro paGidheoni, Bharaki, Samusoni, Jefuta, Dhavhidhi, Samueri, navaprofita,"},{"book":"VaHebheru","chapter":"11","verse":"33","text":"vakakunda ushe nokutenda, vakatonga nokururamisira, uye vakawana zvakanga zvavimbiswa; vakadzivira miromo yeshumba,"},{"book":"VaHebheru","chapter":"11","verse":"34","text":"vakadzima simba romoto, uye vakapunyuka kubva pamunondo unopinza, utera hwavo hwakashandurwa hukava simba uye vakava nesimba guru pakurwa vakakunda hondo dzamamwe marudzi."},{"book":"VaHebheru","chapter":"11","verse":"35","text":"Vakadzi vakagamuchirazve vakanga vafa vavo vamutswa kuti vave vapenyu zvakare. Vamwe vakatambudzwa vakaramba kusunungurwa, kuitira kuti vagozopiwa kumuka kuri nani pakunaka."},{"book":"VaHebheru","chapter":"11","verse":"36","text":"Vamwe vakasekwa uye vakarohwa, uyezve vamwe vakasungwa vakaiswa mutorongo."},{"book":"VaHebheru","chapter":"11","verse":"37","text":"Vakatakwa namabwe; vamwe vakaitwa zvidimbu zviviri; vakaurayiwa nomunondo. Vakafamba vakapfeka matehwe amakwai namatehwe embudzi, vasina chinhu, vakatambudzwa uye vakaitirwa zvakaipa,"},{"book":"VaHebheru","chapter":"11","verse":"38","text":"nyika yakanga isina kufanirwa navo. Vaidzungaira murenje nomumakomo, mumapako nomumakomba enyika."},{"book":"VaHebheru","chapter":"11","verse":"39","text":"Vose ava vakapupurirwa kutenda kwavo, asi hapana kana mumwe wavo akagamuchira zvakanga zvavimbiswa."},{"book":"VaHebheru","chapter":"11","verse":"40","text":"Mwari akanga atigadzirira chimwe chinhu chiri nani pakunaka, kuitira kuti ivo pamwe chete nesu tigoitwa vakakwana."}]}