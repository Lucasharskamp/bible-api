{"data":[{"book":"निर्गमन","chapter":"24","verse":"1","text":"फिर याहवेह ने मोशेह से कहा, “तुम और अहरोन, नादाब, अबीहू और इस्राएल के सत्तर अगुए याहवेह के पास ऊपर आकर दूर से याहवेह को दंडवत करना."},{"book":"निर्गमन","chapter":"24","verse":"2","text":"केवल मोशेह ही याहवेह के पास जायेंगे और कोई नहीं. अन्य लोगों में से कोई भी पास नहीं आये, अन्य कोई जन उनके साथ ऊपर न आये.”"},{"book":"निर्गमन","chapter":"24","verse":"3","text":"मोशेह नीचे उतर आए तथा जब उन्होंने लोगों को याहवेह द्वारा कही सब बातें बताई तब सबने एक साथ कहा कि याहवेह की कही सब बातों के अनुसार ही हम करेंगे."},{"book":"निर्गमन","chapter":"24","verse":"4","text":"तब मोशेह ने याहवेह की कही सब बातों को लिख लिया."},{"book":"निर्गमन","chapter":"24","verse":"5","text":"उन्होंने इस्राएलियों में से जवानों को भेजा और उन्होंने याहवेह के लिए होमबलि तथा मेल बलि चढ़ाई."},{"book":"निर्गमन","chapter":"24","verse":"6","text":"मोशेह ने आधा रक्त बर्तन में रखा और आधा वेदी पर छिड़क दिया."},{"book":"निर्गमन","chapter":"24","verse":"7","text":"फिर मोशेह ने वाचा की किताब लेकर सबको पढ़कर सुनाया. उसे सुनकर लोगों ने कहा “हम याहवेह की सब बात मानेंगे और उनके साथ चलेंगे!”"},{"book":"निर्गमन","chapter":"24","verse":"8","text":"तब मोशेह ने रक्त लेकर लोगों पर छिड़का और कहा, “यह उस वाचा का रक्त है, जो तुम्हारे साथ याहवेह ने बांधी हैं.”"},{"book":"निर्गमन","chapter":"24","verse":"9","text":"फिर मोशेह, अहरोन, नादाब तथा अबीहू और इस्राएल के सत्तर अगुओं को साथ लेकर ऊपर गए."},{"book":"निर्गमन","chapter":"24","verse":"10","text":"वहां उन्होंने इस्राएल के परमेश्वर का दर्शन किया. उनके पांव के नीचे आकाश के जैसा साफ़ नीलमणि था."},{"book":"निर्गमन","chapter":"24","verse":"11","text":"परमेश्वर ने उन लोगों पर अपना हाथ नहीं बढ़ाया. उन्होंने परमेश्वर को देखा और खाया पिया."},{"book":"निर्गमन","chapter":"24","verse":"12","text":"याहवेह ने मोशेह से कहा, “तुम यहां पर्वत के ऊपर मेरे पास आओ और, मैं तुम्हें मेरे नियम लिखी हुई पट्टिया दूंगा, उसे लेकर तुम इन सबको सिखाना.”"},{"book":"निर्गमन","chapter":"24","verse":"13","text":"तब मोशेह यहोशू को साथ लेकर परमेश्वर के पर्वत पर गए."},{"book":"निर्गमन","chapter":"24","verse":"14","text":"किंतु मोशेह ने अगुओं से कहा, “तुम लोग हमारे वापस आने तक यहीं रहना. अहरोन तथा हूर यहां तुम्हारे साथ हैं. यदि कोई विवाद हो तो उनको बताना.”"},{"book":"निर्गमन","chapter":"24","verse":"15","text":"यह कहकर मोशेह पर्वत पर चले गए और बादल ने पर्वत को ढक दिया."},{"book":"निर्गमन","chapter":"24","verse":"16","text":"सीनायी पर्वत पर याहवेह का प्रकाश छा गया. छः दिन तक बादल उस पर्वत को ढके रहा. सातवें दिन याहवेह ने बादलों के बीच से मोशेह को बुलाया."},{"book":"निर्गमन","chapter":"24","verse":"17","text":"इस्राएलियों को याहवेह का प्रकाश, पर्वत पर भस्म करनेवाली आग के समान दिख रहा था."},{"book":"निर्गमन","chapter":"24","verse":"18","text":"मोशेह पर्वत पर बादलों के बीच से होते हुए चढ़ गए और चालीस दिन और चालीस रात वहां रहे."}]}