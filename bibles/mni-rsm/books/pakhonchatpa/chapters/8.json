{"data":[{"book":"Pakhonchatpa","chapter":"8","verse":"1","text":"Stephen-bu hatpada Saul-na ayaba pikhi."},{"book":"Pakhonchatpa","chapter":"8","verse":"2","text":"Tengban Mapubu chetna ningba mi kharana Stephen-bu leirol challammi amadi mahakkidamak kanna tengtharammi."},{"book":"Pakhonchatpa","chapter":"8","verse":"3","text":"Adubu Saul-na yum yumda changduna thajaba nupa nupisingbu chingthoklaga keisumsangda thamjinduna singluppu manghanba hotnarammi."},{"book":"Pakhonchatpa","chapter":"8","verse":"4","text":"Chaithokkhraba thajabasing aduna makhoina chatpa chatpa mapham khudingda Tengban Mapugi wa sandoklammi."},{"book":"Pakhonchatpa","chapter":"8","verse":"5","text":"Philip-na Samaria-gi sahar amada chatlammi aduga mapham adugi misingda Christtagi maramda sandoklammi."},{"book":"Pakhonchatpa","chapter":"8","verse":"6","text":"Miyam aduna Philip-ki wa tabada amadi mahakna touba angakpa khudamsing adu ubada mahakna haiba wa aduda makhoi pukning changna tarammi."},{"book":"Pakhonchatpa","chapter":"8","verse":"7","text":"Phattaba thawaisingna mi kayadagi ahouba khonjel laoduna thoraklammi pangthaduna naba kaya amadi khong tekpa kaya ama pharammi."},{"book":"Pakhonchatpa","chapter":"8","verse":"8","text":"Maram aduna sahar aduda yamna haraorammi."},{"book":"Pakhonchatpa","chapter":"8","verse":"9","text":"Mapham aduda Simon kouba nupa ama leirammi, mahakna matam khara hikap-yaikap touduna Samaria-gi misingbu ngak-hallammi. Mahakna masabu athoiba mi amani haiduna chaothokcharammi."},{"book":"Pakhonchatpa","chapter":"8","verse":"10","text":"Aduga sahar adugi achou pisak mi pumnamakna mahakna haiba wa pukning changna tarammi. Makhoina hairak-i, “Mahak asi ‘Thoihellaba Panggal’ kouba Tengban Mapugi panggal aduni.”"},{"book":"Pakhonchatpa","chapter":"8","verse":"11","text":"Matam kuina mahakna mahakki hikap-yeikapna makhoibu ngak-hanbagi maramna makhoina mahakki matung illammi."},{"book":"Pakhonchatpa","chapter":"8","verse":"12","text":"Adubu Philip-na Tengban Mapugi leibakki amadi Jisu Christtagi maramda sandokpa aphaba pao adu makhoina thajaduna nupa nupi animak yaona makhoi baptize lourammi."},{"book":"Pakhonchatpa","chapter":"8","verse":"13","text":"Simon masamaksu thajaduna baptize lourammi. Philip-na chatpa mapham khuding mahak matung illammi amasung mahakna angakpa khudamsing amadi angakpa thabaksing adu ubada ngaklammi."},{"book":"Pakhonchatpa","chapter":"8","verse":"14","text":"Samaria-gi misingna Tengban Mapugi wa lousille haiba tabada Jerusalem-da leiba pakhonchatpasingna Peter amadi John-bu makhoigi manakta tharammi."},{"book":"Pakhonchatpa","chapter":"8","verse":"15","text":"Makhoina thunglabada thajabasing adu Thawai Asengba phangnanaba makhoigidamak haijabirammi."},{"book":"Pakhonchatpa","chapter":"8","verse":"16","text":"Maramdi Thawai Asengbana makhoi kana amatagi mathakta laklamdri; makhoidi Ibungo Jisugi mingda baptize toubatani."},{"book":"Pakhonchatpa","chapter":"8","verse":"17","text":"Adudagi Peter amadi John-na makhoigi mathakta khut thambirammi amasung makhoina Thawai Asengba phangjarammi."},{"book":"Pakhonchatpa","chapter":"8","verse":"18","text":"Pakhonchatpasingna makhoigi mathakta khut thambibada Thawai Asengba pibiba adu Simon-na ubada mahakna makhoida sel kattuna"},{"book":"Pakhonchatpa","chapter":"8","verse":"19","text":"hairak-i, “Eina khut thamba mi khudingmakna Thawai Asengba phangnanaba matik adu eingondasu pibiyu.”"},{"book":"Pakhonchatpa","chapter":"8","verse":"20","text":"Maduda Peter-na mangonda khumlak-i, “Selna Tengban Mapugi khudolbu leiba yai haina nahakna khanba maram asina nahakki sel nahakka loinana mangba oisanu!"},{"book":"Pakhonchatpa","chapter":"8","verse":"21","text":"Eikhoigi thabak asida nahakki saruk amadi thoudang amata yaode maramdi Tengban Mapugi mangda nahakki thamoi adu chumde."},{"book":"Pakhonchatpa","chapter":"8","verse":"22","text":"Phattaba asidagi nahak pukning hong-u aduga nahakki thamoida adugumba wakhal leiba adugidamak Mapu Ibungoda haijou adu oirabadi nahakpu kokpiba yai."},{"book":"Pakhonchatpa","chapter":"8","verse":"23","text":"Nahak kalakpana thalle amadi ayol aranna pulle haiba eina u-i.”"},{"book":"Pakhonchatpa","chapter":"8","verse":"24","text":"Maduda Simon-na Peter amadi John-da hairak-i, “Nakhoina haikhibasing adu ithakta tadanaba eigidamak Mapu Ibungoda haijabiyu.”"},{"book":"Pakhonchatpa","chapter":"8","verse":"25","text":"Makhoina sakhi piraba amadi Mapu Ibungogi wa adu sandoklaba matungda Peter amadi John Samaria-gi khun kayada Aphaba Pao sandok sandokna Jerusalem tanna hallammi."},{"book":"Pakhonchatpa","chapter":"8","verse":"26","text":"Mapu Ibungogi swargadut amana Philip-ta hairak-i, “Kha pangna Jerusalem-dagi Gaza taba leikanglagi lambi aduda chatlu.” (Houjikti lambi asi sijinnadre.)"},{"book":"Pakhonchatpa","chapter":"8","verse":"27","text":"Maram aduna mahakna chatpa hourammi, mahakki khongchat manungda Ethopia-gi leimarembi Candace-gi lan-thum pumnamak panaba masa onba maru-oiba phamnaiba ama thengnarammi. Mahak Jerusalem-da Tengban Mapubu khurumjaba chatlubani."},{"book":"Pakhonchatpa","chapter":"8","verse":"28","text":"Aduga mahakna mayum hallakpagi lambida mahakki sagol gari mathakta phamduna Tengban Mapugi wa phongdokpa maichou Isaiah-gi lairik adu paduna leirammi."},{"book":"Pakhonchatpa","chapter":"8","verse":"29","text":"Maduda Thawai Asengbana Philip-ta hairak-i, “Sagol gari adugi manakta changsillaga leiyu.”"},{"book":"Pakhonchatpa","chapter":"8","verse":"30","text":"Adudagi Philip-na sagol gari adugi manakta chensillammi aduga mahakna maichou Isaiah-gi lairik pariba adu tare. Maduda Philip-na mangonda hanglak-i, “Nahakna pariba adu khangba ngambra?”"},{"book":"Pakhonchatpa","chapter":"8","verse":"31","text":"Mahakna khumlak-i, “Kanagumba amana eingonda takpidrabadi karamna khanggani?” Maram aduna mahakna Philip-pu sagol gari mathakta kakhatlaga mahakka phamminnanaba haijarammi."},{"book":"Pakhonchatpa","chapter":"8","verse":"32","text":"Mahakna pariba Mapugi puya adugi saruk adu asini:"},{"book":"Pakhonchatpa","chapter":"8","verse":"33","text":"Ibungobu ikaiba pire amadi Ibungoda achumba wayel phanghandre."},{"book":"Pakhonchatpa","chapter":"8","verse":"34","text":"Phamnaiba aduna Philip-ta hanglak-i, “Maichou asina kanagi maramda hairibano? Mahak masagi maramdara nattraga kanagumba amagi maramdara?”"},{"book":"Pakhonchatpa","chapter":"8","verse":"35","text":"Adudagi Philip-na puyagi mapham asidagi houraga mangonda Jisugi maramgi Aphaba Pao adu sandoklammi."},{"book":"Pakhonchatpa","chapter":"8","verse":"36","text":"Makhoina lam aduda asum lakpada ising leiba mapham ama youraklammi maduda phamnaiba aduna hairak-i, “Mapham asida ising khara leire. Eibu baptize toubibada kari apanba leibage?”"},{"book":"Pakhonchatpa","chapter":"8","verse":"37","text":"Maduda Philip-na mangonda hairak-i, “Nahakna nahakki thamoi pumnamak yaona thajarabadi yai.” Maduda mahakna khumlak-i, “Tengban Mapugi Machanupa adu Jisu Christtani haiba eina thajei.”"},{"book":"Pakhonchatpa","chapter":"8","verse":"38","text":"Phamnaiba aduna sagol gari adu lepnaba yathang pirammi aduga makhoi ani haibadi Philip amadi phamnaiba aduna isingda kumtharammi aduga Philip-na mahakpu baptize toubire."},{"book":"Pakhonchatpa","chapter":"8","verse":"39","text":"Makhoina isingdagi kakhatlakpa matamda Mapu Ibungogi Thawaina Philip-pu khanghoudana puthokkhre aduga phamnaiba aduna mahakpu ukhidre adubu mahak haraona chatkhi."},{"book":"Pakhonchatpa","chapter":"8","verse":"40","text":"Adubu Philip masamak Azotus-ta leire haiba khangle mahakna Caesarea youdriphaoba mahakna lakpada sahar pumnamakta Aphaba Pao sandoklammi."}]}