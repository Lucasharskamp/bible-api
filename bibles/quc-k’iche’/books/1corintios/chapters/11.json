{"data":[{"book":"1 Corintios","chapter":"11","verse":"1","text":"Je chixnoꞌjinoq jetaq ri kinnoꞌjin in, jeriꞌ rumal in are kinwesaj uwach ri Cristo."},{"book":"1 Corintios","chapter":"11","verse":"2","text":"Sibꞌalaj kinya iqꞌij rumal kinnaꞌtaj chiꞌwe xuqujeꞌ iyakom piꞌwanimaꞌ ri kꞌutuꞌn ri xinya chiꞌwe."},{"book":"1 Corintios","chapter":"11","verse":"3","text":"Kawaj kꞌut qas kichꞌobꞌo chi ri Cristo are ujolom ri achi, ri achi are ujolom ri ixoq, xuqujeꞌ ri Dios are ujolom ri Cristo."},{"book":"1 Corintios","chapter":"11","verse":"4","text":"Ri achi ri kuchꞌuq ri ujolom are kubꞌan chꞌawem o are kuqꞌalajisaj jun tzij ri kaya che rumal ri Dios, kuya pa ukꞌixibꞌal ri ujolom."},{"book":"1 Corintios","chapter":"11","verse":"5","text":"Are kꞌu ri ixoq ri man uchꞌuqum ta ri ujolom are kubꞌan chꞌawem o kuqꞌalajisaj jun tzij ri kaya che rumal ri Dios je ta ne xa toꞌl riꞌ ri ujolom, rumal usakꞌim ronojel ri uwiꞌ."},{"book":"1 Corintios","chapter":"11","verse":"6","text":"We man kuchꞌuq ri ujolom ri ixoq, chusakꞌij bꞌa ri uwiꞌ. We kꞌu kꞌixibꞌal che ri ixoq kusakꞌij ri uwiꞌ o kubꞌan tol che ri ujolom, chuchꞌuqu bꞌa.11:6 Pa taq ri qꞌij are xtzꞌibꞌax ri Kꞌakꞌ Tyoxalaj Wuj, ri ixoqibꞌ ri e kojonelabꞌ kakichꞌuq ri kijolom rukꞌ jun laj nitzꞌ atzꞌyaq. We man kakikoj ri atzꞌyaq riꞌ pa kijolom, man utz ta ri tajin kenoꞌjin pa ri kikojobꞌal."},{"book":"1 Corintios","chapter":"11","verse":"7","text":"Man yaꞌtal ta che ri achi kuchꞌuq ri ujolom, rumal cher are ukꞌutwachil ri ujuluwem ri Dios, ri ixoq kꞌut are ujuluwem ri achi."},{"book":"1 Corintios","chapter":"11","verse":"8","text":"Rumal cher ri achi man che ta ri ixoq xesax wi, xane are ri ixoq xesax che ri achi."},{"book":"1 Corintios","chapter":"11","verse":"9","text":"Xuqujeꞌ man rumal ta rech ri ixoq xtik ri achi, xane are xtik ri ixoq rumal rech ri achi."},{"book":"1 Corintios","chapter":"11","verse":"10","text":"Rumal we riꞌ xuqujeꞌ kumal ke ri angelibꞌ, rajawaxik ri ixoq are kabꞌan rech puꞌwiꞌ ri ujolom."},{"book":"1 Corintios","chapter":"11","verse":"11","text":"Pune jeriꞌ, pa ri Ajawxel, ri ixoq man kakwin taj kakꞌojiꞌk we maj ri achi, xuqujeꞌ ri achi man kakwin taj kakꞌojiꞌk we maj ri ixoq."},{"book":"1 Corintios","chapter":"11","verse":"12","text":"Rumal cher jacha ri ixoq, che ri achi petinaq wi, je xuqujeꞌ ri achi che ri ixoq kalax wi. Ronojel kꞌut che ri Dios kape wi."},{"book":"1 Corintios","chapter":"11","verse":"13","text":"Chiqꞌata tzij ix puꞌwiꞌ we riꞌ: ¿La taqal kꞌu che ri ixoq kubꞌan chꞌawem cho ri Dios we man uchꞌuqum ri ujolom?"},{"book":"1 Corintios","chapter":"11","verse":"14","text":"¿La man kꞌu ukꞌutum ri kꞌaslemal chiꞌwach chi kꞌixibꞌal we kunimaꞌqirisaj ri uwiꞌ ri achi,"},{"book":"1 Corintios","chapter":"11","verse":"15","text":"are kꞌu ri ixoq are nim uqꞌij we nimaꞌq ri uwiꞌ? Jeriꞌ rumal cher ri uwiꞌ ri ixoq jer kꞌo chꞌuqbꞌal ujolom."},{"book":"1 Corintios","chapter":"11","verse":"16","text":"We kꞌo jun kukoj uchuqꞌabꞌ katzijon chirij we jastaq riꞌ, naꞌtaj che chi ri uj xuqujeꞌ ri ukomontyox ri Dios man kꞌo ta chi jun qanaqꞌatajisabꞌal cho we riꞌ."},{"book":"1 Corintios","chapter":"11","verse":"17","text":"Kintzꞌibꞌaj we riꞌ chiꞌwe man chuyaꞌik ta iqꞌij, rumal cher pa ri iriqoj iwibꞌ man are ta nim ri utzilal kibꞌano xane are nim ri etzelal."},{"book":"1 Corintios","chapter":"11","verse":"18","text":"Ri nabꞌe xbꞌix chwe are chi are kiriq iwibꞌ ix komontyox, kꞌo paꞌin ibꞌ chiꞌxoꞌl, ri in kꞌut kinkoj jubꞌiqꞌ ri xbꞌix chwe."},{"book":"1 Corintios","chapter":"11","verse":"19","text":"Qas tzij wi, rajawaxik chi kꞌo chꞌoꞌj chiꞌxoꞌl rech qas keqꞌalajinik jachin ri qas e tereneꞌl rech ri Cristo."},{"book":"1 Corintios","chapter":"11","verse":"20","text":"Are kimulij iwibꞌ, man are ta tajin kimulij iwibꞌ chubꞌanik ri waꞌim rech ri Ajawxel."},{"book":"1 Corintios","chapter":"11","verse":"21","text":"Rumal cher pa jujunal chiꞌwe kixnabꞌej chutijik ri irekeqꞌij ri iwukꞌaꞌm bꞌik, e kꞌo kꞌu jujun kakinaꞌ wiꞌjal, nikꞌaj chik keqꞌabꞌarik."},{"book":"1 Corintios","chapter":"11","verse":"22","text":"¿La xa kꞌu maj iwachoch jawjeꞌ kixwaꞌ wi? ¿O xa kiwetzelaj ri ukomontyox ri Dios xuqujeꞌ kiꞌya pa kikꞌixibꞌal ri maj kirekeqꞌij kukꞌam bꞌik? ¿La kinya kꞌu iqꞌij rumal we riꞌ? Man kinya taj."},{"book":"1 Corintios","chapter":"11","verse":"23","text":"In xinkꞌamawaꞌj che ri Ajawxel ri xinbꞌij chiꞌwe: Ri Ajawxel Jesús che ri chaqꞌabꞌ ri xjach pa kamikal, xukꞌam ri kaxlan wa,"},{"book":"1 Corintios","chapter":"11","verse":"24","text":"are xtyoxitaj rumal che ri Dios, xupirij. Kꞌa te riꞌ xubꞌij: We kaxlan wa riꞌ are nutyoꞌjal ri kinjach na rumal iwe; jewaꞌ chibꞌana che naꞌtabꞌal we."},{"book":"1 Corintios","chapter":"11","verse":"25","text":"Xuqujeꞌ are xtijtaj ri rekeqꞌij, xukꞌam ri qumubꞌal kꞌa te riꞌ xubꞌij: We vino riꞌ are waꞌ ri kꞌakꞌ chꞌekom tzij pa ri nukikꞌel,11:25 Are kakiqꞌalajisaj chi tzij ri tajin kakibꞌij, kakitix ri ukikꞌel jun awaj. are kiqumuj we vino riꞌ chibꞌana che naꞌtabꞌal we."},{"book":"1 Corintios","chapter":"11","verse":"26","text":"Jeriꞌ, ronojel mul are kitij we kaxlan wa riꞌ xuqujeꞌ kiqumuj iwe we vino, tajin kinaꞌtaj ri ukamikal ri Ajawxel kꞌa jampaꞌ katzalij loq."},{"book":"1 Corintios","chapter":"11","verse":"27","text":"Xaq jeriꞌ xapachin ri kutij rech we kaxlan wa riꞌ xuqujeꞌ we vino kunaꞌ kꞌut chi man taqal ta che, tajin kamakun cho ri utyoꞌjal ri Cristo xuqujeꞌ cho ri ukikꞌel ri Ajawxel."},{"book":"1 Corintios","chapter":"11","verse":"28","text":"Xaq jeriꞌ are kꞌa majoꞌq kitij ri kaxlan wa xuqujeꞌ kiqumuj ri vino, qas chinaꞌ na jas kixriqitajik."},{"book":"1 Corintios","chapter":"11","verse":"29","text":"Rumal cher ri kuqumuj ri vino xuqujeꞌ kutij rech ri kaxlan wa man uchomam ta rij ri kariqitajik, kꞌaxkꞌolal tajin kutijo."},{"book":"1 Corintios","chapter":"11","verse":"30","text":"Rumal riꞌ sibꞌalaj e kꞌi chike ri e kꞌo chiꞌxoꞌl man kꞌo ta kichuqꞌabꞌ xuqujeꞌ e yawabꞌibꞌ, e kꞌi xuqujeꞌ e kaminaq."},{"book":"1 Corintios","chapter":"11","verse":"31","text":"We ta kaqachomaj rij ri kujriqitajik, makaqꞌat ta tzij riꞌ pa qawiꞌ."},{"book":"1 Corintios","chapter":"11","verse":"32","text":"We kꞌu are ri Dios kaqꞌatow tzij pa qawiꞌ, kujuyajo rech man kaqꞌat ta tzij pa qawiꞌ kukꞌ ri winaq aꞌjuwachulew."},{"book":"1 Corintios","chapter":"11","verse":"33","text":"Xaq jeriꞌ wachalal, are kiriq iwibꞌ che ri waꞌim, chiwayeꞌj iwibꞌ."},{"book":"1 Corintios","chapter":"11","verse":"34","text":"We kꞌo ne jun kanumik, woꞌq bꞌik cho rachoch, rech man kaqꞌat ta tzij puꞌwiꞌ ri iriqoj ibꞌ. Ri nikꞌaj jastaq chik kꞌa te keꞌnsukꞌumaj are kixeꞌnsolij."}]}