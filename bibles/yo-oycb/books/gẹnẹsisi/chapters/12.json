{"data":[{"book":"Gẹnẹsisi","chapter":"12","verse":"1","text":"Olúwa sì wí fún Abramu, “Jáde kúrò ní orílẹ̀-èdè rẹ àti kúrò lọ́dọ̀ àwọn ènìyàn rẹ, lọ sí ilẹ̀ kan tí èmi yóò fihàn ọ́."},{"book":"Gẹnẹsisi","chapter":"12","verse":"2","text":"“Èmi yóò sọ ọ́ di orílẹ̀-èdè ńlá,"},{"book":"Gẹnẹsisi","chapter":"12","verse":"3","text":"Èmi yóò bùkún fún àwọn tí ó súre fún ọ,"},{"book":"Gẹnẹsisi","chapter":"12","verse":"4","text":"Bẹ́ẹ̀ ni Abramu lọ bí Olúwa ti sọ fún un. Lọti náà sì bá a lọ. Abramu jẹ́ ẹni àrùndínlọ́gọ́rin ọdún nígbà tí ó jáde kúrò ní Harani."},{"book":"Gẹnẹsisi","chapter":"12","verse":"5","text":"Abramu sì mú Sarai aya rẹ̀, àti Lọti ọmọ arákùnrin rẹ̀: gbogbo ohun ìní tí wọ́n ti kójọ àti àwọn ènìyàn tí wọ́n ní ní Harani. Wọ́n sì jáde lọ sí ilẹ̀ Kenaani. Wọ́n sì gúnlẹ̀ síbẹ̀."},{"book":"Gẹnẹsisi","chapter":"12","verse":"6","text":"Abramu sì rìn la ilẹ̀ náà já títí dé ibi igi ńlá kan tí à ń pè ni More ní Ṣekemu. Àwọn ará Kenaani sì wà ní ilẹ̀ náà."},{"book":"Gẹnẹsisi","chapter":"12","verse":"7","text":"Olúwa sì farahan Abramu, ó sì wí fún un pé, “Irú-ọmọ rẹ ni Èmi yóò fi ilẹ̀ yìí fún.” Abramu tẹ́ pẹpẹ kan síbẹ̀ fún Olúwa tí ó fi ara hàn án."},{"book":"Gẹnẹsisi","chapter":"12","verse":"8","text":"Ó sì kúrò níbẹ̀ lọ sí agbègbè àwọn òkè kan ní ìhà ìlà-oòrùn Beteli, ó sì pàgọ́ rẹ̀ síbẹ̀. Beteli wà ní ìwọ̀-oòrùn, Ai wà ní ìlà-oòrùn. Ó tẹ́ pẹpẹ kan níbẹ̀ fún Olúwa, ó sì ké pe orúkọ Olúwa."},{"book":"Gẹnẹsisi","chapter":"12","verse":"9","text":"Nígbà náà ni Abramu tẹ̀síwájú sí ìhà gúúsù."},{"book":"Gẹnẹsisi","chapter":"12","verse":"10","text":"Ìyàn kan sì mú ní ilẹ̀ náà, Abramu sì sọ̀kalẹ̀ lọ sí Ejibiti láti ṣe àtìpó níbẹ̀ fún ìgbà díẹ̀, nítorí ìyàn náà mú gidigidi."},{"book":"Gẹnẹsisi","chapter":"12","verse":"11","text":"Bí ó ti ku díẹ̀ kí ó wọ Ejibiti, ó wí fún Sarai, aya rẹ̀ pé, “Mo mọ̀ pé arẹwà obìnrin ni ìwọ,"},{"book":"Gẹnẹsisi","chapter":"12","verse":"12","text":"nígbà tí àwọn ará Ejibiti bá rí ọ, wọn yóò wí pé, ‘Aya rẹ̀ nìyí.’ Wọn yóò si pa mí, ṣùgbọ́n wọn yóò dá ọ sí."},{"book":"Gẹnẹsisi","chapter":"12","verse":"13","text":"Nítorí náà, sọ pé, arábìnrin mi ni ìwọ, wọn yóò sì ṣe mí dáradára, a ó sì dá ẹ̀mí mi sí nítorí tìrẹ.”"},{"book":"Gẹnẹsisi","chapter":"12","verse":"14","text":"Nígbà tí Abramu dé Ejibiti, àwọn ará Ejibiti ri i pé aya rẹ̀ rẹwà gidigidi."},{"book":"Gẹnẹsisi","chapter":"12","verse":"15","text":"Nígbà tí àwọn ìjòyè Farao sì rí i, wọ́n ròyìn rẹ̀ níwájú Farao, wọ́n sì mú un lọ sí ààfin."},{"book":"Gẹnẹsisi","chapter":"12","verse":"16","text":"Ó sì kẹ́ Abramu dáradára nítorí Sarai, Abramu sì ní àgùntàn àti màlúù, akọ àti abo kẹ́tẹ́kẹ́tẹ́, ìránṣẹ́kùnrin àti ìránṣẹ́bìnrin, pẹ̀lú ìbákasẹ."},{"book":"Gẹnẹsisi","chapter":"12","verse":"17","text":"Olúwa sì rán àjàkálẹ̀-ààrùn búburú sí Farao àti ilé rẹ̀, nítorí Sarai aya Abramu."},{"book":"Gẹnẹsisi","chapter":"12","verse":"18","text":"Nítorí náà Farao ránṣẹ́ pe Abramu, ó sì wí fun pé, “Èwo ni ìwọ ṣe sí mi yìí? Kí ló dé tí ìwọ kò sọ fún mi pé aya rẹ ní í ṣe?"},{"book":"Gẹnẹsisi","chapter":"12","verse":"19","text":"Èéṣe tí o fi wí pé, ‘Arábìnrin mi ni,’ tí èmi sì fi fẹ́ ẹ gẹ́gẹ́ bí aya? Nítorí náà nísinsin yìí, aya rẹ náà nìyí, mú un kí o sì máa lọ.”"},{"book":"Gẹnẹsisi","chapter":"12","verse":"20","text":"Nígbà náà ni Farao pàṣẹ fún àwọn ìránṣẹ́ rẹ̀ nípa Abramu, wọ́n sì lé e jáde ti òun ti aya rẹ̀ àti ohun gbogbo tí ó ní."}]}