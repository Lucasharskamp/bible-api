{"data":[{"book":"2 ЛЕТАПІСАЎ","chapter":"1","verse":"1","text":"І ўцьвердзіўся Саламон, сын Давідаў, у царстве сваім; і Гасподзь Бог яго быў зь ім, і ўзьнёс яго высока."},{"book":"2 ЛЕТАПІСАЎ","chapter":"1","verse":"2","text":"І загадаў Саламон сабрацца ўсяму Ізраілю: тысячнікам і сотнікам, і судзьдзям, і ўсім начальнікам ва ўсім Ізраілі - узначальцам пакаленьняў."},{"book":"2 ЛЕТАПІСАЎ","chapter":"1","verse":"3","text":"І пайшлі Саламон і ўвесь сход зь ім на вышыню, што ў Гаваоне, бо там была Божая скінія збору, якую спарудзіў Майсей, раб Гасподні, у пустыні."},{"book":"2 ЛЕТАПІСАЎ","chapter":"1","verse":"4","text":"Каўчэг Божы прынёс Давід з Кірыятыярыма на месца, якое падрыхтаваў для яго Давід, зладзіўшы яму скінію ў Ерусаліме."},{"book":"2 ЛЕТАПІСАЎ","chapter":"1","verse":"5","text":"А медны ахвярнік, які зрабіў Вэсэлэіл, сын Урыя, сына Оравага, заставаўся там, перад скініяй Гасподняю, і зыскаў яго Саламон са зборам."},{"book":"2 ЛЕТАПІСАЎ","chapter":"1","verse":"6","text":"І там прад абліччам Госпада, на медным ахвярніку, які перад скініяй сходу, узьнёс Саламон тысячу цэласпаленьняў."},{"book":"2 ЛЕТАПІСАЎ","chapter":"1","verse":"7","text":"У тую ноч зьявіўся Бог Саламону, і сказаў яму: прасі, што Мне даць табе."},{"book":"2 ЛЕТАПІСАЎ","chapter":"1","verse":"8","text":"І сказаў Саламон Богу: Ты стварыў Давіду, бацьку майму, вялікую міласьць і паставіў мяне царом замест яго."},{"book":"2 ЛЕТАПІСАЎ","chapter":"1","verse":"9","text":"Хай жа спраўдзіцца, Госпадзе Божа, слова Тваё да Давіда, бацькі майго. Як што Ты ўцараваў мяне над народам шматлікім, як пыл зямны,"},{"book":"2 ЛЕТАПІСАЎ","chapter":"1","verse":"10","text":"дык цяпер дай мне мудрасьць і веданьне, каб я выходзіў перад народам гэтым і ўваходзіў, бо хто можа кіраваць гэтым народам Тваім вялікім?"},{"book":"2 ЛЕТАПІСАЎ","chapter":"1","verse":"11","text":"І сказаў Бог Саламону: за тое, што гэта было на сэрцы тваім, і ты не прасіў багацьця, маёмасьці і славы і душы непрыяцеляў тваіх, і таксама не прасіў ты многіх дзён, а прасіў сабе мудрасьці і веданьня, каб кіраваць народам Маім, над якім Я ўцараваў цябе,"},{"book":"2 ЛЕТАПІСАЎ","chapter":"1","verse":"12","text":"мудрасьць і веданьне даецца табе, а багацьце і маёмасьць і славу Я дам табе такія, падобных да якіх ня было ў цароў да цябе і ня будзе пасьля цябе."},{"book":"2 ЛЕТАПІСАЎ","chapter":"1","verse":"13","text":"І прыйшоў Саламон з вышыні, што ў Гаваоне, ад скініі сходу, у Ерусалім і валадарыў над Ізраілем."},{"book":"2 ЛЕТАПІСАЎ","chapter":"1","verse":"14","text":"І набраў Саламон калясьніц і коньнікаў; і было ў яго тысяча чатырыста калясьніц і дванаццаць тысяч коньнікаў; і ён разьмясьціў іх у калясьнічных гарадах і пры цары ў Ерусаліме."},{"book":"2 ЛЕТАПІСАЎ","chapter":"1","verse":"15","text":"І зрабіў цар срэбра і золата ў Ерусаліме раўнацэнным простаму каменю, а кедры, па мностве іх, зрабіў раўнацэнным сікаморам, якія на нізкіх мясьцінах."},{"book":"2 ЛЕТАПІСАЎ","chapter":"1","verse":"16","text":"Коней Саламону прыводзілі зь Егіпта і з Кувы: купцы царскія з Кувы атрымалі іх за грошы."},{"book":"2 ЛЕТАПІСАЎ","chapter":"1","verse":"17","text":"Калясьніцу атрымлівалі і дастаўлялі зь Егіпта за шасьцьсот сікляў срэбра, а каня за сто пяцьдзясят. Такім самым чынам яны рукамі сваімі дастаўлялі гэта ўсім царам Хэтэйскім і царам Арамэйскім."}]}