{"data":[{"book":"ФІЛІМОНА","chapter":"1","verse":"1","text":"Павал, вязень Ісуса Хрыста, і Цімафей брат, Філімону любаснаму і супрацоўніку нашаму,"},{"book":"ФІЛІМОНА","chapter":"1","verse":"2","text":"і Апфіі, (сястры) любаснай, і Архіпу, спадзьвіжніку нашаму, і дамовай тваёй царкве:"},{"book":"ФІЛІМОНА","chapter":"1","verse":"3","text":"мілата вам і мір ад Бога Айца нашага і Госпада Ісуса Хрыста."},{"book":"ФІЛІМОНА","chapter":"1","verse":"4","text":"Дзякую Богу майму, заўсёды спамінаючы цябе ў малітвах маіх,"},{"book":"ФІЛІМОНА","chapter":"1","verse":"5","text":"чуючы пра тваю любоў і веру, якую маеш да Госпада Ісуса і да ўсіх сьвятых,"},{"book":"ФІЛІМОНА","chapter":"1","verse":"6","text":"каб дзеяньне веры тваёй было чыннае ў спазнаньні ўсякага ў вас дабра ў Хрысьце Ісусе."},{"book":"ФІЛІМОНА","chapter":"1","verse":"7","text":"Бо мы маем вялікую радасьць і ўцеху ў любові тваёй, бо табою, браце, супакоены сэрцы сьвятых."},{"book":"ФІЛІМОНА","chapter":"1","verse":"8","text":"Таму, маючы вялікую ў Хрысьце адвагу загадваць табе, што трэба,"},{"book":"ФІЛІМОНА","chapter":"1","verse":"9","text":"зь любові лепей прашу, ня хто які там, а я, Павал - старац, а цяпер вязень Ісуса Хрыста;"},{"book":"ФІЛІМОНА","chapter":"1","verse":"10","text":"прашу цябе за сына майго Анісіма, якога нарадзіў я ў кайданах маіх:"},{"book":"ФІЛІМОНА","chapter":"1","verse":"11","text":"ён быў калісьці нягодны табе, а цяпер годны табе і мне: я вяртаю яго;"},{"book":"ФІЛІМОНА","chapter":"1","verse":"12","text":"а ты прымі яго, як маё сэрца."},{"book":"ФІЛІМОНА","chapter":"1","verse":"13","text":"Я хацеў пры сабе яго ўтрымаць, каб ён замест цябе паслужыў мне ў кайданах за зьвеставаньне;"},{"book":"ФІЛІМОНА","chapter":"1","verse":"14","text":"але без тваёй згоды нічога не хацеў зрабіць, каб добрая справа твая была ня мусовая, а з добрае волі."},{"book":"ФІЛІМОНА","chapter":"1","verse":"15","text":"Бо, можа быць, ён на тое часова адлучыўся, каб ты прыняў яго назаўсёды,"},{"book":"ФІЛІМОНА","chapter":"1","verse":"16","text":"ужо ня як раба, а вышэйшага за раба, брата любаснага, асабліва мне, а тым болей табе, і па плоці і ў Госпадзе."},{"book":"ФІЛІМОНА","chapter":"1","verse":"17","text":"І вось, калі маеш за супольніка мяне, дык прымі яго, як мяне."},{"book":"ФІЛІМОНА","chapter":"1","verse":"18","text":"Калі ж ён чым пакрыўдзіў цябе, альбо вінаваты табе, лічы гэта на мне."},{"book":"ФІЛІМОНА","chapter":"1","verse":"19","text":"Я, Павал, напісаў маёю рукою: «я заплачу»; не кажу табе пра тое, што ты і самім сабою мне вінаваты."},{"book":"ФІЛІМОНА","chapter":"1","verse":"20","text":"Так, браце, дай мне скарыстацца табою ў Госпадзе; супакой маё сэрца ў Госпадзе."},{"book":"ФІЛІМОНА","chapter":"1","verse":"21","text":"Спадзяючыся на слухмянасьць тваю, а напісаў табе, ведаючы, што ты зробіш і болей, чым прашу."},{"book":"ФІЛІМОНА","chapter":"1","verse":"22","text":"А разам падрыхтуй мне і памяшканьне; бо, спадзяюся, што па малітвах вашых я буду дараваны вам."},{"book":"ФІЛІМОНА","chapter":"1","verse":"23","text":"Вітае цябе Эпафрас, вязень разам са мною дзеля Ісуса Хрыста,"},{"book":"ФІЛІМОНА","chapter":"1","verse":"24","text":"Марк, Арыстарх, Дымас, Лукаш, супрацоўнікі мае."},{"book":"ФІЛІМОНА","chapter":"1","verse":"25","text":"Мілата Госпада нашага Ісуса Хрыста з духам вашым. Амін."}]}