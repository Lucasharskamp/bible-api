{"data":[{"book":"Jeremia","chapter":"37","verse":"1","text":"Zedekia wuod Josia noket ruodh juda gi Nebukadneza ruodh Babulon; nobedo gi loch kar Jehoyakin wuod Jehoyakim."},{"book":"Jeremia","chapter":"37","verse":"2","text":"En kata jorit mage kata jopinyno ne ok owinjo weche mane Jehova Nyasaye owacho kokalo kuom janabi Jeremia."},{"book":"Jeremia","chapter":"37","verse":"3","text":"Ruoth Zedekia, kata kamano, nooro Jehukal wuod Shelemia gi jadolo Zefania wuod Maseya ir janabi Jeremia gi wachni: “Kiyie to lamnwa Jehova Nyasaye ma Nyasachwa.”"},{"book":"Jeremia","chapter":"37","verse":"4","text":"Koro Jeremia ne nigi thuolo mondo obi kendo odhi e dier ji, nimar ne pod ok okete e od twech."},{"book":"Jeremia","chapter":"37","verse":"5","text":"Jolwenj Farao ne osewuok oa Misri, kendo ka jo-Babulon mane gero pidhe kolworo Jerusalem nowinjo wach mar biro margi, ne gidar gia Jerusalem."},{"book":"Jeremia","chapter":"37","verse":"6","text":"Eka wach Jehova Nyasaye nobiro ne janabi Jeremia niya:"},{"book":"Jeremia","chapter":"37","verse":"7","text":"“Ma e gima Jehova Nyasaye, ma Nyasach Israel, wacho: Nyis ruodh Juda, mane oorou mondo unona ni, ‘Jolwenj Farao, mosewuok mondo okonyu, biro dok e pinygi giwegi, Misri."},{"book":"Jeremia","chapter":"37","verse":"8","text":"Eka jo-Babulon nodwogi kendo ginimonj dala maduongʼni; ginikawe kendo wangʼe pep.’"},{"book":"Jeremia","chapter":"37","verse":"9","text":"“Ma e gima Jehova Nyasaye wacho: Kik uwuondru uwegi, kuparo ni, ‘Jo-Babulon gadiera biro weyowa.’ Ok giniweu ngangʼ!"},{"book":"Jeremia","chapter":"37","verse":"10","text":"Kata ka bed ni ne unyalo loyo jolwenj Babulon duto ma biro monjou kendo chwo mohiny kende ema odongʼ e hembegi, giniwuogi oko kendo giwangʼ dala maduongʼni.”"},{"book":"Jeremia","chapter":"37","verse":"11","text":"Bangʼ ka jolwenj Babulon nose aa Jerusalem nikech jolwenj Farao,"},{"book":"Jeremia","chapter":"37","verse":"12","text":"Jeremia nochako wuok e dala maduongʼ mondo odhi e gwengʼ Benjamin mondo oyud pokne e dier joma ni kanyo."},{"book":"Jeremia","chapter":"37","verse":"13","text":"To kane ochopo e Dhoranga Benjamin, jatend jorito, ma nyinge en Irija wuod Shelemia, ma wuod Hanania, nomake kendo owacho niya, “Nenore ni iweyowa idokne jo-Babulon!”"},{"book":"Jeremia","chapter":"37","verse":"14","text":"“Mano ok adiera!” Jeremia nowachone. “Ok aringi adogne jo-Babulon.” To Irija ne ok nyal winje; kuom mano, nomako Jeremia kendo okele ir jotelo."},{"book":"Jeremia","chapter":"37","verse":"15","text":"Igi nowangʼ gi Jeremia kendo negikete ogoye kendo otweye e od Jonathan ma jagoro, mane giloso obedo od twech."},{"book":"Jeremia","chapter":"37","verse":"16","text":"Jeremia noketi e od twech manie bwo ot, kama ne obetie kuom kinde marabora."},{"book":"Jeremia","chapter":"37","verse":"17","text":"Eka Ruoth Zedekia nooro mondo okele e kar dak ruoth, kama ne openje akwala niya, “Bende nitiere wach moa kuom Jehova Nyasaye?”"},{"book":"Jeremia","chapter":"37","verse":"18","text":"Eka Jeremia nowachone Ruoth Zedekia niya, “En ketho mane ma asetimoni kata ne jotendi kata ne jogi, momiyo iketa e od twech?"},{"book":"Jeremia","chapter":"37","verse":"19","text":"To koro ere jonabi mane okoroni ni, ‘Ruodh jo-Babulon ok nomonj pinyu kata in?’"},{"book":"Jeremia","chapter":"37","verse":"20","text":"To koro, ruodha, yie iwinja. We akel kwayona e nyimi: Kik idwoka e od Jonathan ma jagoro, ka ok kamano to abiro tho kanyo.”"},{"book":"Jeremia","chapter":"37","verse":"21","text":"Eka Ruoth Zedekia nochiwo chik mondo Jeremia oket e laru jarito kendo miye makati koa e yore mag jolos makati odiechiengʼ ka odiechiengʼ, nyaka makati duto man e dala maduongʼno norumo."}]}