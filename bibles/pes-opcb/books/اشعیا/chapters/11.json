{"data":[{"book":"اشعیا","chapter":"11","verse":"1","text":"کُندۀ خاندان داوود11‏:1 عبری: کُندۀ یَسا؛ همچنین در آیۀ ۱۰. (یَسا پدر داوود بود.) جوانه خواهد زد! بله، از ریشهٔ کهنۀ آن شاخه‌ای تازه میوه خواهد داد."},{"book":"اشعیا","chapter":"11","verse":"2","text":"روح خداوند بر آن شاخه قرار خواهد گرفت، یعنی روح حکمت و فهم، روح مشورت و قوت، و روح شناخت و ترس از خداوند."},{"book":"اشعیا","chapter":"11","verse":"3","text":"تمام خوشی او در اطاعت از خداوند خواهد بود. او بر اساس آنچه دیده یا شنیده می‌شود داوری نخواهد کرد؛"},{"book":"اشعیا","chapter":"11","verse":"4","text":"بلکه از حق فقرا و مظلومان دفاع خواهد کرد. جهان را به عصای دهانش خواهد زد و بدکاران را به نَفَس لبهایش هلاک خواهد کرد."},{"book":"اشعیا","chapter":"11","verse":"5","text":"عدالت را همچون کمربند به کمر خواهد بست و حقیقت را مانند شال کمر."},{"book":"اشعیا","chapter":"11","verse":"6","text":"در آن زمان گرگ و بره در کنار هم به سر خواهند برد، پلنگ و بزغاله با هم خواهند خوابید، گوساله با شیر راه خواهد رفت؛ و یک کودک آنها را به هر جا که بخواهد، خواهد راند."},{"book":"اشعیا","chapter":"11","verse":"7","text":"گاو در کنار خرس خواهد چرید، بچه خرس و گوساله در کنار هم خواهند خوابید، و شیر مانند گاو علف خواهد خورد."},{"book":"اشعیا","chapter":"11","verse":"8","text":"بچهٔ شیرخوار در میان مارها، بدون خطر بازی خواهد کرد؛ و طفلی که از شیر گرفته شده باشد دست خود را داخل لانهٔ افعی خواهد کرد بی‌آنکه آسیب ببیند."},{"book":"اشعیا","chapter":"11","verse":"9","text":"هیچ بدی و گزندی در کوه مقدّس خدا وجود نخواهد داشت، زیرا همان‌گونه که دریا از آب پر است همچنان جهان از شناخت خداوند پر خواهد شد."},{"book":"اشعیا","chapter":"11","verse":"10","text":"در آن روز، وارث تخت داوود پرچم نجاتی برای تمام قومها خواهد بود و مردم به سوی او خواهند آمد و سرزمین او از شکوه و جلال پر خواهد شد."},{"book":"اشعیا","chapter":"11","verse":"11","text":"در آن زمان خداوند بار دیگر دست خود را دراز خواهد کرد و بازماندگان قوم خود را از آشور، مصر، سودان، حبشه، عیلام، بابِل، حمات، و از تمام جزایر و بنادر دور دست به اسرائیل باز خواهد آورد."},{"book":"اشعیا","chapter":"11","verse":"12","text":"او در میان قومها پرچمی برخواهد افراشت و مردم اسرائیل و یهودا را که پراکنده شده‌اند، از گوشه و کنار دنیا جمع خواهد کرد."},{"book":"اشعیا","chapter":"11","verse":"13","text":"سرانجام دشمنی و کینه‌ای که میان اسرائیل و یهودا بود از بین خواهد رفت و آن دو دیگر با هم نخواهند جنگید."},{"book":"اشعیا","chapter":"11","verse":"14","text":"آنان با هم متحد شده، بر فلسطینیان که در غرب هستند یورش خواهند برد و اقوامی را که در شرق سکونت دارند غارت خواهند کرد. سرزمین ادوم و موآب را تصرف خواهند کرد و سرزمین عمون را مطیع خود خواهند ساخت."},{"book":"اشعیا","chapter":"11","verse":"15","text":"خداوند خلیج دریای مصر را خشک خواهد ساخت و دست خود را بر رود فرات بلند خواهد کرد و باد تندی خواهد فرستاد تا آن را به هفت نهر تقسیم کند؛ آنگاه مردم را از آن خشکی عبور خواهد داد."},{"book":"اشعیا","chapter":"11","verse":"16","text":"برای بازماندگان قوم او در آشور شاهراهی خواهد بود تا آنان مانند اجداد خود که از مصر بیرون آمدند، به سرزمین خود بازگردند."}]}