{"data":[{"book":"Ezra","chapter":"8","verse":"1","text":"Magi e jotend dhoudi kod jogo mane obiro koda koa Babulon e kinde loch Ruoth Artaksases:"},{"book":"Ezra","chapter":"8","verse":"2","text":"nyikwa Finehas,"},{"book":"Ezra","chapter":"8","verse":"3","text":"nyikwa Shekania;"},{"book":"Ezra","chapter":"8","verse":"4","text":"nyikwa Pahath-Moab,"},{"book":"Ezra","chapter":"8","verse":"5","text":"nyikwa Zatu,"},{"book":"Ezra","chapter":"8","verse":"6","text":"nyikwa Adin,"},{"book":"Ezra","chapter":"8","verse":"7","text":"nyikwa Elam,"},{"book":"Ezra","chapter":"8","verse":"8","text":"nyikwa Shefatia,"},{"book":"Ezra","chapter":"8","verse":"9","text":"nyikwa Joab,"},{"book":"Ezra","chapter":"8","verse":"10","text":"nyikwa Bani,"},{"book":"Ezra","chapter":"8","verse":"11","text":"nyikwa Bebai,"},{"book":"Ezra","chapter":"8","verse":"12","text":"nyikwa Azgad,"},{"book":"Ezra","chapter":"8","verse":"13","text":"nyikwa Adonikam,"},{"book":"Ezra","chapter":"8","verse":"14","text":"nyikwa Bigvai,"},{"book":"Ezra","chapter":"8","verse":"15","text":"Ne achokogi e bath aora mamol kochiko Ahava, kendo ne wabuoro kanyo kuom ndalo adek. Kane arango e dier ji kod jodolo, ne ok ayudo jo-Lawi kanyo."},{"book":"Ezra","chapter":"8","verse":"16","text":"Omiyo ne aluongo Eliezer, Ariel, Shemaya, Elnathan, Jarib, Elnathan, Nathan, Zekaria kod Meshulam, mane gin jotelo, kod Joyiarib gi Elnathan, mane gin joma osomo,"},{"book":"Ezra","chapter":"8","verse":"17","text":"kendo ne aorogi ir Ido, jatelo Kasifia. Ne anyisogi gima giwachne Ido kod joge, jotij hekalu man Kasifia, mondo omi gikelnwa ji ne od Nyasachwa."},{"book":"Ezra","chapter":"8","verse":"18","text":"Nikech lwet Nyasachwa mar ngʼwono ne ni kuomwa, ne gikelonwa Sherebia, ngʼatno man-gi nyalo, koa e nyikwa Mali wuod Lawi, wuod Israel, kod yawuot Sherebia gi owetene, ji apar gaboro;"},{"book":"Ezra","chapter":"8","verse":"19","text":"kod Hashabia, kanyakla gi Jeshaya ma nyikwa Merari, kod owetene gi yawuot owetene, ji piero ariyo."},{"book":"Ezra","chapter":"8","verse":"20","text":"Bende negikelo jotije hekalu mia ariyo gi piero ariyo, ma en riwruok mane Daudi kod jotelo nochako mondo okony jo-Lawi. Giduto nondik nying-gi piny."},{"book":"Ezra","chapter":"8","verse":"21","text":"Bangʼ mano, ne agolo chik mondo watwe chiemo e dho aora Ahava ka wahore wawegi e nyim Nyasachwa kendo wakwaye wuoth maber ni wan gi nyithindwa, gi giwa duto."},{"book":"Ezra","chapter":"8","verse":"22","text":"Wiya nokuot mar kwayo ruodh jolweny kod joriemb farese mondo ogengʼwa kuom wasikwa manie yo, nikech ne wasenyiso ruoth niya, “Lwet Nyasachwa mar ngʼwono nitie kuom ji duto moketo genogi kuome, to mirimbe mager ni kuom jogo mojwangʼe.”"},{"book":"Ezra","chapter":"8","verse":"23","text":"Omiyo ne watweyo chiemo kendo wakwayo Nyasachwa kuom ma, kendo nodwoko lamowa."},{"book":"Ezra","chapter":"8","verse":"24","text":"Eka ne awalo jodolo motelo apar gariyo, kanyakla gi Sherebia, Hashabia kod owetegi apar,"},{"book":"Ezra","chapter":"8","verse":"25","text":"kendo ne apimonegi pek chiwo mar fedha gi dhahabu kod gik mane ruoth, jongʼadne rieko, jotende kod jo-Israel duto mane ni kanyo nosechiwo ne od Nyasachwa."},{"book":"Ezra","chapter":"8","verse":"26","text":"Ne apimonegi pek mar fedha mane en talanta mia auchiel gi piero abich, gige fedha pekgi ne en talanta mia achiel, pek dhahabu ne en talanta mia achiel,"},{"book":"Ezra","chapter":"8","verse":"27","text":"bakunde piero ariyo mar dhahabu ma nengogi romo darik alufu achiel, kod gik moko ariyo mag nyinyo mowir mongʼith, bende maber ka dhahabu."},{"book":"Ezra","chapter":"8","verse":"28","text":"Ne awachonegi niya, “In kaachiel gi gigi owalu tenge ne Jehova Nyasaye. Fedha gi dhahabu gin chiwo mar hera ne Jehova Nyasaye, ma Nyasach kwereu."},{"book":"Ezra","chapter":"8","verse":"29","text":"Ritgiuru ka utangʼ nyaka chop upimgi e agola mar od Jehova Nyasaye man Jerusalem e nyim jodolo motelo gi jo-Lawi kod jotend anywola mag Israel.”"},{"book":"Ezra","chapter":"8","verse":"30","text":"Bangʼe jodolo kod jo-Lawi noyudo fedha gi dhahabu kod gik mowal mane osepim pekgi mondo ter e od Nyasachwa e Jerusalem."},{"book":"Ezra","chapter":"8","verse":"31","text":"E odiechiengʼ mar apar gariyo e dwe mokwongo ne wawuok ka waa e aora mar Ahava mondo wadhi Jerusalem. Lwet Nyasachwa ne ni kuomwa, nogengʼonwa wasigu gi jonjore mane ni e wangʼ yo."},{"book":"Ezra","chapter":"8","verse":"32","text":"Omiyo ne wachopo Jerusalem, kama ne wayweyoe kuom ndalo adek."},{"book":"Ezra","chapter":"8","verse":"33","text":"E odiechiengʼ mar angʼwen, e od Nyasachwa, ne wapimo pek fedha gi dhahabu kod gigo mowal ma waketo e lwet Meremoth wuod Uria, ma jadolo, Eliazar wuod Finehas ne ni kode, kod jo-Lawi bende kaka Jozabad wuod Jeshua gi Noadia wuod Binui."},{"book":"Ezra","chapter":"8","verse":"34","text":"Gik moko nokwan mongʼe kar kwan-gi kod pek mag-gi, kendo pek mag-gi nondik piny e sechego."},{"book":"Ezra","chapter":"8","verse":"35","text":"Eka joma ne otwe mane odwogo koa e twech nochiwo misango mar misengini miwangʼo pep ni Nyasach Israel mane gin, rwedhi apar gariyo ne jo-Israel duto, imbe piero ochiko gauchiel, nyithi rombe machwo piero abiriyo gabiriyo, to gi nywogi apar gariyo kaka misango mar golo richo. Magi duto ne gin misango miwangʼo pep ni Jehova Nyasaye."},{"book":"Ezra","chapter":"8","verse":"36","text":"Bende ne gitero chike mane ruoth ochiwo ni jotend gwenge kod jotend Yufrate, bangʼe negichiwo kony ni ji kod ni od Nyasaye."}]}