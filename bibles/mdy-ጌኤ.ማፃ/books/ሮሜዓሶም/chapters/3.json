{"data":[{"book":"ሮሜ ዓሶም","chapter":"3","verse":"1","text":"ዓካሪ ዓይሁዴ ዓሳ ዓይሁዴ ማዒባኣ ዓሶይዳፓ ባሻሢ ዓይጎናዳይ? ዓቲንቶ ቤርቶ ቲቂፆ ካኣዣ ዓይጎ ማኣዳይ?"},{"book":"ሮሜ ዓሶም","chapter":"3","verse":"2","text":"ዓይሁዴ ዓሲ ማዒፃ ጎኔና ሚርጌ ጎይሢና ባሻያኬ፤ ዬይያ፦ ፆኦሲ ፔኤኮ ቃኣሎ ዓይሁዶ ዓሶም ጉሙርቂ ዒንጌሢሮኬ።"},{"book":"ሮሜ ዓሶም","chapter":"3","verse":"3","text":"ዓይሁዶኮ ፔቴ ፔቴ ዓሳ ጉሙርቂንቱዋያ ማዒ ጴዼቶ፦ ዔያቶኮ ጉሙርቂንቱዋያ ማዒፃ ፆኦሲ ጉሙርቂንቱዋያ ማሃ?"},{"book":"ሮሜ ዓሶም","chapter":"3","verse":"4","text":"ፔቴታዖ ማሁዋሴ!"},{"book":"ሮሜ ዓሶም","chapter":"3","verse":"5","text":"ጋዓንቴ ኑኡኮ ጎማ ፆኦሲ ፂሉሞ ፔጋሲ ዻዋያ ማዔቴ፥ ኑ ዎዚ ጋዓንዳይ? ፆኦሲ ኑ ጎሞሮ ኑና ሜቶይዳ ዓጌቶ ፒዜ ዒ ዎጋያቱዋሴ ጌይሢዳ? ዬያ ታ ዓሲ ማሊሢ ጎይሢ ጋዓኔ።"},{"book":"ሮሜ ዓሶም","chapter":"3","verse":"6","text":"«ፆኦሲ ፒዜ ዎጋያቱዋሴ» ጋዓኒ ፔቴታዖ ዳንዳዒንቱዋሴ፤ ያዺ ማዔቶ ፆኦሲ ዓጮይዳ ሃጊ ዎዲ ዎጋንዳይ?"},{"book":"ሮሜ ዓሶም","chapter":"3","verse":"7","text":"ጋዓንቴ ታኣኮ ሉኡዚ ዓሲ ማዒፃ ፆኦሲኮ ጎኑሞ ፔጋሲ ቦንቾ ዼኤፑሞዋ ዻውዋያ ማዔቶ ዓካሪ ታኣኒ ሉኡዚ ዓሲ ማዒ ዎጊንታሢ ዓይጌንዴሮዳይ?"},{"book":"ሮሜ ዓሶም","chapter":"3","verse":"8","text":"ፔቴ ፔቴ ዓሳ፦ «ኮሺ ባኣዚ ኑ ዴንቃኒ ፑርታ ባኣዚ ኑ ማዾም» ጌዒ ጌዒ ታኣኒ ዔርዛያ ማሊሲ ኑና ዾንካኔ፤ ዬያሮ ዔያቶ ዑፃ ዎጊንታንዳ ዴኤፆ ዎጋ ፒዜኬ።"},{"book":"ሮሜ ዓሶም","chapter":"3","verse":"9","text":"ዬያይዴቴ ኑኡኒ፥ ዓይሁዶ ዓሳ ዓይሁዶ ማዒባኣ ዓሶይዳፓ ባሻኔ ጌይሢዳ? ፔቴታዖ ያዺቱዋሴ! ዓይሁዶ ዓሶ ማዔቴያ ዓይሁዴ ማዒባኣ ዓሳ ሃሣ ዓሲ ቢያ ጎሜና ማዔሢ ቤርታዺ ታ ኬኤዜኔ።"},{"book":"ሮሜ ዓሶም","chapter":"3","verse":"10","text":"ጌኤዦ ማፃኣፖይዳ፦"},{"book":"ሮሜ ዓሶም","chapter":"3","verse":"11","text":"ዒኔና ጶቂሣ ዓሲያ ባኣሴ፤"},{"book":"ሮሜ ዓሶም","chapter":"3","verse":"12","text":"ቢያሢ ጎኑሞ ጎይፃፓ ዻቢ ዣኣሌኔ፤"},{"book":"ሮሜ ዓሶም","chapter":"3","verse":"13","text":"ዓሲ ባይዛ፥ ፑርታ ጌኤሲ ጌስታኒ"},{"book":"ሮሜ ዓሶም","chapter":"3","verse":"14","text":"ዻንጋ ዔያቶኮ ፑርታ ጋዳማ ሌሊ ጋዳንቃያኬ። 3፡14 ዓይኑ. 10፡7።"},{"book":"ሮሜ ዓሶም","chapter":"3","verse":"15","text":"ዔያታ ዓሲ ዎዻኒ ሩኡራኬ"},{"book":"ሮሜ ዓሶም","chapter":"3","verse":"16","text":"ዔያታ ዴንዳ ቤዞ ቢያይዳ ባይሲንታና ሜቶናኮ ካራኬ።"},{"book":"ሮሜ ዓሶም","chapter":"3","verse":"17","text":"ዎዲ ኮሺ ናንጎንዶቴያ ዔያታ ዔሩዋያኬ። 3፡17 ዒሲ. 59፡7-8።"},{"book":"ሮሜ ዓሶም","chapter":"3","verse":"18","text":"ፔቴታዖ ፆኦሲ ዔያታ ዒጊጩዋሴ» ጌይንቲ ፃኣፒንቴኔ። 3፡18 ዓይኑ. 36፡1።"},{"book":"ሮሜ ዓሶም","chapter":"3","verse":"19","text":"ዎጎኮ ዓይሢፃ ኮይሳሢ ዎጌና ዎርቃ ዓሲም ማዔሢ ኑ ዔራኔ፤ ዬያ ዛሎና ዓሳ ቶላኒ ጎዖንዶ ባኣዚ ባይዚ ዻንጎ ፔኤሲ ዓርቃንዳኔ፤ ዓጫ ቢያ ፆኦሲ ቤርታ ዻቢንቴያ ማዓንዳኔ።"},{"book":"ሮሜ ዓሶም","chapter":"3","verse":"20","text":"ዬያሮ ዓይጎ ዓሲያ ፆኦሲ ቤርታ ሙሴ ዔርዜ ዎጎ ኩንሥሢና ፂሉዋሴ፤ ዎጋ ዻዋሢ፦ ዓሲ ጎሜና ማዒፆኬ።"},{"book":"ሮሜ ዓሶም","chapter":"3","verse":"21","text":"ሃሢ ጋዓንቴ ፆኦሲ ዓሲ ፂሊሳ ጎይፃ ዎጋፓ ዱማዺ ጴዼኔ፤ ዬይያ፦ ሙሴ ዔርዜ ዎጎና ፆኦሲ ማሊፆ ኬኤዛ ዓሶ ዛሎና ማርካዺንቴኔ።"},{"book":"ሮሜ ዓሶም","chapter":"3","verse":"22","text":"ዬያሮ ፆኦሲ ዖናኣ ዱማሱዋዖ ዬሱስ ኪሪስቶሴ ጉሙርቃዞንሢም ቢያ ፂሉሞ ዒንጋኔ። 3፡22 ጋላ. 2፡16።"},{"book":"ሮሜ ዓሶም","chapter":"3","verse":"23","text":"ዓይጎሮ ጌዔቶ ዓሲ ቢያ ጎሜ ማዺ ፆኦሲ ዔያቶም ዒንጌ ቦንቻፓ ዓቴኔ።"},{"book":"ሮሜ ዓሶም","chapter":"3","verse":"24","text":"ዬያሮ ዓሳ ዬሱስ ኪሪስቶሴ ማዼ ዻቂሺፆ ማዾና ፆኦሲ ፔ ኮሹሞና ዒንጌ ዒንጊፆና ፂላኔ።"},{"book":"ሮሜ ዓሶም","chapter":"3","verse":"25","text":"ፆኦሲ ዬሱስ ኪሪስቶሴ ጎሞ ዛሎ ዒንጎ ባኣዚ ማሂ ዒንጌሢ ዒዛ ጉሙርቃሢ ቢያ ዒዛ ሱጉፆና ዔያቶኮ ጎማፓ ማኣሪንቲሢ ዴንቃንዳጉዲኬ፤ ፆኦሲ ዬያ ማዼሢ ቤርታ ዓኣ ጎሞ ጊቢ ዳንዳዒሢና ባኣያ ማሂ ፔኤኮ ፂሉሞ ጎይፆ ዻዋኒኬ።"},{"book":"ሮሜ ዓሶም","chapter":"3","verse":"26","text":"ሃሣኣ ዎዶና ፆኦሲ ፂሎ ዎጋያ ማዒፆ ዻዋሢ ዬሱሴ ጉሙርቃዞንሢ ቢያ ፂሊሲፆናኬ።"},{"book":"ሮሜ ዓሶም","chapter":"3","verse":"27","text":"ዓካሪ ኑኡኒ ሄርሺንታንዳ ባኣዚ ዓይጌ ዓኣይ? ዓይጎናኣ ኑ ሄርሺንታ ባኣዚ ባኣሴ፤ ኑ ሄርሺንቱዋኣሢ ዓይጎ ዛላናዳይ? ዎጎ ኑ ማዺ ኩንሣሢሮዳ? ዔይዔ፤ ኪሪስቶሴ ጉሙርቂሢ ዎጌናኬ።"},{"book":"ሮሜ ዓሶም","chapter":"3","verse":"28","text":"ዬያሮ ፆኦሲ ዓሲ ፂሎ ማሂ ዛጋሢ፦ ዎጌ ማዾ ኩንሤምቱዋንቴ ጉሙርቄቶ ማዔሢ ኑ ዔራኔ።"},{"book":"ሮሜ ዓሶም","chapter":"3","verse":"29","text":"ፆኦሲ ዓይሁዶ ዓሶ ፆኦሲ ሌሊዳ? ዓይሁዶ ማዒባኣ ዓሶኮ ፆኦሲቱዋዓዳ? ጎኔና ዓይሁዶ ማዒባኣ ዓሶኮዋ ፆኦሲኬ።"},{"book":"ሮሜ ዓሶም","chapter":"3","verse":"30","text":"ፆኦሲ ፔቴኬ፤ ዓይሁዶ ዓሶ ማዔቴያ ዓይሁዴ ማዒባኣ ዓሶ ኪሪስቶሴ ጉሙርቂሢ ዛላና ፂሊሳሢ ዒዛኬ። 3፡30 ላሚ. ዎማ 26፡4፤ ጋላ. 3፡20።"},{"book":"ሮሜ ዓሶም","chapter":"3","verse":"31","text":"ዓካሪ ኪሪስቶሴ ጉሙርቂሢ ዛላና ዎጎ ኑ ባይዛኔ ጌይሢዳ? ያዺቱዋሴ! ባሼና ዎጎ ኑ ዶዲሺ ካካፓያኬ።"}]}