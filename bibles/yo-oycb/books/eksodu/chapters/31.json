{"data":[{"book":"Eksodu","chapter":"31","verse":"1","text":"Olúwa wí fún Mose pé,"},{"book":"Eksodu","chapter":"31","verse":"2","text":"“Wò ó, Èmi ti yan Besaleli ọmọ Uri, ọmọ Huri, ti ẹ̀yà Juda,"},{"book":"Eksodu","chapter":"31","verse":"3","text":"Èmi sì ti fi Ẹ̀mí Ọlọ́run kún un pẹ̀lú ọgbọ́n, òye àti ìmọ̀ ní gbogbo onírúurú iṣẹ́ ọnà."},{"book":"Eksodu","chapter":"31","verse":"4","text":"Láti ṣe aláràbarà iṣẹ́ ní wúrà, fàdákà àti idẹ,"},{"book":"Eksodu","chapter":"31","verse":"5","text":"láti gbẹ́ òkúta àti láti tò wọ́n, láti ṣiṣẹ́ ní igi, àti láti ṣiṣẹ́ ní gbogbo onírúurú iṣẹ́ ọnà."},{"book":"Eksodu","chapter":"31","verse":"6","text":"Síwájú sí i, èmi ti yan Oholiabu ọmọ Ahisamaki, ti ẹ̀yà Dani, láti ràn án lọ́wọ́."},{"book":"Eksodu","chapter":"31","verse":"7","text":"“àgọ́ àjọ náà,"},{"book":"Eksodu","chapter":"31","verse":"8","text":"tábìlì àti ohun èlò rẹ̀,"},{"book":"Eksodu","chapter":"31","verse":"9","text":"pẹpẹ ẹbọ sísun àti gbogbo ohun èlò rẹ̀,"},{"book":"Eksodu","chapter":"31","verse":"10","text":"àti aṣọ híhun pẹ̀lú,"},{"book":"Eksodu","chapter":"31","verse":"11","text":"òróró ìtasórí àti tùràrí olóòórùn dídùn fún Ibi Mímọ́."},{"book":"Eksodu","chapter":"31","verse":"12","text":"Olúwa wí fún Mose pé,"},{"book":"Eksodu","chapter":"31","verse":"13","text":"“Kí ìwọ kí ó sọ fún àwọn ọmọ Israẹli pé, ‘Ẹ̀yin gbọdọ̀ máa pa ọjọ́ ìsinmi mi mọ́. Èyí ni yóò jẹ́ àmì láàrín Èmi àti ẹ̀yin fún ìrandíran tó ń bọ̀, nítorí kí ẹ̀yin lè mọ̀ pé Èmi ni Olúwa, ẹni tí ó yà yín sí mímọ́."},{"book":"Eksodu","chapter":"31","verse":"14","text":"“ ‘Nítorí náà, kí ẹ̀yin kí ó máa pa ọjọ́ ìsinmi mọ́, nítorí mímọ́ ni fún un yín. Ẹnikẹ́ni tí ó bá bà á jẹ́, ni a yóò pa; ẹnikẹ́ni tí ó bá ṣe iṣẹ́ kankan ní ọjọ́ náà ni a yóò gé kúrò nínú àwọn ènìyàn rẹ."},{"book":"Eksodu","chapter":"31","verse":"15","text":"Ọjọ́ mẹ́fà ni kí ẹ fi ṣiṣẹ́, ṣùgbọ́n ọjọ́ keje ní ọjọ́ ìsinmi tí ẹ̀yin yóò fi sinmi, mímọ́ ni fún Olúwa. Ẹnikẹ́ni tí ó bá ṣiṣẹ́ ní ọjọ́ ìsinmi ni a ó pa nítòótọ́."},{"book":"Eksodu","chapter":"31","verse":"16","text":"Nítorí náà ni àwọn ọmọ Israẹli yóò ṣe máa pa ọjọ́ ìsinmi mọ́, ẹ máa ṣe àkíyèsí rẹ̀ dé ìrandíran tó ń bọ̀ bí i májẹ̀mú títí láé."},{"book":"Eksodu","chapter":"31","verse":"17","text":"Yóò jẹ́ àmì láàrín Èmi àti àwọn ọmọ Israẹli títí láé, nítorí ní ọjọ́ mẹ́fà ni Olúwa dá ọ̀run àti ayé, àti ní ọjọ́ keje ni ó fi iṣẹ́ sílẹ̀, ó sì sinmi.’ ”"},{"book":"Eksodu","chapter":"31","verse":"18","text":"Nígbà tí Olúwa parí ọ̀rọ̀ sísọ fún Mose lórí òkè Sinai, ó fún un ní òkúta wàláà ẹ̀rí méjì, òkúta wàláà òkúta tí a fi ìka Ọlọ́run kọ."}]}