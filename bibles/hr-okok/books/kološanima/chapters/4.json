{"data":[{"book":"Kološanima","chapter":"4","verse":"1","text":"Gospodari, postupajte pravedno i pošteno prema svojim robovima. Ne zaboravite da i vi imate Gospodara—na nebu!"},{"book":"Kološanima","chapter":"4","verse":"2","text":"Molite se ustrajno i budno, sa zahvalnošću."},{"book":"Kološanima","chapter":"4","verse":"3","text":"Molite se i za nas, da nam Bog otvori vrata kako bismo mogli navješćivati Kristovo otajstvo zbog kojega sam u okovima"},{"book":"Kološanima","chapter":"4","verse":"4","text":"te da ga navijestim onako kako treba."},{"book":"Kološanima","chapter":"4","verse":"5","text":"Mudro postupajte prema onima koji su vani; koristite svaku prigodu da činite dobro."},{"book":"Kološanima","chapter":"4","verse":"6","text":"Neka vaše riječi uvijek budu ljubazne, solju začinjene, da znate što kome treba reći."},{"book":"Kološanima","chapter":"4","verse":"7","text":"Moj voljeni brat Tihik, vjerni sluga Gospodnji, ispričat će vam sve o meni."},{"book":"Kološanima","chapter":"4","verse":"8","text":"Šaljem ga k vama baš zato da znate kako smo i da vas ohrabri."},{"book":"Kološanima","chapter":"4","verse":"9","text":"Šaljem vam i vjernoga, dragog brata Onezima, vašega zemljaka. On i Tihik ispričat će vam kako je ovdje."},{"book":"Kološanima","chapter":"4","verse":"10","text":"Pozdravlja vas Aristarh, koji je sa mnom u zatvoru, te Barnabin nećak Marko, za kojega sam vas već prije uputio da ga lijepo primite dođe li k vama."},{"book":"Kološanima","chapter":"4","verse":"11","text":"Pozdravlja vas i Isus, kojega zovemo Just. To su jedini moji suradnici na kraljevstvu Božjemu koji su židovskoga podrijetla. Oni su mi bili utjeha."},{"book":"Kološanima","chapter":"4","verse":"12","text":"Pozdravlja vas vaš zemljak Epafra, sluga Krista Isusa. On se uvijek žarko moli za vas da, prema Božjoj volji, budete zreli i čvrsti u vjeri."},{"book":"Kološanima","chapter":"4","verse":"13","text":"Zaista vam mogu reći da se svojski trudi za vas, kao i za kršćane u Laodiceji i u Hierapolu."},{"book":"Kološanima","chapter":"4","verse":"14","text":"Pozdravljaju vas dragi liječnik Luka i Dema."},{"book":"Kološanima","chapter":"4","verse":"15","text":"Pozdravite braću i sestre u Laodiceji te Nimfu i Crkvu koja se sastaje u njezinu domu."},{"book":"Kološanima","chapter":"4","verse":"16","text":"Kad pročitate ovo pismo, neka ga pročitaju i u laodicejskoj Crkvi, a vi pročitajte ono koje sam njima napisao."},{"book":"Kološanima","chapter":"4","verse":"17","text":"Arhipu recite da obavlja službu koju mu je Gospodin dao."},{"book":"Kološanima","chapter":"4","verse":"18","text":"Evo i pozdrava mojom, Pavlovom rukom."}]}