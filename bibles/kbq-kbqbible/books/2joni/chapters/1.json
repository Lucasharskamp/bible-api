{"data":[{"book":"2 Joni","chapter":"1","verse":"1","text":"Nagra mono kva ne'mo'na, huhampri kante'nea a'mokane, mofavrezaga ka'ane nagrama tamage kemofoma navesima nentomo'na, (nagrakerompage, anahukna hu'za tamage kema antahi'namo'zane tavesi neramantone)."},{"book":"2 Joni","chapter":"1","verse":"2","text":"Na'ankure tamage kemo tagu'afi me'neankino, maka kna tagrane mevava hugahie."},{"book":"2 Joni","chapter":"1","verse":"3","text":"Asunku'zane asuragirante'zane, Nafati Anumzamofo rimpa fruzamo'ene, Nemofo Jisas Kraisintegatira tamagene, avesinte'zamo'a tagrane megahie."},{"book":"2 Joni","chapter":"1","verse":"4","text":"Nagra tusi muse hue, na'ankure nagrama ke'na erifore'ma huana, mago'a mofavre' nagakamo'za tamage kemo'ma hu'nea kante amage ante fatgo hu'za nemani'za, Nerafa'ma kema humarante'nea kante ante'za avariri fatgo hu'naze."},{"book":"2 Joni","chapter":"1","verse":"5","text":"Hu'neanagi menina kantahinegoe, a'moka aru kasegea kre'nogamue, hianagi rumokizimigu ovesinte avesinte hiho huno ese agafare'ma higeta antahi'nona kasege."},{"book":"2 Joni","chapter":"1","verse":"6","text":"Hanki menina avesinte'zane, Agri kasegemo'ma hu'nea kante anteta tagra kana vanune. Ama ana kasegea kagrama ese agafare ko antahi nanankinka, kagra ana kante vu fatgo hugahane."},{"book":"2 Joni","chapter":"1","verse":"7","text":"Na'ankure havige hu'za zamagrarega zamavarente vahera rama'a kokankoka vano nehazankino, Jisasi'a tazahu ne' Kraisikino mopafi avufa erino e'ne huno huama osanimo'a, ana nera havige ne' agrarega zamaretre ne'kino, havige kraisi'e!"},{"book":"2 Joni","chapter":"1","verse":"8","text":"E'i ana hu'negu kava huo, tagrama maraguzatita eri'zama e'nerunazana, atre'zankura kava hanune, hianagi eri'zama e'neruna zantera, ana miko mizama'a erifatgo hanune."},{"book":"2 Joni","chapter":"1","verse":"9","text":"Iza'o ugoteno nevuno, Kraisi'ma rempima hu'nea kefima omanisimo'a, Anumzamofona avareonte'ne. Iza'o Jisasi'ma rempima hu'nea kefima manisimo'a, Nefane Nemofonena avarente'ne."},{"book":"2 Joni","chapter":"1","verse":"10","text":"Mago'a vahe'mo'ma kagrite eno, rempima hu'nea tamage kema erino omesimofona, avarenka nonka'afina antege, mago'a huso'e hunka agazone kea huonto."},{"book":"2 Joni","chapter":"1","verse":"11","text":"Na'ankure iza'o ana vahe'ma huso'e huntesimo'a, havi avu'ava zama'amofo aza huno ana avu'avaza hugahie."},{"book":"2 Joni","chapter":"1","verse":"12","text":"Hakare naneke me'neana nonkre'na tamagra ne magopi umani'ne'na naneke nehamanenkeno tarimpa so'e hugahie."},{"book":"2 Joni","chapter":"1","verse":"13","text":"Anumzamo huhampri'nea negasaro mofavre naga'mo'za, ferure huramantaze."}]}