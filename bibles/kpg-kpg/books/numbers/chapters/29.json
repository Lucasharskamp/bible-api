{"data":[{"book":"Numbers","chapter":"29","verse":"1","text":"Di laangi matagidagi di hidu malama, goodou e hai taumaha ge deai tangada e hai ana moomee ai. Di laangi deelaa le e ili nia buu ‘trumpet’."},{"book":"Numbers","chapter":"29","verse":"2","text":"Heia tigidaumaha dudu ang gi Dimaadua, dela e hauiha kala e haga manawa lamalia a Mee: di kau daane dulii, dahi siibi daane, ge hidu dama siibi daane, dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"3","text":"Heia tigidaumaha huwa laagau palaawaa e unugi gi nia lolo olib: e ono pauna palaawaa dalia di kau daane, e haa pauna dalia siibi daane,"},{"book":"Numbers","chapter":"29","verse":"4","text":"ge lua pauna dalia tama siibi daane e dahi."},{"book":"Numbers","chapter":"29","verse":"5","text":"Wanga ina labelaa di kuudi daane e hai ai tigidaumaha wwede nia huaidu, deenei taumaha o di haga madammaa o nia daangada."},{"book":"Numbers","chapter":"29","verse":"6","text":"Heia nia mee aanei e hagapuni anga gi tigidaumaha dudu ang gi tahi laangi di malama, mo dono tigidaumaha huwa laagau, mo tigidaumaha dudu dela e hai i nia laangi huogodoo, dalia nia tigidaumaha o nia huwa laagau mo nia waini. Nia tigidaumaha meegai aanei le e hauiha kala e haga manawa lamalia Dimaadua."},{"book":"Numbers","chapter":"29","verse":"7","text":"Dagabuli mai e daumaha i di madangaholu laangi o di hidu malama. Hudee gai meegai ge hudee ngalua."},{"book":"Numbers","chapter":"29","verse":"8","text":"Heia tigidaumaha dudu ang gi Dimaadua, e hauiha kala e haga manawa lamalia a Mee: tamaa kau daane, siibi daane, ge hidu dama siibi daane dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"9","text":"Heia tigidaumaha huwa laagau o nia palaawaa e unugi gi nia lolo olib: e ono pauna palaawaa dalia di kau daane, e haa pauna palaawaa dalia siibi daane,"},{"book":"Numbers","chapter":"29","verse":"10","text":"ge lua pauna palaawaa dalia tama siibi e dahi."},{"book":"Numbers","chapter":"29","verse":"11","text":"Tigidaumaha ina di kuudi daane e dahi e hai ai tigidaumaha wwede nia huaidu, e hagapuni gi di kuudi dela ne dahi aga e hai ai taumaha o di haga madammaa o nia daangada, mo tigidaumaha dudu dela e hai i nia laangi huogodoo mo tigidaumaha huwa laagau mo tigidaumaha waini.29.11 Leviticus 16.29-34"},{"book":"Numbers","chapter":"29","verse":"12","text":"Dagabuli mai e daumaha i di madangaholu maa lima laangi o di hidu malama. E hai taumaha deenei e haga laamua Dimaadua i lodo nia laangi e hidu, ge deai tangada e hai ana moomee ai."},{"book":"Numbers","chapter":"29","verse":"13","text":"Heia tigidaumaha meegai gi Dimaadua i di laangi matagidagi, e hauiha kala e haga manawa lamalia a Mee: madangaholu maa dolu damaa kau daane, e lua siibi daane, ge madangaholu maa haa siibi dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"14","text":"Heia tigidaumaha huwa laagau palaawaa unugia gi nia lolo olib: e ono pauna palaawaa dalia di kau daane e dahi, e haa pauna palaawaa dalia di siibi daane e dahi,"},{"book":"Numbers","chapter":"29","verse":"15","text":"ge lua pauna palaawaa dalia tama siibi daane e dahi, dalia nia tigidaumaha waini."},{"book":"Numbers","chapter":"29","verse":"16","text":"Wanga ina labelaa di kuudi daane e hai ai tigidaumaha wwede nia huaidu. Heia nia mee aanei e hagapuni anga gi tigidaumaha dudu dela e hai i nia laangi huogodoo dalia nia tigidaumaha huwa laagau mo tigidaumaha waini."},{"book":"Numbers","chapter":"29","verse":"17","text":"Di lua laangi o tagamiami deelaa, goodou tigidaumaha ina nia damaa kau daane e madangaholu maa lua, nia siibi daane e lua, ge madangaholu maa haa siibi dagi dahi nadau ngadau, huogodoo hagalee nadau mee huaidu i nadau gili ai."},{"book":"Numbers","chapter":"29","verse":"18-19","text":"Wanga ina dalia nia maa nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"20","text":"Togodolu laangi, goodou tigidaumaha ina nia damaa kau daane madangaholu maa dahi, nia siibi daane e lua, ge madangaholu maa haa siibi dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"21-22","text":"Wanga ina dalia nia maa nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"23","text":"Togohaa laangi, goodou tigidaumaha ina nia damaa kau daane e madangaholu, nia siibi daane e lua, ge madangaholu maa haa siibi dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"24-25","text":"Wanga ina dalia nia maa nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"26","text":"Togolima laangi, goodou tigidaumaha ina nia damaa kau daane e hiwa, nia siibi daane e lua, ge madangaholu maa haa siibi dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"27-28","text":"Wanga ina dalia nia maa nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"29","text":"Togoono laangi, goodou tigidaumaha ina nia damaa kau daane e walu, nia siibi daane e lua, ge madangaholu maa haa siibi dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"30-31","text":"Wanga ina dalia nia maa nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"32","text":"Togohidu laangi, goodou tigidaumaha ina nia damaa kau daane e hidu, nia siibi daane e lua, ge madangaholu maa haa siibi dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"33-34","text":"Wanga ina dalia nia maa nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"35","text":"Togowalu laangi, dagabuli mai e daumaha ge deai tangada e hai ana moomee ai."},{"book":"Numbers","chapter":"29","verse":"36","text":"Heia tigidaumaha dudu e hai ai tigidaumaha o nia meegai ang gi Dimaadua, e hauiha kala e haga manawa lamalia a Mee: e dahi damaa kau daane, dahi siibi daane, ge hidu dama siibi daane dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"29","verse":"37-38","text":"Wanga ina dalia nia tigidaumaha dudu aanei nia tigidaumaha huogodoo ala bolo e hai gii hai i di laangi matagidagi."},{"book":"Numbers","chapter":"29","verse":"39","text":"Aanei nnaganoho o nia tigidaumaha dudu, nia tigidaumaha huwa laagau, nia tigidaumaha waini, mo nia tigidaumaha o di hagadaubuni ala e hai go goodou gi Dimaadua i godou daumaha. Aanei le e hagabuni ang gi nia tigidaumaha o godou hai hagamodu be nia tigidaumaha mai godou hiihai."},{"book":"Numbers","chapter":"29","verse":"40","text":"Malaa, Moses ga hagi anga nia mee huogodoo a Dimaadua ala ne hagi anga gi deia."}]}