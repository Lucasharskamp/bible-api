{"data":[{"book":"ایوب","chapter":"31","verse":"1","text":"با چشمان خود عهد بستم که هرگز با نظر شهوت به دختری نگاه نکنم."},{"book":"ایوب","chapter":"31","verse":"2","text":"خدای قادر مطلق که در بالاست برای ما چه تدارک دیده است؟"},{"book":"ایوب","chapter":"31","verse":"3","text":"آیا مصیبت و بلا سرنوشت شریران و بدکاران نیست؟"},{"book":"ایوب","chapter":"31","verse":"4","text":"آیا او هر کاری را که می‌کنم و هر قدمی را که برمی‌دارم نمی‌بیند."},{"book":"ایوب","chapter":"31","verse":"5","text":"من هرگز دروغ نگفته و کسی را فریب نداده‌ام."},{"book":"ایوب","chapter":"31","verse":"6","text":"بگذار خدا خودش مرا با ترازوی عدل بسنجد و ببیند که بی‌گناهم."},{"book":"ایوب","chapter":"31","verse":"7","text":"اگر پایم را از راه خدا بیرون گذاشته‌ام، یا اگر دلم در طمع چیزهایی بوده که چشمانم دیده است، یا اگر دستهایم به گناه آلوده شده است،"},{"book":"ایوب","chapter":"31","verse":"8","text":"باشد که غله‌ای که کاشته‌ام از ریشه کنده شود و یا شخص دیگری آن را درو کند."},{"book":"ایوب","chapter":"31","verse":"9","text":"اگر شیفتهٔ زن مرد دیگری شده، در کمین او نشسته‌ام،"},{"book":"ایوب","chapter":"31","verse":"10","text":"باشد که همسرم را مرد دیگری تصاحب کند؛"},{"book":"ایوب","chapter":"31","verse":"11","text":"زیرا این کار زشت سزاوار مجازات است،"},{"book":"ایوب","chapter":"31","verse":"12","text":"و مانند آتشی جهنمی می‌تواند تمام هستی مرا بسوزاند و از بین ببرد."},{"book":"ایوب","chapter":"31","verse":"13","text":"اگر نسبت به غلام یا کنیز خود بی‌انصافی می‌کردم، وقتی که از من شکایت داشتند،"},{"book":"ایوب","chapter":"31","verse":"14","text":"چگونه می‌توانستم با خدا روبرو شوم؟ و هنگامی که در این باره از من سؤال می‌کرد، چه جوابی می‌دادم؟"},{"book":"ایوب","chapter":"31","verse":"15","text":"چون هم من و هم خدمتگزارانم، به دست یک خدا سرشته شده‌ایم."},{"book":"ایوب","chapter":"31","verse":"16","text":"هرگز از کمک کردن به فقرا کوتاهی نکرده‌ام. هرگز نگذاشته‌ام بیوه‌زنی در ناامیدی بماند،"},{"book":"ایوب","chapter":"31","verse":"17","text":"یا یتیمی گرسنگی بکشد، بلکه خوراک خود را با آنها قسمت کرده‌ام"},{"book":"ایوب","chapter":"31","verse":"18","text":"و تمام عمر خود را صرف نگهداری از آنها نموده‌ام."},{"book":"ایوب","chapter":"31","verse":"19","text":"اگر کسی را می‌دیدم که لباس ندارد و از سرما می‌لرزد،"},{"book":"ایوب","chapter":"31","verse":"20","text":"لباسی از پشم گوسفندانم به او می‌دادم تا از سرما در امان بماند و او با تمام وجود برای من دعای خیر می‌کرد."},{"book":"ایوب","chapter":"31","verse":"21","text":"اگر من با استفاده از نفوذی که در دادگاه داشته‌ام حق یتیمی را پایمال نموده باشم"},{"book":"ایوب","chapter":"31","verse":"22","text":"بازویم از کتفم بیفتد و دستم بشکند."},{"book":"ایوب","chapter":"31","verse":"23","text":"هرگز جرأت نمی‌کردم چنین کاری را انجام دهم، زیرا از مجازات و عظمت خدا می‌ترسیدم."},{"book":"ایوب","chapter":"31","verse":"24","text":"هرگز به طلا و نقره تکیه نکرده‌ام"},{"book":"ایوب","chapter":"31","verse":"25","text":"و شادی من متکی به مال و ثروت نبوده است."},{"book":"ایوب","chapter":"31","verse":"26-27","text":"هرگز فریفتهٔ خورشید تابان و ماه درخشان نشده‌ام و آنها را از دور نبوسیده و پرستش نکرده‌ام؛"},{"book":"ایوب","chapter":"31","verse":"28","text":"چون اگر مرتکب چنین کارهایی شده بودم مفهومش این بود که خدای متعال را انکار کرده‌ام، و چنین گناهی بی‌سزا نمی‌ماند."},{"book":"ایوب","chapter":"31","verse":"29","text":"هرگز از مصیبت دشمن شادی نکرده‌ام،"},{"book":"ایوب","chapter":"31","verse":"30","text":"هرگز آنها را نفرین نکرده‌ام و زبانم را از این گناه باز داشته‌ام."},{"book":"ایوب","chapter":"31","verse":"31","text":"هرگز نگذاشته‌ام خدمتگزارانم گرسنه بمانند."},{"book":"ایوب","chapter":"31","verse":"32","text":"هرگز نگذاشته‌ام غریبه‌ای شب را در کوچه بخوابد، بلکه در خانهٔ خود را به روی او باز گذاشته‌ام."},{"book":"ایوب","chapter":"31","verse":"33-34","text":"هرگز مانند دیگران به خاطر ترس از سرزنش مردم، سعی نکرده‌ام گناهانم را پنهان سازم و خاموش در داخل خانهٔ خود بنشینم."},{"book":"ایوب","chapter":"31","verse":"35","text":"ای کاش کسی پیدا می‌شد که به حرفهایم گوش بدهد! من دفاعیهٔ خود را تقدیم می‌کنم. بگذار قادر مطلق جواب مرا بدهد و اتهاماتی را که به من نسبت داده شده به من نشان دهد،"},{"book":"ایوب","chapter":"31","verse":"36","text":"و من آنها را مانند تاجی بر سر می‌گذارم!"},{"book":"ایوب","chapter":"31","verse":"37","text":"تمام کارهایی را که کرده‌ام برای او تعریف می‌کنم و سربلند در حضور او می‌ایستم."},{"book":"ایوب","chapter":"31","verse":"38-39","text":"اگر زمینی که در آن کشت می‌کنم مرا متهم سازد به اینکه صاحبش را کشته‌ام و آن را تصاحب کرده‌ام تا از محصولش استفاده برم،"},{"book":"ایوب","chapter":"31","verse":"40","text":"باشد که در آن زمین به جای گندم، خار و به عوض جو، علفهای هرز بروید."}]}