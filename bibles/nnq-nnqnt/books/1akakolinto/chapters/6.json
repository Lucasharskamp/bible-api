{"data":[{"book":"1 Akakolinto","chapter":"6","verse":"1","text":"Ajigabo jumwe kati jinu kuntakiyana nnyakwe ojwaamine kwa bandu banga mmanya Nnoongo kotoka kuntakiyana ku bandu ba Nnoongo?"},{"book":"1 Akakolinto","chapter":"6","verse":"2","text":"Bo, mmi kumanyangaje kutenda bandu ba Nnoongo mabijihukumula dunia? Anda ibi mangweto mpa kujihukumula dunia, kunike kupaligwaje kuhukumula ati ilebe ichoko ichoko?"},{"book":"1 Akakolinto","chapter":"6","verse":"3","text":"Bo, mmanyangitije kutenda iganukube mihukumula ilebe ichoko ichoko ya machoba goa, matahukumula ati akapakachi kuboka kumbengu?"},{"book":"1 Akakolinto","chapter":"6","verse":"4","text":"Pammeganga na bulwa gwa ilebe ichoko ichoko, bo, mmi kakemanga babe achamahakimu bandu banga agabala bandu ba Nnoongo?"},{"book":"1 Akakolinto","chapter":"6","verse":"5","text":"Oni mmene! Ikonda abije mundu wala jumwe kati jinu juna malango jukuoto kujomo malobe?"},{"book":"1 Akakolinto","chapter":"6","verse":"6","text":"Badala jakwe, ibonekana lubi lukobo nnongo kumpeleka nnongo gwakwe kamahakama, kabe nnongi ja achamahakimu banga nhyobale Nnoongo."},{"book":"1 Akakolinto","chapter":"6","verse":"7","text":"Pibonekana ngumbi ya mmene kangweto jika nchipulinge! Bo, ikabije kilebe chambone kwinu kuboneligwa? Ikabi chwapije kwinu kupokigwa ilebe inu?"},{"book":"1 Akakolinto","chapter":"6","verse":"8","text":"Nambu, badala jakwe mangweto ntenda kuboneligwa nu kupokonyola, kabe, genia goa matendelanga akalongo binu!"},{"book":"1 Akakolinto","chapter":"6","verse":"9","text":"Andaje mmanyije kutenda bandu akabaja balichije kingwana cha Nnoongo? Mikikikoloyaje! Bandu abatenda ngongola na abagongalela inyago na abatenda malaya andaje akalawiti,"},{"book":"1 Akakolinto","chapter":"6","verse":"10","text":"akajibi na bachojo na bukulobela na ba kung'ing'iya na akapoki benia boa balichije kingwana cha Nnoongo."},{"book":"1 Akakolinto","chapter":"6","verse":"11","text":"Mmange makibanga yenie, nambu ngoe nnyeguigwe, mmekigwe kube chwapi, nukube bandu ba Nnoongo kwa liina lya Angwana ana Yesu Kilisto na ku Uhuke jwa Nnoongo jwito."},{"book":"1 Akakolinto","chapter":"6","verse":"12","text":"Mundu aotwile kulenga, “Nenga kila kilebe nyekataligwe kutenda.” Tela, nambu yambone yowaje. Nenga nyeketile kutenda kila kilebe tela kwango, nambu mbaije kutawaligwa na kilebe chachoti chela."},{"book":"1 Akakolinto","chapter":"6","verse":"13","text":"Nhwotwile kulenga, “Chakulya kwa magambu ga lutumbo, na lutumbo lubi kwa magambo gwa chakulya.” Tela, nambu Nnoongo apakualibiya yoa ibena. Mmele gwa mundu ngiti kwa magambu ga ngongolaje nambu kwa magambu ga kabegele Angwana, na Angwana magambu ga mmele."},{"book":"1 Akakolinto","chapter":"6","verse":"14","text":"Nnoongo ojwabayoite Angwana kuboka kabawile uhyo apakutuyoya twenga kwa makakala gakwe."},{"book":"1 Akakolinto","chapter":"6","verse":"15","text":"Bo, mmanyangiteje kutenda mibele jinu ngi ipagwa ya mmele gwa Kilisto? Bo, mpemele nhotwile kutola kipande cha mmele gwa Kilisto kuubeka ube mmele gwa munkege nngongola? Napachokuje!"},{"book":"1 Akakolinto","chapter":"6","verse":"16","text":"Gambu andi pummanyi, kutenda mundu ojwatyanga nu munkege nngongola akilondana na jwenio? Andi piandikigwe, kulenga, “Nabenia akabena mababa mmele gumwe.”"},{"book":"1 Akakolinto","chapter":"6","verse":"17","text":"Nambu ojwakilondite na Angwana aba Uhuke jumwe na benia."},{"book":"1 Akakolinto","chapter":"6","verse":"18","text":"Ntilange kutali na ngongola. Malemwa gange goa gatendigwa panja ja mmele, nambu mundu jwatenda ngongola atenda mabaja mummele gwakwe."},{"book":"1 Akakolinto","chapter":"6","verse":"19","text":"Bo, mmi kumanyangaje kutenda mibele jinu nga Nyumba ja Uhuke jwa Chwapi ojwabi nkati jinu, ojwamapokela kuboka ku Nnoongo? Jwenio jwinu mangwetoje."},{"book":"1 Akakolinto","chapter":"6","verse":"20","text":"Nhwemeligwe kwa bei ngolongwa. Nayene ntumiyange mibele jinu kukunkolea Nnoongo."}]}