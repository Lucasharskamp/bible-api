{"data":[{"book":"Chakruok","chapter":"25","verse":"1","text":"Ibrahim nokendo dhako machielo mane nyinge Ketura."},{"book":"Chakruok","chapter":"25","verse":"2","text":"Ketura nonywolone Ibrahim, Zimran, Jokshan, Medan, Midian, Ishbak kod Shua."},{"book":"Chakruok","chapter":"25","verse":"3","text":"Jokshan nonywolo Sheba kod Dedan; nyikwa Dedan ne gin jo-Ashur, jo-Letush kod jo-Leum."},{"book":"Chakruok","chapter":"25","verse":"4","text":"Midian nonywolo Efa, Efer, Hanok, Abida kod Elda. Magi duto ne gin nyikwa Ketura."},{"book":"Chakruok","chapter":"25","verse":"5","text":"Ibrahim nomiyo Isaka mwandune duto mane en-go."},{"book":"Chakruok","chapter":"25","verse":"6","text":"To kane pod ongima, nochiwo mich ne yawuot monde ma jotichge kendo nodarogi mondo gia kuom Isaka koterogi e piny man yo wuok chiengʼ."},{"book":"Chakruok","chapter":"25","verse":"7","text":"Ibrahim nodak kuom higni mia achiel gi piero abiriyo gabich"},{"book":"Chakruok","chapter":"25","verse":"8","text":"Eka Ibrahim notho koluwo kwerene ka en gi higni mathoth ka en ngʼama oti kendo hike ngʼeny."},{"book":"Chakruok","chapter":"25","verse":"9","text":"Yawuot, Isaka kod Ishmael noyike e rogo man Makpela machiegni gi Mamre e puoth Efron ma wuod Zohar ja-Hiti,"},{"book":"Chakruok","chapter":"25","verse":"10","text":"ma en puodho ma Ibrahim nongʼiewo kuom jo-Hiti. Kanyo ema Ibrahim gi Sara chiege noyikie."},{"book":"Chakruok","chapter":"25","verse":"11","text":"Bangʼ tho Ibrahim, Nyasaye nogwedho wuode Isaka, mane kindeno odak Beer-Lahai-Roi."},{"book":"Chakruok","chapter":"25","verse":"12","text":"Ma e nonro mar Ishmael wuod Ibrahim mane Hagar jatich Sara ma nyar Misri onywolone."},{"book":"Chakruok","chapter":"25","verse":"13","text":"Magi e nying yawuot Ishmael kaluwore gi nywolgi:"},{"book":"Chakruok","chapter":"25","verse":"14","text":"Mishma, Duma, Masa,"},{"book":"Chakruok","chapter":"25","verse":"15","text":"Hadad, Tema, Jetur,"},{"book":"Chakruok","chapter":"25","verse":"16","text":"Magi e nying yawuot Ishmael ma nying-gi nochak miechgi kod kuonde mane gibworoe, ne gin ruodhi apar gariyo ngʼato ka ngʼato gi ogandane."},{"book":"Chakruok","chapter":"25","verse":"17","text":"Ishmael nodak kuom higni mia achiel kod piero adek gabiriyo. Eka notho kendo oluwo kwerene."},{"book":"Chakruok","chapter":"25","verse":"18","text":"Nyikwaye nodak e gwengʼ manie kind Havila nyaka Shur, machiegni gi tongʼ Misri kochomo yo Ashur kendo negidak kagimonre gowetene."},{"book":"Chakruok","chapter":"25","verse":"19","text":"Mae nonro Isaka wuod Ibrahim."},{"book":"Chakruok","chapter":"25","verse":"20","text":"kendo Isaka ne ja-higni piero angʼwen kane okendo Rebeka nyar Bethuel ja-Aram mane odak e piny Padan Aram, kendo ma nyamin Laban."},{"book":"Chakruok","chapter":"25","verse":"21","text":"Isaka nolamo Jehova Nyasaye ne chiege, nikech en migumba. Jehova Nyasaye nodwoko lamone, kendo chiege Rebeka nomako ich."},{"book":"Chakruok","chapter":"25","verse":"22","text":"Nyithindo ne olarore e iye mi nowacho niya, “Angʼo momiyo ma timorena?” Omiyo nodhi mondo openj Jehova Nyasaye wachni."},{"book":"Chakruok","chapter":"25","verse":"23","text":"Jehova Nyasaye nowacho niya,"},{"book":"Chakruok","chapter":"25","verse":"24","text":"Kane kinde mar nywol ochopo, to ne nitie rude ma yawuowi e iye."},{"book":"Chakruok","chapter":"25","verse":"25","text":"Mano mane okwongo wuok ne kwar, kendo dende duto ne chalo motimo yier; kuom mano negichake ni Esau."},{"book":"Chakruok","chapter":"25","verse":"26","text":"Bangʼ ma owadgi nowuok kod lwete komako ofunj tiend Esau; kuom mano negichako Jakobo. Isaka ne ja-higni piero auchiel kane Rebeka onywolo yawuowigo."},{"book":"Chakruok","chapter":"25","verse":"27","text":"Yawuowigo nodongo, kendo Esau nobedo jadwar molony, ngʼat ma jathim, to Jakobo to ne ngʼama muol madak ei hema."},{"book":"Chakruok","chapter":"25","verse":"28","text":"Isaka ma nohero ring le nohero Esau to Rebeka nohero Jakobo."},{"book":"Chakruok","chapter":"25","verse":"29","text":"Chiengʼ moro kane Jakobo tedo ogira, Esau nodonjo koa e dwar kodenyo."},{"book":"Chakruok","chapter":"25","verse":"30","text":"Esau nowacho ne Jakobo niya, “Asayi miya ogira makwarno adenyo!” (Mano emomiyo bende iluonge ni Edom.)"},{"book":"Chakruok","chapter":"25","verse":"31","text":"Jakobo nodwoke niya, “Kuong iusna duongʼni mar nywol.”"},{"book":"Chakruok","chapter":"25","verse":"32","text":"Esau nowachone niya, “Ne achiegni tho. Ere ohala ma ayudo kuom duongʼ mar nywolna?”"},{"book":"Chakruok","chapter":"25","verse":"33","text":"To Jakobo nowachone niya, “Kwongʼrina mokwongo.” Kuom mano Esau nokwongʼore ne Jakobo, ma ousone duongʼne mar nywol."},{"book":"Chakruok","chapter":"25","verse":"34","text":"Eka Jakobo nomiyo Esau kuon gi ogich ngʼor. Nochiemo kendo ometho, eka ne ochungʼ mi odhi."}]}