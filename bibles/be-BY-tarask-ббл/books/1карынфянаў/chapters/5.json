{"data":[{"book":"1 КАРЫНФЯНАЎ","chapter":"5","verse":"1","text":"Ходзіць пэўная чутка пра распусту сярод вас, ды такую распусту, якое ня чуваць нават у язычнікаў: нехта за жонку мае бацькаву жонку."},{"book":"1 КАРЫНФЯНАЎ","chapter":"5","verse":"2","text":"І вы заганарыліся, замест таго, каб лепей плакаць, каб забраць спаміж вас таго, хто зрабіў гэта."},{"book":"1 КАРЫНФЯНАЎ","chapter":"5","verse":"3","text":"А я, целам адсутны, але прысутны ў вас духам, ужо пастанавіў, як бы калі б быў сярод вас: таго, хто ўчыніў такое,"},{"book":"1 КАРЫНФЯНАЎ","chapter":"5","verse":"4","text":"на сходзе вашым у імя Госпада нашага Ісуса Хрыста разам з маім духам, сілаю Госпада нашага Ісуса Хрыста,"},{"book":"1 КАРЫНФЯНАЎ","chapter":"5","verse":"5","text":"аддаць сатане на зьнемажэньне плоці, каб дух быў выратаваны ў дзень Госпада нашага Ісуса Хрыста."},{"book":"1 КАРЫНФЯНАЎ","chapter":"5","verse":"6","text":"Няма чым вам хваліцца. Хіба ня ведаеце, што каліва закваскі расчыняе ўсё цеста?"},{"book":"1 КАРЫНФЯНАЎ","chapter":"5","verse":"7","text":"Дык вось, ачысьціце старую закваску, каб сталіся вы новым цестам, бо вы прэсныя, бо Пасха наша Хрыстос, ахвяраваны за нас."},{"book":"1 КАРЫНФЯНАЎ","chapter":"5","verse":"8","text":"А таму будзем сьвяткаваць не са старою закваскаю, не з закваскаю заганы і падступнасьці, а з праснакамі чысьціні і праўды."},{"book":"1 КАРЫНФЯНАЎ","chapter":"5","verse":"9","text":"Я пісаў вам у пасланьні - не вадзіцца з блудадзеямі;"},{"book":"1 КАРЫНФЯНАЎ","chapter":"5","verse":"10","text":"але ня ўвогуле з блудадзеямі сьвету гэтага, ці зь ліхазьдзірцамі, ці з драпежнікамі, ці з балавахваламі, бо інакш трэба было б вам выйсьці зь сьвету гэтага,"},{"book":"1 КАРЫНФЯНАЎ","chapter":"5","verse":"11","text":"а пісаў я вам ня супольнічаць з тым, хто, называючыся братам, застаецца блудадзеем, ці ліхазьдзірцам, ці балвахвалам, ці ліхасловам, ці п'яніцаю, ці драпежнікам; з такім нават і ня есьці разам."},{"book":"1 КАРЫНФЯНАЎ","chapter":"5","verse":"12","text":"Бо што мне судзіць і староньніх? Ці ж не сваіх вы судзіце?"},{"book":"1 КАРЫНФЯНАЎ","chapter":"5","verse":"13","text":"А староньніх судзіць Бог. Выкіньце распуснага спасярод вас."}]}