{"data":[{"book":"Psalmen","chapter":"86","verse":"1","text":"Een gebed van David. Luister toch Jahweh, en wil mij verhoren, Want ik ben zo ellendig en arm."},{"book":"Psalmen","chapter":"86","verse":"2","text":"Wees mijn behoeder, want ik ben uw vrome vereerder; Mijn God, kom uw dienaar te hulp, die op U hoopt."},{"book":"Psalmen","chapter":"86","verse":"3","text":"Ontferm U mijner, o Heer; Want ik roep tot U de ganse dag."},{"book":"Psalmen","chapter":"86","verse":"4","text":"Stort vreugde in de ziel van uw dienaar, Want tot U verhef ik mijn geest, o mijn Heer;"},{"book":"Psalmen","chapter":"86","verse":"5","text":"Want Gij, o Heer, zijt goed en barmhartig, Rijk aan genade voor al wie U aanroept."},{"book":"Psalmen","chapter":"86","verse":"6","text":"Jahweh, hoor mijn gebed, zie neer op mijn smeken;"},{"book":"Psalmen","chapter":"86","verse":"7","text":"Ik roep tot U op de dag van mijn nood, daar Gij mij verhoort!"},{"book":"Psalmen","chapter":"86","verse":"8","text":"Heer, geen der goden komt U nabij, En niets gelijkt op uw werken!"},{"book":"Psalmen","chapter":"86","verse":"9","text":"Alle volkeren, die Gij hebt geschapen, o Heer, Moeten U komen aanbidden en uw Naam verheerlijken!"},{"book":"Psalmen","chapter":"86","verse":"10","text":"Want Gij zijt groot, Gij doet wonderen; Waarachtig, Gij alleen zijt God!"},{"book":"Psalmen","chapter":"86","verse":"11","text":"Jahweh, toon mij uw weg, opdat ik wandele in uw waarheid, Vervul enkel mijn hart van de vrees voor uw Naam;"},{"book":"Psalmen","chapter":"86","verse":"12","text":"Dan zal ik U hartelijk danken, mijn Heer en mijn God, En uw Naam verheerlijken voor eeuwig!"},{"book":"Psalmen","chapter":"86","verse":"13","text":"Want dan toont Gij mij uw grote ontferming, En redt Gij mij uit het diepst van de afgrond!"},{"book":"Psalmen","chapter":"86","verse":"14","text":"Mijn God, onbeschaamden staan tegen mij op, Een bende geweldenaars bedreigt mijn leven; Want ze houden U niet voor ogen!"},{"book":"Psalmen","chapter":"86","verse":"15","text":"Maar Gij zijt een barmhartig en genadig God, o mijn Heer, Lankmoedig en rijk aan goedheid en trouw:"},{"book":"Psalmen","chapter":"86","verse":"16","text":"Wend U tot mij, en wees mij genadig! Verleen uw dienaar bescherming, En red den zoon van uw dienstmaagd."},{"book":"Psalmen","chapter":"86","verse":"17","text":"Geef mij een teken van heil; Opdat mijn haters tot hun beschaming aanschouwen, Dat Gij het zijt, Jahweh, Die mij bijstaat en troost!"}]}