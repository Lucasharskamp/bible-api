{"data":[{"book":"2 Wakorintho","chapter":"8","verse":"1","text":"Basi sasa ndugu, nataka ninyi mjue kuhusu ile neema ambayo Mungu amewapa makanisa ya Makedonia."},{"book":"2 Wakorintho","chapter":"8","verse":"2","text":"Pamoja na majaribu makali na taabu walizopata, furaha waliyokuwa nayo ilikuwa kubwa, ingawa walikuwa maskini kupindukia, kwa upande wao walifurika kwa wingi wa ukarimu."},{"book":"2 Wakorintho","chapter":"8","verse":"3","text":"Kwa maana nashuhudia kwamba wao walitoa kwa kadiri wawezavyo, hata na zaidi ya uwezo wao, kwa hiari yao wenyewe,"},{"book":"2 Wakorintho","chapter":"8","verse":"4","text":"wakitusihi kwa bidii wapewe fursa ya kushiriki katika huduma hii ya kuwasaidia watakatifu."},{"book":"2 Wakorintho","chapter":"8","verse":"5","text":"Wala hawakufanya tulivyotazamia, bali walijitoa wao wenyewe kwa Bwana kwanza na ndipo wakajitoa kwa ajili yetu, kufuatana na mapenzi ya Mungu."},{"book":"2 Wakorintho","chapter":"8","verse":"6","text":"Kwa hiyo tulimsihi Tito, kwa kuwa ndiye alianzisha jambo hili, akamilishe tendo hili la neema kwa upande wenu."},{"book":"2 Wakorintho","chapter":"8","verse":"7","text":"Lakini kama vile mlivyo mbele sana katika yote: Katika imani, katika usemi, katika maarifa, katika uaminifu wote na katika upendo wenu kwetu sisi, vivyo hivyo tunataka pia mzidi katika neema hii ya kutoa."},{"book":"2 Wakorintho","chapter":"8","verse":"8","text":"Siwaamrishi, lakini nataka kujaribu unyofu wa upendo wenu kwa kuulinganisha na bidii ya wengine."},{"book":"2 Wakorintho","chapter":"8","verse":"9","text":"Kwa maana mnajua neema ya Bwana wetu Yesu Kristo, kwamba ingawa alikuwa tajiri, kwa ajili yenu alikubali kuwa maskini, ili kwa umaskini wake ninyi mpate kuwa matajiri."},{"book":"2 Wakorintho","chapter":"8","verse":"10","text":"Ushauri wangu kuhusu lile lililo bora kwenu juu ya jambo hili ni huu: Mwaka uliopita ninyi mlikuwa wa kwanza si tu kutoa lakini pia mlikuwa na shauku ya kufanya hivyo."},{"book":"2 Wakorintho","chapter":"8","verse":"11","text":"Sasa ikamilisheni kazi hii kwa shauku kama mlivyoanza, jitoleeni kulingana na uwezo wenu."},{"book":"2 Wakorintho","chapter":"8","verse":"12","text":"Kwa kuwa kama nia ya kutoa ipo, kitolewacho kinakubalika kulingana na kile mtu alicho nacho, wala si kwa kile ambacho hana."},{"book":"2 Wakorintho","chapter":"8","verse":"13","text":"Nia yetu si kwamba wengine wasaidike wakati ninyi mnateseka, bali pawe na uwiano."},{"book":"2 Wakorintho","chapter":"8","verse":"14","text":"Kwa wakati huu, wingi wa vitu mlivyo navyo usaidie kutosheleza mahitaji yao, ili wakati wao watakapokuwa na wingi wa vitu, nao wapate kutosheleza mahitaji yenu."},{"book":"2 Wakorintho","chapter":"8","verse":"15","text":"Ndipo patakuwa na usawa, kama ilivyoandikwa: “Aliyekusanya zaidi hakuwa na ziada, wala aliyekusanya kidogo hakupungukiwa.”"},{"book":"2 Wakorintho","chapter":"8","verse":"16","text":"Ninamshukuru Mungu ambaye amemtia Tito moyo wa kuwajali ninyi kama mimi ninavyowajali."},{"book":"2 Wakorintho","chapter":"8","verse":"17","text":"Si kwamba Tito amekubali tu ombi letu, bali anakuja kwenu akiwa na shauku kuliko wakati mwingine, tena kwa hiari yake mwenyewe."},{"book":"2 Wakorintho","chapter":"8","verse":"18","text":"Nasi tunamtuma pamoja naye ndugu ambaye anasifiwa na makanisa yote kwa huduma yake ya kuhubiri Injili."},{"book":"2 Wakorintho","chapter":"8","verse":"19","text":"Zaidi ya hayo, alichaguliwa na makanisa ili asafiri pamoja nasi tulipokuwa tunapeleka matoleo ya ukarimu, kwa ajili ya utukufu wa Bwana mwenyewe, na ili kuonyesha hisani yetu kuwasaidia."},{"book":"2 Wakorintho","chapter":"8","verse":"20","text":"Tunataka kuepuka lawama yoyote kuhusu jinsi tunavyosimamia matoleo haya ya ukarimu."},{"book":"2 Wakorintho","chapter":"8","verse":"21","text":"Kwa kuwa tunakusudia kufanya kile kilicho haki si machoni mwa Bwana peke yake, bali pia machoni mwa watu wengine."},{"book":"2 Wakorintho","chapter":"8","verse":"22","text":"Pamoja nao, tunamtuma ndugu yetu ambaye mara kwa mara ametuthibitishia kwa njia nyingi kwamba ana shauku, naam, zaidi sana sasa kwa sababu analo tumaini kuu kwenu."},{"book":"2 Wakorintho","chapter":"8","verse":"23","text":"Kwa habari ya Tito, yeye ni mwenzangu na mtendakazi pamoja nami miongoni mwenu. Kwa habari za ndugu zetu, wao ni wawakilishi wa makanisa, na utukufu kwa Kristo."},{"book":"2 Wakorintho","chapter":"8","verse":"24","text":"Kwa hiyo waonyesheni wazi hawa ndugu uthibitisho wa upendo wenu na sababu inayotufanya tujivune kwa ajili yenu, mbele ya makanisa, ili yapate kuona."}]}