{"data":[{"book":"ДЗЕІ","chapter":"24","verse":"1","text":"Празь пяць дзён прыйшоў першасьвятар Ананія з старэйшынамі і зь нейкім прамоўцам Тэртулам, якія скардзіліся правіцелю на Паўла."},{"book":"ДЗЕІ","chapter":"24","verse":"2","text":"Калі ж яго паклікалі, Тэртул пачаў вінаваціць яго, кажучы:"},{"book":"ДЗЕІ","chapter":"24","verse":"3","text":"заўсёды і ўсюды з падзякаю шчыраю прызнаём мы, што табе, глыбокашаноўны Феліксе, абавязаны мы вялікім мірам, і дбаньню твайму - добрым ладам гэтага народу."},{"book":"ДЗЕІ","chapter":"24","verse":"4","text":"Але, каб дужа не дакучаць табе, прашу цябе выслухаць нас коратка з уласьцівай табе паблажлівасьцю."},{"book":"ДЗЕІ","chapter":"24","verse":"5","text":"Мы лічым гэтага чалавека пошасьцю грамадзтва, падбухторшчыкам бунту сярод Юдэяў, якія жывуць на сьвеце, і правадніком Назарэйскай ерасі,"},{"book":"ДЗЕІ","chapter":"24","verse":"6","text":"які адважыўся нават апаганіць храм, мы ўзялі яго і хацелі судзіць яго паводле нашага закона."},{"book":"ДЗЕІ","chapter":"24","verse":"7","text":"Але тысячнік Лісій, прыйшоўшы, зь вялікім гвалтам забраў яго з рук нашых і паслаў да цябе,"},{"book":"ДЗЕІ","chapter":"24","verse":"8","text":"загадаўшы і нам, скаржнікам яго, ісьці да цябе; ты можаш сам, разабраўшыся, даведацца ад яго пра ўсё тое, у чым мы вінавацім яго."},{"book":"ДЗЕІ","chapter":"24","verse":"9","text":"І Юдэі пацьвердзілі, сказаўшы, што гэта так."},{"book":"ДЗЕІ","chapter":"24","verse":"10","text":"А Павал, калі правіцель даў яму знак гаварыць, адказваў: ведаючы, што шмат гадоў справядліва судзіш народ гэты, я тым свабодней буду бараніць маю справу."},{"book":"ДЗЕІ","chapter":"24","verse":"11","text":"Ты можаш даведацца, што ня больш як дванаццаць дзён таму назад я прыйшоў у Ерусалім на пакланеньне;"},{"book":"ДЗЕІ","chapter":"24","verse":"12","text":"і ні ў сьвяцілішчы, ні ў сынагогах, ні ў горадзе яны ня бачылі, каб я з кім спрачаўся альбо падбухторваў людзей на бунт,"},{"book":"ДЗЕІ","chapter":"24","verse":"13","text":"і ня могуць даказаць таго, у чым цяпер вінавацяць мяне;"},{"book":"ДЗЕІ","chapter":"24","verse":"14","text":"а ў тым прызнаюся табе, што паводле вучэньня, якое яны называюць ерасьсю, я сапраўды служу Богу бацькоў маіх, верачы напісанаму ў законе і прароках,"},{"book":"ДЗЕІ","chapter":"24","verse":"15","text":"маючы спадзяваньне на Бога, што будзе ўваскрэсеньне мёртвых, праведных і няправедных, чаго і самі яны чакаюць;"},{"book":"ДЗЕІ","chapter":"24","verse":"16","text":"так і сам дбаю заўсёды, каб мець беззаганнае сумленьне перад Богам і людзьмі;"},{"book":"ДЗЕІ","chapter":"24","verse":"17","text":"праз многа гадоў я прыйшоў, каб прынесьці міласьціну народу майму і ахвяры;"},{"book":"ДЗЕІ","chapter":"24","verse":"18","text":"пры гэтым знайшлі мяне ачышчанага ў храме ня зь людзьмі і ня з бунтам;"},{"book":"ДЗЕІ","chapter":"24","verse":"19","text":"а гэта былі некаторыя Асійскія Юдэі, якім варта было б стаць прад табою і зьвінаваціць мяне, калі што маюць супроць мяне;"},{"book":"ДЗЕІ","chapter":"24","verse":"20","text":"альбо хай гэтыя самі скажуць, якую знайшлі яны ўва мне няпраўду, калі я стаў перад сынедрыёнам,"},{"book":"ДЗЕІ","chapter":"24","verse":"21","text":"бадай што толькі тое адно слова, якое ўголас вымавіў я, стоячы сярод іх, што за вучэньне пра ўваскрэсеньне мёртвых судзіце вы сёньня мяне."},{"book":"ДЗЕІ","chapter":"24","verse":"22","text":"Выслухаўшы гэта, Фелікс адклаў іхнюю справу, дакладна даведаўшыся пра гэты шлях, сказаўшы: калі прыйдзе тысячнік Лісій, я выведаю ўсё пра гэта вучэньне."},{"book":"ДЗЕІ","chapter":"24","verse":"23","text":"А Паўла загадаў сотніку вартаваць, але ня ўціскаць яго і не забараняць нікому зь яго блізкіх служыць яму альбо адведваць яго."},{"book":"ДЗЕІ","chapter":"24","verse":"24","text":"Празь некалькі дзён Фелікс, прыйшоўшы з Друзілаю, жонкаю сваёю, Юдэйкаю, паклікаў Паўла, і слухаў яго пра веру ў Ісуса Хрыста."},{"book":"ДЗЕІ","chapter":"24","verse":"25","text":"І як той гаварыў пра праўду, пра ўстрымлівасьць і будучы суд, дык Фелікс вельмі перапалохаўся і адказваў: цяпер ідзі, а калі выберу час, паклічу цябе."},{"book":"ДЗЕІ","chapter":"24","verse":"26","text":"Пры гэтым спадзяваўся ён, што Павал дасьць яму грошай, каб адпусьціў яго: таму часта яго выклікаў і гутарыў зь ім."},{"book":"ДЗЕІ","chapter":"24","verse":"27","text":"Але праз два гады на Феліксава месца заступіў Порцый Фэст; хочучы дагадзіць Юдэям, Фелікс пакінуў Паўла ў кайданах."}]}