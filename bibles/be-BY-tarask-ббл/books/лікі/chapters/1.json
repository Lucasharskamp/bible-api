{"data":[{"book":"ЛІКІ","chapter":"1","verse":"1","text":"І сказаў Гасподзь Майсею ў пустыні Сінайскай, у скініі сходу, у першы дзень другога месяца, на другі год пасьля выхаду іх зь зямлі Егіпецкай, кажучы:"},{"book":"ЛІКІ","chapter":"1","verse":"2","text":"палічэце ўсё супольства сыноў Ізраілевых па родах іхніх, па сямействах іхніх, па ліку імёнаў усіх мужчынскага роду пагалоўна:"},{"book":"ЛІКІ","chapter":"1","verse":"3","text":"ад дваццаці гадоў і вышэй, усіх здольных ваяваць у Ізраіля, па рушэньнях іхніх палічэце іх - ты і Аарон;"},{"book":"ЛІКІ","chapter":"1","verse":"4","text":"з вамі павінны быць з кожнага племя па адным чалавеку, які ў родзе сваім галоўны."},{"book":"ЛІКІ","chapter":"1","verse":"5","text":"І вось імёны мужоў, якія будуць з вамі: ад Рувіма Еліцур, сын Шэдэураў;"},{"book":"ЛІКІ","chapter":"1","verse":"6","text":"ад Сымона Шэлумііл, сын Цурышадаеў;"},{"book":"ЛІКІ","chapter":"1","verse":"7","text":"ад Юды Наасон, сын Амінадаваў;"},{"book":"ЛІКІ","chapter":"1","verse":"8","text":"ад Ісахара Натанаіл, сын Цуараў;"},{"book":"ЛІКІ","chapter":"1","verse":"9","text":"ад Завулона Эліяў, сын Хэлонаў;"},{"book":"ЛІКІ","chapter":"1","verse":"10","text":"ад сыноў Язэпа: ад Яфрэма Элішама, сын Аміудаў; ад Манасіі Гамалііл, сын Пэдацураў;"},{"book":"ЛІКІ","chapter":"1","verse":"11","text":"ад Веньяміна Авідан, сын Гідэонаў;"},{"book":"ЛІКІ","chapter":"1","verse":"12","text":"ад Дана Ахіязэр, сын Амішадаеў;"},{"book":"ЛІКІ","chapter":"1","verse":"13","text":"ад Асіра Пагііл, сын Ахранаў;"},{"book":"ЛІКІ","chapter":"1","verse":"14","text":"ад Гада Эліясаф, сын Рэгуілаў;"},{"book":"ЛІКІ","chapter":"1","verse":"15","text":"ад Нэфталіма Ахіра, сын Энанаў."},{"book":"ЛІКІ","chapter":"1","verse":"16","text":"Гэта - выбраныя мужы супольства, правадыры плямёнаў бацькоў сваіх, галовы тысячаў Ізраілевых."},{"book":"ЛІКІ","chapter":"1","verse":"17","text":"І ўзяў Майсей і Аарон мужоў гэтых, якія названы паіменна,"},{"book":"ЛІКІ","chapter":"1","verse":"18","text":"і сабралі яны ўсё супольства ў першы дзень другога месяца; і абвясьцілі яны радаводы свае, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, пагалоўна,"},{"book":"ЛІКІ","chapter":"1","verse":"19","text":"як загадаў Гасподзь Майсею. І зрабіў ён пералік ім у пустыні Сінайскай."},{"book":"ЛІКІ","chapter":"1","verse":"20","text":"І было сыноў Рувіма, першынца Ізраілевага, паводле родаў іхніх, паводле плямёнаў іхніх, паводле сямействаў іхніх, па ліку імёнаў, пагалоўна, усіх мужчынскага полу, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"21","text":"налічана ў калене Рувімавым сорак шэсьць тысяч пяцьсот."},{"book":"ЛІКІ","chapter":"1","verse":"22","text":"Сыноў Сымонавых паводле родаў іхніх, паводле родаў іхніх, паводле сямействаў іхніх, па ліку імёнаў, пагалоўна, усіх мужчынскага полу, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"23","text":"налічана ў калене Сымонавым пяцьдзясят дзевяць тысяч трыста."},{"book":"ЛІКІ","chapter":"1","verse":"24","text":"Сыноў Гадавых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"25","text":"налічана ў калене Гадавым сорак пяць тысяч шэсьцьсот пяцьдзясят."},{"book":"ЛІКІ","chapter":"1","verse":"26","text":"Сыноў Юдавых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"27","text":"налічана ў калене Юдавым сямсот чатыры тысячы шэсьцьсот."},{"book":"ЛІКІ","chapter":"1","verse":"28","text":"Сыноў Ісахаравых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"29","text":"налічана ў калене Ісахаравым пяцьдзясят чатыры тысячы чатырыста."},{"book":"ЛІКІ","chapter":"1","verse":"30","text":"Сыноў Завулонавых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"31","text":"налічана ў калене Завулонавым пяцьдзясят сем тысяч чатырыста."},{"book":"ЛІКІ","chapter":"1","verse":"32","text":"Сыноў Язэпавых, сыноў Яфрэмавых, паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"33","text":"налічана ў калене Яфрэмавым сорак тысяч пяцьсот."},{"book":"ЛІКІ","chapter":"1","verse":"34","text":"Сыноў Манасііных паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"35","text":"налічана ў калене Манасііным трыццаць дзьве тысячы дзьвесьце."},{"book":"ЛІКІ","chapter":"1","verse":"36","text":"Сыноў Веньямінавых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"37","text":"налічана ў калене Веньямінавым трыццаць пяць тысяч чатырыста."},{"book":"ЛІКІ","chapter":"1","verse":"38","text":"Сыноў Данавых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"39","text":"налічана ў калене Данавым шэсьцьдзясят дзьве тысячы сямсот."},{"book":"ЛІКІ","chapter":"1","verse":"40","text":"Сыноў Асіравых паводле родаў іхніх, паводле родаў іхніх, паводле сямействаў іхніх, па ліку імёнаў, ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"41","text":"налічана ў калене Асіравым сорак адна тысяча пяцьсот."},{"book":"ЛІКІ","chapter":"1","verse":"42","text":"Сыноў Нэфталімавых паводле родаў іхніх, паводле родаў іхніх, паводле сямействаў іхніх, па ліку імёнаў ад дваццаці гадоў і вышэй, усіх здольных ваяваць,"},{"book":"ЛІКІ","chapter":"1","verse":"43","text":"налічана ў калене Нэфталімавым пяцьдзясят тры тысячы чатырыста."},{"book":"ЛІКІ","chapter":"1","verse":"44","text":"Вось тыя, што ўвайшлі ў пералік, якіх палічыў Майсей і Аарон і правадыры Ізраіля - дванаццаць чалавек, па адным чалавеку з кожнага роду."},{"book":"ЛІКІ","chapter":"1","verse":"45","text":"І было ўсіх, што ўвайшлі ў пералік, сыноў Ізраілевых, паводле сямействаў іхніх, ад дваццаці гадоў і вышэй, усіх здольных ваяваць у Ізраіля,"},{"book":"ЛІКІ","chapter":"1","verse":"46","text":"і было ўсіх, што ўвайшлі ў пералік, шэсьцьсот тры тысячы пяцьсот пяцьдзясят."},{"book":"ЛІКІ","chapter":"1","verse":"47","text":"А лявіты паводле пакаленьняў бацькоў іхніх ня былі палічаны сярод іх."},{"book":"ЛІКІ","chapter":"1","verse":"48","text":"І наказаў Гасподзь Майсею сказаць:"},{"book":"ЛІКІ","chapter":"1","verse":"49","text":"Толькі племя Лявіінага ня ўнось у перапіс і ня лічы іх разам з сынамі Ізраіля;"},{"book":"ЛІКІ","chapter":"1","verse":"50","text":"а даручы лявітам скінію адкрыцьця і ўсе прылады яе і ўсё, што пры ёй: няхай яны носяць скінію і ўсе прылады яе, і служаць пры ёй, і каля скініі няхай ставяць табар свой;"},{"book":"ЛІКІ","chapter":"1","verse":"51","text":"і калі трэба пераносіць скінію, няхай падымаюць яе лявіты, калі трэба спыняцца скініі, няхай ставяць яе лявіты; а калі падступіцца хто староньні, аддадзены будзе сьмерці."},{"book":"ЛІКІ","chapter":"1","verse":"52","text":"Сыны Ізраілевыя павінны станавіцца кожны ў табары сваім і кожны пры сваім сьцягу, рушэньнямі сваімі;"},{"book":"ЛІКІ","chapter":"1","verse":"53","text":"а лявіты павінны ставіць табар каля скініі адкрыцьця, каб ня было гневу на супольства сыноў Ізраілевых, і будуць лявіты стаяць на варце каля скініі адкрыцьця."},{"book":"ЛІКІ","chapter":"1","verse":"54","text":"І зрабілі сыны Ізраілевыя: як загадаў Гасподзь Майсею, так яны і зрабілі."}]}