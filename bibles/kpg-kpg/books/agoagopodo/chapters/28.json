{"data":[{"book":"Agoago Podo","chapter":"28","verse":"1","text":"Tangada huaidu e lele, ma e aha maa tangada e waluwalu a mee ai. Gei ogo tangada e donu le e manawa haga mataane be di laion."},{"book":"Agoago Podo","chapter":"28","verse":"2","text":"Di madagoaa tenua damana ma gaa hai di hala, nia dagi e koodai. Tenua damana dela e noho i lodo di maaloo la go tenua dela e dagi go tagi kabemee hagabaubau donu."},{"book":"Agoago Podo","chapter":"28","verse":"3","text":"Tagi dela e hagaduadua digau hagaloale, le e hai gadoo be di uwa dela e daaligi gi daha nia hagadili meegai."},{"book":"Agoago Podo","chapter":"28","verse":"4","text":"Maa goe hagalee hagalabagau nnaganoho, goe e dau gi baahi digau huaidu. Maa goe ga daudali nia maa, goe e hai baahi gi digau huaidu."},{"book":"Agoago Podo","chapter":"28","verse":"5","text":"Digau mouli huaidu e de iloo di tonu la di aha. Malaa, digau ala e halahala Dimaadua, ginaadou e modongoohia huoloo."},{"book":"Agoago Podo","chapter":"28","verse":"6","text":"Di hagaloale mo di mouli di tonu, la koia e humalia i di maluagina mo di mouli huaidu."},{"book":"Agoago Podo","chapter":"28","verse":"7","text":"Tama daane dela e daudali nnaganoho le e kabemee. Gei tama daane dela e hai hoo gi nia balu daangada le e haga manawa gee dono damana."},{"book":"Agoago Podo","chapter":"28","verse":"8","text":"Maa do maluagina ne gila mai i di wiini ne kae nia hagahumalia o nia daangada mai nadau dee dohu, o maluagina la gaa wanga gi tangada dela e manawa dumaalia gi digau hagaloale."},{"book":"Agoago Podo","chapter":"28","verse":"9","text":"Maa goe hagalee daudali nnaganoho, Dimaadua ga de hiihai e hagalongo gi dau hai dalodalo."},{"book":"Agoago Podo","chapter":"28","verse":"10","text":"Maa goe ga halahalau tangada e donu gi heia di mee huaidu, goe gaa doo gi lodo dau hele donu."},{"book":"Agoago Podo","chapter":"28","verse":"11","text":"Digau maluagina e hagamaanadu i nia madagoaa huogodoo bolo ginaadou e kabemee, malaa, tangada hagaloale dela e iloo nia mouli o nia daangada, e iloo bolo digaula la hagalee kabemee."},{"book":"Agoago Podo","chapter":"28","verse":"12","text":"Di madagoaa nia daane humalia ma gaa dagi, nia daangada huogodoo e budu. Maa nia daane huaidu gaa dagi, nia daangada e pala hagammuni."},{"book":"Agoago Podo","chapter":"28","verse":"13","text":"Goe e hagalee haadanga lamalia i lodo do mouli maa goe e hagamada e hagammuni oo hala. Haagia oo hala, kilia nia maa gi daha, gei Dimaadua ga dumaalia adu."},{"book":"Agoago Podo","chapter":"28","verse":"14","text":"Daudalia Dimaadua i nia madagoaa huogodoo, gei goe ga maluagina. Maa goe e haga hamaaloo do manawa, goe ga huaidu adu gi di goe."},{"book":"Agoago Podo","chapter":"28","verse":"15","text":"Digau hagaloale nadau hagamaamaa ai mai baahi tagi huaidu. Mee e hagalliga be di laion hagawelewele, be di manu ‘bear’ hagamadagudagu dangada."},{"book":"Agoago Podo","chapter":"28","verse":"16","text":"Tagi dela e hagalee hagabaubau humalia la di tagi huaidu hagamuamua. Tagi dela e de hiihai gi di mouli huaidu le e dagi waalooloo beelaa."},{"book":"Agoago Podo","chapter":"28","verse":"17","text":"Tangada ne hala i dana daaligi tangada gii made, e geli hua dono luwa daalunga hagalimalima gi ono mahi. Hudee dugu ina a mee."},{"book":"Agoago Podo","chapter":"28","verse":"18","text":"Heia nia mee e donu, gei goe ga mouli. Maa goe e haihai hua go nia mee huaidu, goe ga hinga hua."},{"book":"Agoago Podo","chapter":"28","verse":"19","text":"Tangada ngalua hagamadabouli lodo henua e logowaahee ana meegai e gai. Nia daangada ala e hagauwwou nadau madagoaa ga hagaloale i nia madagoaa huogodoo."},{"book":"Agoago Podo","chapter":"28","verse":"20","text":"Nia daangada e donu ga mouli di mouli maluagina, di mouli tenetene. Malaa, maa goe e hiihai e hagalimalima gi maluagina, goe ga hagaduadua."},{"book":"Agoago Podo","chapter":"28","verse":"21","text":"Di dugu nia daangada geegee le e hai gee. Malaa, hunu gau hai gabunga ga hai hegau ihala gii kae nia hui hai gee, ma e aha maa nia hui halahalau le e lligi loo."},{"book":"Agoago Podo","chapter":"28","verse":"22","text":"Nia daangada dumaanga e hagalimalima gi maluagina ginaadou, gei digaula e de iloo di madagoaa di hagaloale ma ga dau mai ai."},{"book":"Agoago Podo","chapter":"28","verse":"23","text":"Heia tangada gii donu, nomuli gei mee ga danggee manawa hagaamu laa hongo nnelekai hagalaamua."},{"book":"Agoago Podo","chapter":"28","verse":"24","text":"Tangada e hai bolo e humalia hua ma ga gaiaa i ono maadua, tangada deelaa la hagalee humalia i tangada gaiaa donu."},{"book":"Agoago Podo","chapter":"28","verse":"25","text":"Manawa dumaanga le e gila mai nia haingadaa. E koia e humalia adu gi di goe maa goe ga gana gi Dimaadua."},{"book":"Agoago Podo","chapter":"28","verse":"26","text":"E dadaulia ma ga daudali o hagabaubau donu. Noho baba, daudalia nia agoago o digau kabemee."},{"book":"Agoago Podo","chapter":"28","verse":"27","text":"Wanga ina gi digau hagaloale, gei o hagahumalia huogodoo la gaa dohu. Maa goe gaa tai o golomada i digau hagaloale, nia halauwa e logo ga tale adu gi di goe."},{"book":"Agoago Podo","chapter":"28","verse":"28","text":"Nia daangada e pala hagammuni i di madagoaa nia dagi huaidu ma gaa dagi. Malaa, di madagoaa digaula ga hagalee dagi, digau e hai hegau donu gaa dagi labelaa."}]}