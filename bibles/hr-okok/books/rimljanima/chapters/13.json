{"data":[{"book":"Rimljanima","chapter":"13","verse":"1","text":"Budite poslušni vlastima jer ih je Bog postavio. Nema te vlasti koju nije Bog postavio."},{"book":"Rimljanima","chapter":"13","verse":"2","text":"Zato tko se suprotstavlja zakonima neke zemlje, suprotstavlja se Božjoj odredbi te sam na sebe navlači osudu."},{"book":"Rimljanima","chapter":"13","verse":"3","text":"Jer vlasti se ne boje ljudi koji čine dobro, nego oni koji čine zlo. Ako se ne želiš bojati vlasti, čini dobro pa ćeš od njih dobiti i pohvalu."},{"book":"Rimljanima","chapter":"13","verse":"4","text":"Vlasti nam je Bog dao da nam budu od pomoći. Zato se boj ako činiš zlo jer one služe da kazne ljude koji gnjeve Boga time što čine zlo."},{"book":"Rimljanima","chapter":"13","verse":"5","text":"Zato im budi poslušan da ne budeš kažnjen i da ti savjest bude čista."},{"book":"Rimljanima","chapter":"13","verse":"6","text":"Zato i poreze plaćajte jer službenici vlasti obavljaju posao koji im je Bog namijenio."},{"book":"Rimljanima","chapter":"13","verse":"7","text":"Svakome dajte što mu dugujete: poreznicima porez, carinicima carinu, a poštovanje i čast ljudima kojima ih dugujete."},{"book":"Rimljanima","chapter":"13","verse":"8","text":"Ne ostajte nikome dužni osim da volite jedni druge. Taj dug nikada ne možete potpuno isplatiti. Volite li bližnje, ispunit ćete sve odredbe Zakona."},{"book":"Rimljanima","chapter":"13","verse":"9","text":"Zaista, “Ne učini preljub”, “Ne ubij”, “Ne ukradi”, “Ne poželi” i ima li još koja zapovijed, sadržana je u ovim riječima: “Ljubi svojega bližnjega kao samoga sebe!”13:9 Levitski zakonik 19:18."},{"book":"Rimljanima","chapter":"13","verse":"10","text":"Ljubav prema bližnjemu ne čini zla. Ona potpuno ispunjava sve Božje odredbe."},{"book":"Rimljanima","chapter":"13","verse":"11","text":"Još jedan razlog da živite kako valja je taj što znate da vrijeme istječe. Probudimo se jer nam je čas spasenja bliže nego kad smo uzvjerovali."},{"book":"Rimljanima","chapter":"13","verse":"12","text":"Noć je gotovo na izmaku, dan spasenja se približio. Nemojmo zato živjeti u tami i ne činimo zla djela! Svucimo ih kao prljavu odjeću i odjenimo se u oklop pravednog života, živeći u svjetlosti."},{"book":"Rimljanima","chapter":"13","verse":"13","text":"Živimo pristojno kao ljudi koji žive na svjetlu dana—bez razuzdanih zabava i opijanja, bez preljuba i razvrata, bez svađe i ljubomore!"},{"book":"Rimljanima","chapter":"13","verse":"14","text":"Obucite se radije u Gospodina Isusa Krista i ne ugađajte požudama brinući se za tijelo."}]}