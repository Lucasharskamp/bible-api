{"data":[{"book":"2 Thessalonia","chapter":"3","verse":"1","text":"Ahekna khet-ah, ule naingai, nangni diang aleikasuok kha angnga, Pumi chongkahoi hi innottheiya khat-um kalurra inkeiluut nasik-ah keini sik-ah Pathian diang nanipiru."},{"book":"2 Thessalonia","chapter":"3","verse":"2","text":"Pathian in keini hi manu khat-um akathamak mi ngai diangnga inphut anasan nasik-um Pathian nanipiru, ajarchu mi rakip in chongkahoi hi ka-ngamna emu."},{"book":"2 Thessalonia","chapter":"3","verse":"3","text":"Takkha Pumi chu ngamna kaom eii, halli ama'n nangni kha anamin-ngarsik khat-um Seitan diangnga inphut anasansik eii."},{"book":"2 Thessalonia","chapter":"3","verse":"4","text":"Keini'n Pumi diang nangni jarra ngamna kinnei, khachu nangni'n ningtho khat-um nangnidiang thoru kinti ngaikha thochei ningte tiya kinlei."},{"book":"2 Thessalonia","chapter":"3","verse":"5","text":"Pathian minriangna khat-um Christa in poongraal ideikha incheen doomma ningjetnasik Pumi'n nangni kha nanruoipui erase."},{"book":"2 Thessalonia","chapter":"3","verse":"6","text":"Ule naingai, akadool ule nai khat-um keini naleipeii dan ngaikha akajuimak inmani rakip makheiya inphut kalaak-ak omru tia eini Pumi Jisu Christa ramingnga chongpeii hi nangnidiang kinda."},{"book":"2 Thessalonia","chapter":"3","verse":"7","text":"Nangni'n keini omchan ngaikha angtho tholia ningjutsikme tikha ningjetjei. Keini'n nangnile kinom laikhan eini akadool kha emakmi."},{"book":"2 Thessalonia","chapter":"3","verse":"8","text":"Keini'n tuteii bukha aman pelekleiya bakmung, takkha nangni tuteii diang-um phurrik emaknasik keini'n inchatlekleiya suunli zaan boiya chuon kintho."},{"book":"2 Thessalonia","chapter":"3","verse":"9","text":"Hiwa kinthona jarhi, keini'n nangni diang nasanru kinti nasik kinrei ommak jarra emak, takkha nangni juisik-ah abi inkhat kindazoot-ah kintho eii."},{"book":"2 Thessalonia","chapter":"3","verse":"10","text":"Keini'n nangnile kinlei omlai, keini'n nangni diang kinleiti kachak, “Chuon kathomak mi kha bak marase.”"},{"book":"2 Thessalonia","chapter":"3","verse":"11","text":"Nangni karra chuon tholekleiya, chor intiya halkaom, akadool miring lekkhat inom tihi keini'n kinjet."},{"book":"2 Thessalonia","chapter":"3","verse":"12","text":"Khawa mi ngaidiang keini'n Pumi Jisu Christa ramingnga omchian inlang chuon tho-inlang ringnasik chuon thoru tia kinmasok khat-um chongpeii kinda."},{"book":"2 Thessalonia","chapter":"3","verse":"13","text":"Ule naingai, chuon katha katho sik kapoongkha emaru."},{"book":"2 Thessalonia","chapter":"3","verse":"14","text":"Hiwa chemajia larik hinna juisik-ah kinleida kajuimak miring lekkhat omthei eii, khawa mi ngaikha katha-ah jetru halli inmani ngaikha jakna inmunasik inmani khale inlopmaru."},{"book":"2 Thessalonia","chapter":"3","verse":"15","text":"Takkha inhalpui mit-enna inmani ngaikha enmaru; khawa rathuulla, ule nai mit-enna minchuru."},{"book":"2 Thessalonia","chapter":"3","verse":"16","text":"Akahoi akadai thutbul, Pumi ama tak-in, chuon rakip-ah khat-um apha rakip-ah akahoi akadai kha inapeii erase. Pumi'n nangni rakip nanruoipuichak erase."},{"book":"2 Thessalonia","chapter":"3","verse":"17","text":"Kei'n hiwa inpaakna chonghi kakut tak-in kimajia kha eii. Kacheii majia rakip-ah Paul kei'n katia jetnabi kadeeng; hin thoa kei'n kamajia."},{"book":"2 Thessalonia","chapter":"3","verse":"18","text":"Eini Pumi Jisu Christa riangwai kha nangni rakip chungnga omrase."}]}