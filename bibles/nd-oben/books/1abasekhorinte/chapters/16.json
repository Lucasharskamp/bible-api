{"data":[{"book":"1 AbaseKhorinte","chapter":"16","verse":"1","text":"Mayelana lomnikelo onikelelwa abantu bakaNkulunkulu: Yenzani lokhu engatshela amabandla aseGalathiya ukuba akwenze."},{"book":"1 AbaseKhorinte","chapter":"16","verse":"2","text":"Ngosuku lwakuqala maviki wonke, yilowo lalowo wenu kabeke eceleni imali ethile kusiya mayelana leholo lakhe, ayigcine, ukuze kuthi ekufikeni kwami kungabi lokuqoqa okwenziwayo."},{"book":"1 AbaseKhorinte","chapter":"16","verse":"3","text":"Ngakho-ke, ekufikeni kwami ngizabapha izincwadi zokubaveza labobantu elibakhethileyo ngibathume eJerusalema lesipho senu."},{"book":"1 AbaseKhorinte","chapter":"16","verse":"4","text":"Kungabonakala kufanele ukuba ngihambe labo, bazangiphelekezela."},{"book":"1 AbaseKhorinte","chapter":"16","verse":"5","text":"Sengidlule eMasedoniya ngizakuza kini, ngoba ngizadlula eMasedoniya."},{"book":"1 AbaseKhorinte","chapter":"16","verse":"6","text":"Mhlawumbe ngizahlala lani okwesikhatshana, mhlawumbe ubusika bonke, ukuze lingisize ohanjweni lwami, ezindaweni zonke engiya kuzo."},{"book":"1 AbaseKhorinte","chapter":"16","verse":"7","text":"Kangifisi ukulibona khathesi ngilethekelela okwesikhatshana nje; ngithemba ngizahlala lani okwesikhathi esithile, nxa iNkosi ivuma."},{"book":"1 AbaseKhorinte","chapter":"16","verse":"8","text":"Kodwa ngizahlala e-Efesu kuze kufike iPhentekhosti,"},{"book":"1 AbaseKhorinte","chapter":"16","verse":"9","text":"ngoba ngivulelwe umnyango omkhulu womsebenzi ophumelelayo, njalo banengi abangiphikisayo."},{"book":"1 AbaseKhorinte","chapter":"16","verse":"10","text":"UThimothi angafika, libone ukuthi akulalutho alwesabayo eseselani ngoba uqhubeka ngomsebenzi weNkosi njengami."},{"book":"1 AbaseKhorinte","chapter":"16","verse":"11","text":"Ngakho akungabi lomuntu owalayo ukumamukela. Medluliseni ngokuthula ukuze abuye kimi. Ngimlindele kanye labazalwane."},{"book":"1 AbaseKhorinte","chapter":"16","verse":"12","text":"Mayelana lomzalwane wethu u-Apholo: Ngamncenga kakhulu ukuba eze kini labazalwane. Ubengafisi ukuhamba khathesi kodwa uzahamba lapho eselethuba."},{"book":"1 AbaseKhorinte","chapter":"16","verse":"13","text":"Lindani; qinani ekukholweni kwenu; libe ngabantu abalesibindi, wobani lamandla."},{"book":"1 AbaseKhorinte","chapter":"16","verse":"14","text":"Yenzani konke ngothando."},{"book":"1 AbaseKhorinte","chapter":"16","verse":"15","text":"Liyakwazi ukuthi abendlu KaStefane baba ngamakholwa akuqala e-Akhayiya njalo sebazinikela emsebenzini wabantu beNkosi. Ngiyalincenga, bazalwane,"},{"book":"1 AbaseKhorinte","chapter":"16","verse":"16","text":"ukuba lizinikele kwabanjengalaba lakubo bonke abahlanganyela emsebenzini basebenze khona."},{"book":"1 AbaseKhorinte","chapter":"16","verse":"17","text":"Ngathokoza ekufikeni kukaStefane loFothunathu kanye lo-Akhayikhu ngoba balethe obekusilela kuvela kini."},{"book":"1 AbaseKhorinte","chapter":"16","verse":"18","text":"Ngoba bavuselela umoya wami kanye lowenu. Abantu abanjalo bafanele ukuqakathekiswa."},{"book":"1 AbaseKhorinte","chapter":"16","verse":"19","text":"Amabandla asesifundeni sase-Ezhiya ayalibingelela."},{"book":"1 AbaseKhorinte","chapter":"16","verse":"20","text":"Bonke abazalwane abalapha bayalibingelela."},{"book":"1 AbaseKhorinte","chapter":"16","verse":"21","text":"Mina, Phawuli, ngiloba ukubingelela lokhu ngesami isandla."},{"book":"1 AbaseKhorinte","chapter":"16","verse":"22","text":"Nxa umuntu engayithandi iNkosi, kehlelwe yisithuko. Woza, awu Nkosi!"},{"book":"1 AbaseKhorinte","chapter":"16","verse":"23","text":"Umusa weNkosi uJesu kawube lani."},{"book":"1 AbaseKhorinte","chapter":"16","verse":"24","text":"Uthando lwami kini lonke kuKhristu uJesu. Ameni."}]}