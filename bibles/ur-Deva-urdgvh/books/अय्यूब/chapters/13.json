{"data":[{"book":"अय्यूब","chapter":"13","verse":"1","text":"यह सब कुछ मैंने अपनी आँखों से देखा, अपने कानों से सुनकर समझ लिया है।"},{"book":"अय्यूब","chapter":"13","verse":"2","text":"इल्म के लिहाज़ से मैं तुम्हारे बराबर हूँ। इस नाते से मैं तुमसे कम नहीं हूँ।"},{"book":"अय्यूब","chapter":"13","verse":"3","text":"लेकिन मैं क़ादिरे-मुतलक़ से ही बात करना चाहता हूँ, अल्लाह के साथ ही मुबाहसा करने की आरज़ू रखता हूँ।"},{"book":"अय्यूब","chapter":"13","verse":"4","text":"जहाँ तक तुम्हारा ताल्लुक़ है, तुम सब फ़रेबदेह लेप लगानेवाले और बेकार डाक्टर हो।"},{"book":"अय्यूब","chapter":"13","verse":"5","text":"काश तुम सरासर ख़ामोश रहते! ऐसा करने से तुम्हारी हिकमत कहीं ज़्यादा ज़ाहिर होती।"},{"book":"अय्यूब","chapter":"13","verse":"6","text":"मुबाहसे में ज़रा मेरा मौक़िफ़ सुनो, अदालत में मेरे बयानात पर ग़ौर करो!"},{"book":"अय्यूब","chapter":"13","verse":"7","text":"क्या तुम अल्लाह की ख़ातिर कजरौ बातें पेश करते हो, क्या उसी की ख़ातिर झूट बोलते हो?"},{"book":"अय्यूब","chapter":"13","verse":"8","text":"क्या तुम उस की जानिबदारी करना चाहते हो, अल्लाह के हक़ में लड़ना चाहते हो?"},{"book":"अय्यूब","chapter":"13","verse":"9","text":"सोच लो, अगर वह तुम्हारी जाँच करे तो क्या तुम्हारी बात बनेगी? क्या तुम उसे यों धोका दे सकते हो जिस तरह इनसान को धोका दिया जाता है?"},{"book":"अय्यूब","chapter":"13","verse":"10","text":"अगर तुम ख़ुफ़िया तौर पर भी जानिबदारी दिखाओ तो वह तुम्हें ज़रूर सख़्त सज़ा देगा।"},{"book":"अय्यूब","chapter":"13","verse":"11","text":"क्या उसका रोब तुम्हें ख़ौफ़ज़दा नहीं करेगा? क्या तुम उससे सख़्त दहशत नहीं खाओगे?"},{"book":"अय्यूब","chapter":"13","verse":"12","text":"फिर जिन कहावतों की याद तुम दिलाते रहते हो वह राख की अमसाल साबित होंगी, पता चलेगा कि तुम्हारी बातें मिट्टी के अलफ़ाज़ हैं।"},{"book":"अय्यूब","chapter":"13","verse":"13","text":"ख़ामोश होकर मुझसे बाज़ आओ! जो कुछ भी मेरे साथ हो जाए, मैं बात करना चाहता हूँ।"},{"book":"अय्यूब","chapter":"13","verse":"14","text":"मैं अपने आपको ख़तरे में डालने के लिए तैयार हूँ, मैं अपनी जान पर खेलूँगा।"},{"book":"अय्यूब","chapter":"13","verse":"15","text":"शायद वह मुझे मार डाले। कोई बात नहीं, क्योंकि मेरी उम्मीद जाती रही है। जो कुछ भी हो में उसी के सामने अपनी राहों का दिफ़ा करूँगा।"},{"book":"अय्यूब","chapter":"13","verse":"16","text":"और इसमें मैं पनाह लेता हूँ कि बेदीन उसके हुज़ूर आने की जुर्रत नहीं करता।"},{"book":"अय्यूब","chapter":"13","verse":"17","text":"ध्यान से मेरे अलफ़ाज़ सुनो, अपने कान मेरे बयानात पर धरो।"},{"book":"अय्यूब","chapter":"13","verse":"18","text":"तुम्हें पता चलेगा कि मैंने एहतियात और तरतीब से अपना मामला तैयार किया है। मुझे साफ़ मालूम है कि मैं हक़ पर हूँ!"},{"book":"अय्यूब","chapter":"13","verse":"19","text":"अगर कोई मुझे मुजरिम साबित कर सके तो मैं चुप हो जाऊँगा, दम छोड़ने तक ख़ामोश रहूँगा।"},{"book":"अय्यूब","chapter":"13","verse":"20","text":"ऐ अल्लाह, मेरी सिर्फ़ दो दरख़ास्तें मंज़ूर कर ताकि मुझे तुझसे छुप जाने की ज़रूरत न हो।"},{"book":"अय्यूब","chapter":"13","verse":"21","text":"पहले, अपना हाथ मुझसे दूर कर ताकि तेरा ख़ौफ़ मुझे दहशतज़दा न करे।"},{"book":"अय्यूब","chapter":"13","verse":"22","text":"दूसरे, इसके बाद मुझे बुला ताकि मैं जवाब दूँ, या मुझे पहले बोलने दे और तू ही इसका जवाब दे।"},{"book":"अय्यूब","chapter":"13","verse":"23","text":"मुझसे कितने गुनाह और ग़लतियाँ हुई हैं? मुझ पर मेरा जुर्म और मेरा गुनाह ज़ाहिर कर!"},{"book":"अय्यूब","chapter":"13","verse":"24","text":"तू अपना चेहरा मुझसे छुपाए क्यों रखता है? तू मुझे क्यों अपना दुश्मन समझता है?"},{"book":"अय्यूब","chapter":"13","verse":"25","text":"क्या तू हवा के झोंकों के उड़ाए हुए पत्ते को दहशत खिलाना चाहता, ख़ुश्क भूसे का ताक़्क़ुब करना चाहता है?"},{"book":"अय्यूब","chapter":"13","verse":"26","text":"यह तेरा ही फ़ैसला है कि मैं तलख़ तजरबों से गुज़रूँ, तेरी ही मरज़ी है कि मैं अपनी जवानी के गुनाहों की सज़ा पाऊँ। लफ़्ज़ी तरजुमा : मीरास में पाऊँ।"},{"book":"अय्यूब","chapter":"13","verse":"27","text":"तू मेरे पाँवों को काठ में ठोंककर मेरी तमाम राहों की पहरादारी करता है। तू मेरे हर एक नक़्शे-क़दम पर ध्यान देता है,"},{"book":"अय्यूब","chapter":"13","verse":"28","text":"गो मैं मै की घिसी-फटी मशक और कीड़ों का ख़राब किया हुआ लिबास हूँ।"}]}