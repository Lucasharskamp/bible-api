{"data":[{"book":"Korinti I","chapter":"8","verse":"1","text":"Won birin bara fahaamui sɔtɔ sɛrɛxɛ sube xa fe ma naxan baxi kuyee bɛ. Fahaamui nɔma findide yɛtɛ igboɲa ra, kɔnɔ xanunteya nan mixie ralimaniyama."},{"book":"Korinti I","chapter":"8","verse":"2","text":"Mixi naxan ɲɔxɔ a ma a bara gɛ fahaamui sɔtɔde, nde luxi a xa fahaamui ra."},{"book":"Korinti I","chapter":"8","verse":"3","text":"Kɔnɔ mixi naxan Ala xanuma, Ala bara na kanyi kolon."},{"book":"Korinti I","chapter":"8","verse":"4","text":"N xa fe nde masen wo bɛ sɛrɛxɛ sube donfe ma naxan baxi kuyee bɛ. Won a kolon kuye yo mu na duniɲa naxan findixi Ala ra. Ala keren peti nan na."},{"book":"Korinti I","chapter":"8","verse":"5","text":"Duniɲa mixie fe gbegbe findima alae ra koore nun bɔxi ma. E e xilima «alae,» e e xilima «marigie.»"},{"book":"Korinti I","chapter":"8","verse":"6","text":"Kɔnɔ won tan bɛ Ala keren peti nan na, Baba Ala naxan se birin daaxi, won findixi naxan gbe ra. Marigi keren peti nan na, naxan findixi Ala xa Mixi Sugandixi Isa ra, se birin daaxi naxan saabui ra, won fan ɲɛngima naxan saabui ra."},{"book":"Korinti I","chapter":"8","verse":"7","text":"Kɔnɔ mixi birin mu gɛxi fahaamui sɔtɔde na fe ma. Mixi naxee nu bara dari kuye fee ra, han yakɔsi e nɛ sɛrɛxɛ sube donma, e tan bɛ a baxi kuye nan bɛ. E xaxili to mu gɛxi fee fahaamude sinden, e yunubi sɔtɔma na sube donfe kui."},{"book":"Korinti I","chapter":"8","verse":"8","text":"Donse mu mixi makɔrɛma Ala ra. Xa won bara a don, xa won bara a lu na, a birin keren."},{"book":"Korinti I","chapter":"8","verse":"9","text":"Wo xa a mato a fanyi ra, alako wo xa xɔrɛya naxa a niya fahaamutare xa yunubi sɔtɔ."},{"book":"Korinti I","chapter":"8","verse":"10","text":"Xa fahaamutare nde bara wo tan fahaamui kanyi to, wo dɔxɔxi teebili ra kuyee banxi kui, na nɔma a niyade fahaamutare fan xa kuye sɛrɛxɛ sube don."},{"book":"Korinti I","chapter":"8","verse":"11","text":"Na kui, fahaamutare, Ala xa Mixi Sugandixi faxa naxan bɛ, a fama lɔɛde i tan nan ma fahaamui saabui ra."},{"book":"Korinti I","chapter":"8","verse":"12","text":"Na kui, wo bara yunubi raba wo ngaxakerenyi fahaamutaree ra, wo man bara yunubi raba Ala xa Mixi Sugandixi ra."},{"book":"Korinti I","chapter":"8","verse":"13","text":"Na nan a toxi, xa donse nde a niyama n ngaxakerenyi xa yunubi tongo, n tan bara diɲɛ na donse ma, alako n naxa n ngaxakerenyi rabira."}]}