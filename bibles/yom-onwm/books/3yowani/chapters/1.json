{"data":[{"book":"3 Yowani","chapter":"1","verse":"1","text":"Nkulutu sonikini nkanda wawu. Kuidi kiluzolo kiama Ngayusi, mutu wowo ndieti zola mu kiedika."},{"book":"3 Yowani","chapter":"1","verse":"2","text":"A kiluzolo, lukanu luama luidi mu diambu wutoma nitu mu mambu moso ayi wuba mu buvini banga boso buntomina muelꞌaku."},{"book":"3 Yowani","chapter":"1","verse":"3","text":"Khini yiwombo ndimona bakhomba bu bayiza ayi zitelimina kiedika kiaku kimbangi ayi buevi ngeyo weti diatila mu kiedika."},{"book":"3 Yowani","chapter":"1","verse":"4","text":"Ndikadi mona khini yiviokidi yayi : mu wa ti bana bama bandiatila mu kiedika."},{"book":"3 Yowani","chapter":"1","verse":"5","text":"A kiluzolo, ngeyo widi wukuikama mu mambu moso momo wetivanga mu diambu di bakhomba ; ka diambu ko badi banzenza kuidi ngeyo."},{"book":"3 Yowani","chapter":"1","verse":"6","text":"Zinzenza beni zitelimina luzolo luaku kimbangi va ntuala dibundu."},{"book":"3 Yowani","chapter":"1","verse":"7","text":"Bila bawu bayenda mu diambu di samina dizina di Pfumu mu kambu tambula kadikima kuidi Bapakanu."},{"book":"3 Yowani","chapter":"1","verse":"8","text":"Beto tufueti yakulanga bumboti batu ba phila yoyi muingi tusala va kimosi mu diambu di kiedika."},{"book":"3 Yowani","chapter":"1","verse":"9","text":"Tsonikini ndambu zi mambu kuidi dibundu vayi Diotelefe, mutu wuntomba monikanga wutheti mu bawu, wumanga ku khinzika."},{"book":"3 Yowani","chapter":"1","verse":"10","text":"Diawu, enati ndizidi, ndiela yolukila mavanga momo kalembo vangibu keti tuba mambu mambimbi mu diambu dieto. Bika sia ti mawu kaka mambu keti vanga, vayi niandi veka kayakulanga ko bakhomba, weti kakidika bakhomba ziozi zitidi kuba yakula. Bosi weti kubakukamu dibundu."},{"book":"3 Yowani","chapter":"1","verse":"11","text":"A kiluzolo, kadi sokudilanga mambimbi vayi sokudilanga mamboti. Woso mutu wumvanganga mamboti Nzambi wumvuidi ; woso mutu wumvanganga mambimbi kasia mona Nzambi ko."},{"book":"3 Yowani","chapter":"1","verse":"12","text":"Batu boso banteliminanga Demetelusi kimbangi ayi kiawu vekakiedika kinkuteliminanga kimbangi. Beto mamveto tueti kuntelimina kimbangiayi ngeyo zebi ti kimbangi kieto kidi ki kiedika."},{"book":"3 Yowani","chapter":"1","verse":"13","text":"Mambu mawombo madi yama ma kusonikina vayi mbengi kusonikina mu thita ayi mu lapi."},{"book":"3 Yowani","chapter":"1","verse":"14","text":"Vayi tsidi diana mu vika kumona ; buna bosi tuela solula zizi mu zizi."},{"book":"3 Yowani","chapter":"1","verse":"15","text":"Bika ndemama yibanga yaku. Bakundi badi kuaku bafidisidi mboti. Vana mboti kuidi bakundi badi kuna, kadika mutu mu dizina diandi."}]}