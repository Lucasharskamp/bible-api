{"data":[{"book":"Luke","chapter":"16","verse":"1","text":"Ԓўв пӑ утәԓтәты йохԓаԓа йастәс: \"И тащәӈ хŏйат хотәԓ-вещәԓ шавиты пӑ ԓэщатты хŏйат тӑйәс. Щитэн эԓты ԓўвеԓа айкеԓ туса, мӑтты ԓўв пŏрмасԓаԓ посатәԓ;"},{"book":"Luke","chapter":"16","verse":"2","text":"щӑԓта, ԓўвеԓ вана вохсәԓы пӑ йастәс: \"Мўй ма нӑӈ эԓтэн хуԓԓәм? Йаста, хŏты хот шавиты пӑ ԓэщатты верәт версән, щиӈәԋща ма хŏщайэма рупитты ӑт питԓән\"."},{"book":"Luke","chapter":"16","verse":"3","text":"Щишән щи хŏйат ԓўв турмәԓән нумәсыйәԓ: \"Хŏты нэриты? Ма кущайэм хот шавиты пӑ ԓэщатты верэм нŏх ўԓԓы; мўв хирты йур ӑт тӑйԓәм, ԓэтŏт вохты йэԓәмԓайәм;"},{"book":"Luke","chapter":"16","verse":"4","text":"ԓыв хотԓаԓа ма ат ўсайәм, уйәтԓэм, мўй верты, хун хот шавиты пӑ ԓэщатты вер эԓты пўӈԓа пайәтԓайәм\"."},{"book":"Luke","chapter":"16","verse":"5","text":"Пӑ кущайәԓ хŏща артнайәӈа уԓты хŏйатәт ԓӑтәԓ щирән вохсәԓы, пӑ оԓәӈ хŏйат ищмәсԓы: \"Мўй арат артна нӑӈ кущайэм хŏща тӑйԓән?\""},{"book":"Luke","chapter":"16","verse":"6","text":"Щитәԓ йастәс: \"Сот мера16:6 и мера (бат) - еврейәт щирән 37 (хŏԉмаӈ ԓапәт) литра; оливка вŏй\". Щӑԓта щитәԓа йастәс: \"Артна нэпекен ўйи, пӑ сорашәк иԓ опса, хӑнши: ветйаӈ\"."},{"book":"Luke","chapter":"16","verse":"7","text":"Щӑԓта кимет артнайәӈ хŏйата йастәс: \"Нӑӈ пӑ мўй арат артна тӑйԓән?\" Ԓўв йŏхԓы йастәс: \"Сот мера16:7 и мера (кор) – еврейәт щирән 370 (хуԓәмсот ԓапәтйаӈ) литра; нŏви ԓат сэм\". Щӑԓта ԓўвеԓа йастәс: \"Артна нэпекен ўйи пӑ хӑнши: ԋийәԓйаӈ\"."},{"book":"Luke","chapter":"16","verse":"8","text":"Хотәӈ куща хот шавиты пӑ ԓэщатты ӑнта вещкат хŏйатәԓ ишәксәԓы, нŏпсәӈа вермаԓ урәӈән; тӑм йисән уԓты пŏхәт ԓыв хŏрпи ŏтԓаԓ кўтән нŏви турәм пŏхәт16:8 нŏви турәм пŏхәт – щит ин, тӑм пŏрайән, Турәм Хон Уԓәпсайа эвәԓты хŏйатәт, щишән ԓыв Турәм Хон Уԓәпса пеԓа уԓԓәт. Турәм Хон Уԓәпса пос – щит нŏви; эԓты нŏпсәӈшәкәт."},{"book":"Luke","chapter":"16","verse":"9","text":"Ма пӑ нынана пŏтәртԓәм: нын пиԓйохәт ԓэщататы нӑрәӈ тащ-вещ ŏнтасән, ԓуԓән, хун нўшайа йиԓты, ԓыв нынан и пўша уԓты тӑхайа ат ўсэԓ."},{"book":"Luke","chapter":"16","verse":"10","text":"Ай верән вещкат ŏт, щит ун верән па вещкат, ай верән ӑнта вещкат ŏт, щит ун верән ищи ӑнта вещкат."},{"book":"Luke","chapter":"16","verse":"11","text":"Щишән, нын нӑрәӈ тащ-вещ тӑйман вещката ӑт усты ки, хŏй нынана вещката уԓты тащ-вещ эвԓәптәԓ?"},{"book":"Luke","chapter":"16","verse":"12","text":"Пӑ па ŏт тащ-вещ хŏща вещката ӑт усты ки, хŏйән нынана нын кешайән уԓты ŏт мӑԓа?"},{"book":"Luke","chapter":"16","verse":"13","text":"Нэмәԓты митху кӑт куща пеԓа уԓты ӑт верәтәԓ: мўй пӑ итәԓ ԉикән этты питԓәԓы, киметәԓ пӑ сӑмәӈа тӑйты питԓәԓы, мўй пӑ итәԓа сӑмәӈа рупитты питәԓ, киметәԓ эԓты пӑ йŏвра ватты питәԓ. И пўԉаӈ Турәм пеԓа пӑ тащ-вещ пеԓа уԓты ӑт верәтԓәты\"."},{"book":"Luke","chapter":"16","verse":"14","text":"Щит иса ŏх сӑмәӈа тӑйты фарисейәтән па хуԓса, пӑ ԓыв Ԓўвэԓ ԋӑха ԋӑхсэԓ."},{"book":"Luke","chapter":"16","verse":"15","text":"Ԓўв ԓывиԓаԓа йастәс: \"Нын хŏйатәт йэԓпийән нынан тўӈа-щира уԓты ŏтәта айәԓԓәԓән, туп Турәмән нын сӑмԓән уйәтԓайәт, хŏйатәт хŏща мўй ԓӑтәӈ, Турәм йэԓпийән щит ԋим\"."},{"book":"Luke","chapter":"16","verse":"16","text":"Закон пŏра пӑ Турәм йасәӈ туты хŏйатәт пŏра Иоанн унты ус; ин ўш эԓты Турәм Хон Уԓәпса Йӑм айкеԓ эԓты сыйәӈа пŏтәртԓа, пӑ кашәӈ хŏйат йур вевән ԓыпийа ўратәԓ."},{"book":"Luke","chapter":"16","verse":"17","text":"Туп сорашәк турәм пӑ мўв хŏԓты пеԓа ушԓәтән, Закон йасӈәт эԓты и хӑнши нўвийэ хŏԓты хун ушәԓ."},{"book":"Luke","chapter":"16","verse":"18","text":"Щит, хŏй имеԓ пиԓән кӑтна мӑнәԓ пӑ па ими туԓ, пакрасԓәԓ, пӑ щит, хŏй икеԓ пиԓән кӑтна мӑнәм ими вана ўԓԓы, пакрасԓәԓ."},{"book":"Luke","chapter":"16","verse":"19","text":"И тащәӈ хŏйат ус, ԓўв тынәӈ питы ўрты ԓумтәма пӑ пирыйәм ухәԓ щӑшкана ԓумәтԓыйәс пӑ кашәӈ хӑтәԓ поры пӑсан верыԓыйәс."},{"book":"Luke","chapter":"16","verse":"20","text":"Щӑԓта пӑ Лазарь нэмпи и куԋар хŏйат ус, ԓўв пушас овәԓ иԓпийән керәтԓыйәс, эԓәԓ ԓайӈәӈ ԋўләмән лӑп каритәм"},{"book":"Luke","chapter":"16","verse":"21","text":"пӑ тащәӈ ики пӑсан эԓты иԓ рыйты пўләта ԓуԓән хŏԓна амәтман ус, сӑмәԓ вŏԓәттыйа, ампәт вана йŏхтыԓысәт пӑ ԓўв карԓаԓ ԋŏԓыԓысԓаԓ."},{"book":"Luke","chapter":"16","verse":"22","text":"Куԋар ху пӑрәс пӑ ԓўв ангеләтән Авраам хŏща туса. Тащәӈ ики па пӑрәс, пӑ мўва иԓ лоттәса."},{"book":"Luke","chapter":"16","verse":"23","text":"Иԓта турәмән шукащман ус, ԓўв сэмԓаԓ нŏх аԓәпсәԓы пӑ йэԓән Авраам, ԓўв пўӈԓәԓән пӑ Лазарь ики шийаԓәс."},{"book":"Luke","chapter":"16","verse":"24","text":"Такан ўвман йастәс: \"Авраам ащи! Ма урӈемән сӑмен ат ԋŏхԓәԓ пӑ Лазарен киты, ԓўй тӑйәԓ йиӈка ат метшиԓыԓԓы пӑ ԋаԓмем ат йолхәԓԓәԓы, тӑм тўт хŏща щикем шукащԓәм!\""},{"book":"Luke","chapter":"16","verse":"25","text":"Авраам йастәс: \"Пŏхийэ, нумәԓми, нӑӈ йӑмен уԓмен сыс мŏщатсэн; Лазарь пӑ – туп атәм тӑйәс. Ин пӑ ԓўв тӑта тŏрамтыйәԓ, нӑӈ пӑ шукащԓән;"},{"book":"Luke","chapter":"16","verse":"26","text":"щи тўмпийән мўӈ пӑ нын кўтәнән ун ус шики верман уԓ, тӑԓта нын хŏщайән мӑнты ԓӑӈхаты ŏтәт ӑт веритԓәт щи мӑнты, ищиты щиԓта мўӈ хŏщайэв ӑт ўншиԓыԓәт\"."},{"book":"Luke","chapter":"16","verse":"27","text":"Щиӈәԋща тащәӈ ху йастәс: \"Щи ԓŏват йӑм вера, ун ащи, ма ащем хота ԓўвеԓ киты,"},{"book":"Luke","chapter":"16","verse":"28","text":"ма вет ху апщи тӑйԓәм, ԓўв ԓывиԓаԓа ат йастәԓ, ԓуԓән ԓыв пӑ тӑм шукәӈ тӑхайа ӑт аԓ йŏхәтсәт\"."},{"book":"Luke","chapter":"16","verse":"29","text":"Авраам ԓўвеԓа йастәс: \"Ԓыв Моисей пӑ Турәм йасәӈ туты икет тӑйԓәт; ԓывиԓаԓ ат хуԓәтԓәт\"."},{"book":"Luke","chapter":"16","verse":"30","text":"Ԓўв пӑ йастәс: \"Ӑнта, Авраам ун ащи, туп хун пӑрәм хŏйатәт эԓты ԓыв хŏщайэԓ мӑтты ŏт йŏхәтәԓ ки, щи пŏрайән ԓыв кӑрэкԓаԓ эԓты керԓәԓәт\"."},{"book":"Luke","chapter":"16","verse":"31","text":"Щӑԓта Авраам ԓўвеԓа йастәс: \"Моисейа пӑ Турәм йасәӈ туты икета ӑт хуԓәтԓәт ки, пӑ пӑрәм хŏйатәт эԓты мӑтты ŏт нŏх ԓыԓәӈԓәс ки, хун эвәԓԓәт\"."}]}