{"data":[{"book":"پیدایش","chapter":"39","verse":"1","text":"و اما یوسف به دست تاجران اسماعیلی به مصر برده شد. فوطیفار که یکی از افسران فرعون و رئیس نگهبانان دربار بود، او را از ایشان خرید."},{"book":"پیدایش","chapter":"39","verse":"2","text":"خداوند با یوسف بود و او را در خانهٔ اربابش بسیار برکت داد، به طوری که آنچه یوسف می‌کرد موفقیت‌آمیز بود."},{"book":"پیدایش","chapter":"39","verse":"3","text":"فوطیفار متوجۀ این موضوع شده و دریافته بود که خداوند با یوسف است و در هر آنچه می‌کند، خداوند او را کامیاب می‌سازد."},{"book":"پیدایش","chapter":"39","verse":"4","text":"از این رو یوسف مورد لطف اربابش قرار گرفت. طولی نکشید که فوطیفار او را ناظر خانه و کلیه امور تجاری خود ساخت."},{"book":"پیدایش","chapter":"39","verse":"5","text":"خداوند فوطیفار را به خاطر یوسف برکت داد به‌طوری که تمام امور خانهٔ او به خوبی پیش می‌رفت و محصولاتش فراوان و گله‌هایش زیاد می‌شد."},{"book":"پیدایش","chapter":"39","verse":"6","text":"پس فوطیفار مسئولیت ادارهٔ تمام اموال خود را به دست یوسف سپرد و دیگر او برای هیچ چیز فکر نمی‌کرد جز این که چه غذایی بخورد."},{"book":"پیدایش","chapter":"39","verse":"7","text":"پس از مدتی، نظر همسر فوطیفار به یوسف جلب شد و از او خواست تا با وی همبستر شود."},{"book":"پیدایش","chapter":"39","verse":"8","text":"اما یوسف نپذیرفت و گفت: «اربابم آنقدر به من اعتماد دارد که هر آنچه در این خانه است به من سپرده"},{"book":"پیدایش","chapter":"39","verse":"9","text":"و تمام اختیار این خانه را به من داده است. او چیزی را از من مضایقه نکرده جز تو را که همسر او هستی. پس چگونه مرتکب چنین عمل زشتی بشوم؟ این عمل، گناهی است بزرگ نسبت به خدا.»"},{"book":"پیدایش","chapter":"39","verse":"10","text":"اما او دست بردار نبود و هر روز از یوسف می‌خواست که با وی همبستر شود. ولی یوسف به سخنان فریبندۀ او گوش نمی‌داد و تا آنجا که امکان داشت از وی دوری می‌کرد."},{"book":"پیدایش","chapter":"39","verse":"11","text":"روزی یوسف طبق معمول به کارهای منزل رسیدگی می‌کرد. آن روز کسی دیگر هم در خانه نبود."},{"book":"پیدایش","chapter":"39","verse":"12","text":"پس آن زن چنگ به لباس او انداخته، گفت: «با من همبستر شو!» ولی یوسف از چنگ او گریخت و از منزل خارج شد، اما لباسش در دست وی باقی ماند."},{"book":"پیدایش","chapter":"39","verse":"13","text":"آن زن چون وضع را چنین دید،"},{"book":"پیدایش","chapter":"39","verse":"14","text":"با صدای بلند فریاد زده، خدمتکاران را به کمک طلبید و به آنها گفت: «شوهرم این غلام عبرانی را به خانه آورده، حالا او ما را رسوا می‌سازد! او به اتاقم آمد تا به من تجاوز کند، ولی فریاد زدم."},{"book":"پیدایش","chapter":"39","verse":"15","text":"وقتی شنید که فریاد می‌زنم، لباسش را جا گذاشت و فرار کرد.»"},{"book":"پیدایش","chapter":"39","verse":"16","text":"پس آن زن لباس او را نزد خود نگاه داشت و وقتی شوهرش به منزل آمد"},{"book":"پیدایش","chapter":"39","verse":"17","text":"داستانی را که ساخته بود، برایش چنین تعریف کرد: «آن غلامِ عبرانی که به خانه آورده‌ای می‌خواست به من تجاوز کند،"},{"book":"پیدایش","chapter":"39","verse":"18","text":"ولی من با داد و فریاد، خود را از دستش نجات دادم. او گریخت، ولی لباسش را جا گذاشت.»"},{"book":"پیدایش","chapter":"39","verse":"19","text":"فوطیفار چون سخنان زنش را شنید، بسیار خشمگین شد"},{"book":"پیدایش","chapter":"39","verse":"20","text":"و یوسف را به زندانی که سایر زندانیان پادشاه در آن در زنجیر بودند، انداخت."},{"book":"پیدایش","chapter":"39","verse":"21","text":"اما در آنجا هم خداوند با یوسف بود و او را برکت می‌داد و وی را مورد لطف رئیس زندان قرار داد."},{"book":"پیدایش","chapter":"39","verse":"22","text":"طولی نکشید که رئیس زندان، یوسف را مسئول ادارهٔ زندان نمود، به‌طوری که همهٔ زندانیان زیر نظر او بودند و او بر همۀ امور نظارت می‌کرد."},{"book":"پیدایش","chapter":"39","verse":"23","text":"رئیس زندان در مورد کارهایی که به یوسف سپرده بود نگرانی نداشت، زیرا خداوند با یوسف بود و او را در انجام کارهایش موفق می‌ساخت."}]}