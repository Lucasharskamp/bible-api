{"data":[{"book":"1 Kronieken","chapter":"15","verse":"1","text":"Toen David voor zichzelf paleizen had gebouwd in de Davidstad, stelde hij een plaats vast voor de ark van God en spande haar een tent."},{"book":"1 Kronieken","chapter":"15","verse":"2","text":"Maar nu beval David, dat de ark van God alleen gedragen zou worden door de levieten, daar Jahweh hen had uitverkoren, om de ark van God te dragen en Hem voor altijd te dienen."},{"book":"1 Kronieken","chapter":"15","verse":"3","text":"Nu liet David heel Israël naar Jerusalem komen, om de ark van Jahweh over te brengen naar de plaats, die hij daarvoor had vastgesteld."},{"book":"1 Kronieken","chapter":"15","verse":"4","text":"Hij riep de zonen van Aäron en de levieten bijeen;"},{"book":"1 Kronieken","chapter":"15","verse":"5","text":"van de afstammelingen van Kehat: Oeriël, het hoofd, met honderd twintig stamgenoten;"},{"book":"1 Kronieken","chapter":"15","verse":"6","text":"van de afstammelingen van Merari: Asaja, het hoofd, met tweehonderd twintig stamgenoten;"},{"book":"1 Kronieken","chapter":"15","verse":"7","text":"van de afstammelingen van Gersjom: Joël, het hoofd, met honderd dertig stamgenoten;"},{"book":"1 Kronieken","chapter":"15","verse":"8","text":"van de afstammelingen van Elisafan: Sjemaja, het hoofd, met tweehonderd stamgenoten;"},{"book":"1 Kronieken","chapter":"15","verse":"9","text":"van de afstammelingen van Chebron: Eliël, het hoofd, met tachtig stamgenoten;"},{"book":"1 Kronieken","chapter":"15","verse":"10","text":"van de afstammelingen van Oezziël: Amminadab, het hoofd, met honderd twintig stamgenoten."},{"book":"1 Kronieken","chapter":"15","verse":"11","text":"Daarna ontbood David de priesters Sadok en Ebjatar, en de levieten Oeriël, Asaja, Joël, Sjemaja, Eliël en Amminadab,"},{"book":"1 Kronieken","chapter":"15","verse":"12","text":"en zeide tot hen: Gij, de familiehoofden der levieten, moet uzelf en uw broeders heiligen, om de ark van Jahweh, den God van Israël, over te brengen naar de plaats, die ik daarvoor heb vastgesteld."},{"book":"1 Kronieken","chapter":"15","verse":"13","text":"Want de vorige keer, toen gij er niet waart, is Jahweh heftig tegen ons losgebroken, omdat wij niet voor Hem hadden gezorgd, zoals het behoort."},{"book":"1 Kronieken","chapter":"15","verse":"14","text":"De priesters en levieten heiligden zich dus, om de ark van Jahweh, den God van Israël, over te brengen."},{"book":"1 Kronieken","chapter":"15","verse":"15","text":"De levieten zouden nu de ark van God met stangen op hun schouders dragen, zoals Moses op Gods bevel had bepaald."},{"book":"1 Kronieken","chapter":"15","verse":"16","text":"Ook gaf David aan de hoofden der levieten het bevel, de zangers onder hun stamgenoten met de muziekinstrumenten, harpen, citers en cymbalen op te stellen, om feestelijke klanken te laten horen."},{"book":"1 Kronieken","chapter":"15","verse":"17","text":"De levieten wezen dus Heman aan, den zoon van Joël, met zijn stamgenoot Asaf, den zoon van Berekjáhoe, en van de Merarieten, hun ambtgenoten, Etan, den zoon van Koesjajáhoe."},{"book":"1 Kronieken","chapter":"15","verse":"18","text":"Verder hun ambtgenoten van de tweede rang: de poortwachters Zekarjáhoe, Jaäziël, Sjemiramot, Jechiël, Oenni, Eliab, Benajáhoe, Maäsejáhoe, Mattitjáhoe, Elifeléhoe, Miknejáhoe, Obed-Edom en Jeïël."},{"book":"1 Kronieken","chapter":"15","verse":"19","text":"Bovendien de zangers Heman, Asaf en Etan met koperen cymbalen voor de feestmuziek;"},{"book":"1 Kronieken","chapter":"15","verse":"20","text":"Zekarja, Aziël, Sjemiramot, Jechiël, Oenni, Eliab, Maäsejáhoe, Benajáhoe met harpen, hooggestemd;"},{"book":"1 Kronieken","chapter":"15","verse":"21","text":"Mattitjáhoe, Elifeléhoe, Miknejáhoe, Obed-Edom, Jeïël en Azazjáhoe met citers, om een octaaf lager te begeleiden."},{"book":"1 Kronieken","chapter":"15","verse":"22","text":"Kenanjáhoe had bij het vervoer het toezicht op de levieten, en daar hij deskundig was, de leiding bij het vervoer."},{"book":"1 Kronieken","chapter":"15","verse":"23","text":"Berekja en Elkana hielden de wacht bij de ark."},{"book":"1 Kronieken","chapter":"15","verse":"24","text":"De priesters Sjebanjáhoe, Josjafat, Netaneël, Amasai, Zekarjáhoe, Benajáhoe en Eliézer bliezen op de trompetten voor de ark van God, en Obed-Edom en Jechi-ja hielden de wacht bij de ark."},{"book":"1 Kronieken","chapter":"15","verse":"25","text":"Nu ging David met de oudsten van Israël en de bevelhebbers van duizend de verbondsark van Jahweh op feestelijke wijze uit het huis van Obed-Edom overbrengen."},{"book":"1 Kronieken","chapter":"15","verse":"26","text":"En toen bleek, dat God de levieten bijstond, die de verbondsark van Jahweh droegen, werden zeven stieren en zeven rammen geofferd."},{"book":"1 Kronieken","chapter":"15","verse":"27","text":"David was daarbij gekleed in een mantel van fijn lijnwaad, gelijk alle levieten, die de ark droegen, en zoals de zangers, Kenanja, de leider van het vervoer, en de muzikanten; verder was David slechts met een linnen borstkleed bedekt."},{"book":"1 Kronieken","chapter":"15","verse":"28","text":"Zo bracht Israël de verbondsark van Jahweh over, met gejubel en bazuingeschal, terwijl de trompetten, cymbalen, harpen en citers hun feestklanken lieten horen."},{"book":"1 Kronieken","chapter":"15","verse":"29","text":"Toen de verbondsark van Jahweh in de Davidstad aankwam, gluurde Mikal, de dochter van Saul, door het venster. Zij zag koning David dansend en springend, en verachtte hem in haar hart."}]}