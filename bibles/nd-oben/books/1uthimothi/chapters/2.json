{"data":[{"book":"1 UThimothi","chapter":"2","verse":"1","text":"Ngakho-ke, phezu kwakho konke ngiyakhuthaza ukuba izicelo, lemikhuleko, lokukhulekela abanye kanye lokubonga kwenzelwe abantu bonke,"},{"book":"1 UThimothi","chapter":"2","verse":"2","text":"amakhosi labo bonke abaphethe amandla ukuze sihlale ngokuthula empilweni enhle kukho konke ukumesaba uNkulunkulu lobungcwele."},{"book":"1 UThimothi","chapter":"2","verse":"3","text":"Lokhu kuhle njalo kuyamthokozisa uNkulunkulu uMsindisi wethu"},{"book":"1 UThimothi","chapter":"2","verse":"4","text":"ofuna ukuba abantu bonke basindiswe njalo balazi iqiniso."},{"book":"1 UThimothi","chapter":"2","verse":"5","text":"Ngoba uNkulunkulu munye njalo lomeli munye phakathi kukaNkulunkulu labantu, umuntu uKhristu Jesu,"},{"book":"1 UThimothi","chapter":"2","verse":"6","text":"owazinikela njengenhlawulo yabantu bonke, ubufakazi obanikwa ngesikhathi sabo esifaneleyo."},{"book":"1 UThimothi","chapter":"2","verse":"7","text":"Ngenxa yalokhu mina ngakhethelwa ukuba ngumanduleli lompostoli njalo ngikhuluma iqiniso kangiqambi manga kanye lomfundisi wokholo oluqotho kwabeZizweni."},{"book":"1 UThimothi","chapter":"2","verse":"8","text":"Ngakho ngifuna amadoda ezindaweni zonke aphakamise izandla zawo ezingcwele ekhuleka kungela kuthukuthela kumbe ukuphikisana."},{"book":"1 UThimothi","chapter":"2","verse":"9","text":"Ngifuna ukuba abesifazane bagqoke ngokuzothileyo, okuhle lokufaneleyo, kungabi ngenwele ezelukiweyo loba igolide loba amangqongqo loba izigqoko ezidulayo"},{"book":"1 UThimothi","chapter":"2","verse":"10","text":"kodwa ngezenzo ezinhle ezifanele abesifazane abathi bayamkhonza uNkulunkulu."},{"book":"1 UThimothi","chapter":"2","verse":"11","text":"Owesifazane kumele afunde ethule langokuzithoba okupheleleyo."},{"book":"1 UThimothi","chapter":"2","verse":"12","text":"Kangivumeli ukuba owesifazane afundise loba ukuba lamandla phezu kowesilisa; kumele athule."},{"book":"1 UThimothi","chapter":"2","verse":"13","text":"Ngoba u-Adamu wabunjwa kuqala; kwalandela u-Eva."},{"book":"1 UThimothi","chapter":"2","verse":"14","text":"Njalo u-Adamu kasuye owakhohliswayo; ngowesifazane owakhohliswayo wasesiba yisoni."},{"book":"1 UThimothi","chapter":"2","verse":"15","text":"Kodwa abesifazane bazasindiswa ngokuzala abantwana nxa beqhubeka ngokukholwa, ngothando kanye lobungcwele ngokufaneleyo."}]}