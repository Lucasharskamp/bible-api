{"data":[{"book":"Marek","chapter":"12","verse":"1","text":"Začal pak vyprávět následující příběh: „Jeden člověk založil vinici. Obehnal ji plotem, postavil lis na víno a vystavěl hlídkovou věž. Potom vinici pronajal pachtýřům a sám odcestoval."},{"book":"Marek","chapter":"12","verse":"2","text":"Když přišla doba vinobraní, pověřil jednoho ze svých sluhů, aby od pachtýřů vybral podíl z úrody, který mu náležel."},{"book":"Marek","chapter":"12","verse":"3","text":"Ale pachtýři sluhu ztloukli a vyhodili s prázdnou."},{"book":"Marek","chapter":"12","verse":"4","text":"Majitel tam poslal jiného. Po něm začali házet kamení, těžce ho zranili na hlavě a vyhnali."},{"book":"Marek","chapter":"12","verse":"5","text":"Poslal tam tedy dalšího a toho zabili. Tak majitel vinice postupně vyslal ještě několik svých lidí. Ke všem se chovali surově, některé ztloukli, jiné ubili."},{"book":"Marek","chapter":"12","verse":"6","text":"Nakonec tam vypravil svého jediného milovaného syna. Domníval se, že před ním přece jen budou mít respekt."},{"book":"Marek","chapter":"12","verse":"7","text":"Ale nájemci si řekli: ‚To je jediný dědic. Zabijme ho a vinice bude naše.‘"},{"book":"Marek","chapter":"12","verse":"8","text":"A tak se stalo. Syna zavraždili a tělo vyhodili z vinice ven."},{"book":"Marek","chapter":"12","verse":"9","text":"Co si myslíte, že udělá ten majitel, až přijde? Spravedlivě je odsoudí k smrti a vinici pronajme jiným."},{"book":"Marek","chapter":"12","verse":"10","text":"Vzpomeňte si, že v Bibli je psáno:"},{"book":"Marek","chapter":"12","verse":"11","text":"Pán Bůh to tak učinil"},{"book":"Marek","chapter":"12","verse":"12","text":"Židovští vůdci pochopili, že ten příběh platil jim, že oni jsou těmi proradnými pachtýři. Rádi by byli Ježíše zatkli, ale báli se davu. Prozatím od toho museli upustit."},{"book":"Marek","chapter":"12","verse":"13","text":"Poslali však za ním několik farizejů a členů Herodovy strany, aby ho vyprovokovali k nějakému žalovatelnému výroku."},{"book":"Marek","chapter":"12","verse":"14","text":"„Mistře,“ oslovili ho úlisně, „víme, že pravda je ti nade všechno; ať se to komu líbí či nelíbí, učíš pravdě tak, jak ji znáš od Boha. Řekni nám: máme platit Římu daně, nebo nemáme?“"},{"book":"Marek","chapter":"12","verse":"15","text":"Ježíš však nastraženou past prohlédl. „Co to na mě zkoušíte, podejte mi peníz!“"},{"book":"Marek","chapter":"12","verse":"16","text":"Když mu ho podali, zeptal se: „Čí obraz a jméno je na té minci?“ „Římského císaře,“ řekli."},{"book":"Marek","chapter":"12","verse":"17","text":"„Dávejte tedy císaři, co je císařovo, a co je Boží, dávejte Bohu.“ Tak jim to zase nevyšlo."},{"book":"Marek","chapter":"12","verse":"18","text":"Potom přišli se záludnou otázkou příslušníci skupiny saducejů, kteří nevěřili ve vzkříšení z mrtvých."},{"book":"Marek","chapter":"12","verse":"19","text":"Řekli: „Mistře, v Mojžíšově zákoně je psáno: Zemře-li ženatý muž a nezanechá po sobě žádného dědice, jeho svobodný bratr je povinen oženit se s vdovou a zplodit bratrovi potomka."},{"book":"Marek","chapter":"12","verse":"20","text":"Povíme ti příběh: Bylo sedm bratrů. Nejstarší se oženil, brzo však zemřel a nenechal po sobě žádných dětí."},{"book":"Marek","chapter":"12","verse":"21","text":"Druhý se oženil s vdovou, ale brzy zemřel bezdětný. Tak to stále pokračovalo, až zemřel i poslední. Nikdo z nich nezanechal dědice."},{"book":"Marek","chapter":"12","verse":"22","text":"Nakonec zemřela i ta žena."},{"book":"Marek","chapter":"12","verse":"23","text":"Naše otázka zní: Čí bude ta žena po vzkříšení? Vždyť ji mělo za manželku všech sedm.“"},{"book":"Marek","chapter":"12","verse":"24","text":"Ježíš odpověděl: „Vaše chyba je v tom, že neznáte Bibli a nevěříte v Boží moc. Manželství je záležitostí pozemského života."},{"book":"Marek","chapter":"12","verse":"25","text":"Až lidé vstanou z mrtvých, nebudou už mezi nimi tělesné svazky. Přetrvají jen svazky ducha."},{"book":"Marek","chapter":"12","verse":"26-27","text":"A o vzkříšení samotném vůbec nepochybujte. Cožpak jste nečetli o Mojžíšovi a hořícím keři? Jak se tam Bůh tehdy představil? ‚Já jsem Bůh Abrahámův, Bůh Izákův, Bůh Jákobův.‘ Když o lidech zesnulých před mnoha staletími říká: ‚já JSEM jejich Bůh,‘ pak je jasné, že pro něj nikdy nepřestali existovat. Vidíte, jak jste vedle.“"},{"book":"Marek","chapter":"12","verse":"28","text":"Tyto rozhovory sledoval jeden z učitelů zákona. Zdálo se mu, že Ježíš odpovídá znamenitě. A tak mu předložil svůj problém: „Které přikázání je nejdůležitější?“"},{"book":"Marek","chapter":"12","verse":"29","text":"Ježíš nezaváhal:"},{"book":"Marek","chapter":"12","verse":"30","text":"Miluj ho z celého srdce, celou bytostí a ze všech sil."},{"book":"Marek","chapter":"12","verse":"31","text":"A to druhé: Miluj druhého člověka tak, jako miluješ sebe. Nejsou důležitější přikázání než tato.“"},{"book":"Marek","chapter":"12","verse":"32","text":"„Mistře, tys dobře vystihl to podstatné,“ musel uznat tazatel. „Bůh je jen jeden a kromě něho není jiného."},{"book":"Marek","chapter":"12","verse":"33","text":"Milovat ho z celého srdce, celým rozumem a vší silou své vůle a druhé lidi milovat jako sebe – to je víc než všechny oběti zvířat na oltáři.“"},{"book":"Marek","chapter":"12","verse":"34","text":"„Ty nejsi daleko od Božího království,“ ocenil jeho postoj Ježíš. Pak už se ho nikdo neodvážil na nic zeptat."},{"book":"Marek","chapter":"12","verse":"35","text":"Později, když Ježíš učil v chrámu, položil otázku: „Z čeho náboženští učitelé usuzují, že Kristus musí být potomkem krále Davida?"},{"book":"Marek","chapter":"12","verse":"36","text":"Vždyť sám David napsal, inspirován Duchem svatým:"},{"book":"Marek","chapter":"12","verse":"37","text":"Když ho David nazývá svým Pánem, jak by tedy mohl být Davidovým synem?“"},{"book":"Marek","chapter":"12","verse":"38","text":"Jednou je varoval:"},{"book":"Marek","chapter":"12","verse":"39","text":"Rádi si zajišťují přední sedadla v modlitebnách a čestná místa na hostinách."},{"book":"Marek","chapter":"12","verse":"40","text":"Vyjídají vdovské domy tím, že si dávají platit za modlitby, které úmyslně protahují. Protože učí jiné a takhle se chovají, Bůh je potrestá tím přísněji.“"},{"book":"Marek","chapter":"12","verse":"41","text":"Jednou si Ježíš sedl proti chrámové pokladně a pozoroval lidi. Mnozí bohatí tam vkládali značné částky peněz."},{"book":"Marek","chapter":"12","verse":"42","text":"Přišla také jedna chudá vdova a do pokladny vhodila dvě drobné mince."},{"book":"Marek","chapter":"12","verse":"43","text":"Ježíš si zavolal své učedníky a řekl jim: „Poslyšte, ta chudá vdova vlastně dala víc než boháči."},{"book":"Marek","chapter":"12","verse":"44","text":"Ti dávali jen přebytky, bez kterých se snadno obejdou, ale ta žena dala všechno, co měla na živobytí.“"}]}