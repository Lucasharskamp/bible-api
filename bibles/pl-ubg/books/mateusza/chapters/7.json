{"data":[{"book":"Mateusza","chapter":"7","verse":"1","text":"Nie sądźcie, abyście nie byli sądzeni."},{"book":"Mateusza","chapter":"7","verse":"2","text":"Jakim bowiem sądem sądzicie, takim będziecie sądzeni, i jaką miarą mierzycie, taką będzie wam odmierzone."},{"book":"Mateusza","chapter":"7","verse":"3","text":"A czemu widzisz źdźbło w oku swego brata, a na belkę, która jest w twoim oku, nie zwracasz uwagi?"},{"book":"Mateusza","chapter":"7","verse":"4","text":"Albo jak możesz mówić swemu bratu: Pozwól, że wyjmę źdźbło z twego oka, gdy belka jest w twoim oku?"},{"book":"Mateusza","chapter":"7","verse":"5","text":"Obłudniku, wyjmij najpierw belkę ze swego oka, a wtedy przejrzysz, aby wyjąć źdźbło z oka twego brata."},{"book":"Mateusza","chapter":"7","verse":"6","text":"Nie dawajcie psom tego, co święte, i nie rzucajcie swoich pereł przed świnie, by ich nie podeptały swymi nogami i odwróciwszy się, nie rozszarpały was."},{"book":"Mateusza","chapter":"7","verse":"7","text":"Proście, a będzie wam dane, szukajcie, a znajdziecie, pukajcie, a będzie wam otworzone."},{"book":"Mateusza","chapter":"7","verse":"8","text":"Każdy bowiem, kto prosi, otrzymuje, kto szuka, znajduje, a temu, kto puka, będzie otworzone."},{"book":"Mateusza","chapter":"7","verse":"9","text":"I czy jest wśród was człowiek, który da synowi kamień, gdy ten prosi o chleb?"},{"book":"Mateusza","chapter":"7","verse":"10","text":"A gdy prosi o rybę, czy da mu węża?"},{"book":"Mateusza","chapter":"7","verse":"11","text":"Jeśli więc wy, będąc złymi, umiecie dawać dobre dary waszym dzieciom, o ileż bardziej wasz Ojciec, który jest w niebie, da dobre rzeczy tym, którzy go proszą."},{"book":"Mateusza","chapter":"7","verse":"12","text":"Wszystko więc, co chcecie, aby wam ludzie czynili, i wy im czyńcie. To bowiem jest Prawo i Prorocy."},{"book":"Mateusza","chapter":"7","verse":"13","text":"Wchodźcie przez ciasną bramę. Szeroka bowiem jest brama i przestronna droga, która prowadzi na zatracenie, a wielu jest takich, którzy przez nią wchodzą."},{"book":"Mateusza","chapter":"7","verse":"14","text":"Ciasna bowiem jest brama i wąska droga, która prowadzi do życia, a mało jest takich, którzy ją znajdują."},{"book":"Mateusza","chapter":"7","verse":"15","text":"Strzeżcie się fałszywych proroków, którzy przychodzą do was w owczej skórze, ale wewnątrz są drapieżnymi wilkami."},{"book":"Mateusza","chapter":"7","verse":"16","text":"Po ich owocach poznacie ich. Czy zbierają winogrona z cierni albo z ostu figi?"},{"book":"Mateusza","chapter":"7","verse":"17","text":"Tak każde dobre drzewo wydaje dobre owoce, ale złe drzewo wydaje złe owoce."},{"book":"Mateusza","chapter":"7","verse":"18","text":"Nie może dobre drzewo wydawać złych owoców ani złe drzewo wydawać dobrych owoców."},{"book":"Mateusza","chapter":"7","verse":"19","text":"Każde drzewo, które nie wydaje dobrego owocu, zostaje wycięte i wrzucone w ogień."},{"book":"Mateusza","chapter":"7","verse":"20","text":"Tak więc po ich owocach poznacie ich."},{"book":"Mateusza","chapter":"7","verse":"21","text":"Nie każdy, kto mi mówi: Panie, Panie, wejdzie do królestwa niebieskiego, lecz ten, kto wypełnia wolę mojego Ojca, który jest w niebie."},{"book":"Mateusza","chapter":"7","verse":"22","text":"Wielu powie mi tego dnia: Panie, Panie, czyż nie prorokowaliśmy w twoim imieniu i w twoim imieniu nie wypędzaliśmy demonów, i w twoim imieniu nie czyniliśmy wielu cudów?"},{"book":"Mateusza","chapter":"7","verse":"23","text":"A wtedy im oświadczę: Nigdy was nie znałem. Odstąpcie ode mnie wy, którzy czynicie nieprawość."},{"book":"Mateusza","chapter":"7","verse":"24","text":"Każdego więc, kto słucha tych moich słów i wypełnia je, przyrównam do człowieka mądrego, który zbudował swój dom na skale."},{"book":"Mateusza","chapter":"7","verse":"25","text":"I spadł deszcz, przyszła powódź, zerwały się wichry i uderzyły w ten dom, ale się nie zawalił, bo był założony na skale."},{"book":"Mateusza","chapter":"7","verse":"26","text":"A każdy, kto słucha tych moich słów, a nie wypełnia ich, będzie przyrównany do człowieka głupiego, który zbudował swój dom na piasku."},{"book":"Mateusza","chapter":"7","verse":"27","text":"I spadł deszcz, przyszła powódź, zerwały się wichry i uderzyły w ten dom, i zawalił się, a jego upadek był wielki."},{"book":"Mateusza","chapter":"7","verse":"28","text":"A gdy Jezus dokończył tych słów, ludzie zdumiewali się jego nauką."},{"book":"Mateusza","chapter":"7","verse":"29","text":"Uczył ich bowiem jak ten, który ma moc, a nie jak uczeni w Piśmie."}]}