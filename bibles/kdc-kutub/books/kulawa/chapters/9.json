{"data":[{"book":"Kulawa","chapter":"9","verse":"1","text":"Abaho Mndewa kamulongela Musa, “Genda kwa Falao mulongele, Mndewa Imulungu, Imulungu wa Waebulania, kolonga, ‘Waleke wanhu zangu wasegele, wakanitambikile."},{"book":"Kulawa","chapter":"9","verse":"2","text":"Wahalema kuwaleka wasegele,"},{"book":"Kulawa","chapter":"9","verse":"3","text":"nougolosa mkono wangu na kugala mitamu mzifugo zako zose, ng'ombe na falasi na vihongwe na ngamiya na mbuzi na ng'hondolo."},{"book":"Kulawa","chapter":"9","verse":"4","text":"Lakini Mndewa Imulungu kobagula fugo za Waizilaeli na fugo za Wamisili, avo mzifugo za Waizilaeli kokuwa kuduhu hata mnyama imoja yonda yafe.’ ”"},{"book":"Kulawa","chapter":"9","verse":"5","text":"Mndewa Imulungu keka siku kalonga, “Mayo Mndewa kotenda mbuli ino mwiisi ino.”"},{"book":"Kulawa","chapter":"9","verse":"6","text":"Imitondo yake Mndewa Imulungu katenda kamba viyalongile, na fugo zose za Misili zifa, kuduhu hata mnyama imoja wa Waizilaeli yafile."},{"book":"Kulawa","chapter":"9","verse":"7","text":"Falao kawatuma wanhu wakauze mbuli ya fugo za Waizilaeli, wamulongela kuduhu hata mnyama imoja wa Waizilaeli yafile. Lakini zoyo da Falao digendelela kuwa dala na halondile kuwaleka wasegele."},{"book":"Kulawa","chapter":"9","verse":"8","text":"Abaho Mndewa Imulungu kamulongela Musa na Haluni, “Kila imoja yadehe mitozi ya tanuli ganza dimoja, abaho Musa yaipwililise uchanha mgameso ga Falao"},{"book":"Kulawa","chapter":"9","verse":"9","text":"Mitozi ayo yokuwa timbwisi na dopwililika mwiisi yose ya Misili. Timbwisi dijo dogala mipute na yahatumbuka yokuwa milonda kwa wanhu na wanyama mwiisi yose ya Misili.”"},{"book":"Kulawa","chapter":"9","verse":"10","text":"Avo wadeha mitozi kulawa mditanuli wachola kwa Falao, na Musa kaipwililisa uchanha mgameso ga Falao. Wanhu na wanyama wapata mipute na viitumbuke iwa milonda."},{"book":"Kulawa","chapter":"9","verse":"11","text":"Iwahawi hawadahile kwima kuulongozi wa Musa mbuli ya mipute ikalile kumwao na ikalile kwa Wamisili wose."},{"book":"Kulawa","chapter":"9","verse":"12","text":"Lakini Mndewa Imulungu kamtenda Falao yawe na moyo mdala na hawategeleze, kamba Mndewa Imulungu viyamulongele Musa."},{"book":"Kulawa","chapter":"9","verse":"13","text":"Abaho Mndewa Imulungu kamulongela Musa, “Lamuka imitondo ng'hani uchole kwa Falao. Mulongele kamba Mndewa Imulungu, Imulungu wa Waebulania kolonga, ‘Waleke wanhu zangu wasegele, wakanitambikile."},{"book":"Kulawa","chapter":"9","verse":"14","text":"Kwavija mwanza uno nokukoboza gweye na watawala zako na wanhu zako, baho kojuwa kamba kuduhu iyagwe mwiisi yose yaigalile na niye."},{"book":"Kulawa","chapter":"9","verse":"15","text":"Kwavija mbaka sambi nahagolose mkono wangu na kukutowa gweye na wanhu zako na mwahafile mwaka."},{"book":"Kulawa","chapter":"9","verse":"16","text":"Lakini niwaleka muwe wagima kulagusa udahi wangu avo wanhu wose wa mwiisi wadijuwe twaga jangu."},{"book":"Kulawa","chapter":"9","verse":"17","text":"Lakini zoyo jako ding'hali dala na hulonda kuwaleka wanhu zangu wasegele."},{"book":"Kulawa","chapter":"9","verse":"18","text":"Avo, mayo saa kamba ino nogala mvula ng'hulu ya mabwe nayo hainalawilila mwiisi ya Misili toka mwanduso wake mbaka lelo."},{"book":"Kulawa","chapter":"9","verse":"19","text":"Avo lagiza fugo zako zose na kila kinhu kili mmigunda kikigwe goya kwavija mvula ya mabwe yomtowela kila munhu na kila mnyama yeli kumgunda hebu kunze ya ng'anda na wose wofa.’ ”"},{"book":"Kulawa","chapter":"9","verse":"20","text":"Lakini watawala wa Falao wadumbile gaja gayalongile Mndewa Imulungu walopola wawasegesa watumwa zao na wanyama zao mmigunda wawagala mzing'anda."},{"book":"Kulawa","chapter":"9","verse":"21","text":"Lakini waja hawagagelegeze gaja gayalongile Mndewa Imulungu wazileka fugo zao na watumwa zao mmiguda."},{"book":"Kulawa","chapter":"9","verse":"22","text":"Abaho Mndewa Imulungu kamulongela Musa, “Golosa mkono wako uchanha kuulanga, ili mvula ya mabwe itowe kila hanhu mwiisi ya Misili, kwa kila munhu na kila mnyama na kila kinhu kili mmigunda.”"},{"book":"Kulawa","chapter":"9","verse":"23","text":"Musa viyaugolose mkono wake uchanha kuulanga, Mndewa Imulungu kagala mvula ya mabwe na ng'huwa na mimwesa mwiisi. Avo Mndewa Imulungu kagala mvula ya mabwe kila hanhu mwiisi ya Misili."},{"book":"Kulawa","chapter":"9","verse":"24","text":"Mvula ng'hulu ya mabwe na mimwesa igendelela kutowa, kuduhu mwenekae yoyose wa Misili yawahile kuchona kinhu kamba acho."},{"book":"Kulawa","chapter":"9","verse":"25","text":"Mvula ya mabwe itowa kila hanhu mwiisi ya Misili na ibananga migunda yose. Mvula ayo iwakoma wanyama wose na wanhu wose wakalile kunze, ibena vinhu vose vihandigwe mmigunda na mibiki."},{"book":"Kulawa","chapter":"9","verse":"26","text":"Lakini mvula ya mabwe haitowile mwambu wa Gosheni, kuko kuwakalile okala Waizilaeli."},{"book":"Kulawa","chapter":"9","verse":"27","text":"Falao kalagiza Musa na Haluni wakemigwe, kawalongela, “Mwanza uno nitenda nzambi, Mndewa Imulungu katenda goya, niye na wanhu zangu tubananga."},{"book":"Kulawa","chapter":"9","verse":"28","text":"Mpuleni Mndewa Imulungu! Kwavija ng'huwa zino na mvula ino vibanza, niye nowaleka musegele na honda mukawe kusegela.”"},{"book":"Kulawa","chapter":"9","verse":"29","text":"Musa kamwidika Falao, “Sambi baha nahasegela kudibuga dino, noigolosa mikono yangu nompula Mndewa Imulungu, mvula na ng'huwa voleka, na kokuwa kuduhu mvula ya mabwe, baho gweye kojuwa isi yose ya Mndewa Imulungu."},{"book":"Kulawa","chapter":"9","verse":"30","text":"Lakini nojuwa gweye na watawala zako hamumdumba bule Mndewa Imulungu.”"},{"book":"Kulawa","chapter":"9","verse":"31","text":"Minoga ya kutendela viwalo va kitani na shayili vose vikala vinangigwe, kwavija shayili ikala yosonga kunamiza na minoga ya kutendela viwalo va kitani ikala yokwalika."},{"book":"Kulawa","chapter":"9","verse":"32","text":"Lakini ngano na minoga iyagwe iigalile na ngano havinangigwe kwavija vikawaga kukangala."},{"book":"Kulawa","chapter":"9","verse":"33","text":"Avo Musa kasegela kwa Falao, kachola kunze kudibuga, kagolosa makono gake kampula Mndewa Imulungu. Ng'huwa na mvula ya mabwe vileka kutowa."},{"book":"Kulawa","chapter":"9","verse":"34","text":"Falao viyonile mvula ya mabwe na ng'huwa vileka kutowa, katenda nzambi kabili, heyo na watawala zake watenda mizoyo yao iwe midala."},{"book":"Kulawa","chapter":"9","verse":"35","text":"Avo, kalema kuwaleka Waizilaeli wasegele, kamba Mndewa Imulungu viyalongile kwa mulomo wa Musa."}]}