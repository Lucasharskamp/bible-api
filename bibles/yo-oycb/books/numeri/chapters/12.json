{"data":[{"book":"Numeri","chapter":"12","verse":"1","text":"Miriamu àti Aaroni sọ̀rọ̀-òdì sí Mose nítorí pé ó fẹ́ obìnrin ará Etiopia."},{"book":"Numeri","chapter":"12","verse":"2","text":"Wọ́n sì wí pé, “Nípa Mose nìkan ni Olúwa ti sọ̀rọ̀ bí, kò ha ti ipa wa sọ̀rọ̀ bí?” Olúwa sì gbọ́ èyí."},{"book":"Numeri","chapter":"12","verse":"3","text":"(Mose sì jẹ́ ọlọ́kàn tútù ju gbogbo ènìyàn tó wà lórí ilẹ̀ ayé lọ)."},{"book":"Numeri","chapter":"12","verse":"4","text":"Lẹ́ẹ̀kan náà ni Olúwa sọ fún Mose, Aaroni àti Miriamu pé, “Ẹ̀yin mẹ́tẹ̀ẹ̀ta, jáde wá sínú àgọ́ ìpàdé.” Àwọn mẹ́tẹ̀ẹ̀ta sì jáde síta."},{"book":"Numeri","chapter":"12","verse":"5","text":"Nígbà náà ni Olúwa sọ̀kalẹ̀ nínú ọ̀wọ́n ìkùùkuu, ó sì dúró ní ẹnu-ọ̀nà àgọ́, ó ké sí Aaroni àti Miriamu. Àwọn méjèèjì sì bọ́ síwájú,"},{"book":"Numeri","chapter":"12","verse":"6","text":"Ó wí pé, “Ẹ gbọ́ ọ̀rọ̀ mi,"},{"book":"Numeri","chapter":"12","verse":"7","text":"Ṣùgbọ́n èyí kò rí bẹ́ẹ̀ pẹ̀lú Mose ìránṣẹ́ mi;"},{"book":"Numeri","chapter":"12","verse":"8","text":"Mo sì ń bá a sọ̀rọ̀ ní ojúkojú,"},{"book":"Numeri","chapter":"12","verse":"9","text":"Ìbínú Olúwa sì ru sókè sí wọn Olúwa sì fi wọ́n sílẹ̀."},{"book":"Numeri","chapter":"12","verse":"10","text":"Nígbà tí ìkùùkuu kúrò lórí àgọ́ lójijì ni Miriamu di adẹ́tẹ̀, ó funfun bí i yìnyín. Aaroni sì padà wo Miriamu ó sì rí i pé ó ti di adẹ́tẹ̀,"},{"book":"Numeri","chapter":"12","verse":"11","text":"Aaroni sì wí fún Mose pé, “Jọ̀wọ́ olúwa mi, má ṣe ka ẹ̀ṣẹ̀, èyí tí a fi ìwà òmùgọ̀ dá sí wa lọ́rùn."},{"book":"Numeri","chapter":"12","verse":"12","text":"Má ṣe jẹ́ kí ó dàbí òkú ọmọ tí a bí, tí ìdajì ara rẹ̀ ti rà dànù.”"},{"book":"Numeri","chapter":"12","verse":"13","text":"Torí èyí Mose sì kígbe sí Olúwa, “Ọlọ́run, jọ̀wọ́, mú un láradá!”"},{"book":"Numeri","chapter":"12","verse":"14","text":"Olúwa sì dá Mose lóhùn, “Bí baba rẹ̀ bá tutọ́ sí i lójú, ojú kò wa ní í tì í fún ọjọ́ méje? Dá a dúró sí ẹ̀yìn ibùdó fún ọjọ́ méje, lẹ́yìn èyí ki a tó ó le mú wọlé.”"},{"book":"Numeri","chapter":"12","verse":"15","text":"Miriamu sì dúró sí ẹ̀yìn ibùdó fún ọjọ́ méje, àwọn ènìyàn kò sì tẹ̀síwájú nínú ìrìnàjò wọn títí tí Miriamu fi wọ inú ibùdó padà."},{"book":"Numeri","chapter":"12","verse":"16","text":"Lẹ́yìn èyí, àwọn ènìyàn kúrò ní Haserotu, wọ́n sì pa ibùdó sí aginjù Parani."}]}