{"data":[{"book":"मत्ती","chapter":"8","verse":"1","text":"याग यीशु आ पहाळी मा टु ल्यालमा ईळदुन, रा ऊंद धोळ्द भीळ आऊन हिंद आगेत."},{"book":"मत्ती","chapter":"8","verse":"2","text":"अदिक नोळी, ऊंद कोढ़ इन रोगी मंळसा हात्‍ती बंदकु आऊक प्रणाम माळदुन अदिक अंदुन८:२ नानी साफ माळ; हिंग मानसोर कि ईद बिमारी मंळसा अक न्यायविधी इन प्रती मैला माळोद., “हे प्रभु, अगर नी चाहास्या, रा नानी शुद्ध माळ सकत्या.”"},{"book":"मत्ती","chapter":"8","verse":"3","text":"यीशु कय मुंद माळकु आऊक मुटदुन, अदिक अंदुन, “ना चाहसतीन, नी शुद्ध आगेग.” अदिक आव तुरन्त कोढ़ इन रोग देल शुद्ध आगेदुन."},{"book":"मत्ती","chapter":"8","verse":"4","text":"बाक यीशु आऊन से अंदुन, “नोळ, यारीकु हेळबाळेत, लेकीन होगकु तान तान इक याजक उक तोर्स अदिक मूसा अन आदेश इन अनुसार भेंट येर्स, ताकी लॉकुर साटी गवाही आगुल.”"},{"book":"मत्ती","chapter":"8","verse":"5","text":"याग यीशु कफरनहूम नगर दा बंदुन रा ऊंद रोमी सिपाहीगोळ्द सुबेदार आऊन हात्‍ती बंदकु आऊन से विनती माळदुन,"},{"book":"मत्ती","chapter":"8","verse":"6","text":"“हे प्रभु, नान दास उक लकवा होळ्द बुटाद अदिक आव हापाळ दुख दा आन.”"},{"book":"मत्ती","chapter":"8","verse":"7","text":"आग यीशु सुबेदार से अंदुन, “ना बंदकु आऊक चंगा माळाईन.”"},{"book":"मत्ती","chapter":"8","verse":"8","text":"सुबेदार उत्‍तर कोट्टुन, “हे प्रभु, ना ई लायक हैलेच कि नी नांद मान्ना ताका बंद्या, लेकीन सिर्फ आग्या कोटबुळ रा नान सेवक चंगा आगेदान."},{"book":"मत्ती","chapter":"8","verse":"9","text":"यतिकी ना भी जिम्मेदार मंळसा हुईन, अदिक सिपाही नान हात्‍ती आर. याग ना ऊंद से अनतीन, ‘होग!’ रा आव होगतान; अदिक दुसरा से अनतीन, ‘बर!’ रा आव बरतान; अदिक याग तान दास से अनतीन, ‘ईद माळ!’ रा आव माळतान.”"},{"book":"मत्ती","chapter":"8","verse":"10","text":"ईद केळकु यीशु उक अचम्भा आत, अदिक जो आऊन हिंद बरोर आंदुर से अंदुन, “ना नीम से खरा माताळतीन कि ना इस्त्राएल दा भी हिंग मजबुत विश्वास नोळीदील."},{"book":"मत्ती","chapter":"8","verse":"11","text":"८:११ लूका १३:२९अदिक ना नीम से अनतीन कि पूर्व अदिक पश्चिम टु हापाळ सा लॉकुर बंदार अदिक आंदुर भोज दा अब्राहम, इसहाक अदिक याकूब उन सांगुळ स्वर्ग इन राज्य दा कुरतार."},{"book":"मत्ती","chapter":"8","verse":"12","text":"८:१२ मत्ती २२:१३; २५:३०; लूका १३:२८लेकीन राज्य अन्द औलाद व्हार्या अंधार दा हाक्‍कु आदार: अल वोरलोद अदिक हल्लगोळ्द कच्चोद आदीत.”"},{"book":"मत्ती","chapter":"8","verse":"13","text":"आग यीशु सुबेदार से अंदुन, “होग, ह्यांग नीन विश्वास आद, हांग अच नीन साटी आगुल.” अदिक आऊन दास अदा घळी दा चंगा आगेदुन."},{"book":"मत्ती","chapter":"8","verse":"14","text":"यीशु याग पतरस उन मान्या बंदुन, रा आव आऊन आत्‍ता अक तेज मय देल बिदकु नोळदुन."},{"book":"मत्ती","chapter":"8","verse":"15","text":"यीशु आकिन कय मुटदुन अदिक आकिन मय ईळदोदव, अदिक आक यदकु आऊन स्यावा माळली कुरतुर."},{"book":"मत्ती","chapter":"8","verse":"16","text":"याग द्याव आत आग आंदुर आऊन हात्‍ती हापाळ सा लॉकुरी तंदुर यारदा दुष्टआत्मागोळ ईरव अदिक यीशु आ दुष्टआत्मागोळी तान वचन देल तेग्द बुट्टुन; अदिक सप्पा रोगीगोळी चंगा माळदुन."},{"book":"मत्ती","chapter":"8","verse":"17","text":"८:१७ यशायाह ५३:४यतिकी जो वचन यशायाह भविष्यवक्तागोळ द्वारा अंदकु आगीत अद पुरा आगुल: “यीशु खुद नाम कमजोरीगोळी हुळदुन अदिक नाम बिमारगोळी नेगुकु दुर माळदुन.”"},{"book":"मत्ती","chapter":"8","verse":"18","text":"यीशु याग तान नाकु दी ऊंद धोळ्द भीळ नोळदुन रा चेलागोळी झील इन आप्पाटी होगोद आग्या कोट्टुन."},{"book":"मत्ती","chapter":"8","verse":"19","text":"आग ऊंद शास्त्री हात्‍ती बंदकु आऊन से अंदुन, “हे गुरु, नी यल होद्या, ना नीन हिंद होट्ट बराईन.”"},{"book":"मत्ती","chapter":"8","verse":"20","text":"यीशु आऊन से अंदुन, “कोल्यागोळ गुफा अदिक आकाश इन पक्षीगोळ ग्वादा ईरताव; लेकीन मंळसा अन पार उन साटी ताल्ला होचकोमोद भी जागा हैलेच.”"},{"book":"मत्ती","chapter":"8","verse":"21","text":"मात्‍त ऊंद चेला आऊन से अंदुन, “हे प्रभु, नानी पयले होगगोळ कि ना तान आप्प उक नळसाईन.”"},{"book":"मत्ती","chapter":"8","verse":"22","text":"यीशु आऊन से अंदुन, “नी नान हिंद आगेग, अदिक सोद्द मंळसागोळी तान मुर्दा नळ्सगोळ.”"},{"book":"मत्ती","chapter":"8","verse":"23","text":"याग यीशु ड्वांगा मा येरदुन, रा आऊन चेलागोळ आऊन हिंद आगेदुर."},{"book":"मत्ती","chapter":"8","verse":"24","text":"अदिक नोळी, अचानक झील दा ऊंद हिंग धोळ्द तुफान येळ्त कि ड्वांगा लयरगोळ से मुचली हत, लेकीन यीशु मिंगोन."},{"book":"मत्ती","chapter":"8","verse":"25","text":"आग चेलागोळ हात्‍ती बंदकु आऊक येब्सदुर अदिक अंदुर, “हे प्रभु, नामी ऊळ्स, नाव मुळ्केतेव.”"},{"book":"मत्ती","chapter":"8","verse":"26","text":"यीशु आंदुर से अंदुन, “हे अविश्वासीगोळा, यती अंजेतीर?” आग आव यदकु आँधी अदिक नीर इक डटकार्सदुन, अदिक सप्पा शांत आगेत."},{"book":"मत्ती","chapter":"8","verse":"27","text":"अदिक आंदुर अचम्भा माळकु अनली कुरतुर, “ईव ह्यांग मंळसा हुन कि आँधी अदिक नीर भी ईऊन आग्या मान्सताव.”"},{"book":"मत्ती","chapter":"8","verse":"28","text":"याग यीशु आप्पाटी गदरेनियों अन प्रदेश दा पोहचुसदुन, रा येढ्ढ मंळसागोळ यारदा दुष्टआत्मागोळ ईरव कब्रगोळ दा टु होटकु आऊक सिकदुर. आंदुर ईट भयानक ईरोर कि याऊ आ हादी देल होग ईला सकोन."},{"book":"मत्ती","chapter":"8","verse":"29","text":"आंदुर चिल्ळास्कु अंदुर, “हे परमेश्वर उन पारा, नाम्द नीन से येन क्याल्सा? येन नी समय से पयले नामी दुख कोळली इल बंद्या?”"},{"book":"मत्ती","chapter":"8","verse":"30","text":"आंदुर से थ्वाळासा दुर मा हापाळ सा हंदीगोळ्द ऊंद झुण्ड आळोद."},{"book":"मत्ती","chapter":"8","verse":"31","text":"दुष्टआत्मागोळ आऊन से ईद अंदकु विनती माळदव, “अगर नीनी नामी तेगोद अच आद, रा आ हंदीगोळ्द झुण्ड दा कळुबुळ.”"},{"book":"मत्ती","chapter":"8","verse":"32","text":"आव आ दुष्टआत्मागोळ से अंदुन, “होगी!” अदिक आ दुष्टआत्मागोळ होटकु हंदीगोळ दा होक्केदव अदिक नोळी, पुरा झुण्ड ऊतार मा टु झील इन नीर दा होगकु बित्‍त अदिक मुळ्ककु सोतोत."},{"book":"मत्ती","chapter":"8","verse":"33","text":"आ हंदीगोळी आळसावाळेर अल टु ओळदुर, अदिक नगर दा होगकु ई सप्पा मातगोळी अदिक यारदा दुष्टआत्मागोळ ईरव आंदुर्द सप्पा हाल केळ्सदुर."},{"book":"मत्ती","chapter":"8","verse":"34","text":"आग पुरा नगर इन लॉकुर यीशु से भेंट माळोर साटी होटकु बंदुर, अदिक आऊक नोळकु विनती माळदुर कि नाम क्षेत्र दा टु व्हार्या होटोग."}]}