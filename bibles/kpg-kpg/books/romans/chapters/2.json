{"data":[{"book":"Romans","chapter":"2","verse":"1","text":"Dogu ihoo hagaaloho, goe e hagi aga digau ala i golo? Malaa, e de hilihili be goe koai, tumaalia adu gi di goe ai. Goe e bida haga huaidu goe maa goe ga hagi aga digaula, gei e hai nia mee ala e hai go digaula.2.1 Matthew 7.1; Luke 6.37"},{"book":"Romans","chapter":"2","verse":"2","text":"Gidaadou gu iloo bolo God e donu i dana hagi aga nia daangada ala e hai beenei."},{"book":"Romans","chapter":"2","verse":"3","text":"Gei goe, dogu ihoo hagaaloho, goe e hai nia mee aanei, e hagi aga digau ala i golo! Goe e hagamamaanadu bolo goe gaa tanga laa gi daha mo di hagi aga a God?"},{"book":"Romans","chapter":"2","verse":"4","text":"Holongo goe e hagabalumee dono dumaalia damanaiee, mo dono aloho mo dono manawa hagakono? Goe e modongoohia dono manawa dumaalia, i Mee dela e dagi goe gi huli hoou."},{"book":"Romans","chapter":"2","verse":"5","text":"Gei do manawa hamaaloo gaa bida haga damanaiee do hagaduadua i di laangi ma ga gila aga di hagawelewele a God mo dana hagi aga dela e donu."},{"book":"Romans","chapter":"2","verse":"6","text":"Idimaa, God gaa wanga gi tangada nei mo tangada nei di hui dela e tau ang gi ana hegau nogo hai.2.6 Pisalem 62.12; Agoago Podo 24.12"},{"book":"Romans","chapter":"2","verse":"7","text":"Hunu daangada e hai nia mee ala e humalia, ge e halahala di madamada, di aamua, mo di mouli hagalee odi, gei God gaa wanga gi digaula di mouli e dee odi."},{"book":"Romans","chapter":"2","verse":"8","text":"Hunu daangada e hagagailaa ge e haga balumee di mee dela e donu, bolo gii mee di daudali di mee dela hagalee donu, gei God gaa dugu gi hongo digaula dono manawa daamaha mo dono hagawelewele."},{"book":"Romans","chapter":"2","verse":"9","text":"Di hagaduadua mo di haga mmaemmae gaa noho i baahi digau huogodoo ala e haihai di huaidu, digau o Jew i mua mo digau tuadimee labelaa."},{"book":"Romans","chapter":"2","verse":"10","text":"God gaa wanga di madamada, di aamua, mo di aumaalia, gi digau huogodoo ala e haihai di humalia, digau o Jew i mua mo digau tuadimee labelaa."},{"book":"Romans","chapter":"2","verse":"11","text":"Idimaa, God e hagi aga nia daangada huogodoo gi di hagatau hua e dahi.2.11 Deuteronomy 10.17"},{"book":"Romans","chapter":"2","verse":"12","text":"Digau tuadimee hagalee hai mee gi Nnaganoho a Moses. Digaula gu ihala, guu nngala, gu hagalee hagi aga go nnaganoho. Digau o Jew e hai mee gi nnaganoho, malaa, digaula gaa hai di huaidu, e hagi aga go nnaganoho."},{"book":"Romans","chapter":"2","verse":"13","text":"Ma hagalee go di hagalongo hua gi nnaganoho dela e hai nia daangada gii donu i baahi o God, gei mai di nadau hai hegau gi nnaganoho aalaa."},{"book":"Romans","chapter":"2","verse":"14","text":"Digau tuadimee nadau haganoho ai, gei di nadau haga gila aga nnaganoho mai nadau modongoohia iloo, digaula la go nadau haganoho, ma e aha maa digaula le e hagalee hai mee gi Nnaganoho a Moses."},{"book":"Romans","chapter":"2","verse":"15","text":"Nia hangaahai digaula e haga modongoohia aga di hagahonu o nnaganoho la guu hihi gi lodo nadau manawa. Di nadau iloo di humalia mo di huaidu e haga modongoohia bolo di mee deenei le e donu, idimaa nadau hagamaanadu e haga huaidu ginaadou hunu madagoaa, gei hunu madagoaa e duuli digaula."},{"book":"Romans","chapter":"2","verse":"16","text":"Malaa, di Longo Humalia dela e hagadele ko au e hai bolo deenei di hai gaa hai i di laangi deelaa, i di madagoaa a God mai Jesus Christ ga hagi aga nia hagamaanadu hagammuni o digau huogodoo."},{"book":"Romans","chapter":"2","verse":"17","text":"Gei goe? Goe e hai bolo goe tangada o Jew, gei goe e hagadagadagagee gi nnaganoho, gei e bida hagaamu goe i do buni anga gi God."},{"book":"Romans","chapter":"2","verse":"18","text":"Goe gu iloo di mee a God e hiihai bolo goe gi heia, gei guu kabe mai nnaganoho di hilihili di mee dela e donu."},{"book":"Romans","chapter":"2","verse":"19","text":"Goe guu donu bolo goe tangada e dagi digau deegida, ge di maalama ni digau ala e noho i lodo di bouli,"},{"book":"Romans","chapter":"2","verse":"20","text":"tangada e aago digau ala e dadaulia, mo tangada agoago ni digau e de kabemee. Goe guu donu bolo i lodo nnaganoho, goe gu hagahonu go di kabemee mo di tonu."},{"book":"Romans","chapter":"2","verse":"21","text":"Goe e aago digau ala i golo, gei goe e aha dela hagalee aago goe? Goe e agoago boloo, “Hudee gaiaa,” gei goe e gaiaa!"},{"book":"Romans","chapter":"2","verse":"22","text":"Gei goe e helekai boloo, “Hudee hai be di manu,” gei goe e hai be di manu! Goe e de hiihai gi nia balu god, gei goe e gaiaa nia mee i lodo nia hale daumaha!"},{"book":"Romans","chapter":"2","verse":"23","text":"Goe e bida hagaamu goe i nnaganoho a God, gei goe e haga langaadia a God i dau oho ana haganoho."},{"book":"Romans","chapter":"2","verse":"24","text":"Di Beebaa Dabu e helekai,"},{"book":"Romans","chapter":"2","verse":"25","text":"Maa goe ga haga gila aga nnaganoho, gei do sirkumsais ga dono hadinga i golo. Maa goe ga hagalee haga gila aga nnaganoho, goe e hai gadoo be tangada digi sirkumsais."},{"book":"Romans","chapter":"2","verse":"26","text":"Maa tangada tuadimee dela digi sirkumsais, ga haga gila aga nnaganoho, malaa, God hagalee gaa dugu tangada deenei be tangada dela gu sirkumsais?!"},{"book":"Romans","chapter":"2","verse":"27","text":"Goodou digau o Jew gaa hai digau e hagahuaidu go digau tuadimee, idimaa, goodou e dagadagahi nnaganoho, ma e aha maa ne hihi adu gi goodou ala gu sirkumsais. Gei digau tuadimee le e haga gila aga nnaganoho, ma e aha maa digaula digi sirkumsais nadau huaidina."},{"book":"Romans","chapter":"2","verse":"28","text":"Koai tangada donu o Jew gu sirkumsais gii donu? Hagalee go tangada Jew dela ne sirkumsais gi di sirkumsais tuaidina modongoohia."},{"book":"Romans","chapter":"2","verse":"29","text":"Tangada donu o Jew la tangada o Jew i ono lodo, dono manawa la gu sirkumsais, deenei tegau ni di Hagataalunga o God, hagalee tegau ni nnaganoho. Gei tangada beenei, e kae dono hagaamu mai baahi o God, hagalee mai baahi nia daangada.2.29 Deuteronomy 30.6"}]}