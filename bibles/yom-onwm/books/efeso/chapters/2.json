{"data":[{"book":"Efeso","chapter":"2","verse":"1","text":"Mu thama beno bu luba bafua mu zinzimbala zieno ayi mu masumu meno ;"},{"book":"Efeso","chapter":"2","verse":"2","text":"mu mawu beno ludiatila boso buididi ntoto wawu ayi boso buididi Pfumu yi lulendo lu mbimbi, pheve yinsalanga mu batu badi matingu."},{"book":"Efeso","chapter":"2","verse":"3","text":"Beto mamveto, tuba banga bawu ; tuzingila boso bubela zinzinunu zieto zi kinsuni ayi tudukisa luzolo lu nsuni ayi lu mayindu meto. Mu kimutu beto tuba batu bobo zinganzi zi Nzambi zifueti buila banga batu bankaka."},{"book":"Efeso","chapter":"2","verse":"4","text":"Vayi Nzambi nkua kimvuama mu kiadi mu diambu di luzolo lunneni lolokatuzodila ;"},{"book":"Efeso","chapter":"2","verse":"5","text":"wutuzingisa va kimosi ayi Klisto ; beto bobo tuba bafua mu diambu di zinzimbala zieto. Mu nlemvo luvukila."},{"book":"Efeso","chapter":"2","verse":"6","text":"Wutufulukisa va kimosi ayi niandi ayi wutuvuandisa va kimosi, mu Diyilu, mu Klisto Yesu"},{"book":"Efeso","chapter":"2","verse":"7","text":"mu diambu katumonisa mu zitsungi ziela kuiza bunneni bu kimvuama ki nlemvo andi mu diambu di mamboti mandi kuidi beto mu Klisto Yesu."},{"book":"Efeso","chapter":"2","verse":"8","text":"Bila mu nlemvo luvukila ; mu nzila yi minu. Luvulusu beni lusia ba kuidi beno ko vayi didi dikaba di Nzambi."},{"book":"Efeso","chapter":"2","verse":"9","text":"Bika sia ti mu mavanga luvukila muingi mutu kabika kuandi kukiniemisa."},{"book":"Efeso","chapter":"2","verse":"10","text":"Bila beto tuidi bivangu biandi ; tuvangu mu Klisto Yesu mu diambu di vanganga mavanga mamboti momo Nzambi kakubika tona thama muingi tusadila mawu."},{"book":"Efeso","chapter":"2","verse":"11","text":"Diawu, lutebuka moyo ti beno luba Bapakanu mu nsuni, baba kulutedilanga batu bakambu zengo kuidi bobo baba tedilanga bazengo. Nzengolo beni yivangimina, mu nitu, mu mioko mi batu."},{"book":"Efeso","chapter":"2","verse":"12","text":"Lutebuka moyo ti mu thangu beni, beno luba bavambana ayi Klisto, lusia ba minsua mu vuanda mu divula di Iseli ko bila luba banzenza mu zinguizani ziozi zivanunu tsila ; luba batu basobolo kuidi Nzambi ko bila luba banzenza mu zinguizani zi Nzambi zivanunu tsila ; luba batu bakambulu diana ayi bakambulu Nzambi va ntoto."},{"book":"Efeso","chapter":"2","verse":"13","text":"Vayi buabu, mu Klisto Yesu ; beno lutuama ba thama ayi Nzambi vayi luyikidi bafikama mu diambu di menga matengula Klisto."},{"book":"Efeso","chapter":"2","verse":"14","text":"Bila niandi ndembama yeto. Niandi wukitula Bayuda ayi Bapakanumutu wumosi ayi niandi wutiolumuna baka ki kithatu kioki kiba vambisa."},{"book":"Efeso","chapter":"2","verse":"15","text":"Bila mu nsuni andi niandi wuvonda mina va kimosi ayi zithumunu ziandiayi minsiku miandi. Diodi divangimina mu diambu di vanga mu niandi veka mutu wumosi wumona wuntotukila mu batu buadi. Buawu bobo kakotisila ndembama."},{"book":"Efeso","chapter":"2","verse":"16","text":"Mu diambu kabaka bu vutudila, mu nzila yi dikulusi, nguizani yi bawu buadi mu nitu yimosi kuidi Nzambi bu kavondila kimbeni kiawu va dikulusi."},{"book":"Efeso","chapter":"2","verse":"17","text":"Klisto wuyiza ayi wusamuna ndembama kuidi beno luba thama ayi wusamuna ndembama kuidi bobo baba bafikama."},{"book":"Efeso","chapter":"2","verse":"18","text":"Bila, mu diambu diandi, beto yawu tubeki minsua mu kota kuidi Tata mu Pheve yimosi."},{"book":"Efeso","chapter":"2","verse":"19","text":"Diawu, beno lusiedi diaka banzenza ko voti minkibi ko, vayi lueka buabu basi tsi va kimosi ayi banlongo ayi basi nzo yi Nzambi."},{"book":"Efeso","chapter":"2","verse":"20","text":"Beno lutungu va yilu fundasio yi bamvuala ayi mimbikudi. Yesu Klisto, niandi ditadi di mfunu di fuma."},{"book":"Efeso","chapter":"2","verse":"21","text":"Mu niandi nzo yoso yibundusulu va kimosi ayi yilembo yundukamu diambu yiba Nzo yi Nzambi yinlongo mu Pfumu."},{"book":"Efeso","chapter":"2","verse":"22","text":"Ayi mu niandi, beno lulembo tungulu va kimosi mu diambu lukituka nzo yimvuandanga Nzambi mu Pheve."}]}