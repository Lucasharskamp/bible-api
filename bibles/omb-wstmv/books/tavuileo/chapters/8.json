{"data":[{"book":"Tavui Leo","chapter":"8","verse":"1","text":"Huqe Mauri u lado Noa mosigei mena gangarue mwaomwao ko a gineu dolue meie lolo akai toavaravara me i Huqe Mauri mo hora na langi mo here lo ului ureure me mo vi na wai ram qega."},{"book":"Tavui Leo","chapter":"8","verse":"2","text":"Me tomuegi mo soso goro, na matai wai lolo tano huri na wai vin mese mwalue, me mo soso goro na uhe lolo mahava."},{"book":"Tavui Leo","chapter":"8","verse":"3","text":"Me a wai mo qega mo hivo rorongo taligu. Lo taro hi rani vudolue avigi ngavulu gailime wai mo qega rorongo."},{"book":"Tavui Leo","chapter":"8","verse":"4","text":"Me lo vule gaibitugi, lo rani hangavulu domwagi gaibitu, a akai toavaravara lawua mo saga lo ului vusi Ararat."},{"book":"Tavui Leo","chapter":"8","verse":"5","text":"Me a wai u qega rorongo u dadari lo vule hangavulugi lo muei rani lo vule ngehi vusi ram maraga taligu."},{"book":"Tavui Leo","chapter":"8","verse":"6","text":"Lo tagui rani ngavulu gaivesi, i Noa u langa na matai lengi lo akai toavaravara hi nge u bulue."},{"book":"Tavui Leo","chapter":"8","verse":"7","text":"Me mo hora tavarea a manu lawua a weu me mo vano mo hi tudori tea, dadari wai mo mamaha lo ureure."},{"book":"Tavui Leo","chapter":"8","verse":"8-9","text":"Siu mo hora na mwaragi den akai toavaravara ve na leo huri ve a wai u rovo dena ului tano nge a mwaragi he hue na gineu tea ve na toga lune huri a wai mo horo radu me mo tudori lo akai toavaravara. Noa mo batoragi na limana lo matai lengi me manu mo toga lune mo laie sulolo aka"},{"book":"Tavui Leo","chapter":"8","verse":"10","text":"Me mo rarai rani gaibitu me mo hora nam wara tavarea taligu dena aka toavaravara."},{"book":"Tavui Leo","chapter":"8","verse":"11","text":"Me lolo revirevi a mwara hi mo vomai taligu lobena. Wou! Mo wali na raui gai qaro oliv lolo wawana, me i Noa mo ilo huri ve a wai mo kakarani mo qega dena ureure."},{"book":"Tavui Leo","chapter":"8","verse":"12","text":"I nge urarai rani gaibitu taligu, me mo siregi na mwaragi tavarea taligu nge mwaragi hi mule tea lobena taligu."},{"book":"Tavui Leo","chapter":"8","verse":"13","text":"Siu lo higao ngehi i Noa higaona vudolue vaga ono domwagi gategale lo muei vule lo muei rani lo vule hi wai u mamaha vurugegi. Noa mo roa na langa ului akai toavaravara me mo leo a tano u mamaha beno."},{"book":"Tavui Leo","chapter":"8","verse":"14","text":"Me lo vule tuegi lo higao ngehi, lo rani ngavulugeirue domwai gaibitugi, tano u mamaha vurugegi."},{"book":"Tavui Leo","chapter":"8","verse":"15","text":"Huqe Mauri mo gato lawe Noa vena,"},{"book":"Tavui Leo","chapter":"8","verse":"16","text":"“Noa ko mwalue den aka, niko mei horamu mei renetumu mei horara."},{"book":"Tavui Leo","chapter":"8","verse":"17","text":"Goin lei vohogi na gangarue mwaso mei go gineu doluegi ram olo, gangarue me ngere ram taga lo tano huri rain sao rain vehuhu rain sao vin lulu lo tano.”"},{"book":"Tavui Leo","chapter":"8","verse":"18","text":"Noa mo mwalue mei horana, renetune me mei horai renetune."},{"book":"Tavui Leo","chapter":"8","verse":"19","text":"Me vataha na gineu rau toga mei Noa lolo akai toavaravara rau mwelue, vataha gangarue lalangai gineu doluegi ram olo, mena lalangai gineu ram tanga, ram mwalue den akai toavaravara mo huri na lalangai nora burigi."},{"book":"Tavui Leo","chapter":"8","verse":"20","text":"Noa mo vonda na vatu vuragi na vonda gogona lawe Huqe huri na nona hure bonboni me mo lai na gangarue mena manu rau mwasara mo hure bonboni ginire. U lei gategale den vataha gangarue mo wehire mo hurara ram gao doluegi lo vonda gogona mo vuragi na nona vevegarea lawe na Huqe."},{"book":"Tavui Leo","chapter":"8","verse":"21","text":"Me lo tagugi Huqe mo rongo na bonagi mo rongarea ginie lawuagi, siu mo domigi nie, “Nain mese arahi na ureure taligu hate huri a tangaloi a domire u esi tavohe rau maresuge me tavohe rau tamaragai beno. Huri na tangaloi, neu nain mese wehi na gineu mwaso mwere hi taligu."},{"book":"Tavui Leo","chapter":"8","verse":"22","text":"Siserigi ngaha lo ureure ngaha taroi rivu talu, me taroi lai hinaga matue dena vuigi. Taroi gamwadidi, me taroi mwamwavi, taroi rara, me taroi udu, taroi rani, me taroi bongi me gineu doluegi ngere ngaha rain mese sala vin dadari a ureure vin rovo.”"}]}