{"data":[{"book":"Kəlɔm","chapter":"34","verse":"1","text":"Kɔ MARIKI oloku Musa:"},{"book":"Kəlɔm","chapter":"34","verse":"2","text":"«Məsom aYisrayel ntɛ, məloku ŋa: Kɔ nəndekɔbɛrɛ Kanaŋ-ɛ, antɔf nyɛ isɔŋ nu kɛ mɔ, cələncər ca ŋi cɔ cancɛ:"},{"book":"Kəlɔm","chapter":"34","verse":"3","text":"Kəca kətɔt kɔ məntɛfərnɛ nde dec dɛmpɛ mɔ, antɔf ŋonu ŋɔŋkɔcop tɛgbərɛ ta Cin kɔ atɔf ŋa Edɔm. Kələncər konu kəŋkɔcop kəca kətɔt ka kəba Kədokət kɔ məntɛfərnɛ nde dec dɛmpɛ mɔ."},{"book":"Kəlɔm","chapter":"34","verse":"4","text":"Kəkɔ kəkafələr ntende kəca kətɔt ka dəkəpɛ da Mekəlencər, kəsolnɛ kəca ka Cin, kəkɔcepər kəca kətɔt ka Kadɛs Barneya, kəkɔ kəcepər sɔ Hacar Adar kɔ Acmon,"},{"book":"Kəlɔm","chapter":"34","verse":"5","text":"kəkɔkafələr sɔ Acmon haŋ kəkɔ kəsumpər kəŋgbɔkɔ ka Misira a kədewur nde dəkəba."},{"book":"Kəlɔm","chapter":"34","verse":"6","text":"Kələncər konu ntende dec dɛŋkalɛ mɔ, kəkɔyɔnɛ kəba Kəpɔŋ."},{"book":"Kəlɔm","chapter":"34","verse":"7","text":"Ntende kəca kəmeriya kɔ məntɛfərnɛ nde dec dɛmpɛ mɔ, kəyɛfɛ nde kəba Kəpɔŋ, nəcic ki haŋ nde tɔrɔ ta Hor."},{"book":"Kəlɔm","chapter":"34","verse":"8","text":"Kəyɛfɛ nde tɔrɔ ta Hor, nəcic ki kəcepər dəkəbɛrɛ da Lebo Hamat ntɛ tɔŋsɔŋɛ kəbəp Cedad mɔ."},{"book":"Kəlɔm","chapter":"34","verse":"9","text":"Kələncər kaŋkɔ kəkɔ ta Sifron haŋ kəkɔ kəsumpər Hacar Enan: Kələncər konu ka kəca kəmeriya kɔ kaŋkɔ."},{"book":"Kəlɔm","chapter":"34","verse":"10","text":"Nəcic kələncər konu ntende dec dɛmpɛ mɔ, kəyɛfɛ Hacar Enan haŋ Sefam,"},{"book":"Kəlɔm","chapter":"34","verse":"11","text":"kələncər kaŋkɔ kətor kəyɛfɛ Sefam kəkɔ Ribla kəca nkɛ dec dɛmpɛ Ayin mɔ, kələncər kaŋkɔ kətor kəgbuŋɛnɛ dobo da kəba ka Kineret ntende dec dɛmpɛ mɔ."},{"book":"Kəlɔm","chapter":"34","verse":"12","text":"Kələncər kaŋkɔ kətor sɔ Yurdɛn, kəkɔ kəsumpər kəba Kədokət."},{"book":"Kəlɔm","chapter":"34","verse":"13","text":"Kɔ Musa osom aYisrayel ntɛ: «Atɔf ŋaŋɔkɔ ŋɔ nəŋkɔyerɛnɛ dəyampuŋpuŋ, antɔf nŋɛ MARIKI ɔsɔŋ payer cusuŋka ncɛ camət-maŋkəlɛ kɔ dacɔ mɔ."},{"book":"Kəlɔm","chapter":"34","verse":"14","text":"Bawo kusuŋka ka Ruben dəcor kɔ dəcor, kusuŋka ka Kad dəcor kɔ dəcor ŋasɔtɔ kɛ kəŋan ka antɔf, kɔ kusuŋka dacɔ ka Manase sɔ kəsɔtɔ kɛ kəŋan ka antɔf."},{"book":"Kəlɔm","chapter":"34","verse":"15","text":"Cusuŋka cancɛ mɛrəŋ kɔ kusuŋka dacɔ ka Manase ŋanasɔtɔ kɛ kəŋan ka antɔf kəca nkɛ dec dɛmpɛ Yurdɛn nde pətɛfərɛnɛ Yeriko mɔ.»"},{"book":"Kəlɔm","chapter":"34","verse":"16","text":"Kɔ MARIKI oloku Musa:"},{"book":"Kəlɔm","chapter":"34","verse":"17","text":"«Mewe ma afum mɔ mamɛ, aŋɛ ŋaŋkɔyer nu antɔf mɔ. Wəloŋnɛ Elasar kɔ Yosuwe wan ka Nun."},{"book":"Kəlɔm","chapter":"34","verse":"18","text":"Nədekɔ nəlɛk wəkiriŋ wəkin ka kusuŋka o kusuŋka, teta kəyer ka antɔf."},{"book":"Kəlɔm","chapter":"34","verse":"19","text":"Mewe ma afum akaŋɛ mɔ mamɛ:"},{"book":"Kəlɔm","chapter":"34","verse":"20","text":"Kusuŋka ka Simeyɔŋ: Semuwɛl wan ka Amihud."},{"book":"Kəlɔm","chapter":"34","verse":"21","text":"Kusuŋka ka Bɛŋyamin: Elidad wan ka Kislon."},{"book":"Kəlɔm","chapter":"34","verse":"22","text":"Kusuŋka ka Dan: Buki wan ka Yokəli."},{"book":"Kəlɔm","chapter":"34","verse":"23","text":"Kusuŋka ka Isifu, kor ka Manase: Wəkiriŋ Haniyel wan ka Efod."},{"book":"Kəlɔm","chapter":"34","verse":"24","text":"Kusuŋka ka Efrayim: Kemuyel wan ka Siftan."},{"book":"Kəlɔm","chapter":"34","verse":"25","text":"Kusuŋka ka Sabulon: Wəkiriŋ Elicafan wan ka Parnak."},{"book":"Kəlɔm","chapter":"34","verse":"26","text":"Kusuŋka ka Isakar: Paltiyel wan ka Asan."},{"book":"Kəlɔm","chapter":"34","verse":"27","text":"Kusuŋka ka Asɛr: Ahihud wan ka Selomi."},{"book":"Kəlɔm","chapter":"34","verse":"28","text":"Kusuŋka ka Naftali: Pedahel wan ka Amihud.»"},{"book":"Kəlɔm","chapter":"34","verse":"29","text":"Afum akaŋɛ ŋɔ MARIKI ɛnasom kəyer ka antɔf ŋa Kanaŋ aYisrayel."}]}