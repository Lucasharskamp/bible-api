{"data":[{"book":"मरकुस","chapter":"3","verse":"1","text":"यीशु तब यहूदियों को आराधनालय म गयो; उत एक आदमी होतो जेको हाथ लकवा को रोग सी सूख गयो होतो,"},{"book":"मरकुस","chapter":"3","verse":"2","text":"अऊर हि यीशु पर दोष लगावन लायी ओख मारन म लग्यो होतो कि देखो, ऊ आराम दिन म ऊ आदमी ख चंगो करय हय कि नहीं।"},{"book":"मरकुस","chapter":"3","verse":"3","text":"यीशु न लकवा को सुख्यो हाथ वालो आदमी सी कह्यो, “सामने खड़ो हो।”"},{"book":"मरकुस","chapter":"3","verse":"4","text":"अऊर उन्को सी कह्यो, “का आराम दिन को नियम को अनुसार भलो करनो ठीक हय यां बुरो करनो? जीव ख बचावनो यां मारनो?” पर हि चुप रह्यो।"},{"book":"मरकुस","chapter":"3","verse":"5","text":"यीशु न उन्को मन की कठोरता सी उदास होय क, उन्ख गुस्सा सी चारयी तरफ देख्यो, अऊर ऊ आदमी सी कह्यो, “अपनो हाथ बढ़ाव।” ओन बढ़ायो, अऊर ओको हाथ पहिलो जसो अच्छो भय गयो।"},{"book":"मरकुस","chapter":"3","verse":"6","text":"तब फरीसी बाहेर जाय क यीशु को विरोध म हेरोदेस राजा को राजनैतिक सभा को संग योजना बनायी कि ओख कसो नाश करबो।"},{"book":"मरकुस","chapter":"3","verse":"7","text":"यीशु अपनो चेलावों को संग झील को जवर चली गयो: अऊर गलील, यहूदिया सी एक बड़ी भीड़ ओको पीछू चलन लगी;"},{"book":"मरकुस","chapter":"3","verse":"8","text":"अऊर यहूदिया, अऊर यरूशलेम, अऊर इदूमिया, अऊर यरदन नदी को ओन पार, अऊर सूर अऊर सैदा को आजु बाजू सी लोगों कि एक बड़ी भीड़ यो सुन क आयी कि ऊ कसो अचम्भा को काम करय हय, ओको जवर आयी।"},{"book":"मरकुस","chapter":"3","verse":"9","text":"३:९ मरकुस ४:१; लूका ५:१-३यीशु न अपनो चेलावों सी कह्यो, “भीड़ को वजह सी एक छोटो डोंगा मोरो लायी तैयार रखे कहालीकि हि मोख घेर नहीं सकेंन।”"},{"book":"मरकुस","chapter":"3","verse":"10","text":"ओन बहुत सो ख चंगो करयो होतो, येकोलायी जितनो लोग रोग-ग्रस्त होतो, ओख छूवन लायी ओको पर गिरत पड़त होतो।"},{"book":"मरकुस","chapter":"3","verse":"11","text":"अऊर दुष्ट आत्मायें सी ग्रस्त लोग, जब ओख देखत होती, त यीशु को आगु गिरत होती, अऊर चिल्लाय क कहत होती कि तय परमेश्वर को बेटा आय।"},{"book":"मरकुस","chapter":"3","verse":"12","text":"अऊर यीशु न दुष्ट आत्मा ख आदेश दियो कि ऊ कोयी ख भी मत बतावो कि ऊ कौन आय।"},{"book":"मरकुस","chapter":"3","verse":"13","text":"तब यीशु पहाड़ी पर चढ़ गयो, अऊर जेक ऊ चाहत होतो उन्ख अपनो जवर बुलायो; अऊर हि ओको जवर आयो।"},{"book":"मरकुस","chapter":"3","verse":"14","text":"तब यीशु न बारा आदमियों ख चुन्यो अऊर उन्ख प्रेरित नाम दे क, ओन उन्को सी कह्यो मोरो संग रहे अऊर मय उन्ख भेज सकू कि हि प्रचार करे,"},{"book":"मरकुस","chapter":"3","verse":"15","text":"अऊर दुष्ट आत्मा ख निकालन को अधिकार रखेंन।"},{"book":"मरकुस","chapter":"3","verse":"16","text":"हि बारा म सी यो आय: शिमोन जेको नाम ओन पतरस रख्यो,"},{"book":"मरकुस","chapter":"3","verse":"17","text":"अऊर जब्दी को बेटा याकूब अऊर याकूब को भाऊ यूहन्ना, जिन्को नाम ओन बुअनरगिस मतलब “गर्जन३:१७ बादर को टकराव को आवाज को बेटा” रख्यो,"},{"book":"मरकुस","chapter":"3","verse":"18","text":"अऊर अन्द्रियास, अऊर फिलिप्पुस, अऊर बरतुल्मै, अऊर मत्ती, अऊर थोमा, अऊर हलफई को बेटा याकूब, अऊर तद्दै, अऊर शिमोन कनानी३:१८ रोमन को खिलाफ विरोधी ,"},{"book":"मरकुस","chapter":"3","verse":"19","text":"अऊर यहूदा इस्करियोती जेन यीशु ख बैरियों को हाथ म धोका दे क पकड़वायो।"},{"book":"मरकुस","chapter":"3","verse":"20","text":"तब यीशु घर म गयो: अऊर असी भीड़ जमा भय गयी कि यीशु अऊर ओको चेलावों को जवर रोटी खान ख भी समय नहीं मिल्यो।"},{"book":"मरकुस","chapter":"3","verse":"21","text":"जब ओको घराना न यो सुन्यो, त हि ओख सम्भालन लायी निकल्यो; कहालीकि हि कहत होतो कि ओको चित ठिकाना पर नहाय।"},{"book":"मरकुस","chapter":"3","verse":"22","text":"धर्मशास्त्री भी जो यरूशलेम सी आयो होतो, यो कहत होतो, “ओको म शैतान हय,” अऊर “बालजबूल३:२२ दुष्ट आत्मावों को सरदार जो दुष्ट आत्मावों को सरदार हय येकी शक्ति सी दुष्ट आत्मावों ख निकालय हय।”"},{"book":"मरकुस","chapter":"3","verse":"23","text":"येकोलायी यीशु उन्ख जवर बुलाय क उन्को सी दृष्टान्तों म कहन लग्यो, “शैतान कसो शैतान ख निकाल सकय हय?"},{"book":"मरकुस","chapter":"3","verse":"24","text":"यदि कोयी राज्य म फूट पड़ेंन, त ऊ राज्य कसो बन्यो रह्य सकय हय?"},{"book":"मरकुस","chapter":"3","verse":"25","text":"अऊर यदि कोयी परिवार म फूट पड़ेंन, त ऊ परिवार कसो बन्यो रह्य सकेंन?"},{"book":"मरकुस","chapter":"3","verse":"26","text":"अऊर यदि शैतान अपनोच विरोधी म होय क अपनोच राज्य म फूट डालेंन, त ऊ कसो बन्यो रह्य सकय हय? ओको त अन्त होय जावय हय।"},{"book":"मरकुस","chapter":"3","verse":"27","text":"“पर कोयी ताकतवर आदमी को घर म घुस क ओको माल नहीं लूट सकय, जब तक की पहिले ऊ ताकतवर आदमी ख बान्ध नहीं लेवय; तब ऊ ओको घर ख लूट सकेंन।"},{"book":"मरकुस","chapter":"3","verse":"28","text":"“मय तुम सी सच कहू हय, कि आदमी की सन्तान को सब पाप अऊर निन्दा जो हि करय हय, माफ करयो जायेंन,"},{"book":"मरकुस","chapter":"3","verse":"29","text":"३:२९ लूका १२:१०पर जो कोयी पवित्र आत्मा को खिलाफ निन्दा करेंन, ऊ कभी भी माफ नहीं करयो जायेंन: बल्की ऊ अनन्त पाप को अपराधी होयेंन।”"},{"book":"मरकुस","chapter":"3","verse":"30","text":"यीशु न लोगों सी असो कह्यो कि कुछ लोग असो कहत होतो कि ओको म दुष्ट आत्मा हय।"},{"book":"मरकुस","chapter":"3","verse":"31","text":"तब यीशु की माय अऊर ओको भाऊ बहिन आयो, अऊर घर को बाजू म खड़ो होय क ओख बुलावन भेज्यो।"},{"book":"मरकुस","chapter":"3","verse":"32","text":"अऊर भीड़ यीशु को आजु बाजू बैठी होती, अऊर उन्न ओको सी कह्यो, “देखो, तोरी माय अऊर तोरो भाऊ-बहिन बाहेर तोख ढूंढ रह्यो हय अऊर तुम सी मिलनो चाहवय हय।”"},{"book":"मरकुस","chapter":"3","verse":"33","text":"यीशु न उन्ख उत्तर दियो, “मोरी माय अऊर मोरो भाऊ-बहिन कौन आय?”"},{"book":"मरकुस","chapter":"3","verse":"34","text":"अऊर उन पर जो ओको चारयी तरफ बैठ्यो होतो, उन्को तरफ देख क कह्यो, “देखो, मोरी माय अऊर मोरो भाऊ-बहिन यहां हय।"},{"book":"मरकुस","chapter":"3","verse":"35","text":"कहालीकि जो कोयी परमेश्वर की इच्छा पर चलेंन, उच मोरो भाऊ, अऊर बहिन, अऊर माय आय।”"}]}