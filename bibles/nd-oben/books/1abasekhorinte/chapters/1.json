{"data":[{"book":"1 AbaseKhorinte","chapter":"1","verse":"1","text":"UPhawuli, obizelwe ukuba ngumpostoli kaJesu Khristu ngentando kaNkulunkulu, kanye lomzalwane wethu uSosithene."},{"book":"1 AbaseKhorinte","chapter":"1","verse":"2","text":"Ebandleni likaNkulunkulu eKhorinte, kulabo abangcweliswe kuJesu Khristu babizelwa ukuba ngabangcwele bakhe kanye labo bonke abasezindaweni zonke abakhuleka ebizweni leNkosi yethu uJesu Khristu, iNkosi yabo leyethu:"},{"book":"1 AbaseKhorinte","chapter":"1","verse":"3","text":"Umusa lokuthula okuvela kuNkulunkulu uBaba leNkosini uJesu Khristu kakube kini."},{"book":"1 AbaseKhorinte","chapter":"1","verse":"4","text":"Ngihlezi ngimbonga kokuphela uNkulunkulu wami ngani, ngenxa yomusa wakhe eliwuphiweyo kuJesu Khristu."},{"book":"1 AbaseKhorinte","chapter":"1","verse":"5","text":"Ngoba kuye linothiswe ngezindlela zonke, ekukhulumeni kwenu konke lasekwazini konke,"},{"book":"1 AbaseKhorinte","chapter":"1","verse":"6","text":"ngoba ubufakazi bethu ngoKhristu baqiniswa kini."},{"book":"1 AbaseKhorinte","chapter":"1","verse":"7","text":"Ngakho kalisileli lakusiphi isipho somoya lapho lilindele ngokutshiseka ukuba iNkosi yethu uJesu Khristu ibonakaliswe."},{"book":"1 AbaseKhorinte","chapter":"1","verse":"8","text":"Izaligcina liqinile kuze kube sekupheleni ukuze lingabi lasici ngosuku lweNkosi yethu uJesu Khristu."},{"book":"1 AbaseKhorinte","chapter":"1","verse":"9","text":"UNkulunkulu olibizele ekuhlanganyeleni leNdodana yakhe uJesu Khristu iNkosi yethu, uthembekile."},{"book":"1 AbaseKhorinte","chapter":"1","verse":"10","text":"Ngiyalincenga bazalwane, ngebizo leNkosi yethu uJesu Khristu, ukuba lonke livumelane ukuze kungabi lokwehlukana phakathi kwenu kanye lokuthi libe ngabamanyeneyo engqondweni lasemcabangweni."},{"book":"1 AbaseKhorinte","chapter":"1","verse":"11","text":"Bazalwane bami, abanye abendlu yakoKlowe bangitshele ukuthi kulezingxabano phakathi kwenu."},{"book":"1 AbaseKhorinte","chapter":"1","verse":"12","text":"Engikutshoyo yilokhu: Omunye wenu uthi, “Mina ngilandela uPhawuli”; omunye uthi, “Mina ngilandela u-Apholo”; omunye uthi, “Mina ngilandela uKhefasi”; omunye laye uthi, “Mina ngilandela uKhristu.”"},{"book":"1 AbaseKhorinte","chapter":"1","verse":"13","text":"Kambe uKhristu wehlukene na? UPhawuli wake wabethelwa ngenxa yenu na? Labhaphathizwa ngebizo likaPhawuli na?"},{"book":"1 AbaseKhorinte","chapter":"1","verse":"14","text":"Ngibonga uNkulunkulu ngokuthi kangibhaphathizanga lamunye wenu ngaphandle kukaKhrispasi loGayiyasi,"},{"book":"1 AbaseKhorinte","chapter":"1","verse":"15","text":"ngakho kakho ongathi labhaphathizwa ngebizo lami."},{"book":"1 AbaseKhorinte","chapter":"1","verse":"16","text":"(Yebo ngabhaphathiza abendlu KaStefane, ngaphandle kwalokho angikhumbuli ngibhaphathiza omunye.)"},{"book":"1 AbaseKhorinte","chapter":"1","verse":"17","text":"Ngoba uKhristu kangithumanga ukuba ngibhaphathize kodwa ukuba ngitshumayele ivangeli, hatshi ngamazwi enhlakanipho yabantu, funa isiphambano silahlekelwe ngamandla aso."},{"book":"1 AbaseKhorinte","chapter":"1","verse":"18","text":"Ngoba ilizwi lesiphambano liyibuthutha kulabo ababhubhayo, kodwa kithi abasindisiweyo lingamandla kaNkulunkulu."},{"book":"1 AbaseKhorinte","chapter":"1","verse":"19","text":"Ngoba kulotshiwe ukuthi:"},{"book":"1 AbaseKhorinte","chapter":"1","verse":"20","text":"Ungaphi umuntu ohlakaniphileyo na? Singaphi isifundiswa somthetho na? Singaphi isazi salesisikhathi na? UNkulunkulu kenzanga ukuhlakanipha kwasemhlabeni kwaba yibuthutha na?"},{"book":"1 AbaseKhorinte","chapter":"1","verse":"21","text":"Ngoba ekuhlakanipheni kukaNkulunkulu, umhlaba ngokuhlakanipha kwawo kawumazanga, uNkulunkulu wathokoza ngobuthutha balokho okwatshunyayelwayo ukuze kusindise abakholwayo"},{"book":"1 AbaseKhorinte","chapter":"1","verse":"22","text":"AmaJuda afuna izibonakaliso lezimangaliso lamaGrikhi adinga ukuhlakanipha,"},{"book":"1 AbaseKhorinte","chapter":"1","verse":"23","text":"kodwa thina sitshumayela uKhristu owabethelwayo: isikhubekiso kumaJuda lobuthutha kwabeZizwe,"},{"book":"1 AbaseKhorinte","chapter":"1","verse":"24","text":"kodwa kulabo ababizwe nguNkulunkulu, amaJuda lamaGrikhi, uKhristu ungamandla lokuhlakanipha kukaNkulunkulu."},{"book":"1 AbaseKhorinte","chapter":"1","verse":"25","text":"Ngoba ubuthutha bukaNkulunkulu buhlakaniphile kulokuhlakanipha komuntu, lobuthakathaka bukaNkulunkulu bulamandla kulamandla omuntu."},{"book":"1 AbaseKhorinte","chapter":"1","verse":"26","text":"Bazalwane, khumbulani ngalokho elaliyikho ekubizweni kwenu. Kababanengi phakathi kwenu ababehlakaniphile ngesilinganiso sabantu; kababanengi ababelamandla; kababanengi ababezalwa yizikhulu."},{"book":"1 AbaseKhorinte","chapter":"1","verse":"27","text":"Kodwa uNkulunkulu wakhetha izinto zasemhlabeni eziyizithutha ukuba ayangise izihlakaniphi; uNkulunkulu wakhetha izinto zasemhlabeni ezibuthakathaka ukuba ayangise abalamandla."},{"book":"1 AbaseKhorinte","chapter":"1","verse":"28","text":"Wakhetha izinto zalo umhlaba eziphansi lezinto ezeyisekayo kanye lezinto ezingekho ukuba achithe okukhona,"},{"book":"1 AbaseKhorinte","chapter":"1","verse":"29","text":"ukuze kungabi lamuntu ozazincoma phambi kwakhe."},{"book":"1 AbaseKhorinte","chapter":"1","verse":"30","text":"Ngenxa yakhe lina likuKhristu uJesu, yena osebe yikuhlakanipha okuvela kuNkulunkulu esenzela thina, okuyikulunga kwethu, ubungcwele lokusindiswa."},{"book":"1 AbaseKhorinte","chapter":"1","verse":"31","text":"Ngakho-ke, njengoba kulotshiwe ukuthi: “Lowo ozincomayo kazincome eNkosini.”1.31 UJeremiya 9.24"}]}