{"data":[{"book":"ኮኦኪንሢ ማፃኣፔ","chapter":"1","verse":"1","text":"ሃይ ኮኦኪንሣ ዳውቴ ናኣዚ፥ ዒስራዔኤሌ ካኣቲ ሴሎሞኔ ኬኤዜያኬ። 1፡1 1ካኣቶ. ማ 4፡32።"},{"book":"ኮኦኪንሢ ማፃኣፔ","chapter":"1","verse":"2","text":"ኮኦኪንሣ፦ ዔራቶና ኮሺ ዞሮና ዔራኒ፥ ኮሺ ዴኤሢ ማሊሢ ዓኣ ዔራቶ ጌኤሲ ዔራኒያ ማኣዳያኬ።"},{"book":"ኮኦኪንሢ ማፃኣፔ","chapter":"1","verse":"3","text":"ዬያታ፦ ጎኑሞንታ ፒዜ ዎጌንታ ፒዙሞዋ ማዺሺሢና ዳምቤና ዔራቶና ሚርጌ ዓኣ ናንጊ ባንሢ ዔኪ ዓኣዻኔ።"},{"book":"ኮኦኪንሢ ማፃኣፔ","chapter":"1","verse":"4","text":"ኮሺ ዔኤቢ ዔሪባኣሢም ጪንጩሞ ዔራቶ፤ ዼጌዞንሢማኣ ዔራቶና ማሊ ጶቂሥሢና ዴንቂሳኔ።"},{"book":"ኮኦኪንሢ ማፃኣፔ","chapter":"1","verse":"5","text":"ሃይ ኮኦኪንሣ፦ ዔሮ ዓሳ ዔራቶ ፔኤሲ ቃሳንዳጉዲ፥ ማሊ ጶቂሣዞንሢያ ቃሲ ዔያቶም ዳምቤ ማዓ ዞሮ ዴንቃንዳጉዲ ማሃኔ።"},{"book":"ኮኦኪንሢ ማፃኣፔ","chapter":"1","verse":"6","text":"ዔርቲባኣያ ማዔ ኮኦኪንሦኮ ዓኣሺንቴ ባኮ ዔሮ ዓሳ ሺኢሻ ዓኣቺፆ ባኮ ዬያና ዔራንዳጉዲ ዳንዳዒሳያኬ።"},{"book":"ኮኦኪንሢ ማፃኣፔ","chapter":"1","verse":"7","text":"ዔራቶኮ ቤርቲ ናንጊና ናንጋ ጎዳ ዒጊጪሢኬ፤ ዔኤዮ ዓሳ ጋዓንቴ ዔራቶና ዳምቤና ቦቦሃኔ። 1፡7 ዒዮ. 28፡28፤ ዓይኑ. 111፡10፤ ኮኦኪ. 9፡10።"},{"book":"ኮኦኪንሢ ማፃኣፔ","chapter":"1","verse":"8","text":"ታ ናዓሢዮ! ኔ ዓዶ ዞሮ ዋይዜ፤ ኔ ዒንዳ ኔና ዔርዛ ባኮ ቢያ ቦሂፖ።"},{"book":"ኮኦኪንሢ ማፃኣፔ","chapter":"1","verse":"9","text":"ዬይ ዞራ፦ ኔና ቦንቺሳያ ቶኦካ ዓጎ ባኮጉዲ፤ ሃሣ ባቃኖዋ ሚዛጲሳያ ቂንቴ ኔኤም ማዓንዳኔ።"},{"book":"ኮኦኪንሢ ማፃኣፔ","chapter":"1","verse":"10","text":"ታ ናዓሢዮ! ጎሞ ዓሳ ኔኤኒ ዔያቶና ዎላ ዓኣዻንዳጉዲ ኔና ጌሼቴ ዔያቶም ዔኤዒፖ።"},{"book":"ኮኦኪንሢ ማፃኣፔ","chapter":"1","verse":"11","text":"ጎዖንቴ ዔያታ ኔና፦ «ዻቢንቲባኣ ጌኤሺ ዓሲ ‹ጎይፃ ካቲ ዴዒ ኑ ዎዾም፥ ኑኡና ዎላ ሃኒ ዬዔ!"},{"book":"ኮኦኪንሢ ማፃኣፔ","chapter":"1","verse":"12","text":"ሃይቄ ዓሲ ዱኡፒ ዔኤዻሢጉዲ ኑኡኒያ ዔያታ ኮሺ ሼምፔና ዓኣንቴ ዔኤዾም፤ ዔቴይዳ ሎኦማ ዓሲጉዴያ ኑ ዔያቶ ማሆም!"},{"book":"ኮኦኪንሢ ማፃኣፔ","chapter":"1","verse":"13","text":"ጴዹዋያ ማዔ ሚርጌ ዱማ ዱማ ኮሺ ባኣዚ ኑ ዔካንዳኔ፤ ቡሪ ኑ ዔካ ባኮና ኑኡኮ ማኣሮ ኑ ኩንሣንዳኔ፤"},{"book":"ኮኦኪንሢ ማፃኣፔ","chapter":"1","verse":"14","text":"ሃኒ ዬዒ ኑኡና ዎላ ፔቴ ማዔ፤ ዉኡቂ፥ ሃሣ ቡሪ ኑ ዴንቃ ቆሎ ኑ ዎላ ዔካንዳኔ› » ጋዓንዳያ ናንዳኔ።"},{"book":"ኮኦኪንሢ ማፃኣፔ","chapter":"1","verse":"15","text":"ታ ናዓሢዮ! ዬያጉዴ ዓሶና ዎላ ዓኣዺፖ፤ ዬያቶይዳፓ ሺኢኬ።"},{"book":"ኮኦኪንሢ ማፃኣፔ","chapter":"1","verse":"16","text":"ዔያታ ፑርታ ባኣዚ ማዻኒ ጳሽካኔ፤ ሃሣ ዓሲ ዎዻኒያ ሩኡራያኬ።"},{"book":"ኮኦኪንሢ ማፃኣፔ","chapter":"1","verse":"17","text":"ፒሪ ኔ ዓይሣኒ ኮዓ ካፔላ ኔና ዛጋንቴ ኔ ፒሬ ፒራሢ ኔና ማኣዳያቱዋሴ።"},{"book":"ኮኦኪንሢ ማፃኣፔ","chapter":"1","verse":"18","text":"ዬያ ማዻ ዓሳ ዔያታ ዓዺንቲ ሃይቃንዳ ፒራሢ ፔኤም ፒራኔ።"},{"book":"ኮኦኪንሢ ማፃኣፔ","chapter":"1","verse":"19","text":"ዔርቲባኣ ጎይሢና ቆሎ ቡኩሳ ዓሶ ዬይ ዔያታ ቡኩሴ ቆላ ዔያቶኮ ሼምፓሢ ባይዛንዳኔ። ጎርቲኖና ዖርጎጫ ዓሶኮ ጋፒንፃ ዬማዼኬ።"},{"book":"ኮኦኪንሢ ማፃኣፔ","chapter":"1","verse":"20","text":"ዔራቶ ጎይሢዳ ዔቂ ዔኤሊንታኔ፤ ዓሳ ቡካ ጶኦኮይዳኣ ዑኡዞ ፔኤሲ ዼጊዲ ዋይዚሳኔ።"},{"book":"ኮኦኪንሢ ማፃኣፔ","chapter":"1","verse":"21","text":"ዓሲ ሚርጌ ዓኣ ጎይፆይዳኣ ዒላታኔ፤ ካታሞ ጌሎ ካሮኮ ዴራ ቡካ ቤዞይዳ ጌኤዞ ፔኤሲ ጌስታኔ፤ ሂዚያ ጋዓኔ፦ 1፡21 ኮኦኪ. 8፡1-3።"},{"book":"ኮኦኪንሢ ማፃኣፔ","chapter":"1","verse":"22","text":"«ዒንሢ ሃይ ዔራታ ፓጬ ዓሳ! ዓይዴ ሄላንዳኣና ዔኤያ ማዒ ዒንሢ ናንጋኒ ኮዓይ! ዒንሢ ቦሃ ዓሳ! ዎማ ሄላንዳኣና ዒንሢ ቦሂፆና ዎዛዺ ዒንሢ ናንጋንዳይ! ዒንሢ ዔኤዮ ዓሳ! ዎማ ሄላንዳኣና ዔራቶ ዒንሢ ዒፃይ?"},{"book":"ኮኦኪንሢ ማፃኣፔ","chapter":"1","verse":"23","text":"ታ ዞሮ ዒንሢ ዔካቶ ታ ማሊፆ ታ ዒንሢም ፔጋሴያ ናንዳንቴኬ፤ ታኣኮ ቃኣሎዋ ታ ዒንሢ ዔርዜያናንዳንቴኬ።"},{"book":"ኮኦኪንሢ ማፃኣፔ","chapter":"1","verse":"24","text":"ታ ባንሢ ዒንሢ ሙካንዳጉዲ ታ ኩጮ ቤኤዚ ታ ዒንሢ ዔኤሌኔ፤ ዒንሢ ጋዓንቴ ታ ዔኤሊፆ ዋይዚባኣሴ።"},{"book":"ኮኦኪንሢ ማፃኣፔ","chapter":"1","verse":"25","text":"ታ ዞሮ ዒንሢ ቶኦቼኔ፤ ታ ጎሮዋ ዒንሢ ዔኪባኣሴ።"},{"book":"ኮኦኪንሢ ማፃኣፔ","chapter":"1","verse":"26","text":"ዬያሮ ሜታ ዒንሢ ሄሌ ዎዶና ታ ሚኢጫንዳኔ፤ ባይሲንታ ዒንሢዳ ሄሌ ዎዶና ታኣኒ ቦሂ ዓዓማላንዳኔ።"},{"book":"ኮኦኪንሢ ማፃኣፔ","chapter":"1","verse":"27","text":"ዲቃቲሢ ጉዶ ዢባሬጉዲ ዒንሢዳ ዢባርሻኣና፥ ሜታኣ ዓልጎ ዢባሬጉዲ ዒንሢ ጊልፓኣና፥ ዋኣዪሢና ሜቶና ዒንሢ ሄላዛ ታ ዒንሢ ሚሚኢጫንዳኔ።"},{"book":"ኮኦኪንሢ ማፃኣፔ","chapter":"1","verse":"28","text":"ዬኖ ዎዶና ዒንሢ ታና፥ ዔራቶ ጋዓዞ ዔኤላንዳኔ፤ ታ ጋዓንቴ ዒንሢም ዬሃዓኬ፤ ዱማ ዱማ ቤስካ ዒንሢ ታና ኮዓንዳኔ፤ ጋዓንቴ ዒንሢ ታና ዴንቃዓኬ።"},{"book":"ኮኦኪንሢ ማፃኣፔ","chapter":"1","verse":"29","text":"ዔራቶ ዒንሢ ዒፄኔ፤ ናንጊና ናንጋ ጎዳ ዒጊጫኒያ ዒንሢ ናሽኪባኣሴ።"},{"book":"ኮኦኪንሢ ማፃኣፔ","chapter":"1","verse":"30","text":"ታ ዞሮ ዒንሢ ኮዒባኣሴ፤ ታ ጎሮዋ ዒንሢ ቦሄኔ።"},{"book":"ኮኦኪንሢ ማፃኣፔ","chapter":"1","verse":"31","text":"ዬያሮ ዒንሢም ኮይሳ ሜቶ ዒንሢ ዔካንዳኔ፤ ዒንሢኮ ጌኖ ማዾኮ ዓኣፖዋ ዒንሢ ዴንቃንዳኔ።"},{"book":"ኮኦኪንሢ ማፃኣፔ","chapter":"1","verse":"32","text":"ዔራቶ ፓጬ ዓሳ ዔራቶም ዋይዞ ዒፂ ዋያ ኬኤሎ ዳኬሢሮ ዔያታ ሃይቃንዳኔ፤ ዔኤዮ ዓሳ ቄል ጌይፆፓ ዔቄያና ባይቃንዳኔ።"},{"book":"ኮኦኪንሢ ማፃኣፔ","chapter":"1","verse":"33","text":"ታኣም ዋይዛሢ ጋዓንቴ ሂርጋ ባኣያ ናንጋንዳኔ፤ ዒጊቻ ባኣዚያ ባኣያ ሃውሻንዳኔ።»"}]}