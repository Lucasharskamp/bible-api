{"data":[{"book":"Levitiko","chapter":"12","verse":"1","text":"Yehova anayankhula ndi Mose kuti,"},{"book":"Levitiko","chapter":"12","verse":"2","text":"“Awuze Aisraeli kuti, ‘Mkazi akakhala woyembekezera, nabala mwana wa mwamuna, mkaziyo adzakhala wodetsedwa kwa masiku asanu ndi awiri, ngati pa masiku ake akusamba."},{"book":"Levitiko","chapter":"12","verse":"3","text":"Pa tsiku lachisanu ndi chitatu, mwanayo achite mdulidwe."},{"book":"Levitiko","chapter":"12","verse":"4","text":"Mkaziyo adikire masiku ena 33 kuti ayeretsedwe ku matenda ake. Asakhudze kanthu kalikonse koyera kapena kulowa mʼmalo wopatulika mpaka masiku a kuyeretsedwa kwake atatha."},{"book":"Levitiko","chapter":"12","verse":"5","text":"Ngati abala mwana wamkazi, adzakhala wodetsedwa kwa masabata awiri, monga zikhalira pa nthawi yake yosamba. Ndipo mkaziyo adikire masiku ena 66, kuti ayeretsedwe ku matenda akewo."},{"book":"Levitiko","chapter":"12","verse":"6","text":"“ ‘Masiku ake wodziyeretsa akatha, kaya ndi a mwana wamwamuna kapena a mwana wamkazi, abwere kwa wansembe ndi mwana wankhosa wa chaka chimodzi pa khomo la tenti ya msonkhano kuti ikhale nsembe yopsereza. Abwerenso ndi chiwunda cha nkhunda kapena njiwa kuti ikhale nsembe yopepesera machimo."},{"book":"Levitiko","chapter":"12","verse":"7","text":"Wansembeyo apereke zimenezi pamaso pa Yehova pochita mwambo wopepesera mkaziyo. Ndipo mkaziyo adzakhala woyeretsedwa ku msambo wake."},{"book":"Levitiko","chapter":"12","verse":"8","text":"Ngati mkaziyo sangathe kupeza mwana wankhosa, abwere ndi njiwa ziwiri kapena mawunda ankhunda awiri: imodzi ikhale ya nsembe yopsereza ndipo inayo ikhale ya nsembe yopepesera machimo. Tsono wansembe achite mwambo wopepesera wa mkaziyo ndipo adzayeretsedwa.’ ”"}]}