{"data":[{"book":"Vagalatiya","chapter":"6","verse":"1","text":"Valongu vangu muyenu pavifya yumwi yimuvelili na Mfuki Mng'alili mumukayiki mundoyu kwa ushisha moyu ili aghalambuki, lakini muyivavali mukotoo kuyeshiwa."},{"book":"Vagalatiya","chapter":"6","verse":"2","text":"Mwitangi, kwa kugola nahawu mukugola Malawu va Kilistu."},{"book":"Vagalatiya","chapter":"6","verse":"3","text":"Leki mundu payiwona mweni ndi chindu, kumbi chindu ha, akwijanga mweni."},{"book":"Vagalatiya","chapter":"6","verse":"4","text":"Kila mundu ayilembeshi ngalilu yaki mweni, leki nofu akuwesha kuyidumbila ngajila kulola ngalilu ya mundu wingi."},{"book":"Vagalatiya","chapter":"6","verse":"5","text":"Nongwa kila mundu dapapi msiwu waki mweni."},{"book":"Vagalatiya","chapter":"6","verse":"6","text":"Mwana chuli wa chilongu cha Chapanga ghavi pamu na muwula waki kwa fila finofu."},{"book":"Vagalatiya","chapter":"6","verse":"7","text":"Mukotoo kuyijanga, Chapanga akuchweghiwa ha. Chakweta mundu ndi dachibeni."},{"book":"Vagalatiya","chapter":"6","verse":"8","text":"Yakweta muudobukelu wa mvili, amu dabeni uyanangi, lakini yakweta Muufuki, kufuma kwa Mfuki dabeni unofu wa jola."},{"book":"Vagalatiya","chapter":"6","verse":"9","text":"Topi tukotoo kutofya kugola fya usangi, nongwa patuhogoya ng'odu datubeni kwa chipindi chaki."},{"book":"Vagalatiya","chapter":"6","verse":"10","text":"Kila patupata fwasi tuvagoleli vandu vosi usangi na nendu valongu vala yivamjumilili Kilistu."},{"book":"Vagalatiya","chapter":"6","verse":"11","text":"Muloli ndambu nyindivayandikilili mayandiku makomi kwa liwoku lyangu mweni."},{"book":"Vagalatiya","chapter":"6","verse":"12","text":"Vala yivadayila vawoneki vanofu kwa findu fya panji, ava veni vakuvang'ang'anika yumwi mdumuliwi jandu. Ili vakotoo kugoboliwa kwanongwa ya lupingika lwa Kilistu."},{"book":"Vagalatiya","chapter":"6","verse":"13","text":"Hata vala yivayingilili jandu vakukamula ha Malawu va Chapanga vamupili Musa lakini vakuvadayila yumwi mudumuliwi jandu vaweshi kuyidumbila kwa chila chigolikili munjimba shenu."},{"book":"Vagalatiya","chapter":"6","verse":"14","text":"Lakini nenga nguyidumbila chindu ha, ila kwa lupingika lwa Bambu wetu Yesu Kilistu kwa lupingika alu ndambu ya ngalilu ya vandu mumlima kucha wusova kwa nenga na nenga kucha nsova kwa ndambu ya ngalilu ya vandu va mlima."},{"book":"Vagalatiya","chapter":"6","verse":"15","text":"Kwanongwa kwingila jandu awu ngajila kwingila jandu chindu ha, chitawukili kuva chilumbi cha shonu."},{"book":"Vagalatiya","chapter":"6","verse":"16","text":"Na vosi yivajumila deha ayi kusika na lusungu fivi pamu na veni hata kwa Vaisilaeli yivaveli va Chapanga."},{"book":"Vagalatiya","chapter":"6","verse":"17","text":"Topi, kufumila ponopa mundu yoyonda akotoo kumfwasha, ndiva na mikumba yiveli mumvili wangu kwanongwa nenga mvanda wa Yesu."},{"book":"Vagalatiya","chapter":"6","verse":"18","text":"Valongu vangu usangi wa Bambu wetu Yesu Kilistu wuvi mundima shenu. Yina."}]}