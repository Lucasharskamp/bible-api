{"data":[{"book":"Yoswa","chapter":"16","verse":"1","text":"Dziko limene linapatsidwa kwa fuko la Yosefe linayambira ku mtsinje wa Yorodani ku Yeriko, kummawa kwa akasupe a Yeriko, ndiponso kuyambira mtsinje wa Yorodaniwo n始kumakwera, kudutsa m始chipululu mpaka ku mapiri a ku Beteli."},{"book":"Yoswa","chapter":"16","verse":"2","text":"Kuchokera ku Beteli malire ake anakafika ku Luzi, kudutsa dziko la Ataroti kumene kumakhala Aariki."},{"book":"Yoswa","chapter":"16","verse":"3","text":"Malirewo anatsikira cha kumadzulo kwa dziko la Yafuleti mpaka ku chigawo cha kumunsi kwa Beti-Horoni. Kuchokera kumeneko anapitirira mpaka ku Gezeri n始kuthera ku Nyanja."},{"book":"Yoswa","chapter":"16","verse":"4","text":"Choncho Manase ndi Efereimu, ana a Yosefe analandira cholowa chawo."},{"book":"Yoswa","chapter":"16","verse":"5","text":"Dziko la mabanja a fuko la Efereimu ndi ili:"},{"book":"Yoswa","chapter":"16","verse":"6","text":"Malirewo anapitirira mpaka ku nyanja. Mikimetati anali kumpoto kwake. Kuchokera kumeneko anakhotera cha kummawa kuloza ku Taanati Silo ndi kudutsa kumeneko cha kummawa mpaka ku Yanowa."},{"book":"Yoswa","chapter":"16","verse":"7","text":"Ndipo kuchokera ku Yanowa anatsikira ku Ataroti ndi Naara, nakafika ku Yeriko ndi kukathera ku mtsinje wa Yorodani."},{"book":"Yoswa","chapter":"16","verse":"8","text":"Kuchokera ku Tapuwa anapita kumadzulo mpaka ku mtsinje wa Kana ndi kukathera ku nyanja. Dziko ili linali cholowa cha mabanja afuko la Efereimu,"},{"book":"Yoswa","chapter":"16","verse":"9","text":"kuphatikizapo mizinda yonse ndi midzi yake yopatsidwa kwa Efereimu, koma yokhala m始kati mwa dziko la Manase."},{"book":"Yoswa","chapter":"16","verse":"10","text":"Iwo sanapirikitse Akanaani amene amakhala ku Gezeri ndipo mpaka lero Akanaani akukhala pakati pa Aefereimu koma amagwira ntchito ngati akapolo."}]}