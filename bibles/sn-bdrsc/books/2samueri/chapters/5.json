{"data":[{"book":"2 Samueri","chapter":"5","verse":"1","text":"Marudzi ose avaIsraeri akauya kuna Dhavhidhi paHebhuroni akati, “Tiri nyama yenyu neropa renyu."},{"book":"2 Samueri","chapter":"5","verse":"2","text":"Panguva yakapfuura, Sauro paakanga ari mambo wedu, ndimi maitungamirira vaIsraeri kuhondo dzavo. Uye Jehovha akati kwamuri, ‘Uchafudza vanhu vangu Israeri, ugova mutongi wavo.’ ”"},{"book":"2 Samueri","chapter":"5","verse":"3","text":"Vakuru vose veIsraeri vakati vauya kuna Dhavhidhi paHebhuroni, mambo akaita sungano navo paHebhuroni pamberi paJehovha, uye vakazodza Dhavhidhi kuti ave mambo weIsraeri."},{"book":"2 Samueri","chapter":"5","verse":"4","text":"Dhavhidhi akanga ava namakore makumi matatu paakava mambo, uye akatonga kwamakore makumi mana."},{"book":"2 Samueri","chapter":"5","verse":"5","text":"MuHebhuroni akatonga Judha kwamakore manomwe nemwedzi mitanhatu, uye muJerusarema akatonga Israeri yose neJudha kwamakore makumi matatu namatatu."},{"book":"2 Samueri","chapter":"5","verse":"6","text":"Mambo navanhu vakafamba vachienda kuJerusarema kundorwisa vaJebhusi, vaigarako. VaJebhusi vakati kuna Dhavhidhi, “Haungapindi muno; kunyange mapofu kana zvirema vanokwanisa kukudzinga.” Vakafunga pachavo vachiti, “Dhavhidhi haambokwanisi kupinda muno.”"},{"book":"2 Samueri","chapter":"5","verse":"7","text":"Kunyange zvakadaro, Dhavhidhi akakunda nhare yeZioni, Guta raDhavhidhi."},{"book":"2 Samueri","chapter":"5","verse":"8","text":"Pazuva iro, Dhavhidhi akati, “Wose anoda kukunda vaJebhusi ngaatange apinda nomugero wemvura kuti asvike pane ‘zvirema namapofu’ vanova ndivo vavengi vaDhavhidhi.” Ndokusaka zvichinzi, “ ‘Mapofu nezvirema’ vasapinda muimba yaMambo.”"},{"book":"2 Samueri","chapter":"5","verse":"9","text":"Dhavhidhi akagara munhare uye akaitumidza kuti Guta raDhavhidhi. Akavaka nzvimbo yose yakaipoteredza, kubva panheyo dzaitsigira rusvingo zvichipinda mukati."},{"book":"2 Samueri","chapter":"5","verse":"10","text":"Simba rake rakaramba richiwedzerwa, nokuti Jehovha Mwari Wamasimba Ose aiva naye."},{"book":"2 Samueri","chapter":"5","verse":"11","text":"Zvino Hiramu mambo weTire akatuma nhume kuna Dhavhidhi, namatanda omusidhari, navavezi navavaki vanoshandisa matombo uye vakavakira Dhavhidhi muzinda."},{"book":"2 Samueri","chapter":"5","verse":"12","text":"Dhavhidhi akaziva kuti Jehovha akanga amusimbisa samambo weIsraeri uye akanga asimudzira umambo hwake nokuda kwavanhu vake Israeri."},{"book":"2 Samueri","chapter":"5","verse":"13","text":"Mushure mokunge abva paHebhuroni, Dhavhidhi akazvitorera vamwe varongo navakadzi muJerusarema, uye akaberekerwa vamwe vanakomana navanasikana."},{"book":"2 Samueri","chapter":"5","verse":"14","text":"Aya ndiwo mazita avana vaakaberekerwa ikoko: Shobhabhi, Natani, Soromoni,"},{"book":"2 Samueri","chapter":"5","verse":"15","text":"Ibhari, Erishua, Shamua, Nefegi, Jafia,"},{"book":"2 Samueri","chapter":"5","verse":"16","text":"Erishama, Eriadha naErifereti."},{"book":"2 Samueri","chapter":"5","verse":"17","text":"VaFiristia vakati vanzwa kuti Dhavhidhi azodzwa kuti ave mambo weIsraeri, vakakwidza vose kundomutsvaka, asi Dhavhidhi akazvinzwa ndokubva aburukira kunhare."},{"book":"2 Samueri","chapter":"5","verse":"18","text":"Zvino vaFiristia vakanga vauya vakapararira muMupata weRefaimi."},{"book":"2 Samueri","chapter":"5","verse":"19","text":"Saka Dhavhidhi akabvunza Jehovha akati, “Ndoenda here kundorwisa vaFiristia? Ko, muchavaisa mumaoko angu here?”"},{"book":"2 Samueri","chapter":"5","verse":"20","text":"Naizvozvo Dhavhidhi akaenda kuBhaari Perazimu, uye ikoko akavakunda. Akati, “Sokupaza kunoita mvura, Jehovha apaza vavengi vangu pamberi pangu.” Naizvozvo nzvimbo iyo yakanzi Bhaari Perazimu."},{"book":"2 Samueri","chapter":"5","verse":"21","text":"VaFiristia vakasiya zvifananidzo zvavo ipapo, Dhavhidhi navanhu vake vakazvitakura vakaenda nazvo."},{"book":"2 Samueri","chapter":"5","verse":"22","text":"VaFiristia vakadzokazve uye vakapararira muMupata weRefaimi;"},{"book":"2 Samueri","chapter":"5","verse":"23","text":"saka Dhavhidhi akabvunza Jehovha, akapindura akati, “Musakwidza makavananga, asi potererai nokumashure kwavo mugovarwisa mberi kwemiti yemibharisamu."},{"book":"2 Samueri","chapter":"5","verse":"24","text":"Pamunongonzwa ruzha rwokufamba kwavanhu pamusoro pemiti yemibharisamu, mubve mafamba nokukurumidza, nokuti zvichareva kuti Jehovha aenda mberi kwenyu kuti aparadze hondo yavaFiristia.”"},{"book":"2 Samueri","chapter":"5","verse":"25","text":"Naizvozvo Dhavhidhi akaita sezvaakanga arayirwa naJehovha, uye akaparadza vaFiristia kubva paGibheoni kusvika kuGezeri."}]}