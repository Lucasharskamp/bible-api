{"data":[{"book":"Kumbukumbu","chapter":"24","verse":"1","text":"“One mulume yahasola muke na hamwande hamulonda kaidi kwaviya kawona hafaya, mulume yahamwing'ha chibuwa cha nyasa na kumuwinga ukaye yake, muke iyo yahasegela,"},{"book":"Kumbukumbu","chapter":"24","verse":"2","text":"na kusoligwa na mulume imwenga,"},{"book":"Kumbukumbu","chapter":"24","verse":"3","text":"one mulume iyo wekaidi yahamwing'ha chibuwa cha nyasa na kumuwinga ukaye yake, hebu one mulume iyo yahadanganika,"},{"book":"Kumbukumbu","chapter":"24","verse":"4","text":"basi mulume ija wa mwanduso halondeka kaidi kumbwelela muke iyo, kwaviya kambula mwiko kamala. Kutenda ivo ni kumtibusa Mndewa Mulungu, Mulungu wenu. Ivo sekeuwatende wanhu wahasanye muna iisi ija iwokwing'higwa na Mndewa Mulungu, Mulungu wako uihazi."},{"book":"Kumbukumbu","chapter":"24","verse":"5","text":"“Mulume yasolile sambi kolondeka sekeyahite kuna ing'hondo hebu sekeyeng'higwe sang'hano yoyose, kolondeka yailegehe kwa mwaka umwe, muladi yakale ukaye na kudeng'helela na muke wake."},{"book":"Kumbukumbu","chapter":"24","verse":"6","text":"“Munhu yoyose sekeyasole dibwe da hasi hebu da uchanyha da kudundila kuwa lehani, kutenda ivo kwizamtenda munhu iyo yawe na nzala."},{"book":"Kumbukumbu","chapter":"24","verse":"7","text":"“Munhu yoyose yahambawa Muisilaili miyage na kumtenda yawe mtumwa wake hebu kumchuuza kuna uutumwa, munhu iyo kolondeka yakomigwe. Kwa kutenda ivo mwizasegeza wihi kumwenu."},{"book":"Kumbukumbu","chapter":"24","verse":"8","text":"“One munhu yahalumwa utamu wa mbende, molondeka muiteganye kusondelela malagilizo ya Walawi. Fana viniwalagilize wawo, niivo vondamutende kwa kuiteganya."},{"book":"Kumbukumbu","chapter":"24","verse":"9","text":"Kumbukeni chiya Mndewa Mulungu, Mulungu wenu, chiyamtendele Miliamu vimukalile muna umwanza kulawa Misili."},{"book":"Kumbukumbu","chapter":"24","verse":"10","text":"“Uhamwazima mkaya miyago chinhu chochose, sekewingile muna ikaye yake kusola walo kuwa lehani."},{"book":"Kumbukumbu","chapter":"24","verse":"11","text":"Mgozele kunze na umuleke yeye mwenyewo yakugalile walo ijo."},{"book":"Kumbukumbu","chapter":"24","verse":"12","text":"One yahawa ngayengaye, sekeukale na walo jake ichilo chose."},{"book":"Kumbukumbu","chapter":"24","verse":"13","text":"Chila ichigulogulo mbwelezele walo ijo, muladi ichilo viyogona yadahe kuyawala na kukulondela utemeligwe mate. Kutenda ivo vinoga haulongozi ha Mndewa Mulungu, Mulungu wenu."},{"book":"Kumbukumbu","chapter":"24","verse":"14","text":"“Sekemumbamanye msang'hani yeli ngayengaye, yawe mkaya miyenu Muisilaili hebu nyambenyambe yokala muna yamabululu yenu."},{"book":"Kumbukumbu","chapter":"24","verse":"15","text":"Chila siku muliheni yombe jake ding'hali zuwa hadinakuswa, kwaviya yeye ni ngayengaye na kohuwila yombe ijo, buleivo kezamulilila Mndewa Mulungu kwa ichimu chenu na kulila kwake kolagusa kuwa mutenda uhasanyi."},{"book":"Kumbukumbu","chapter":"24","verse":"16","text":"“China tata sekewakomigwe kwa uhasanyi wa wana wawo, hebu wana sekewakomigwe kwa uhasanyi wa tati zawo, chila munhu kolondeka yakomigwe kwa uhasanyi wake mwenyewo."},{"book":"Kumbukumbu","chapter":"24","verse":"17","text":"“Muhumize voilondeka kwa nyambenyambe na wachiwa, hebu sekemusole walo da mgane kuwa lehani."},{"book":"Kumbukumbu","chapter":"24","verse":"18","text":"Kumbukeni kuwa mukala watumwa kuna iisi ya Misili, Mndewa Mulungu, Mulungu wenu, kamkombolani kulawa uko, lekamana nomulagilizani mutende vino."},{"book":"Kumbukumbu","chapter":"24","verse":"19","text":"“Vondamugobole vinhu vomuhandile muna imigunda yenu na kuzimiza masuke yamwenga, sekemubwele kuyasola, ila walekeleni nyambenyambe na wachiwa na wagane, muladi Mndewa Mulungu, Mulungu wenu, yamtemeleni mate muna zisang'hano zenu zose."},{"book":"Kumbukumbu","chapter":"24","verse":"20","text":"Muhaha matunda ya mizaituni yenu, sekemubwele kaidi kwaha vitambi vake, mbali walekeleni nyambenyambe na wachiwa na wagane."},{"book":"Kumbukumbu","chapter":"24","verse":"21","text":"Vondamwahe zabibu muna imigunda yenu, sekemubwele kudondola zabibu zisigale, ila walekeleni nyambenyambe na wachiwa na wagane."},{"book":"Kumbukumbu","chapter":"24","verse":"22","text":"Kumbukeni kuwa mweye mukala watumwa kuna iisi ya Misili, lekamana nomulagilizani mutende vino."}]}