{"data":[{"book":"Wuok","chapter":"22","verse":"1","text":"“Ka ngʼato okwalo rwath kata rombo kendo onege kata ouse, nyaka ochul dhok abich kuom rwath kendo kweth rombe angʼwen kuom rombo."},{"book":"Wuok","chapter":"22","verse":"2","text":"“Ka jakuo ojuk kakwelo kendo ogoye mi otho, ngʼatno mogoye remo ok nodongʼ e wiye kuom remo mochwer;"},{"book":"Wuok","chapter":"22","verse":"3","text":"to ka otimore bangʼ ka chiengʼ osetuch, to remo nodongʼ e wiye."},{"book":"Wuok","chapter":"22","verse":"4","text":"“Ka chiayo mokwalno oyudego kangima bed ni en rwath kata punda kata rombo, nyaka ochul nyadiriyo."},{"book":"Wuok","chapter":"22","verse":"5","text":"“Ka ngʼato okwayo jambe e puodho kata e puoth mzabibu kendo oweyogi ma gi chodo kendo gikwayo e puoth ngʼato, nyaka ochul kawuok kuom puothe kata puothene mag olembe mabeyo."},{"book":"Wuok","chapter":"22","verse":"6","text":"“Ka mach omuoch mi olandore e bungu kendo owangʼo cham ma pod ochungʼ kata cham mobeti kata puodho duto, to ngʼatno mane omoko majno nyaka chul."},{"book":"Wuok","chapter":"22","verse":"7","text":"“Ka ngʼato omiyo wadgi fedha kata mwandu mondo okanne kendo okwalgi e od wadgino, to ka omak jakuogno, to nyaka chul nyadiriyo."},{"book":"Wuok","chapter":"22","verse":"8","text":"To ka jakuo ok oyudi, wuon ot nyaka chopi e nyim jongʼad bura mondo gifweny ka dipo ni lwete omulo mwandu nyawadgi"},{"book":"Wuok","chapter":"22","verse":"9","text":"E weche duto mag bedo gi rwath, e yo ma ok owinjore kata punda kata rombo kata law, kata gimoro amora molal ma ngʼato diwachie ni, ‘Ma en mara,’ jogo duto nyaka kel wechegigo e nyim jongʼad bura. Ngʼat ma jongʼad bura oyudo ni nigi ketho, nyaka chul wadgino nyadiriyo."},{"book":"Wuok","chapter":"22","verse":"10","text":"“Ka ngʼato omiyo wadgi punda kata rwath kata rombo kata chiayo moro amora mondo oritne maber to chiayono otho kata ohinyore kata okwal,"},{"book":"Wuok","chapter":"22","verse":"11","text":"to wach mantie e kindgi ibiro losi kuom kwongʼruok e nyim Jehova Nyasaye ne wadgino nine ok omulo mwandu wadgi. Wuon chiayono nyaka yie gi wachno, kendo onge chudo manochiw."},{"book":"Wuok","chapter":"22","verse":"12","text":"To ka chiayono ne okwal koa kuom wadgi, to nyaka wadgino chule nengo moromo gi chiayono."},{"book":"Wuok","chapter":"22","verse":"13","text":"Ka chiayono ne okidhi gi le mager, to enokel choke modongʼ kaka ranyisi kendo ok enochune mondo ochul chiayo mokidhino."},{"book":"Wuok","chapter":"22","verse":"14","text":"“Ka ngʼato oholo chiayo koa kuom wadgi kendo chiayono ohiny kata otho ka wuon-gi onge, nyaka ochul."},{"book":"Wuok","chapter":"22","verse":"15","text":"To ka wuon chiayo nigi chiayono, to jaholono ok nochun mondo ochul. Ka chiayono ne ichuloe gimoro, to pesa mochulno norom nyaka lalno."},{"book":"Wuok","chapter":"22","verse":"16","text":"“Ka ngʼato osero nyako mapok osingi ne kend kendo oriwore kode nyaka ochul gir keny kendo nyakono nobed chiege."},{"book":"Wuok","chapter":"22","verse":"17","text":"Ka wuon-gi otamore chiwe ne ngʼatno, to ngʼatno pod nyaka chul mana gir keny."},{"book":"Wuok","chapter":"22","verse":"18","text":"“Kik uwe jajwok madhako bed mangima."},{"book":"Wuok","chapter":"22","verse":"19","text":"“Ngʼato angʼata moriwore gi chiayo nyaka negi."},{"book":"Wuok","chapter":"22","verse":"20","text":"“Ngʼato angʼata motimo misango ni nyasaye moro makmana Jehova Nyasaye nyaka negi."},{"book":"Wuok","chapter":"22","verse":"21","text":"“Kik sand jadak kata loke misumba, nikech ne un jodak Misri."},{"book":"Wuok","chapter":"22","verse":"22","text":"“Kik uthir dhako ma chwore otho kata nyathi kich."},{"book":"Wuok","chapter":"22","verse":"23","text":"Ka utimo kamano ma giywakna, adier anawinj ywakgi"},{"book":"Wuok","chapter":"22","verse":"24","text":"Mirimba biro bedo mager kodu kendo abiro negou gi ligangla mondeu biro bedo monde liete kendo nyithindu biro bedo nyithi kiye."},{"book":"Wuok","chapter":"22","verse":"25","text":"“Ka iholo pesa ni achiel kuom joga ma jachan mantie e dieru, to kik uchal gi ji mamoko ma holo ji pesa kendo kik ukaw ohala kuomgi."},{"book":"Wuok","chapter":"22","verse":"26","text":"Ka ikawo law wadu kaka gir singo, to duoknego kapok chiengʼ opodho,"},{"book":"Wuok","chapter":"22","verse":"27","text":"nikech laweno kende ema oumorego. Ere gima donindie? Ka oywakna, to abiro winjo, nimar an Nyasaye ma jangʼwono."},{"book":"Wuok","chapter":"22","verse":"28","text":"“Kik iyany Nyasaye kata kwongʼo jatend jou."},{"book":"Wuok","chapter":"22","verse":"29","text":"“Kik utamru golo chiwo mowuok e decheu kata kuonde kenou."},{"book":"Wuok","chapter":"22","verse":"30","text":"Timuru machal kamano ni rwethu kod rombeu. Weuru gibed gi minegi kuom ndalo abiriyo, to chiengʼ mar aboro miyagiuru."},{"book":"Wuok","chapter":"22","verse":"31","text":"“Unubed joga maler. Kuom mano kik ucham ring chiayo mondiek onego; direuru ne guogi."}]}