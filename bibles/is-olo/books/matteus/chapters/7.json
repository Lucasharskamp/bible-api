{"data":[{"book":"Matteus","chapter":"7","verse":"1","text":"Verið ekki aðfinnslusamir, og þá munu aðrir ekki heldur finna að við ykkur."},{"book":"Matteus","chapter":"7","verse":"2","text":"Eins og þú ert við aðra, munu þeir verða gagnvart þér."},{"book":"Matteus","chapter":"7","verse":"3","text":"Hvers vegna hefur þú áhyggjur af flísinni í auga bróður þíns? Þú ert sjálfur með planka í auganu! – Já, heilan bjálka!"},{"book":"Matteus","chapter":"7","verse":"4","text":"Er rétt af þér að segja: „Vinur, leyfðu mér að hjálpa þér að fjarlægja þessa flís úr auganu á þér,“ meðan þú sérð alls ekki til vegna plankans sem er í þínu eigin auga?"},{"book":"Matteus","chapter":"7","verse":"5","text":"Hræsnari! Losaðu þig fyrst við plankann, og eftir það muntu sjá vel til að hjálpa bróður þínum."},{"book":"Matteus","chapter":"7","verse":"6","text":"Láttu ekkert heilagt í hendur spilltra manna. Kastaðu ekki perlum fyrir svín, því þau munu troða þær niður í svaðið og ráðast að því búnu gegn þér."},{"book":"Matteus","chapter":"7","verse":"7","text":"Biðjið og þið munuð öðlast. Leitið og þið munuð finna. Knýið á og þá mun verða lokið upp."},{"book":"Matteus","chapter":"7","verse":"8","text":"Því sá öðlast sem biður. Sá finnur sem leitar og fyrir þeim, sem á knýr, mun opnað verða."},{"book":"Matteus","chapter":"7","verse":"9","text":"Hvaða maður gæfi barni sínu stein, ef það bæði um brauð?"},{"book":"Matteus","chapter":"7","verse":"10","text":"Eða höggorm, ef það bæði um fisk? Enginn!"},{"book":"Matteus","chapter":"7","verse":"11","text":"Fyrst þið sem eruð vondir og syndugir menn, hafið vit á að gefa börnunum ykkar góðar gjafir, hversu miklu fremur mun þá faðir ykkar á himnum gefa þeim góðar gjafir sem biðja hann?"},{"book":"Matteus","chapter":"7","verse":"12","text":"Vertu við aðra eins og þú vilt að þeir séu við þig – þetta er kjarninn í lögum Móse."},{"book":"Matteus","chapter":"7","verse":"13","text":"Eina leiðin til himins liggur um þrönga hliðið. Vegurinn til glötunar er breiður og hlið hans vítt – greiðfær leið öllum sem hana velja."},{"book":"Matteus","chapter":"7","verse":"14","text":"Vegurinn til lífsins er mjór og hlið hans þröngt, fáir eru þeir sem finna hann."},{"book":"Matteus","chapter":"7","verse":"15","text":"Gætið ykkar á falskennendum sem dulbúa sig sem saklaus lömb, en eru hið innra sem gráðugir úlfar."},{"book":"Matteus","chapter":"7","verse":"16","text":"Þið getið þekkt þá á afleiðingum orða þeirra og verka – á sama hátt og þið þekkið tré af ávöxtum þess. Það er óþarfi fyrir ykkur að ruglast á vínviði og þyrnirunna, eða á fíkjutré og þistlum."},{"book":"Matteus","chapter":"7","verse":"17","text":"Tré þekkist af ávöxtunum."},{"book":"Matteus","chapter":"7","verse":"18","text":"Tré sem ber ljúffenga ávexti, ber ekki óæta ávexti, og tré sem ber vonda ávexti, ber ekki góða á sama tíma."},{"book":"Matteus","chapter":"7","verse":"19","text":"Tré það, sem ber eintómt óæti, er rifið upp og notað í eldinn."},{"book":"Matteus","chapter":"7","verse":"20","text":"Leiðin til að þekkja tré eða mann er að kanna ávextina."},{"book":"Matteus","chapter":"7","verse":"21","text":"Ekki eru allir guðræknir, sem tala guðrækilega. Þeir ávarpa mig: „Herra“ – en munu samt ekki komast til himins, heldur aðeins þeir sem gera það sem faðir minn á himnum vill að þeir geri."},{"book":"Matteus","chapter":"7","verse":"22","text":"Margir munu segja við mig á dómsdegi: „Herra, herra, við sögðum fólkinu frá þér, við rákum út illa anda með þínu nafni og unnum mörg önnur mikil kraftaverk.“"},{"book":"Matteus","chapter":"7","verse":"23","text":"Ég mun svara þeim: „Ég hef aldrei þekkt ykkur né þið haft samfélag við mig. Farið burt, því verk ykkar eru vond.“"},{"book":"Matteus","chapter":"7","verse":"24","text":"Þeir sem hlusta á orð mín og fara eftir þeim, líkjast hyggnum manni sem byggir húsið sitt á klöpp."},{"book":"Matteus","chapter":"7","verse":"25","text":"Þó að rigni og vatnavextir verði, stormurinn æði og lemji húsið, mun það ekki haggast, því það er byggt á traustum grunni."},{"book":"Matteus","chapter":"7","verse":"26","text":"Þeir sem heyrt hafa orð mín, en fara samt ekki eftir þeim, eru heimskir. Þeir eru eins og maður sem byggir húsið sitt á sandi."},{"book":"Matteus","chapter":"7","verse":"27","text":"Og þegar stormurinn blæs og flóðbylgjan kemur æðandi og skellur á því, hrynur það með braki og brestum.“"},{"book":"Matteus","chapter":"7","verse":"28","text":"Mannfjöldinn undraðist predikun Jesú, því að hann talaði af miklum myndugleika, eins og sá sem valdið hefur, en ekki eins og fræðimennirnir."}]}