{"data":[{"book":"4 Mose","chapter":"1","verse":"1","text":"Awurade kasa kyerɛɛ Mose wɔ Ahyiaeɛ Ntomadan a ɛwɔ Sinai anweatam so. Yei siiɛ wɔ mfeɛ mmienu a Israelfoɔ firii Misraim no akyi, ɔbosome a ɛtɔ so mmienu no no ɛda a ɛdi ɛkan. Ɔkaa sɛ:"},{"book":"4 Mose","chapter":"1","verse":"2","text":"“Gyina Israelfoɔ no mmusuakuo ne wɔn mmusua so kan wɔn nyinaa. Twerɛ ɔbarima biara din."},{"book":"4 Mose","chapter":"1","verse":"3","text":"Wo ne Aaron na mobɛkan mmarima a wɔadi mfeɛ aduonu no ne deɛ ɛboro saa a wɔtumi kɔ ɔsa."},{"book":"4 Mose","chapter":"1","verse":"4","text":"Ɔbarima a ɔfiri abusuakuo biara mu a ɔyɛ ntuanoni na ɔbɛboa mo."},{"book":"4 Mose","chapter":"1","verse":"5","text":"“Mmarima a wɔbɛboa mo no edin nie:"},{"book":"4 Mose","chapter":"1","verse":"6","text":"Simeon abusuakuo no ntuanoni yɛ Surisadai babarima Selumiel;"},{"book":"4 Mose","chapter":"1","verse":"7","text":"Yuda abusuakuo no ntuanoni yɛ Aminadab babarima Nahson;"},{"book":"4 Mose","chapter":"1","verse":"8","text":"Isakar abusuakuo no ntuanoni yɛ Suar babarima Netanel;"},{"book":"4 Mose","chapter":"1","verse":"9","text":"Sebulon abusuakuo no ntuanoni yɛ Helon babarima Eliab;"},{"book":"4 Mose","chapter":"1","verse":"10","text":"Yosef mmammarima no:"},{"book":"4 Mose","chapter":"1","verse":"11","text":"Benyamin abusuakuo ntuanoni yɛ Gideoni babarima Abidan;"},{"book":"4 Mose","chapter":"1","verse":"12","text":"Dan abusuakuo ntuanoni yɛ Amisadai babarima Ahieser;"},{"book":"4 Mose","chapter":"1","verse":"13","text":"Aser abusuakuo ntuanoni yɛ Okran babarima Pagiel;"},{"book":"4 Mose","chapter":"1","verse":"14","text":"Gad abusuakuo ntuanoni yɛ Deguel babarima Eliasaf;"},{"book":"4 Mose","chapter":"1","verse":"15","text":"Naftali abusuakuo ntuanoni yɛ Enan babarima Ahira.”"},{"book":"4 Mose","chapter":"1","verse":"16","text":"Yeinom ne mmarima a wɔyii wɔn firii nnipa no mu, a wɔyɛ ntuanofoɔ ma wɔn agyanom mmusua no."},{"book":"4 Mose","chapter":"1","verse":"17","text":"Mose ne Aaron faa saa nnipa yi a wɔabobɔ wɔn edin yi,"},{"book":"4 Mose","chapter":"1","verse":"18","text":"na ɛda a ɛdi ɛkan wɔ ɔbosome a ɛtɔ so mmienu no mu no, wɔfrɛɛ ɔmanfoɔ no nyinaa. Nnipa no nam wɔn mmusuakuo ne wɔn mmusua so kyerɛɛ wɔn mmusuadua na wɔtwerɛɛ mmarima a wɔadi mfeɛ aduonu ne deɛ ɛboro saa no edin mmaako mmaako"},{"book":"4 Mose","chapter":"1","verse":"19","text":"sɛdeɛ Awurade hyɛɛ Mose no. Enti ɔkan wɔn wɔ Sinai ɛserɛ so."},{"book":"4 Mose","chapter":"1","verse":"20","text":"Ruben a ɔyɛ Israel abakan asefoɔ:"},{"book":"4 Mose","chapter":"1","verse":"21","text":"Nnipa dodoɔ a wɔfiri Ruben abusuakuo mu yɛ mpem aduanan nsia ne ahanum (46,500)."},{"book":"4 Mose","chapter":"1","verse":"22","text":"Simeon asefoɔ:"},{"book":"4 Mose","chapter":"1","verse":"23","text":"Nnipa dodoɔ a wɔfiri Simeon abusuakuo mu yɛ mpem aduonum nkron ne ahasa (59,300)."},{"book":"4 Mose","chapter":"1","verse":"24","text":"Gad asefoɔ:"},{"book":"4 Mose","chapter":"1","verse":"25","text":"Nnipa dodoɔ a wɔfiri Gad abusuakuo mu yɛ mpem aduanan enum ahansia ne aduonum (45,650)."},{"book":"4 Mose","chapter":"1","verse":"26","text":"Yuda asefoɔ:"},{"book":"4 Mose","chapter":"1","verse":"27","text":"Nnipa dodoɔ a wɔfiri Yuda abusuakuo mu yɛ mpem aduɔson ɛnan ne ahansia (74,600)."},{"book":"4 Mose","chapter":"1","verse":"28","text":"Isakar asefoɔ:"},{"book":"4 Mose","chapter":"1","verse":"29","text":"Nnipa dodoɔ a wɔfiri Isakar abusuakuo no yɛ mpem aduonum ɛnan ne ahanan (54,400)."},{"book":"4 Mose","chapter":"1","verse":"30","text":"Sebulon asefoɔ:"},{"book":"4 Mose","chapter":"1","verse":"31","text":"Nnipa dodoɔ a wɔfiri Sebulon abusuakuo no mu yɛ mpem aduonum nson ne ahanan (57,400)."},{"book":"4 Mose","chapter":"1","verse":"32","text":"Yosef mmammarima no:"},{"book":"4 Mose","chapter":"1","verse":"33","text":"Nnipa dodoɔ a wɔfiri Efraim abusuakuo no mu yɛ mpem aduanan ne ahanum (40,500)."},{"book":"4 Mose","chapter":"1","verse":"34","text":"Manase asefoɔ:"},{"book":"4 Mose","chapter":"1","verse":"35","text":"Nnipa dodoɔ a wɔfiri Manase abusuakuo no mu yɛ mpem aduasa mmienu ne ahanu (32,200)."},{"book":"4 Mose","chapter":"1","verse":"36","text":"Benyamin asefoɔ:"},{"book":"4 Mose","chapter":"1","verse":"37","text":"Nnipa dodoɔ a wɔfiri Benyamin abusuakuo no mu yɛ mpem aduasa enum ne ahanan (35,400)."},{"book":"4 Mose","chapter":"1","verse":"38","text":"Dan asefoɔ:"},{"book":"4 Mose","chapter":"1","verse":"39","text":"Nnipa dodoɔ a wɔfiri Dan abusuakuo no mu yɛ mpem aduosia mmienu ne ahanson (62,700)."},{"book":"4 Mose","chapter":"1","verse":"40","text":"Aser asefoɔ:"},{"book":"4 Mose","chapter":"1","verse":"41","text":"Nnipa dodoɔ a wɔfiri Aser abusuakuo no mu yɛ mpem aduanan baako ne ahanum (41,500)."},{"book":"4 Mose","chapter":"1","verse":"42","text":"Naftali asefoɔ:"},{"book":"4 Mose","chapter":"1","verse":"43","text":"Nnipa dodoɔ a wɔfiri Naftali abusuakuo no mu yɛ mpem aduonum mmiɛnsa ne ahanan (53,400)."},{"book":"4 Mose","chapter":"1","verse":"44","text":"Yeinom ne mmarima a Mose ne Aaron ne Israel mmusuakuo dumienu no ntuanofoɔ kan wɔn."},{"book":"4 Mose","chapter":"1","verse":"45","text":"Israelfoɔ a na wɔadi mfeɛ aduonu anaa deɛ ɛboro saa no a wɔbɛtumi adɔm Israel akodɔm no nso, wɔgyinaa wɔn mmusua so kan wɔn."},{"book":"4 Mose","chapter":"1","verse":"46","text":"Na wɔn nyinaa dodoɔ yɛ mpem ahansia ne mmiɛnsa ne ahanum aduonum (603,550)."},{"book":"4 Mose","chapter":"1","verse":"47","text":"Mmusua a wɔwɔ Lewi abusuakuo no deɛ, wɔankan wɔn anka wɔn a aka no ho."},{"book":"4 Mose","chapter":"1","verse":"48","text":"Na Awurade aka akyerɛ Mose sɛ,"},{"book":"4 Mose","chapter":"1","verse":"49","text":"“Nkan Lewifoɔ abusuakuo no, na mfa wɔn nka Israelfoɔ a wɔaka no ho."},{"book":"4 Mose","chapter":"1","verse":"50","text":"Fa Ahyiaeɛ Ntomadan no ho dwumadie hyɛ Lewifoɔ no nsa. Wɔnhwɛ nneɛma a wɔde asiesie mu ne deɛ ɛkeka ho nyinaa so. Wɔn na wɔbɛsoa Ahyiaeɛ Ntomadan no ne emu nneɛma, wɔbɛhwɛ so na wɔatenatena ho."},{"book":"4 Mose","chapter":"1","verse":"51","text":"Ɛberɛ biara a ɛsɛ sɛ wɔtu Ahyiaeɛ Ntomadan no, Lewifoɔ no na ɛsɛ sɛ wɔtutu, na baabiara a wɔde bɛsi no, wɔn na wɔbɛyɛ. Onipa foforɔ biara a ɔbɛbɛn ho no, wɔbɛkum no."},{"book":"4 Mose","chapter":"1","verse":"52","text":"Israel abusuakuo biara bɛnya nʼatenaeɛ ne ne frankaa."},{"book":"4 Mose","chapter":"1","verse":"53","text":"Lewifoɔ no bɛsisi wɔn ntomadan atwa Ahyiaeɛ Ntomadan no ho ahyia, sɛdeɛ ɛbɛyɛ a Onyankopɔn abufuhyeɛ remma Israelfoɔ no so. Lewifoɔ no na wɔbɛhwɛ Ahyiaeɛ Ntomadan no so.”"},{"book":"4 Mose","chapter":"1","verse":"54","text":"Israelfoɔ no yɛɛ yeinom nyinaa sɛdeɛ Awurade hyɛɛ Mose no."}]}