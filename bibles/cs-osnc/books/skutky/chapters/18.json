{"data":[{"book":"Skutky","chapter":"18","verse":"1","text":"Pavel pak odcestoval z Atén do Korintu."},{"book":"Skutky","chapter":"18","verse":"2","text":"Tam se seznámil s židovskými manžely; Akvila byl rodák z Pontu, ale do Korintu se přistěhoval se svou ženou Priscilou teprve nedávno z Itálie. Císař Klaudius totiž nařídil, aby se všichni židé vystěhovali z Říma."},{"book":"Skutky","chapter":"18","verse":"3","text":"Pavel u nich našel byt i zaměstnání, protože měli dílnu na výrobu stanů, a to bylo jeho řemeslo. Pracoval tady s nimi"},{"book":"Skutky","chapter":"18","verse":"4","text":"a o sobotách v synagoze rozmlouval s židy i pohany."},{"book":"Skutky","chapter":"18","verse":"5","text":"Když konečně z Makedonie dorazili Silas a Timoteus, mohl se Pavel více soustředit na šíření evangelia. I tady se především snažil přesvědčit židy, že Ježíš je ten slíbený Mesiáš."},{"book":"Skutky","chapter":"18","verse":"6","text":"Oni mu však napořád odporovali, a když dokonce začali mluvit o Ježíšovi neuctivě, Pavel symbolicky naznačil, že za ně nenese odpovědnost: vytřásl si prach ze šatů a řekl jim: „Přivoláte na sebe Boží soud a moje vina to nebude; já se od této chvíle budu věnovat pohanům.“"},{"book":"Skutky","chapter":"18","verse":"7","text":"Ke své další činnosti si zvolil dům zbožného muže Tita Justa, který bydlel hned vedle synagogy. Někteří ze židů uvěřili,"},{"book":"Skutky","chapter":"18","verse":"8","text":"dokonce i sám představený synagogy Krispus s celou rodinou. I mnozí jiní Korinťané se pod vlivem Pavlova kázání obrátili ke Kristu a dali se pokřtít."},{"book":"Skutky","chapter":"18","verse":"9","text":"Jedné noci měl Pavel vidění a dostal od Pána Ježíše pokyn: „Neboj se a nedej se umlčet."},{"book":"Skutky","chapter":"18","verse":"10","text":"Já jsem s tebou a odrazím všechny útoky proti tobě. V Korintu je ještě mnoho těch, kteří se stanou mými následovníky.“"},{"book":"Skutky","chapter":"18","verse":"11","text":"A skutečně, Pavel tam zůstal půldruhého roku a mohl pokojně kázat Boží slovo."},{"book":"Skutky","chapter":"18","verse":"12","text":"Když se římským místodržitelem Řecka stal Gallio, smluvili se židé na Pavla a přivedli ho před soud"},{"book":"Skutky","chapter":"18","verse":"13","text":"s obžalobou: „Tento muž navádí lidi, aby ctili našeho Boha způsobem, který se příčí zákonům.“"},{"book":"Skutky","chapter":"18","verse":"14","text":"Pavel se chystal k obhajobě, ale Gallio ho předešel a řekl žalobcům: „Kdyby se jednalo o nějaké bezpráví nebo zločin, vyslechl bych vás jako kterékoliv jiné občany."},{"book":"Skutky","chapter":"18","verse":"15","text":"Ale spory o slůvka, jména a články vašeho náboženství si vyřizujte mezi sebou. Do toho mně nic není.“"},{"book":"Skutky","chapter":"18","verse":"16","text":"Potom židy vykázal ze soudní síně."},{"book":"Skutky","chapter":"18","verse":"17","text":"Srocený dav napadl představeného synagogy Sostena. Tloukli ho přímo před Galliovýma očima, ale ten si toho nevšímal."},{"book":"Skutky","chapter":"18","verse":"18-19","text":"Pavel zůstal v Korintu ještě delší dobu. Nakonec se však rozloučil s bratry a vydal se na cestu lodí zpět do Sýrie. Spolu s ním vypluli i manželé Priscila s Akvilou, kteří se stěhovali do Efezu. Ve východním korintském přístavu si dal Pavel naposled ostříhat vlasy. Po celou cestu až do Jeruzaléma se totiž zavázal dodržovat nazírský slib (vnějšími projevy tohoto slibu bylo, že si muž nestříhal vlasy a vousy a nepil žádné opojné nápoje)."},{"book":"Skutky","chapter":"18","verse":"20","text":"Ti ho dokonce přemlouvali, aby u nich nějakou dobu zůstal, ale Pavel nechtěl. Při loučení jim řekl:"},{"book":"Skutky","chapter":"18","verse":"21","text":"„Bude-li to Boží vůle, tak se k vám vrátím.“"},{"book":"Skutky","chapter":"18","verse":"22","text":"Z Efezu odplul do Césareje v Judsku a pak pěšky pokračoval až do Jeruzaléma. Pozdravil jeruzalémské křesťany a odcestoval do syrské Antiochie."},{"book":"Skutky","chapter":"18","verse":"23","text":"Pavel se však ve svém domovském sboru dlouho nezdržel a brzy vyrazil na další cestu do Galacie a Frygie. Postupně tam navštívil všechny sbory a upevňoval jejich členy ve víře."},{"book":"Skutky","chapter":"18","verse":"24","text":"Mezitím přišel do Efezu žid z Alexandrie jménem Apollos. Byl to výborný řečník a znalec Starého zákona. Byl pokřtěn po způsobu Jana Křtitele,"},{"book":"Skutky","chapter":"18","verse":"25","text":"znal leccos z Ježíšova učení a nadšeně a přiléhavě mluvil o Ježíšovi."},{"book":"Skutky","chapter":"18","verse":"26-27","text":"Tak vystoupil bez bázně i v efezské synagoze. Tam ho uslyšeli Priscila a Akvila, pozvali ho k sobě a důkladněji mu vysvětlili Kristovo evangelium. Apollos se pak rozhodl jít dále do Řecka a zvěstovat Ježíše. Efezští křesťané mu to schvalovali a dali mu pěkný doporučující dopis. Svým výjimečným obdarováním prokázal platné služby věřícím v Řecku."},{"book":"Skutky","chapter":"18","verse":"28","text":"Zvláště vynikal v debatách se židy, kterým dokazoval ze Starého zákona, že Ježíš je Mesiáš."}]}