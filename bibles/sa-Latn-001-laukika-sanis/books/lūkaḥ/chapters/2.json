{"data":[{"book":"lūkaḥ","chapter":"2","verse":"1","text":"aparañca tasmin kālē rājyasya sarvvēṣāṁ lōkānāṁ nāmāni lēkhayitum agastakaisara ājñāpayāmāsa|"},{"book":"lūkaḥ","chapter":"2","verse":"2","text":"tadanusārēṇa kurīṇiyanāmani suriyādēśasya śāsakē sati nāmalēkhanaṁ prārēbhē|"},{"book":"lūkaḥ","chapter":"2","verse":"3","text":"atō hētō rnāma lēkhituṁ sarvvē janāḥ svīyaṁ svīyaṁ nagaraṁ jagmuḥ|"},{"book":"lūkaḥ","chapter":"2","verse":"4","text":"tadānīṁ yūṣaph nāma lēkhituṁ vāgdattayā svabhāryyayā garbbhavatyā mariyamā saha svayaṁ dāyūdaḥ sajātivaṁśa iti kāraṇād gālīlpradēśasya nāsaratnagarād"},{"book":"lūkaḥ","chapter":"2","verse":"5","text":"yihūdāpradēśasya baitlēhamākhyaṁ dāyūdnagaraṁ jagāma|"},{"book":"lūkaḥ","chapter":"2","verse":"6","text":"anyacca tatra sthānē tayōstiṣṭhatōḥ satō rmariyamaḥ prasūtikāla upasthitē"},{"book":"lūkaḥ","chapter":"2","verse":"7","text":"sā taṁ prathamasutaṁ prāsōṣṭa kintu tasmin vāsagr̥hē sthānābhāvād bālakaṁ vastrēṇa vēṣṭayitvā gōśālāyāṁ sthāpayāmāsa|"},{"book":"lūkaḥ","chapter":"2","verse":"8","text":"anantaraṁ yē kiyantō mēṣapālakāḥ svamēṣavrajarakṣāyai tatpradēśē sthitvā rajanyāṁ prāntarē prahariṇaḥ karmma kurvvanti,"},{"book":"lūkaḥ","chapter":"2","verse":"9","text":"tēṣāṁ samīpaṁ paramēśvarasya dūta āgatyōpatasthau; tadā catuṣpārśvē paramēśvarasya tējasaḥ prakāśitatvāt tē'tiśaśaṅkirē|"},{"book":"lūkaḥ","chapter":"2","verse":"10","text":"tadā sa dūta uvāca mā bhaiṣṭa paśyatādya dāyūdaḥ purē yuṣmannimittaṁ trātā prabhuḥ khrīṣṭō'janiṣṭa,"},{"book":"lūkaḥ","chapter":"2","verse":"11","text":"sarvvēṣāṁ lōkānāṁ mahānandajanakam imaṁ maṅgalavr̥ttāntaṁ yuṣmān jñāpayāmi|"},{"book":"lūkaḥ","chapter":"2","verse":"12","text":"yūyaṁ (tatsthānaṁ gatvā) vastravēṣṭitaṁ taṁ bālakaṁ gōśālāyāṁ śayanaṁ drakṣyatha yuṣmān pratīdaṁ cihnaṁ bhaviṣyati|"},{"book":"lūkaḥ","chapter":"2","verse":"13","text":"dūta imāṁ kathāṁ kathitavati tatrākasmāt svargīyāḥ pr̥tanā āgatya kathām imāṁ kathayitvēśvarasya guṇānanvavādiṣuḥ, yathā,"},{"book":"lūkaḥ","chapter":"2","verse":"14","text":"sarvvōrdvvasthairīśvarasya mahimā samprakāśyatāṁ| śāntirbhūyāt pr̥thivyāstu santōṣaśca narān prati||"},{"book":"lūkaḥ","chapter":"2","verse":"15","text":"tataḥ paraṁ tēṣāṁ sannidhē rdūtagaṇē svargaṁ gatē mēṣapālakāḥ parasparam avēcan āgacchata prabhuḥ paramēśvarō yāṁ ghaṭanāṁ jñāpitavān tasyā yātharyaṁ jñātuṁ vayamadhunā baitlēhampuraṁ yāmaḥ|"},{"book":"lūkaḥ","chapter":"2","verse":"16","text":"paścāt tē tūrṇaṁ vrajitvā mariyamaṁ yūṣaphaṁ gōśālāyāṁ śayanaṁ bālakañca dadr̥śuḥ|"},{"book":"lūkaḥ","chapter":"2","verse":"17","text":"itthaṁ dr̥ṣṭvā bālakasyārthē prōktāṁ sarvvakathāṁ tē prācārayāñcakruḥ|"},{"book":"lūkaḥ","chapter":"2","verse":"18","text":"tatō yē lōkā mēṣarakṣakāṇāṁ vadanēbhyastāṁ vārttāṁ śuśruvustē mahāścaryyaṁ mēnirē|"},{"book":"lūkaḥ","chapter":"2","verse":"19","text":"kintu mariyam ētatsarvvaghaṭanānāṁ tātparyyaṁ vivicya manasi sthāpayāmāsa|"},{"book":"lūkaḥ","chapter":"2","verse":"20","text":"tatpaścād dūtavijñaptānurūpaṁ śrutvā dr̥ṣṭvā ca mēṣapālakā īśvarasya guṇānuvādaṁ dhanyavādañca kurvvāṇāḥ parāvr̥tya yayuḥ|"},{"book":"lūkaḥ","chapter":"2","verse":"21","text":"atha bālakasya tvakchēdanakālē'ṣṭamadivasē samupasthitē tasya garbbhasthitēḥ purvvaṁ svargīyadūtō yathājñāpayat tadanurūpaṁ tē tannāmadhēyaṁ yīśuriti cakrirē|"},{"book":"lūkaḥ","chapter":"2","verse":"22","text":"tataḥ paraṁ mūsālikhitavyavasthāyā anusārēṇa mariyamaḥ śucitvakāla upasthitē,"},{"book":"lūkaḥ","chapter":"2","verse":"23","text":"\"prathamajaḥ sarvvaḥ puruṣasantānaḥ paramēśvarē samarpyatāṁ,\" iti paramēśvarasya vyavasthayā"},{"book":"lūkaḥ","chapter":"2","verse":"24","text":"yīśuṁ paramēśvarē samarpayitum śāstrīyavidhyuktaṁ kapōtadvayaṁ pārāvataśāvakadvayaṁ vā baliṁ dātuṁ tē taṁ gr̥hītvā yirūśālamam āyayuḥ|"},{"book":"lūkaḥ","chapter":"2","verse":"25","text":"yirūśālampuranivāsī śimiyōnnāmā dhārmmika ēka āsīt sa isrāyēlaḥ sāntvanāmapēkṣya tasthau kiñca pavitra ātmā tasminnāvirbhūtaḥ|"},{"book":"lūkaḥ","chapter":"2","verse":"26","text":"aparaṁ prabhuṇā paramēśvarēṇābhiṣiktē trātari tvayā na dr̥ṣṭē tvaṁ na mariṣyasīti vākyaṁ pavitrēṇa ātmanā tasma prākathyata|"},{"book":"lūkaḥ","chapter":"2","verse":"27","text":"aparañca yadā yīśōḥ pitā mātā ca tadarthaṁ vyavasthānurūpaṁ karmma karttuṁ taṁ mandiram āninyatustadā"},{"book":"lūkaḥ","chapter":"2","verse":"28","text":"śimiyōn ātmana ākarṣaṇēna mandiramāgatya taṁ krōḍē nidhāya īśvarasya dhanyavādaṁ kr̥tvā kathayāmāsa, yathā,"},{"book":"lūkaḥ","chapter":"2","verse":"29","text":"hē prabhō tava dāsōyaṁ nijavākyānusārataḥ| idānīntu sakalyāṇō bhavatā saṁvisr̥jyatām|"},{"book":"lūkaḥ","chapter":"2","verse":"30","text":"yataḥ sakaladēśasya dīptayē dīptirūpakaṁ|"},{"book":"lūkaḥ","chapter":"2","verse":"31","text":"isrāyēlīyalōkasya mahāgauravarūpakaṁ|"},{"book":"lūkaḥ","chapter":"2","verse":"32","text":"yaṁ trāyakaṁ janānāntu sammukhē tvamajījanaḥ| saēva vidyatē'smākaṁ dhravaṁ nayananagōcarē||"},{"book":"lūkaḥ","chapter":"2","verse":"33","text":"tadānīṁ tēnōktā ētāḥ sakalāḥ kathāḥ śrutvā tasya mātā yūṣaph ca vismayaṁ mēnātē|"},{"book":"lūkaḥ","chapter":"2","verse":"34","text":"tataḥ paraṁ śimiyōn tēbhya āśiṣaṁ dattvā tanmātaraṁ mariyamam uvāca, paśya isrāyēlō vaṁśamadhyē bahūnāṁ pātanāyōtthāpanāya ca tathā virōdhapātraṁ bhavituṁ, bahūnāṁ guptamanōgatānāṁ prakaṭīkaraṇāya bālakōyaṁ niyuktōsti|"},{"book":"lūkaḥ","chapter":"2","verse":"35","text":"tasmāt tavāpi prāṇāḥ śūlēna vyatsyantē|"},{"book":"lūkaḥ","chapter":"2","verse":"36","text":"aparañca āśērasya vaṁśīyaphinūyēlō duhitā hannākhyā atijaratī bhaviṣyadvādinyēkā yā vivāhāt paraṁ sapta vatsarān patyā saha nyavasat tatō vidhavā bhūtvā caturaśītivarṣavayaḥparyyanataṁ"},{"book":"lūkaḥ","chapter":"2","verse":"37","text":"mandirē sthitvā prārthanōpavāsairdivāniśam īśvaram asēvata sāpi strī tasmin samayē mandiramāgatya"},{"book":"lūkaḥ","chapter":"2","verse":"38","text":"paramēśvarasya dhanyavādaṁ cakāra, yirūśālampuravāsinō yāvantō lōkā muktimapēkṣya sthitāstān yīśōrvr̥ttāntaṁ jñāpayāmāsa|"},{"book":"lūkaḥ","chapter":"2","verse":"39","text":"itthaṁ paramēśvarasya vyavasthānusārēṇa sarvvēṣu karmmasu kr̥tēṣu tau punaśca gālīlō nāsaratnāmakaṁ nijanagaraṁ pratasthātē|"},{"book":"lūkaḥ","chapter":"2","verse":"40","text":"tatpaścād bālakaḥ śarīrēṇa vr̥ddhimētya jñānēna paripūrṇa ātmanā śaktimāṁśca bhavitumārēbhē tathā tasmin īśvarānugrahō babhūva|"},{"book":"lūkaḥ","chapter":"2","verse":"41","text":"tasya pitā mātā ca prativarṣaṁ nistārōtsavasamayē yirūśālamam agacchatām|"},{"book":"lūkaḥ","chapter":"2","verse":"42","text":"aparañca yīśau dvādaśavarṣavayaskē sati tau parvvasamayasya rītyanusārēṇa yirūśālamaṁ gatvā"},{"book":"lūkaḥ","chapter":"2","verse":"43","text":"pārvvaṇaṁ sampādya punarapi vyāghuyya yātaḥ kintu yīśurbālakō yirūśālami tiṣṭhati| yūṣaph tanmātā ca tad aviditvā"},{"book":"lūkaḥ","chapter":"2","verse":"44","text":"sa saṅgibhiḥ saha vidyata ētacca budvvā dinaikagamyamārgaṁ jagmatuḥ| kintu śēṣē jñātibandhūnāṁ samīpē mr̥gayitvā taduddēेśamaprāpya"},{"book":"lūkaḥ","chapter":"2","verse":"45","text":"tau punarapi yirūśālamam parāvr̥tyāgatya taṁ mr̥gayāñcakratuḥ|"},{"book":"lūkaḥ","chapter":"2","verse":"46","text":"atha dinatrayāt paraṁ paṇḍitānāṁ madhyē tēṣāṁ kathāḥ śr̥ṇvan tattvaṁ pr̥cchaṁśca mandirē samupaviṣṭaḥ sa tābhyāṁ dr̥ṣṭaḥ|"},{"book":"lūkaḥ","chapter":"2","verse":"47","text":"tadā tasya buddhyā pratyuttaraiśca sarvvē śrōtārō vismayamāpadyantē|"},{"book":"lūkaḥ","chapter":"2","verse":"48","text":"tādr̥śaṁ dr̥ṣṭvā tasya janakō jananī ca camaccakratuḥ kiñca tasya mātā tamavadat, hē putra, kathamāvāṁ pratītthaṁ samācarastvam? paśya tava pitāhañca śōkākulau santau tvāmanvicchāvaḥ sma|"},{"book":"lūkaḥ","chapter":"2","verse":"49","text":"tataḥ sōvadat kutō mām anvaicchataṁ? piturgr̥hē mayā sthātavyam ētat kiṁ yuvābhyāṁ na jñāyatē?"},{"book":"lūkaḥ","chapter":"2","verse":"50","text":"kintu tau tasyaitadvākyasya tātparyyaṁ bōddhuṁ nāśaknutāṁ|"},{"book":"lūkaḥ","chapter":"2","verse":"51","text":"tataḥ paraṁ sa tābhyāṁ saha nāsarataṁ gatvā tayōrvaśībhūtastasthau kintu sarvvā ētāḥ kathāstasya mātā manasi sthāpayāmāsa|"},{"book":"lūkaḥ","chapter":"2","verse":"52","text":"atha yīśō rbuddhiḥ śarīrañca tathā tasmin īśvarasya mānavānāñcānugrahō varddhitum ārēbhē|"}]}