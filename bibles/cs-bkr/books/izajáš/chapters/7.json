{"data":[{"book":"Izajáš","chapter":"7","verse":"1","text":"I stalo se za dnů Achasa syna Jotamova, syna Uziáše, krále Judského, že přitáhl Rezin král Syrský, a Pekach syn Romeliáše, krále Izraelského, k Jeruzalému, aby bojoval proti němu, ale nemohl ho dobyti."},{"book":"Izajáš","chapter":"7","verse":"2","text":"I oznámeno jest domu Davidovu v tato slova: Spikla se země Syrská s Efraimem. Pročež pohnulo se srdce jeho, i srdce lidu jeho, tak jako se pohybuje dříví v lese od větru."},{"book":"Izajáš","chapter":"7","verse":"3","text":"Tedy řekl Hospodin Izaiášovi: Vyjdi nyní vstříc Achasovi, ty a Sear Jašub syn tvůj, až na konec struhy rybníka hořejšího, k silnici pole valchářova,"},{"book":"Izajáš","chapter":"7","verse":"4","text":"A díš jemu: Šetř se, abys se nekormoutil. Neboj se, a srdce tvé nechať se neděsí dvou ostatků hlavní těch kouřících se, před rozpáleným hněvem Rezinovým s Syrskými, a syna Romeliášova,"},{"book":"Izajáš","chapter":"7","verse":"5","text":"Proto že zlou radu složili proti tobě Syrský, Efraim a syn Romeliášův, řkouce:"},{"book":"Izajáš","chapter":"7","verse":"6","text":"Táhněme proti zemi Judské, a vyležme ji, a odtrhněme ji k sobě, a ustavme krále u prostřed ní syna Tabealova."},{"book":"Izajáš","chapter":"7","verse":"7","text":"Toto praví Panovník Hospodin: Nestaneť se a nebude toho."},{"book":"Izajáš","chapter":"7","verse":"8","text":"Nebo hlava Syrské země jest Damašek, a hlava Damašku Rezin, a po šedesáti pěti letech potřín bude Efraim, tak že nebude lidem."},{"book":"Izajáš","chapter":"7","verse":"9","text":"Mezi tím hlava Efraimova Samaří, a hlava Samaří syn Romeliášův. Jestliže nevěříte, jistě že neostojíte."},{"book":"Izajáš","chapter":"7","verse":"10","text":"I mluvil ještě Hospodin k Achasovi, řka:"},{"book":"Izajáš","chapter":"7","verse":"11","text":"Požádej sobě znamení od Hospodina Boha svého, buď dole hluboko, aneb na hoře vysoko."},{"book":"Izajáš","chapter":"7","verse":"12","text":"I řekl Achas: Nebudu prositi, aniž budu pokoušeti Hospodina."},{"book":"Izajáš","chapter":"7","verse":"13","text":"Tedy řekl prorok: Slyšte nyní, dome Davidův, ještě-liž jest vám málo, lidem býti k obtížení, že i Bohu mému k obtížení jste?"},{"book":"Izajáš","chapter":"7","verse":"14","text":"Protož sám Pán dá vám znamení: Aj, panna počne, a porodí syna, a nazůve jméno jeho Immanuel."},{"book":"Izajáš","chapter":"7","verse":"15","text":"Máslo a med jísti bude, až by uměl zavrci zlé, a vyvoliti dobré."},{"book":"Izajáš","chapter":"7","verse":"16","text":"Nýbrž prvé než bude uměti dítě to zavrci zlé a vyvoliti dobré, opuštěna bude země, kteréž nenávidíš pro dva krále její."},{"book":"Izajáš","chapter":"7","verse":"17","text":"Na tebe pak přivede Hospodin, a na lid tvůj, i na dům otce tvého dny, jakýchž nebylo ode dne, v němž odstoupil Efraim od Judy, a to skrze krále Assyrského."},{"book":"Izajáš","chapter":"7","verse":"18","text":"Nebo stane se v ten den, že pošepce Hospodin muchám, kteréž jsou při nejdalších řekách Egyptských, a včelám, kteréž jsou v zemi Assyrské."},{"book":"Izajáš","chapter":"7","verse":"19","text":"I přijdou, a usadí se všickni ti v údolích pustých a v děrách skalních, i na všech chrastinách i na všech stromích užitečných."},{"book":"Izajáš","chapter":"7","verse":"20","text":"V ten den oholí Pán tou břitvou najatou, (skrze ty, kteříž za řekou jsou, skrze krále Assyrského), hlavu a vlasy noh, ano také i bradu do čista sholí."},{"book":"Izajáš","chapter":"7","verse":"21","text":"I bude tehdáž, že sotva člověk zachová kravičku neb dvě ovce,"},{"book":"Izajáš","chapter":"7","verse":"22","text":"Avšak pro množství mléka, kteréhož nadojí, jísti bude máslo. Máslo zajisté a med jísti bude, kdožkoli v zemi bude zanechán."},{"book":"Izajáš","chapter":"7","verse":"23","text":"Bude také v ten čas, že každé místo, na němž jest tisíc kmenů vinných za tisíc stříbrných, trním a hložím poroste."},{"book":"Izajáš","chapter":"7","verse":"24","text":"S střelami a lučištěm tudy jíti musí; hložím zajisté a trním zaroste všecka země."},{"book":"Izajáš","chapter":"7","verse":"25","text":"Všecky pak hory, kteréž motykou kopány býti mohou, nebudou se báti hloží a trní; nebo budou za pastviště volům, a bravům ku pošlapání."}]}