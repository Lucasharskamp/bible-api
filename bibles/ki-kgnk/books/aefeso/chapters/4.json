{"data":[{"book":"Aefeso","chapter":"4","verse":"1","text":"Nĩ ũndũ ũcio, niĩ Paũlũ njohetwo nĩ ũndũ wa Mwathani, nĩndamũthaitha mũtũũre na mũtũũrĩre ũringaine na gwĩtwo kũrĩa mwetirwo."},{"book":"Aefeso","chapter":"4","verse":"2","text":"Mwĩnyiihĩtie biũ na mũhooreire na mũkirĩrĩirie, na ningĩ mũkiranagĩrĩrie mũndũ na ũrĩa ũngĩ mũrĩ na wendani."},{"book":"Aefeso","chapter":"4","verse":"3","text":"Geriai na kĩyo nĩguo mũtũũrie ũrũmwe wa Roho, muohanĩtio na thayũ."},{"book":"Aefeso","chapter":"4","verse":"4","text":"Nĩgũkorwo kũrĩ mwĩrĩ o ũmwe na Roho o ũmwe, o ta ũrĩa mwetĩirwo kĩĩrĩgĩrĩro o kĩmwe rĩrĩa mwetirwo,"},{"book":"Aefeso","chapter":"4","verse":"5","text":"nake Mwathani no ũmwe, na wĩtĩkio ũmwe, na ũbatithio o ũmwe;"},{"book":"Aefeso","chapter":"4","verse":"6","text":"nake Ngai no ũmwe na nowe Ithe wa andũ othe, ũrĩa ũrĩ igũrũ rĩa andũ othe, na arĩ kũndũ guothe, na thĩinĩ wa andũ othe."},{"book":"Aefeso","chapter":"4","verse":"7","text":"No rĩrĩ, mũndũ o mũndũ witũ nĩaheetwo wega wa Ngai, kũringana na ũrĩa Kristũ aheanaga."},{"book":"Aefeso","chapter":"4","verse":"8","text":"Nĩkĩo Maandĩko moigaga atĩrĩ:"},{"book":"Aefeso","chapter":"4","verse":"9","text":"(Rĩu-rĩ, ciugo icio atĩ “nĩambatire igũrũ” nĩ kuuga atĩa, angĩkorwo ti kuuga atĩ o na nĩaikũrũkire thĩ kũrĩa kũriku mũno?"},{"book":"Aefeso","chapter":"4","verse":"10","text":"Ũcio waikũrũkire nowe ũrĩa wambatire igũrũ o igũrũ mũno, nĩgeetha aiyũre kũndũ guothe.)"},{"book":"Aefeso","chapter":"4","verse":"11","text":"Ũcio nĩwe ũrĩa wathuurire andũ amwe matuĩke atũmwo, na angĩ matuĩke anabii, na angĩ matuĩke ahunjia, na arĩa angĩ matuĩke arĩithi a ngoro cia andũ o na arutani,"},{"book":"Aefeso","chapter":"4","verse":"12","text":"nĩguo ahaarĩrie andũ a Ngai nĩ ũndũ wa wĩra wa gũtungata, nĩgeetha mwĩrĩ wa Kristũ wongererwo hinya,"},{"book":"Aefeso","chapter":"4","verse":"13","text":"o nginya rĩrĩa ithuothe tũkaagĩa na ũrũmwe ũhoro-inĩ wa gwĩtĩkia o na wa kũmenya Mũrũ wa Ngai, na tũtuĩke agima o nginya tũgĩe na ũgima mũkinyanĩru kũna o ta ũrĩa Kristũ ahaana."},{"book":"Aefeso","chapter":"4","verse":"14","text":"Hĩndĩ ĩyo tũgĩtige gũtuĩka tũkenge, tũrĩa tũikanagio mwena na mwena, o na tũkĩhurutagwo haha na harĩa nĩ rũhuho o ruothe rwa ũrutani, na tũgĩtwaragĩrĩrio nĩ wara na ũhinga wa andũ ũrĩa maheenagĩrĩria andũ naguo makamahĩtithia."},{"book":"Aefeso","chapter":"4","verse":"15","text":"Handũ ha ũguo-rĩ, tũngĩaria ũhoro-wa-ma tũrĩ na wendani, nĩtũrĩkũraga maũndũ-inĩ mothe thĩinĩ wake ũrĩa arĩ we mũtwe, na nĩwe Kristũ."},{"book":"Aefeso","chapter":"4","verse":"16","text":"Kuuma kũrĩ we mwĩrĩ wothe ũnyiitithanagio na ũkohanio hamwe nĩ nga iria iũnyiitithanagia, naguo ũgakũraga na ũkeyakaga guo mwene thĩinĩ wa wendani, o kĩĩga gĩkĩrutaga wĩra wakĩo."},{"book":"Aefeso","chapter":"4","verse":"17","text":"Nĩ ũndũ ũcio ngũmwĩra atĩrĩ, na ngamũringĩrĩria thĩinĩ wa Mwathani, atĩ no nginya mũtige gũtũũraga ta ũrĩa andũ-a-Ndũrĩrĩ matũũraga, marĩ na meciiria ma tũhũ."},{"book":"Aefeso","chapter":"4","verse":"18","text":"Ũmenyo wao ũiyũrĩtwo nĩ nduma, na makaamũranio na mũtũũrĩre wa wendi wa Ngai nĩ ũndũ wa ũrimũ ũrĩa ũrĩ thĩinĩ wao uumanĩte na ũmũ wa ngoro ciao."},{"book":"Aefeso","chapter":"4","verse":"19","text":"Nĩ ũndũ wa kwaga thoni ciothe-rĩ, nĩmeheanĩte kũrĩ thuti cia ũũra-thoni magekaga mawaganu ma mĩthemba yothe, na magathiĩ na mbere kwĩrirĩria mangĩ maingĩ."},{"book":"Aefeso","chapter":"4","verse":"20","text":"No inyuĩ mũtiamenyire Kristũ na njĩra ĩyo."},{"book":"Aefeso","chapter":"4","verse":"21","text":"Ti-itherũ nĩmwaiguire ũhoro wake, na mũkĩrutwo mũrĩ thĩinĩ wake kũringana na ũhoro wa ma ũrĩa ũrĩ thĩinĩ wa Jesũ."},{"book":"Aefeso","chapter":"4","verse":"22","text":"Nĩmwarutirwo, ũhoro ũkoniĩ mũtũũrĩre wanyu wa mbere, nĩgeetha mwĩaũre mũndũ wanyu ũrĩa wa tene, ũrĩa rĩu ũthũkĩtio nĩ merirĩria maguo ma maheeni;"},{"book":"Aefeso","chapter":"4","verse":"23","text":"nĩgeetha mwerũhĩrio mwĩciirĩrie wanyu;"},{"book":"Aefeso","chapter":"4","verse":"24","text":"na mwĩhumbe mũndũ ũrĩa mwerũ, ũrĩa wombirwo ahaanaine na Ngai, arĩ na ũthingu na ũtheru ũrĩa wa ma."},{"book":"Aefeso","chapter":"4","verse":"25","text":"Nĩ ũndũ ũcio, o ũmwe wanyu no nginya atigane na ũhoro wa maheeni, na mwaranagĩrie ũhoro wa ma mũndũ na ũrĩa ũngĩ, nĩgũkorwo ithuothe tũrĩ ciĩga cia mwĩrĩ ũmwe."},{"book":"Aefeso","chapter":"4","verse":"26","text":"“Mwarakara mũtikehie”: Mũtikareke riũa rĩthũe mũrĩ o na marakara,"},{"book":"Aefeso","chapter":"4","verse":"27","text":"o na mũtikanahe mũcukani kamweke."},{"book":"Aefeso","chapter":"4","verse":"28","text":"Mũndũ ũrĩa ũiyaga, nĩatige gũcooka kũiya, nĩ kaba arute wĩra, akenogagia, na ekage maũndũ mega na moko make, nĩgeetha agĩe na kĩndũ angĩgayana na arĩa mabataire."},{"book":"Aefeso","chapter":"4","verse":"29","text":"Mũtikanareke ndeto njũru ciume tũnua-inĩ twanyu, tiga o iria cia gwaka andũ arĩa angĩ kũringana na mabata mao, nĩguo igunage arĩa marĩciiguaga."},{"book":"Aefeso","chapter":"4","verse":"30","text":"Ningĩ mũtikanaiguithie Roho Mũtheru wa Ngai ũũru, ũrĩa wamwĩkĩrire rũũri o nginya rĩrĩa mũthenya ũrĩa wa gũkũũrwo ũgaakinya."},{"book":"Aefeso","chapter":"4","verse":"31","text":"Eheriai gatagatĩ-inĩ kanyu ũũru wa ngoro, na mangʼũrĩ na marakara, na njũgitano na njambanio, o hamwe na rũmena rwa mũthemba o na ũrĩkũ."},{"book":"Aefeso","chapter":"4","verse":"32","text":"Tuganagai na mũiguanagĩre tha, na mũkarekanagĩra mũndũ na ũrĩa ũngĩ, o ta ũrĩa Ngai aamũrekeire mehia manyu thĩinĩ wa Kristũ."}]}