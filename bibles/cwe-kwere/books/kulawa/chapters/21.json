{"data":[{"book":"Kulawa","chapter":"21","verse":"1","text":"“Weng'he Waisilaili ndagilizi zino,"},{"book":"Kulawa","chapter":"21","verse":"2","text":"One uhamgula mtumwa wa Chiebulaniya, kezakusang'hanila kwa miyaka sita. Mbali mwaka wa saba kezakuwa kailegeha na kusegela bila kuliha chochose."},{"book":"Kulawa","chapter":"21","verse":"3","text":"One kaguligwa yahawa hanasola muke, kezasegela yaidumwe. Mbali one keza na muke wake, basi kezasegela na muke wake."},{"book":"Kulawa","chapter":"21","verse":"4","text":"Mwenevale wake yahamwing'ha muke na imuke yahamwelekela mwana wa chilume hebu wa chike, basi imuke na iwana wezakuwa wa mwenevale, msang'hani iyo kezasegela yaidumwe."},{"book":"Kulawa","chapter":"21","verse":"5","text":"Mbali mtumwa yahalonga, ‘Nomulonda mwenevale wangu na muke wangu na wanangu, silonda kuilegeha.’"},{"book":"Kulawa","chapter":"21","verse":"6","text":"Maabaho mwenevale wake kezamgala mtumwa iyo haulongozi wa Mulungu. Kezamsola na kumgala hana ulwivi hebu chizingiti na kumtobola digutwi kwa sanziya. Maabaho kezamsang'hanila mwenevale wake siku zose."},{"book":"Kulawa","chapter":"21","verse":"7","text":"“One munhu yahamchuuza mwanage wa chike kuwa mtumwa, iyo hezatendigwa yailegehe fana viili kwa mtumwa wa chilume."},{"book":"Kulawa","chapter":"21","verse":"8","text":"One ihawa mwenevale wake kamgula yawe imwe wa watumwa wake wa chike mbali hanogelwe nayo, basi mwenevale kezamuleka munhu imwenga yoyose yamkombole. Mwenevale iyo kabule haki ya kumchuuza kuna izisi zimwenga, kwa viya kabena lagano na mtumwa ija."},{"book":"Kulawa","chapter":"21","verse":"9","text":"One yahalonda kumzengeza mtumwa ija kwa mwanage wa chilume, kezamtendela mtumwa iyo fana mndele wake."},{"book":"Kulawa","chapter":"21","verse":"10","text":"One yahasola muke imwenga, kolondeka yagendelele kumwing'ha muke wake wa mwanduso ndiya imfaya na viwalo na kwiibandama nayo."},{"book":"Kulawa","chapter":"21","verse":"11","text":"One yahapotwa kumtendela vinhu vino vitatu, muke kosegela kwa kuilegeha bila kuliha chochose."},{"book":"Kulawa","chapter":"21","verse":"12","text":"“Munhu yoyose yomtowa miyage na kumkoma, kolondeka yakomigwe."},{"book":"Kulawa","chapter":"21","verse":"13","text":"Mbali one hamulungile kumkoma ila Mulungu kaleka ilawilile ivo, basi mkomaji iyo kodaha kukimbilila hanhu hondaniwasagulileni."},{"book":"Kulawa","chapter":"21","verse":"14","text":"Mbali munhu yahamkoma miyage giladi, hata fana kakimbilila hana ulupango lwa kuigombela, msegezeni na mumkome."},{"book":"Kulawa","chapter":"21","verse":"15","text":"“Munhu yoyose yomtowa tati yake hebu mami yake kolondeka yakomigwe."},{"book":"Kulawa","chapter":"21","verse":"16","text":"“Munhu yoyose yombawa miyage muladi yakamchuuze hebu kumtenda yawe mtumwa wake, kolondeka yakomigwe."},{"book":"Kulawa","chapter":"21","verse":"17","text":"“Munhu yoyose yomduwila tati yake hebu mami yake kolondeka yakomigwe."},{"book":"Kulawa","chapter":"21","verse":"18","text":"“Wanhu waidi wahagomba, maabaho imwenga kamtowa miyage na dibwe hebu ng'honde bila kumkoma, mbali kamulumiza na kumtenda yaugule na kutambalala mdikomwa,"},{"book":"Kulawa","chapter":"21","verse":"19","text":"yahawa munhu iyo yatowigwe kezapata muhavu na kudaha kugendela mhome, iyo yamulumize kezalekelelwa. Mbali kezamuliha kwa lusita loyagize viyakalile mdikomwa na kolondeka yamuuguze mbaka yahone."},{"book":"Kulawa","chapter":"21","verse":"20","text":"“Munhu yahamtowa na balati mtumwa wake wa chilume hebu wa chike na kumkoma baho baho, kolondeka yatagusigwe."},{"book":"Kulawa","chapter":"21","verse":"21","text":"Mbali mtumwa iyo yahasigala mgima siku dimwe hebu mbili, mwenevale wake hezatagusigwa kwaviya kagiza hela yake iyamgulile."},{"book":"Kulawa","chapter":"21","verse":"22","text":"“One walume wahaitowa na kumulumiza mwanamke yeli na wimo, mbaka kavumbula siku siyo zake, munhu ija yamulumize kezaliha fana vondayalonde mulume wa mwanamke iyo na fana wasemi vondawalamule."},{"book":"Kulawa","chapter":"21","verse":"23","text":"Mbali one kwizalawilila dihile, kezatagusigwa ugima kwa ugima,"},{"book":"Kulawa","chapter":"21","verse":"24","text":"ziso kwa ziso, zino kwa zino, mkono kwa mkono, mgulu kwa mgulu,"},{"book":"Kulawa","chapter":"21","verse":"25","text":"kulungula kwa kulungula, chilonda kwa chilonda, kutowa kwa kutowa."},{"book":"Kulawa","chapter":"21","verse":"26","text":"“One munhu yahamtowa muna diziso mtumwa wake wa chike hebu wa chilume na kudilava, kolondeka yamuleke yasegele kwa kuilegeha kwa ichimu cha ziso jake."},{"book":"Kulawa","chapter":"21","verse":"27","text":"One yohamtowa na kumng'ola dizino mtumwa wake wa chilume hebu wa chike, kolondeka yamuleke yasegele kwa kuilegeha kwa ichimu cha zino jake."},{"book":"Kulawa","chapter":"21","verse":"28","text":"“One ng'ombe yahamkenha mulume hebu muke na kumkoma, ng'ombe iyo kezakomigwa kwa kutowigwa na mabwe na nyama yake haizadigwa. Mwene ng'ombe iyo kezakuwa kabule mbuli."},{"book":"Kulawa","chapter":"21","verse":"29","text":"Mbali one ng'ombe iyo kazowela kukenha mulume hebu muke na mwene ng'ombe kalongeligwa mbali hamfungile, ng'ombe iyo yahakoma mulume hebu muke kolondeka yatowigwe na mabwe, na mwene ng'ombe kolondeka yakomigwe."},{"book":"Kulawa","chapter":"21","verse":"30","text":"Mbali munhu iyo yahalongigwa yalave yombe muladi kuulekelela ugima wake, kolondeka yalihe chima chiya chondayalongiligwe kulava."},{"book":"Kulawa","chapter":"21","verse":"31","text":"One ng'ombe yahamkenha mbwanga hebu mndele, izahumizigwa ivo ivo."},{"book":"Kulawa","chapter":"21","verse":"32","text":"One ng'ombe iyo yahamkenha mtumwa wa chilume hebu wa chike, mwene ng'ombe kezamuliha mwenevale wa mtumwa iyo kwa shekeli21:32 Shekeli imwe sawa na gilamu longo na imwe na nusu. malongo matatu ya hela, na ng'ombe iyo kolondeka yakomigwe kwa kutowigwa na mabwe."},{"book":"Kulawa","chapter":"21","verse":"33","text":"“One munhu hadisilize kombo hebu yahahimba kombo na sekeyadigubike, maabaho ng'ombe hebu chihongwe kodumbukila umo,"},{"book":"Kulawa","chapter":"21","verse":"34","text":"mwene dikombo ijo kolondeka yamulihe hela mwene mnyama iyo, na mnyama iyo yafile kezakuwa wa mwene dikombo."},{"book":"Kulawa","chapter":"21","verse":"35","text":"One ng'ombe wa munhu yahamulumiza ng'ombe wa munhu imwenga na kumkoma, wene ng'ombe wezamchuuza ng'ombe iyo imgima na kuigolela zihela, iviya wezaigolela ng'ombe yafile."},{"book":"Kulawa","chapter":"21","verse":"36","text":"Mbali one ng'ombe kazowela kuwakenha wayage na mwene ng'ombe hamfungile, mwenyewo kezamuliha miyage ng'ombe mgima, ng'ombe yafile kezakuwa wake."}]}