{"data":[{"book":"ЁВА","chapter":"34","verse":"1","text":"І гаварыў далей Эліуй і сказаў:"},{"book":"ЁВА","chapter":"34","verse":"2","text":"выслухайце, мудрыя, слова маё, і прыхілеце да мяне вуха, разважлівыя!"},{"book":"ЁВА","chapter":"34","verse":"3","text":"Бо вуха разьбірае словы, як гартань адрозьнівае смак у ежы."},{"book":"ЁВА","chapter":"34","verse":"4","text":"Пастановім паміж сабою развагу і распазнаем, што добра."},{"book":"ЁВА","chapter":"34","verse":"5","text":"Вось, Ёў сказаў: «праўда мая, але Бог пазбавіў мяне суду."},{"book":"ЁВА","chapter":"34","verse":"6","text":"Ці павінен я маніць на праўду маю? Мая рана нявылечная бязь віны»."},{"book":"ЁВА","chapter":"34","verse":"7","text":"Ці ёсьць такі чалавек, як Ёў, які п'е глум, як ваду,"},{"book":"ЁВА","chapter":"34","verse":"8","text":"уступае ў супольнасьць з тымі, якія чыняць беззаконьне, і ходзіць зь людзьмі бязбожнымі?"},{"book":"ЁВА","chapter":"34","verse":"9","text":"Бо ён сказаў: няма карысьці чалавеку ў добрым дагодніцтве Богу."},{"book":"ЁВА","chapter":"34","verse":"10","text":"Дык вось паслухайце мяне, мужы мудрыя. Ня можа быць у Бога няпраўды, альбо ва Ўсеўладнага неправасуддзя,"},{"book":"ЁВА","chapter":"34","verse":"11","text":"бо Ён паводле ўчынкаў чалавека робіць зь ім і паводле шляхоў мужа адплачвае яму."},{"book":"ЁВА","chapter":"34","verse":"12","text":"Праўда, Бог ня робіць няпраўды, і Ўсеўладны не перакручвае суд."},{"book":"ЁВА","chapter":"34","verse":"13","text":"Хто апрача Яго думае пра зямлю? І хто кіруе ўсім сусьветам?"},{"book":"ЁВА","chapter":"34","verse":"14","text":"Калі б Ён павярнуў сэрца Сваё да Сябе і ўзяў да Сябе дух яе і дыханьне яе, -"},{"book":"ЁВА","chapter":"34","verse":"15","text":"раптам загінула б усякая плоць, і чалавек вярнуўся б у пыл."},{"book":"ЁВА","chapter":"34","verse":"16","text":"Дык вось, калі ты маеш розум, дык слухай гэта і ўважай словам маім."},{"book":"ЁВА","chapter":"34","verse":"17","text":"Той, хто ненавідзіць праўду, ці можа валадарыць? І ці можаш ты зьвінаваціць Найсправядлівейшага?"},{"book":"ЁВА","chapter":"34","verse":"18","text":"Ці можна сказаць цару: ты - бязбожнік, і князям: вы - беззаконьнікі?"},{"book":"ЁВА","chapter":"34","verse":"19","text":"Але ён не зважае на асобы князёў і не выдзяляе багатага ад беднага, бо ўсе яны дзея рук Ягоных."},{"book":"ЁВА","chapter":"34","verse":"20","text":"Нечакана яны паміраюць; сярод ночы народ узбурыцца, і яны зьнікаюць; і моцных выганяюць ня сілаю."},{"book":"ЁВА","chapter":"34","verse":"21","text":"Бо вочы Ягоныя над шляхамі чалавека, і Ён бачыць увесь поступ яго."},{"book":"ЁВА","chapter":"34","verse":"22","text":"Няма цемры, ні ценю сьмяротнага, дзе маглі б схавацца беззаконьнікі."},{"book":"ЁВА","chapter":"34","verse":"23","text":"Таму Ён ужо не патрабуе ад чалавека, каб ішоў на суд з Богам."},{"book":"ЁВА","chapter":"34","verse":"24","text":"Ён ламае дужых не разьбіраючы, і пастаўляе іншых на іх месцы,"},{"book":"ЁВА","chapter":"34","verse":"25","text":"бо ён робіць вядомымі дзеі іхнія і скідае іх уначы, і яны зьнішчаюцца."},{"book":"ЁВА","chapter":"34","verse":"26","text":"Ён пабівае іх, як беззаконных людзей, на вачах у іншых,"},{"book":"ЁВА","chapter":"34","verse":"27","text":"за тое, што яны адвярнуліся ад Яго і не зразумелі ўсіх шляхоў Ягоных,"},{"book":"ЁВА","chapter":"34","verse":"28","text":"так што дайшоў да Яго лямант бедных, і Ён пачуў стогны прыгнечаных."},{"book":"ЁВА","chapter":"34","verse":"29","text":"Ці даруе ён цішыню, хто можа парушыць? ці хавае Ён аблічча Сваё, хто можа ўбачыць Яго? Ці будзе гэта для народу, альбо для аднаго чалавека,"},{"book":"ЁВА","chapter":"34","verse":"30","text":"каб не цараваў крывадушнік на спакусу народу."},{"book":"ЁВА","chapter":"34","verse":"31","text":"Богу трэба гаварыць: «я пацярпеў, больш ня буду грашыць."},{"book":"ЁВА","chapter":"34","verse":"32","text":"А чаго я ня ведаю, Ты навучыш мяне; і калі я ўчыніў беззаконьне, больш ня буду»."},{"book":"ЁВА","chapter":"34","verse":"33","text":"Ці паводле тваёй развагі Ён павінен даваць? І што ты адкідаеш, тое табе належыць выбіраць, а ня мне; кажы, што ведаеш."},{"book":"ЁВА","chapter":"34","verse":"34","text":"Людзі разумныя скажуць мне, і муж мудры, які слухае мяне:"},{"book":"ЁВА","chapter":"34","verse":"35","text":"Ёў неразумна гаворыць, і словы ягоныя бяз сэнсу."},{"book":"ЁВА","chapter":"34","verse":"36","text":"Я хацеў бы, каб Ёў быў выпрабаваны, паводле адказаў ягоных, уласьцівых людзям бязбожным."},{"book":"ЁВА","chapter":"34","verse":"37","text":"Інакш ён да грэху свайго дадасьць адступленьне, будзе пляскаць у ладкі сярод нас і яшчэ болей нагаворыць супроць Бога."}]}