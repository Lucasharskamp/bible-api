{"data":[{"book":"Johane","chapter":"16","verse":"1","text":"“Ke lo boleletse dilo tse gore lo seka lwa etsaetsega (ka ga dilo tse di kwa pele)."},{"book":"Johane","chapter":"16","verse":"2","text":"Gonne lo tlaa kgaolwa mo matlung a thuto, mme tota lobaka lo, e tla nna lo ka lone babolai ba lona ba tlaa gopolang gore ba dira tiro ya Modimo."},{"book":"Johane","chapter":"16","verse":"3","text":"Se ke ka ntlha ya gore ga go nako epe e ba kileng ba itse Rara le fa e le nna."},{"book":"Johane","chapter":"16","verse":"4","text":"Ee, ke lo bolelela dilo tse gompieno gore e tle e re di diragala lo tlo lo gakologelwe gore ke lo tlhagisitse. Ga ke ise ke ko ke lo bolelele le fa e le sepe gonne ke ne ke tsile go nna le lona ka lobaka lo lo leejana."},{"book":"Johane","chapter":"16","verse":"5","text":"“Mme jaanong ke a tsamaya ke boela kwa go yo o nthomileng; mme go bonala fa e le gore ga go na ope wa lona yo o nang le kgatlhego mo lebakeng la go tsamaya ga me; le fa e le ope ga a hakgamale."},{"book":"Johane","chapter":"16","verse":"6","text":"Mo boemong jwa go dira jalo lo tletse bohutsana fela."},{"book":"Johane","chapter":"16","verse":"7","text":"Mme boammaaruri ke gore, go lo solegela molemo fa ke tsamaya, gonne fa ke sa tsamaye, Mogomotsi ga a na go tla. Fa ke tsamaya, o tlaa tla, gonne ke tlaa mo romela kwa go lona."},{"book":"Johane","chapter":"16","verse":"8","text":"“Mme fa a sena go tla, o tlaa senolela lefatshe boleo jwa lone, le gore tshiamo ya Modimo e teng, le kgololo mo katlholong."},{"book":"Johane","chapter":"16","verse":"9","text":"Boleo jwa lefatshe ke go sa dumeleng mo go Nna;"},{"book":"Johane","chapter":"16","verse":"10","text":"mme tshiamo e teng gonne ke ya kwa go Rara mme ga lo na go tlhola lo mpona gape;"},{"book":"Johane","chapter":"16","verse":"11","text":"go na le go gololwa mo katlholong gonne kgosana ya lefatshe leno e setse e bile e atlhotswe."},{"book":"Johane","chapter":"16","verse":"12","text":"“Oo, go sa ntse go na le dilo di le dintsi tse ke batlang go di lo bolelela, mme ga lo ka ke lwa di tlhaloganya jaanong jaana."},{"book":"Johane","chapter":"16","verse":"13","text":"Fa Mowa O O Boitshepo, o e leng boammaaruri, o tla, o tlaa lo gogela mo boammaaruring jotlhe, mme o tlaa bo o sa bue mafoko a one; mme o tlaa bo o lo bolelela se o se utlwileng. O tlaa lo bolelela kaga dilo tse di tlaa tlang."},{"book":"Johane","chapter":"16","verse":"14","text":"O tlaa nkgalaletsa a bo a nteretse tlotlo e kgolo ka go lo bontsha kgalalelo ya me."},{"book":"Johane","chapter":"16","verse":"15","text":"Kgalalelo yotlhe ya ga Rara ke ya me; ke sone se ke se rayang fa ke re o tlaa lo supegetsa kgalalelo ya me."},{"book":"Johane","chapter":"16","verse":"16","text":"E tlaa re fela mo lobakanyaneng morago ga moo, lo tlaa mpona gape!”"},{"book":"Johane","chapter":"16","verse":"17-18","text":"Mme bangwe ba barutwa ba gagwe ba re, “A reng? Ke eng se a se rayang fa a re ke ya kwa go Rara? Rona ga re tlhaloganye se a se rayang.”"},{"book":"Johane","chapter":"16","verse":"19","text":"Jesu a lemoga gore ba batla go mmotsa, mme a ba botsa a re, “A lo ipotsa se ke se rayang?"},{"book":"Johane","chapter":"16","verse":"20","text":"Lefatshe le tlaa itumela thata kaga se se tsileng go ntiragalela, mme lona lo tlaa lela. Mme e tlaa re ka bonako selelo sa lona se fetoge boitumelo jo bogolo (fa lo mpona gape)."},{"book":"Johane","chapter":"16","verse":"21","text":"E tlaa bo e le boitumelo jo bo tshwanang le jwa mosadi a le mo ditlhabing fa a tshola ngwana wa gagwe, hong ditlhabi tse di lebalwe gotlhelele."},{"book":"Johane","chapter":"16","verse":"22","text":"Gompieno jaana lo futsafetse, mme ke tlaa lo bona gape, mme lo tlaa itumela, mme ga gona ope yo o ka lo tseelang boitumelo joo."},{"book":"Johane","chapter":"16","verse":"23","text":"Ka nako eo ga lo na go tlhokana le go nkopa sepe, gonne lo tlaa bo lo ka tlhamalalela kwa go Rara go mo kopa, mme o tlaa lo naya se lo tlaa bong lo se kopa gonne lo tlaa bo lo dirisa leina la me."},{"book":"Johane","chapter":"16","verse":"24","text":"Ga lo ise lo ke lo leke go dira jaana pele, (mme simololang gompieno). Kopang, lo dirisa leina la me. Mme lo tlaa amogela, mme senwelo sa lona sa boitumelo se tlaa penologa."},{"book":"Johane","chapter":"16","verse":"25","text":"Ke buile kaga dilo tse ke itisitse mo puong, mme nako e tlaa tla fa go itisa mo puong go tlaa bo go sa tlhokege mme ke tlaa lo bolelela sentle thata gotlhe ka ga Rara."},{"book":"Johane","chapter":"16","verse":"26","text":"Mme lo tlaa lere dikopo tsa lona ka leina la me! Mme ga nkitla ke tlhoka go kopa Rara go lo naya dikarabo tsa dikopo tse,"},{"book":"Johane","chapter":"16","verse":"27","text":"gonne Rara ene o lo rata fela thata ka gore lo a nthata ebile lo dumela gore ke tsile ke tswa kwa go Ene."},{"book":"Johane","chapter":"16","verse":"28","text":"Ee, ke tsile ke tswa kwa go Rara fa ke tla mo lefatsheng, mme ke tlaa tswa mo lefatsheng ke boela kwa go Rara.”"},{"book":"Johane","chapter":"16","verse":"29","text":"Mme barutwa ba gagwe ba re, “Jaanong o bua sentle thata, eseng ka diane."},{"book":"Johane","chapter":"16","verse":"30","text":"Jaanong re tlhaloganya gore o itse sengwe le sengwe ebile ga o tlhoke ope go go bolelela sepe. Jaanong ka ntlha ya one mabaka a, re dumela gore o tsile o tswa kwa Modimong.”"},{"book":"Johane","chapter":"16","verse":"31","text":"Mme Jesu a ba raya a re, “A jaanong lo dumela se ke se buang?"},{"book":"Johane","chapter":"16","verse":"32","text":"Mme lobaka lo e tla, le gone tota lo setse lo fitlhile, fa lo tlaa phatlalala, mongwe le mongwe a boela kwa legaeng la gagwe, a ntlogela ke le nosi. Le fa go ntse jalo ke tlaa bo ke se nosi, gonne Rara o na le nna."},{"book":"Johane","chapter":"16","verse":"33","text":"Ke lo boleletse mo gotlhe gore lo tle lo nne le kagiso mo mogopolong le mo pelong. Lo tlaa nna le meleko e mentsi le dikutlobotlhoko fano mo lefatsheng; mme lo itumele thata, gonne ke fentse lefatshe.”"}]}