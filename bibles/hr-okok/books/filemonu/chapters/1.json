{"data":[{"book":"Filemonu","chapter":"1","verse":"1","text":"Ovo je pismo od Pavla, koji je u zatvoru zbog propovijedanja Radosne vijesti o Isusu Kristu, i od našega brata Timoteja."},{"book":"Filemonu","chapter":"1","verse":"2","text":"našoj sestri Apiji i Arhipu koji je kao i ja borac za Krista, te Crkvi koja se sastaje u tvojemu domu."},{"book":"Filemonu","chapter":"1","verse":"3","text":"Neka vam je milost i mir od našega Boga Oca i Gospodina Isusa Krista."},{"book":"Filemonu","chapter":"1","verse":"4","text":"Uvijek zahvaljujem Bogu kad se molim za tebe, Filemone,"},{"book":"Filemonu","chapter":"1","verse":"5","text":"jer čujem o tvojoj vjeri u Gospodina Isusa i o tvojoj ljubavi prema svima svetima."},{"book":"Filemonu","chapter":"1","verse":"6","text":"Zbog svoje vjere si velikodušan i njeguješ zajedništvo. Molim se da to urodi spoznanjem svakoga dobra koje valja činiti među vama zaradi Krista."},{"book":"Filemonu","chapter":"1","verse":"7","text":"Silno si me razveselio i utješio svojom ljubavlju, dragi brate, jer si okrijepio srca svetih."},{"book":"Filemonu","chapter":"1","verse":"8","text":"I zato, iako ti u Kristu imam puno pravo zapovjediti što da učiniš,"},{"book":"Filemonu","chapter":"1","verse":"9","text":"zaradi ljubavi te, kakav već jesam, radije molim—ja, Pavao, starac, sada i u zatvoru za Krista Isusa."},{"book":"Filemonu","chapter":"1","verse":"10","text":"Molim te za Onezima, kojega smatram gotovo sinom jer je postao vjernikom za moje službe ovdje u zatvoru."},{"book":"Filemonu","chapter":"1","verse":"11","text":"Onezim1:11 “Onezim” znači “koristan”. ti nekoć nije bio od koristi, ali sada je i tebi i meni vrlo koristan."},{"book":"Filemonu","chapter":"1","verse":"12","text":"Šaljem ti ga natrag, a s njime odlazi i moje srce."},{"book":"Filemonu","chapter":"1","verse":"13","text":"Htio sam ga zadržati ovdje da mi umjesto tebe služi u okovima koje nosim zbog evanđelja."},{"book":"Filemonu","chapter":"1","verse":"14","text":"Ali nisam ništa htio učiniti bez tvojega pristanka jer ne želim da to dobročinstvo učiniš prisilno, već dragovoljno."},{"book":"Filemonu","chapter":"1","verse":"15","text":"Moglo bi se reći da je Onezim od tebe nakratko otišao zato da ga zauvijek dobiješ"},{"book":"Filemonu","chapter":"1","verse":"16","text":"—ne više kao roba, nego kao ljubljenoga brata. Meni je osobito drag, a koliko će tek tebi biti—i kao rob i kao brat u Gospodinu."},{"book":"Filemonu","chapter":"1","verse":"17","text":"Ako dakle mene smatraš drugom, primi ga kao da mene primaš."},{"book":"Filemonu","chapter":"1","verse":"18","text":"Ako te je u čemu oštetio ili ti je dužan, upiši to meni na račun."},{"book":"Filemonu","chapter":"1","verse":"19","text":"Ja ću ti platiti—ja, Pavao, za to osobno jamčim svojim potpisom. A ne moram ni spominjati da mi duguješ sebe!"},{"book":"Filemonu","chapter":"1","verse":"20","text":"Dragi brate, učini mi tu uslugu, Gospodinu za ljubav. Okrijepi moje srce u Kristu!"},{"book":"Filemonu","chapter":"1","verse":"21","text":"Pišem ovo posve uvjeren u tvoju poslušnost. Znam da ćeš učiniti i više nego što te molim."},{"book":"Filemonu","chapter":"1","verse":"22","text":"Molim te, pripravi mi gostinsku sobu jer se nadam da će Bog uslišiti vaše molitve i dati da vam uskoro dođem."},{"book":"Filemonu","chapter":"1","verse":"23","text":"Pozdravljaju te Epafra, koji je zbog Krista Isusa sa mnom u zatvoru,"},{"book":"Filemonu","chapter":"1","verse":"24","text":"te moji suradnici Marko, Aristarh, Dema i Luka."},{"book":"Filemonu","chapter":"1","verse":"25","text":"Neka je milost našega gospodina Isusa Krista s vašim duhom."}]}