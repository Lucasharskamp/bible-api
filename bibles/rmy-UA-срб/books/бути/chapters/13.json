{"data":[{"book":"Бути","chapter":"13","verse":"1","text":"Дэ антиохийско кхандири сле англунаря тай сикляримаря: Варнава, Симеоно, савэ инте акхарэнас «Нигеро», киренеянино Луции, Манаино, саво бариля їтханэ тетрархоґа Иродоґа, тай Савло."},{"book":"Бути","chapter":"13","verse":"2","text":"Екхвар, кала вонэ тэлёнас Раести и рицарэнас посто, Свэнто Фано пхэнда:"},{"book":"Бути","chapter":"13","verse":"3","text":"Тай вонэ, кала проджиле посто и мангимо, тховдэ пэ лэн васта и отмукле лэн."},{"book":"Бути","chapter":"13","verse":"4","text":"Кадэла дуй, савэ сле бичалдэ Свэнтонэ Фаноґа, джиле дэ Селевкия, а котарь лагле пав пане пэ Кипро."},{"book":"Бути","chapter":"13","verse":"5","text":"Вонэ авиле дэ Саламино и котэ пхэнэнас Дэвлэхкоро лав дэ иудеенгерэ синагоги. Иоанно сля лэнца тай дэлас лэнди зор."},{"book":"Бути","chapter":"13","verse":"6","text":"Вонэ облагле всаворо острово тай авиле дэ Пафосо. Котэ вонэ удыкхле екхэ иудее, пав лавэ Вар-Исусо, саво сля джянимари тай хохавно англунари."},{"book":"Бути","chapter":"13","verse":"7","text":"Вов сля пашэ римско проконсуло пав лавэ Сергии Павло, манушэ баря годяґа. Проконсуло камля тэ пошунэ Дэвлэхкоро лав тай акхарда пэстэ Варнава и Савло."},{"book":"Бути","chapter":"13","verse":"8","text":"Нэ кадэва Вар-Исусо, савэ инте акхарэнас Элима, (пав аврэ «джянимари»), камля тэ терэ лэнди бибахт тай тэ отмарэ пхурэдэрэ патявимастар."},{"book":"Бути","chapter":"13","verse":"9","text":"Тунчи Савло, вов же Павло, пхэрдиля Свэнтонэ Фаноґа, вхаляпэ дэ Элима якхэнца"},{"book":"Бути","chapter":"13","verse":"10","text":"тай пхэнда:"},{"book":"Бути","chapter":"13","verse":"11","text":"Акэ, екхатар васт Раехкоро ваздэняпэ пэ тут! Ту авэґа коро и савись вряма на дыкхэґа душлимо кхамэхкоро!"},{"book":"Бути","chapter":"13","verse":"12","text":"Кала проконсуло удыкхля, со тердапэ, вов патиня, колэсти со дэняпэ дыво сикляримасти пала Дэвлэ."},{"book":"Бути","chapter":"13","verse":"13","text":"Павло и кодэла, ко сле лэґа, отджиле пав пане Пафосостар тай авиле дэ Перга, сави сля дэ Памфилия. Котэ Иоанно ачявда лэн и рисиля дэ Ерусалимо."},{"book":"Бути","chapter":"13","verse":"14","text":"Пергатар вонэ лагле дурэдэр дэ писидийско Антиохия. Дэ суббота вонэ авиле дэ синагога тай бэшле котэ."},{"book":"Бути","chapter":"13","verse":"15","text":"Пала колэ, сар продиндэ Упхэнимастар и Англунарендар, пхурэдэра дэ синагога пхэндэ лэнди:"},{"book":"Бути","chapter":"13","verse":"16","text":"Павло вщиля, подлиля васт и пхэнда:"},{"book":"Бути","chapter":"13","verse":"17","text":"Дэвэл Израилёхкэрэн манушэн вытидэня дадэн амарэн. Вов ваздэня манушэн, кала вонэ сле дэ Египто, и зоралэ вастэґа вылиджялда лэн котарь."},{"book":"Бути","chapter":"13","verse":"18","text":"Саранда бэрш Вов прыдыкхэлас пала лэн дэ шуки пхув."},{"book":"Бути","chapter":"13","verse":"19","text":"Вов прэдэня мэримасти дэ Ханаано эфта манушэнгэрэн родонэн и отдэня лэнгири пхув амарэ дадэнди."},{"book":"Бути","chapter":"13","verse":"20","text":"Кади проджиля пашэ штар шэла пандэша бэрш. Ды колэ, сар авиля англунари Самуило, Дэвэл дэлас лэнди сундисарен."},{"book":"Бути","chapter":"13","verse":"21","text":"Тунчи мануша помангле тхагаре, тай Дэвэл дэня лэнди Сауло, Кишохкэрэ чявэ, Вениаминохкорэ родостар. Сауло сля тхагареґа саранда бэрш."},{"book":"Бути","chapter":"13","verse":"22","text":"Тунчи Дэвэл залиля тхагаримо Саулостар тай терда тхагареґа Давидо. Вов допхэнэлас пала лэ: «Мэ аракхлём Давидо, Иессеехкэрэ чявэ, кадэва мануш Манди пав їлэ, вов терэла вса, со Мэ камав»."},{"book":"Бути","chapter":"13","verse":"23","text":"Давидохкэрэ родостар Дэвэл дэня Израилёхкэрэ Фирисаре — Исусо, сар и дэлас лав пала кода."},{"book":"Бути","chapter":"13","verse":"24","text":"Англа колэ, сар авиля Исусо, Иоанно пхэнэлас всавэрэ Израилёхкэрэ манушэнди, со трэбуни тэ ачявэ бэзимо тай тэ болдэпэ."},{"book":"Бути","chapter":"13","verse":"25","text":"Кала ж Иоаннохкири бути проджялас, вов пхэнэлас: «Пала ка тумэ ман прылэн? Мэ на Вов. Нэ пала ман джял Кодэва, Касти мэ на ачяв тэ розпхандэ доря пэ цыруля»."},{"book":"Бути","chapter":"13","verse":"26","text":"Пхралалэ! Чяворэ Авраамохкэрэ и кодэла тумэндар, савэ даран Дэвлэстар! Кадэва лав фирисаримахкоро сля бичалдо амэндэ!"},{"book":"Бути","chapter":"13","verse":"27","text":"Кодэла, савэ джювэн дэ Ерусалимо тай лэнгэрэ пхурэдэра на уджянгле Фирисаре. Вонэ сундисардэ Лэ и кади тердэ пав англунаренгэрэн лавэн, савэ динэн кожно суббота."},{"book":"Бути","chapter":"13","verse":"28","text":"Вонэ на аракхле дэ Лэ нисави дош, пала со Лэ трэбуни сля тэ умарэ, нэ умангле Пилато, соб тэ прэдэ Лэ мэримасти."},{"book":"Бути","chapter":"13","verse":"29","text":"Кала вонэ стердэ вса, со сля пала Лэ искриисардо, вонэ слиле Лэ каштунэ трушулэстар тай тховдэ дэ склепо."},{"book":"Бути","chapter":"13","verse":"30","text":"Нэ Дэвэл отджювдярда Лэ мулэндар,"},{"book":"Бути","chapter":"13","verse":"31","text":"и бут дивэн кодэла, савэ авиле Лэґа Галилеятар дэ Ерусалимо, дыкхэнас Лэ. Тай екхатар вонэ Лэхкэрэ допхэнимаря англа манушэн."},{"book":"Бути","chapter":"13","verse":"32","text":"И амэ кади ж дэдумах кадэва Бахтало Лав: кода, пала со Дэвэл пхэнэлас амарэ дадэнди,"},{"book":"Бути","chapter":"13","verse":"33","text":"Вов терда важ амэн, лэнгэрэ чяворэн, кала отджювдярда Исусо. Дэ авэр псалмо искриисардо:"},{"book":"Бути","chapter":"13","verse":"34","text":"Тай пала кода, со Дэвэл отджювдярда Лэ мулэндар, кади, со трупо Лэхкоро на прахола, Вов пхэнда:"},{"book":"Бути","chapter":"13","verse":"35","text":"Тай дэ авэр тхан Вов дэдумэл:"},{"book":"Бути","chapter":"13","verse":"36","text":"Давидо дэ пэхкири вряма терэлас бути пав воля Дэвлэхкири. Тунчи вов муля, лэ прахосардэ лэхкэрэ дадэнца, тай трупо лэхкоро лиляпэ прахоґа."},{"book":"Бути","chapter":"13","verse":"37","text":"Нэ Кодэва, Ка Дэвэл отджювдярда, прахоґа на лиляпэ."},{"book":"Бути","chapter":"13","verse":"38","text":"Калэсти, пхралалэ, джянэн: чэрэз Лэстэ Дэвэл отмукэл тумэнди бэзимо."},{"book":"Бути","chapter":"13","verse":"39","text":"И сар тумэндэ на сля зор тэ ачявэ бэзимо пав Моисеехкэрэ Упхэнима, кожно ко патяла дэ Лэстэ, ачявэла пэхкоро бэзимо."},{"book":"Бути","chapter":"13","verse":"40","text":"Дыкхэн, соб тумэнца тэ на терэлпэ кода, пала со дэдумэнас англунаря:"},{"book":"Бути","chapter":"13","verse":"41","text":"«Подыкхэн, асамаря,"},{"book":"Бути","chapter":"13","verse":"42","text":"Кала Павло тай Варнава джянас котарь, лэн помангле тэ дэдумэ пала кода дэ авэр суббота."},{"book":"Бути","chapter":"13","verse":"43","text":"Мануша розджилепэ, нэ бут иудея тай пативалэ, савэ прылиле иудеенгоро сикляримо, джиле пала Павло тай Варнава. Вонэ дэдумане лэнца тай умангэнас лэн тэ джювэ пав Дэвлэхкоро мищимо."},{"book":"Бути","chapter":"13","verse":"44","text":"Дэ авэр суббота гроза манушэн кодэлэ форостар стидэняпэ, соб тэ шунэ лав Раехкоро."},{"book":"Бути","chapter":"13","verse":"45","text":"Кала иудея удыкхле скацик манушэн, вонэ мижыле тай ачиле намишто тэ дэдумэ пала Павлохкэрэн лавэн тай тэ кошэ Павло."},{"book":"Бути","chapter":"13","verse":"46","text":"Тунчи Павло тай Варнава пхэндэ лэнди ворта:"},{"book":"Бути","chapter":"13","verse":"47","text":"сар и прыпхэнда амэнди Рай:"},{"book":"Бути","chapter":"13","verse":"48","text":"Кала наиудея шундэ када, вонэ сле лошалэ тай лашарэнас Рае пала Лэхкэрэ лавэ. Тай патине всавэрэ, савэ сле вытидэне вечно джювимастэ."},{"book":"Бути","chapter":"13","verse":"49","text":"Раехкоро лав розджиляпэ пав всавири кодыя пхув."},{"book":"Бути","chapter":"13","verse":"50","text":"Иудея ж подмардэ пативалэн джювлен барвалэ їрендар тай форохкэрэн пхурэдэрэн. Тай всавэрэ вонэ ачиле тэ традэ Павло и Варнава и вытрадэне лэн пэхкиря пхуятар."},{"book":"Бути","chapter":"13","verse":"51","text":"Тунчи вонэ обмардэ прахо пэхкэрэ пурэндар тай джиле дэ Иконии."},{"book":"Бути","chapter":"13","verse":"52","text":"А сиклярнэ пхэрдёнас лошаґа тай Свэнтонэ Фаноґа."}]}