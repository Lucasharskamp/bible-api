{"data":[{"book":"Lúkas","chapter":"5","verse":"1","text":"Dag einn var hann að predika niðri við strönd Genesaretvatnsins. Fólkið þyrptist að og þrengdi að honum, því allir vildu heyra orð Guðs."},{"book":"Lúkas","chapter":"5","verse":"2","text":"Hann tók þá eftir tveim mannlausum bátum í fjörunni – áhafnirnar voru þar skammt frá að þvo net sín."},{"book":"Lúkas","chapter":"5","verse":"3","text":"Jesús fór út í annan bátinn og bað eigandann, Símon, að leggja lítið eitt frá landi, svo hann gæti setið í bátnum og talað þaðan til mannfjöldans."},{"book":"Lúkas","chapter":"5","verse":"4","text":"Þegar hann hafði lokið máli sínu sagði hann við Símon: „Farðu nú út á dýpið og leggðu netin.“"},{"book":"Lúkas","chapter":"5","verse":"5","text":"„Herra,“ svaraði Símon, „við höfum verið að í alla nótt og ekki orðið varir, en fyrst þú segir það, þá skulum við reyna.“"},{"book":"Lúkas","chapter":"5","verse":"6","text":"Í þetta skipti varð veiðin svo mikil að netin rifnuðu!"},{"book":"Lúkas","chapter":"5","verse":"7","text":"Þá kölluðu þeir til félaga sinna á hinum bátnum og báðu þá að hjálpa sér. Ekki leið á löngu uns þeir höfðu drekkhlaðið báða bátana."},{"book":"Lúkas","chapter":"5","verse":"8","text":"Þegar Símon Pétur sá þetta, féll hann að fótum Jesú og sagði: „Farðu frá mér, herra, ég er of syndugur til að vera nálægt þér.“"},{"book":"Lúkas","chapter":"5","verse":"9-10","text":"Bæði hann og félagar hans, Jakob og Jóhannes Sebedeussynir, voru gagnteknir af undrun á öllum þessum afla."},{"book":"Lúkas","chapter":"5","verse":"11","text":"Þegar þeir höfðu landað aflanum yfirgáfu þeir allt og fylgdu honum."},{"book":"Lúkas","chapter":"5","verse":"12","text":"Svo bar við, er Jesús var staddur í einu þorpinu, að hann mætti manni sem þjáðist af holdsveiki. Þegar maðurinn sá Jesú, fleygði hann sér í götuna fyrir framan hann og grátbað hann að lækna sig."},{"book":"Lúkas","chapter":"5","verse":"13","text":"Jesús rétti út höndina, snerti manninn og sagði: „Ég vil að þú verðir heilbrigður.“ Um leið hvarf holdsveikin!"},{"book":"Lúkas","chapter":"5","verse":"14","text":"Jesús bað manninn að segja þetta engum, en fara strax og láta prestinn skoða sig. „Fórnaðu síðan því sem lög Móse fyrirskipa þeim sem læknast af holdsveiki,“ bætti Jesús við, „því það er sönnun þess að þér sé batnað.“"},{"book":"Lúkas","chapter":"5","verse":"15","text":"Orðrómurinn um mátt Jesú breiddist nú æ hraðar út og mikill mannfjöldi kom til að hlusta á hann og fá bót meina sinna."},{"book":"Lúkas","chapter":"5","verse":"16","text":"Oft dró hann sig þó út úr á óbyggða staði og var þar á bæn."},{"book":"Lúkas","chapter":"5","verse":"17","text":"Einn daginn, er hann var að kenna, sátu þar nokkrir af leiðtogum og fræðimönnum þjóðarinnar. (Þeir komu úr hverju þorpi í Galíleu og Júdeu og einnig frá Jerúsalem.) Lækningakraftur frá Guði var með Jesú þegar þetta var."},{"book":"Lúkas","chapter":"5","verse":"18-19","text":"Þá komu nokkrir menn og báru á milli sín lamaðan mann á dýnu. Þeir reyndu að olnboga sig í gegnum þvöguna og inn til Jesú, en án árangurs. Þá fóru þeir upp á þakið, losuðu nokkrar þakhellur og létu þann lamaða síga á dýnunni niður til Jesú."},{"book":"Lúkas","chapter":"5","verse":"20","text":"Þegar Jesús sá trú þeirra sagði hann við lamaða manninn: „Vinur minn, syndir þínar eru fyrirgefnar.“"},{"book":"Lúkas","chapter":"5","verse":"21","text":"„Hvað heldur maðurinn að hann sé,“ sögðu farísearnir og lögvitringarnir hvorir við aðra. „Þetta er guðlast! Hver getur fyrirgefið syndir nema Guð?“"},{"book":"Lúkas","chapter":"5","verse":"22","text":"Jesús vissi hvað þeir hugsuðu og svaraði: „Hvers vegna kallið þið þetta guðlast?"},{"book":"Lúkas","chapter":"5","verse":"23","text":"Hvort er auðveldara að fyrirgefa syndir hans eða lækna hann?"},{"book":"Lúkas","chapter":"5","verse":"24","text":"Nú ætla ég að lækna hann og sanna þar með að ég hef vald til að fyrirgefa syndir.“ Síðan sneri hann sér að lamaða manninum og sagði ákveðinn: „Taktu dýnuna þína og farðu heim, því nú ertu orðinn heilbrigður.“"},{"book":"Lúkas","chapter":"5","verse":"25","text":"Samstundis spratt maðurinn á fætur í augsýn allra, tók dýnuna sína, gekk heimleiðis og lofaði Guð!"},{"book":"Lúkas","chapter":"5","verse":"26","text":"Fólkið varð óttaslegið, lofaði Guð og sagði hvað eftir annað: „Við höfum séð ótrúlega hluti í dag.“"},{"book":"Lúkas","chapter":"5","verse":"27","text":"Síðar er Jesús var á leið út úr þessum bæ, sá hann skattheimtumann, Leví að nafni, sitja hjá skattstofunni. Það var á allra vitorði að skattheimtumenn þessir sviku fé út úr fólki. Jesús gekk til Leví og sagði: „Komdu og vertu lærisveinn minn.“"},{"book":"Lúkas","chapter":"5","verse":"28","text":"Leví stóð þá samstundis upp, yfirgaf allt og fylgdi Jesú."},{"book":"Lúkas","chapter":"5","verse":"29","text":"Stuttu síðar efndi Leví til veislu og var Jesús heiðursgesturinn. Þarna voru samankomnir margir vinnufélagar Leví, svo og aðrir gestir."},{"book":"Lúkas","chapter":"5","verse":"30","text":"Farísearnir og lögvitringarnir komu þá til lærisveina Jesú og kvörtuðu um að Jesús borðaði með slíkum stórsyndurum."},{"book":"Lúkas","chapter":"5","verse":"31","text":"Jesús varð fyrir svörum og sagði: „Ekki þurfa heilbrigðir læknis við, heldur þeir sem sjúkir eru."},{"book":"Lúkas","chapter":"5","verse":"32","text":"Ég kom til að kalla syndara burt frá syndinni, en ekki til að eyða tíma með þeim sem þegar telja sig nógu góða.“"},{"book":"Lúkas","chapter":"5","verse":"33","text":"Það næsta sem þeim fannst þeir þurfa að gera athugasemd við, var að lærisveinarnir væru í veislu í stað þess að fasta. „Lærisveinar Jóhannesar skírara fasta oft og biðja,“ sögðu þeir, „einnig lærisveinar faríseanna, en af hverju eru þínir alltaf étandi og drekkandi?“"},{"book":"Lúkas","chapter":"5","verse":"34","text":"„Segið mér eitt, fasta menn þegar þeir halda hátíð?“ sagði Jesús. „Er veislumatnum sleppt í brúðkaupsveislum?"},{"book":"Lúkas","chapter":"5","verse":"35","text":"Sá tími mun hins vegar koma er brúðguminn verður tekinn og líflátinn og þá mun þá ekki langa í mat.“"},{"book":"Lúkas","chapter":"5","verse":"36","text":"Jesús sagði þeim dæmisögu: „Enginn rífur pjötlu af nýjum fötum til að bæta gamla flík. Þá eyðileggjast ekki aðeins nýju fötin, heldur lítur gamla flíkin verr út en áður!"},{"book":"Lúkas","chapter":"5","verse":"37","text":"Enginn setur nýtt vín á gamla belgi, því þá sprengir nýja vínið belgina og það fer til spillis og belgirnir eyðileggjast."},{"book":"Lúkas","chapter":"5","verse":"38","text":"Nýtt vín verður að láta á nýja belgi."},{"book":"Lúkas","chapter":"5","verse":"39","text":"Sá sem drukkið hefur gamalt vín, hefur ekki áhuga á nýju. „Það gamla er ljúffengara segir hann.“"}]}