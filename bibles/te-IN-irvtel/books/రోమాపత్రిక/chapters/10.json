{"data":[{"book":"రోమా పత్రిక","chapter":"10","verse":"1","text":"సోదరులారా, ఇశ్రాయేలీయులు రక్షణ పొందాలనేదే నా హృదయవాంఛ, వారి గురించిన నా ప్రార్థన."},{"book":"రోమా పత్రిక","chapter":"10","verse":"2","text":"దేవుని విషయంలో వారు బహు ఆసక్తి గలవారని వారి గురించి సాక్షమిస్తున్నాను. అయితే వారి ఆసక్తి జ్ఞానయుక్తమైంది కాదు."},{"book":"రోమా పత్రిక","chapter":"10","verse":"3","text":"అయితే వారికి దేవుని నీతి విషయంలో అవగాహన లేదు. కాబట్టి తమ స్వనీతిని స్థాపించాలని చూస్తూ దేవుని నీతికి విధేయత చూపలేదు."},{"book":"రోమా పత్రిక","chapter":"10","verse":"4","text":"విశ్వసించే ప్రతివాడికీ నీతి కలగడానికి క్రీస్తు ధర్మశాస్త్రానికి ముగింపు పలికాడు."},{"book":"రోమా పత్రిక","chapter":"10","verse":"5","text":"ధర్మశాస్త్ర మూలమైన నీతిని నెరవేర్చేవాడు దాని వల్లనే జీవిస్తాడని మోషే రాస్తున్నాడు."},{"book":"రోమా పత్రిక","chapter":"10","verse":"6","text":"అయితే విశ్వాసమూలమైన నీతి ఇలా చెబుతున్నది, “పరలోకానికి ఎవడు ఎక్కిపోతాడు? (అంటే క్రీస్తును కిందకి తేవడానికి)."},{"book":"రోమా పత్రిక","chapter":"10","verse":"7","text":"లేక అగాధంలోకి ఎవడు దిగిపోతాడు? (అంటే క్రీస్తును చనిపోయిన వారిలో నుండి పైకి తేవడానికి) అని నీ హృదయంలో అనుకోవద్దు.”"},{"book":"రోమా పత్రిక","chapter":"10","verse":"8","text":"కానీ ఆ నీతి ఏమి చెబుతున్నదో చూడండి,"},{"book":"రోమా పత్రిక","chapter":"10","verse":"9","text":"అదేమంటే యేసును ప్రభువుగా నీ నోటితో ఒప్పుకుని, దేవుడు ఆయనను చనిపోయిన వారిలో నుండి సజీవంగా లేపాడని నీ హృదయంలో నమ్మితే, నీకు రక్షణ కలుగుతుంది."},{"book":"రోమా పత్రిక","chapter":"10","verse":"10","text":"ఎలాగంటే మనిషి నీతి కోసం హృదయంలో నమ్ముతాడు, పాప విమోచన కోసం నోటితో ఒప్పుకుంటాడు."},{"book":"రోమా పత్రిక","chapter":"10","verse":"11","text":"“ఆయనలో నమ్మకం ఉంచిన వారెవరూ సిగ్గుపడరు” అని దేవుని వాక్కు చెబుతున్నది."},{"book":"రోమా పత్రిక","chapter":"10","verse":"12","text":"ఇందులో యూదులూ, గ్రీకులూ అనే వ్యత్యాసం లేదు. ఒక్క ప్రభువే అందరికీ ప్రభువు. ఆయన తనకు ప్రార్థన చేసే వారందరికీ కృప చూపగల సంపన్నుడు."},{"book":"రోమా పత్రిక","chapter":"10","verse":"13","text":"ఎందుకంటే ప్రభువు నామంలో ప్రార్థన చేసే వారందరికీ పాపవిమోచన కలుగుతుంది."},{"book":"రోమా పత్రిక","chapter":"10","verse":"14","text":"నమ్మని వాడికి వారు ఎలా ప్రార్థన చేస్తారు? తాము వినని వాడిపై ఎలా నమ్మకం పెట్టుకుంటారు? ఆయన్ని గురించి ప్రకటించేవాడు లేకుండా వారెలా వింటారు?"},{"book":"రోమా పత్రిక","chapter":"10","verse":"15","text":"ప్రకటించే వారిని పంపకపోతే ఎలా ప్రకటిస్తారు? దీన్ని గురించి, “శ్రేష్ఠమైన వాటిని గురించిన శుభ సమాచారం అందించే వారి పాదాలు ఎంతో అందమైనవి” అని రాసి ఉంది."},{"book":"రోమా పత్రిక","chapter":"10","verse":"16","text":"అయితే అందరూ సువార్తకు లోబడలేదు. “ప్రభూ, మా సందేశాన్ని ఎవరు నమ్మారు?” అని యెషయా చెబుతున్నాడు కదా?"},{"book":"రోమా పత్రిక","chapter":"10","verse":"17","text":"కాబట్టి వినడం ద్వారా విశ్వాసం కలుగుతుంది. వినడం క్రీస్తు గురించిన మాట ద్వారా కలుగుతుంది."},{"book":"రోమా పత్రిక","chapter":"10","verse":"18","text":"అయినా, నేను చెప్పేదేమంటే, “వారు వినలేదా? విన్నారు గదా?"},{"book":"రోమా పత్రిక","chapter":"10","verse":"19","text":"నేనింకా చెప్పేదేమంటే, “ఇశ్రాయేలు ప్రజలకు ఇది తెలియలేదా? మోషే ముందుగా మాట్లాడుతూ,"},{"book":"రోమా పత్రిక","chapter":"10","verse":"20","text":"తరువాత యెషయా ధైర్యంగా ఇలా అన్నాడు,"},{"book":"రోమా పత్రిక","chapter":"10","verse":"21","text":"ఇశ్రాయేలు విషయమైతే అతడు, “అవిధేయులై ఎదురు తిరిగి మాట్లాడుతున్న ప్రజలవైపు నేను రోజంతా నా చేతులు చాస్తూనే ఉన్నాను” అని చెబుతున్నాడు."}]}