{"data":[{"book":"Tich Joote","chapter":"28","verse":"1","text":"Kane wasechopo e lowo motwo ka wangima, ne wayudo ni chulano iluongo ni Malta."},{"book":"Tich Joote","chapter":"28","verse":"2","text":"Joma nodak e chulano norwakowa duto gi ngʼwono mathoth, mi gimokonwa mach mondo wao, nikech koth ne chue kendo piny ne ngʼich."},{"book":"Tich Joote","chapter":"28","verse":"3","text":"Paulo nodondo yien moko mokelo mondo omedi e mach, to kane oyudo oketo yien-go e mach, thuol moro ne liet mar mach ogolo momoko e lwete."},{"book":"Tich Joote","chapter":"28","verse":"4","text":"Kane jo-chulano oneno ka thuol oliero e lwet Paulo, ne giwuoyo kendgi kagiwacho niya, “Ngʼatni nyaka bed ni en janek, mano emomiyo kata obedo ni osetony e nam, to bura mar tho mongʼadne pod luwe.”"},{"book":"Tich Joote","chapter":"28","verse":"5","text":"To Paulo notengʼo thuondno oko molwar e mach, kendo onge gima notime."},{"book":"Tich Joote","chapter":"28","verse":"6","text":"Jogo ne geno ni lwete biro kuot, kata ni nobiro gore piny apoya mi otho, to negirito gamingʼa mi ok gineno gima otime. Eka negiloko pachgi mi giwacho ni Paulo en nyasaye."},{"book":"Tich Joote","chapter":"28","verse":"7","text":"But kama newantiereno ne nitie puothe madongo mag ruodh chulano miluongo ni Publio. Ruodhno norwakowa, moritowa maber kaka wende kuom ndalo adek."},{"book":"Tich Joote","chapter":"28","verse":"8","text":"To wuon-gi nonindo e kitanda nikech notuo, ka en gi midhusi, kendo nodiewo. Paulo nodonjo kama noninde mondo onene, to bangʼ koselamone, noketo lwete kuome mochange."},{"book":"Tich Joote","chapter":"28","verse":"9","text":"Kane mano osetimore, joma tuo duto mane ni e chulano nobiro moyudo chang."},{"book":"Tich Joote","chapter":"28","verse":"10","text":"Joma nodak e chulano nomiyowa luor e yore mangʼeny kendo kane koro wadwaro aa, ne gikowowa gi gige konyruok duto mane wachando."},{"book":"Tich Joote","chapter":"28","verse":"11","text":"Bangʼ ka dweche adek nosekalo, ne waidho yie moro mane osebedo karito kanyo e ndalo chwiri. Ne en yie ja-Aleksandria mane oket ne kido mag nyiseche ariyo ma rude, miluongo ni, Kasta gi Poluko."},{"book":"Tich Joote","chapter":"28","verse":"12","text":"Ne wakwangʼ waa kanyo nyaka wachopo Sirakusa, kendo kuno ne wabede kuom ndalo adek."},{"book":"Tich Joote","chapter":"28","verse":"13","text":"Kane waa kanyo, ne wakwangʼ mi wachopo Regiam, to kinyne, ka yamb milambo nochako kudho, ne wadhi nyime nyaka ne wachopo Puteoli, bangʼ kwangʼ kuom ndalo ariyo."},{"book":"Tich Joote","chapter":"28","verse":"14","text":"Puteoli kanyo ne wayude owete moko ma norwakowa mondo wadag kodgi kuom juma achiel. Bangʼe ne wamedo kwangʼ nyaka Rumi."},{"book":"Tich Joote","chapter":"28","verse":"15","text":"Owete man kuno nosewinjo wach birowa, omiyo ne giwuotho mi gichweyo nyaka Chiro mar Apio, to moko noromonwa kama iluongo ni Tres Tabernae, tiende ni ute adek mag bworo. Kane Paulo oneno jogi, nogoyo ne Nyasaye erokamano, kendo noyudo jip mi chunye noduogo."},{"book":"Tich Joote","chapter":"28","verse":"16","text":"Kane wachopo Rumi, Paulo noyudo thuolo mar dak e ode kende gi askari marite."},{"book":"Tich Joote","chapter":"28","verse":"17","text":"Bangʼ bedo Rumi kuom ndalo adek, Paulo noluongo jotend jo-Yahudi mane odak kanyo. To kane gisechokore, nowachonegi niya, “Owetena, kata obedo ni ok asetimo gimoro marach ni jo-Yahudi kata ne timbe machon mag kwerewa, to nomaka Jerusalem moketa e lwet jo-Rumi."},{"book":"Tich Joote","chapter":"28","verse":"18","text":"To Bangʼ yala, negidwaro weya, nikech negiyudo ni aonge gi ketho mowinjore gi tho."},{"book":"Tich Joote","chapter":"28","verse":"19","text":"To ka jo-Yahudi nodagi wachno, ne ochuna ni nyaka akwa thuolo mondo abi oyala e buch Kaisar, to ne ok atimo mano nikech an gi wach moro gi jo-Yahudi wetena."},{"book":"Tich Joote","chapter":"28","verse":"20","text":"Mano emomiyo asekwayo mondo ubi awuoye kodu matin. En mana nikech geno mar jo-Israel emomiyo otweya gi nyororo.”"},{"book":"Tich Joote","chapter":"28","verse":"21","text":"Negidwoke niya, “Wan pok wayudo baruwa moro amora moa Judea ma wuoyo kuomi, kendo kata mana owete manyocha oa kuno machiegni pok okelonwa wach moro, kata wacho pok giwachonwa gimoro misetimo marach."},{"book":"Tich Joote","chapter":"28","verse":"22","text":"Kata kamano, wadwaro winjo paroni, nikech wangʼeyo ni ji wuoyo kuom kanyakla marach kuonde duto.”"},{"book":"Tich Joote","chapter":"28","verse":"23","text":"Negichano mondo girom gi Paulo odiechiengʼ moro achiel, kendo ji koro ne medo biro mangʼeny ir Paulo kama nodakie. Chakre okinyi nyaka odhiambo, noleronigi tiend wach pinyruoth Nyasaye. Notimo kamano kotemo loko paro mane gin-go kuom Yesu, kokonyore gi weche mondiki e Chik Musa kod jonabi."},{"book":"Tich Joote","chapter":"28","verse":"24","text":"Moko kuomgi norwako wechene, to moko notamore yie."},{"book":"Tich Joote","chapter":"28","verse":"25","text":"Ne gipogore e kindgi giwegi mi gichako wuok ka Paulo nowachonegi weche mogik niya, “Roho Maler nowacho adier ni kwereu, kane owuoyo gi dho Isaya janabi, kowacho kama:"},{"book":"Tich Joote","chapter":"28","verse":"26","text":"“ ‘Dhi ir jogo mondo iwachnegi ni,"},{"book":"Tich Joote","chapter":"28","verse":"27","text":"Nikech chuny jogi osedinore;"},{"book":"Tich Joote","chapter":"28","verse":"28","text":"Paulo notieko kawachonegi niya, “Emomiyo adwaro ni ungʼe ni warruok mar Nyasaye osechopo ni joma ok jo-Yahudi, kendo gibiro rwake!” ["},{"book":"Tich Joote","chapter":"28","verse":"29","text":"Bangʼ wacho mano, jo-Yahudi mane winje nowuok odhi, ka gigoyo mbaka matek e kindgi giwegi.]28:29 Loko moko machon mag Muma onge gi Joo 28:29."},{"book":"Tich Joote","chapter":"28","verse":"30","text":"Kuom higni ariyo, Paulo nodak e ode owuon mochulo, kendo norwako ji duto mane obiro ire mondo onene."},{"book":"Tich Joote","chapter":"28","verse":"31","text":"Noyalo kuom pinyruoth Nyasaye gichir ma ok ngʼato ogengʼe, kopuonjo ji kuom Ruoth Yesu Kristo."}]}