{"data":[{"book":"Ngsäea Khut","chapter":"4","verse":"1","text":"Pita ja Johan naw khyangea veia ngthu ani pyen k'um üng, ktaiyüe,4:1: ktaiyüe; avang yuknake üngta ktaiyü ngvaie. Temple mtätki ngvaie ja, Sadukee cun ani veia pha lawki he,"},{"book":"Ngsäea Khut","chapter":"4","verse":"2","text":"khyang ani ja mthei ja, Jesuha phäha khyang kthi a thaw bea ngthu ani pyena phäha, ami mlung aktäa am je."},{"book":"Ngsäea Khut","chapter":"4","verse":"3","text":"Ja man u lü, mü lama akyaa phäha, ngawi cäpa thawngim üng ami ja khyum."},{"book":"Ngsäea Khut","chapter":"4","verse":"4","text":"Acunsepi, ngthu ngaikie jumei u lü; acune cun thawngmhma bang lawki he."},{"book":"Ngsäea Khut","chapter":"4","verse":"5","text":"Acunüng, a ngawia, Judah mkhawnge, ami ngvaie, thum ksinge Jerusalema ngbäm lawki he."},{"book":"Ngsäea Khut","chapter":"4","verse":"6","text":"Amimi cun ktaiyü ngvai säih Anna, Kaiphah, Johan, Aleksanda ja, ktaiyü ngvaia a pacae naküt üng nghmukie."},{"book":"Ngsäea Khut","chapter":"4","verse":"7","text":"Pita ja Johan cun anglunga jah ngdüihsak u lü, “Ihawkba ahin nani pawh ni. Ia johit ja ua ngming nani sumei ni” ti u lü ami jah kthäh."},{"book":"Ngsäea Khut","chapter":"4","verse":"8","text":"Pita naw Ngmüimkhya Ngcim am be lü ami veia, “Khyanga, mkhawnge ja ngvaie aw,"},{"book":"Ngsäea Khut","chapter":"4","verse":"9","text":"a khaw kxo mdaw be üng, ‘Hin hin ise daw law beki ni?’ tia tungawi keini nami jah kthäh üng,"},{"book":"Ngsäea Khut","chapter":"4","verse":"10","text":"nami ngkhä naw ksing ua, Isarel khyange naküt naw pi ksing u se, Nazaret Jesuh Khritaw kutlamktung üng nami taih, Pamhnam naw thihnak üngka naw a mthawh be, ania ngming am, hin üng nami hmaia mya lü ngdüiki."},{"book":"Ngsäea Khut","chapter":"4","verse":"11","text":"4:11: Sal 118:22Jesuh mawng Cangcim naw a pyen ta, imsae naw ami hawiha lung cun akyäp säiha thawn law be khai, a ti."},{"book":"Ngsäea Khut","chapter":"4","verse":"12","text":"Küikyannak hin ani üngkhyüh ni a law, khankhawa kea jah küikyan khaia ania thea ta Mhnam naw u pi am pe.”"},{"book":"Ngsäea Khut","chapter":"4","verse":"13","text":"Acunüng kawngci üng ngpüikie naw Pita ja Johana ani lingnak jah hmu u lü, ca am ksingki xawi, khyang sawxat xawi tia ami ja ksing üng, aktäa cäikie; ani xawi cun ajana Jesuh hlawnga ve khawiki xawi tia ami jah ksing law."},{"book":"Ngsäea Khut","chapter":"4","verse":"14","text":"Acunüng, Pita ja Johan naw ani mdaw be cun ani hlawnga ngdüi se ami hmuh ua kyase, ipi am pyen thei u."},{"book":"Ngsäea Khut","chapter":"4","verse":"15","text":"Acunakyase kawngci k'um üngkhyüh jah ksät u lü ami mät ngthähngkhyahkie."},{"book":"Ngsäea Khut","chapter":"4","verse":"16","text":"“Hin xawi hin ihawkba mi jah pawh vai u ni? Müncam phya kcangki pawhki xawi ni tia, Jerusalem mlüha veki avan naw ksingkie; mimi naw pi mi ksingki."},{"book":"Ngsäea Khut","chapter":"4","verse":"17","text":"Acunsepi, khyangea veia am ani jah mtheh hü vaia, atuh üng tün lü, ua veia pi hina Jesuha ngming üng käh ani jah mtheh hü vai ja mi jah pawh vai u ami ti.”"},{"book":"Ngsäea Khut","chapter":"4","verse":"18","text":"Acunüng, Pita ja Johan jah khü u lü, Jesuha ngming pyen lü käh ani jah mthei vaia ami jah mtheh."},{"book":"Ngsäea Khut","chapter":"4","verse":"19","text":"Acunsepi, Pita ja Johan naw ami msang ta, “Pamhnama hmuha Pamhnama ngthu ngaih hin dawki aw, nangmia ngthu ngaih hin daw bawk khai aw ti cun ngai sum u."},{"book":"Ngsäea Khut","chapter":"4","verse":"20","text":"Keini ta kani hmuh ja kani ngjak cun am pyen lü am ve thei ni ngü” ani ti."},{"book":"Ngsäea Khut","chapter":"4","verse":"21","text":"Acunüng, kawngci ngvaie naw jah mkyüh kse hlen be tü u lü, ami jah mhlät be. Acunüng, ani bilawha phäha khyang naküt naw Pamhnam mküimtokie; khyangea phäha ami jah khuimkhanak vaia am hmu lü vekie."},{"book":"Ngsäea Khut","chapter":"4","verse":"22","text":"Müncam phya khaia ani mdaw be cun kum kphyükipa kthaka dämkia kyaki."},{"book":"Ngsäea Khut","chapter":"4","verse":"23","text":"Acunüng, Pita ja Johan cun ani lät be ja, ani püiea venaka cit ni lü, ktaiyüe ngvaie ja angvaie naw ani veia ami pyen naküt ani ja mtheh be."},{"book":"Ngsäea Khut","chapter":"4","verse":"24","text":"4:24: Ex 20:11; Neh 9:6; Sal 146:6Acunüng, acun ami ngjak üng, atänga Pamhnama veia ami ktaiyü ta, “Bawipa aw, nang khankhaw, khawmdek ja mlik tui ja a k'uma veki naküt mhnünkia na kyaki;"},{"book":"Ngsäea Khut","chapter":"4","verse":"25","text":"4:25,26: Sal 2:1,2 (LXX)nang naw, Ngmüimkhya Ngcim am, na mpya Davit kami pupa naw a pyen ta, ‘Ise khyang mjü kce ami mlungsoki? Ise khyange naw, am ngtähkia ngaikie ni?"},{"book":"Ngsäea Khut","chapter":"4","verse":"26","text":"Khawmdek sangpuxange ja jah upkie naw atänga ngkhyum u lü, Bawipa ja Mesijah cun jah ngtük ngkhaih püikie ni’ a ti."},{"book":"Ngsäea Khut","chapter":"4","verse":"27","text":"“Hina mlüh üng na mpya ngcim Jesuh, Mesijaha na mcawn hneng u lü, Herod ja Pontas Pilat cun khyang mjü kcee ja Isarele akcanga ngkhyumkie ni."},{"book":"Ngsäea Khut","chapter":"4","verse":"28","text":"Thawn law khaia na khyaihnak ja na ngjak'hlüa ajana na mhnün päng cän pawh khaiea atänga ngcun lawki he."},{"book":"Ngsäea Khut","chapter":"4","verse":"29","text":"Acunüng, Bawipa aw, atuh ami jah mkyüh hin büktenga; na mpya xawi hin lingnak am na ngthu jah pyensaka."},{"book":"Ngsäea Khut","chapter":"4","verse":"30","text":"Khyange jah mdaw be khai xawia, nang naw na kut säng lü; na mpya ngcim Jesuha ngming am, müncamnak ja cäicatnak jah pawhsak kawm pi” tia, ktaiyükie."},{"book":"Ngsäea Khut","chapter":"4","verse":"31","text":"Acunüng, acukba ami ktaiyü law päng ja, ngkhäm u lü, ami venak cun ngsün lawki. Ami van Ngmüimkhya Ngcim am be law u lü Pamhnama ngthu cun ling lü sangkie."},{"book":"Ngsäea Khut","chapter":"4","verse":"32","text":"Acunüng, jummeikia khyange cun, mlung mat takie. U naw pi ami ka üng ka kaa ni am ti u. Ami tak cun avan naw ng’yeteikie."},{"book":"Ngsäea Khut","chapter":"4","verse":"33","text":"Acunüng, ngsä he naw johit däm üng Bawi Jesuha thawnak be cun saksi na u se; ami khana dawkyanak Mhnam naw jah peki."},{"book":"Ngsäea Khut","chapter":"4","verse":"34","text":"Acunüng, ami veia hlükawki u am ve; ime ni, laie ni, jah takie naw jawi u lü, ami jawiha phu ja lawpüi u lü,"},{"book":"Ngsäea Khut","chapter":"4","verse":"35","text":"ngsä hea khaw kunga, jah ta law u se, hlükawki üng ahlükawa kba ami jah yet."},{"book":"Ngsäea Khut","chapter":"4","verse":"36","text":"Acunüng, Josep, Kuparuh khaw khyang, Levih paca, ngsä he naw Banabah ami ti, (Acun cun “ngjuktha jah pe theiki”) naw,"},{"book":"Ngsäea Khut","chapter":"4","verse":"37","text":"a lo jawi lü, a yah ngui cun law püi lü, ngsä he üng a jah ap."}]}