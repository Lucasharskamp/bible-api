{"data":[{"book":"پیدایش","chapter":"11","verse":"1","text":"در آن روزگار همهٔ مردم جهان به یک زبان سخن می‌گفتند."},{"book":"پیدایش","chapter":"11","verse":"2","text":"جمعیت دنیا رفته‌رفته زیاد می‌شد و مردم به طرف شرق کوچ می‌کردند. آنها سرانجام به دشتی وسیع و پهناور در بابِل رسیدند و در آنجا سکنی گزیدند."},{"book":"پیدایش","chapter":"11","verse":"3","text":"آنها با هم مشورت کرده، گفتند: «بیایید خشتها درست کنیم و آنها را خوب بپزیم.» (در آن منطقه خشت به جای سنگ و قیر به جای ملات به کار می‌رفت.)"},{"book":"پیدایش","chapter":"11","verse":"4","text":"سپس گفتند: «بیایید شهری بزرگ برای خود بنا کنیم و برجی بلند در آن بسازیم که سرش به آسمان برسد تا نامی برای خود پیدا کنیم. این کار مانع پراکندگی ما خواهد شد.»"},{"book":"پیدایش","chapter":"11","verse":"5","text":"اما خداوند فرود آمد تا شهر و برجی را که مردم بنا می‌کردند، ببیند."},{"book":"پیدایش","chapter":"11","verse":"6","text":"خداوند گفت: «مردم با هم متحد شده‌اند و همگی به یک زبان سخن می‌گویند. از این به بعد هر کاری بخواهند می‌توانند انجام دهند."},{"book":"پیدایش","chapter":"11","verse":"7","text":"پس بیایید به پائین برویم و زبان آنها را تغییر دهیم تا سخن یکدیگر را نفهمند.»"},{"book":"پیدایش","chapter":"11","verse":"8","text":"این اختلافِ زبان موجب شد که آنها از بنای شهر دست بردارند؛ و به این ترتیب خداوند ایشان را روی زمین پراکنده ساخت."},{"book":"پیدایش","chapter":"11","verse":"9","text":"از این سبب آنجا را بابِل11‏:9 «بابِل» با واژۀ عبری به معنی «اغتشاش» شباهت دارد. نامیدند، چون در آنجا بود که خداوند در زبان آنها اغتشاش ایجاد کرد و ایشان را روی زمین پراکنده ساخت."},{"book":"پیدایش","chapter":"11","verse":"10","text":"این است تاریخچۀ نسل سام:"},{"book":"پیدایش","chapter":"11","verse":"11","text":"پس از تولد ارفکشاد، سام ۵۰۰ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"12","text":"وقتی ارفکشاد سی و پنج ساله بود، پسرش شالح متولد شد."},{"book":"پیدایش","chapter":"11","verse":"13","text":"پس از تولد شالح، ارفکشاد ۴۰۳ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"14","text":"وقتی شالح سی ساله بود، پسرش عابر متولد شد."},{"book":"پیدایش","chapter":"11","verse":"15","text":"پس از تولد عابر، شالح ۴۰۳ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"16","text":"وقتی عابر سی و چهار ساله بود، پسرش فِلِج متولد شد."},{"book":"پیدایش","chapter":"11","verse":"17","text":"پس از تولد فِلِج، عابر ۴۳۰ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"18","text":"فِلِج سی ساله بود که پسرش رعو متولد شد."},{"book":"پیدایش","chapter":"11","verse":"19","text":"پس از تولد رعو، فِلِج ۲۰۹ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"20","text":"وقتی رعو سی و دو ساله بود، پسرش سروج متولد شد."},{"book":"پیدایش","chapter":"11","verse":"21","text":"پس تولد سروج، رعو ۲۰۷ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"22","text":"وقتی سروج سی ساله بود، پسرش ناحور به دنیا آمد."},{"book":"پیدایش","chapter":"11","verse":"23","text":"پس از تولد ناحور، سروج ۲۰۰ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"24","text":"وقتی ناحور بیست و نه ساله بود، پسرش تارح، به دنیا آمد."},{"book":"پیدایش","chapter":"11","verse":"25","text":"پس از تولد تارح، ناحور ۱۱۹ سال دیگر زندگی کرد و صاحب پسران و دختران شد."},{"book":"پیدایش","chapter":"11","verse":"26","text":"تارح هفتاد ساله بود که صاحب سه پسر شد به نامهای ابرام، ناحور و هاران."},{"book":"پیدایش","chapter":"11","verse":"27","text":"این است تاریخچۀ نسل تارَح:"},{"book":"پیدایش","chapter":"11","verse":"28","text":"هاران در همان جایی که به دنیا آمده بود (یعنی اور کلدانیان) در برابر چشمان پدرش در سن جوانی درگذشت."},{"book":"پیدایش","chapter":"11","verse":"29","text":"ابرام و ناحور ازدواج کردند. نام زن ابرام سارای، و نام زن ناحور مِلکه بود. (مِلکه و خواهرش یسکه دختران برادر ناحور، یعنی هاران بودند.)"},{"book":"پیدایش","chapter":"11","verse":"30","text":"سارای نازا بود و فرزندی نداشت."},{"book":"پیدایش","chapter":"11","verse":"31","text":"تارح پسرش ابرام، نوه‌اش لوط و عروسش سارای را با خود برداشت و اور کلدانیان را به قصد کنعان ترک گفت. اما وقتی آنها به شهر حران رسیدند در آنجا ماندند."},{"book":"پیدایش","chapter":"11","verse":"32","text":"تارح در سن ۲۰۵ سالگی در حران درگذشت."}]}