{"data":[{"book":"Máté","chapter":"20","verse":"1","text":"„Hasonló a mennyek országa a gazdához, aki korán reggel kiment, hogy munkásokat fogadjon szőlőjébe."},{"book":"Máté","chapter":"20","verse":"2","text":"Megegyezett a munkásokkal napi tíz pénzben, és elküldte őket szőlőjébe."},{"book":"Máté","chapter":"20","verse":"3","text":"Amikor kiment három óra tájban, látott másokat is, akik tétlenül a piacon álltak."},{"book":"Máté","chapter":"20","verse":"4","text":"Ezt mondta nekik: Menjetek el ti is a szőlőbe, és ami igazságos, megadom nektek."},{"book":"Máté","chapter":"20","verse":"5","text":"Azok pedig elmentek."},{"book":"Máté","chapter":"20","verse":"6","text":"Tizenegy óra tájban is kiment, és talált másokat, akik tétlenül álltak ott, és megkérdezte tőlük: Miért álltok itt egész napon át tétlenül?"},{"book":"Máté","chapter":"20","verse":"7","text":"Azok így feleltek: Mert senki sem fogadott fel minket. Erre ezt mondta nekik: Menjetek el ti is a szőlőbe, és ami igazságos megkapjátok."},{"book":"Máté","chapter":"20","verse":"8","text":"Mikor beesteledett, a szőlőnek ura ezt mondta vincellérjének: Hívd elő a munkásokat, és add ki nekik a bért, az utolsóktól kezdve mind az elsőkig."},{"book":"Máté","chapter":"20","verse":"9","text":"És jöttek a tizenegy órások, fejenként tíz-tíz pénzt kaptak."},{"book":"Máté","chapter":"20","verse":"10","text":"Jöttek azután az elsők, és azt gondolták, hogy ők többet kapnak, de ők is tíz-tíz pénz kaptak fejenként."},{"book":"Máté","chapter":"20","verse":"11","text":"Amint pedig fölvették, zúgolódni kezdtek a házigazda ellen,"},{"book":"Máté","chapter":"20","verse":"12","text":"és ezt mondták: Azok az utolsók egyetlen óráig dolgoztak, és egyenlővé tetted őket velünk, akik a napnak terhét és hőségét szenvedtük."},{"book":"Máté","chapter":"20","verse":"13","text":"Ő pedig így felelt közülük egynek: Barátom, nem cselekszem igazságtalanul veled: Vagy nem tíz pénzben szerződtél velem?"},{"book":"Máté","chapter":"20","verse":"14","text":"Vedd, ami a tiéd, és menj el. Én pedig ennek az utolsónak is annyit akarok adni, mint neked."},{"book":"Máté","chapter":"20","verse":"15","text":"Talán nem szabad nekem a magaméval azt tennem, amit akarok? Vagy a te szemed azért gonosz, mert én jó vagyok?"},{"book":"Máté","chapter":"20","verse":"16","text":"Ekképpen lesznek az utolsók elsők és az elsők utolsók; mert sokan vannak a hivatalosak, de kevesen a választottak.“"},{"book":"Máté","chapter":"20","verse":"17","text":"Amikor felment Jézus Jeruzsálembe, útközben csupán a tizenkét tanítványt vette magához, és ezt mondta nekik:"},{"book":"Máté","chapter":"20","verse":"18","text":"„Íme, felmegyünk Jeruzsálembe, és az Emberfia átadatik a főpapoknak és írástudóknak, és halálra ítélik őt."},{"book":"Máté","chapter":"20","verse":"19","text":"A pogányok kezébe adják, hogy megcsúfolják, megostorozzák, és keresztre feszítsék, de harmadnapon feltámad.“"},{"book":"Máté","chapter":"20","verse":"20","text":"Ekkor hozzáment a Zebedeus fiainak anyja fiaival együtt, leborult előtte, hogy kérjen tőle valamit."},{"book":"Máté","chapter":"20","verse":"21","text":"Ő pedig megkérdezte tőle: „Mit akarsz?“ Ő ezt mondta neki: „Mondd, hogy az én két fiam üljön a te országodban: egyik jobb kezed felől, a másik bal kezed felől.“"},{"book":"Máté","chapter":"20","verse":"22","text":"Jézus pedig ezt felelte neki: „Nem tudjátok, mit kértek. Megisszátok-e a poharat, melyet én iszom? És megkeresztelkedtek-e azzal a keresztséggel, amellyel én megkeresztelkedem?“ Azt mondták neki: „Meg.“"},{"book":"Máté","chapter":"20","verse":"23","text":"Erre ő azt mondta nekik: „Az én poharamat megisszátok ugyan, és a keresztséggel, amellyel én megkeresztelkedem, megkeresztelkedtek, de az én jobb és bal kezem felől való ülést nem az én dolgom megadni, hanem azoké lesz az, akiknek az én Atyám elkészítette.“"},{"book":"Máté","chapter":"20","verse":"24","text":"Amikor ezt meghallotta a többi tíz, bosszankodtak a két testvérre."},{"book":"Máté","chapter":"20","verse":"25","text":"Jézus pedig előszólította őket, és ezt mondta: „Tudjátok, hogy a pogányok fejedelmei uralkodnak szolgáikon, és a nagyok hatalmaskodnak rajtuk."},{"book":"Máté","chapter":"20","verse":"26","text":"De ne így legyen közöttetek, hanem aki közöttetek nagy akar lenni, legyen a ti szolgátok,"},{"book":"Máté","chapter":"20","verse":"27","text":"és aki közöttetek első akar lenni, legyen a ti szolgátok."},{"book":"Máté","chapter":"20","verse":"28","text":"Amint az Emberfia sem azért jött, hogy neki szolgáljanak, hanem, hogy ő szolgáljon, és adja az ő életét váltságul sokakért.“"},{"book":"Máté","chapter":"20","verse":"29","text":"Amikor Jerikóból távoztak, nagy sokaság követte őt."},{"book":"Máté","chapter":"20","verse":"30","text":"És íme, két vak, aki az út mellett ült, meghallva, hogy Jézus arra megy el, elkezdett kiáltozni: „Uram, Dávidnak Fia, könyörülj rajtunk!“"},{"book":"Máté","chapter":"20","verse":"31","text":"A sokaság pedig megdorgálta őket, hogy hallgassanak, de azok annál jobban kiáltoztak: „Uram, Dávidnak Fia, könyörülj rajtunk!“"},{"book":"Máté","chapter":"20","verse":"32","text":"Jézus pedig megállt, és megszólította őket, és ezt kérdezte: „Mit akartok, hogy cselekedjem veletek?“"},{"book":"Máté","chapter":"20","verse":"33","text":"Ők így feleltek neki: „Azt, Uram, hogy megnyíljanak szemeink.“"},{"book":"Máté","chapter":"20","verse":"34","text":"Jézus pedig megszánta őket, megérintette szemeiket, és szemeik azonnal megnyíltak, és követték őt."}]}