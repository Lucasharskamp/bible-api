{"data":[{"book":"Mose 1","chapter":"32","verse":"1","text":"Yakob kple eƒe amewo gadze mɔ, eye mawudɔlawo va do goe."},{"book":"Mose 1","chapter":"32","verse":"2","text":"Esi Yakob kpɔ wo la, edo ɣli be, “Mawu ƒe asaɖae nye esia!” Eya ta ena ŋkɔ teƒea be Mahanaim."},{"book":"Mose 1","chapter":"32","verse":"3","text":"Yakob dɔ amewo ɖe foa Esau gbɔ le Edom le Seirnyigba dzi."},{"book":"Mose 1","chapter":"32","verse":"4","text":"Egblɔ na wo bena, “Ale miagblɔ na nye aƒetɔ Esau enye si: ‘Nye Wò dɔla Yakob, meyi ɖanɔ mía nyrui, Laban gbɔ va se ɖe egbe."},{"book":"Mose 1","chapter":"32","verse":"5","text":"Fifia nyiwo, tedziwo, alẽwo kple subɔla geɖewo, ŋutsuwo kple nyɔnuwo siaa le asinye. Mele ame siawo ɖom ɖa be woana nyanya wò nye aƒetɔ be megbɔna, eye mele mɔ kpɔm be àxɔ mí nɔvitɔe.’ ”"},{"book":"Mose 1","chapter":"32","verse":"6","text":"Ame dɔdɔawo trɔ tso Esau gbɔ va gblɔ na Yakob be Esau gbɔna Yakob kpe ge kple ame alafa ene!"},{"book":"Mose 1","chapter":"32","verse":"7","text":"Vɔvɔ̃ ɖo Yakob. Ema eƒe amewo kple lãhawo kpakple kposɔwo ɖe akpa eve,"},{"book":"Mose 1","chapter":"32","verse":"8","text":"elabena egblɔ be, “Ne Esau adze hatsotso ɖeka dzi la, ɖewohĩ hatsotso evelia me tɔwo ate ŋu asi.”"},{"book":"Mose 1","chapter":"32","verse":"9","text":"Tete Yakob do gbe ɖa be “O, tɔgbuinye Abraham kple fofonye Isak ƒe Mawu, O, Yehowa, wò ame si gblɔ nam be matrɔ va nye ƒometɔwo ƒe anyigba dzi, eye nèdo ŋugbe be yeawɔ nyui nam la,"},{"book":"Mose 1","chapter":"32","verse":"10","text":"nyemedze na wò amenuveve si nèɖena fiaam edziedzi abe ale si nèdo ŋugbe nam ene o, elabena esi metso Yɔdan la, naneke menɔ asinye wu atizɔti ɖeka o! Ke azɔ la, mezu aʋakɔ eve!"},{"book":"Mose 1","chapter":"32","verse":"11","text":"O, Yehowa, meɖe kuku na wò, ɖem tso tsɔtsrɔ̃ me le fonye Esau ƒe asi me, elabena mele vɔvɔ̃m ŋutɔ be ava ho aʋa ɖe nye ŋutɔ, srɔ̃nyewo kple vinyewo ŋu."},{"book":"Mose 1","chapter":"32","verse":"12","text":"Ke èdo ŋugbe be yeawɔ nyui nam, eye yeana nye dzidzimeviwo nasɔ gbɔ abe ƒutake ene, eye womate ŋu axlẽ wo o.”"},{"book":"Mose 1","chapter":"32","verse":"13","text":"Etsi afi ma dɔ, eye wòtia nu siwo nɔ esi la ƒe ɖe na foa Esau:"},{"book":"Mose 1","chapter":"32","verse":"14","text":"gbɔ̃nɔ alafa eve kple gbɔ̃tsu blaeve, alẽnɔ alafa eve kple agbo blaeve,"},{"book":"Mose 1","chapter":"32","verse":"15","text":"kposɔnɔ blaetɔ̃ kple wo viwo, nyinɔ blaene kple nyitsu ewo, tedzinɔ blaeve kple tedzitsu ewo."},{"book":"Mose 1","chapter":"32","verse":"16","text":"Egblɔ na eƒe subɔlawo be woadze ŋgɔ kple lãha siawo, lãha ɖe sia ɖe nanɔ eɖokui si, eye dometsotso nanɔ wo dome."},{"book":"Mose 1","chapter":"32","verse":"17","text":"Egblɔ na ame siwo le lãha gbãtɔ kplɔm la be ne wodo go Esau, eye wòbia wo be, “Afi ka yim miele? Ame ka ƒe subɔlawo mienye? Ame ka ƒe lãwoe nye esiawo?” la,"},{"book":"Mose 1","chapter":"32","verse":"18","text":"woaɖo eŋu be, “Wò subɔla, Yakob ƒe lãwoe. Wonye nunana na eƒe aƒetɔ Esau! Ele mía yome gbɔna!”"},{"book":"Mose 1","chapter":"32","verse":"19","text":"Yakob gblɔ nya mawo ke na lãkplɔla bubuawo hã be woagblɔ na Esau."},{"book":"Mose 1","chapter":"32","verse":"20","text":"Yakob ƒe tameɖoɖoe nye be yeakpata Esau kple nunanawo hafi yeado goe ŋkume kple ŋkume! Yakob kpɔ mɔ be, “Ɖewohĩ axɔ mí nyuie.”"},{"book":"Mose 1","chapter":"32","verse":"21","text":"Ale wòɖo nunanawo ɖa do ŋgɔ, eye Yakob gatsi asaɖa me dɔ."},{"book":"Mose 1","chapter":"32","verse":"22","text":"Le zã me la, Yakob fɔ, eye wòkplɔ srɔ̃a eveawo, eƒe kosi eveawo kple via wuiɖekɛawo, eye wotso Yɔdan tɔsisi la le tɔtsoƒe si ŋkɔe nye Yabok."},{"book":"Mose 1","chapter":"32","verse":"23","text":"Ale wòkplɔ wo tso tɔ lae kple eƒe nunɔamesiwo katã."},{"book":"Mose 1","chapter":"32","verse":"24","text":"Yakob trɔ va asaɖa la me, eye eya ɖeka nɔ afi ma. Ŋutsu aɖe te kame kplii va se ɖe fɔŋli."},{"book":"Mose 1","chapter":"32","verse":"25","text":"Esi ŋutsu la kpɔ be yemate ŋu aɖu Yakob dzi o la, etɔ asi Yakob ƒe aligo, eye ƒuawo gli le enu."},{"book":"Mose 1","chapter":"32","verse":"26","text":"Tete ŋutsu la gblɔ nɛ be, “Ɖe asi le ŋunye mayi, elabena ŋu le kekem.”"},{"book":"Mose 1","chapter":"32","verse":"27","text":"Ŋutsu la biae be, “Ŋkɔwò ɖe?”"},{"book":"Mose 1","chapter":"32","verse":"28","text":"Ŋutsu la gblɔ nɛ be, “Womagayɔ wò azɔ nenema o! Woayɔ wò azɔ be Israel, ame si te kame kple Mawu. Esi nète kame kple Mawu ta la, àɖu amewo dzi.”"},{"book":"Mose 1","chapter":"32","verse":"29","text":"Yakob biae be, “Wò hã ŋkɔwò ɖe?”"},{"book":"Mose 1","chapter":"32","verse":"30","text":"Yakob na ŋkɔ teƒea be “Peniel” si gɔmee nye “Mawu ƒe ŋkume,” elabena egblɔ be, “Mekpɔ Mawu ŋkume kple ŋkume, gake metsi agbe.”"},{"book":"Mose 1","chapter":"32","verse":"31","text":"Esi wògadze mɔ ko la, ɣe dze. Le eƒe aligoƒu si gli ta la, ede asi tɔtɔ me."},{"book":"Mose 1","chapter":"32","verse":"32","text":"Esia ta Israelviwo meɖua ka titri si to lãwo ƒe aligo dzi o, elabena wotɔ asi ka si le Yakob ƒe aligokpeƒe la dzi."}]}