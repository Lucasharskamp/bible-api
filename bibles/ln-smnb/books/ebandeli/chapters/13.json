{"data":[{"book":"Ebandeli","chapter":"13","verse":"1","text":"Boye Abrami alongwaki na Ejipito mpe akendeki na Negevi elongo na mwasi na ye mpe biloko nyonso oyo azalaki na yango ; Loti mpe akendeki na ye elongo."},{"book":"Ebandeli","chapter":"13","verse":"2","text":"Abrami akomaki na bozwi mingi : bibwele, palata mpe wolo."},{"book":"Ebandeli","chapter":"13","verse":"3","text":"Longwa na Negevi, akendeki malembe-malembe kino na Beteli, na esika oyo ezalaki kati ya Beteli mpe Ayi, epai wapi ndako na ye ya kapo ezalaki"},{"book":"Ebandeli","chapter":"13","verse":"4","text":"mpe atongaki etumbelo ya liboso. Ezalaki na esika yango nde Abrami abelelaki Kombo ya Yawe."},{"book":"Ebandeli","chapter":"13","verse":"5","text":"Loti, oyo azalaki kotambola elongo na Abrami, azalaki mpe na bameme, bantaba, bangombe mpe basali."},{"book":"Ebandeli","chapter":"13","verse":"6","text":"Boye etuka ekomaki moke mpo na bango mibale, pamba te bomengo na bango ezalaki ebele penza, mpe bakokaki lisusu te kovanda esika moko ;"},{"book":"Ebandeli","chapter":"13","verse":"7","text":"mpe koswana ekotaki kati na babateli bibwele ya Abrami mpe babateli bibwele ya Loti. Nzokande, na tango wana, bato ya Kanana mpe ya Perizi bazalaki kovanda kati na mokili yango."},{"book":"Ebandeli","chapter":"13","verse":"8","text":"Abrami alobaki na Loti : « Tika ete koswana ezala te kati na ngai mpe yo to kati na babateli bibwele na yo mpe babateli bibwele na ngai, pamba te tozali bandeko."},{"book":"Ebandeli","chapter":"13","verse":"9","text":"Mokili mobimba ezali liboso na yo. Ezali malamu tokabwana : soki yo okeyi na ngambo ya loboko ya mwasi, ngai nakokende na ngambo ya loboko ya mobali ; soki okeyi na ngambo ya loboko ya mobali, ngai nakokende na ngambo ya loboko ya mwasi. »"},{"book":"Ebandeli","chapter":"13","verse":"10","text":"Boye Loti atalaki mpe amonaki etando nyonso ya Yordani oyo ezalaki na mabele kitoko mpe ekenda kino na Tsoari. Liboso ete Yawe abebisa Sodome mpe Gomore, ezalaki lokola elanga ya Yawe, lokola mokili ya Ejipito."},{"book":"Ebandeli","chapter":"13","verse":"11","text":"Loti aponaki etando ya Yordani mpe akendeki na ngambo ya este. Ezalaki ndenge wana nde bakabwanaki."},{"book":"Ebandeli","chapter":"13","verse":"12","text":"Abrami avandaki na mokili ya Kanana, mpe Loti avandaki kati na bingumba ya etando mpe atelemisaki bandako na ye ya kapo pene ya Sodome."},{"book":"Ebandeli","chapter":"13","verse":"13","text":"Bato ya Sodome bazalaki penza bato mabe mpe bato ya masumu na miso ya Yawe."},{"book":"Ebandeli","chapter":"13","verse":"14","text":"Sima na bokabwani ya Abrami na Loti, Yawe alobaki na Abrami : « Na esika oyo ozali, tombola miso na yo mpe tala na ngambo ya nor, ya sude, ya este mpe ya weste."},{"book":"Ebandeli","chapter":"13","verse":"15","text":"Mokili nyonso oyo ozali komona, nakopesa yango epai na yo mpe na bakitani na yo mpo na libela."},{"book":"Ebandeli","chapter":"13","verse":"16","text":"Nakokomisa bakitani na yo ebele lokola putulu ya mabele ; bongo soki moto akoki kotanga putulu, akokoka mpe kotanga bakitani na yo."},{"book":"Ebandeli","chapter":"13","verse":"17","text":"Telema, tambola kati na mokili na bangambo nyonso, pamba te nakopesa yango epai na yo. »"},{"book":"Ebandeli","chapter":"13","verse":"18","text":"Abrami alongolaki bandako na ye ya kapo mpe akendeki kovanda na Ebron, pene ya banzete minene ya Mamire epai wapi atongaki etumbelo mpo na Yawe."}]}