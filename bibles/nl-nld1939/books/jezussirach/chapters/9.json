{"data":[{"book":"Jezussirach","chapter":"9","verse":"1","text":"Wees niet achterdochtig op de vrouw aan uw boezem; Ge leert haar maar kwaad tot uw eigen nadeel."},{"book":"Jezussirach","chapter":"9","verse":"2","text":"Lever u niet over aan uw vrouw, En laat haar niet over u heersen."},{"book":"Jezussirach","chapter":"9","verse":"3","text":"Onderhoud geen betrekking met andere vrouwen, Om niet in haar strikken te vallen."},{"book":"Jezussirach","chapter":"9","verse":"4","text":"Leg het niet aan met zangeressen; Anders zetten zij u in vlam met haar mond."},{"book":"Jezussirach","chapter":"9","verse":"5","text":"Blik niet begerig naar jonge meisjes; Anders beloopt ge nog straf."},{"book":"Jezussirach","chapter":"9","verse":"6","text":"Geef u niet af met slechte vrouwen; Want zij brengen uw erfgoed er door."},{"book":"Jezussirach","chapter":"9","verse":"7","text":"Spied niet rond in de straten der stad, En slenter niet over haar pleinen."},{"book":"Jezussirach","chapter":"9","verse":"8","text":"Wend uw blik af van een mooie vrouw, En kijk niet naar schoonheid, die u niet toekomt. Door vrouwenschoonheid kwamen velen ten val; Want de hartstocht vlamt op als een vuur."},{"book":"Jezussirach","chapter":"9","verse":"9","text":"Eet niet samen met andermans vrouw, En zit niet dronken met haar aan, Opdat het hart zich niet tot haar neige, En gij ten grave zoudt dalen in bloed."},{"book":"Jezussirach","chapter":"9","verse":"10","text":"Laat een ouden vriend niet gaan, Want een nieuwe is niet zo aanhankelijk. Als nieuwe wijn is een nieuwe vriend; Eerst als hij oud is, kunt ge hem drinken."},{"book":"Jezussirach","chapter":"9","verse":"11","text":"Wees niet jaloers op een zondaar, Want ge weet niet, welk lot hem nog treft."},{"book":"Jezussirach","chapter":"9","verse":"12","text":"Benijd den trotsaard niet, al gaat het hem goed; Bedenk, dat hij niet tot de dood ongestraft blijft."},{"book":"Jezussirach","chapter":"9","verse":"13","text":"Houd u ver van den man, die macht heeft te doden, Dan hoeft geen vrees voor de dood u te kwellen; Maar moet ge hem naderen, doe niets verkeerds, Opdat hij u niet het leven beneemt. Weet, dat ge loopt temidden van strikken,"},{"book":"Jezussirach","chapter":"9","verse":"14","text":"Geef uw naaste antwoord naar best vermogen, Maar win zelf raad bij de wijzen in."},{"book":"Jezussirach","chapter":"9","verse":"15","text":"Pleeg overleg met verstandige mensen, Maar ieder besluit zij naar Jahweh's Wet."},{"book":"Jezussirach","chapter":"9","verse":"16","text":"Eet met rechtschapen mannen uw brood, En in de vreze Gods zij uw roem."},{"book":"Jezussirach","chapter":"9","verse":"17","text":"In vaardige handen is de kunst goed bewaard; Wie het volk bestuurt, moet wijs zijn van inzicht."},{"book":"Jezussirach","chapter":"9","verse":"18","text":"Een praatvaar is gevreesd in de stad, Een woord uit zijn mond is niet gewild."}]}