{"data":[{"book":"ЦІТА","chapter":"1","verse":"1","text":"Павал, раб Божы, і апостал Ісуса Хрыста, па веры выбраных Божых і спазнаньня ісьціны, што вядзе да пабожнасьці,"},{"book":"ЦІТА","chapter":"1","verse":"2","text":"у надзеі на вечнае жыцьцё, якое абяцаў нязьменны ў слове Бог за часу спрадвечнага,"},{"book":"ЦІТА","chapter":"1","verse":"3","text":"а ў Свой час зьявіў Сваё слова ў казані, даверанай мне загадам Збаўцы нашага, Бога, -"},{"book":"ЦІТА","chapter":"1","verse":"4","text":"Ціту, сапраўднаму сыну ў супольнай веры: мілата, міласэрнасьць і мір ад Бога Айца і Госпада Ісуса Хрыста, Збаўцы нашага."},{"book":"ЦІТА","chapter":"1","verse":"5","text":"На тое я пакінуў цябе ў Крыце, каб ты давяршыў незакончанае і паставіў ва ўсіх гарадах прасьвітэраў, як я табе наказваў:"},{"book":"ЦІТА","chapter":"1","verse":"6","text":"калі хто беспахібны, адзін раз жанаты, дзяцей мае верных, не дакараных за распусту або непакорлівасьць."},{"book":"ЦІТА","chapter":"1","verse":"7","text":"Бо япіскап мусіць быць беззаганны, як Божы домабудаўнік, ня дзёрзкі, не гняўлівы, ня п'яніца, не звадыяш, не карысьлівец,"},{"book":"ЦІТА","chapter":"1","verse":"8","text":"а гасьцінны да вандроўнікаў, дабралюбны, цнатлівы, справядлівы, пабожны, устрымлівы,"},{"book":"ЦІТА","chapter":"1","verse":"9","text":"павінен трымацца праўдзівага слова, згоднага з вучэньнем, каб ён быў моцны і настаўляў у здаровым вучэньні і супраціўцаў выкрываў."},{"book":"ЦІТА","chapter":"1","verse":"10","text":"Бо ёсьць шмат і непакорлівых, пустасловаў і ашуканцаў, асабліва з абрэзаных,"},{"book":"ЦІТА","chapter":"1","verse":"11","text":"якім трэба замыкаць вусны: яны разбэшчваюць цэлыя дамы, вучаць, чаго ня сьлед, з ганебнай карысьлівасьці."},{"book":"ЦІТА","chapter":"1","verse":"12","text":"Зь іх самых адзін, вершатворца, сказаў: «Крыцяне заўсёды хлусы, злыя зьвяры, вантробы ляныя»."},{"book":"ЦІТА","chapter":"1","verse":"13","text":"Сьведчаньне гэта справядлівае. З гэтай прычыны выкрывай іх строга, каб яны былі здаровыя ў веры,"},{"book":"ЦІТА","chapter":"1","verse":"14","text":"ня слухаючы Юдэйскіх баек і пастановаў людзей, якія цураюцца ісьціны."},{"book":"ЦІТА","chapter":"1","verse":"15","text":"У чыстых усё чыстае: а ў апаганеных і няверных няма нічога чыстага, а спаганены і розум іхні ды сумленьне."},{"book":"ЦІТА","chapter":"1","verse":"16","text":"Яны кажуць, што ведаюць Бога; а справамі выракаюцца, бо гнюсныя, непакорлівыя і няздольныя ні на якія добрыя ўчынкі."}]}