{"data":[{"book":"Skutky","chapter":"2","verse":"1","text":"Padesát dní po Velikonocích začaly Letnice, svátek vděčnosti za úrodu. Kristovi následovníci se opět shromáždili."},{"book":"Skutky","chapter":"2","verse":"2","text":"Náhle se ozval zvláštní zvuk, jako by celým domem zavanul silný vítr."},{"book":"Skutky","chapter":"2","verse":"3","text":"Tu se jim objevil plápolající oheň, který se rozdělil a hořel nad každým z nich."},{"book":"Skutky","chapter":"2","verse":"4","text":"A všichni byli naplněni Duchem svatým. Projevilo se to tím, že získali schopnost mluvit cizími jazyky, které předtím neovládali."},{"book":"Skutky","chapter":"2","verse":"5","text":"V Jeruzalémě byli na svátky zbožní židé, kteří jinak žili mimo Palestinu v různých zemích a s různými národy."},{"book":"Skutky","chapter":"2","verse":"6","text":"Ten zvláštní zvuk přilákal zástup těchto poutníků a oni teď naslouchali učedníkům. Přitom každý slyšel, že učedníci mluví jeho rodným jazykem."},{"book":"Skutky","chapter":"2","verse":"7","text":"To je velice překvapilo a vzrušeně o tom hovořili: „Vždyť je známe, to jsou přece samí prostí Galilejci!"},{"book":"Skutky","chapter":"2","verse":"8","text":"A každý z nás je slyší ve svém rodném jazyce! Mluví o tom, že Bůh udělal něco velikého.“"},{"book":"Skutky","chapter":"2","verse":"9","text":"Mezi posluchači byli Partové, Médové, Elamité, Mezopotámci, Judejci, lidé z Kapadokie, od Černého moře a z Malé Asie,"},{"book":"Skutky","chapter":"2","verse":"10","text":"z Frýgie, Pamfýlie, z Egypta, Libye, z Říma, Kréty i Arábie,"},{"book":"Skutky","chapter":"2","verse":"11","text":"rození židé i na židovskou víru obrácení pohané."},{"book":"Skutky","chapter":"2","verse":"12","text":"Ptali se mezi sebou: „Co se to děje?“"},{"book":"Skutky","chapter":"2","verse":"13","text":"Ale někteří se tomu smáli a říkali: „Vždyť jsou opilí!“"},{"book":"Skutky","chapter":"2","verse":"14","text":"Tu vystoupilo dvanáct apoštolů do popředí a Petr promluvil k zástupu: „Židé a vy všichni, kteří jste právě v Jeruzalémě! Vysvětlím vám, co se zde děje, ale prosím vás o pozornost."},{"book":"Skutky","chapter":"2","verse":"15","text":"Určitě nejsme opilí, jak se nám někteří posmívají. Vždyť je teprve devět hodin, doba ranních modliteb."},{"book":"Skutky","chapter":"2","verse":"16","text":"Tady se však plní, co předpověděl prorok Jóel:"},{"book":"Skutky","chapter":"2","verse":"17","text":"‚Bůh říká:"},{"book":"Skutky","chapter":"2","verse":"18","text":"Moji služebníci a služebnice dostanou mého Ducha"},{"book":"Skutky","chapter":"2","verse":"19","text":"Na obloze i na zemi se objeví zvláštní úkazy,"},{"book":"Skutky","chapter":"2","verse":"20","text":"slunce se zatmí a měsíc zrudne."},{"book":"Skutky","chapter":"2","verse":"21","text":"Jenom ten, kdo ho uznává svým Pánem,"},{"book":"Skutky","chapter":"2","verse":"22-23","text":"Izraelci, poslyšte! Žil tady mezi vámi Ježíš z Nazaretu, muž, kterému dal Bůh moc činit zázraky a znamení; mnozí z vás by to mohli dosvědčit. A tohoto muže jste se vy zmocnili a zabili jste ho na kříži rukama pohanů. Tím jste vlastně jen splnili Boží úmysl."},{"book":"Skutky","chapter":"2","verse":"24","text":"Bůh však vyrval Ježíše z moci smrti, která ho nemohla udržet, a vzkřísil ho z mrtvých."},{"book":"Skutky","chapter":"2","verse":"25","text":"To o něm zpívá David v žalmu:"},{"book":"Skutky","chapter":"2","verse":"26","text":"Proto se mé srdce raduje,"},{"book":"Skutky","chapter":"2","verse":"27","text":"Ty mne nenecháš mezi mrtvými,"},{"book":"Skutky","chapter":"2","verse":"28","text":"Povedeš mne cestou života"},{"book":"Skutky","chapter":"2","verse":"29","text":"Je nám všem jasné, že dávný král David zemřel, byl pochován a jeho hrob je tady až dodnes."},{"book":"Skutky","chapter":"2","verse":"30","text":"Nemluvil tedy o sobě, ale prorokoval to o Mesiáši, který podle Božího slibu měl být Davidovým potomkem. A tak když říkal, že nezůstane mezi mrtvými a jeho tělo nepodlehne zkáze,"},{"book":"Skutky","chapter":"2","verse":"31","text":"viděl vlastně dopředu Kristovo vzkříšení z mrtvých."},{"book":"Skutky","chapter":"2","verse":"32","text":"Ano, právě Ježíše Bůh vzkřísil a my všichni to můžeme dosvědčit."},{"book":"Skutky","chapter":"2","verse":"33","text":"Nyní je na nebesích po Boží pravici a má právo dávat svatého Ducha. Všechno to zvláštní, co vidíte a slyšíte, pochází od něho."},{"book":"Skutky","chapter":"2","verse":"34-35","text":"A zase David nemluvil o sobě, když napsal: ‚Bůh řekl mému Pánu: Seď po mé pravici, až ti všechny nepřátele položím k nohám.‘"},{"book":"Skutky","chapter":"2","verse":"36","text":"Ať tedy ví každý Izraelec: Toho Ježíše, kterého jste ukřižovali, toho poslal Bůh jako Pána a Mesiáše!“"},{"book":"Skutky","chapter":"2","verse":"37","text":"Petrova slova zasáhla mnoho posluchačů a ti se začali ptát apoštolů: „Bratři, co máme dělat?“"},{"book":"Skutky","chapter":"2","verse":"38","text":"„Litujte svých hříchů,“ volal Petr, „vyznávejte je a na znamení Božího odpuštění přijměte křest, který Ježíš Kristu určil pro své následovníky. Také vy dostanete Ducha svatého."},{"book":"Skutky","chapter":"2","verse":"39","text":"Vždyť ten prorocký slib platí vám, vašim dětem, a dokonce lidem po celém světě, které si Pán Bůh zavolá.“"},{"book":"Skutky","chapter":"2","verse":"40","text":"A ještě jim říkal mnoho dalších věcí a radil jim naléhavě: „Nemějte už nic společného s těmi, kteří se postavili proti Mesiáši!“"},{"book":"Skutky","chapter":"2","verse":"41","text":"Ti, kteří Petra poslechli, byli nakonec pokřtěni. Toho dne se připojilo k Ježíšovým následovníkům okolo tří tisíc lidí."},{"book":"Skutky","chapter":"2","verse":"42","text":"Všichni chtěli slyšet od apoštolů ještě více, bývali rádi pohromadě, společně stolovali, lámali chléb na památku Kristovy poslední večeře a modlili se."},{"book":"Skutky","chapter":"2","verse":"43","text":"Apoštolové činili mnoho mocných činů a divů, takže každý cítil, že tu působí Bůh."},{"book":"Skutky","chapter":"2","verse":"44","text":"Věřící vytvořili pospolitost, ve které se o všechno dělili a dokonce majetek měli společný."},{"book":"Skutky","chapter":"2","verse":"45","text":"Zámožní mezi nimi prodávali své nemovitosti a výtěžek dělili mezi všechny, jak kdo potřeboval."},{"book":"Skutky","chapter":"2","verse":"46","text":"Všichni se společně shromažďovali každý den v jeruzalémském chrámu. V menších skupinách se pak scházeli po domech a jedli společně, s radostí a upřímností."},{"book":"Skutky","chapter":"2","verse":"47","text":"Svou vděčnost Bohu vyjadřovali modlitbami a zpěvem, a kdo to slyšel, tomu se to líbilo. Pán jim denně přidával další, kteří uvěřili a byli zachráněni."}]}