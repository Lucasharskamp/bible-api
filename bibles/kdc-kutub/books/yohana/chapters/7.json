{"data":[{"book":"Yohana","chapter":"7","verse":"1","text":"Vigabitile gano, Yesu kachola mwiisi ya Galilaya, halondile kuchola isi ya Yudea kwavija wakulu wa Wayahudi wakala olonda kumkoma."},{"book":"Yohana","chapter":"7","verse":"2","text":"Siku ya nyimwilinyimwili ya Wayahudi ya viheha ikala behi,"},{"book":"Yohana","chapter":"7","verse":"3","text":"avo ndugu zake Yesu wamulongela, “Segela hanhu hano uchole isi ya Yudea, ili wanhu zako okukweleleza wazone mbuli ziutenda."},{"book":"Yohana","chapter":"7","verse":"4","text":"Kuduhu munhu yofisa kija kiyotenda kamba yahalonda wanhu wamjuwe goya. Kwavija gweye kotenda mbuli zino, leka wanhu wose wa mwiisi wakujuwe.”"},{"book":"Yohana","chapter":"7","verse":"5","text":"Yesu hatogoligwe hata na ndugu zake."},{"book":"Yohana","chapter":"7","verse":"6","text":"Yesu kawalongela, “Kipindi changu niye hakinavika. Lakini kipindi chochose kinoga kumwenu."},{"book":"Yohana","chapter":"7","verse":"7","text":"Wanhu wa mwiisi hawawehila mweye, lakini onihila niye, kwavija siku zose nowalongela gaja goyotenda ganyolodoka."},{"book":"Yohana","chapter":"7","verse":"8","text":"Mweye choleni kuna inyimwilinyimwili. Niye sichola bule, kwavija kipindi changu hakinavika.”"},{"book":"Yohana","chapter":"7","verse":"9","text":"Yesu kalonga vino, abaho kagendelela kukala mwiisi ya Galilaya."},{"book":"Yohana","chapter":"7","verse":"10","text":"Ndugu zake Yesu viwacholile kuna inyimwilinyimwili, Yesu nayo kachola. Hacholile kunze kunze lakini kachola kinyelegezi."},{"book":"Yohana","chapter":"7","verse":"11","text":"Wakulu wa Wayahudi wakala omzahila Yesu hana inyimwilinyimwili. Walonga, “Munhu ija kakwahi?”"},{"book":"Yohana","chapter":"7","verse":"12","text":"Hakala na minong'ono hana ulunhu mbuli ya Yesu. Wanhu wayagwe walonga, “Kanoga,” lakini wayagwe walonga, “Bule, kokwagiza wanhu.”"},{"book":"Yohana","chapter":"7","verse":"13","text":"Lakini kuduhu munhu yokala yolonga mbuli ya Yesu chaka chaka, kwavija wakala owadumba wakulu wa Wayahudi."},{"book":"Yohana","chapter":"7","verse":"14","text":"Nyimwilinyimwili viikalile hagatigati, Yesu kengila Mng'anda ya Imulungu kasonga kufundiza."},{"book":"Yohana","chapter":"7","verse":"15","text":"Wakulu wa Wayahudi wakanganya ng'hani na kulonga, “Yokuwaze munhu ino kojuwa vinhu vingi na kuno haifunzile kokose?”"},{"book":"Yohana","chapter":"7","verse":"16","text":"Yesu kawedika, “Mafundizo gano gonifundiza siyo gangu, lakini golawa kwa Imulungu yanhumile."},{"book":"Yohana","chapter":"7","verse":"17","text":"Munhu yoyose yolonda kutenda goyolonda Imulungu kojuwa gano gonifundiza golawa kwa Imulungu hebu nolonga gaja gonilonda."},{"book":"Yohana","chapter":"7","verse":"18","text":"Munhu ija yolonga mbuli zake kozahila nhogolwa yake mwenyego. Lakini heyo yozahila nhogolwa kumwake ija yamtumile munhu ayo mkweli, mduhu uvizi mmulomo mmwake."},{"book":"Yohana","chapter":"7","verse":"19","text":"Vino Musa hawagwelele Malagizo? Lakini kuduhu hata munhu imoja yogagoga. Vino habali molonda kung'homa?”"},{"book":"Yohana","chapter":"7","verse":"20","text":"Lunhu lwa wanhu lumwidika, “Gweye kuna kinyamkela. Nani yolonda kukukoma?”"},{"book":"Yohana","chapter":"7","verse":"21","text":"Yesu kawedika, “Nhenda unzonza umoja, mweye mose mukanganya."},{"book":"Yohana","chapter":"7","verse":"22","text":"Musa kawalagiza muwengize kumbi wanenu hamoja siyo Musa lakini wahenga zenu awo wasongile, na mweye momwingiza kumbi mwana mna isiku ya Kubwihila."},{"book":"Yohana","chapter":"7","verse":"23","text":"Kamba mwana kokwingizigwa kumbi mna isiku ya Kubwihila ili sikumubene Malagizo ga Musa, habali monigevuzikila kwavija nimuhonya munhu mna isiku ya Kubwihila?"},{"book":"Yohana","chapter":"7","verse":"24","text":"Lekeni kutagusa kwa meso, lakini mutaguse kwa ukweli.”"},{"book":"Yohana","chapter":"7","verse":"25","text":"Wanhu wayagwe wa Yelusalemu walonga, “Vino ino siyo munhu ija iwakulu olonda kumkoma?"},{"book":"Yohana","chapter":"7","verse":"26","text":"Loleni! Kolonga kunze kunze na hawamulongela mbuli yoyose! Vino iwakulu wamjuwa ayo Kilisito Mkombola?"},{"book":"Yohana","chapter":"7","verse":"27","text":"Lakini Kilisito Mkombola yaheza, kuduhu munhu yonda yajuwe kolawa kwahi, lakini siye tukujuwa koolawa munhu ino.”"},{"book":"Yohana","chapter":"7","verse":"28","text":"Yesu viyakalile kofundiza Mng'anda ya Imulungu, kalonga kwa sauti ng'hulu, “Vino mweye munjuwa goya niye na mukujuwa kuja kundawa? Sizile kwa udahi wangu mwenyego, heyo yanhumile, ni mkweli. Mweye hamumjuwile,"},{"book":"Yohana","chapter":"7","verse":"29","text":"lakini niye nimjuwa, kwavija nolawa kumwake, nayo kanhuma.”"},{"book":"Yohana","chapter":"7","verse":"30","text":"Abaho walonda kumgoga, lakini kuduhu hata munhu imoja yamgolosele mkono, kwavija saa yake ikala hainavika."},{"book":"Yohana","chapter":"7","verse":"31","text":"Lakini wanhu wengi hana ulunhu wamtogola na kulonga, “Vino Kilisito Mkombola yaheza, kotenda unzonza mkulu kubanza yautendile munhu ino?”"},{"book":"Yohana","chapter":"7","verse":"32","text":"Mafalisayo waluhulika lunhu lonyong'onya mbuli ya Yesu, avo wao na iwakulu wa walava nhosa wawatuma wakalizi wamgoge."},{"book":"Yohana","chapter":"7","verse":"33","text":"Yesu kalonga, “Nokala na mweye kipindi kidodo, na abaho nochola kumwake ija yanhumile."},{"book":"Yohana","chapter":"7","verse":"34","text":"Monizahila, lakini honda munyone, kwavija hamudaha kwiza hanhu hanili.”"},{"book":"Yohana","chapter":"7","verse":"35","text":"Wakulu wa Wayahudi wailongela, “Vino munhu ino kochola kwahi mbaka sikutumone? Vino kochola kuna gamabuga ga Wagiliki kuko kookala wanhu zetu na kuwafundiza Wagiliki?"},{"book":"Yohana","chapter":"7","verse":"36","text":"Vino kofambula choni viyolonga, tomzahila lakini honda tumone, na hatudaha kuchola kuko konda yawe?”"},{"book":"Yohana","chapter":"7","verse":"37","text":"Mna isiku ya uhelelo na siku ng'hulu ya inyimwilinyimwili, Yesu kema kakemelela, “Munhu yoyose yokona ng'hilu yeze kumwangu yang'we."},{"book":"Yohana","chapter":"7","verse":"38","text":"Kamba Maandiko Gang'alile vigalonga, ‘Munhu yonhogola niye, vizanda va mazi gogala ugima vokilima muumoyo wake.’ ”"},{"book":"Yohana","chapter":"7","verse":"39","text":"Yesu kalonga vino mbuli ya Loho Yang'alile, ija wanhu wose omtogola ombokela. Kipindi acho Loho Yang'alile kakala yang'hali hanakwiza, kwavija Yesu kakala hanakwinuligwa muukulu."},{"book":"Yohana","chapter":"7","verse":"40","text":"Wanhu wayagwe mna ulunhu wamuhulika viyalongile avo na walonga, “Kweli munhu ino mtula ndagu wa Imulungu!”"},{"book":"Yohana","chapter":"7","verse":"41","text":"Wanhu wayagwe walonga, “Heyo ayo Kilisito Mkombola!”"},{"book":"Yohana","chapter":"7","verse":"42","text":"Maandiko Gang'alile golonga kamba Kilisito Mkombola kolawa mulukolo lwa Daudi na kovumbukila Beselehemu kudibuga diyakalile Daudi.”"},{"book":"Yohana","chapter":"7","verse":"43","text":"Avo lunhu luigola mbuli ya Yesu."},{"book":"Yohana","chapter":"7","verse":"44","text":"Wanhu wayagwe walonda kumgoga Yesu, lakini kuduhu hata munhu imoja yamgolosele mkono."},{"book":"Yohana","chapter":"7","verse":"45","text":"Wakalizi viwabwelile, wakulu wa walava nhosa na Mafalisayo wawauza, “Habali hamumgalile?”"},{"book":"Yohana","chapter":"7","verse":"46","text":"Wakalizi wawedika, “Kuduhu munhu yolonga kamba munhu ayo!”"},{"book":"Yohana","chapter":"7","verse":"47","text":"Mafalisayo wawauza, “Vino na mweye vivija muviziligwa?”"},{"book":"Yohana","chapter":"7","verse":"48","text":"“Mumjuwa mkulu yoyose hebu Mfalisayo yomtogola?"},{"book":"Yohana","chapter":"7","verse":"49","text":"Lunhu luno halugajuwile Malagizo ga Musa, avo waduwiligwa na Imulungu!”"},{"book":"Yohana","chapter":"7","verse":"50","text":"Nikodemo kakala imoja wa Mafalisayo wakalile aho, ayo yacholile kumulola Yesu ichanduso. Kawalongela wayage,"},{"book":"Yohana","chapter":"7","verse":"51","text":"“Vino Malagizo getu godaha kumtagusa munhu yoyose bila tanhu kumuhulika na kukijuwa kija kiyatendile?”"},{"book":"Yohana","chapter":"7","verse":"52","text":"Wamwidika, “Vino na gweye vivija kolawa mwiisi ya Galilaya? Gasome Maandiko Gang'alile na koifunza, kuduhu mtula ndagu wa Imulungu yalawile mwiisi ya Galilaya.”"},{"book":"Yohana","chapter":"7","verse":"53","text":"Abaho kila munhu kachola ukae kumwake."}]}