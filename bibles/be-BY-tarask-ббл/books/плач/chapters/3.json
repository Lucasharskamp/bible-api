{"data":[{"book":"ПЛАЧ","chapter":"3","verse":"1","text":"Я чалавек, які зьведаў гора ад жазла Твайго гневу:"},{"book":"ПЛАЧ","chapter":"3","verse":"2","text":"Ён павёў мяне і ўвёў у цемру, а не ў сьвятло."},{"book":"ПЛАЧ","chapter":"3","verse":"3","text":"Толькі супроць мяне Ён зьвяртае руку Сваю кожнага дня;"},{"book":"ПЛАЧ","chapter":"3","verse":"4","text":"выснажыў плоць маю і скуру маю, паламаў мае косьці;"},{"book":"ПЛАЧ","chapter":"3","verse":"5","text":"абгарадзіў мяне і абклаў горыччу і цяготаю;"},{"book":"ПЛАЧ","chapter":"3","verse":"6","text":"пасадзіў мяне ў цёмнае месца, як даўно памерлых;"},{"book":"ПЛАЧ","chapter":"3","verse":"7","text":"акружыў мяне мурам, каб я ня выйшаў, уцяжыў аковы мае,"},{"book":"ПЛАЧ","chapter":"3","verse":"8","text":"і хоць я клічу і енчу, нячулы Ён да малітвы маёй;"},{"book":"ПЛАЧ","chapter":"3","verse":"9","text":"крушнямі загарадзіў мне дарогі, скрывіў сьцежкі мае."},{"book":"ПЛАЧ","chapter":"3","verse":"10","text":"Ён мне стаўся як бы мядзьведзь у засадзе, як бы леў у патайным месцы;"},{"book":"ПЛАЧ","chapter":"3","verse":"11","text":"скрывіў дарогі мае і разарваў мяне, у нівеч абярнуў мяне;"},{"book":"ПЛАЧ","chapter":"3","verse":"12","text":"напяў лук Свой і паставіў мяне як бы цэлем пад стрэлы;"},{"book":"ПЛАЧ","chapter":"3","verse":"13","text":"паслаў у ныркі мае стрэлы з калчана Свайго."},{"book":"ПЛАЧ","chapter":"3","verse":"14","text":"Я зрабіўся пасьмешышчам усяму народу майму, штодзённаю скрушлівай песняй яго."},{"book":"ПЛАЧ","chapter":"3","verse":"15","text":"Ён насыціў мяне горыччу, напаіў мяне палыном;"},{"book":"ПЛАЧ","chapter":"3","verse":"16","text":"скрышыў камянямі зубы мае, пасыпаў мяне попелам."},{"book":"ПЛАЧ","chapter":"3","verse":"17","text":"І адышоў спакой ад душы маёй; я забыўся пра шчасныя дні,"},{"book":"ПЛАЧ","chapter":"3","verse":"18","text":"і сказаў я: загінула сіла мая і надзея мая на Госпада."},{"book":"ПЛАЧ","chapter":"3","verse":"19","text":"Падумай пра цярпеньні мае, пра гароту маю, пра жоўць і палын."},{"book":"ПЛАЧ","chapter":"3","verse":"20","text":"Цвёрда памятае гэта душа мая і ападае ўва мне."},{"book":"ПЛАЧ","chapter":"3","verse":"21","text":"Вось, што я адказваю сэрцу майму і таму спадзяюся:"},{"book":"ПЛАЧ","chapter":"3","verse":"22","text":"зь міласьці Госпада мы ня зьніклі, бо ня вычарпаўся Яго мілажаль:"},{"book":"ПЛАЧ","chapter":"3","verse":"23","text":"ён абнаўляецца кожнае раніцы; вялікая вернасьць Твая!"},{"book":"ПЛАЧ","chapter":"3","verse":"24","text":"Гасподзь частка мая, кажа душа мая, спадзявацьмуся ж на Яго."},{"book":"ПЛАЧ","chapter":"3","verse":"25","text":"Добры Гасподзь з тымі, што на Яго спадзяюцца, з душою, якая шукае Яго."},{"book":"ПЛАЧ","chapter":"3","verse":"26","text":"Добра таму, хто цярпліва чакае ратунку ад Госпада."},{"book":"ПЛАЧ","chapter":"3","verse":"27","text":"Добра чалавеку, калі ён нясе ярмо ў маладосьці сваёй;"},{"book":"ПЛАЧ","chapter":"3","verse":"28","text":"сядзіць адасоблена і маўчыць, бо Ён ярмо наклаў на яго;"},{"book":"ПЛАЧ","chapter":"3","verse":"29","text":"кладзе вусны свае ў пыл, думаючы: «магчыма, яшчэ ёсьць надзея»;"},{"book":"ПЛАЧ","chapter":"3","verse":"30","text":"падстаўляе шчаку сваю таму, хто яго б'е, здавальняецца ганьбаваньнем,"},{"book":"ПЛАЧ","chapter":"3","verse":"31","text":"бо не навек пакідае Гасподзь."},{"book":"ПЛАЧ","chapter":"3","verse":"32","text":"Але паслаў гора, і ўмілажаліцца зь вялікай даброці Сваёй."},{"book":"ПЛАЧ","chapter":"3","verse":"33","text":"Бо Ён не па волі сэрца Свайго карае і засмучае сыноў чалавечых."},{"book":"ПЛАЧ","chapter":"3","verse":"34","text":"Але калі топчуць нагамі сваімі ўсіх вязьняў зямлі,"},{"book":"ПЛАЧ","chapter":"3","verse":"35","text":"калі несправядліва судзяць чалавека перад абліччам Усявышняга,"},{"book":"ПЛАЧ","chapter":"3","verse":"36","text":"калі чалавека ўціскаюць у дзеях ягоных: хіба ня бачыць Гасподзь?"},{"book":"ПЛАЧ","chapter":"3","verse":"37","text":"Хто гэта кажа: «І тое бывае, чаму Гасподзь не загадаў быць»?"},{"book":"ПЛАЧ","chapter":"3","verse":"38","text":"Ці не ад вуснаў Усявышняга адбываецца бедства і посьпех?"},{"book":"ПЛАЧ","chapter":"3","verse":"39","text":"Навошта наракае чалавек жывы? кожны хай наракае на грахі свае."},{"book":"ПЛАЧ","chapter":"3","verse":"40","text":"Выпрабуем і дасьледуем шляхі свае, і зьвернемся да Госпада."},{"book":"ПЛАЧ","chapter":"3","verse":"41","text":"Узьнясём сэрца наша і рукі да Бога, сутнага на нябёсах:"},{"book":"ПЛАЧ","chapter":"3","verse":"42","text":"мы адпалі і ўпарціліся; Ты ня зьлітаваўся:"},{"book":"ПЛАЧ","chapter":"3","verse":"43","text":"Ты пакрыў Сябе гневам і перасьледаваў нас, забіваў, не шкадуючы;"},{"book":"ПЛАЧ","chapter":"3","verse":"44","text":"Ты засланіў сябе хмарай, каб не даходзіла наша малітва;"},{"book":"ПЛАЧ","chapter":"3","verse":"45","text":"сьмецьцем і мярзотаю Ты зрабіў нас сярод народаў."},{"book":"ПЛАЧ","chapter":"3","verse":"46","text":"Разьзявілі на нас пашчу сваю ўсе ворагі нашы."},{"book":"ПЛАЧ","chapter":"3","verse":"47","text":"Жудасьць і яма, спусташэньне і разбурэньне - доля наша."},{"book":"ПЛАЧ","chapter":"3","verse":"48","text":"Патокі водаў вылівае вока маё па пагібелі дачкі народа майго."},{"book":"ПЛАЧ","chapter":"3","verse":"49","text":"Вока маё выліваецца і не перасыхае, бо палёгкі няма,"},{"book":"ПЛАЧ","chapter":"3","verse":"50","text":"пакуль ня ўгледзіць і ня ўбачыць Гасподзь зь нябёсаў."},{"book":"ПЛАЧ","chapter":"3","verse":"51","text":"Вока маё засмучае душу маю дзеля ўсіх дочак майго горада."},{"book":"ПЛАЧ","chapter":"3","verse":"52","text":"Па ўсякаму сіліліся вылавіць мяне, як птушку, ворагі мае, бязь ніякай прычыны;"},{"book":"ПЛАЧ","chapter":"3","verse":"53","text":"укінулі жыцьцё маё ў яму і закідалі мяне камянямі."},{"book":"ПЛАЧ","chapter":"3","verse":"54","text":"Воды падняліся да галавы маёй; я сказаў: «загінуў я»."},{"book":"ПЛАЧ","chapter":"3","verse":"55","text":"Я заклікаў імя Тваё, Госпадзе, зь ямы глыбокай."},{"book":"ПЛАЧ","chapter":"3","verse":"56","text":"Ты чуў голас мой; не затулі Тваё вуха ад уздыханьня майго, ад енку майго!"},{"book":"ПЛАЧ","chapter":"3","verse":"57","text":"Ты набліжаўся, калі я клікаў Цябе, і казаў: ня бойся!"},{"book":"ПЛАЧ","chapter":"3","verse":"58","text":"Ты абараняў, Госпадзе, дзеі душы маёй; акупляў жыцьцё маё."},{"book":"ПЛАЧ","chapter":"3","verse":"59","text":"Ты бачыш, Госпадзе, крыўду маю; рассудзі справу маю."},{"book":"ПЛАЧ","chapter":"3","verse":"60","text":"Ты бачыш усю помсьлівасьць іхнюю, усе намыслы іхнія супраць мяне;"},{"book":"ПЛАЧ","chapter":"3","verse":"61","text":"Ты чуеш, Госпадзе, лаянку іхнюю, усе намыслы іхнія супраць мяне,"},{"book":"ПЛАЧ","chapter":"3","verse":"62","text":"словы тых, што паўстаюць на мяне, і іхнія хітраваньні супроць мяне дзень у дзень."},{"book":"ПЛАЧ","chapter":"3","verse":"63","text":"Паглядзі, ці сядзяць яны, а ці ўстаюць, я для іх - песьня."},{"book":"ПЛАЧ","chapter":"3","verse":"64","text":"Аддай ім, Госпадзе, паводле дзеяў рук іхніх;"},{"book":"ПЛАЧ","chapter":"3","verse":"65","text":"пашлі ім памрочышча сэрца і пракляцьце Тваё на іх;"},{"book":"ПЛАЧ","chapter":"3","verse":"66","text":"перасьледуй іх, Госпадзе, гневам тваім, і вынішчы іх з паднябеснай."}]}