{"data":[{"book":"Abase-Efesu","chapter":"5","verse":"1","text":"Ngakho-ke, wobani ngabalingiseli bakaNkulunkulu njengabantwana abathandwa kakhulu"},{"book":"Abase-Efesu","chapter":"5","verse":"2","text":"liphile impilo yothando, njengalokhu uKhristu wasithanda wazinikela ngenxa yethu njengomnikelo olephunga elimnandi lomhlatshelo kaNkulunkulu."},{"book":"Abase-Efesu","chapter":"5","verse":"3","text":"Kodwa phakathi kwenu Akungabikhona umthonselanyana wokuhlobonga loba uhlobo luphi lokungcola kumbe ubuhwaba ngoba lezizinto kazifanelanga ebantwini abangcwele bakaNkulunkulu."},{"book":"Abase-Efesu","chapter":"5","verse":"4","text":"Njalo akumelanga kube lenhlamba lenkulumo zobuthutha loba ubuphoxo khona okuyizinto ezingafanelanga kodwa kakube lokubonga."},{"book":"Abase-Efesu","chapter":"5","verse":"5","text":"Ngoba kuliqiniso ukuthi: Akulamuntu oyisixhwali, ongcolileyo loba oyisihwaba, umuntu onjalo ukhonza izithombe, olelifa embusweni kaKhristu lokaNkulunkulu."},{"book":"Abase-Efesu","chapter":"5","verse":"6","text":"Lingavumi ukukhohliswa ngumuntu ngamazwi ayize ngoba ngenxa yezinto ezinje ulaka lukaNkulunkulu lwehlela phezu kwalabo abangalaleliyo."},{"book":"Abase-Efesu","chapter":"5","verse":"7","text":"Ngakho lingahlanganyeli labo."},{"book":"Abase-Efesu","chapter":"5","verse":"8","text":"Ngoba lake laba yibumnyama kodwa khathesi seliyikukhanya eNkosini. Philani njengabantwana bokukhanya"},{"book":"Abase-Efesu","chapter":"5","verse":"9","text":"(ngoba izithelo zokukhanya zikhona kubo bonke ubuhle lokulunga kanye leqiniso)"},{"book":"Abase-Efesu","chapter":"5","verse":"10","text":"lidinge okuthokozisa iNkosi."},{"book":"Abase-Efesu","chapter":"5","verse":"11","text":"Lingahlanganyeli ezenzweni zobumnyama ezingelazithelo kodwa zichayeni sobala."},{"book":"Abase-Efesu","chapter":"5","verse":"12","text":"Ngoba kulihlazo lokukutsho nje okwenziwa yizigangi ensitha."},{"book":"Abase-Efesu","chapter":"5","verse":"13","text":"Kodwa konke okuvezwe obala yikukhanya kuyabonakala,"},{"book":"Abase-Efesu","chapter":"5","verse":"14","text":"ngoba yikukhanya okwenza izinto zonke zibonakale. Yikho-nje kuthiwa:"},{"book":"Abase-Efesu","chapter":"5","verse":"15","text":"Ngakho-ke, qaphelani kakhulu ukuba liphila njani, kungabi njengezithutha kodwa njengabahlakaniphileyo,"},{"book":"Abase-Efesu","chapter":"5","verse":"16","text":"liwasebenzise ngokupheleleyo amathuba wonke ngoba insuku zimbi."},{"book":"Abase-Efesu","chapter":"5","verse":"17","text":"Ngakho-ke, lingabi yiziwula kodwa qedisisani ukuthi intando kaThixo iyini."},{"book":"Abase-Efesu","chapter":"5","verse":"18","text":"Lingadakwa liwayini okuthungamela ekoneni. Kodwa gcwaliswani ngoMoya,"},{"book":"Abase-Efesu","chapter":"5","verse":"19","text":"likhulumisana omunye komunye ngamahubo, amaculo kanye lezingoma zakoMoya. Hlabelani lenzele iNkosi imiculo ezinhliziyweni zenu"},{"book":"Abase-Efesu","chapter":"5","verse":"20","text":"limbonge kokuphela uNkulunkulu uBaba kukho konke, ngebizo leNkosi yethu uJesu Khristu."},{"book":"Abase-Efesu","chapter":"5","verse":"21","text":"Zehliseni omunye komunye lihlonipha uKhristu."},{"book":"Abase-Efesu","chapter":"5","verse":"22","text":"Bafazi, zehliseni kubomkenu njengaseNkosini."},{"book":"Abase-Efesu","chapter":"5","verse":"23","text":"Ngoba indoda yinhloko yomfazi njengoKhristu eyinhloko yebandla elingumzimba wakhe, yena onguMsindisi walo."},{"book":"Abase-Efesu","chapter":"5","verse":"24","text":"Ngakho njengebandla lizehlisa kuKhristu ngokunjalo abesifazane kumele bazehlise kubomkabo ezintweni zonke."},{"book":"Abase-Efesu","chapter":"5","verse":"25","text":"Madoda thandani omkenu njengoKhristu owathanda ibandla wazinikela ngenxa yalo"},{"book":"Abase-Efesu","chapter":"5","verse":"26","text":"ukuba alenze libengcwele, elihlambulula ngokuligezisa ngamanzi esebenzisa ilizwi,"},{"book":"Abase-Efesu","chapter":"5","verse":"27","text":"kanye lokulethula kuye njengebandla elilenkazimulo, elingelasici loba ukuba mxhilibane kumbe esinye nje isici kodwa lingcwele njalo lingelacala."},{"book":"Abase-Efesu","chapter":"5","verse":"28","text":"Ngokunjalo, amadoda kumele athande omkawo njengemizimba yawo. Lowo othanda umkakhe uyazithanda yena ngokwakhe."},{"book":"Abase-Efesu","chapter":"5","verse":"29","text":"Belo, kakho owake wazonda umzimba wakhe kodwa uwunika ukudla awulondoloze njengokwenziwa nguKhristu ebandleni,"},{"book":"Abase-Efesu","chapter":"5","verse":"30","text":"ngoba thina siyizitho zomzimba wakhe."},{"book":"Abase-Efesu","chapter":"5","verse":"31","text":"“Ngenxa yalokhu indoda izatshiya uyise lonina ihlanganiswe lomkayo njalo ababili laba bazakuba nyamanye.”5.31 UGenesisi 2.24"},{"book":"Abase-Efesu","chapter":"5","verse":"32","text":"Le yimfihlakalo enkulu kodwa mina ngikhuluma ngoKhristu lebandla."},{"book":"Abase-Efesu","chapter":"5","verse":"33","text":"Kodwa omunye lomunye wenu laye kathande umkakhe njengoba ezithanda, lomfazi kumele ahloniphe indoda yakhe."}]}