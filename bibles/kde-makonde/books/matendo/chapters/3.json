{"data":[{"book":"Matendo","chapter":"3","verse":"1","text":"Liduva limo Petulo na Yohana vánayomboka kuhwena ku Ing'ande ya Nnungu malinga satisa muhi, vanu pavahwena unayuwa."},{"book":"Matendo","chapter":"3","verse":"2","text":"Bahi pávele na munu yumo analamele kutandikila nnitumbo lya anyokwe. Kila liduva vanu vanannyakula uvammika pannango wa kuingilila mu Ing'ande ya Nnungu uvauchema, “Nnango Ukatapele,” uchinga ayuwe dihela kwa vanu vachiingila mu Ing'ande ya Nnungu."},{"book":"Matendo","chapter":"3","verse":"3","text":"Pammwene Petulo na Yohana vàvele pepi kuingila nng'ande, nkuvayuwa vamwing'e chinu chohecho."},{"book":"Matendo","chapter":"3","verse":"4","text":"Vanang'o nkumpalambahija meho, Petulo nkuchidoni, “Tulole hwetu!”"},{"book":"Matendo","chapter":"3","verse":"5","text":"Ayula nkwava nkulauka nkuvalola, walolela kupwechelela chinu kuhaloka kwa vanang'o."},{"book":"Matendo","chapter":"3","verse":"6","text":"Henga Petulo nkunnyaulila uvila, “Nangu nikávele na hela yoheyo, henga chimbenacho njo chinikwing'a. Kwa lina lya Yesu Kilisto wa ku Nasaleti, nikuhaulila imila uhwene!”"},{"book":"Matendo","chapter":"3","verse":"7","text":"Petulo nkunkamula nkono wa kunkono nkuntakatuha, upala madodo na makumbatu lake nkupata dimongo."},{"book":"Matendo","chapter":"3","verse":"8","text":"Nkupiyanya kutakatuka, nkuimila, nkutandilika kwonga, nkunaingila mu Ing'ande ya Nnungu pamo na vanang'o, waonga na kuchitikachitika akuno wannombolela Nnungu."},{"book":"Matendo","chapter":"3","verse":"9","text":"Vanu vammalele vanapawije anepo vánimwona waonga na wannombolela Nnungu."},{"book":"Matendo","chapter":"3","verse":"10","text":"Pavankameke kuva ayu nni ayula achiikala pannango wa Ing'ande ya Nnungu uvauchema, “Nnango Ukatapele,” wayuwayuwa nkukangana namene na wala nanga pavanamaite lankojîje."},{"book":"Matendo","chapter":"3","verse":"11","text":"Bahi ayula munu pachipapatana na Petulo na Yohana, vanu vammalele nkuvatukutila mpaka palupenu lwa Ing'ande yanga Nnungu luvachema, “Lupenu lwa Selemani,” akuno uvakangana namene."},{"book":"Matendo","chapter":"3","verse":"12","text":"Bahi Petulo palawene anelo nkuvahaulila avala vanu kuchidoni, “Mwenu mmanu mma pa Isilaeli, mwadachi mùlakangana alano? Ing'anya ntwani mùtupalambahija meho hwetu, kuva muchi ayu munu àpete kuhwena kwa dimongo dyetu tuvene au kwa uwanaswe wetu pameho pa Nnungu?"},{"book":"Matendo","chapter":"3","verse":"13","text":"Nnungu wa anakulwetu Iblahimu, Isaka na Yakobo, ànintumbyanga Yesu ntumishi wake umunankamujije kwanga Pilato, na kunnyita muyo mwa Pilato pamo na kuva Pilato álembedile anneke mwalehu."},{"book":"Matendo","chapter":"3","verse":"14","text":"Henga mwenu nkunnyita aneyo wanaswe na wambone pameho pa Nnungu, umunkolokohija Pilato anchimulile ayula nkúwalala."},{"book":"Matendo","chapter":"3","verse":"15","text":"Mwenu nkummwalala ayu anavele chitandikilo cha umi. Henga Nnungu áninfufula, na hwetu njo mashahidi va kufufuka kwake."},{"book":"Matendo","chapter":"3","verse":"16","text":"Ayu munu umummayite na kumwona, àpete dimongo kwa ing'ulupa ihalokâna na kunkulupila Yesu. Na ing'ulupa aneyo ìninnamya mwalehu malinga mwenu mmammalele chimulyonela vino.3:16 Maeleso layâmba “mulina lya Yesu,” lola Yohana 1:12."},{"book":"Matendo","chapter":"3","verse":"17","text":"Hambi mmalangavangu, nangu ǹnimala kuva mwenu pamo na vakulu venu mùntendeledile Yesu anelo lammalele kwa kuva nkanamaite limuchilitenda."},{"book":"Matendo","chapter":"3","verse":"18","text":"Henga uvila njo Nnungu chatimisije malove lanalaujije machedo kupitila manabii vake kuva, Kilisto wake àmbebanika."},{"book":"Matendo","chapter":"3","verse":"19","text":"Bahi lekanga kutenda masambi, na munnaukile Nnungu uchinga ammusije masambi lenu."},{"book":"Matendo","chapter":"3","verse":"20","text":"Tendanga uchocho uchinga Nang'olo Nnungu ampelekejije mahiku la kutujwa mitima na kuntuma kavila Kilisto wantandwele kutandiki patandi kwajili yenu, na aneyo njo Yesu."},{"book":"Matendo","chapter":"3","verse":"21","text":"Yesu álembelewa aikale kulihunde mpaka palambehwika mahiku lambetenda Nnungu vitukutuku vyammalele kuva vyahambi, muchi Nnungu chanatangwele kupitila kwa manabii vake vanaswe kutandikila patandi."},{"book":"Matendo","chapter":"3","verse":"22","text":"Kwa kuva, Musa áhawile kuchidoni, ‘Nang'olo Nnungu wenu àmben'juha munu yumo kuva nabii muchi nangu kuhaloka nnitawa lyenu mmene. Mpilikanile nang'e kwa kila chinu chambennyaulila."},{"book":"Matendo","chapter":"3","verse":"23","text":"Na uvila nni chiimbekuva, munu woheyo akambempilikanila nabii aneyo, Nnungu àmbemmusa mwalehu nnikuwa lya alangavake.’"},{"book":"Matendo","chapter":"3","verse":"24","text":"Na manabii vammalele kutandiki Samwili, vammalele válaujanga habali dya vitukutuku vihumîla maduvano."},{"book":"Matendo","chapter":"3","verse":"25","text":"Mwenu nni mmavana mma manabii, na nni mmavana mma lilailano lyanatendile Nnungu na atata venu. Kwa kuva, Nnungu ánnyaulidile Iblahimu kuchidoni, ‘Kupitila lukolo lwako, ding'olo dyammalele dya pachilambo dìmbebalikiwa.’"},{"book":"Matendo","chapter":"3","verse":"26","text":"Bahi Nnungu panfufwile ntumishi wake, nkuntuma kwenu hoti uchinga ám'balìkì kwa kunnyemya kila munu mmwenu anatende lahakalenge.”"}]}