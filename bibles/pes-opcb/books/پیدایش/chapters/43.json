{"data":[{"book":"پیدایش","chapter":"43","verse":"1","text":"قحطی در کنعان همچنان ادامه داشت."},{"book":"پیدایش","chapter":"43","verse":"2","text":"پس یعقوب از پسرانش خواست تا دوباره به مصر بروند و مقداری غله بخرند، زیرا غله‌ای که از مصر خریده بودند، تمام شده بود."},{"book":"پیدایش","chapter":"43","verse":"3-5","text":"ولی یهودا به او گفت: «آن مرد سخت به ما هشدار داده، گفت: ”اگر برادرتان همراه شما نباشد، روی مرا نخواهید دید.“ اگر بنیامین را با ما بفرستی ما به مصر می‌رویم تا برای تو غله بخریم.»"},{"book":"پیدایش","chapter":"43","verse":"6","text":"یعقوب به آنها گفت: «چرا به او گفتید که برادر دیگری هم دارید؟ چرا با من چنین کردید؟»"},{"book":"پیدایش","chapter":"43","verse":"7","text":"گفتند: «آن مرد تمام جزئیات زندگی ما و خانوادهٔ ما را به دقت از ما پرسید و گفت: ”آیا پدر شما هنوز زنده است؟ آیا برادر دیگری هم دارید؟“ ما مجبور بودیم به سؤالات او پاسخ بدهیم. ما از کجا می‌دانستیم به ما می‌گوید: ”برادرتان را نزد من بیاورید؟“»"},{"book":"پیدایش","chapter":"43","verse":"8","text":"یهودا به پدرش گفت: «پسر را به من بسپار تا روانه شویم. در غیر این صورت ما و فرزندانمان از گرسنگی خواهیم مُرد."},{"book":"پیدایش","chapter":"43","verse":"9","text":"من تضمین می‌کنم که او را سالم برگردانم. اگر او را نزد تو باز نیاوردم و در حضورت حاضر نساختم، گناهش تا ابد به گردن من باشد."},{"book":"پیدایش","chapter":"43","verse":"10","text":"اگر موافقت کرده، او را همراه ما فرستاده بودی تا به حال به آنجا رفته و برگشته بودیم.»"},{"book":"پیدایش","chapter":"43","verse":"11","text":"سرانجام یعقوب به ایشان گفت: «حال که اینچنین است از بهترین محصولاتی که در این سرزمین داریم، برای حاکم مصر به ارمغان ببرید. مقداری بلسان43‏:11 بلسان، صمغ خوشبویی است. و عسل، کتیرا و مُر، پسته و بادام بار الاغهایتان نموده، به مصر بروید."},{"book":"پیدایش","chapter":"43","verse":"12","text":"دو برابر پولی را هم که دفعه پیش در کیسه‌هایتان گذاشته بودند با خودتان ببرید، شاید اشتباهی شده باشد."},{"book":"پیدایش","chapter":"43","verse":"13","text":"در ضمن، برادرتان بنیامین نیز همراه شما خواهد آمد."},{"book":"پیدایش","chapter":"43","verse":"14","text":"امیدوارم که خدای قادر مطلق شما را مورد لطف آن مرد قرار دهد تا شمعون و بنیامین را برگرداند. اگر خواستِ خدا چنین است که بی‌اولاد شوم، بگذار بی‌اولاد شوم.»"},{"book":"پیدایش","chapter":"43","verse":"15","text":"پس ایشان هدایا و پولِ دو برابر برداشته، همراه بنیامین عازم مصر شدند و نزد یوسف رفتند."},{"book":"پیدایش","chapter":"43","verse":"16","text":"چون یوسف بنیامین را همراه آنها دید، به پیشکار خانهٔ خود گفت: «امروز ظهر این مردان با من نهار خواهند خورد. آنها را به خانه ببر و برای خوراک تدارک ببین.»"},{"book":"پیدایش","chapter":"43","verse":"17","text":"پس آن مرد طبق دستور یوسف عمل کرده، ایشان را به قصر یوسف برد."},{"book":"پیدایش","chapter":"43","verse":"18","text":"پسران یعقوب وقتی فهمیدند آنها را به کجا می‌برند، بی‌نهایت ترسان شدند و به یکدیگر گفتند: «شاید به خاطر آن پولی که در خورجینهای ما گذاشته شده بود، می‌خواهند ما را بگیرند و به اسارت خود درآورند و الاغهای ما را نیز تصاحب نمایند.»"},{"book":"پیدایش","chapter":"43","verse":"19","text":"برادران نزد پیشکار خانۀ یوسف رفتند و در درگاه خانه با او سخن گفتند:"},{"book":"پیدایش","chapter":"43","verse":"20","text":"«ای آقا، دفعۀ اول که برای خرید غله به مصر آمدیم،"},{"book":"پیدایش","chapter":"43","verse":"21","text":"هنگام مراجعت چون خورجینهای خود را گشودیم، پولهایی را که برای خرید غله پرداخته بودیم در آنها یافتیم. حال، آن پولها را آورده‌ایم."},{"book":"پیدایش","chapter":"43","verse":"22","text":"مقداری هم پول برای خرید این دفعه همراه خود آورده‌ایم. ما نمی‌دانیم آن پولها را چه کسی در خورجینهای ما گذاشته بود.»"},{"book":"پیدایش","chapter":"43","verse":"23","text":"پیشکار به آنها گفت: «نگران نباشید. خدای شما و خدای اجدادتان این ثروت را در خورجینهایتان گذاشته است، چون من پول غله‌ها را از شما گرفتم.»"},{"book":"پیدایش","chapter":"43","verse":"24","text":"سپس آنها را به داخل قصر برده، آب به ایشان داد تا پاهای خود را بشویند و برای الاغهایشان نیز علوفه فراهم نمود."},{"book":"پیدایش","chapter":"43","verse":"25","text":"آنگاه آنها هدایای خود را آماده کردند تا ظهر که یوسف وارد می‌شود به او بدهند، زیرا به آنها گفته بودند که در آنجا نهار خواهند خورد."},{"book":"پیدایش","chapter":"43","verse":"26","text":"وقتی که یوسف به خانه آمد هدایای خود را به او تقدیم نموده، در حضور او تعظیم کردند."},{"book":"پیدایش","chapter":"43","verse":"27","text":"یوسف از احوال ایشان پرسید و گفت: «پدر پیرتان که دربارهٔ او با من صحبت کردید چطور است؟ آیا هنوز زنده است؟»"},{"book":"پیدایش","chapter":"43","verse":"28","text":"عرض کردند: «بله، او هنوز زنده و سالم است.» و بار دیگر در مقابل او تعظیم کردند."},{"book":"پیدایش","chapter":"43","verse":"29","text":"یوسف چون برادر تنی خود بنیامین را دید پرسید: «آیا این همان برادر کوچک شماست که درباره‌اش با من صحبت کردید؟» سپس به او گفت: «پسرم، خدا تو را برکت دهد.»"},{"book":"پیدایش","chapter":"43","verse":"30","text":"یوسف با دیدن برادرش آنچنان تحت تأثیر قرار گرفت که نتوانست از گریستن خودداری نماید؛ پس به جایی خلوت شتافت و در آنجا گریست."},{"book":"پیدایش","chapter":"43","verse":"31","text":"سپس صورت خود را شسته نزد برادرانش بازگشت و در حالی که بر خود مسلط شده بود، دستور داد غذا را بیاورند."},{"book":"پیدایش","chapter":"43","verse":"32","text":"برای یوسف جداگانه سفره چیدند و برای برادرانش جداگانه. مصری‌هایی هم که در آنجا بودند از سفرهٔ دیگری غذا می‌خوردند، زیرا مصری‌ها عبرانی‌ها را نجس می‌دانستند."},{"book":"پیدایش","chapter":"43","verse":"33","text":"یوسف برادرانش را برحسب سن ایشان بر سر سفره نشانید و آنها از این عمل او متعجب شدند."},{"book":"پیدایش","chapter":"43","verse":"34","text":"او از سفرهٔ خود به ایشان غذا داد و برای بنیامین پنج برابر سایرین غذا کشید. پس آن روز ایشان با یوسف خوردند و نوشیدند و شادی نمودند."}]}