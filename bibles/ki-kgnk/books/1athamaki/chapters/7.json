{"data":[{"book":"1 Athamaki","chapter":"7","verse":"1","text":"No rĩrĩ, Solomoni aambĩrĩria gwaka nyũmba yake ya ũthamaki-rĩ, aaniinire mĩaka ikũmi na ĩtatũ kũrĩĩkia kũmĩaka."},{"book":"1 Athamaki","chapter":"7","verse":"2","text":"Nĩaakire nyũmba ĩngĩ ya ũthamaki yetagwo Nyũmba ya Ũthamaki ya Mũtitũ wa Lebanoni,7:2 Yetagwo Nyũmba ya Ũthamaki ya Mũtitũ wa Lebanoni tondũ yakĩtwo na itugĩ ciabangĩtwo ta mĩtĩ ya mũtitũ. na yarĩ ya mĩkono igana7:2 nĩ ta mita 46 kũraiha, na mĩkono mĩrongo ĩtano7:2 nĩ ta mita 23 kwarama, na mĩkono mĩrongo ĩtatũ7:2 nĩ ta mita ikũmi na ithatũ na nuthu (13:5) kũraiha na igũrũ. Ningĩ yarĩ na mĩhari ĩna ya itugĩ cia mĩtarakwa iria cianyiitĩrĩire mĩgamba ya mĩtarakwa."},{"book":"1 Athamaki","chapter":"7","verse":"3","text":"Nyũmba ĩyo yagitirwo na mbaũ cia mĩtarakwa iria ciarĩ igũrũ wa mĩgamba ĩrĩa yaigĩrĩirwo igũrũ wa itugĩ, mĩgamba yothe yarĩ mĩrongo ĩna na ĩtano, o mũhari warĩ na mĩgamba ikũmi na ĩtano."},{"book":"1 Athamaki","chapter":"7","verse":"4","text":"Ndirica ciayo ciekĩrĩtwo igũrũ, igagĩĩkĩrwo ithatũ ithatũ, ingʼethanĩire."},{"book":"1 Athamaki","chapter":"7","verse":"5","text":"Mĩrango yothe yarĩ na buremu cia mĩena ĩna; yekĩrĩtwo mwena wa na mbere ĩtatũ ĩtatũ, ĩngʼethanĩire."},{"book":"1 Athamaki","chapter":"7","verse":"6","text":"Nĩathondekire gĩthaku kĩa mũhari wa itugĩ, kĩa ũraihu wa mĩkono mĩrongo ĩtano,7:6 nĩ ta mita 23 na wariĩ wa mĩkono mĩrongo ĩtatũ.7:6 nĩ ta mita ikũmi na ithatũ na nuthu (13.5) Mbere yakĩo haarĩ na gĩthaku kĩngĩ, na mbere ya gĩthaku kĩu gĩa keerĩ haarĩ na itugĩ, na hakagitwo igũrũ."},{"book":"1 Athamaki","chapter":"7","verse":"7","text":"Nĩaakire nyũmba ya gĩtĩ kĩa ũnene, na Nyũmba ya Gũciirĩra, kũrĩa aatuithanagĩria ciira. Nake akĩmĩĩkĩra mbaũ cia mĩtarakwa kuuma thĩ nginya igũrũ."},{"book":"1 Athamaki","chapter":"7","verse":"8","text":"Nayo nyũmba yake ya gũikara ya ũthamaki, yaakĩtwo mwena wa na thuutha, na yaakĩtwo o ta ĩyo ĩngĩ. Ningĩ Solomoni nĩaakire nyũmba ĩngĩ ta ĩyo ya ũthamaki, akĩmĩakĩra mwarĩ wa Firaũni ũrĩa aahikĩtie."},{"book":"1 Athamaki","chapter":"7","verse":"9","text":"Mĩako ĩyo yothe, kuuma mwena wa nja nginya nja ĩrĩa nene, na kuuma mũthingi nginya rwembeya-inĩ, yaakĩtwo na mahiga marĩa mega mũno matinĩtio na gĩthimo, na makarengererwo na mũthumeno mwena wa na thĩinĩ na wa na nja."},{"book":"1 Athamaki","chapter":"7","verse":"10","text":"Mĩthingi yaakĩtwo na mahiga manene ma mũthemba mwega, mamwe ma mĩkono ikũmi,7:10 nĩ ta mita inya na nuthu (4.5) na mamwe ma mĩkono ĩnana.7:10 nĩ ta mita ithatũ na nuthu (3.5)"},{"book":"1 Athamaki","chapter":"7","verse":"11","text":"Igũrũ gwakĩtwo na mahiga marĩa mega mũno matinĩtio na gĩthimo, na mbaũ cia mĩtarakwa."},{"book":"1 Athamaki","chapter":"7","verse":"12","text":"Nayo nja ĩrĩa nene yathiũrũrũkĩirio na rũthingo rwa mĩhari ĩtatũ ya mahiga maicũhie, na mũhari ũmwe wa mĩgamba mĩrengerere ya mĩtarakwa, o ta ũrĩa nja ya hekarũ ya Jehova yatariĩ, na gĩthaku kĩayo."},{"book":"1 Athamaki","chapter":"7","verse":"13","text":"Mũthamaki Solomoni nĩatũmanire Turo nĩgeetha areherwo Huramu,"},{"book":"1 Athamaki","chapter":"7","verse":"14","text":"ũrĩa nyina aarĩ mũtumia wa ndigwa wa mũhĩrĩga wa Nafitali, nake ithe aarĩ wa Turo, nake aarĩ mũturi wa icango. Nake Huramu aarĩ mũũgĩ mũno, na akamenya maũndũ mothe ma ũthondeki wa indo cia gĩcango. Nĩookire kũrĩ Mũthamaki Solomoni, na akĩruta mawĩra mothe marĩa aaheirwo."},{"book":"1 Athamaki","chapter":"7","verse":"15","text":"Nĩathondekire itugĩ igĩrĩ cia gĩcango, o kĩmwe kĩarĩ na ũraihu wa mĩkono ikũmi na ĩnana,7:15 nĩ ta mita 8 na rũrigi rũrĩa rũngĩathiũrũrũkĩirie gĩtugĩ kĩmwe rwarĩ rwa mĩkono ikũmi na ĩĩrĩ.7:15 nĩ ta mita ithano na nuthu (5:5)"},{"book":"1 Athamaki","chapter":"7","verse":"16","text":"Ningĩ nĩathondekire ciongo cia gĩcango gĩtwekie cia kũigĩrĩra igũrũ rĩa itugĩ icio, o kĩongo kĩmwe kĩarĩ na ũraihu wa mĩkono ĩtano.7:16 nĩ ta mita igĩrĩ na robo (2:25)"},{"book":"1 Athamaki","chapter":"7","verse":"17","text":"Irengeeri igathĩkanĩtio ta mĩnyororo igĩcuurio nĩguo igemie ciongo cia itugĩ icio, irengeeri mũgwanja igekĩrwo kĩongo-inĩ kĩmwe."},{"book":"1 Athamaki","chapter":"7","verse":"18","text":"Nĩathondekire makomamanga mĩhari ĩĩrĩ ĩkĩrigiicĩria irengeeri icio ciagathĩkanĩtio ta mĩnyororo cia kũgemia ciongo iria ciarĩ igũrũ rĩa itugĩ. O kĩongo agĩgĩĩka o ũguo."},{"book":"1 Athamaki","chapter":"7","verse":"19","text":"Ciongo iria ciarĩ igũrũ wa itugĩ cia gĩthaku ciathondeketwo na mũhianĩre wa mahũa ma itoka, na ciarĩ na ũraihu wa mĩkono ĩna.7:19 nĩ ta mita ĩmwe na robo ithatũ (1.75)"},{"book":"1 Athamaki","chapter":"7","verse":"20","text":"Ciongo cia itugĩ icio cierĩ, igũrũ rĩa harĩa hahaanaga ta mbakũri harĩa haariganĩtie na irengeeri iria ciagathĩkanĩtio ta mĩnyororo, haarĩ na makomamanga magana meerĩ mekĩrĩtwo mĩhari mĩhari magathiũrũrũkĩria ciongo icio."},{"book":"1 Athamaki","chapter":"7","verse":"21","text":"Nĩahaandire itugĩ icio gĩthaku-inĩ kĩa hekarũ. Gĩtugĩ kĩa mwena wa gũthini agĩgĩĩta Jakini, nakĩo kĩa mwena wa gathigathini agĩgĩĩta Boazu."},{"book":"1 Athamaki","chapter":"7","verse":"22","text":"Ciongo iria ciarĩ igũrũ wa itugĩ icio ciathondeketwo na mũhianĩre wa mahũa ma itoka. Nĩ ũndũ ũcio wĩra wa itugĩ ũkĩrĩka."},{"book":"1 Athamaki","chapter":"7","verse":"23","text":"Ningĩ agĩaka itangi rĩa gĩthiũrũrĩ rĩa kĩgera gĩtwekie inene mũno rĩrĩa rĩetagwo Karia,7:23 Athĩnjĩri-Ngai matambĩte gũthiĩ kũruta iruta rĩa njino maambaga gwĩthamba moko kĩraĩ-inĩ gĩa gĩcango (Thaam 30:17-21). rĩarĩ rĩa mĩkono ikũmi7:23 nĩ ta mita inya na nuthu (4:5) kuuma mwena ũmwe wa rũtiriho nginya ũrĩa ũngĩ, na mĩkono ĩtano7:23 nĩ ta mita igĩrĩ na robo (2:25) kũraiha na igũrũ. Itangi rĩu rĩathimwo na rũrigi gĩthiũrũrĩ kĩarĩo kĩarĩ kĩa mĩkono mĩrongo ĩtatũ.7:23 nĩ ta mita ikũmi na ithatũ na nuthu (13.5)"},{"book":"1 Athamaki","chapter":"7","verse":"24","text":"Mũhuro wa rũtiriho nĩrĩathiũrũrũkĩirio na magemio maahaanaine na tũbũũthũ, o mũkono ũmwe tũbũũthũ ikũmi. Tũbũũthũ tũu twaigĩtwo mĩhari ĩĩrĩ tũgĩtwekanĩrio na Karia kau, tũgĩtuĩka kĩndũ kĩmwe nako."},{"book":"1 Athamaki","chapter":"7","verse":"25","text":"Nako Karia kau kaigĩrĩirwo igũrũ rĩa mĩhiano ya ndegwa ikũmi na igĩrĩ; ithatũ ciacio ciarorete mwena wa gathigathini, na ithatũ ikarora mwena wa ithũĩro, na ithatũ ikarora mwena wa gũthini, na ithatũ ikarora mwena wa irathĩro. Karia kau kaigĩrĩirwo igũrũ rĩacio, nacio ciĩga cia na thuutha cia ndegwa icio nĩcio ciarorete na kũu thĩinĩ."},{"book":"1 Athamaki","chapter":"7","verse":"26","text":"Ũtungu wa Karia kau waiganaine na wariĩ wa rũhĩ.7:26 nĩ ta centimita 8 Rũtiriho rwako rwatariĩ ta rũtiriho rwa gĩkombe, kana ta gĩtoka gĩcanũku. Karia kau kaiganagĩra maaĩ mbathi ngiri igĩrĩ.7:26 nĩ ta lita 40,000"},{"book":"1 Athamaki","chapter":"7","verse":"27","text":"Ningĩ agĩaka makaari ikũmi ma gĩcango mangĩaguucirio; o gĩkaari kĩmwe kĩarĩ kĩa ũraihu wa mĩkono ĩna,7:27 nĩ ta mita ĩmwe na robo ithatũ (1:75) na wariĩ wa mĩkono ĩna, na ũraihu wa na igũrũ wa mĩkono ĩtatũ.7:27 nĩ ta mita ĩmwe na robo (1:25)"},{"book":"1 Athamaki","chapter":"7","verse":"28","text":"Makaari macio maakĩtwo ta ũũ: maarĩ na icunjĩ cia mĩena inyiitithanĩtio na buremu."},{"book":"1 Athamaki","chapter":"7","verse":"29","text":"Icunjĩ iria ciarĩ gatagatĩ ka buremu, o na buremu cio nyene, ciarĩ na mĩhiano ya mĩrũũthi, na ya ndegwa, na ya makerubi. Mwena wa igũrũ na wa mũhuro wa mĩhiano ya mĩrũũthi na ya ndegwa nĩ gwekĩrĩtwo magemio ma mahũa mature."},{"book":"1 Athamaki","chapter":"7","verse":"30","text":"O gĩkaari kĩarĩ na magũrũ mana ma gĩcango, maarĩ na igera cia gĩcango cia kũgathĩkania kũgũrũ na kũgũrũ kũrĩa kũngĩ, na o kĩmwe kĩarĩ na kĩraĩ kĩanyiitĩrĩirwo nĩ itugĩ inya iria ciatwekanĩirio na mahũa mature mwena o mwena."},{"book":"1 Athamaki","chapter":"7","verse":"31","text":"Mwena wa thĩinĩ wa gĩkaari kĩu kwarĩ na mũromo warĩ na buremu ya gĩthiũrũrĩ ya mũkono ũmwe7:31 nĩ ta nuthu mita (0.5) kũrika. Mũromo ũcio warĩ wa gĩthiũrũrĩ, na hamwe na njikarĩro yaguo yarĩ ya mũkono ũmwe na nuthu.7:31 nĩ ta mita robo ithatũ (0.75) Gũthiũrũrũkĩria mũromo wakĩo nĩ ha kururĩtwo magemio. Icunjĩ cia mĩena ya gĩkaari kĩu nĩciaiganaine mĩena yothe ĩna, na itiarĩ cia gĩthiũrũrĩ."},{"book":"1 Athamaki","chapter":"7","verse":"32","text":"Magũrũ macio mana meekĩrĩtwo rungu rwa icunjĩ cia mĩena, nacio igera cia kũgathĩkania magũrũ cianyiitithanĩtio na gĩkaari kĩu. Naguo wariĩ wa o kũgũrũ warĩ wa mũkono ũmwe na nuthu.7:32 nĩ ta mita robo ithatũ (0.75)"},{"book":"1 Athamaki","chapter":"7","verse":"33","text":"Magũrũ macio maathondeketwo ta magũrũ ma ngaari ya ita, nacio igera cia kũgathĩkania kũgũrũ na kũgũrũ kũrĩa kũngĩ, na mĩbara, na mĩrĩnga ya kũgũrũ, na tũgera twa gĩthiũrũrĩ tũrĩa tũkoragwo gatagatĩ ga kũgũrũ, ciothe ciathondeketwo na kĩgera gĩtwekie."},{"book":"1 Athamaki","chapter":"7","verse":"34","text":"O gĩkaari nĩ kĩarĩ na nyiitĩro inya, o koine-inĩ nyiitĩro ĩmwe, icomokete kuuma gĩkaari-inĩ. nĩgũkorwo"},{"book":"1 Athamaki","chapter":"7","verse":"35","text":"Mwena wa na igũrũ wa gĩkaari kĩu wathiũrũrũkĩirio na mũcibi wa wariĩ wa nuthu ya mũkono7:35 nĩ ta mita robo ĩmwe (0.25) kũrika. Itugĩ na icunjĩ cia mĩena nĩcianyiitithanĩtio na mwena wa na igũrũ wa gĩkaari kĩu."},{"book":"1 Athamaki","chapter":"7","verse":"36","text":"Nake Huramu agĩkurura mĩhiano ya makerubi, na ya mĩrũũthi, na ya mĩtĩ ya mĩkĩndũ mĩena-inĩ ya itugĩ, na icunjĩ-inĩ cia mĩena harĩa hothe hangĩonekire, na hagathiũrũrũkĩrio na mahũa mĩena yothe."},{"book":"1 Athamaki","chapter":"7","verse":"37","text":"Ũguo nĩguo aathondekire makaari macio ikũmi. Mothe maatwekeirio handũ hamwe, na makahaanana biũ na makaiganana."},{"book":"1 Athamaki","chapter":"7","verse":"38","text":"Ningĩ nĩathondekire iraĩ ikũmi cia gĩcango, o kĩmwe kĩaiganagĩra maaĩ mbathi mĩrongo ĩna,7:38 nĩ ta lita 880 na kĩarĩ kĩa mĩkono ĩna7:38 nĩ ta mita ĩmwe na robo ithatũ (1:75) kwarama, o kĩraĩ kĩmwe gĩkaigĩrĩrwo gĩkaari-inĩ kĩmwe gĩa icio ikũmi."},{"book":"1 Athamaki","chapter":"7","verse":"39","text":"Nĩaigire ikaari ithano ciacio mwena wa gũthini wa hekarũ, na ikaari ithano mwena wa gathigathini. Nĩaigĩrĩire Karia mwena wa gũthini, agĩkaiga koine-inĩ ya gũthini ya mwena wa irathĩro wa hekarũ."},{"book":"1 Athamaki","chapter":"7","verse":"40","text":"Ningĩ Huramu nĩathondekire iraĩ, na icakũri, na mbakũri cia kũminjaminjĩria."},{"book":"1 Athamaki","chapter":"7","verse":"41","text":"itugĩ icio igĩrĩ;"},{"book":"1 Athamaki","chapter":"7","verse":"42","text":"na makomamanga 400 ma irengeeri iria igĩrĩ ciagathĩkanĩtio ta mĩnyororo (mĩhari ĩĩrĩ ya makomamanga o harĩ kĩrengeeri kĩmwe ĩkagemia ciongo icio ciahanaga ta mbakũri iria ciarĩ igũrũ wa itugĩ);"},{"book":"1 Athamaki","chapter":"7","verse":"43","text":"na makaari ikũmi na iraĩ ciamo ikũmi;"},{"book":"1 Athamaki","chapter":"7","verse":"44","text":"na Karia na mĩhiano ya ndegwa ikũmi na igĩrĩ rungu rwako;"},{"book":"1 Athamaki","chapter":"7","verse":"45","text":"o na nyũngũ, na icakũri, na mbakũri cia kũminjaminjĩria."},{"book":"1 Athamaki","chapter":"7","verse":"46","text":"Mũthamaki aatwekithagĩria indo icio kũrĩa gwathondekagĩrwo indo cia rĩũmba kũu werũ-inĩ wa Jorodani gatagatĩ ga Sukothu na Zarethani."},{"book":"1 Athamaki","chapter":"7","verse":"47","text":"Solomoni ndaathimire indo icio tondũ ciarĩ nyingĩ mũno; ũritũ wa gĩcango ndwamenyekanire ũrĩa waiganaga."},{"book":"1 Athamaki","chapter":"7","verse":"48","text":"Ningĩ Solomoni nĩathondekithirie indo ciothe iria ciarĩ thĩinĩ wa hekarũ ya Jehova:"},{"book":"1 Athamaki","chapter":"7","verse":"49","text":"na mĩtĩ ya kũigĩrĩrwo matawa ya thahabu therie (ĩtano ĩkaigwo mwena wa ũrĩo, na ĩtano ĩkaigwo mwena wa ũmotho, mwena wa mbere wa nyũmba ya na thĩinĩ);7:49 Thĩinĩ wa Hema-ya-Gũtũnganwo gwakoragwo na mũtĩ o ro ũmwe wa honge mũgwanja wa kũigĩrĩrwo matawa (Thaam 25:31-40; 26:35). Mũthamaki Solomoni nĩwe waigire mĩtĩ ikũmi ya kũigĩrĩrwo matawa thĩinĩ wa hekarũ."},{"book":"1 Athamaki","chapter":"7","verse":"50","text":"na iraĩ cia thahabu therie, na magathĩ ma kũrenga ndaambĩ, na mbakũri cia kũminjaminjĩria, na thaani, na ngĩo cia mwaki;"},{"book":"1 Athamaki","chapter":"7","verse":"51","text":"Rĩrĩa wĩra wothe ũrĩa Mũthamaki Solomoni aarutaga wa gwaka hekarũ ya Jehova wathirire-rĩ, akĩrehithia indo iria ithe Daudi aamũrĩte, nĩcio betha, na thahabu, na indo cia nyũmba, agĩciiga harĩa haigagwo igĩĩna cia hekarũ ya Jehova."}]}