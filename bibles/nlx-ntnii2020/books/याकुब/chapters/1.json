{"data":[{"book":"याकुब","chapter":"1","verse":"1","text":"मी याकुब मालीक यीशु मसीन चाकर्‍यो ज्यी चिट्ठी लेखणे बाजरिनोह, जा बोगवानान इस्राएल ने बारा गेराणा वेरासेर एन रेतेह, ताह नमस्‍कार पोची।"},{"book":"याकुब","chapter":"1","verse":"2","text":"एय मारा बाय बोणहा, जुलबुखे तुमू बात बातीन पारेख माय पोड़हो, ताहार ज्याह जुलूम खुसीन वात सोमजो,"},{"book":"याकुब","chapter":"1","verse":"3","text":"जेवी तुमरो बुरहो ओहली पारेख माय जिक सापड़ावेह, तेवी तुमरो दिर बुणीह।"},{"book":"याकुब","chapter":"1","verse":"4","text":"पुण दिरीह तान पुरो काम केरने दिवो, काय तुमू पुरा एने पाका एय जाहो, एने तुमरे माय काल्ली वातीन कोमी नाय रेय।"},{"book":"याकुब","chapter":"1","verse":"5","text":"पुण केदी तुमरे माय रेन कुणीह बी एकलीन कोमी एय ते बोगवाना फाय मांगो, जो आरोप नाह लागाड़ता आखाह खुसी एने गीण केरीन आपेह, एने ताह आपी।"},{"book":"याकुब","chapter":"1","verse":"6","text":"पुण बिगेर सेक माय बुरहो केरीन मांगो, काहाकाय सेक केरनार देरीयान जेलखान गेत हे, जो वारा माय वोयणे एने उसेलने।"},{"book":"याकुब","chapter":"1","verse":"7","text":"ओहलो माणुह ज्यो नाय सोमजे काय माहु मालीक फाय रेन काह जुड़ी,"},{"book":"याकुब","chapter":"1","verse":"8","text":"तो माणुह सेक केरनार हे, एने जो काय तो वातु किरेह आखी वातु माय चेतुर हे।"},{"book":"याकुब","chapter":"1","verse":"9","text":"गेरीब बाय बोणहा ज्यी वाती माय खुसी केरने जुवे, जेवी बोगवान ताह उचो पोद आपी।"},{"book":"याकुब","chapter":"1","verse":"10","text":"जेवी बोगवान माणहाह गेरीबी माय लावेह, तेवी ता खुसी केरने जुवे; काहाकाय ता खेड़ान फुलान गेत खेतेम एय जाती।"},{"book":"याकुब","chapter":"1","verse":"11","text":"काहाकाय दिह उगताच बोर दोप पोड़ने, एने खेड़ाह हुकाड़ देणे, एने तान फुल ओदीर जाणे एने तान होबा जात रेणे इहीचकेरीन केरीन मालदार माणुह बी तान वेपार केरती केरतीन माटड्या माय मिलाय जाय।"},{"book":"याकुब","chapter":"1","verse":"12","text":"बोरकेतवालो हे तो माणुह जो पारेख माय मोजबुत रीथे, काहाकाय पारेख माय खेरो निकलीन जीवाय ने तो मुकूट सापड़ावी, जान वायदो मालीक ताह मोंग केरनारा हिऱ्यो किरेल हे।"},{"book":"याकुब","chapter":"1","verse":"13","text":"जेवी कुणीन बी पारेख एय, ते तो ज्यो नाय केय काय मारी पारेख बोगवानान उगे रेन ईथे; काहाकाय बोगवानाह कुण बी लालुस माय नाह टाक सिकेत, एने तो कुणीह बी खाराब वातुन लालुस माय नाह टाक सिकेत।"},{"book":"याकुब","chapter":"1","verse":"14","text":"पुण एकेक माणुह ताच ने खाराब लालुस माय पोड़ी एने फोसाईन पारेख माय पोड़ने।"},{"book":"याकुब","chapter":"1","verse":"15","text":"ओवती मोरजी पेठेरली एन पापाह जेल्मो देणे, एने पाप जेवी होवटो एय जाणे ते मोत पायदा केरने।"},{"book":"याकुब","chapter":"1","verse":"16","text":"एय मारा मोंगाल्ला बाय बोणहा, दुको मा खावो।"},{"book":"याकुब","chapter":"1","verse":"17","text":"काहाकाय एकेक हाजालो वरदान एने एकेक हाजो दान उपेर रिस ने हेते, एने उजेड़ान आबाख ने उगे रेन जुड़ेह, जा माय नाहते काह बोदेल एय सिकेह, एने नाह हेरेकणार सावलान गेत तो बोदेलने।"},{"book":"याकुब","chapter":"1","verse":"18","text":"तो तास ने आसा माय आपुह खेरायीन वचनान केरीन बाणायेल, काहाकाय आपु तान बाणायेल वोस्तु माय रेन एक बातीन पेल्लो फोल रेहु।"},{"book":"याकुब","chapter":"1","verse":"19","text":"एय मारा मोंगाल्ला बाय बोणहा, ज्यी वातु तुमू जाण लिवो एकेक माणुह होमेलने केरता तियार एने बोलना माय दिरो एने रागा माय बागे रेय,"},{"book":"याकुब","chapter":"1","verse":"20","text":"काहाकाय माणहान राग बोगवानान खेरली वातुह सापड़ाव नाह सेकते।"},{"book":"याकुब","chapter":"1","verse":"21","text":"तानकेरीन आखो गाण एने दुसमोनाय ने बोड़ती सिटो केरीन ता वचनाह गेरबोड़ाय माय लेय लिवो, जो मोना माय पेरायेल एने जो तुमरो सुटकारो केर सिकेह।"},{"book":"याकुब","chapter":"1","verse":"22","text":"पुण होमेलनारे नाह, जा सोताह दुको देतेह; पुण वचना पोर चालनारे बुणो।"},{"book":"याकुब","chapter":"1","verse":"23","text":"काहाकाय जो कुण वचनाह होमेलनार एय एने ता पोर चालनार निहे एय, ते तो ता माणहान गेत हे जो तान सोतान मुय आरसा माय दिखेह।"},{"book":"याकुब","chapter":"1","verse":"24","text":"तो सोताह देखीन जात रेणे एने चालोच विहरी जाणे काय मी कोहलोक ईतो।"},{"book":"याकुब","chapter":"1","verse":"25","text":"पुण जो माणुह सुटकारान खेरा कायदा पोर द्यान केरती रीथे, तो तान कामा माय ज्यानकेरीन बोरकेत लेय काय होमलीन विहेरने नाह पुण तोहलोस काम किरेह।"},{"book":"याकुब","chapter":"1","verse":"26","text":"केदी कुण सोताह बोकत्यो सोमजेह एने तान जिबी पोर लगाम नाय देय, पुण तान मोनाह दुको देय ते तान बोक्ती वायेस हे।"},{"book":"याकुब","chapter":"1","verse":"27","text":"आपणा बोगवानान एने आबाख ने सामने चोखी एने हुवाली बोक्ती ज्यी हे काय विखावालान एने रांडायेल ने दुखा माय तान कालजी लेय, एने सोताह दुनियाह रेन निष्कलंक मेली।"}]}