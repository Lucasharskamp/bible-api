{"data":[{"book":"LUKE","chapter":"20","verse":"1","text":"I te aso tokotasi Jesus e akonaki te henua ka hakaea te Lono Taukareka iloto te Hare Tapu raa, naa maatua hakamaatua, naa tisa naa Loo, aa ma naa tama hakamaatua naa Jew raa ni oo ake ki Jesus"},{"book":"LUKE","chapter":"20","verse":"2","text":"no vasiri ake peelaa, “Taratara mai ki illoa maatou. Teelaa ni taratara ai e kauatu kiaa koe maa koe ki mee naa vana nei? Ko ai te tama e vanaatu maa koe e lavaa te kerekereia a koe naa tama raa i te Hare Tapu?”"},{"book":"LUKE","chapter":"20","verse":"3","text":"Jesus ki mee ake ki naa tama naa, “Aa kootou ttari ki vasiri atu nau te mee nei. Kootou taratara mai"},{"book":"LUKE","chapter":"20","verse":"4","text":"maa ko ai te tama i TeAtua ma naa tama te maarama nei ni vanaake ki John ki hakaukau tapu te henua?”"},{"book":"LUKE","chapter":"20","verse":"5","text":"Teenaa ki kaamata naa tama naa te taratara soko laatou peelaa, “Taatou ki taratara ake peehea? Ki mee maa taatou e vana ma ko TeAtua, a ia ma ki mee mai peelaa, ‘Ai kootou ni see hakannoo ai ki naa taratara John?’"},{"book":"LUKE","chapter":"20","verse":"6","text":"Aa ki mee maa taatou e vana maa ko naa tama te maarama nei raa, teenaa taatou ma ki tauatia te kuturana nei ki naa hatu, i naa tama nei e illoa maa John se pure maaoni TeAtua.”"},{"book":"LUKE","chapter":"20","verse":"7","text":"Teenaa ki mee ake naa tama naa, “Maatou see illoa.”"},{"book":"LUKE","chapter":"20","verse":"8","text":"Jesus ki mee ake ki laatou, “Nau hoki ma ki see hakaari atu maa nau e haia mai ai ki mee aku vana e mee nei.”"},{"book":"LUKE","chapter":"20","verse":"9","text":"Teenaa kauake iloo Jesus te taratara nei: “Teelaa se tanata e tori tana verena ‘grape’. A ia ni kauake tana verena naa ki roorosi ake aaraa tama, teenaa i aa ia ma ki hano no noho rooroa iloo i telaa henua.20.9 Is 5.1"},{"book":"LUKE","chapter":"20","verse":"10","text":"I te saaita naa ‘grape’ raa ni ttae ki vasi raa, te tanata raa ni heuna atu tana poe tokotasi ki naa tama e roorosi i tana verena raa ki too tana tuuhana i naa ‘grape’ naa tama naa e vasi. Araa nei naa tama e roorosi i te verena te tanata raa ku ffuri atu no sarua laatou te poe te tanata raa ka hakaahea ma ana rima."},{"book":"LUKE","chapter":"20","verse":"11","text":"Te tanata raa ni heuna atu hoki telaa poe, tevana iaa te poe naa ni sarua hoki naa tama naa ka sasaakiria, araa hakaahea hoki ma ana rima."},{"book":"LUKE","chapter":"20","verse":"12","text":"Te tanata naa ku heuna atu hoki te ttoru ana poe; teenaa naa tama e roorosi i te verena raa ni taia hoki laatou te poe naa no mere ka kerekereia ki hano."},{"book":"LUKE","chapter":"20","verse":"13","text":"Teenaa ki taratara te tanata e mee tana verena raa peelaa, ‘Nau ka mee peehea? Nau ku heuna iloo taku tino tama e llee ai taku manava nei ki hano; nau e iloa maa naa tama naa ma ki hakannoo kiaa ia.’"},{"book":"LUKE","chapter":"20","verse":"14","text":"Tevana iaa te saaita naa tama raa ni kkite maa teelaa ko te tamariki tanata te tama e mee tana verena raa, laatou ki taratara seemuu peelaa, ‘Teenei ko tana tama. Taatou ki taia taatou te tama nei aa te verena nei ku too ma taatou!’"},{"book":"LUKE","chapter":"20","verse":"15","text":"Teenaa tauhia iloo laatou te tama naa no taakina ki taha te verena raa no taia ka mate.”"},{"book":"LUKE","chapter":"20","verse":"16","text":"Te tanata naa ma ki hanatu no taaia naa tama naa ki mmate, aa ku kauake tana verena naa ki aaraa tama ki roorosi.”"},{"book":"LUKE","chapter":"20","verse":"17","text":"Jesus ki ttoka atu ki naa karamata laatou no vasiri, “Aa kootou e hakatuu maa te taratara teelaa e takoto iloto te Laupepa Tapu raa, e mee maa e aa?20.17 Ps 118.22"},{"book":"LUKE","chapter":"20","verse":"18","text":"Naa tama hakkaatoa e taussina ki aruna te hatu naa ma ki mmere hakallika, aa ki mee te hatu naa e leiho ki aruna se tama raa, te tama naa ma ki marepurepu.”"},{"book":"LUKE","chapter":"20","verse":"19","text":"Naa tisa naa Loo ma naa maatua hakamaatua raa ni mee ma ki tauhia laatou Jesus i te saaita naa lokoi, i laatou e illoa maa Jesus e taratara i laatou; tevana iaa laatou ni mattaku i te henua."},{"book":"LUKE","chapter":"20","verse":"20","text":"Naa tama naa ni sessee ara ma ki hakasara se vana maa Jesus. Teenaa tauia iloo laatou aaraa tama no heunatia ki oo no vasirisiri te kau vana ki Jesus, ki hakasara se taratara maa Jesus aa ku taakina laatou no kauake ki te hakamau Rome raa ki karapusina. Naa tama ni heunatia laatou naa ni hakamatemate iloo ki laatou, ki vana te henua maa laatou ni tama e ttonu."},{"book":"LUKE","chapter":"20","verse":"21","text":"Naa tama naa ni oo no vasiri peelaa ki Jesus, “Tisa nei, maatou e illoa maa koe e taratara ka akonaki naa vana e ttonu maaoni. Maatou e illoa maa koe see iloa te hirihiri tama; koe e akonaki tonu i naa tiputipu te hiihai TeAtua ki te henua."},{"book":"LUKE","chapter":"20","verse":"22","text":"Taratara mai, e taukareka maa taatou ki pesi takis ki te Tuku hakamau i Rome? Seai, e hakallika?”"},{"book":"LUKE","chapter":"20","verse":"23","text":"Jesus ni iloa maa naa tama naa ni vasirisiri tipua koi, teenaa mee ake iloo Ia peelaa ki laatou,"},{"book":"LUKE","chapter":"20","verse":"24","text":"“Kootou huri mai se mane siliva. Teenei ko ai e tuu tana pisouru aa tana inoa i aruna te mane siliva nei?”"},{"book":"LUKE","chapter":"20","verse":"25","text":"Jesus ki mee ake, “Aa teenaa, kauake naa mee te tuku raa ki te tuku, aa naa mee TeAtua raa, kootou ku kauake ki TeAtua.”"},{"book":"LUKE","chapter":"20","verse":"26","text":"Jesus ni see lavaa iloo naa hakamau naa te hakarereesia ki hakasara se taratara maana imua naa karamata te henua. Naa tama naa ni oho i naa kauake naa taratara Jesus, teenaa nnoho iloo laatou seemuu."},{"book":"LUKE","chapter":"20","verse":"27","text":"E mee naa Sadiusi, teelaa e hai maa naa tama ku oti te mmate raa see lavaa te massike hoki no ora, ni oo ake no vasiri ki Jesus,20.27 Acts 23.8"},{"book":"LUKE","chapter":"20","verse":"28","text":"“Tisa nei, Moses ni sissii te loo nei maa taatou: ‘Ki mee maa se tanata e mate ka tiiake tana aavana raa ka noho see hai tamalliki, te taina te tanata e mate raa ki aavanatia a ia te aavana tana taina. Teenaa naa tamalliki laaua ma ki ssura raa ma ki haia ma ni tamalliki tana taina ni mate.’20.28 Deut 25.5"},{"book":"LUKE","chapter":"20","verse":"29","text":"Teelaa se takahitu hai taaina. Te tama matua raa ni aavana no mate, se hai tamalliki."},{"book":"LUKE","chapter":"20","verse":"30-31","text":"Teenaa tana taina e pare atu kiaa ia raa ku aavana i te ffine naa hoki, aa laaua ni see hai tamalliki hoki. Te tama naa ni mate no aavana iloo telaa taina laatou i te ffine naa hoki. Naa hannau naa ni hano no sopo hakkaatoa te aavvana i te ffine tokotasi naa, aa laatou hakkaatoa ni mmate see hai tamalliki."},{"book":"LUKE","chapter":"20","verse":"32","text":"Ki oti raa nei te ffine naa ku mate hoki."},{"book":"LUKE","chapter":"20","verse":"33","text":"Aa teenaa, i te aso te mate raa ma ki massike no ora, te ffine raa ma ki mee ma se aavana ai, i te takahitu hai taaina naa hakkaatoa ni aavvana iaa ia?”"},{"book":"LUKE","chapter":"20","verse":"34","text":"Jesus ki mee ake, “Naa haahine ma naa taanata i te maarama nei e aavanavvana."},{"book":"LUKE","chapter":"20","verse":"35-36","text":"Aa naa taanata ma naa haahine teelaa ma ki massike no ora i te maarama imuri raa iaa, naa tama naa ma ki see aavvana. Laatou ma ki mee pee ko naa ensol, see lavaa te mmate. Laatou naa ko naa tamalliki TeAtua, i laatou ni massike i te mate."},{"book":"LUKE","chapter":"20","verse":"37","text":"Moses ni hakaari mai hakaraaoi iloo maa naa tama ku oti te mmate raa e hakamasikeria no ora. Teenaa ko ana taratara ni sissii i te saaita TeAtua ni taratara ake iloto te pakuvao e ura. A ia ni sissii maa TeAriki ko te Atua Abraham, te Atua Isaac, aa ma TeAriki hoki ko te Atua Jacob.20.37 Ex 3.6"},{"book":"LUKE","chapter":"20","verse":"38","text":"A Ia seai se Atua naa tama e mmate. A Ia ko te Atua naa tama e ora. I te aa, i TeAtua e mee maa naa tama naa koi ora i te saaita nei.”"},{"book":"LUKE","chapter":"20","verse":"39","text":"E mee naa tisa naa Loo ni mee ake peelaa, “Te tisa nei, oo taratara naa e ttonu.”"},{"book":"LUKE","chapter":"20","verse":"40","text":"Teenaa naa tama naa ni mattaku te vasiri ake hoki aaraa vana ki Jesus."},{"book":"LUKE","chapter":"20","verse":"41","text":"Jesus ki vasiri ake ki naa tama naa, “Te henua e taratara peehea maa te Mesaea raa ko te Mokopuna David?"},{"book":"LUKE","chapter":"20","verse":"42","text":"David soko ia e taratara iloto tana laupepa ni sissii i ana ahu i TeAtua raa peelaa,"},{"book":"LUKE","chapter":"20","verse":"43","text":"ki tae iloo ki taku saaita ma ki tukua a nau naa tama e tautau haaeo ma koe raa i laro oo tapuvae.’20.43 Ps 110.1"},{"book":"LUKE","chapter":"20","verse":"44","text":"Peehea naa sura iho te Mesaea raa ma se mokopuna David, maa te ttino David e kannaa iaa ia ma se Ariki aana?”"},{"book":"LUKE","chapter":"20","verse":"45","text":"Te saaita te henua ni nnoho hakkaatoa ka hakannoo kiaa Ia raa, Jesus ni huri ake ki ana disaipol no mee ake,"},{"book":"LUKE","chapter":"20","verse":"46","text":"“Kootou roorosi ki see hakarereesia kootou naa tisa naa Loo. Teenaa ko naa tama e fiffai maa laatou ki sassare ma naa kkahu e takittaki vaararo, ki meemee ake naa tama maa laatou ni tama hakamau i naa ttiri laatou i naa kina te henua e nnoho; teenaa ko naa tama maraa e ssee iloo ki naa nohonoho hakamaatua iloto naa hare lotu ma naa kaikai e llasi ki nnoho laatou."},{"book":"LUKE","chapter":"20","verse":"47","text":"Teenaa ko naa tama maraa e hakarereesia laatou naa puruna raa ka kailaaraotia naa hekau naa hare naa tama naa, aa ki oti ku massike no mee naa taku e hualolloa ki mmata te henua maa laatou ni tama e ttonu! Naa haaeo TeAtua ma ki kauatu ki laatou naa ma ki hakallika hakaoti!”"}]}