{"data":[{"book":"Matouš","chapter":"18","verse":"1","text":"V ten čas přistoupili učedlníci k Ježíšovi, řkouce: Kdo pak jest větší v království nebeském?"},{"book":"Matouš","chapter":"18","verse":"2","text":"A zavolav Ježíš pacholete, postavil je uprostřed nich,"},{"book":"Matouš","chapter":"18","verse":"3","text":"A řekl: Amen pravím vám: Neobrátíte-li se a nebudete-li jako pacholátka, nikoli nevejdete do království nebeského."},{"book":"Matouš","chapter":"18","verse":"4","text":"Protož kdož by se koli ponížil jako pacholátko toto, tenť jest větší v království nebeském."},{"book":"Matouš","chapter":"18","verse":"5","text":"A kdož by koli přijal pacholátko takové ve jménu mém, mneť přijímá."},{"book":"Matouš","chapter":"18","verse":"6","text":"Kdo by pak pohoršil jednoho z maličkých těchto věřících ve mne, lépe by jemu bylo, aby zavěšen byl žernov osličí na hrdlo jeho, a pohřížen byl do hlubokosti mořské."},{"book":"Matouš","chapter":"18","verse":"7","text":"Běda světu pro pohoršení. Ačkoli musí to býti, aby přicházela pohoršení, ale však běda člověku, skrze něhož přichází pohoršení."},{"book":"Matouš","chapter":"18","verse":"8","text":"Protož jestliže ruka tvá anebo noha tvá pohoršuje tě, utniž ji a vrz od sebe. Lépe jest tobě do života vjíti kulhavému anebo bezrukému, nežli dvě ruce aneb dvě noze majícímu uvrženu býti do věčného ohně."},{"book":"Matouš","chapter":"18","verse":"9","text":"A pakli oko tvé pohoršuje tebe, vylup je a vrz od sebe. Lépe jest tobě jednookému do života vjíti, nežli obě oči majícímu uvrženu býti do pekelného ohně."},{"book":"Matouš","chapter":"18","verse":"10","text":"Viztež, abyste nepotupovali ani jednoho z maličkých těchto. Neboť pravím vám, že andělé jejich v nebesích vždycky vidí tvář Otce mého, kterýž v nebesích jest."},{"book":"Matouš","chapter":"18","verse":"11","text":"Nebo přišel Syn člověka, aby spasil to, což bylo zahynulo."},{"book":"Matouš","chapter":"18","verse":"12","text":"Co se vám zdá? Kdyby některý člověk měl sto ovec, a zbloudila by jedna z nich, zdaliž nenechá devadesáti devíti, a jda na hory, nehledá té pobloudilé?"},{"book":"Matouš","chapter":"18","verse":"13","text":"A nahodí-liť mu se nalézti ji, amen pravím vám, že se radovati bude nad ní více, než nad devadesáti devíti nepobloudilými."},{"book":"Matouš","chapter":"18","verse":"14","text":"Takť není vůle před Otcem vaším, kterýž jest v nebesích, aby zhynul jeden z maličkých těchto."},{"book":"Matouš","chapter":"18","verse":"15","text":"Zhřešil-li by pak proti tobě bratr tvůj, jdi a potresci ho mezi sebou a jím samým. Uposlechl-li by tebe, získal jsi bratra svého."},{"book":"Matouš","chapter":"18","verse":"16","text":"Jestliže by pak neuposlechl, přijmi k sobě jednoho anebo dva, aby v ústech dvou nebo tří svědků stálo každé slovo."},{"book":"Matouš","chapter":"18","verse":"17","text":"Pakliť by jich neuposlechl, pověz církvi. Jestliže pak i církve neuposlechne, budiž tobě jako pohan a publikán."},{"book":"Matouš","chapter":"18","verse":"18","text":"Amen pravím vám: Cožkoli svížete na zemi, budeť svázáno i na nebi; a cožkoli rozvížete na zemi, budeť rozvázáno i na nebi."},{"book":"Matouš","chapter":"18","verse":"19","text":"Opět pravím vám: Jestliže by dva z vás svolili se na zemi o všelikou věc, za kterouž by koli prosili, staneť se jim od Otce mého nebeského."},{"book":"Matouš","chapter":"18","verse":"20","text":"Nebo kdežkoli shromáždí se dva nebo tři ve jménu mém, tuť jsem já uprostřed nich."},{"book":"Matouš","chapter":"18","verse":"21","text":"Tedy přistoupiv k němu Petr, řekl: Pane, kolikrát zhřeší proti mně bratr můj, a odpustím jemu? Do sedmilikrát?"},{"book":"Matouš","chapter":"18","verse":"22","text":"I dí mu Ježíš: Nepravím tobě až do sedmikrát, ale až do sedmdesátikrát sedmkrát."},{"book":"Matouš","chapter":"18","verse":"23","text":"A protož podobno jest království nebeské člověku králi, kterýž chtěl počet klásti s služebníky svými."},{"book":"Matouš","chapter":"18","verse":"24","text":"A když počal počtu klásti, podán mu jeden, kterýž byl dlužen deset tisíců hřiven."},{"book":"Matouš","chapter":"18","verse":"25","text":"A když neměl čím zaplatiti, kázal jej pán jeho prodati, i ženu jeho i děti i všecko, což měl, a zaplatiti."},{"book":"Matouš","chapter":"18","verse":"26","text":"Tedy padna služebník ten, prosil ho, řka: Pane, poshověj mi, a všeckoť zaplatím tobě."},{"book":"Matouš","chapter":"18","verse":"27","text":"I slitovav se pán nad služebníkem tím, propustil ho a dluh jemu odpustil."},{"book":"Matouš","chapter":"18","verse":"28","text":"Vyšed pak služebník ten, nalezl jednoho z spoluslužebníků svých, kterýž mu byl dlužen sto peněz, a chopiv se ho, hrdloval se s ním, řka: Zaplať mi, cos dlužen."},{"book":"Matouš","chapter":"18","verse":"29","text":"Tedy padna spoluslužebník ten k nohám jeho, prosil ho, řka: Poshověj mi, a všeckoť zaplatím tobě."},{"book":"Matouš","chapter":"18","verse":"30","text":"On pak nechtěl, ale odšed, dal jej do žaláře, dokudž by nezaplatil dluhu."},{"book":"Matouš","chapter":"18","verse":"31","text":"Tedy vidouce spoluslužebníci, co se dálo, zarmoutili se velmi; a šedše, pověděli pánu svému všecko, co se bylo stalo."},{"book":"Matouš","chapter":"18","verse":"32","text":"Tehdy povolav ho pán jeho, dí mu: Služebníče zlý, všecken ten tvůj dluh odpustil jsem tobě, nebs mne prosil."},{"book":"Matouš","chapter":"18","verse":"33","text":"Zdaližs i ty neměl se smilovati nad spoluslužebníkem svým, jako i já smiloval jsem se nad tebou?"},{"book":"Matouš","chapter":"18","verse":"34","text":"I rozhněvav se pán jeho, dal jej katům, dokudž by nezaplatil všeho, což mu byl dlužen."},{"book":"Matouš","chapter":"18","verse":"35","text":"Takť i Otec můj nebeský učiní vám, jestliže neodpustíte jeden každý bratru svému z srdcí vašich jejich provinění."}]}