{"data":[{"book":"John","chapter":"13","verse":"1","text":"Rakaanna Kahoi aheitung madet, Jisu'n hiwa manmasituol amathaanna Apa koolla akirnasik ama phakha heitungjei ti aleijet phakhan, manmasituolla kaom ama mi takngaikha aleiminriang, halli ama'n inmani ngaikha ahekna katung aminriang."},{"book":"John","chapter":"13","verse":"2","text":"Halli kholeibu inbakpha khan, Seitan khan Simon sapa Judas Iscariot malung suungnga Jisu juornasik-ah aleipesuo phakhan,13:2. Seitan khan ... Jisu juornasik; emakli Seitan khan angaidon suojei khachu Simon sapa Judas Iscariot in Jisu kha ajuorsik eii."},{"book":"John","chapter":"13","verse":"3","text":"Jisu'n ama kutchungnga ranak rakip kha Apa'n apejei halli amahi Pathian diang makheiya ijuo eii khat-um Pathian diang akirnook sik eii tihi aleijet-ah,"},{"book":"John","chapter":"13","verse":"4","text":"ama'n bubakna khamtuol makheiya intheiya, chungtiang ikahak asongkol kha aliik-ah, halli akhoongnga koongkhit kha aleikhit."},{"book":"John","chapter":"13","verse":"5","text":"Halli rasuna beella tui abunna asiamruoi ngai keii karasu aleiphut khat-um akoongkhit puon khan inmani ngaikha aleinuul."},{"book":"John","chapter":"13","verse":"6","text":"Ama'n Simon Peter diang aheiwa, halli Peter in amadiang aleiti, “Pumi, nang in kei kakeii-um narasusibe?”"},{"book":"John","chapter":"13","verse":"7","text":"Jisu'n amadiang aleimasang, “Kei'n angme kitho nang in tuun jetnutin, takkha nang in nuktiang nahongjetsik eii.”"},{"book":"John","chapter":"13","verse":"8","text":"Peter in aleimasang, “Nang in kei kakeii angtikseng rasuthei nutin!”"},{"book":"John","chapter":"13","verse":"9","text":"Simon Peter in aleimasang, “Pumi, kakeiibit emak takkha kakut li kalu um narasu piro!”"},{"book":"John","chapter":"13","verse":"10","text":"Jisu'n amadiang aleimasang, “Tuikabuol suojei miring khan akeiibit rasusik arei eii,13:10. Manuscript lekkhat ah akeiibit tihi inchenmak. apum raya-ah inthiangjei, halli nang-um nanthiangjei, takkha nangni ningraya achu ning-inthiang emak.”"},{"book":"John","chapter":"13","verse":"11","text":"Ajarchu Jisu'n tume ama kajuorsik tikha aleijet suojei, khawa jarra ama'n aleiti, “Nangni ningraya achu ning-inthiang emak.”"},{"book":"John","chapter":"13","verse":"12","text":"Jisu'n inmani keii arasupi suoli, ama'n apuondiar inlukrit-ah halli khamtuolla in-ongnga ama'n inmani diang aleirakel, “Kei'n nangnidiang ka-itho kha nangni'n ningjetbo?” Luk 22:27"},{"book":"John","chapter":"13","verse":"13","text":"“Nangni'n Karu khat-um Pumi tia ningnakoi, halli nangni itikha adik, ajarchu khawakha Kei ka eii."},{"book":"John","chapter":"13","verse":"14","text":"Ning Karu khat-um ning Pumi Kei'n ningkeii karasujei keengnga, nangni-um inkhatli inkhat ningkeii ning insusik eii."},{"book":"John","chapter":"13","verse":"15","text":"Kei'n nangnidiang kileitho angnga nangni innum ningthona sik-ah Kei'n ningjetnasik kinaleipe kha ejei."},{"book":"John","chapter":"13","verse":"16","text":"Kei'n inthiangnga nangnidiang karil: suok khan ama karu neek-ah lokmak; emakli injuotir ama khan akajuotirpa neek-ah lokmak. Matt 10:24; Luk 6:40; Jn 15:20"},{"book":"John","chapter":"13","verse":"17","text":"Hiwa ngaihi ningjetli, ningtho inchu rawaan katha kha ning eii.”"},{"book":"John","chapter":"13","verse":"18","text":"“Kei'n nangni ningraya jarra kiril emak; Kei ikadang ngaikha kei'n kajet; takkha ‘Kei waipool kabak ama'n kei kachungnga akeii ada’ iti Pathian chongkha huui tungnasik eii. Minpkla 41:9"},{"book":"John","chapter":"13","verse":"19","text":"Kei'n hiwahi tuun asuokmaklai nangnidiang kinati kha eii, tichu ahongsuok kaalkhan nangni'n ‘KEIHI KEI KA-EII’ tikha ningngamna sik eii."},{"book":"John","chapter":"13","verse":"20","text":"Kei'n inthiangnga nangnidiang kanati, Kei itir mi inkhattak karalaang miring khan Kei inaralaang eii; halli Kei kanaralaang miring khan kei kanajuotir ama kha aralaang.” Matt 10:40; Mk 9:37; Luk 9:48; 10:16"},{"book":"John","chapter":"13","verse":"21","text":"Jisu'n hiwa atisuo thengnga, ama'n amalungnga apoongnga aleirilsuok, “Kei'n nangnidiang inthiangnga kanati; nangni karra miring inkhat in kei anajuorsik eii.”"},{"book":"John","chapter":"13","verse":"22","text":"Asiamruoi ngai'n khatli inkhat inlei-in-en, takkha tu jarra irilme tikha leijetmu."},{"book":"John","chapter":"13","verse":"23","text":"Asiamruoi ngai karra miring inkhat Jisu'n iminriang pakha Jisu diang inngaiya alei-in-ong."},{"book":"John","chapter":"13","verse":"24","text":"Simon Peter in ama diang abiak chianna aleiti, “Tu jarra ama'n irilme rakelro.”"},{"book":"John","chapter":"13","verse":"25","text":"Khawa Siamruoi khan Jisu diang inngaiya halli “Pumi, tume?” tia aleirakel."},{"book":"John","chapter":"13","verse":"26","text":"Jisu'n aleimasang, “Kei'n waipool lekkhat ankheengnga kanoomli kipeii, ama kha eii.” Halli ama'n waipool lekkhat aleiya ankheengnga aleinoom, khat-um Simon Iscariot sapa Judas diang aleipeii."},{"book":"John","chapter":"13","verse":"27","text":"Judas in waipool kha aleili aleimak, Seitan khan amadiang aleiluut. Jisu'n amadiang aleiti, “Nathosik chuonkha innottheiya thotro!”"},{"book":"John","chapter":"13","verse":"28","text":"Bubakna khamtuol khan in-ongnga kaom tuteii inkhat innum angjarra Jisu'n hiwahi amadiang itime tikha leijetmu."},{"book":"John","chapter":"13","verse":"29","text":"Siamruoi lekkhat ngai'n Judas kha sialpu eyarra Jisu'n kahoi suungnga inbak sik-ah bakphur karacho emakli sara ngaidiang sial kapeii iminsi lei-ete tia inlei-ngaidon."},{"book":"John","chapter":"13","verse":"30","text":"Judas in waipool kha aleisuoli aleisuomak, ama'n innottheiya asuok-ah aleisi, khawa phakha zaanchim alei-eii."},{"book":"John","chapter":"13","verse":"31","text":"Judas in asisuo thengnga, Jisu'n aleiti, “Tuun Miring Sapa kha alurjei; halli ama diangnga inphut Pathian kha-um alurjei."},{"book":"John","chapter":"13","verse":"32","text":"Pathian in ama diangnga inphut alur-inchu, Pathian innum ama kha apum tak-ah aminlursik eii, khat-um tuuntak aminlursik eii."},{"book":"John","chapter":"13","verse":"33","text":"Minriang kaom naipang ngai, apha bongkhat kei nangnile kaom suomsik eii. Nangni'n kei ningna-entoksik eii, Jihudi ngaidiang kileiril chongkha tuun nangnidiang kiril kha eii, ‘Kei kasinasik khan nangni hongthei nutun.’ Jn 7:34"},{"book":"John","chapter":"13","verse":"34","text":"Kei'n nangnidiang akathar chongpeii kanapeii, khachu inkhatli inkhat inriangru; Kei'n nangni kinaminriang angnga, nangni-um khatli inkhat ning-inriangsik eii. Jn 15:12,17; 1 Jn 3:23; 2 Jn 5"},{"book":"John","chapter":"13","verse":"35","text":"Nangni khatli inkhat ning-inriangjei inchu, khawakhan manmasituol pumpui'n nangni ngaihi kei kasiamruoi ning-eii tikha jet inte.”"},{"book":"John","chapter":"13","verse":"36","text":"Simon Peter in amadiang aleiti, “Pumi, hunme nasisik?”"},{"book":"John","chapter":"13","verse":"37","text":"Peter in aleimasang, “Pumi, angjarra kei'n tuun nang kanajui theimak sikme? Kei nangsik bit-ah karingkhuo pekate.”"},{"book":"John","chapter":"13","verse":"38","text":"Jisu'n aleimasang, “Keisik bit-ah nang thimator tinnabe? Kei'n inthiangnga nangdiang kanati, nang in keikha woithum najetmong natimak laiseng, arkhong khan khuongnuni."}]}