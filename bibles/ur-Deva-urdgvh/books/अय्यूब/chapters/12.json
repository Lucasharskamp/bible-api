{"data":[{"book":"अय्यूब","chapter":"12","verse":"1","text":"अय्यूब ने जवाब देकर कहा,"},{"book":"अय्यूब","chapter":"12","verse":"2","text":"“लगता है कि तुम ही वाहिद दानिशमंद हो, कि हिकमत तुम्हारे साथ ही मर जाएगी।"},{"book":"अय्यूब","chapter":"12","verse":"3","text":"लेकिन मुझे समझ है, इस नाते से मैं तुमसे अदना नहीं हूँ। वैसे भी कौन ऐसी बातें नहीं जानता?"},{"book":"अय्यूब","chapter":"12","verse":"4","text":"मैं तो अपने दोस्तों के लिए मज़ाक़ का निशाना बन गया हूँ, मैं जिसकी दुआएँ अल्लाह सुनता था। हाँ, मैं जो बेगुनाह और बेइलज़ाम हूँ दूसरों के लिए मज़ाक़ का निशाना बन गया हूँ!"},{"book":"अय्यूब","chapter":"12","verse":"5","text":"जो सुकून से ज़िंदगी गुज़ारता है वह मुसीबतज़दा को हक़ीर जानता है। वह कहता है, ‘आओ, हम उसे ठोकर मारें जिसके पाँव डगमगाने लगे हैं।’"},{"book":"अय्यूब","chapter":"12","verse":"6","text":"ग़ारतगरों के ख़ैमों में आरामो-सुकून है, और अल्लाह को तैश दिलानेवाले हिफ़ाज़त से रहते हैं, गो वह अल्लाह के हाथ में हैं।"},{"book":"अय्यूब","chapter":"12","verse":"7","text":"ताहम तुम कहते हो कि जानवरों से पूछ ले तो वह तुझे सहीह बात सिखाएँगे। परिंदों से पता कर तो वह तुझे दुरुस्त जवाब देंगे।"},{"book":"अय्यूब","chapter":"12","verse":"8","text":"ज़मीन से बात कर तो वह तुझे तालीम देगी, बल्कि समुंदर की मछलियाँ भी तुझे इसका मफ़हूम सुनाएँगी।"},{"book":"अय्यूब","chapter":"12","verse":"9","text":"इनमें से एक भी नहीं जो न जानता हो कि रब के हाथ ने यह सब कुछ किया है।"},{"book":"अय्यूब","chapter":"12","verse":"10","text":"उसी के हाथ में हर जानदार की जान, तमाम इनसानों का दम है।"},{"book":"अय्यूब","chapter":"12","verse":"11","text":"कान तो अलफ़ाज़ की यों जाँच-पड़ताल करता है जिस तरह ज़बान खानों में इम्तियाज़ करती है।"},{"book":"अय्यूब","chapter":"12","verse":"12","text":"और हिकमत उनमें पाई जाती है जो उम्ररसीदा हैं, समझ मुतअद्दिद दिन गुज़रने के बाद ही आती है।"},{"book":"अय्यूब","chapter":"12","verse":"13","text":"हिकमत और क़ुदरत अल्लाह की है, वही मसलहत और समझ का मालिक है।"},{"book":"अय्यूब","chapter":"12","verse":"14","text":"जो कुछ वह ढा दे वह दुबारा तामीर नहीं होगा, जिसे वह गिरिफ़्तार करे उसे आज़ाद नहीं किया जाएगा।"},{"book":"अय्यूब","chapter":"12","verse":"15","text":"जब वह पानी रोके तो काल पड़ता है, जब उसे खुला छोड़े तो वह मुल्क में तबाही मचा देता है।"},{"book":"अय्यूब","chapter":"12","verse":"16","text":"उसके पास क़ुव्वत और दानाई है। भटकने और भटकानेवाला दोनों ही उसके हाथ में हैं।"},{"book":"अय्यूब","chapter":"12","verse":"17","text":"मुशीरों को वह नंगे पाँव अपने साथ ले जाता है, क़ाज़ियों को अहमक़ साबित करता है।"},{"book":"अय्यूब","chapter":"12","verse":"18","text":"वह बादशाहों का पटका खोलकर उनकी कमरों में रस्सा बाँधता है।"},{"book":"अय्यूब","chapter":"12","verse":"19","text":"इमामों को वह नंगे पाँव अपने साथ ले जाता है, मज़बूती से खड़े आदमियों को तबाह करता है।"},{"book":"अय्यूब","chapter":"12","verse":"20","text":"क़ाबिले-एतमाद अफ़राद से वह बोलने की क़ाबिलियत और बुज़ुर्गों से इम्तियाज़ करने की लियाक़त छीन लेता है।"},{"book":"अय्यूब","chapter":"12","verse":"21","text":"वह शुरफ़ा पर अपनी हिक़ारत का इज़हार करके ज़ोरावरों का पटका खोल देता है।"},{"book":"अय्यूब","chapter":"12","verse":"22","text":"वह अंधेरे के पोशीदा भेद खोल देता और गहरी तारीकी को रौशनी में लाता है।"},{"book":"अय्यूब","chapter":"12","verse":"23","text":"वह क़ौमों को बड़ा भी बनाता और तबाह भी करता है, उम्मतों को मुंतशिर भी करता और उनकी क़ियादत भी करता है।"},{"book":"अय्यूब","chapter":"12","verse":"24","text":"वह मुल्क के राहनुमाओं को अक़्ल से महरूम करके उन्हें ऐसे बयाबान में आवारा फिरने देता है जहाँ रास्ता ही नहीं।"},{"book":"अय्यूब","chapter":"12","verse":"25","text":"तब वह अंधेरे में रौशनी के बग़ैर टटोल टटोलकर घूमते हैं। अल्लाह ही उन्हें नशे में धुत शराबियों की तरह भटकने देता है।"}]}