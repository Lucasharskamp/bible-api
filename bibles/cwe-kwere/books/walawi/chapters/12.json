{"data":[{"book":"Walawi","chapter":"12","verse":"1","text":"Mndewa Mulungu kamulongela Musa,"},{"book":"Walawi","chapter":"12","verse":"2","text":"“Walongele vino Waisilaili, ‘Mwanamke yahawa na wimo, yahaibasula mwana wa chilume, kezakwambula mwiko kwa siku saba fana viya voyokuwa kambula mwiko lusita lwa siku zake."},{"book":"Walawi","chapter":"12","verse":"3","text":"Muna isiku yenane mwana iyo kolondeka yengizigwe ulungwana."},{"book":"Walawi","chapter":"12","verse":"4","text":"Maabaho mwanamke iyo yeli na ching'hele kezagendelela kuwa kambula mwiko kwa siku malongo matatu na tatu. Chipindi icho sekeyadalise chochose chelile hebu kwingila hanhu helile mbaka siku za kusafyigwa kwake vondazimale."},{"book":"Walawi","chapter":"12","verse":"5","text":"Mbali one kaibasula mwana wa chike, kezakuwa kambula mwiko kwa majuma maidi, fana viili viyokuwa muna zisiku zake. Kezagendelela muna ukuisafya kwake kwa siku malongo sita na sita."},{"book":"Walawi","chapter":"12","verse":"6","text":"“ ‘Siku za kusafyigwa kwake vondazimale, yahapata mwana wa chilume hebu wa chike, kezamgalila mkulu wa nhambiko mwanang'hondolo wa mwaka umwe hana ihanhu ha kwingilila muna dihema da Mulungu kwa ichimu cha nhambiko ya kutimbula, iviya kezamgalila nziwa hebu huwa kwa ichimu cha nhambiko ya uhasanyi."},{"book":"Walawi","chapter":"12","verse":"7","text":"Mkulu wa nhambiko kezamulavila haulongozi ha Mndewa Mulungu na kumtendela mwanamke iyo kuilumba. Ivo mwanamke iyo kezakuwa kela kwa damu yake. Zino ni ndagilizi kwa mwanamke yoibasula mwana wa chilume hebu wa chike."},{"book":"Walawi","chapter":"12","verse":"8","text":"“ ‘One mwanamke hadaha kulava mwanang'hondolo, kezagala nziwa waidi hebu huwa waidi, imwe kwa ichimu cha nhambiko ya kutimbula na imwenga kwa ichimu cha nhambiko ya uhasanyi. Mkulu wa nhambiko kezamtendela kuilumba mwanamke iyo, nayo kezakuwa kela.’ ”"}]}