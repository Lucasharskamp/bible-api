{"data":[{"book":"2 ЦАРСТВАЎ","chapter":"9","verse":"1","text":"І сказаў Давід: ці не застаўся яшчэ хто-небудзь з дома Саўлавага? я зрабіў бы яму ласку дзеля Ёнатана."},{"book":"2 ЦАРСТВАЎ","chapter":"9","verse":"2","text":"У доме Саўла быў раб, якога звалі Сіва; і паклікалі яго да Давіда, і сказаў яму цар: ці ты Сіва? І той сказаў: я раб твой."},{"book":"2 ЦАРСТВАЎ","chapter":"9","verse":"3","text":"І сказаў цар: ці няма яшчэ каго-небудзь з дома Саўлавага? я зрабіў бы яму ласку Божую. І сказаў Сіва цару: ёсьць сын Ёнатана, кульгавы"},{"book":"2 ЦАРСТВАЎ","chapter":"9","verse":"4","text":"І сказаў яму цар: дзе ён? І сказаў Сіва цару: вось, ён у доме Махіра, сына Аміэлавага, у Лодэвары."},{"book":"2 ЦАРСТВАЎ","chapter":"9","verse":"5","text":"І паслаў цар Давід, і ўзялі яго з дома Махіра, сына Аміэлавага, з Ладэвара."},{"book":"2 ЦАРСТВАЎ","chapter":"9","verse":"6","text":"І прыйшоў Мэмфівастэй, сын Ёнатана, сына Саўлавага, да Давіда, і ўпаў на аблічча сваё, і пакланіўся. І сказаў Давід: Мэмфівастэй! І сказаў той: вось раб твой."},{"book":"2 ЦАРСТВАЎ","chapter":"9","verse":"7","text":"І сказаў яму Давід: ня бойся: я зраблю табе ласку дзеля бацькі твайго Ёнатана і вярну табе ўсе палеткі Саўлавыя, бацькі твайго, і ты заўсёды будзеш есьці хлеб за маім сталом."},{"book":"2 ЦАРСТВАЎ","chapter":"9","verse":"8","text":"І пакланіўся Мэмфівастэй і сказаў: што такое раб твой, што ты прыхінуўся да такога мёртвага сабакі, як я?"},{"book":"2 ЦАРСТВАЎ","chapter":"9","verse":"9","text":"І паклікаў цар Сіву, слугу Саўлавага, і сказаў яму: усё, што належала Саўлу і ўсяму дому ягонаму, я аддаю сыну гаспадара твайго;"},{"book":"2 ЦАРСТВАЎ","chapter":"9","verse":"10","text":"дык вось, апрацоўвай яму зямлю ты і сыны твае і рабы твае, і дастаўляй плады яе, каб у сына гаспадара твайго быў хлеб для ежы; а Мэмфівастэй, сын гаспадара свайго, заўсёды будзе есьці за маім сталом. У Сівы было пятнаццаць сыноў і дваццаць рабоў,"},{"book":"2 ЦАРСТВАЎ","chapter":"9","verse":"11","text":"і сказаў Сіва цару: усё, што загадвае гаспадар мой цар рабу свайму, выканае раб твой. Мэмфівастэй еў за сталом Давіда, як адзін з сыноў цара."},{"book":"2 ЦАРСТВАЎ","chapter":"9","verse":"12","text":"У Мэмфівастэя быў маленькі сын, імем Міха. Усе, хто жыў у доме ў Сівы, былі рабамі Мэмфівастэя."},{"book":"2 ЦАРСТВАЎ","chapter":"9","verse":"13","text":"І жыў Мэмфівастэй у Ерусаліме, бо ён еў заўсёды за царскім сталом. Ён быў кульгавы на абедзьве нагі."}]}