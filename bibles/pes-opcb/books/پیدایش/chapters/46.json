{"data":[{"book":"پیدایش","chapter":"46","verse":"1","text":"پس یعقوب با هر چه که داشت کوچ کرده، به بئرشبع آمد و در آنجا برای خدای پدرش اسحاق، قربانیها تقدیم کرد."},{"book":"پیدایش","chapter":"46","verse":"2","text":"شب هنگام، خدا در رویا به وی گفت: «یعقوب! یعقوب!»"},{"book":"پیدایش","chapter":"46","verse":"3","text":"گفت: «من خدا هستم، خدای پدرت! از رفتن به مصر نترس، زیرا در آنجا از تو قوم بزرگی به وجود خواهم آورد."},{"book":"پیدایش","chapter":"46","verse":"4","text":"من با تو به مصر خواهم آمد و تو را به یقین باز خواهم آورد. تو در مصر خواهی مرد و یوسف با دست خود چشمانت را خواهد بست.»"},{"book":"پیدایش","chapter":"46","verse":"5","text":"یعقوب از بئرشبع کوچ کرد و پسرانش او را همراه زنان و فرزندانشان با ارابه‌هایی که فرعون به ایشان داده بود، به مصر بردند."},{"book":"پیدایش","chapter":"46","verse":"6","text":"آنها گله و رمه و تمامی اموالی را که در کنعان اندوخته بودند، با خود به مصر آوردند."},{"book":"پیدایش","chapter":"46","verse":"7","text":"یعقوب با پسران و دختران و نوه‌های پسری و دختری خود و تمام خویشانش به مصر آمد."},{"book":"پیدایش","chapter":"46","verse":"8","text":"اسامی پسران و نوه‌های یعقوب که با وی به مصر آمدند از این قرار است:"},{"book":"پیدایش","chapter":"46","verse":"9","text":"و پسرانش: حنوک، فلو، حصرون و کرمی."},{"book":"پیدایش","chapter":"46","verse":"10","text":"شمعون و پسرانش: یموئیل، یامین، اوحد، یاکین، صوحر و شائول. (مادر شائول کنعانی بود.)"},{"book":"پیدایش","chapter":"46","verse":"11","text":"لاوی و پسرانش: جرشون، قهات و مراری."},{"book":"پیدایش","chapter":"46","verse":"12","text":"یهودا و پسرانش: عیر، اونان، شیله، فارص و زارح. (اما عیر و اونان پیش از رفتن یعقوب به مصر در کنعان مردند.) پسران فارص، حصرون و حامول بودند."},{"book":"پیدایش","chapter":"46","verse":"13","text":"یساکار و پسرانش: تولاع، فوّه، یوب و شمرون."},{"book":"پیدایش","chapter":"46","verse":"14","text":"زبولون و پسرانش: سارد، ایلون و یاحل‌ئیل."},{"book":"پیدایش","chapter":"46","verse":"15","text":"اینها بودند پسران لیه که آنها را با دختر خود دینه، در فَدّان‌اَرام برای یعقوب به دنیا آورد. این پسران و دختران یعقوب در مجموع سی و سه نفر بودند."},{"book":"پیدایش","chapter":"46","verse":"16","text":"پسران جاد: صفیون، حجّی، شونی، اصبون، عیری، ارودی و ارئیلی."},{"book":"پیدایش","chapter":"46","verse":"17","text":"پسران اشیر: یمنه، یشوه، یشوی، بریعه و دخترش سِراح. پسران بریعه حابر و ملکی‌ئیل بودند."},{"book":"پیدایش","chapter":"46","verse":"18","text":"اینان بودند پسران یعقوب و زلفه، کنیزی که لابان به دخترش لیه داده بود. آنها در مجموع شانزده نفر بودند."},{"book":"پیدایش","chapter":"46","verse":"19","text":"پسران راحیل، همسر یعقوب: یوسف و بنیامین."},{"book":"پیدایش","chapter":"46","verse":"20","text":"پسران یوسف که در مصر متولد شدند: منسی و افرایم. مادرشان اسنات، دختر فوطی فارع، کاهن اون بود."},{"book":"پیدایش","chapter":"46","verse":"21","text":"پسران بنیامین: بالع، باکر، اشبیل، جیرا، نعمان، ایحی، رش، مفیّم، حفیّم و آرد."},{"book":"پیدایش","chapter":"46","verse":"22","text":"اینان بودند پسران راحیل و یعقوب. آنها در مجموع چهارده نفر بودند."},{"book":"پیدایش","chapter":"46","verse":"23","text":"پسر دان: حوشیم."},{"book":"پیدایش","chapter":"46","verse":"24","text":"پسران نفتالی: یحص‌ئیل، جونی، یصر و شلیّم."},{"book":"پیدایش","chapter":"46","verse":"25","text":"اینان بودند پسران یعقوب و بلهه، کنیزی که لابان به دخترش راحیل داده بود. در مجموع هفت نفر بودند."},{"book":"پیدایش","chapter":"46","verse":"26","text":"پس تعداد افرادی که از نسل یعقوب همراه او به مصر رفتند (غیر از زنان پسرانش) شصت و شش نفر بود."},{"book":"پیدایش","chapter":"46","verse":"27","text":"برای یوسف نیز دو پسر در مصر متولد شدند. پس جمع افراد خانوادهٔ یعقوب که در مصر بودند، هفتاد نفر46‏:27 ترجمۀ یونانی: «هفتاد و پنج نفر»؛ نگاه کنید به زیرنویس خروج ۱‏:۵. می‌شد.46‏:27 اگر خود یعقوب و یوسف و دو پسرش را به عدد ۶۶ اضافه کنیم می‌شود ۷۰ نفر."},{"book":"پیدایش","chapter":"46","verse":"28","text":"یعقوب، پسرش یهودا را پیشاپیش نزد یوسف فرستاد تا از او بپرسد که از چه راهی باید به زمین جوشن بروند. وقتی به جوشن رسیدند،"},{"book":"پیدایش","chapter":"46","verse":"29","text":"یوسف ارابهٔ خود را حاضر کرد و برای دیدن پدرش به جوشن رفت. وقتی در آنجا پدرش را دید، او را در آغوش گرفته، مدتی گریست."},{"book":"پیدایش","chapter":"46","verse":"30","text":"آنگاه یعقوب به یوسف گفت: «حال، مرا غم مُردن نیست، زیرا بار دیگر تو را دیدم و می‌دانم که زنده‌ای.»"},{"book":"پیدایش","chapter":"46","verse":"31","text":"یوسف به برادرانش و تمامی افراد خانواده آنها گفت: «حال می‌روم تا به فرعون خبر دهم که شما از کنعان به نزد من آمده‌اید."},{"book":"پیدایش","chapter":"46","verse":"32","text":"به او خواهم گفت که شما چوپان هستید و تمامی گله‌ها و رمه‌ها و هر آنچه را که داشته‌اید همراه خویش آورده‌اید."},{"book":"پیدایش","chapter":"46","verse":"33","text":"پس اگر فرعون از شما بپرسد که شغل شما چیست،"},{"book":"پیدایش","chapter":"46","verse":"34","text":"به او بگویید که از ابتدای جوانی تا به حال به شغل چوپانی و گله‌داری مشغول بوده‌اید و این کار را از پدران خود به ارث برده‌اید. اگر چنین به فرعون پاسخ دهید او به شما اجازه خواهد داد تا در جوشن ساکن شوید، چون مردم سایر نقاط مصر از چوپانان نفرت دارند.»"}]}