{"data":[{"book":"Ndị Rom","chapter":"3","verse":"1","text":"Ọ dị uru pụrụ iche mmadụ nwere nʼihi na ọ bụ onye Juu? Gịnị bụkwa uru ahụ dị ukwuu nke dị na-ebiri mmadụ ugwu?"},{"book":"Ndị Rom","chapter":"3","verse":"2","text":"Ọ bara uru nʼụzọ niile. Nke mbụ, ọ bụ ndị Juu ka e weere okwu Chineke nyefee nʼaka."},{"book":"Ndị Rom","chapter":"3","verse":"3","text":"Gịnị ga-emezi ma ọ bụrụ na ụfọdụ nʼime ha ekwesighị ntụkwasị obi? Chineke, ọ ga-eji nʼihi ekwesighị ntụkwasị obi ha ghara ikwesi ntụkwasị obi?"},{"book":"Ndị Rom","chapter":"3","verse":"4","text":"Ọ pụghị ịdị otu a! Kama ka ọ bụrụ ihe pụtara ihe na Chineke bụ onye eziokwu, ma mmadụ niile bụ ndị okwu ụgha, dịka e dere ya,"},{"book":"Ndị Rom","chapter":"3","verse":"5","text":"Ma ọ bụrụ na ajọ omume anyị na-eme ka ezi omume Chineke pụta ìhè, gịnị ka anyị ga-ekwu? Anyị ga-asị na Chineke adịghị eme ihe ziri ezi ma ọ bụrụ na ọ taa anyị ahụhụ nʼihi ajọ omume anyị? (Ana m ekwu okwu a dị ka ndị mmadụ.)"},{"book":"Ndị Rom","chapter":"3","verse":"6","text":"Nʼezie, ọ bụghị otu a, ọ bụrụ na ọ bụ otu a, oleekwanụ otu Chineke ga-esi kpee ụwa ikpe?"},{"book":"Ndị Rom","chapter":"3","verse":"7","text":"Otu onye nwere ike ị sị, “na ọ bụrụ na a na-esite nʼokwu ụgha m, mee ka eziokwu nke Chineke pụta ìhè karịa, na-ewetara Chineke otuto, gịnị mere e ji ama m ikpe dịka onye mmehie?”"},{"book":"Ndị Rom","chapter":"3","verse":"8","text":"Ọ pụtara na anyị ga-asị, “ka anyị na-eme ihe ọjọọ ka ezi ihe si na ya pụta”? Ụfọdụ ndị mmadụ ji nkwutọ na-ebo m ebubo na m na-akụzi ihe dị otu a, ikpe a mara ha kwesiri ekwesi."},{"book":"Ndị Rom","chapter":"3","verse":"9","text":"Gịnị kwanụ? Anyị ọ ka ha mma? Mba, ma e meela ya rịị ka ọ pụta ìhè na mmadụ niile nọ nʼokpuru mmehie, ma ndị Juu ma ndị mba ọzọ."},{"book":"Ndị Rom","chapter":"3","verse":"10","text":"Dịka e dere ya,"},{"book":"Ndị Rom","chapter":"3","verse":"11","text":"Ọ dịghị onye ọbụla na-aghọta,"},{"book":"Ndị Rom","chapter":"3","verse":"12","text":"Mmadụ niile ewezugala onwe ha,"},{"book":"Ndị Rom","chapter":"3","verse":"13","text":"Akpịrị ha bụ ili ghere oghe,"},{"book":"Ndị Rom","chapter":"3","verse":"14","text":"Ọnụ ha jupụtara nʼokwu na-akụ ilu na ọbụbụ ọnụ.3:14 Abụ 10:7"},{"book":"Ndị Rom","chapter":"3","verse":"15","text":"Ụkwụ ha na-eme ọsịịsọ ịkwafu ọbara."},{"book":"Ndị Rom","chapter":"3","verse":"16","text":"Mbibi na nhụju anya dị nʼụzọ ha niile."},{"book":"Ndị Rom","chapter":"3","verse":"17","text":"Ha amaghị ihe bụ ụzọ udo.3:17 Aịz 59:7,8"},{"book":"Ndị Rom","chapter":"3","verse":"18","text":"Ha amatabeghị ihe ịtụ egwu Chineke pụtara.”3:18 Abụ 36:1"},{"book":"Ndị Rom","chapter":"3","verse":"19","text":"Ugbu a, anyị maara na ihe ọbụla iwu kwuru, ọ bụ ndị nọ nʼokpuru iwu ka ọ dịịrị, ka esite otu a kpuchite ọnụ niile nʼotu nʼotu. Ma meekwa ka ụwa niile mata na ha bụ ndị ikpe mara nʼebe Chineke nọ."},{"book":"Ndị Rom","chapter":"3","verse":"20","text":"Nʼihi na o nweghị onye ọbụla a pụrụ ịgụ nʼonye ezi omume nʼihu Chineke maka na ọ na-edebe iwu. Kama, ọ bụ site nʼiwu ka anyị ji mata ihe banyere mmehie."},{"book":"Ndị Rom","chapter":"3","verse":"21","text":"Ma ugbu a, emeela ka ezi omume Chineke pụta ìhè, site nʼiguzo iche nʼebe iwu dị, bụ nke iwu na ndị amụma gbakwara ama ya."},{"book":"Ndị Rom","chapter":"3","verse":"22","text":"Ezi omume a na-esite nʼebe Chineke nọ abịa, site nʼokwukwe nʼime Jisọs Kraịst nye ndị niile kweere. O nweghị ihe ịdị iche ọbụla dị na ya."},{"book":"Ndị Rom","chapter":"3","verse":"23","text":"Nʼihi na mmadụ niile emehiela ha ekwesikwaghị otuto Chineke."},{"book":"Ndị Rom","chapter":"3","verse":"24","text":"Ma ugbu a, agụọla ha na ndị ezi omume site nʼamara ya, site na mgbapụta nke si nʼaka Kraịst Jisọs."},{"book":"Ndị Rom","chapter":"3","verse":"25","text":"Onye Chineke họpụtara ka o were ndụ ya chụọ aja ikpuchi mmehie, site nʼiwufu ọbara ya maka mgbaghara mmehie, nke a ga-anata site nʼokwukwe. Nʼụzọ dị otu a, ọ na-egosipụta ezi omume ya, maka oge gara aga, nʼihi nnagide ya, o jiri ndidi leghara mmehie ụmụ mmadụ anya."},{"book":"Ndị Rom","chapter":"3","verse":"26","text":"Ma nʼoge taa, site nʼigosi na ya onwe ya bụ onye ezi omume, na onye a na-agụnye dịka onye ezi omume bụ onye nke kweere na Jisọs."},{"book":"Ndị Rom","chapter":"3","verse":"27","text":"Mgbe o si otu a dịrị, olee ebe ịnya isi anyị dịkwa? Ajụla ịnabata ya. Ọ bụ site iwu dị aṅa? Ọ bụ nke ọrụ? Mba, kama ọ bụ site nʼokwukwe anyị nwere nʼime Kraịst."},{"book":"Ndị Rom","chapter":"3","verse":"28","text":"Ya mere, anyị na-agụnye mmadụ nʼonye ezi omume nʼihi okwukwe o nwere, ọ bụghị nʼihi na o mere ihe iwu kwuru."},{"book":"Ndị Rom","chapter":"3","verse":"29","text":"Chineke ọ bụ naanị nke ndị Juu? Ọ bụkwaghị nke ndị mba ọzọ? Nʼezie, ọ bụkwa nke ndị mba ọzọ."},{"book":"Ndị Rom","chapter":"3","verse":"30","text":"Nʼihi na Chineke dị naanị otu, ọ bụ site nʼokwukwe ka ọ ga-anabata ndị ahụ ebiri ugwu, sitekwa nʼotu okwukwe ahụ gụọ ndị a na-ebighị ugwu ka ndị ezi omume."},{"book":"Ndị Rom","chapter":"3","verse":"31","text":"Ọ bụrụ na ọ dị otu a, anyị na-esite nʼokwukwe anyị mee ka iwu ghara ịdị ire? Mba! Kama anyị na-enye iwu ọnọdụ kwesiri ya."}]}