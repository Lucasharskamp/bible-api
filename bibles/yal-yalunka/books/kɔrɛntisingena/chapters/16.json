{"data":[{"book":"Kɔrɛnti Singena","chapter":"16","verse":"1","text":"Ɛ naxan sɛbɛxi yiimalanna fe yi lan yama sariɲanxina fe ma Yerusalɛn taani, en fa na ma. Ɛ liga alo n yamarin naxan fi Galati yamanan dɛnkɛlɛya yamaan malanne ma."},{"book":"Kɔrɛnti Singena","chapter":"16","verse":"2","text":"Xati yo xati, ɛ keden kedenna birin xa gbetina nde ramara a danna ɛ konne yi, lan ɛ fɛrɛn yatɛn ma, alogo ɛ nama n faan mamɛ ɛ yii malan feen na."},{"book":"Kɔrɛnti Singena","chapter":"16","verse":"3","text":"N na fa waxatin naxan yi, ɛ na muxun naxanye sugandi, n ne rasigama nɛn kɛdina e yii, e yi ɛ kiseene xali Yerusalɛn taani."},{"book":"Kɔrɛnti Singena","chapter":"16","verse":"4","text":"Koni xa a lan n tan yɛtɛɛn xa siga, fɔ nxu birin xa siga na yi."},{"book":"Kɔrɛnti Singena","chapter":"16","verse":"5","text":"N na dangu Masedoniya yamanani waxatin naxan yi, n sigama nɛn ɛ konni, bayo n danguma nɛn na."},{"book":"Kɔrɛnti Singena","chapter":"16","verse":"6","text":"N waxati dando tima nɛn ɛ konni, hanma xunbeli waxatin birin. Nayi, ɛ yi n fanda n ma sigatini."},{"book":"Kɔrɛnti Singena","chapter":"16","verse":"7","text":"Amasɔtɔ n mi waxi a xɔn ma, n xa ɛ to gbansan, n dangu. N wama nɛn n xa waxatidi ti ɛ konni, xa Marigin tin."},{"book":"Kɔrɛnti Singena","chapter":"16","verse":"8","text":"Koni n luma nɛn Efɛsi taani han Se Xaba Singen Sali lɔxɔna."},{"book":"Kɔrɛnti Singena","chapter":"16","verse":"9","text":"Bayo dɛɛn bata rabi n xa n yi n ma wanla kɛ, anu n yɛngɛ faane wuya."},{"book":"Kɔrɛnti Singena","chapter":"16","verse":"10","text":"Xa Timɔte fa, ɛ a yisuxu alogo xamin yo nama a suxu, amasɔtɔ a walima Marigin nan xa alo n tan."},{"book":"Kɔrɛnti Singena","chapter":"16","verse":"11","text":"Nayi, muxu yo nama a raɲaxu. Koni ɛ a fanda a sigatini bɔɲɛ xunbenli, alogo a mɔn xa xɛtɛ n fɛma, amasɔtɔ nxu nun dɛnkɛlɛya muxun bonne a mamɛma be."},{"book":"Kɔrɛnti Singena","chapter":"16","verse":"12","text":"Ɛ naxan sɛbɛxi en ngaxakedenna Apolosi a fe ra, en fa na ma. N bata a mafan han alogo a xa siga ɛ konni e nun dɛnkɛlɛya muxun bonne, koni a ɲɛnige ma fe mi yi a ra a xa na liga singen. Xa a fɛrɛn sɔtɔ, a sigama nɛn."},{"book":"Kɔrɛnti Singena","chapter":"16","verse":"13","text":"Ɛ lu ɛ yɛɛ ra yi, ɛ lu dɛnkɛlɛyani. Ɛ wɛkilɛ, ɛ sɛnbɛn sɔtɔ."},{"book":"Kɔrɛnti Singena","chapter":"16","verse":"14","text":"Ɛ feen birin liga xanuntenyaan nin."},{"book":"Kɔrɛnti Singena","chapter":"16","verse":"15","text":"Ɛ a kolon a Esitefana nun a denbayaan nan singe tubi Yesu ma Akaya yamanani, e yi e yɛtɛ lu yama sariɲanxina wanla ra. Ngaxakedenne, n na ɛ mafanma,"},{"book":"Kɔrɛnti Singena","chapter":"16","verse":"16","text":"ɛ xuru na muxu sifane ma naxanye birin e yixɔdɔxɔma wanli ito yi."},{"book":"Kɔrɛnti Singena","chapter":"16","verse":"17","text":"N bata sɛwa Esitefana fa feen na, e nun Foritunatusi nun Axayikusu. Ɛ to mi yi be, naxan yi dasaxi n ma e na so nɛn n yii ɛ funfuni."},{"book":"Kɔrɛnti Singena","chapter":"16","verse":"18","text":"E bata n nii yifan n ma alo e ɛ nii yifan ɛ ma kii naxan yi. Ɛ na muxu sifane wali faɲi kolon."},{"book":"Kɔrɛnti Singena","chapter":"16","verse":"19","text":"Asi yamanan dɛnkɛlɛya yamane ɛ xɔntɔn. Akila nun Pirisila nun dɛnkɛlɛya yamaan naxanye e malanma e banxini, ne ɛ xɔntɔnma Marigin xinli ki faɲi!"},{"book":"Kɔrɛnti Singena","chapter":"16","verse":"20","text":"Dɛnkɛlɛya muxun naxanye birin be, ne ɛ xɔntɔnma. Ɛ bode xɔntɔn ngaxakedenya xɔntɔn sunbuni."},{"book":"Kɔrɛnti Singena","chapter":"16","verse":"21","text":"N tan Pɔli nan xɔntɔn xuini itoe sɛbɛma n yiin na."},{"book":"Kɔrɛnti Singena","chapter":"16","verse":"22","text":"Naxan mi Marigin xanuma, dangatɔɔn nan na ra."},{"book":"Kɔrɛnti Singena","chapter":"16","verse":"23","text":"En Marigi Yesu a hinanna xa lu ɛ xɔn."},{"book":"Kɔrɛnti Singena","chapter":"16","verse":"24","text":"N ma xanuntenyana ɛ birin xa Alaa Muxu Sugandixin Yesu barakani."}]}