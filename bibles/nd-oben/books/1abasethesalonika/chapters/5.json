{"data":[{"book":"1 AbaseThesalonika","chapter":"5","verse":"1","text":"Bazalwane, mayelana lezikhathi lezinsuku akudingeki ukuba sililobele"},{"book":"1 AbaseThesalonika","chapter":"5","verse":"2","text":"ngoba likwazi kahle ukuthi usuku lweNkosi luzafika njengesela ebusuku."},{"book":"1 AbaseThesalonika","chapter":"5","verse":"3","text":"Abantu besathi, “Ukuthula lokuvikeleka,” incithakalo izakwehlela phezu kwabo ngokujuma njengomhelo kowesifazane ozithweleyo njalo kabayikuphunyuka."},{"book":"1 AbaseThesalonika","chapter":"5","verse":"4","text":"Kodwa lina bazalwane, kalikho emnyameni ukuba lolusuku lulijume njengesela."},{"book":"1 AbaseThesalonika","chapter":"5","verse":"5","text":"Lonke lingamadodana okukhanya lamadodana emini. Kasisibo bobusuku loba abobumnyama."},{"book":"1 AbaseThesalonika","chapter":"5","verse":"6","text":"Ngakho-ke, kasingafani labanye abaleleyo kodwa kasiphaphameni njalo sizithibe."},{"book":"1 AbaseThesalonika","chapter":"5","verse":"7","text":"Ngoba labo abalalayo balala ebusuku, lalabo abadakwayo badakwa ebusuku."},{"book":"1 AbaseThesalonika","chapter":"5","verse":"8","text":"Kodwa njengoba singabemini, kasizithibeni, sembathe ukukholwa lothando njengesihlangu sesifuba, lethemba lokusindiswa njengengowane."},{"book":"1 AbaseThesalonika","chapter":"5","verse":"9","text":"Ngoba uNkulunkulu kasimiselanga ulaka kodwa ukuba sithole ukusindiswa ngeNkosi yethu uJesu Khristu."},{"book":"1 AbaseThesalonika","chapter":"5","verse":"10","text":"Wasifela ukuze loba sikhangele kumbe silele, siphile laye."},{"book":"1 AbaseThesalonika","chapter":"5","verse":"11","text":"Ngakho-ke, qinisanani njalo lakhane njengoba likwenza."},{"book":"1 AbaseThesalonika","chapter":"5","verse":"12","text":"Siyalicela bazalwane, ukuba libahloniphe labo abasebenza nzima phakathi kwenu, abalikhathalelayo eNkosini njalo beliqondisa futhi."},{"book":"1 AbaseThesalonika","chapter":"5","verse":"13","text":"Bahlonipheni kakhulu ngothando ngenxa yomsebenzi wabo. Hlalisanani ngokuthula."},{"book":"1 AbaseThesalonika","chapter":"5","verse":"14","text":"Njalo siyalincenga bazalwane, baxwayiseni labo abangamavila, likhuthaze abadele inhliziyo, lisize ababuthakathaka njalo libekezelele umuntu wonke."},{"book":"1 AbaseThesalonika","chapter":"5","verse":"15","text":"Qaphelani kungabikhona ophindisela okubi ngokubi kodwa lihlale lizama ukwenzelana okuhle kanye lakwabanye abantu."},{"book":"1 AbaseThesalonika","chapter":"5","verse":"16","text":"Thokozani kokuphela,"},{"book":"1 AbaseThesalonika","chapter":"5","verse":"17","text":"likhuleke kokuphela"},{"book":"1 AbaseThesalonika","chapter":"5","verse":"18","text":"njalo libonge konke okulehlelayo ngoba lokhu kuyintando kaNkulunkulu ngani kuKhristu uJesu."},{"book":"1 AbaseThesalonika","chapter":"5","verse":"19","text":"Lingawucitshi umlilo kaMoya;"},{"book":"1 AbaseThesalonika","chapter":"5","verse":"20","text":"lingazeyisi iziphrofethi"},{"book":"1 AbaseThesalonika","chapter":"5","verse":"21","text":"kodwa zihloleni zonke; libambelele kokulungileyo,"},{"book":"1 AbaseThesalonika","chapter":"5","verse":"22","text":"lixwaye konke okubi."},{"book":"1 AbaseThesalonika","chapter":"5","verse":"23","text":"Sengathi uNkulunkulu uqobo, uNkulunkulu wokuthula angalenza libengcwele ngokupheleleyo. Sengathi umoya wenu wonke lomphefumulo kanye lomzimba kungalondolozwa kungelasici ekufikeni kweNkosi yethu uJesu Khristu."},{"book":"1 AbaseThesalonika","chapter":"5","verse":"24","text":"Lowo olibizayo uthembekile njalo uzakukwenza lokho."},{"book":"1 AbaseThesalonika","chapter":"5","verse":"25","text":"Lisikhulekele bazalwane."},{"book":"1 AbaseThesalonika","chapter":"5","verse":"26","text":"Bingelelani abazalwane bonke ngokwangana okungcwele."},{"book":"1 AbaseThesalonika","chapter":"5","verse":"27","text":"Ngiyalilaya phambi kweNkosi ukuba incwadi le ibalelwe abazalwane bonke."},{"book":"1 AbaseThesalonika","chapter":"5","verse":"28","text":"Umusa weNkosi yethu uJesu Khristu kawube lani."}]}