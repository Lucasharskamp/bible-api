{"data":[{"book":"Efesofoɔ","chapter":"2","verse":"1","text":"Mo deɛ, na moawuwu wɔ mo amumuyɛ ne mo bɔne a"},{"book":"Efesofoɔ","chapter":"2","verse":"2","text":"na anka mote mu, ɛberɛ a na modi ewiase ne ewiem sodifoɔ ahennie akyi no ne honhom a seesei ɛreyɛ adwuma wɔ wɔn a wɔyɛ asoɔden mu no."},{"book":"Efesofoɔ","chapter":"2","verse":"3","text":"Ɛberɛ bi, yɛn nyinaa ne wɔn tena dii honam akɔnnɔ akyi yɛɛ ɔhonam apɛdeɛ ne ne nsusuiɛ. Yɛn nso na ɛsɛ sɛ Onyankopɔn abufuo ba yɛn so."},{"book":"Efesofoɔ","chapter":"2","verse":"4","text":"Nanso, ɛsiane nʼadɔyɛ a ɛdɔɔso ma yɛn enti, Onyankopɔn a nʼahummɔborɔ dɔɔso no"},{"book":"Efesofoɔ","chapter":"2","verse":"5","text":"maa yɛn nkwa wɔ Kristo mu, wɔ ɛberɛ a anka yɛawuwu wɔ amumuyɛ mu mpo; adom enti na wɔagye mo nkwa."},{"book":"Efesofoɔ","chapter":"2","verse":"6","text":"Onyankopɔn nyanee yɛn ne Kristo, na ɔde yɛn ne Kristo atena ɔsoro ahemman mu"},{"book":"Efesofoɔ","chapter":"2","verse":"7","text":"sɛdeɛ ɛbɛyɛ a nna a ɛreba no mu, ɔbɛda nʼadom ahonya a ɛboro so no adi; nʼadɔeɛ a ɔnam Kristo Yesu so yɛɛ yɛn no."},{"book":"Efesofoɔ","chapter":"2","verse":"8","text":"Ɛyɛ adom no enti na wɔnam gyidie so agye mo nkwa. Ɛmfiri mo ankasa, ɛyɛ Onyankopɔn akyɛdeɛ."},{"book":"Efesofoɔ","chapter":"2","verse":"9","text":"Ɛmfiri nnwuma mu, na obi de ahoahoa ne ho."},{"book":"Efesofoɔ","chapter":"2","verse":"10","text":"Onyankopɔn na wayɛ yɛn sɛdeɛ yɛteɛ yi. Ɔnam Kristo so bɔɔ yɛn sɛ yɛmmɛyɛ nnwuma pa a wasiesie ato hɔ no."},{"book":"Efesofoɔ","chapter":"2","verse":"11","text":"Afei, monkae sɛ mo a na anka kane no wɔwoo mo amanamanmufoɔ, na wɔn a wɔfrɛ wɔn ho twetiatwafoɔ, (deɛ wɔde nsa ayɛ wɔ honam mu) frɛ mo momonotofoɔ,"},{"book":"Efesofoɔ","chapter":"2","verse":"12","text":"monkae sɛ saa ɛberɛ no, na moate mo ho afiri Kristo ho, na wɔnnkane mo mfra Israelfoɔ, na moyɛ ahɔhoɔ a monka bɔhyɛ apam no ho, na monni anidasoɔ ɛna monni Onyankopɔn nso wɔ ewiase."},{"book":"Efesofoɔ","chapter":"2","verse":"13","text":"Nanso, afei mo a na anka mowɔ akyirikyiri no, wɔnam Kristo mogya no so atwe mo abɛn Onyankopɔn."},{"book":"Efesofoɔ","chapter":"2","verse":"14","text":"Ɛfiri sɛ, Kristo no ankasa nam baako a wama Yudafoɔ ne amanamanmufoɔ ayɛ no so de asomdwoeɛ aba. Ɔnam ɔno ankasa ne honam so bubuu ɔfasuo a na ɛtwa wɔn ntam ma wɔyɛ atamfoɔ no."},{"book":"Efesofoɔ","chapter":"2","verse":"15","text":"Ɔnam ne onipadua so asɛe Mose Mmara ne nʼahyɛdeɛ tumi no. Ne botaeɛ ne sɛ ɔbɛma Yudafoɔ ne amanamanmufoɔ ayɛ baako na ɔde asomdwoeɛ aba."},{"book":"Efesofoɔ","chapter":"2","verse":"16","text":"Ɔnam asɛnnua a ɔde sɛee nitan a ɛwɔ wɔn ntam no so aka wɔn abom ayɛ onipadua baako na wapata wɔne Onyankopɔn ntam."},{"book":"Efesofoɔ","chapter":"2","verse":"17","text":"Enti, Kristo ba bɛkaa Asɛmpa a ɛyɛ asomdwoesɛm no kyerɛɛ wɔn a wɔwɔ akyirikyiri ne wɔn a wɔbɛn nyinaa."},{"book":"Efesofoɔ","chapter":"2","verse":"18","text":"Ɔno enti yɛwɔ Honhom baako a yɛnam no so kɔ Agya no nkyɛn."},{"book":"Efesofoɔ","chapter":"2","verse":"19","text":"Enti seesei, monnyɛ ahɔhoɔ ne amanfrafoɔ bio, na mmom mo ne Onyankopɔn nkurɔfoɔ no yɛ nnipa korɔ na mofra Onyankopɔn abusuafoɔ no mu,"},{"book":"Efesofoɔ","chapter":"2","verse":"20","text":"na wɔato mo asi asomafoɔ no ne adiyifoɔ no fapem a Kristo Yesu no ankasa yɛ ne tweatiboɔ no so."},{"book":"Efesofoɔ","chapter":"2","verse":"21","text":"Ɔno na ɔma ɛdan mu no nyinaa yɛ baako na ɛbɛyɛ asɔredan kronkron wɔ Awurade mu."},{"book":"Efesofoɔ","chapter":"2","verse":"22","text":"Ne mu na wɔresiesie mo na mo abɔ mu abɛyɛ efie a Onyankopɔn nam ne Honhom so tena mu."}]}