{"data":[{"book":"1 Bassekabaka","chapter":"12","verse":"1","text":"Lekobowaamu n’alaga e Sekemu, Abayisirayiri bonna gye baali bakuŋŋaanidde okumufuula kabaka."},{"book":"1 Bassekabaka","chapter":"12","verse":"2","text":"Yerobowaamu mutabani wa Nebati bwe yawulira ekyo, ng’ali e Misiri, gye yali yeewaŋŋangusirizza, n’akomawo."},{"book":"1 Bassekabaka","chapter":"12","verse":"3","text":"Abantu ne batumira Yerobowaamu, ye n’ekibiina kyonna ekya Isirayiri ne bagenda ewa Lekobowaamu, ne bamugamba nti,"},{"book":"1 Bassekabaka","chapter":"12","verse":"4","text":"“Kitaawo yatuteekako ekikoligo ekizito, naye kaakano wewula ku mirimu emizibu ne ku kikoligo ekizito kye yatuteekako, naffe tunaakuweereza.”"},{"book":"1 Bassekabaka","chapter":"12","verse":"5","text":"Lekobowaamu n’abaddamu nti, “Mumpe ebbanga lya nnaku ssatu, n’oluvannyuma nnaabaddamu.” Abantu ne beetambulira."},{"book":"1 Bassekabaka","chapter":"12","verse":"6","text":"Awo kabaka Lekobowaamu n’agenda ne yeebuuza ku bakadde abaaweerezanga kitaawe Sulemaani, mu biseera bwe yali ng’akyali mulamu. N’ababuuza nti, “Mumpa magezi ki, ku nsonga abantu bano gye bansabye?”"},{"book":"1 Bassekabaka","chapter":"12","verse":"7","text":"Ne bamuddamu nti, “Leero bw’onoobeera omuwulize eri abantu bano ne weetoowaza, n’obaweereza, era n’obaddamu n’eggonjebwa, kale banaabeeranga baweereza bo.”"},{"book":"1 Bassekabaka","chapter":"12","verse":"8","text":"Naye Lekobowaamu n’atawuliriza magezi abakadde ge baamuwa, n’agenda ne yeebuuza ku bavubuka be yali akuze nabo, era nga be bamuweereza."},{"book":"1 Bassekabaka","chapter":"12","verse":"9","text":"N’ababuuza nti, “Mumpa magezi ki okuddamu abantu abasabye okuwewula ku kikoligo kitange kye yabateekako?”"},{"book":"1 Bassekabaka","chapter":"12","verse":"10","text":"Abavubuka abaakulira awamu naye ne bamuddamu nti, “Gamba abantu abo abakusabye nti, ‘Okendeeze ku kikoligo kitaawo kye yabateekako nti, “Engalo yange eya nasswi esinga ekiwato kya kitange obunene."},{"book":"1 Bassekabaka","chapter":"12","verse":"11","text":"Kitange yabateekako ekikoligo ekizito, naye nze ndyongera ku kikoligo kyammwe. Kitange yabakangavvulanga na nkoba, naye nze nnaabakangavvulanga n’enjaba ez’obusagwa.” ’ ”"},{"book":"1 Bassekabaka","chapter":"12","verse":"12","text":"Oluvannyuma lw’ennaku ssatu, Yerobowaamu n’abantu bonna, ne baddayo eri Lekobowaamu, nga bwe yali abagambye okudda oluvannyuma lw’ennaku essatu."},{"book":"1 Bassekabaka","chapter":"12","verse":"13","text":"Awo kabaka n’addamu abantu n’ebboggo, n’agaana amagezi abakadde ge baamuwa,"},{"book":"1 Bassekabaka","chapter":"12","verse":"14","text":"n’agoberera ag’abavubuka, n’ayogera nti, “Kitange yafuula ekikoligo kyammwe okuba ekizito, naye nze nnaayongera ku kikoligo kyammwe. Kitange yabakangavvulanga na nkoba, naye nno nze nnaabakangavvula na njaba ez’obusagwa.”"},{"book":"1 Bassekabaka","chapter":"12","verse":"15","text":"Kabaka n’atawuliriza bantu. Bino byonna byabaawo Mukama atuukirize ekigambo kye yayogera eri Yerobowaamu mutabani wa Nebati ng’ayita mu Akiya Omusiiro."},{"book":"1 Bassekabaka","chapter":"12","verse":"16","text":"Awo Isirayiri yenna bwe baalaba nga kabaka agaanye okubawuliriza, ne bamuddamu nti,"},{"book":"1 Bassekabaka","chapter":"12","verse":"17","text":"Naye abaana ba Isirayiri abaabeeranga mu bibuga bya Yuda, ne bafugibwa Lekobowaamu."},{"book":"1 Bassekabaka","chapter":"12","verse":"18","text":"Lekobowaamu yalagira Adolaamu eyakuliranga emirimu egy’obuwaze okugenda eri Abayisirayiri, okubalagira eby’okukola, naye ne bamukuba amayinja ne bamutta. Naye ye Kabaka Lekobowaamu n’awona, n’alinnya eggaali lye n’addukira e Yerusaalemi."},{"book":"1 Bassekabaka","chapter":"12","verse":"19","text":"Bw’atyo Isirayiri n’ajeemera ennyumba ya Dawudi n’okutuusa leero."},{"book":"1 Bassekabaka","chapter":"12","verse":"20","text":"Abayisirayiri bonna bwe baawulira nti Yerobowaamu akomyewo, ne bamutumira ajje eri ekibiina, ne bamutikkira okuba kabaka wa Isirayiri yonna. Ekika kya Yuda kyokka kye kyasigala nga kigoberera ennyumba ya Dawudi."},{"book":"1 Bassekabaka","chapter":"12","verse":"21","text":"Awo Lekobowaamu bwe yatuuka mu Yerusaalemi n’akuŋŋaanya ennyumba ya Yuda yonna, n’ekika kya Benyamini, abasajja abalwanyi emitwalo kkumi na munaana, okulwanagana n’ennyumba ya Isirayiri, asobole okweddiza obwakabaka."},{"book":"1 Bassekabaka","chapter":"12","verse":"22","text":"Naye ekigambo kya Katonda ne kijjira Semaaya omusajja wa Katonda nti,"},{"book":"1 Bassekabaka","chapter":"12","verse":"23","text":"“Gamba Lekobowaamu mutabani wa Sulemaani kabaka wa Yuda, n’ennyumba ya Yuda yonna n’eya Benyamini, era n’abantu bonna nti,"},{"book":"1 Bassekabaka","chapter":"12","verse":"24","text":"‘Bw’ati bw’ayogera Mukama nti, Temwambuka kulwana ne baganda bammwe, Abayisirayiri. Buli omu ku mmwe addeyo eka kubanga kino nze nkisazeewo.’ ” Awo ne bagondera ekigambo kya Mukama, ne baddayo ewaabwe, nga Mukama bwe yalagira."},{"book":"1 Bassekabaka","chapter":"12","verse":"25","text":"Awo Yerobowaamu n’azimba Sekemu mu Efulayimu ensi ey’ensozi, era n’abeera eyo. Eyo gye yava n’agenda n’azimba Penieri."},{"book":"1 Bassekabaka","chapter":"12","verse":"26","text":"Yerobowaamu ne yeerowooza munda ye nti, “Obwakabaka sikulwa nga budda mu nnyumba ya Dawudi!"},{"book":"1 Bassekabaka","chapter":"12","verse":"27","text":"Abantu bano bwe banayambukanga okuwaayo ebiweebwayo mu yeekaalu ya Mukama mu Yerusaalemi, olunaku olumu emitima gyabwe giyinza okukyukira mukama waabwe, Lekobowaamu, kabaka wa Yuda. Balinzita ne badda gy’ali.”"},{"book":"1 Bassekabaka","chapter":"12","verse":"28","text":"Awo Kabaka Yerobowaamu n’aweebwa amagezi okukola ennyana bbiri eza zaabu. N’agamba abantu nti, “Kijja kubazitoowerera nnyo okwambukanga e Yerusaalemi. Baabano bakatonda bammwe, Ayi Isirayiri, abaabaggya mu Misiri.”"},{"book":"1 Bassekabaka","chapter":"12","verse":"29","text":"Emu n’agiteeka mu Beseri n’endala mu Ddaani."},{"book":"1 Bassekabaka","chapter":"12","verse":"30","text":"Ekintu ekyo ne kiba kibi nnyo, kubanga abantu baatuuka n’okugenda e Ddaani okusinza ekifaananyi ky’ennyana ekyali kiteekeddwa eyo."},{"book":"1 Bassekabaka","chapter":"12","verse":"31","text":"Yerobowaamu n’azimba amasabo mu bifo ebigulumivu n’alonda bakabona12:31 Yerobowaamu yalonda bakabona abataali ba kika kya Leevi, kubanga Abaleevi abasinga obungi baali baddukidde eri Lekobowaamu (2By 11:13-17) ng’abaggya mu bantu abaabulijjo, newaakubadde nga tebaali ba kika kya Leevi."},{"book":"1 Bassekabaka","chapter":"12","verse":"32","text":"N’akola embaga ku lunaku olw’ekkumi n’ettaano mu mwezi ogw’omunaana, okufaanana n’embaga ebeerawo mu Yuda, era n’awaayo ebyokebwa ku kyoto. Kino yakikola mu Beseri ng’awaayo ssaddaaka eri ennyana ze yakola. N’assa bakabona mu bifo ebigulumivu bye yali akoze e Beseri."},{"book":"1 Bassekabaka","chapter":"12","verse":"33","text":"Ku lunaku olw’ekkumi n’ettaano mu mwezi ogw’omunaana gwe yeerondera, n’awaayo ebiweebwayo ebyokebwa ku kyoto kye yazimba e Beseri. Era n’assaawo embaga Abayisirayiri gye baakuumanga, n’ayambukanga ne ku kyoto okuwaayo ebyokebwa."}]}