{"data":[{"book":"उत्पत्ति","chapter":"21","verse":"1","text":"यहोवा ने जैसा कहा था वैसा ही सारा की सुधि लेकर उसके साथ अपने वचन के अनुसार किया21:1 सारा की सुधि लेकर उसके साथ अपने वचन के अनुसार किया: परमेश्वर सारा के प्रति अपनी प्रतिज्ञा में विश्वासयोग्य रहा। प्रतिज्ञा के अनुसार इसहाक का जन्म हुआ।।"},{"book":"उत्पत्ति","chapter":"21","verse":"2","text":"सारा अब्राहम से गर्भवती होकर उसके बुढ़ापे में उसी नियुक्त समय पर जो परमेश्वर ने उससे ठहराया था, एक पुत्र उत्पन्न हुआ।"},{"book":"उत्पत्ति","chapter":"21","verse":"3","text":"अब्राहम ने अपने पुत्र का नाम जो सारा से उत्पन्न हुआ था इसहाक रखा। (मत्ती 1:2, लूका 3:34)"},{"book":"उत्पत्ति","chapter":"21","verse":"4","text":"और जब उसका पुत्र इसहाक आठ दिन का हुआ, तब उसने परमेश्वर की आज्ञा के अनुसार उसका खतना किया। (प्रेरि. 7:8)"},{"book":"उत्पत्ति","chapter":"21","verse":"5","text":"जब अब्राहम का पुत्र इसहाक उत्पन्न हुआ तब वह एक सौ वर्ष का था।"},{"book":"उत्पत्ति","chapter":"21","verse":"6","text":"और सारा ने कहा, “परमेश्वर ने मुझे प्रफुल्लित किया है; इसलिए सब सुननेवाले भी मेरे साथ प्रफुल्लित होंगे।”"},{"book":"उत्पत्ति","chapter":"21","verse":"7","text":"फिर उसने यह भी कहा, “क्या कोई कभी अब्राहम से कह सकता था, कि सारा लड़कों को दूध पिलाएगी? पर देखो, मुझसे उसके बुढ़ापे में एक पुत्र उत्पन्न हुआ।”"},{"book":"उत्पत्ति","chapter":"21","verse":"8","text":"और वह लड़का बढ़ा और उसका दूध छुड़ाया गया; और इसहाक के दूध छुड़ाने के दिन अब्राहम ने बड़ा भोज किया। (गला. 4:22, इब्रा. 11:11)"},{"book":"उत्पत्ति","chapter":"21","verse":"9","text":"तब सारा को मिस्री हागार का पुत्र, जो अब्राहम से उत्पन्न हुआ था, हँसी करता हुआ दिखाई पड़ा21:9 मिस्री हागार का पुत्र, जो अब्राहम से उत्पन्न हुआ था, हँसी करता हुआ दिखाई पड़ा: इसहाक के जन्म से इश्माएल की स्थिति में बड़ा बदलाव आया। वह अब इसहाक के समान ध्यान का केंद्र नहीं रहा और इस कारण हो सकता है कुछ कड़वाहट की भावना उसमें उत्पन्न हो गई हो। अतः उसकी हँसी वास्तव में ठट्ठा था।।"},{"book":"उत्पत्ति","chapter":"21","verse":"10","text":"इस कारण उसने अब्राहम से कहा, “इस दासी को पुत्र सहित निकाल दे: क्योंकि इस दासी का पुत्र मेरे पुत्र इसहाक के साथ भागी न होगा।” (गला. 4:29)"},{"book":"उत्पत्ति","chapter":"21","verse":"11","text":"यह बात अब्राहम को अपने पुत्र के कारण बुरी लगी।"},{"book":"उत्पत्ति","chapter":"21","verse":"12","text":"तब परमेश्वर ने अब्राहम से कहा, “उस लड़के और अपनी दासी के कारण तुझे बुरा न लगे; जो बात सारा तुझ से कहे, उसे मान, क्योंकि जो तेरा वंश कहलाएगा सो इसहाक ही से चलेगा। (इब्रा. 11:18, रोम. 9:7)"},{"book":"उत्पत्ति","chapter":"21","verse":"13","text":"दासी के पुत्र से भी मैं एक जाति उत्पन्न करूँगा इसलिए कि वह तेरा वंश है।”"},{"book":"उत्पत्ति","chapter":"21","verse":"14","text":"इसलिए अब्राहम ने सवेरे तड़के उठकर रोटी और पानी से भरी चमड़े की थैली भी हागार को दी, और उसके कंधे पर रखी, और उसके लड़के को भी उसे देकर उसको विदा किया। वह चली गई, और बेर्शेबा के जंगल में भटकने लगी।"},{"book":"उत्पत्ति","chapter":"21","verse":"15","text":"जब थैली का जल समाप्त हो गया, तब उसने लड़के को एक झाड़ी के नीचे छोड़ दिया।"},{"book":"उत्पत्ति","chapter":"21","verse":"16","text":"और आप उससे तीर भर के टप्पे पर दूर जाकर उसके सामने यह सोचकर बैठ गई, “मुझ को लड़के की मृत्यु देखनी न पड़े।” तब वह उसके सामने बैठी हुई चिल्ला चिल्लाकर रोने लगी।"},{"book":"उत्पत्ति","chapter":"21","verse":"17","text":"परमेश्वर ने उस लड़के की सुनी21:17 परमेश्वर ने उस लड़के की सुनी: परमेश्वर उस लड़के की पुकार सुनता है, जिसकी प्यास की तड़प अपनी माँ से अधिक थी। स्वर्गदूत को भेजा गया, जिसने साधारण शब्दों से हागार को प्रोत्साहित किया और उसे निर्देश दिया।; और उसके दूत ने स्वर्ग से हागार को पुकारकर कहा, “हे हागार, तुझे क्या हुआ? मत डर; क्योंकि जहाँ तेरा लड़का है वहाँ से उसकी आवाज परमेश्वर को सुन पड़ी है।"},{"book":"उत्पत्ति","chapter":"21","verse":"18","text":"उठ, अपने लड़के को उठा और अपने हाथ से सम्भाल; क्योंकि मैं उसके द्वारा एक बड़ी जाति बनाऊँगा।”"},{"book":"उत्पत्ति","chapter":"21","verse":"19","text":"तब परमेश्वर ने उसकी आँखें खोल दीं, और उसको एक कुआँ दिखाई पड़ा; तब उसने जाकर थैली को जल से भरकर लड़के को पिलाया।"},{"book":"उत्पत्ति","chapter":"21","verse":"20","text":"और परमेश्वर उस लड़के के साथ रहा; और जब वह बड़ा हुआ, तब जंगल में रहते-रहते धनुर्धारी बन गया।"},{"book":"उत्पत्ति","chapter":"21","verse":"21","text":"वह पारान नामक जंगल में रहा करता था; और उसकी माता ने उसके लिये मिस्र देश से एक स्त्री मँगवाई।"},{"book":"उत्पत्ति","chapter":"21","verse":"22","text":"उन दिनों में ऐसा हुआ कि अबीमेलेक अपने सेनापति पीकोल को संग लेकर अब्राहम से कहने लगा, “जो कुछ तू करता है उसमें परमेश्वर तेरे संग रहता है;"},{"book":"उत्पत्ति","chapter":"21","verse":"23","text":"इसलिए अब मुझसे यहाँ इस विषय में परमेश्वर की शपथ खा कि तू न तो मुझसे छल करेगा, और न कभी मेरे वंश से करेगा, परन्तु जैसी करुणा मैंने तुझ पर की है, वैसी ही तू मुझ पर और इस देश पर भी, जिसमें तू रहता है, करेगा।”"},{"book":"उत्पत्ति","chapter":"21","verse":"24","text":"अब्राहम ने कहा, “मैं शपथ खाऊँगा।”"},{"book":"उत्पत्ति","chapter":"21","verse":"25","text":"और अब्राहम ने अबीमेलेक को एक कुएँ के विषय में जो अबीमेलेक के दासों ने बलपूर्वक ले लिया था, उलाहना दिया।"},{"book":"उत्पत्ति","chapter":"21","verse":"26","text":"तब अबीमेलेक ने कहा, “मैं नहीं जानता कि किसने यह काम किया; और तूने भी मुझे नहीं बताया, और न मैंने आज से पहले इसके विषय में कुछ सुना।”"},{"book":"उत्पत्ति","chapter":"21","verse":"27","text":"तब अब्राहम ने भेड़-बकरी, और गाय-बैल अबीमेलेक को दिए; और उन दोनों ने आपस में वाचा बाँधी।"},{"book":"उत्पत्ति","chapter":"21","verse":"28","text":"अब्राहम ने सात मादा मेम्नों को अलग कर रखा।"},{"book":"उत्पत्ति","chapter":"21","verse":"29","text":"तब अबीमेलेक ने अब्राहम से पूछा, “इन सात बच्चियों का, जो तूने अलग कर रखी हैं, क्या प्रयोजन है?”"},{"book":"उत्पत्ति","chapter":"21","verse":"30","text":"उसने कहा, “तू इन सात बच्चियों को इस बात की साक्षी जानकर मेरे हाथ से ले कि मैंने यह कुआँ खोदा है।”"},{"book":"उत्पत्ति","chapter":"21","verse":"31","text":"उन दोनों ने जो उस स्थान में आपस में शपथ खाई, इसी कारण उसका नाम बेर्शेबा पड़ा।"},{"book":"उत्पत्ति","chapter":"21","verse":"32","text":"जब उन्होंने बेर्शेबा में परस्पर वाचा बाँधी, तब अबीमेलेक और उसका सेनापति पीकोल, उठकर पलिश्तियों के देश में लौट गए।"},{"book":"उत्पत्ति","chapter":"21","verse":"33","text":"फिर अब्राहम ने बेर्शेबा में झाऊ का एक वृक्ष लगाया, और वहाँ यहोवा से जो सनातन परमेश्वर है, प्रार्थना की।"},{"book":"उत्पत्ति","chapter":"21","verse":"34","text":"अब्राहम पलिश्तियों के देश में बहुत दिनों तक परदेशी होकर रहा।"}]}