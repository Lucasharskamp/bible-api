{"data":[{"book":"यूहन्ना","chapter":"15","verse":"1","text":"मैं अंगूर की हक़ीक़ी बेल हूँ और मेरा बाप माली है।"},{"book":"यूहन्ना","chapter":"15","verse":"2","text":"वह मेरी हर शाख़ को जो फल नहीं लाती काटकर फेंक देता है। लेकिन जो शाख़ फल लाती है उस की वह काँट-छाँट करता है ताकि ज़्यादा फल लाए।"},{"book":"यूहन्ना","chapter":"15","verse":"3","text":"उस कलाम के ज़रीए जो मैंने तुमको सुनाया है तुम तो पाक-साफ़ हो चुके हो।"},{"book":"यूहन्ना","chapter":"15","verse":"4","text":"मुझमें क़ायम रहो तो मैं भी तुममें क़ायम रहूँगा। जो शाख़ बेल से कट गई है वह फल नहीं ला सकती। बिलकुल इसी तरह तुम भी अगर तुम मुझमें क़ायम नहीं रहते फल नहीं ला सकते।"},{"book":"यूहन्ना","chapter":"15","verse":"5","text":"मैं ही अंगूर की बेल हूँ, और तुम उस की शाख़ें हो। जो मुझमें क़ायम रहता है और मैं उसमें वह बहुत-सा फल लाता है, क्योंकि मुझसे अलग होकर तुम कुछ नहीं कर सकते।"},{"book":"यूहन्ना","chapter":"15","verse":"6","text":"जो मुझमें क़ायम नहीं रहता और न मैं उसमें उसे बेफ़ायदा शाख़ की तरह बाहर फेंक दिया जाता है। ऐसी शाख़ें सूख जाती हैं और लोग उनका ढेर लगाकर उन्हें आग में झोंक देते हैं जहाँ वह जल जाती हैं।"},{"book":"यूहन्ना","chapter":"15","verse":"7","text":"अगर तुम मुझमें क़ायम रहो और मैं तुममें तो जो जी चाहे माँगो, वह तुमको दिया जाएगा।"},{"book":"यूहन्ना","chapter":"15","verse":"8","text":"जब तुम बहुत-सा फल लाते और यों मेरे शागिर्द साबित होते हो तो इससे मेरे बाप को जलाल मिलता है।"},{"book":"यूहन्ना","chapter":"15","verse":"9","text":"जिस तरह बाप ने मुझसे मुहब्बत रखी है उसी तरह मैंने तुमसे भी मुहब्बत रखी है। अब मेरी मुहब्बत में क़ायम रहो।"},{"book":"यूहन्ना","chapter":"15","verse":"10","text":"जब तुम मेरे अहकाम के मुताबिक़ ज़िंदगी गुज़ारते हो तो तुम मेरी मुहब्बत में क़ायम रहते हो। मैं भी इसी तरह अपने बाप के अहकाम के मुताबिक़ चलता हूँ और यों उस की मुहब्बत में क़ायम रहता हूँ।"},{"book":"यूहन्ना","chapter":"15","verse":"11","text":"मैंने तुमको यह इसलिए बताया है ताकि मेरी ख़ुशी तुममें हो बल्कि तुम्हारा दिल ख़ुशी से भरकर छलक उठे।"},{"book":"यूहन्ना","chapter":"15","verse":"12","text":"मेरा हुक्म यह है कि एक दूसरे को वैसे प्यार करो जैसे मैंने तुमको प्यार किया है।"},{"book":"यूहन्ना","chapter":"15","verse":"13","text":"इससे बड़ी मुहब्बत है नहीं कि कोई अपने दोस्तों के लिए अपनी जान दे दे।"},{"book":"यूहन्ना","chapter":"15","verse":"14","text":"तुम मेरे दोस्त हो अगर तुम वह कुछ करो जो मैं तुमको बताता हूँ।"},{"book":"यूहन्ना","chapter":"15","verse":"15","text":"अब से मैं नहीं कहता कि तुम ग़ुलाम हो, क्योंकि ग़ुलाम नहीं जानता कि उसका मालिक क्या करता है। इसके बजाए मैंने कहा है कि तुम दोस्त हो, क्योंकि मैंने तुमको सब कुछ बताया है जो मैंने अपने बाप से सुना है।"},{"book":"यूहन्ना","chapter":"15","verse":"16","text":"तुमने मुझे नहीं चुना बल्कि मैंने तुमको चुन लिया है। मैंने तुमको मुक़र्रर किया कि जाकर फल लाओ, ऐसा फल जो क़ायम रहे। फिर बाप तुमको वह कुछ देगा जो तुम मेरे नाम में माँगोगे।"},{"book":"यूहन्ना","chapter":"15","verse":"17","text":"मेरा हुक्म यही है कि एक दूसरे से मुहब्बत रखो।"},{"book":"यूहन्ना","chapter":"15","verse":"18","text":"अगर दुनिया तुमसे दुश्मनी रखे तो यह बात ज़हन में रखो कि उसने तुमसे पहले मुझसे दुश्मनी रखी है।"},{"book":"यूहन्ना","chapter":"15","verse":"19","text":"अगर तुम दुनिया के होते तो दुनिया तुमको अपना समझकर प्यार करती। लेकिन तुम दुनिया के नहीं हो। मैंने तुमको दुनिया से अलग करके चुन लिया है। इसलिए दुनिया तुमसे दुश्मनी रखती है।"},{"book":"यूहन्ना","chapter":"15","verse":"20","text":"वह बात याद करो जो मैंने तुमको बताई कि ग़ुलाम अपने मालिक से बड़ा नहीं होता। अगर उन्होंने मुझे सताया है तो तुम्हें भी सताएँगे। और अगर उन्होंने मेरे कलाम के मुताबिक़ ज़िंदगी गुज़ारी तो वह तुम्हारी बातों पर भी अमल करेंगे।"},{"book":"यूहन्ना","chapter":"15","verse":"21","text":"लेकिन तुम्हारे साथ जो कुछ भी करेंगे, मेरे नाम की वजह से करेंगे, क्योंकि वह उसे नहीं जानते जिसने मुझे भेजा है।"},{"book":"यूहन्ना","chapter":"15","verse":"22","text":"अगर मैं आया न होता और उनसे बात न की होती तो वह क़ुसूरवार न ठहरते। लेकिन अब उनके गुनाह का कोई भी उज़्र बाक़ी नहीं रहा।"},{"book":"यूहन्ना","chapter":"15","verse":"23","text":"जो मुझसे दुश्मनी रखता है वह मेरे बाप से भी दुश्मनी रखता है।"},{"book":"यूहन्ना","chapter":"15","verse":"24","text":"अगर मैंने उनके दरमियान ऐसा काम न किया होता जो किसी और ने नहीं किया तो वह क़ुसूरवार न ठहरते। लेकिन अब उन्होंने सब कुछ देखा है और फिर भी मुझसे और मेरे बाप से दुश्मनी रखी है।"},{"book":"यूहन्ना","chapter":"15","verse":"25","text":"और ऐसा होना भी था ताकि कलामे-मुक़द्दस की यह पेशगोई पूरी हो जाए कि ‘उन्होंने बिलावजह मुझसे कीना रखा है।’"},{"book":"यूहन्ना","chapter":"15","verse":"26","text":"जब वह मददगार आएगा जिसे मैं बाप की तरफ़ से तुम्हारे पास भेजूँगा तो वह मेरे बारे में गवाही देगा। वह सच्चाई का रूह है जो बाप में से निकलता है।"},{"book":"यूहन्ना","chapter":"15","verse":"27","text":"तुमको भी मेरे बारे में गवाही देना है, क्योंकि तुम इब्तिदा से मेरे साथ रहे हो।"}]}