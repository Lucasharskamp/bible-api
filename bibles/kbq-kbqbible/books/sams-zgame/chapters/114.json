{"data":[{"book":"Sams-Zgame","chapter":"114","verse":"1","text":"Hagi Israeli vahe'mo'zama Isipiti'ma atre'zama e'nazana, Jekopu naga'mo'za ru zamageru'ma neraza vahe'mokizmi moparegama umani'nazaregatira atre'za e'naze"},{"book":"Sams-Zgame","chapter":"114","verse":"2","text":"Ana'ma hazageno'a Juda mopamo'a Anumzamofo mono nonkna higeno, Israeli mopa Agra'a kegava hu'ne."},{"book":"Sams-Zgame","chapter":"114","verse":"3","text":"Koranke hagerinte'ma azageno'a, ana hagerimo'a nezmageno koro fre'ne. Ana nehigeno Jodani timo'a ete rukrahe huno ne-erega vu'ne."},{"book":"Sams-Zgame","chapter":"114","verse":"4","text":"Ranra agonaramimo'za, ve sipisipimo'zama nehazaza hu'za takaure takaure nehazageno, ne'onse agonaramimo'za anenta sipisipimo'zama nehazaza huza takaure takaure hu'naze."},{"book":"Sams-Zgame","chapter":"114","verse":"5","text":"Nazamo higenka Koranke hagerimoka, korora nefrane? Nazamo higenka Jodani timoka, ete rukrahe hunka neantega nevane?"},{"book":"Sams-Zgame","chapter":"114","verse":"6","text":"Nazamo higeta ranra agonaramimota, ve sipisipimo'za nehazaza huta takaure takaurera nehaze? Nazamo higeta ne'onse agonaramimota, anenta sipisipi afumo'zama nehazaza huta takaure takaurera nehaze?"},{"book":"Sams-Zgame","chapter":"114","verse":"7","text":"Ama mopamoka Ra Anumzamofo avuga kahirahiku nehunka, Jekopu Anumzamofo avuga kahirahiku huo."},{"book":"Sams-Zgame","chapter":"114","verse":"8","text":"Ana Anumzamo'a havefina higeno tirura marenevazigeno, havemoke'ma hu'nea agonafintira higeno tina hanatino ne-ea ne' mani'ne."}]}