{"data":[{"book":"2 Thesalonithek","chapter":"3","verse":"1","text":"Idohhè, gathek ro khuiinothek nane bumuiithek, gathek shii sia phi bo, hì ne nathek duchoi shii um pha duiine Ithong ro mua ne athodang pha dinne shiie ne ilab rog shii choi yi bo."},{"book":"2 Thesalonithek","chapter":"3","verse":"2","text":"Hamangkhung-aphuii ne zab mua shii migi arek pho, chiih-è awie pha bran nane buii bran è gethek shii ragia rek phi bone, ji de sia mage bo."},{"book":"2 Thesalonithek","chapter":"3","verse":"3","text":"Jishii Ithong ne isiie ro, chiih-è ai è nathek shii ne Awie Jia ji è chuh rek phi ne ragia ruii phro."},{"book":"2 Thesalonithek","chapter":"3","verse":"4","text":"Chiih-è Ithong è gathek shii nathek pha migi ji phi, chiih-è nathek è rek muii rone chiih-è gathek è nathek shii nyie yao pha ji athodang pha rek rone gathek migi rek ro."},{"book":"2 Thesalonithek","chapter":"3","verse":"5","text":"Ithong è nathek shii ne Hamangkhung-aphuii ro miie chiih-è Masi è phi pha zud shii bajoboh gua pha ji shii noh bo."},{"book":"2 Thesalonithek","chapter":"3","verse":"6","text":"Gathek ro khuiinothek nane bumuiithek, Ithong Isu Masi beng è gathek nathek shii yung phro hanyie yi gathek è ithek shii phi pha muyung shii alua pha chiih-è chai shii siikhad-ajo pha sieng pho è ruang rai bo."},{"book":"2 Thesalonithek","chapter":"3","verse":"7","text":"Nathek nawaithek ne wie è thieg nathek ne gathek è rek pha ji rek bo. Gathek ne nathek rog hà um shii siikhad-ajo pha arek ro."},{"book":"2 Thesalonithek","chapter":"3","verse":"8","text":"Gathek ne igong aphi pha thaluii ne hanyie ro nong shii achoi ro. Ji phachiang, gathek blia rek chiih-è bajo snak rek; nyieliieshii nathek hanyie jia shii de miihan arey yi phro ne gathek ne hanai habiu blia rek."},{"book":"2 Thesalonithek","chapter":"3","verse":"9","text":"Gathek è ji rek pha ji ne, nyieliieshii gathek ne nong pha rangsua nak pha oi rone rek pha asi ro; gathek è rek pha ji ne nathek shii luagieng pha miiriig ji rek phi phro."},{"book":"2 Thesalonithek","chapter":"3","verse":"10","text":"Gathek nathek rog um shii, gathek è nathek shii yao, “Hanyie blia rek pha anuii pho ne michie de achie rabo.”"},{"book":"2 Thesalonithek","chapter":"3","verse":"11","text":"Gathek hì yao pha ji ne nyieliieshii nathek duchoi shii giak ne siikhad-ajo pha rai chiih-è gai bran ro blia shii de afa-afi rek bie pha yoi gathek è yoi."},{"book":"2 Thesalonithek","chapter":"3","verse":"12","text":"Gathek ne ji pha bran shii Ithong Isu Masi beng è yung chiih-è ithek shii isiie chai noh bo ne chiih-è awaithek chai sieng pha blia wiang bone phriie phro."},{"book":"2 Thesalonithek","chapter":"3","verse":"13","text":"Jishii nathek, khuiinothek nane bumuiithek, wie rek pha ji shii ajid rabo."},{"book":"2 Thesalonithek","chapter":"3","verse":"14","text":"Yangne ithek gai ne gathek è nathek shii thoh pha jigi ji pha mua ne anuii pha de um phro. Ji è um arone, ithek shii isiie rek bo chiih-è ithek rog shii nyie ayie-aphi rabo, ji-è ai ne biwo rey ruii phro."},{"book":"2 Thesalonithek","chapter":"3","verse":"15","text":"Jishii ithek shii mak duiine arek rabo; ji phachiang, khuiino duiine ithek shii phriie bo."},{"book":"2 Thesalonithek","chapter":"3","verse":"16","text":"Ithong awai ne hanyie yi gethek ro liijiing pha Ithong chiih-è idang ishak chiih-è khihà magunde liijiing phi bo."},{"book":"2 Thesalonithek","chapter":"3","verse":"17","text":"Phaul re-è salam phi ro Hì ne gui ro wad è zey: Hì pha lumuii è gune zab jigi shii (cheb) rek; hì duiine gune zey ro."},{"book":"2 Thesalonithek","chapter":"3","verse":"18","text":"Gethek ro Ithong Isu Masi ro bushun ne nathek zab shii um bo."}]}