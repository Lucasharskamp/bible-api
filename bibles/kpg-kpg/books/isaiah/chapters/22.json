{"data":[{"book":"Isaiah","chapter":"22","verse":"1","text":"Deenei telekai di hai o di Gowaa Mehanga Gonduu o di Moe."},{"book":"Isaiah","chapter":"22","verse":"2","text":"Di waahale hagatau gu hinihini, gu longoaa."},{"book":"Isaiah","chapter":"22","verse":"3","text":"Godou dagi dauwa huogodoo guu llele gi daha, guu kumi hua i mua, gei digaula digi puu nadau amu maalei e dahi."},{"book":"Isaiah","chapter":"22","verse":"4","text":"Mmaanege gi daha mo au, gii dangi au gi agu daangada ala ne mmade. Hudee hagamada e haga manawa lamalia au."},{"book":"Isaiah","chapter":"22","verse":"5","text":"Deenei di madagoaa e uli nia gai, hagamagedaa, hinihini i lodo di Gowaa Mehanga Gonduu o di Moe. Di Tagi, go Yihowah di Gowaa Aamua, ne hagau mai gi gidaadou di madagoaa deenei. Nia abaaba o tadau waahale gu mooho gi lala, nia lee dangidangi gi di hagamaamaa e longono eia i lodo nia gonduu."},{"book":"Isaiah","chapter":"22","verse":"6","text":"Digau dauwa tenua o Elam gu llele mai i hongo nia hoodo, guu hau ginaadou gi nia maalei mono amu maalei. Digau dauwa tenua o Kir gu togomaalia nadau goloo abaaba."},{"book":"Isaiah","chapter":"22","verse":"7","text":"Nia gowaa tomo bapaba o Judah guu honu waga dauwa hongo henua; digau dauwa hongo hoodo guu tuu i mua nia bontai o Jerusalem."},{"book":"Isaiah","chapter":"22","verse":"8","text":"Nia duuli huogodoo o Judah gu tingatinga gi lala."},{"book":"Isaiah","chapter":"22","verse":"9-10","text":"Goodou guu gida nia gowaa mooho o di abaaba Jerusalem belee hau. Goodou gu hagadina nia hale huogodoo i lodo Jerusalem, gu oho hunu hale gi lala, guu kae nia hadu belee hau di abaaba di waahale. Idimaa goodou ala e hiihai e daahi nia wai,"},{"book":"Isaiah","chapter":"22","verse":"11","text":"goodou guu hau di gowaa dugu wai i lodo di waahale belee daahi nia wai e hali eia i di monowai namua. Gei goodou digi hagalongo gi Dimaadua dela ne haganoho di mee deenei i mua loo, gaa hai di maa gii gila."},{"book":"Isaiah","chapter":"22","verse":"12","text":"Di Tagi, go Dimaadua di Gowaa Aamua, gu gahigahi goodou bolo gi tangitangi, gi manawa gee, gi dahia godou libogo, ge gi ulu nia goloo manawa gee."},{"book":"Isaiah","chapter":"22","verse":"13","text":"Gei di godou mee ne hai, goodou ne gadagada gaa hai godou hagamiami. Goodou gu daaligi godou siibi mono kau gu miami, gu inu godou waini, gu helekai boloo, “Gidaadou belee miami mo di inuinu, idimaa daiaa gidaadou gaa mmade.”22.13 1 Corinthians 15.32"},{"book":"Isaiah","chapter":"22","verse":"14","text":"Dimaadua di Gowaa Aamua gaa bida helekai mai, “Di huaidu deenei ga deemee di dumaalia ginai i di madagoaa e mouli ginaadou. Au go Tagi, go Dimaadua di Gowaa Aamua, ne helekai.”"},{"book":"Isaiah","chapter":"22","verse":"15","text":"Di Tagi, go Yihowah di Gowaa Aamua, gu hagau au gi Shebna, di tagi madamada humalia di hale king, gi helekai gi mee,"},{"book":"Isaiah","chapter":"22","verse":"16","text":"“Goe e hagamaanadu bolo goe koai? O mogobuna i golo dela e geli dau daalunga gi lodo di gonduu hadugalaa?"},{"book":"Isaiah","chapter":"22","verse":"17","text":"Ma e aha maa goe e hagalabagau, gei Dimaadua ga dahi aga goe gaa hudu gi daha."},{"book":"Isaiah","chapter":"22","verse":"18","text":"Mee ga dahi aga goe be di bale, gaa hudu gi lodo dahi guongo mada damana, gei goe gaa made i baahi nia waga dauwa hongo henua ala nogo hagaamu kooe. Goe guu hai di hagalangaadia gi di hale o doo dagi."},{"book":"Isaiah","chapter":"22","verse":"19","text":"Dimaadua gaa daa goe gi daha mo di oobidi, gi daha mo do lohongo aamua.”"},{"book":"Isaiah","chapter":"22","verse":"20","text":"Dimaadua ga helekai gi Shebna, “Di madagoaa deelaa, gei Au ga gahigahi dagu hege Eliakim tama daane Hilkiah."},{"book":"Isaiah","chapter":"22","verse":"21","text":"Au ga haga ulu a mee gi doo gahu aamua mo doo duu, gaa wanga gi mee o mogobuna ala nogo hai mee ginai. Mee gaa hai be tamana o nia daangada Jerusalem mo Judah."},{"book":"Isaiah","chapter":"22","verse":"22","text":"Au gaa wanga gi mee nia mogobuna hagatau o di king deelaa, dela go tangada mai di hagadili o David. Mee ga hai mee gi nia gii o dono oobidi. Dana mee dela gaa huge, deai tangada e tai di maa ai, gei dana mee dela gaa tai, deai tangada e mee di huge di maa ai.22.22 Hagagida 3.7"},{"book":"Isaiah","chapter":"22","verse":"23","text":"Au gaa dogi a mee gii mau gi dono lohongo be di laagau dogi daahi mee, gei mee gaa hai di hagalaamua ni dono madahaanau."},{"book":"Isaiah","chapter":"22","verse":"24","text":"“Malaa ono gau mo ana daangada ala e benebene gaa hai di hagadaamaha ni mee. Digaula gaa hai be nia boolo mo nia baalanga ala e daudau eia i di laagau, i di nadau daulagi gi mee."},{"book":"Isaiah","chapter":"22","verse":"25","text":"Di madagoaa di mee deenei ga gila aga, di laagau daudau mee mau dangihi gaa hadi gaa doo. Deelaa hogi di hagaodi o nia mee huogodoo ala nogo daudau i di maa.” Aanei nnelekai Dimaadua."}]}