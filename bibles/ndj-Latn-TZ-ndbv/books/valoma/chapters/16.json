{"data":[{"book":"Valoma","chapter":"16","verse":"1","text":"Ngudayila kumumanyisha kwa yumwi muhaja wetu Foibi yavelili ndumindumi mulipinga lya vandu yivamjumilili Kilistu aku Kenikilea."},{"book":"Valoma","chapter":"16","verse":"2","text":"Mumuyangi kwanongwa ya Bambu kucha wuvayilata vandu va Chapanga. Mumtangi chadayila kwa yumwi, kwanongwa mweni aveli msangi munu kwa vandu vengi na kwa nenga wuwowu."},{"book":"Valoma","chapter":"16","verse":"3","text":"Nguvajambusha Piliska na Akula bambu mundu na vagola chichuku vayangu muundumi wa Yesu Kilistu."},{"book":"Valoma","chapter":"16","verse":"4","text":"Veni ngalilu yawu yavelili musayisayi kwanongwa ya nenga. Vakudayiliwa kulumbiwa, kufuma kwa nenga weka ha, ila wuwowu kufuma mumakanisa va vangutungu va Vayawudi."},{"book":"Valoma","chapter":"16","verse":"5","text":"Jambu yangu wuwowu kwa lipinga lya vandu yivamjumilili Kilistu litang'anikila kayawu."},{"book":"Valoma","chapter":"16","verse":"6","text":"Mujambushileyi Maliya yagolili chichuku kwa nguvilishu kwanongwa yenu."},{"book":"Valoma","chapter":"16","verse":"7","text":"Mujambushileyi na Andiloniku na Yuniya Vakilistu vayangu yivawopiwili pamu na nenga muchijaka, veni vakumanyika munu gati ya vandundami, kandi vavelili vanongulela nenga kuva Vakilistu."},{"book":"Valoma","chapter":"16","verse":"8","text":"Jambu yangu yimonga yimufikili Ampiliatu, ghanja wangu mukwilumba na Bambu."},{"book":"Valoma","chapter":"16","verse":"9","text":"Jambu yangu yimonga yimufikili Alubanu, mgolafichuku myangu muundumi wa Kilistu, wuwowu mujambushileyi na ghanja wangu Staku."},{"book":"Valoma","chapter":"16","verse":"10","text":"Mujambushileyi Apeli yaveli ujumilwa waki wawonikili kwa Kilistu. Jambu yangu yimonga kwa vosi yivavelili kayaki Alisitubulu."},{"book":"Valoma","chapter":"16","verse":"11","text":"Jambu yangu kwa Helodiyana, yituwonikili mumlima wumu na kwa vandu vosi yivavelili mukaya ya Nalisiyusi yivavelili pamu na nenga mu Bambu."},{"book":"Valoma","chapter":"16","verse":"12","text":"Mujambushileyi Tulufena na Tulufosa yivagola chichuku muundumindumi wa Bambu na ghanja wangu Pelisi yagolili fitangalili kwanongwa ya Bambu."},{"book":"Valoma","chapter":"16","verse":"13","text":"Mujambushileyi Lufu, mundu yashawuliwili na Bambu na mawaki aveli mawangu wuwowu."},{"book":"Valoma","chapter":"16","verse":"14","text":"Mujambushileyi Asunikilitusi na Filegoni na Helimesi na Patiloba na Helimasi na valongu vosi va chindima."},{"book":"Valoma","chapter":"16","verse":"15","text":"Mujambushileyi Filologasi na Yuliya, Neleya na muhaja waki, Olumpa pamu na vandu va Chapanga vosi yivavelili pamu na veni."},{"book":"Valoma","chapter":"16","verse":"16","text":"Muyijambushi kwa nonelu ying'alili achi ndi chilangushilu cha utami. Vakavajambusheyi vandu kufuma lipinga lya vandu yivamjumilili Kilistu."},{"book":"Valoma","chapter":"16","verse":"17","text":"Valongu vangu, nguvaluva mukotoo kuvafifa vosi yivakandishili ndilingu na kuvagola vandu vamonga vavifyi mawuli vavalayili. Muyivavali na vandu ava,"},{"book":"Valoma","chapter":"16","verse":"18","text":"kwanongwa vandu ngimu ava vakumkimbanikila ha Bambu wetu Kilistu, ila vakukimbanikila mida yawu veni. Kwa filongu fyawu finowili na vakudeta kwa lishu lya kusiva vakuyaghamisha ndima sha vandu vanofu."},{"book":"Valoma","chapter":"16","verse":"19","text":"Kila mundu kapikana ujumilwa wenu na muva nongwa ya seku yangu. Nguvaluvila muvi na luhunja mumilandu ya usangi na pangajila kuva na mbatiwa mufilongu fya wafu."},{"book":"Valoma","chapter":"16","verse":"20","text":"Chapanga yavelili chikandilu cha kusika dakelwi ha kumubajanga Lijangavandu pasi ya mawulu venu."},{"book":"Valoma","chapter":"16","verse":"21","text":"Timotewu, mgola chichuku muyangu, akuvajambusha. Wuwula wula Lukiu, Yasoni na Sosipetili vanamlima vayangu, vakuvajambusha. Vakuvajambusha kwa litawa lya Bambu."},{"book":"Valoma","chapter":"16","verse":"22","text":"Nenga Telitiu, yinyandika baluwa ayi, nguvajambusha kwa litawa lya Bambu."},{"book":"Valoma","chapter":"16","verse":"23","text":"Akuvajambusha Gayu mwenikaya wangu, pamu na lipinga lya vandu yivamjumilili Kilistu lyosi yivatang'anikila kayaki. Ilastu, mukamula mbiya wa mbwani ayi, pamu na Kolindu, vakuvajambusha."},{"book":"Valoma","chapter":"16","verse":"24","text":"Nemusi ya Bambu wetu Yesu Kilistu muvi nayu mwavosi. Yina."},{"book":"Valoma","chapter":"16","verse":"25","text":"Topi, ponopa tumujumi Chapanga! Mweni akuwesha kuvadindasha Muchilongu cha Nyanyi cha Yesu Kilistu chinandulili na yila mbwepu yigubutuliwili na yivelili yiififa kwa myaka yitangalili yipitili."},{"book":"Valoma","chapter":"16","verse":"26","text":"Lakini ponopa unakaka awu wugubutuliwa kwa njila ya mayandiku va vambuyi va Chapanga na alayishili Chapanga wa jola wuwonikili mumilima yosi ili vosi vaweshi kujumila na kukombikesha."},{"book":"Valoma","chapter":"16","verse":"27","text":"Kwa mweni Chapanga yavelili weka hela muna luhunja, wuvi ukomi kwa deha ya Yesu Kilistu, jola na jola! Yina."}]}