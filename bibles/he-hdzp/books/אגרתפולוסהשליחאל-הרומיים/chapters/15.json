{"data":[{"book":"אגרת פולוס השליח אל-הרומיים","chapter":"15","verse":"1","text":"אנחנו החזקים יותר באמונה צריכים לעזור למאמינים החלשים מאיתנו, להתייחס אליהם בסבלנות ולעודד אותם. אל נהיה אנוכיים ואל נבקש רק את טובת עצמנו."},{"book":"אגרת פולוס השליח אל-הרומיים","chapter":"15","verse":"2","text":"עלינו לבקש את טובת הזולת ולבנות איש את אחיו."},{"book":"אגרת פולוס השליח אל-הרומיים","chapter":"15","verse":"3","text":"גם המשיח לא ביקש את טובת עצמו; אנו קוראים על כך בתהלים:15‏.3 טו 3 תהלים סט 10 ”חרפות חורפיך נפלו עלי“. כלומר, הגידופים של מחרפי אלוהים נפלו עליו."},{"book":"אגרת פולוס השליח אל-הרומיים","chapter":"15","verse":"4","text":"כל אשר נכתב בכתבי־הקודש לפני זמן רב, נכתב כדי ללמדנו סבלנות, לעודד ולנחם אותנו בתקווה אשר נמצאת בהבטחות הכתובים."},{"book":"אגרת פולוס השליח אל-הרומיים","chapter":"15","verse":"5","text":"והאלוהים אשר מעניק סבלנות ועידוד יעזור לכם לחיות יחד בהתאמה שלמה – כרצונו של ישוע המשיח,"},{"book":"אגרת פולוס השליח אל-הרומיים","chapter":"15","verse":"6","text":"כדי שכולנו פה אחד נברך ונכבד את האלוהים אבי אדוננו ישוע המשיח."},{"book":"אגרת פולוס השליח אל-הרומיים","chapter":"15","verse":"7","text":"על כן קבלו איש את אחיו לקהילתכם בברכה ובחמימות, כמו שהמשיח קיבל אתכם, והתנהגות כזאת תביא כבוד לאלוהים."},{"book":"אגרת פולוס השליח אל-הרומיים","chapter":"15","verse":"8","text":"זכרו, ישוע המשיח בא לעולם בתור משרת היהודים, כדי להראות לעולם כולו שאלוהים מקיים את הבטחותיו לאבותינו."},{"book":"אגרת פולוס השליח אל-הרומיים","chapter":"15","verse":"9","text":"המשיח בא לעולם גם כדי שהגויים ייוושעו ויפארו את אלוהים על־שום רחמיו עליהם. זוהי כוונת הכתוב:15‏.9 טו 9 תהלים יח 50 ”על כן אודך בגויים ה׳ ולשמך אזמרה“."},{"book":"אגרת פולוס השליח אל-הרומיים","chapter":"15","verse":"10","text":"ועוד כתוב:15‏.10 טו 10 דברים לב 43 ”הרנינו, גויים, עם עמו“."},{"book":"אגרת פולוס השליח אל-הרומיים","chapter":"15","verse":"11","text":"ובתהלים:15‏.11 טו 11 תהלים קיז 1 ”הללו את ה׳ כל גויים, שבחוהו כל האומים“."},{"book":"אגרת פולוס השליח אל-הרומיים","chapter":"15","verse":"12","text":"וישעיהו הנביא אמר:15‏.12 טו 12 ישעיהו יא 10 ”והיה ביום ההוא שורש ישי אשר עומד לנס עמים, אליו גוים ידרשו“."},{"book":"אגרת פולוס השליח אל-הרומיים","chapter":"15","verse":"13","text":"מי ייתן שאלוהי התקווה ימלא אתכם שמחה, שלום ושלווה באמונתכם, כדי שבכוח רוח הקודש הופעתכם ודרך חייכם יקרינו תקווה."},{"book":"אגרת פולוס השליח אל-הרומיים","chapter":"15","verse":"14","text":"אחים יקרים, אני בטוח שאתם חיים כיאה למאמינים משיחיים. אני יודע שאתם נבונים, מלאי אהבה ומשגיחים איש על רעהו כדי שלא לסטות מהדרך הנכונה."},{"book":"אגרת פולוס השליח אל-הרומיים","chapter":"15","verse":"15","text":"בכל זאת, כדי לרענן את זיכרונכם, כתבתי לכם בהדגשה ובהעזה בנוגע לדברים מסוימים, משום החסד שהעניק לי אלוהים –"},{"book":"אגרת פולוס השליח אל-הרומיים","chapter":"15","verse":"16","text":"להיות שליחו של ישוע המשיח לגויים. בתוקף כהונתי כשליחו של המשיח עלי לבשר לגויים את בשורת האלוהים, ועל־ידי כך להציגם לפניו כמנחה רצויה ומקודשת ברוח הקודש."},{"book":"אגרת פולוס השליח אל-הרומיים","chapter":"15","verse":"17","text":"על כן, הודות לישוע המשיח אני יכול להתגאות מעט בשירותי למען אלוהים."},{"book":"אגרת פולוס השליח אל-הרומיים","chapter":"15","verse":"18","text":"איני מעז לדבר בגאווה על דבר מלבד מה שהמשיח עשה דרכי, שהביא את הגויים לאלוהים על ידי המסר שלי ופועלי בקרבם,"},{"book":"אגרת פולוס השליח אל-הרומיים","chapter":"15","verse":"19","text":"בניסים ובנפלאות שאלוהים חולל באמצעותי בגבורת רוח הקודש. בדרך זאת הפצתי את בשורת המשיח מירושלים ועד לאילוריקון."},{"book":"אגרת פולוס השליח אל-הרומיים","chapter":"15","verse":"20","text":"השתדלתי להפיץ את בשורת המשיח במקומות שעדיין לא שמעו עליו; לא רציתי לבשר במקום ששליח אחר כבר הקים קהילה, שכן לא רציתי לבנות על יסודותיו של אדם אחר."},{"book":"אגרת פולוס השליח אל-הרומיים","chapter":"15","verse":"21","text":"נהגתי כדברי ישעיהו הנביא שאמר:15‏.21 טו 21 ישעיהו נב 15 ”אשר לא סופר להם ראו, ואשר לא שמעו התבוננו“."},{"book":"אגרת פולוס השליח אל-הרומיים","chapter":"15","verse":"22","text":"מסיבה זאת נמנע ממני פעמים רבות לבקר אתכם."},{"book":"אגרת פולוס השליח אל-הרומיים","chapter":"15","verse":"23","text":"עתה סיימתי לבסוף את עבודתי כאן, ולאחר ציפייה של שנים ארוכות אני יכול לבקר אתכם."},{"book":"אגרת פולוס השליח אל-הרומיים","chapter":"15","verse":"24","text":"אני מקווה לבקרכם בדרכי לספרד, ולאחר שאיהנה מהתחברות איתכם תוכלו לשלחני לדרכי."},{"book":"אגרת פולוס השליח אל-הרומיים","chapter":"15","verse":"25","text":"עתה מועדות פני לירושלים, כדי להביא מתנה כספית ליהודים המשיחיים הנמצאים שם."},{"book":"אגרת פולוס השליח אל-הרומיים","chapter":"15","verse":"26","text":"המתנה היא תרומתם של המאמינים המשיחיים במקדוניה ובאכיא, אשר החליטו לעזור למאמינים העניים בירושלים."},{"book":"אגרת פולוס השליח אל-הרומיים","chapter":"15","verse":"27","text":"הם עצמם החליטו לתרום למען היהודים המשיחיים בירושלים. למעשה הם מרגישים חובה נעימה לעזור להם. מדוע? מפני שקהילת ירושלים הייתה זאת שהפיצה לראשונה את בשורת המשיח בין הגויים. כתוצאה מכך התברכו הגויים בכל הברכות הרוחניות, והמעט שבידם לעשות הוא להגיש עזרה חומרית למאמינים בירושלים, כאשר אלה זקוקים לה."},{"book":"אגרת פולוס השליח אל-הרומיים","chapter":"15","verse":"28","text":"לאחר שאסיים את שליחותי ואמסור להם את התרומה, אבוא לבקר אתכם בדרכי לספרד."},{"book":"אגרת פולוס השליח אל-הרומיים","chapter":"15","verse":"29","text":"אני משוכנע שבבואי אליכם אביא עמי את ברכתו המלאה של המשיח."},{"book":"אגרת פולוס השליח אל-הרומיים","chapter":"15","verse":"30","text":"אחי היקרים, אני מתחנן לפניכם בשם אדוננו ישוע המשיח, ולמען האהבה שהעניק לנו רוח הקודש: אנא, התפללו הרבה לאלוהים בעדי ובעד עבודתי."},{"book":"אגרת פולוס השליח אל-הרומיים","chapter":"15","verse":"31","text":"התפללו שלא אפול בידי הלא־מאמינים בירושלים, ושהמאמינים בירושלים יקבלו בשמחה את התרומה שאני מביא להם."},{"book":"אגרת פולוס השליח אל-הרומיים","chapter":"15","verse":"32","text":"ואז, ברצון אלוהים, אוכל לבוא אליכם בלב שמח וארענן את נפשי בחברתכם."},{"book":"אגרת פולוס השליח אל-הרומיים","chapter":"15","verse":"33","text":"האלוהים המעניק שלום יהיה עם כולכם. – אמן."}]}