{"data":[{"book":"1 इतिहास","chapter":"12","verse":"1","text":"जब दाऊद सिकलग में कीश के पुत्र शाऊल के डर के मारे छिपा रहता था, तब ये उसके पास वहाँ आए, और ये उन वीरों में से थे जो युद्ध में उसके सहायक थे।"},{"book":"1 इतिहास","chapter":"12","verse":"2","text":"ये धनुर्धारी थे, जो दाएँ-बाएँ, दोनों हाथों से गोफन के पत्थर और धनुष के तीर चला सकते थे; और ये शाऊल के भाइयों में से बिन्यामीनी12:2 बिन्यामीनी: बिन्यामिनियों की धनुष कला यहाँ व्यक्त है। (1 इति. 8:40, 2 इति 14:8) बाएँ हाथ के उपयोग में उनकी दक्षता न्यायियों के वृत्तान्त में दर्शाई गई है (न्या. 3:15 तथा पार्श्व टिप्पणी) और गोफन चलाने में उनकी उत्कृष्टता भी व्यक्त है। थे,"},{"book":"1 इतिहास","chapter":"12","verse":"3","text":"मुख्य तो अहीएजेर और दूसरा योआश था जो गिबावासी शमाआ का पुत्र था; फिर अज्मावेत के पुत्र यजीएल और पेलेत, फिर बराका और अनातोती येहू,"},{"book":"1 इतिहास","chapter":"12","verse":"4","text":"और गिबोनी यिशमायाह जो तीसों में से एक वीर और उनके ऊपर भी था; फिर यिर्मयाह, यहजीएल, योहानान, गदेरावासी योजाबाद,"},{"book":"1 इतिहास","chapter":"12","verse":"5","text":"एलूजै, यरीमोत, बाल्याह, शेमर्याह, हारूपी शपत्याह,"},{"book":"1 इतिहास","chapter":"12","verse":"6","text":"एल्काना, यिश्शिय्याह, अजरेल, योएजेर, याशोबाम, जो सब कोरहवंशी थे,"},{"book":"1 इतिहास","chapter":"12","verse":"7","text":"और गदोरवासी यरोहाम के पुत्र योएला और जबद्याह।"},{"book":"1 इतिहास","chapter":"12","verse":"8","text":"फिर जब दाऊद जंगल के गढ़ में रहता था, तब ये गादी जो शूरवीर थे, और युद्ध विद्या सीखे हुए और ढाल और भाला काम में लानेवाले थे, और उनके मुँह सिंह के से और वे पहाड़ी मृग के समान वेग से दौड़नेवाले थे, ये और गादियों से अलग होकर उसके पास आए,"},{"book":"1 इतिहास","chapter":"12","verse":"9","text":"अर्थात् मुख्य तो एजेर, दूसरा ओबद्याह, तीसरा एलीआब,"},{"book":"1 इतिहास","chapter":"12","verse":"10","text":"चौथा मिश्मन्ना, पाँचवाँ यिर्मयाह,"},{"book":"1 इतिहास","chapter":"12","verse":"11","text":"छठा अत्तै, सातवाँ एलीएल,"},{"book":"1 इतिहास","chapter":"12","verse":"12","text":"आठवाँ योहानान, नौवाँ एलजाबाद,"},{"book":"1 इतिहास","chapter":"12","verse":"13","text":"दसवाँ यिर्मयाह और ग्यारहवाँ मकबन्नै था,"},{"book":"1 इतिहास","chapter":"12","verse":"14","text":"ये गादी मुख्य योद्धा थे, उनमें से जो सबसे छोटा था वह तो एक सौ के ऊपर, और जो सबसे बड़ा था, वह हजार के ऊपर था।"},{"book":"1 इतिहास","chapter":"12","verse":"15","text":"ये ही वे हैं, जो पहले महीने में जब यरदन नदी सब किनारों के ऊपर-ऊपर बहती थी, तब उसके पार उतरे; और पूर्व और पश्चिम दोनों ओर के सब तराई के रहनेवालों को भगा दिया।"},{"book":"1 इतिहास","chapter":"12","verse":"16","text":"कई एक बिन्यामीनी और यहूदी भी दाऊद के पास गढ़ में आए।"},{"book":"1 इतिहास","chapter":"12","verse":"17","text":"उनसे मिलने को दाऊद निकला और उनसे कहा, “यदि तुम मेरे पास मित्रभाव से मेरी सहायता करने को आए हो, तब तो मेरा मन तुम से लगा रहेगा; परन्तु जो तुम मुझे धोखा देकर मेरे शत्रुओं के हाथ पकड़वाने आए हो, तो हमारे पितरों का परमेश्वर इस पर दृष्टि करके डाँटे, क्योंकि मेरे हाथ से कोई उपद्रव नहीं हुआ।”"},{"book":"1 इतिहास","chapter":"12","verse":"18","text":"तब आत्मा अमासै में समाया, जो तीसों वीरों में मुख्य था, और उसने कहा,"},{"book":"1 इतिहास","chapter":"12","verse":"19","text":"फिर कुछ मनश्शेई भी उस समय दाऊद के पास भाग आए, जब वह पलिश्तियों के साथ होकर शाऊल से लड़ने को गया, परन्तु वह उसकी कुछ सहायता न कर सका, क्योंकि पलिश्तियों के सरदारों ने सम्मति लेने पर यह कहकर उसे विदा किया, “वह हमारे सिर कटवाकर अपने स्वामी शाऊल से फिर मिल जाएगा।”"},{"book":"1 इतिहास","chapter":"12","verse":"20","text":"जब वह सिकलग को जा रहा था, तब ये मनश्शेई उसके पास भाग आए; अर्थात् अदनह, योजाबाद, यदीएल, मीकाएल, योजाबाद, एलीहू और सिल्लतै जो मनश्शे के हजारों के मुखिए थे।"},{"book":"1 इतिहास","chapter":"12","verse":"21","text":"इन्होंने लुटेरों के दल के विरुद्ध दाऊद की सहायता की, क्योंकि ये सब शूरवीर थे, और सेना के प्रधान भी बन गए।"},{"book":"1 इतिहास","chapter":"12","verse":"22","text":"वरन् प्रतिदिन लोग दाऊद की सहायता करने को उसके पास आते रहे, यहाँ तक कि परमेश्वर की सेना के समान एक बड़ी सेना बन गई।"},{"book":"1 इतिहास","chapter":"12","verse":"23","text":"फिर लोग लड़ने के लिये हथियार बाँधे हुए हेब्रोन में दाऊद के पास इसलिए आए कि यहोवा के वचन के अनुसार शाऊल का राज्य उसके हाथ में कर दें: उनके मुखियों की गिनती यह है।"},{"book":"1 इतिहास","chapter":"12","verse":"24","text":"यहूदा के ढाल और भाला लिए हुए छः हजार आठ सौ हथियार-बन्द लड़ने को आए।"},{"book":"1 इतिहास","chapter":"12","verse":"25","text":"शिमोनी सात हजार एक सौ तैयार शूरवीर लड़ने को आए।"},{"book":"1 इतिहास","chapter":"12","verse":"26","text":"लेवीय चार हजार छः सौ आए।"},{"book":"1 इतिहास","chapter":"12","verse":"27","text":"और हारून के घराने का प्रधान यहोयादा था, और उसके साथ तीन हजार सात सौ आए।"},{"book":"1 इतिहास","chapter":"12","verse":"28","text":"और सादोक नामक एक जवान वीर भी आया, और उसके पिता के घराने के बाईस प्रधान आए।"},{"book":"1 इतिहास","chapter":"12","verse":"29","text":"और शाऊल के भाई बिन्यामीनियों में से तीन हजार आए, क्योंकि उस समय तक आधे बिन्यामीनियों से अधिक शाऊल के घराने का पक्ष करते रहे।"},{"book":"1 इतिहास","chapter":"12","verse":"30","text":"फिर एप्रैमियों में से बड़े वीर और अपने-अपने पितरों के घरानों में नामी पुरुष बीस हजार आठ सौ आए।"},{"book":"1 इतिहास","chapter":"12","verse":"31","text":"मनश्शे के आधे गोत्र में से दाऊद को राजा बनाने के लिये अठारह हजार आए, जिनके नाम बताए गए थे।"},{"book":"1 इतिहास","chapter":"12","verse":"32","text":"इस्साकारियों में से जो समय को पहचानते थे, कि इस्राएल को क्या करना उचित है, उनके प्रधान दो सौ थे; और उनके सब भाई उनकी आज्ञा में रहते थे।"},{"book":"1 इतिहास","chapter":"12","verse":"33","text":"फिर जबूलून में से युद्ध के सब प्रकार के हथियार लिए हुए लड़ने को पाँति बाँधनेवाले योद्धा पचास हजार आए, वे पाँति बाँधनेवाले थे और चंचल न थे।"},{"book":"1 इतिहास","chapter":"12","verse":"34","text":"फिर नप्ताली में से प्रधान तो एक हजार, और उनके संग ढाल और भाला लिए सैंतीस हजार आए।"},{"book":"1 इतिहास","chapter":"12","verse":"35","text":"दानियों में से लड़ने के लिये पाँति बाँधनेवाले अट्ठाईस हजार छः सौ आए।"},{"book":"1 इतिहास","chapter":"12","verse":"36","text":"और आशेर में से लड़ने को पाँति बाँधनेवाले चालीस हजार योद्धा आए।"},{"book":"1 इतिहास","chapter":"12","verse":"37","text":"और यरदन पार रहनेवाले रूबेनी, गादी और मनश्शे के आधे गोत्रियों में से युद्ध के सब प्रकार के हथियार लिए हुए एक लाख बीस हजार आए।"},{"book":"1 इतिहास","chapter":"12","verse":"38","text":"ये सब युद्ध के लिये पाँति बाँधनेवाले दाऊद को सारे इस्राएल का राजा बनाने के लिये हेब्रोन में सच्चे मन से आए, और अन्य सब इस्राएली भी दाऊद को राजा बनाने के लिये सहमत थे।"},{"book":"1 इतिहास","chapter":"12","verse":"39","text":"वे वहाँ तीन दिन दाऊद के संग खाते पीते रहे, क्योंकि उनके भाइयों ने उनके लिये तैयारी की थी,"},{"book":"1 इतिहास","chapter":"12","verse":"40","text":"और जो उनके निकट वरन् इस्साकार, जबूलून और नप्ताली तक रहते थे, वे भी गदहों, ऊँटों, खच्चरों और बैलों पर मैदा, अंजीरों और किशमिश की टिकियाँ, दाखमधु और तेल आदि भोजनवस्तु लादकर लाए, और बैल और भेड़-बकरियाँ बहुतायत से लाए; क्योंकि इस्राएल में आनन्द मनाया जा रहा था।"}]}