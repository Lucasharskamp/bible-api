{"data":[{"book":"Daniel","chapter":"7","verse":"1","text":"In het eerste jaar van Belsjassar, koning van Babel, had Daniël op zijn legerstede een droom met visioenen. Hij schreef de droom in hoofdzaken op."},{"book":"Daniel","chapter":"7","verse":"2","text":"Daniël nam het woord en sprak: Ik zag in mijn nachtelijk visioen: Zie, de vier winden van de hemel brachten de grote zee in beroering;"},{"book":"Daniel","chapter":"7","verse":"3","text":"en vier geweldige beesten, allen verschillend, stegen op uit de zee."},{"book":"Daniel","chapter":"7","verse":"4","text":"Het eerste was als een leeuw, maar met adelaarsvleugels. Maar terwijl ik er naar keek, werden zijn vleugels uitgetrokken; het werd opgeraapt van de grond, op zijn poten gezet als een mens, en van een mensenhart voorzien."},{"book":"Daniel","chapter":"7","verse":"5","text":"Een tweede beest kwam te voorschijn: het leek op een beer, stond half overeind, en hield in zijn muil drie ribben tussen de tanden. Men riep het toe: Op, verslind veel vlees."},{"book":"Daniel","chapter":"7","verse":"6","text":"Nog bleef ik toezien. Een ander beest kwam te voorschijn: het beest was als een panter; maar het had vier vogelvleugels op zijn rug, en het had vier koppen bovendien. Het kreeg macht."},{"book":"Daniel","chapter":"7","verse":"7","text":"Nog bleef ik staren op mijn nachtelijk visioen. Een vierde beest kwam te voorschijn. Het was ontstellend en vreselijk, en ongehoord sterk. Het had geweldige ijzeren tanden, en klauwen van koper; het vrat en verscheurde, en wat het overliet, vertrapte het nog met zijn poten. Het verschilde veel van al de voorafgaande beesten: want het had tien horens."},{"book":"Daniel","chapter":"7","verse":"8","text":"Terwijl ik naar die horens keek, zie: daar schoot nog een andere horen tussen hen op; hij was klein, maar verdrong toch drie van de vorige horens. Zie, die horen had ogen als die van een mens. maar ook een mond vol onbeschaamdheid."},{"book":"Daniel","chapter":"7","verse":"9","text":"Ik zag toe: Toen werden er tronen geplaatst, en een Hoogbejaarde zette zich neer; zijn kleed was wit als sneeuw, zijn hoofdhaar blank als wol. Zijn troon gloeide als vlammen, de raderen ervan als laaiend vuur."},{"book":"Daniel","chapter":"7","verse":"10","text":"Een stroom van vuur rolde aan, en golfde voor Hem uit. Duizendmaal duizenden dienden Hem, en tienduizendmaal tienduizenden waren Hem dienstbaar. Het gerechtshof zette zich neer, en de boeken werden geopend."},{"book":"Daniel","chapter":"7","verse":"11","text":"En terwijl ik bleef letten op de onbeschaamde taal, die door de horen werd uitgeslagen, zag ik, dat het beest werd gedood, en zijn lijk werd weggesmeten en in de vlammen gegooid."},{"book":"Daniel","chapter":"7","verse":"12","text":"En ook de overige beesten werden beroofd van hun macht, ofschoon hun een levensduur voor tijd en wijle was geschonken."},{"book":"Daniel","chapter":"7","verse":"13","text":"Ik bleef staren op het nachtelijk visioen: En zie, met de wolken des hemels kwam iemand als een mensenzoon. Hij trad tot voor den Hoogbejaarde, en werd vóór Hem geleid."},{"book":"Daniel","chapter":"7","verse":"14","text":"Hem werd de heerschappij gegeven, met heerlijkheid en koningschap; alle volken, naties en tongen moesten Hem dienen. Zijn macht is een eeuwige macht, die nooit zal vergaan; en zijn koninkrijk is een rijk, dat nooit wordt verwoest."},{"book":"Daniel","chapter":"7","verse":"15","text":"Toen werd ik, Daniël, hierdoor in mijn geest verontrust, en de visioenen joegen mij angst aan."},{"book":"Daniel","chapter":"7","verse":"16","text":"Ik trad op een van de aanwezigen toe, en vroeg hem, wat dit alles beduidde. Hij sprak mij toe, en gaf mij deze uitleg:"},{"book":"Daniel","chapter":"7","verse":"17","text":"Deze vier geweldige beesten zijn vier koningen, die zullen opstaan uit de aarde."},{"book":"Daniel","chapter":"7","verse":"18","text":"Maar dàn zullen de heiligen van den Allerhoogste het koningschap ontvangen, en dit koningschap voor eeuwig behouden, voor altijd en immer!"},{"book":"Daniel","chapter":"7","verse":"19","text":"Maar ik wilde vooral zekerheid hebben over het vierde beest, dat van alle andere verschilde: dat zo ontstellend en vreselijk was, dat ijzeren tanden had en klauwen van koper, dat vrat en verscheurde, en wat het overliet nog met zijn poten vertrapte."},{"book":"Daniel","chapter":"7","verse":"20","text":"Ook over de tien horens op zijn kop. En over die andere horen, die opschoot, en waarvoor er drie moesten wijken; over die horen, die ogen had en een mond vol onbeschaamdheid; die geweldiger was dan de andere."},{"book":"Daniel","chapter":"7","verse":"21","text":"Want ik had gezien, dat die horen strijd voerde met de heiligen en de overhand op hen had,"},{"book":"Daniel","chapter":"7","verse":"22","text":"totdat de Hoogbejaarde kwam en aan de heiligen van den Allerhoogste recht verschafte, en totdat de tijd was aangebroken, waarop de heiligen het koningschap blijvend behielden."},{"book":"Daniel","chapter":"7","verse":"23","text":"Zo sprak hij: Het vierde beest is een vierde rijk, dat op aarde zal zijn, en verschillen zal van alle andere rijken. Het zal de hele aarde verslinden, haar vertrappen, verscheuren."},{"book":"Daniel","chapter":"7","verse":"24","text":"De tien horens zijn tien koningen, die uit dat rijk zullen opstaan. Maar na hen zal er een andere opstaan, die van de vorige zal verschillen. Drie koningen zal hij doen vallen,"},{"book":"Daniel","chapter":"7","verse":"25","text":"en een hoge toon tegen den Allerhoogste aanslaan. Hij zal de heiligen van den Allerhoogste mishandelen, en zich vermeten, feesttijden en wet te veranderen. Zij zullen aan zijn greep worden overgeleverd: één tijd en tijden en een halve tijd."},{"book":"Daniel","chapter":"7","verse":"26","text":"Maar als het gerechtshof zich nederzet, zal men hem zijn macht ontnemen, die verwoesten en voor altijd vernielen."},{"book":"Daniel","chapter":"7","verse":"27","text":"Maar de heerschappij, het gezag en de macht over de koninkrijken onder de ganse hemel zal gegeven worden aan het volk, aan de heiligen van den Allerhoogste. Hun rijk zal een rijk zijn voor eeuwig, en alle machten zullen hen in gehoorzaamheid dienen."},{"book":"Daniel","chapter":"7","verse":"28","text":"Dit was het einde van het gezicht. Ik, Daniël, werd er in mijn geest zozeer van ontsteld, dat mijn kleur er van verschoot. Toch bewaarde ik het in mijn hart."}]}