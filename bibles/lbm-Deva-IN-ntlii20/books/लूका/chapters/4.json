{"data":[{"book":"लूका","chapter":"4","verse":"1","text":"तब यीशु पवित्र आत्मा सी भरयो हुयो, यरदन सी लौट्यो;"},{"book":"लूका","chapter":"4","verse":"2","text":"अऊर चालीस दिन तक आत्मा को सिखावनो सी सुनसान जागा म फिरतो रह्यो; अऊर शैतान ओकी परीक्षा करत रह्यो। उन दिनो म ओन कुछ नहीं खायो, अऊर जब हि दिन पूरो भय गयो, त ओख भूख लगी।"},{"book":"लूका","chapter":"4","verse":"3","text":"तब शैतान न ओको सी कह्यो, “यदि तय परमेश्वर को बेटा आय, त यो गोटा सी कह्य, कि रोटी बन जाय।”"},{"book":"लूका","chapter":"4","verse":"4","text":"यीशु न ओख उत्तर दियो, “शास्त्र म लिख्यो हय: ‘आदमी केवल रोटी सी जीन्दो नहीं रहेंन।’”"},{"book":"लूका","chapter":"4","verse":"5","text":"तब शैतान ओख ले गयो अऊर ओख पल भर म जगत को पूरो राज्य दिखायो,"},{"book":"लूका","chapter":"4","verse":"6","text":"अऊर शैतान न ओको सी कह्यो, “मय यो सब अधिकार, अऊर इन्को वैभव तोख देऊ, कहालीकि ऊ मोख सौंप्यो गयो हय: अऊर जेक चाहऊ हय ओख दे देऊ हय।"},{"book":"लूका","chapter":"4","verse":"7","text":"येकोलायी यदि तय मोरी आराधना करजो, त यो सब तोरो होय जायेंन।”"},{"book":"लूका","chapter":"4","verse":"8","text":"यीशु न ओख उत्तर दियो, “शास्त्र म लिख्यो हय: ‘तय प्रभु अपनो परमेश्वर कि सेवा कर; अऊर केवल ओकीच आराधना कर।’”"},{"book":"लूका","chapter":"4","verse":"9","text":"तब शैतान ओख यरूशलेम म लिजाय क मन्दिर की ऊचाई पर खड़ो करयो, अऊर ओको सी कह्यो, “यदि तय परमेश्वर को बेटा आय, त अपनो आप ख ऊपर सी खल्लो गिराय दे।"},{"book":"लूका","chapter":"4","verse":"10","text":"कहालीकि असो शास्त्र म लिख्यो हय: ‘ऊ तोरो बारे म अपनो स्वर्गदूतों ख आज्ञा देयेंन, कि हि तोख सम्भाल लेयेंन।’"},{"book":"लूका","chapter":"4","verse":"11","text":"अऊर असो भी कह्यो गयो हय ‘हि तोख हाथों हाथ उठाय लेयेंन, असो नहीं होय कि तोरो पाय म गोटा सी ठेस लगेंन।’”"},{"book":"लूका","chapter":"4","verse":"12","text":"यीशु न ओख उत्तर दियो, “शास्त्र म यो भी कह्यो गयो हय: ‘तय प्रभु अपनो परमेश्वर की परीक्षा नहीं करजो।’”"},{"book":"लूका","chapter":"4","verse":"13","text":"जब शैतान सब परीक्षा कर लियो, तब थोड़ो समय लायी ओको जवर सी चली गयो।"},{"book":"लूका","chapter":"4","verse":"14","text":"तब यीशु आत्मा की सामर्थ सी भर क फिर सी गलील म आयो, अऊर ओकी चर्चा आजु बाजू को पूरो देश म फैल गयी।"},{"book":"लूका","chapter":"4","verse":"15","text":"ऊ उन्को सभागृहों म उपदेश करतो रह्यो, अऊर सब ओकी बड़ायी करत होतो।"},{"book":"लूका","chapter":"4","verse":"16","text":"तब ऊ नासरत नगर म आयो, जित लालन पालन भयो होतो; अऊर अपनी रीति को अनुसार आराम को दिन आराधनालय म जाय क पढ़न लायी खड़ो भयो।"},{"book":"लूका","chapter":"4","verse":"17","text":"यशायाह भविष्यवक्ता की किताब ओख दी गयी, अऊर ओन किताब खोल क, ऊ पन्ना निकाल्यो जित यो लिख्यो होतो: लपेटी हुयी किताब"},{"book":"लूका","chapter":"4","verse":"18","text":"“प्रभु की आत्मा मोरो पर हय, येकोलायी कि ओन गरीबों ख सुसमाचार"},{"book":"लूका","chapter":"4","verse":"19","text":"अऊर परमेश्वर को कृपा दृष्टी को साल की घोषना"},{"book":"लूका","chapter":"4","verse":"20","text":"तब ओन किताब बन्द कर क् सेवक को हाथ म दे दियो अऊर बैठ गयो; अऊर आराधनालय को सब लोगों की आंखी ओको पर टिकी होती।"},{"book":"लूका","chapter":"4","verse":"21","text":"तब ऊ उन्को सी कहन लग्यो, “अजच शास्त्र को यो लेख तुम्हरो आगु पूरो भयो हय।”"},{"book":"लूका","chapter":"4","verse":"22","text":"सब लोगों न ओकी प्रशंसा करी, अऊर जो अनुग्रह की बाते ओको मुंह सी निकलत होती, उन्को सी अचम्भित भयो; अऊर कहन लग्यो, “का यो यूसुफ को बेटा नोहोय?”"},{"book":"लूका","chapter":"4","verse":"23","text":"ओन उन्को सी कह्यो, “तुम मोरो पर यो दृष्टान्त जरूर कहो कि ‘हे डाक्टर, अपनो आप ख चंगो कर! जो कुछ हम न सुन्यो हय कि कफरनहूम म करयो गयो हय, ओख इत अपनो देश म भी कर।’”"},{"book":"लूका","chapter":"4","verse":"24","text":"४:२४ यूहन्ना ४:४४अऊर ओन कह्यो, “मय तुम सी सच कहू हय कोयी भविष्यवक्ता अपनो देश म मान-सम्मान नहीं पावय।"},{"book":"लूका","chapter":"4","verse":"25","text":"मय तुम सी सच कहू हय कि एलिय्याह को दिनो म जब साढ़े तीन साल तक आसमान बन्द रह्यो, यहां तक कि पूरो देश म बड़ो अकाल पड़्यो होतो, इस्राएल म बहुत सी विधवाये होती।"},{"book":"लूका","chapter":"4","verse":"26","text":"पर एलिय्याह उन्म सी कोयी को जवर नहीं भेज्यो गयो, केवल सैदा को सारफत नगर म एक विधवा को जवर।"},{"book":"लूका","chapter":"4","verse":"27","text":"अऊर एलीशा भविष्यवक्ता को समय इस्राएल म बहुत सो कोढ़ी होतो, पर सीरिया देश को वासी नामान ख छोड़ उन्म सी कोयी शुद्ध नहीं करयो गयो।”"},{"book":"लूका","chapter":"4","verse":"28","text":"या बाते सुनतच जितनो आराधनालय म होतो, सब गुस्सा सी भर गयो,"},{"book":"लूका","chapter":"4","verse":"29","text":"अऊर उठ क यीशु ख नगर सी बाहेर निकाल्यो, अऊर जो पहाड़ी पर उन्को नगर बस्यो हुयो होतो, ओकी सेन्डी पर ले चल्यो कि ओख उत सी खल्लो गिराय दे।"},{"book":"लूका","chapter":"4","verse":"30","text":"पर ऊ उन्को बीच म सी निकल क चली गयो।"},{"book":"लूका","chapter":"4","verse":"31","text":"तब ऊ गलील को कफरनहूम नगर ख गयो; अऊर आराम को दिन लोगों ख उपदेश दे रह्यो होतो।"},{"book":"लूका","chapter":"4","verse":"32","text":"४:३२ मत्ती ७:२८,२९हि ओको उपदेश सी अचम्भित भय गयो कहालीकि ओको वचन अधिकार सहित होतो।"},{"book":"लूका","chapter":"4","verse":"33","text":"आराधनालय म एक आदमी होतो, ऊ दुष्ट आत्मा जो ओख परमेश्वर को आगु अशुद्ध ठहरावत होती। ऊ ऊचो आवाज सी चिल्लाय उठ्यो,"},{"book":"लूका","chapter":"4","verse":"34","text":"“हे यीशु नासरी, हम्ख तोरो सी का काम? का तय हम्ख नाश करन आयो हय? मय तोख जानु हय तय कौन आय? तय परमेश्वर को पवित्र लोग आय!”"},{"book":"लूका","chapter":"4","verse":"35","text":"यीशु न ओख डाट क कह्यो, “चुप रह, अऊर ओको म सी निकल जा!” तब दुष्ट आत्मा ओख बीच म पटक क बिना नुकसान पहुंचायो ओको म सी निकल गयी।"},{"book":"लूका","chapter":"4","verse":"36","text":"येको पर सब ख अचम्भा भयो, अऊर हि आपस म बाते कर क् कहन लग्यो, “यो कसो वचन आय? कहालीकि ऊ अधिकार अऊर सामर्थ को संग दुष्ट आत्मावों ख आज्ञा देवय हय, अऊर हि निकल जावय हंय।”"},{"book":"लूका","chapter":"4","verse":"37","text":"यो तरह चारयी तरफ हर जागा यीशु की चर्चा होन लगी।"},{"book":"लूका","chapter":"4","verse":"38","text":"यीशु आराधनालय म सी उठ क शिमोन को घर म गयो। शिमोन की सासु ख बुखार चढ़्यो हुयो होतो, अऊर उन्न ओको लायी ओको सी बिनती करी।"},{"book":"लूका","chapter":"4","verse":"39","text":"ओन ओको खटिया को जवर खड़ो होय क बुखार ख डाट्यो अऊर बुखार उतर गयो, अऊर वा तुरतच उठ क उन्की सेवा-भाव करन लगी।"},{"book":"लूका","chapter":"4","verse":"40","text":"सूरज डुबतो समय, जिन-जिन को इत लोग कुछ तरह की बीमारियों म पड़्यो हुयो होतो, हि सब उन्ख ओको जवर लायो, अऊर ओन एक एक पर हाथ रख क उन्ख चंगो करयो।"},{"book":"लूका","chapter":"4","verse":"41","text":"अऊर दुष्ट आत्मायें भी चिल्लाती अऊर यो कहत होती कि, “तय परमेश्वर को बेटा आय,” बहुत सो म सी निकल गयी।"},{"book":"लूका","chapter":"4","verse":"42","text":"जब दिन निकल्यो त ऊ निकल क एक सुनसान जागा म चली गयो, अऊर भीड़ की भीड़ ओख ढूंढती हुयी ओको जवर आयी, अऊर ओख रोकन लगी कि ऊ उन्को जवर सी नहीं जाय।"},{"book":"लूका","chapter":"4","verse":"43","text":"पर ओन उन्को सी कह्यो, “मोख अऊर नगरो म भी परमेश्वर को राज्य को सुसमाचार सुनावनो जरूरी हय, कहालीकि मय येकोलायी भेज्यो गयो हय।”"},{"book":"लूका","chapter":"4","verse":"44","text":"अऊर ऊ गलील को पूरो सभागृहों अऊर यहूदियों को देशों म प्रचार करतो रह्यो।"}]}