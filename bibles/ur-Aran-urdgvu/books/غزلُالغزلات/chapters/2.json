{"data":[{"book":"غزلُ الغزلات","chapter":"2","verse":"1","text":"مَیں میدانِ شارون کا پھول اور وادیوں کی سوسن ہوں۔"},{"book":"غزلُ الغزلات","chapter":"2","verse":"2","text":"لڑکیوں کے درمیان میری محبوبہ کانٹےدار پودوں میں سوسن کی مانند ہے۔"},{"book":"غزلُ الغزلات","chapter":"2","verse":"3","text":"جوان آدمیوں میں میرا محبوب جنگل میں سیب کے درخت کی مانند ہے۔ مَیں اُس کے سائے میں بیٹھنے کی کتنی آرزومند ہوں، اُس کا پھل مجھے کتنا میٹھا لگتا ہے۔"},{"book":"غزلُ الغزلات","chapter":"2","verse":"4","text":"وہ مجھے مَے کدے2‏:4 مَے کدے: مَےکدے سے مراد غالباً محل کا وہ حصہ ہے جس میں بادشاہ ضیافت کرتا تھا۔  میں لایا ہے، میرے اوپر اُس کا جھنڈا محبت ہے۔"},{"book":"غزلُ الغزلات","chapter":"2","verse":"5","text":"کشمش کی ٹکیوں سے مجھے تر و تازہ کرو، سیبوں سے مجھے تقویت دو، کیونکہ مَیں عشق کے مارے بیمار ہو گئی ہوں۔"},{"book":"غزلُ الغزلات","chapter":"2","verse":"6","text":"اُس کا بایاں بازو میرے سر کے نیچے ہوتا اور دہنا بازو مجھے گلے لگاتا ہے۔"},{"book":"غزلُ الغزلات","chapter":"2","verse":"7","text":"اے یروشلم کی بیٹیو، غزالوں اور کھلے میدان کی ہرنیوں کی قَسم کھاؤ کہ جب تک محبت خود نہ چاہے تم اُسے نہ جگاؤ گی، نہ بیدار کرو گی۔"},{"book":"غزلُ الغزلات","chapter":"2","verse":"8","text":"سنو، میرا محبوب آ رہا ہے۔ وہ دیکھو، وہ پہاڑوں پر پھلانگتا اور ٹیلوں پر سے اُچھلتا کودتا آ رہا ہے۔"},{"book":"غزلُ الغزلات","chapter":"2","verse":"9","text":"میرا محبوب غزال یا جوان ہرن کی مانند ہے۔ اب وہ ہمارے گھر کی دیوار کے سامنے رُک کر کھڑکیوں میں سے جھانک رہا، جنگلے میں سے تک رہا ہے۔"},{"book":"غزلُ الغزلات","chapter":"2","verse":"10","text":"وہ مجھ سے کہتا ہے، ”اے میری خوب صورت محبوبہ، اُٹھ کر میرے ساتھ چل!"},{"book":"غزلُ الغزلات","chapter":"2","verse":"11","text":"دیکھ، سردیوں کا موسم گزر گیا ہے، بارشیں بھی ختم ہو گئی ہیں۔"},{"book":"غزلُ الغزلات","chapter":"2","verse":"12","text":"زمین سے پھول پھوٹ نکلے ہیں اور گیت کا وقت آ گیا ہے، کبوتروں کی غوں غوں ہمارے ملک میں سنائی دیتی ہے۔"},{"book":"غزلُ الغزلات","chapter":"2","verse":"13","text":"انجیر کے درختوں پر پہلی فصل کا پھل پک رہا ہے، اور انگور کی بیلوں کے پھول خوشبو پھیلا رہے ہیں۔ چنانچہ آ میری حسین محبوبہ، اُٹھ کر آ جا!"},{"book":"غزلُ الغزلات","chapter":"2","verse":"14","text":"اے میری کبوتری، چٹان کی دراڑوں میں چھپی نہ رہ، پہاڑی پتھروں میں پوشیدہ نہ رہ بلکہ مجھے اپنی شکل دکھا، مجھے اپنی آواز سننے دے، کیونکہ تیری آواز شیریں، تیری شکل خوب صورت ہے۔“"},{"book":"غزلُ الغزلات","chapter":"2","verse":"15","text":"ہمارے لئے لومڑیوں کو پکڑ لو، اُن چھوٹی لومڑیوں کو جو انگور کے باغوں کو تباہ کرتی ہیں۔ کیونکہ ہماری بیلوں سے پھول پھوٹ نکلے ہیں۔"},{"book":"غزلُ الغزلات","chapter":"2","verse":"16","text":"میرا محبوب میرا ہی ہے، اور مَیں اُسی کی ہوں، اُسی کی جو سوسنوں میں چرتا ہے۔"},{"book":"غزلُ الغزلات","chapter":"2","verse":"17","text":"اے میرے محبوب، اِس سے پہلے کہ شام کی ہَوا چلے اور سائے لمبے ہو کر فرار ہو جائیں غزال یا جوان ہرن کی طرح سنگلاخ پہاڑوں کا رُخ کر!"}]}