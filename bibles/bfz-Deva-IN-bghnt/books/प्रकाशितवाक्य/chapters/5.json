{"data":[{"book":"प्रकाशितवाक्य","chapter":"5","verse":"1","text":"तेबे मैं तेसरे दाँणे आथो रे एक कताब देखी, जो सिंहासनो पाँदे बैठी रा था। से कताब पीतरा-बारा ते लिखी री थी और तिजी खे सात मुहरा लगाई की बंद करी राखेया था।"},{"book":"प्रकाशितवाक्य","chapter":"5","verse":"2","text":"तेबे मैं एक तागतबर स्वर्गदूत देखेया, जो जोरे की ये प्रचार करो था कि, “एसा कताबा खे खोलणे और इजी री मुहरा खे तोड़ने जोगा कुण ए?”"},{"book":"प्रकाशितवाक्य","chapter":"5","verse":"3","text":"पर ना स्वर्गो रे, ना तरतिया पाँदे, ना तरतिया ते थाले कोई तेसा कताबा खे खोलणे या तिजी पाँदे नजर पाणे जोगा निकल़ेया कि तिदे क्या लिखी राखेया।"},{"book":"प्रकाशितवाक्य","chapter":"5","verse":"4","text":"तेबे मेरिया आखी ते आसू निकल़ने लगे, कऊँकि तेसा कताबा के खोलणे या तिजी पाँदे नजर पाणे जोगा कोई नि मिलेया।"},{"book":"प्रकाशितवाक्य","chapter":"5","verse":"5","text":"तेबे तिना बुजुर्गा बीचा ते एकी जणे माखे बोलेया, “रोओ नि, देख, यहूदो रे गोत्रो रा से शेर, दाऊदो वंशो रा मूल़ जयवंत ऊई रा। सेई एसा कताबा खे खोलणे और इना सात मुहरा खे तोड़ने जोगा ए।”"},{"book":"प्रकाशितवाक्य","chapter":"5","verse":"6","text":"तेबे मैं तेस सिंहासनो गे चारो प्राणिया और तिना बुजुर्गा बीचे एक मिन्टू खड़ेया रा देखेया। से मानो फाटेया रा मिन्टू था। तेसरे सात सींग और सात आखी थिया, यो परमेशरो रिया सात आत्मा ए, जो परमेशरे सारी तरतिया रे पेजी राखिया।"},{"book":"प्रकाशितवाक्य","chapter":"5","verse":"7","text":"तिने मिन्टूए आगे आयी की जो सिंहासनो पाँदे बैठेया रा था, तेसरे दाँणे आथो ते से कताब लयी ली,"},{"book":"प्रकाशितवाक्य","chapter":"5","verse":"8","text":"और जेबे तिने कताब लयी ली, तेबे सेयो चारो प्राणी और चऊबी बुजुर्ग, तेस मिन्टूए रे सामणे माथा टेकणे खे चुकी गे। हर एकी रे आथो रे बीणा और तूपे की फरे रे सुईने रे कटोरे थे, ये तो परमेशरो रे लोका रिया प्रार्थना ए।"},{"book":"प्रकाशितवाक्य","chapter":"5","verse":"9","text":"तेबे सेयो ये नया गाणा गाणे लगे,"},{"book":"प्रकाशितवाक्य","chapter":"5","verse":"10","text":"और तिना खे म्हारे परमेशरो खे एक राज्य और पुरोईत बणाया"},{"book":"प्रकाशितवाक्य","chapter":"5","verse":"11","text":"तेबे मैं फेर देखेया, और तेस सिंहासनो, तिना प्राणिया और तिना बुजुर्गा रे चऊँ कनारे ते बऊत सारे स्वर्गदूता रा शब्द सुणेया, जिना री गिणती लाखो और करोड़ो रे थी,"},{"book":"प्रकाशितवाक्य","chapter":"5","verse":"12","text":"और सेयो जोरे-जोरे की बोलो थे,"},{"book":"प्रकाशितवाक्य","chapter":"5","verse":"13","text":"तेबे मैं स्वर्गो रे, तरतिया पाँदे, तरतिया ते थाले, समुद्रो रिया सब बणाई रिया चीजा खे और सब कुछ जो तिना रे ए, ये बोलदे ऊए सुणेया,"},{"book":"प्रकाशितवाक्य","chapter":"5","verse":"14","text":"तेबे चारो प्राणिये “आमीन्” बोलेया और बुजुर्गे चुकी की माथा टेकेया।"}]}