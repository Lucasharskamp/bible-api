{"data":[{"book":"MATTHEW","chapter":"20","verse":"1","text":"“Te Nohorana te Lani raa e mee ma se tama e mee tana kerekere ni hano i te tahaata no ssee ni tama ki oo ake no heheuna i tana verena ‘grape’."},{"book":"MATTHEW","chapter":"20","verse":"2","text":"Ttama naa ni tuku tana taratara ma naa tama naa, i laatou ma ki tauia a ia ki te mane siliva tokotasi i te aso. Teenaa heunatia iloo ia naa tama naa ka oo no heuna."},{"book":"MATTHEW","chapter":"20","verse":"3","text":"I te laa i aruna raa, te tama naa ni hano hoki ki te maket raa no kite i aaraa taanata e ttuu see heheuna."},{"book":"MATTHEW","chapter":"20","verse":"4","text":"Teenaa vanaake iloo ia ki naa taanata naa, ‘Kootou oo hoki no heheuna i taku verena ‘grape’, aa kootou ma ki tauia a nau hakaraaoi iloo.’"},{"book":"MATTHEW","chapter":"20","verse":"5","text":"Teenaa oo iloo naa tama naa. I te laaraatea20.5 telaaraatea: teenaa te saaita te peeloo te kkai aa i te ttoru hoki te laasuru raa, te tama naa ni hano hoki no mee tana vana naa."},{"book":"MATTHEW","chapter":"20","verse":"6","text":"I te saaita te laa ni taupiri ki sura raa, a ia ni hano hoki ki te maket no kite iloo i aaraa tama koi ttuu see heheuna. Teenaa a ia ki mee ake, ‘I te hui te aso nei raa kootou e nnoho koi peenaa see heheuna i te aa?’"},{"book":"MATTHEW","chapter":"20","verse":"7","text":"Naa tama naa ki mee ake, ‘See hai tama ni au no tauia maatou ki haia ana heuna.’ Te tanata raa ki mee ake, ‘Aa kootou oo no heheuna i taku verena ‘grape’.’"},{"book":"MATTHEW","chapter":"20","verse":"8","text":"“I te saaita te laa ni suru raa, te tanata e mee tana verena naa ni mee ake ki te tama e roorosi i naa tama e heuna, ‘Arumia naa tama e heuna raa no kauatu naa taavi laatou, kaamata ki naa tama ni toomai hakamuri hakaoti aa ku hakaoti ki naa tama mua.’20.8 Lev 19.13; Deut 24.15"},{"book":"MATTHEW","chapter":"20","verse":"9","text":"Naa tama ni kaamata te heuna i te laasuru raa ni tauia ki naa siliva tiki ttasi."},{"book":"MATTHEW","chapter":"20","verse":"10","text":"Teenaa i te saaita naa tama mua ni heheuna raa ni oo ake ki too naa taavi laatou raa, naa tama naa ni mannatu maa laatou ma ki tauia ki aruna iaa; araa nei laatou ni too siliva tiki ttasi hoki."},{"book":"MATTHEW","chapter":"20","verse":"11","text":"Te saaita naa tama naa ni too naa mane laatou raa, laatou ni kaamata te taumaruu i te tama e mee tana verena raa peelaa,"},{"book":"MATTHEW","chapter":"20","verse":"12","text":"‘Naa tama ni toomai no heheuna hakamuri nei ni heheuna koi i te tamaa saaita, aa maatou iaa ku mmate hakaoti i naa heheuna maatou i te aso hakkaatoa ma te laa, tevana iaa maatou e tauia hakapaa koi ma naa tama naa!’"},{"book":"MATTHEW","chapter":"20","verse":"13","text":"“Teenaa ki huri atu te tanata e mee tana verena raa ki te tama tokotasi i naa tama naa, ‘Naasoa, hakannoo mai. Kootou see meemee tipuaina a nau. I te saaita kootou ni toomai nau raa, nau ni taratara atu i kootou ma ki tauia a nau ki te siliva tokotasi i te aso."},{"book":"MATTHEW","chapter":"20","verse":"14","text":"Kootou too naa mane kootou naa aa kootou ku oo ki naa hare kootou. Nau e mee ki kauake ki te tama ni heheuna hakamuri nei te kooina kootou ni kauatu nau."},{"book":"MATTHEW","chapter":"20","verse":"15","text":"Nau e lavaa te mee se aa taaku e hiihai, i teenei ni ttino mane aaku. E aa? Kootou ku manava haaeo koi i aa nau e kaimaarie?’”"},{"book":"MATTHEW","chapter":"20","verse":"16","text":"Jesus ki hakaoti atu ana taratara raa peelaa, “Naa tama teelaa e tukumurina te henua maa ni tama see hai vana e taunai i te ssao nei ma ki hakannohoria TeAtua ma ni tama hakamaatua, aa naa tama e mmata te henua ma ni tama hakamaatua i te ssao nei ma ki tukumurina TeAtua ma ni tama see hai vana e taunai.”20.16 Mt 19.30; Mk 10.31; Lk 13.30"},{"book":"MATTHEW","chapter":"20","verse":"17","text":"I te saaita Jesus maa ni oo atu ki Jerusalem raa, Jesus ki too ana disaipol raa ki te vasi no taratara seemuu ake ki laatou,"},{"book":"MATTHEW","chapter":"20","verse":"18","text":"“Hakannoo mai. Taatou e oo ki Jerusalem. Teenaa te Tama te Henua raa ma ki kaavea ki naa maatua hakamau raa ma naa tisa naa Loo. Naa tama naa ma ki hakatonu laatou taratara ki taia ttama naa ki mate."},{"book":"MATTHEW","chapter":"20","verse":"19","text":"Teenaa te tama naa ma ki kauake laatou ki naa tama i naa henua sara raa ki tautausuaina, ki sarua, aa ku tuukia ki te kros; tevana iaa te tama naa ma ki masike i te mate i te ttoru naa aso.”"},{"book":"MATTHEW","chapter":"20","verse":"20","text":"Te aavana Sebedii raa ni hanake ki Jesus ma tana takarua tama taanata raa no tuu iloo ki ana turi imua Jesus."},{"book":"MATTHEW","chapter":"20","verse":"21","text":"Jesus ki vasiri ake kiaa ia, “Se aa taau e hiihai?”"},{"book":"MATTHEW","chapter":"20","verse":"22","text":"Jesus ki huri atu ki te takarua taanata raa no mee ake, “Koorua see illoa i te mee koorua e mee mai naa. Ki mee raa koorua ma ki lavaa te hakallono isu pee ko nau ma ki hakallono isu nei?”"},{"book":"MATTHEW","chapter":"20","verse":"23","text":"Jesus ki mee ake, “Maaoni, koorua ma ki lavaa te hakallono isu pee ko nau, tevana iaa nau see lavaa te ttapa ma ko ai te tama ma ki noho i taku vasi hakamaatau aa maa ko ai ki noho i taku vasi hakamaavii. E mattino naa tama ni tukua TeAtua ki nnoho i naa kina naa.”"},{"book":"MATTHEW","chapter":"20","verse":"24","text":"I te saaita telaa sinahuru maa ttakarua disaipol ni llono i te vana te takarua naa ni mee raa, naa tama naa ni lloto iloo i te takarua naa."},{"book":"MATTHEW","chapter":"20","verse":"25","text":"Teenaa aru iloo Jesus ki ana disaipol raa ki oo ake, no mee ake peelaa ki laatou, “Kootou e illoa maa naa tuku i naa henua sara raa e tuku haaeo i naa kanohenua laatou, aa naa hakamau laatou raa e nnoho hakamaatua i aruna laatou ma naa mee katoo laatou."},{"book":"MATTHEW","chapter":"20","verse":"26","text":"Te tiputipu naa iaa ki see sura i kootou. Te tama e hiihai maa ia ki noho hakamaatua raa, a ia ki mee naa heuna aaraa tama;20.26 Lk 22.25-26"},{"book":"MATTHEW","chapter":"20","verse":"27","text":"aa ki mee se tama i kootou e hiihai maa ia ki taka vaamua, a ia ki heheuna ma se poe kootou.20.27 Mt 23.11; Mk 9.35; Lk 22.26"},{"book":"MATTHEW","chapter":"20","verse":"28","text":"Ttama te Henua raa ni mee peenaa. A Ia ni see au ma ki heheuna te henua iaa Ia; a Ia ni au are ki haia a Ia naa heuna te henua aa ki mate Ia ki hakassaoria te lopo tama.”"},{"book":"MATTHEW","chapter":"20","verse":"29","text":"I te saaita Jesus ma ana disaipol raa ni massike i Jericho ka oo raa, e tammaki iloo naa tama ni oo atu vaamuri laatou."},{"book":"MATTHEW","chapter":"20","verse":"30","text":"Teelaa se takarua taanata e ppuni naa karamata laaua e nnoho i te vasi te ara, teenaa i te saaita te takarua naa ni llono maa Jesus ku hakaraka ka hano raa, laaua ki kaamata no varo atu ki Jesus, “Te mokopuna David! Aroha i maaua!”"},{"book":"MATTHEW","chapter":"20","verse":"31","text":"Teenaa naa tama raa ki ffuri atu no nutua laaua ki see vvaa. Tevana iaa te takarua naa ni see hakannoo atu; laaua ni tanitani varo iloo vaaruna peelaa, “Te mokopuna David! Aroha i maaua!”"},{"book":"MATTHEW","chapter":"20","verse":"32","text":"Jesus ni ttuki no kannake iloo ki laaua, “Koorua e fiffai maa koorua ki haia a nau peehea?”"},{"book":"MATTHEW","chapter":"20","verse":"33","text":"Takarua raa ki mee ake, “TeAriki, maaua e fiffai ki kkite maaua.”"},{"book":"MATTHEW","chapter":"20","verse":"34","text":"Jesus ni aroha i te takarua naa, teenaa haaroo atu iloo no paa tana rima i naa karamata te takarua naa; naa karamata te takarua naa ni taukalleka i te saaita naa lokoi, teenaa massike atu lokoi te takarua naa no tautari atu ki Jesus."}]}