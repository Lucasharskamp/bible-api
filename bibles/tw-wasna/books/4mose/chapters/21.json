{"data":[{"book":"4 Mose","chapter":"21","verse":"1","text":"Arad ɔhene a ɔyɛ Kanaanni a ɔte Negeb tee sɛ Israelfoɔ nam Atarim ɛkwan so reba. Ɔboaboaa nʼakodɔm ano kɔto hyɛɛ Israelfoɔ no so kyekyeree binom sɛ nneduafoɔ."},{"book":"4 Mose","chapter":"21","verse":"2","text":"Afei, Israelfoɔ no kaa ntam kyerɛɛ Awurade sɛ, sɛ ɔbɛboa wɔn ama wɔadi Arad ɔhene ne de dɔm so a, anka wɔbɛgu nkuro akɛseɛ a ɛwɔ hɔ nyinaa."},{"book":"4 Mose","chapter":"21","verse":"3","text":"Awurade tiee wɔn abisadeɛ no, enti ɔmaa wɔdii Kanaanfoɔ no so; Israelfoɔ no sɛee wɔn ne wɔn nkuro akɛseɛ pasaa. Wɔtoo hɔ edin Horma a aseɛ ne “Ɔsɛeɛ.”"},{"book":"4 Mose","chapter":"21","verse":"4","text":"Afei, Israelfoɔ no sane kɔɔ Bepɔ Hor so. Wɔfiri hɔ no, wɔkɔɔ anafoɔ fam ɛkwan a ɛkɔ Ɛpo Kɔkɔɔ no so no so sɛdeɛ ɛbɛyɛ a, wɔbɛtumi atwa kanko afa Edom ho. Nnipa no aba mu buiɛ."},{"book":"4 Mose","chapter":"21","verse":"5","text":"Wɔhyɛɛ aseɛ nwiinwii tiaa Onyankopɔn enti wɔkaa wɔn ahiasɛm kyerɛɛ Mose sɛ, “Adɛn enti na woayi yɛn afiri Misraim de yɛn aba sɛ yɛmmɛwuwu ɛserɛ yi so? Aduane a yɛbɛdie nni ha. Nsuo a yɛbɛnom nso nni ha. Mana yi nso deɛ, afono yɛn.”"},{"book":"4 Mose","chapter":"21","verse":"6","text":"Enti, Awurade maa awɔ a wɔn ano wɔ borɔ yie kɔkekaa wɔn mu bebree ma wɔwuwuiɛ."},{"book":"4 Mose","chapter":"21","verse":"7","text":"Afei, nnipa no baa Mose nkyɛn bɛsrɛɛ sɛ, “Yɛayɛ bɔne, ɛfiri sɛ, yɛakasa atia Awurade ne wo. Bɔ mpaeɛ kyerɛ Awurade na awɔ no nkɔ.” Mose bɔɔ mpaeɛ maa nnipa no."},{"book":"4 Mose","chapter":"21","verse":"8","text":"Awurade ka kyerɛɛ Mose sɛ, “Fa kɔbere yɛ saa awɔ yi mu baako sɛso na fa no sɛn poma bi so, na sɛ awɔ no bi ka obi na onii no hwɛ no kɛkɛ a, ɔrenwu.”"},{"book":"4 Mose","chapter":"21","verse":"9","text":"Enti, Mose yɛɛ ɔwɔ sɛso no; na obiara a ɔwɔ no bi bɛka no no, sɛ ɔpagya nʼani hwɛ no a, ɔnwu."},{"book":"4 Mose","chapter":"21","verse":"10","text":"Israelfoɔ no firi hɔ no, wɔtoaa wɔn akwantuo no so kɔɔ Obot kɔtenaa hɔ."},{"book":"4 Mose","chapter":"21","verse":"11","text":"Afei, wɔtoaa so kɔɔ Iye-Abarim wɔ ɛserɛ so wɔ Moab apueeɛ fam."},{"book":"4 Mose","chapter":"21","verse":"12","text":"Wɔfiri hɔ no, wɔtoaa so kɔɔ asuwa Sered Subɔnhwa mu kɔbɔɔ atenaeɛ wɔ hɔ."},{"book":"4 Mose","chapter":"21","verse":"13","text":"Afei, wɔtu kɔɔ akyirikyiri fam wɔ Asubɔnten Arnon nkyɛn hɔ baabi a wɔne Amorifoɔ bɔ hyeɛ. Asubɔnten Arnon na ɛyɛ ɛhyeɛ a ɛda Moabfoɔ ne Amorifoɔ ntam."},{"book":"4 Mose","chapter":"21","verse":"14","text":"Enti, wɔkaa saa asɛm yi wɔ Awurade akodie nwoma no mu sɛ,"},{"book":"4 Mose","chapter":"21","verse":"15","text":"da Amorifoɔ ne Moabfoɔ ntam."},{"book":"4 Mose","chapter":"21","verse":"16","text":"Afei, Israelfoɔ no toaa wɔn akwantuo no so kɔɔ Beer a aseɛ ne “Abura.” Ɛha na Awurade ka kyerɛɛ Mose sɛ, “Frɛfrɛ nnipa no nyinaa bra na mɛma wɔn nsuo.”"},{"book":"4 Mose","chapter":"21","verse":"17","text":"Ɛhɔ na Israelfoɔ too dwom sɛ,"},{"book":"4 Mose","chapter":"21","verse":"18","text":"To abura yi ho dwom, mmapɔmma na wɔtuiɛ;"},{"book":"4 Mose","chapter":"21","verse":"19","text":"Nahaliel ne Bamot."},{"book":"4 Mose","chapter":"21","verse":"20","text":"Afei wɔkɔɔ Pisga atifi a ɛwɔ Moab bɔnhwa no mu, baabi a wogyina a wohunu asase tamaa no."},{"book":"4 Mose","chapter":"21","verse":"21","text":"Afei, Israelfoɔ tuu abɔfoɔ ma wɔde nkra yi kɔmaa Amorifoɔhene Sihon sɛ:"},{"book":"4 Mose","chapter":"21","verse":"22","text":"“Momma yɛntwa mu mfa mo ɔman yi mu. Yɛbɛfa ɛkwan tempɔn so, na yɛremfiri so kɔsi sɛ yɛbɛtra mo hyeɛ. Yɛrentiatia mo mfudeɛ so, yɛremfa yɛn nsa nka mo bobe nturo, na yɛrennom mo abura mu nsuo.”"},{"book":"4 Mose","chapter":"21","verse":"23","text":"Nanso ɔhene Sihon ampene so. Na mmom, ɔboaboaa nʼakodɔm ano kɔto hyɛɛ Israelfoɔ so wɔ ɛserɛ so hɔ ne wɔn koo wɔ Yahas."},{"book":"4 Mose","chapter":"21","verse":"24","text":"Nanso Israelfoɔ no kunkumm wɔn faa wɔn asase a ɛfiri Asubɔnten Arnon kɔsi asuo Yabok ho toaa so kɔsii Amorifoɔ ahyeɛ so, nanso wɔkɔhyiaa Amon mma ahoɔdenfoɔ bi a wɔakyere sraban enti wɔantumi anko ankɔ wɔn anim bio."},{"book":"4 Mose","chapter":"21","verse":"25","text":"Enti Israelfoɔ no faa Amorifoɔ no nkuro akɛseɛ nyinaa a Hesbon kuropɔn ne ne nkuraase nyinaa ka ho tenaa mu."},{"book":"4 Mose","chapter":"21","verse":"26","text":"Na Hesbon yɛ Amorifoɔhene Sihon Kuropɔn. Sihon na ɛda bi ɔko tiaa Moabhene faa ne nsase nyinaa bɛsii Asubɔnten Arnon no."},{"book":"4 Mose","chapter":"21","verse":"27","text":"Ne sei enti tete, anwensɛm twerɛfoɔ twerɛɛ yei faa ne ho sɛ,"},{"book":"4 Mose","chapter":"21","verse":"28","text":"“Egya turi firii Hesbon"},{"book":"4 Mose","chapter":"21","verse":"29","text":"Ao Moabfoɔ, mosɛeɛ bɛba mu!"},{"book":"4 Mose","chapter":"21","verse":"30","text":"“Yɛasɛe wɔn pasaa,"},{"book":"4 Mose","chapter":"21","verse":"31","text":"Enti Israelfoɔ no tenaa Amorifoɔ asase so."},{"book":"4 Mose","chapter":"21","verse":"32","text":"Mose somaa akwansrafoɔ sɛ wɔnkɔsrasra Yaser fa mu hɔ. Ɔde asraafoɔ toaa wɔn, faa wɔn nkuro nyinaa, pamoo Amorifoɔ no."},{"book":"4 Mose","chapter":"21","verse":"33","text":"Afei, wɔde wɔn ani kyerɛɛ kuro kɛseɛ Basan, nanso Basanhene Og de nʼasraafoɔ hyiaa wɔn wɔ Edrei."},{"book":"4 Mose","chapter":"21","verse":"34","text":"Awurade ka kyerɛɛ Mose sɛ ɔnnsuro na wadi atamfoɔ no so dada. Awurade sane hyɛɛ Mose nkuran sɛ asɛm a ɛtoo ɔhene Sihon wɔ Hesbon no, saa asɛm korɔ no ara bi na ɛbɛto no."},{"book":"4 Mose","chapter":"21","verse":"35","text":"Ampa ara, Israelfoɔ dii nkonim na wɔkumm ɔhene Og ne ne mmammarima ne ne nkurɔfoɔ nyinaa a anka wɔn mu baako mpo. Enti Israelfoɔ no tenaa asase no so."}]}