{"data":[{"book":"यिर्मयाह","chapter":"28","verse":"1","text":"फिर उसी वर्ष, अर्थात् यहूदा के राजा सिदकिय्याह के राज्य के चौथे वर्ष के पाँचवें महीने में, अज्जूर का पुत्र हनन्याह जो गिबोन28:1 गिबोन: पुरोहितों का एक नगर (यहो. 21:17) हनन्याह सम्भवतः पुरोहित एवं भविष्यद्वक्ता था। का एक भविष्यद्वक्ता था, उसने मुझसे यहोवा के भवन में, याजकों और सब लोगों के सामने कहा,"},{"book":"यिर्मयाह","chapter":"28","verse":"2","text":"“इस्राएल का परमेश्वर सेनाओं का यहोवा यह कहता है मैंने बाबेल के राजा के जूए को तोड़ डाला है।"},{"book":"यिर्मयाह","chapter":"28","verse":"3","text":"यहोवा के भवन के जितने पात्र बाबेल का राजा नबूकदनेस्सर इस स्थान से उठाकर बाबेल ले गया, उन्हें मैं दो वर्ष के भीतर फिर इसी स्थान में ले आऊँगा।"},{"book":"यिर्मयाह","chapter":"28","verse":"4","text":"मैं यहूदा के राजा यहोयाकीम का पुत्र यकोन्याह और सब यहूदी बन्दियों को भी जो बाबेल को गए हैं, उनको भी इस स्थान में लौटा ले आऊँगा; क्योंकि मैंने बाबेल के राजा के जूए को तोड़ दिया है, यहोवा की यही वाणी है।”"},{"book":"यिर्मयाह","chapter":"28","verse":"5","text":"तब यिर्मयाह नबी ने हनन्याह नबी से, याजकों और उन सब लोगों के सामने जो यहोवा के भवन में खड़े हुए थे कहा,"},{"book":"यिर्मयाह","chapter":"28","verse":"6","text":"“आमीन! यहोवा ऐसा ही करे; जो बातें तूने भविष्यद्वाणी करके कही हैं कि यहोवा के भवन के पात्र और सब बन्दी बाबेल से इस स्थान में फिर आएँगे, उन्हें यहोवा पूरा करे।"},{"book":"यिर्मयाह","chapter":"28","verse":"7","text":"तो भी मेरा यह वचन सुन, जो मैं तुझे और सब लोगों को कह सुनाता हूँ।"},{"book":"यिर्मयाह","chapter":"28","verse":"8","text":"जो भविष्यद्वक्ता प्राचीनकाल से मेरे और तेरे पहले होते आए थे, उन्होंने तो बहुत से देशों और बड़े-बड़े राज्यों के विरुद्ध युद्ध और विपत्ति और मरी के विषय भविष्यद्वाणी की थी।"},{"book":"यिर्मयाह","chapter":"28","verse":"9","text":"परन्तु जो भविष्यद्वक्ता कुशल के विषय भविष्यद्वाणी करे, तो जब उसका वचन पूरा हो, तब ही उस भविष्यद्वक्ता के विषय यह निश्चय हो जाएगा कि यह सचमुच यहोवा का भेजा हुआ है।”"},{"book":"यिर्मयाह","chapter":"28","verse":"10","text":"तब हनन्याह भविष्यद्वक्ता ने उस जूए को जो यिर्मयाह भविष्यद्वक्ता की गर्दन पर था, उतारकर तोड़ दिया।"},{"book":"यिर्मयाह","chapter":"28","verse":"11","text":"और हनन्याह ने सब लोगों के सामने कहा, “यहोवा यह कहता है कि इसी प्रकार से मैं पूरे दो वर्ष के भीतर बाबेल के राजा नबूकदनेस्सर के जूए को सब जातियों की गर्दन पर से उतारकर तोड़ दूँगा।” तब यिर्मयाह भविष्यद्वक्ता चला गया।"},{"book":"यिर्मयाह","chapter":"28","verse":"12","text":"जब हनन्याह भविष्यद्वक्ता ने यिर्मयाह भविष्यद्वक्ता की गर्दन पर से जूआ उतारकर तोड़ दिया, उसके बाद यहोवा का यह वचन यिर्मयाह के पास पहुँचा;"},{"book":"यिर्मयाह","chapter":"28","verse":"13","text":"“जाकर हनन्याह से यह कह, ‘यहोवा यह कहता है कि तूने काठ का जूआ तो तोड़ दिया, परन्तु ऐसा करके तूने उसके बदले लोहे का जूआ बना लिया है।"},{"book":"यिर्मयाह","chapter":"28","verse":"14","text":"क्योंकि इस्राएल का परमेश्वर, सेनाओं का यहोवा यह कहता है कि मैं इन सब जातियों की गर्दन पर लोहे का जूआ रखता हूँ और वे बाबेल के राजा नबूकदनेस्सर के अधीन रहेंगे, और इनको उसके अधीन होना पड़ेगा, क्योंकि मैदान के जीवजन्तु भी मैं उसके वश में कर देता हूँ।’”"},{"book":"यिर्मयाह","chapter":"28","verse":"15","text":"यिर्मयाह नबी ने हनन्याह नबी से यह भी कहा, “हे हनन्याह, देख यहोवा ने तुझे नहीं भेजा, तूने इन लोगों को झूठी आशा दिलाई है।"},{"book":"यिर्मयाह","chapter":"28","verse":"16","text":"इसलिए यहोवा तुझ से यह कहता है, ‘देख, मैं तुझको पृथ्वी के ऊपर से उठा दूँगा28:16 मैं तुझको पृथ्वी के ऊपर से उठा दूँगा: परमेश्वर ने हनन्याह को भविष्यद्वाणी के लिए नहीं भेजा था, वह उसे मरने के लिए भेज रहा है। , इसी वर्ष में तू मरेगा; क्योंकि तूने यहोवा की ओर से फिरने की बातें कही हैं।’”"},{"book":"यिर्मयाह","chapter":"28","verse":"17","text":"इस वचन के अनुसार हनन्याह उसी वर्ष के सातवें महीने में मर गया।"}]}