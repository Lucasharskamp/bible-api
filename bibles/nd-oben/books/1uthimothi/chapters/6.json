{"data":[{"book":"1 UThimothi","chapter":"6","verse":"1","text":"Bonke abangaphansi kwejogwe lobugqili kumele bakhangele amakhosi abo ngokuthi afanele ukuhlonitshwa ukuze ibizo likaNkulunkulu kanye lokufundisa kwethu kungadunyazwa."},{"book":"1 UThimothi","chapter":"6","verse":"2","text":"Labo abalamakhosi akholwayo kabangawadeleli ngoba angabazalwane. Kodwa kabawasebenzele ngcono kakhulu ngoba labo abasizakala ngokubasebenzela kwabo ngabakholwayo labathandekayo kubo."},{"book":"1 UThimothi","chapter":"6","verse":"3","text":"Nxa umuntu efundisa imfundiso yamanga njalo engawuvumi umlayo oqotho weNkosi yethu uJesu Khristu lemfundiso yokwesaba uNkulunkulu,"},{"book":"1 UThimothi","chapter":"6","verse":"4","text":"uyazikhukhumeza njalo akulalutho aluzwisisayo. Ulezifiso ezimbi enkanini lasekuphikisaneni ngamazwi okudala umona, lombango, lezinkulumo ezilimazayo, ukucabangelana okubi"},{"book":"1 UThimothi","chapter":"6","verse":"5","text":"kanye lokuxabana kokuphela kwabantu abalengqondo ezixhwalileyo, asebalahlekelwa liqiniso labacabanga ukuthi ukulalela uNkulunkulu kuyindlela yokuzuza imali."},{"book":"1 UThimothi","chapter":"6","verse":"6","text":"Kodwa-ke, ukulalela uNkulunkulu ngokusuthiseka kuyinzuzo enkulu."},{"book":"1 UThimothi","chapter":"6","verse":"7","text":"Ngoba akulalutho esalulethayo emhlabeni njalo akulalutho esingasuka lalo kuwo."},{"book":"1 UThimothi","chapter":"6","verse":"8","text":"Kodwa nxa silokudla lezigqoko kumele sisuthiseke ngalokho."},{"book":"1 UThimothi","chapter":"6","verse":"9","text":"Abantu abafuna ukunotha bawela ezilingweni lasemijibileni lasezinkanukweni ezinengi zobuthutha ezilimazayo leziwisela abantu ekufeni lasekubhujisweni."},{"book":"1 UThimothi","chapter":"6","verse":"10","text":"Ngoba ukuthanda imali kuyimpande yezinhlobo zonke zobubi. Abanye abantu ngokutshisekela imali baphambuka ekukholweni bazibangele insizi ezinengi."},{"book":"1 UThimothi","chapter":"6","verse":"11","text":"Kodwa wena muntu kaNkulunkulu, kubalekele konke lokhu ufune ukulunga lokulalela uNkulunkulu, lokukholwa, lothando, lokubekezela kanye lobumnene."},{"book":"1 UThimothi","chapter":"6","verse":"12","text":"Ilwa ukulwa okuhle kokukholwa. Bambelela ekuphileni okulaphakade owabizelwa kukho ekuvumeni kwakho okuhle owakwenza kulabafakazi abanengi."},{"book":"1 UThimothi","chapter":"6","verse":"13","text":"Phambi kukaNkulunkulu onika izinto zonke ukuphila laphambi kukaKhristu uJesu owathi efakaza phambi kukaPhontiyasi Philathu wenza ukuvuma okuhle, ngiyakulaya"},{"book":"1 UThimothi","chapter":"6","verse":"14","text":"ukuba ugcine umlayo lo kungelasici loba ukusoleka kuze kube sekubonakaleni kweNkosi yethu uJesu Khristu,"},{"book":"1 UThimothi","chapter":"6","verse":"15","text":"okuzalethwa nguNkulunkulu ngesikhathi sakhe, uNkulunkulu obusisekileyo njalo onguye uMbusi kuphela, iNkosi yamakhosi loMbusi wababusi,"},{"book":"1 UThimothi","chapter":"6","verse":"16","text":"onguye kuphela ongafiyo lohlala ekukhanyeni okungafinyelelekiyo, okungekho owake wambona loba ongambona. Udumo lamandla akube kuye kuze kube laphakade. Ameni."},{"book":"1 UThimothi","chapter":"6","verse":"17","text":"Balaye labo abanothileyo kulo umhlaba wakhathesi ukuba bangazikhukhumezi loba babeke ithemba labo enothweni engathembekanga kodwa ukuba babeke ithemba labo kuNkulunkulu osinika kakhulu konke okwentokozo yethu."},{"book":"1 UThimothi","chapter":"6","verse":"18","text":"Balaye ukuba benze okuhle, bande ngezenzo ezinhle, baphane njalo bathande ukwaba okungokwabo."},{"book":"1 UThimothi","chapter":"6","verse":"19","text":"Ngalokhu-ke, bazazibekela inotho njengesisekelo esiqinileyo sesizukulwane esizayo ukuze babambe ukuphila okuyikuphila okuqotho."},{"book":"1 UThimothi","chapter":"6","verse":"20","text":"Thimothi, londoloza lokho okuphathisiweyo. Xwaya inkulumo zokweyisa uNkulunkulu, lemibono ephikisana leqiniso ebizwa ngokuthi lulwazi,"},{"book":"1 UThimothi","chapter":"6","verse":"21","text":"njalo abanye sebekuvumile, bathi ngokwenza njalo baphambuka ekukholweni."}]}