{"data":[{"book":"UHezekhiyeli","chapter":"35","verse":"1","text":"Ilizwi likaThixo lafika kimi lisithi:"},{"book":"UHezekhiyeli","chapter":"35","verse":"2","text":"“Ndodana yomuntu, khangelisa ubuso bakho eNtabeni iSeyiri; uphrofithe okubi ngayo"},{"book":"UHezekhiyeli","chapter":"35","verse":"3","text":"uthi: ‘Nanku okutshiwo nguThixo Wobukhosi: Ngimelane lawe, Ntaba Seyiri, njalo ngizakwelula isandla sami ukumelana lawe ngikwenze ube lugwadule oluphundlekileyo."},{"book":"UHezekhiyeli","chapter":"35","verse":"4","text":"Ngizakwenza amadolobho akho abe ngamanxiwa lawe uzachithwa. Lapho-ke uzakwazi ukuthi mina nginguThixo."},{"book":"UHezekhiyeli","chapter":"35","verse":"5","text":"Ngoba wagcina inzondo yasendulo wanikela ama-Israyeli enkembeni ngesikhathi sosizi lwawo, lapho isijeziso sawo sasesifike ekucineni,"},{"book":"UHezekhiyeli","chapter":"35","verse":"6","text":"ngakho-ke ngeqiniso elinjengoba ngikhona, kutsho uThixo Wobukhosi, ngizakunikela ekuchithekeni kwegazi njalo kuzakulandela."},{"book":"UHezekhiyeli","chapter":"35","verse":"7","text":"Ngizakwenza iNtaba iSeyiri ibe lugwadule oluphundlekileyo, njalo ngiqede kuyo bonke abafika bahambe."},{"book":"UHezekhiyeli","chapter":"35","verse":"8","text":"Ngizagcwalisa izintaba zakho ngababuleweyo; labo ababulawe ngenkemba bazawela phezu kwamaqaqa akho lasezigodini zakho kanye lasezindongeni zakho zonke."},{"book":"UHezekhiyeli","chapter":"35","verse":"9","text":"Ngizakwenza uchitheke okwanininini; amadolobho akho kawayikuhlalwa muntu. Lapho-ke uzakwazi ukuthi mina nginguThixo."},{"book":"UHezekhiyeli","chapter":"35","verse":"10","text":"Ngoba wena uthe, “Izizwe lezi ezimbili lamazwe la amabili kuzakuba ngokwethu njalo sizakuthatha,” lanxa mina Thixo ngangikhonapho."},{"book":"UHezekhiyeli","chapter":"35","verse":"11","text":"Ngakho-ke ngeqiniso elinjengoba ngikhona, kutsho uThixo Wobukhosi, ngizakuphatha ngokufanele ukuthukuthela lobukhwele owakubonakalisayo ekubazondeni kwakho njalo ngizakwenza mina ngazakale phakathi kwabo lapho sengikwahlulela."},{"book":"UHezekhiyeli","chapter":"35","verse":"12","text":"Lapho-ke uzakwazi ukuthi mina Thixo sengizizwile zonke izinto ezenyanyekayo owazitshoyo ngezintaba zako-Israyeli. Wathi, “Sezichithiwe njalo sezinikelwe kithi ukuba sizitshwabadele.”"},{"book":"UHezekhiyeli","chapter":"35","verse":"13","text":"Wazikhukhumeza kubi ngami njalo wakhuluma kubi ngami kungekho kuzibamba, njalo ngakuzwa lokho."},{"book":"UHezekhiyeli","chapter":"35","verse":"14","text":"Nanku okutshiwo nguThixo Wobukhosi: Kuzakuthi umhlaba wonke uthokoze, mina ngizakwenza uphundleke."},{"book":"UHezekhiyeli","chapter":"35","verse":"15","text":"Ngoba wena wathokoza lapho ilifa lendlu ka-Israyeli lichitheka, leyo yiyo indlela engizakuphatha ngayo. Uzaphundleka, wena Ntaba yeSeyiri, wena kanye le-Edomi yonke. Lapho-ke bazakwazi ukuthi mina nginguThixo.’ ”"}]}