{"data":[{"book":"אגרת פולוס הראשונה אל-טימותיוס","chapter":"4","verse":"1","text":"רוח הקודש אומר לנו בפירוש שבאחרית הימים יפנו מאמינים מסוימים עורף למשיח, ויאמינו בכל מיני תורות שקר אשר השראתן מהשדים ומהרוחות הרעות."},{"book":"אגרת פולוס הראשונה אל-טימותיוס","chapter":"4","verse":"2","text":"הם ישקרו ללא בושה, ומצפונם כלל לא יציק להם."},{"book":"אגרת פולוס הראשונה אל-טימותיוס","chapter":"4","verse":"3","text":"הם יאמרו שאסור להינשא ואסור לאכול מאכלים מסוימים, למרות שאלוהים ברא אותם כדי שאנחנו, המאמינים ויודעי האמת, נאכל אותם בתודה."},{"book":"אגרת פולוס הראשונה אל-טימותיוס","chapter":"4","verse":"4","text":"שהרי כל מה שברא אלוהים הוא טוב ומותר לאכילה, בתנאי שנודה עליו לאלוהים"},{"book":"אגרת פולוס הראשונה אל-טימותיוס","chapter":"4","verse":"5","text":"ונבקש ממנו לברך את האוכל, כי המזון מקודש בתפילה ובדבר־אלוהים."},{"book":"אגרת פולוס הראשונה אל-טימותיוס","chapter":"4","verse":"6","text":"אם תסביר כל זאת למאמינים, תמלא את תפקידך כמנהיג קהילה נאמן שניזון מהאמונה ומתורת האמת שבה דבקת."},{"book":"אגרת פולוס הראשונה אל-טימותיוס","chapter":"4","verse":"7","text":"אולם התרחק מאגדות מרושעות ומטופשות, והרגל את עצמך למשמעת ולקדושה."},{"book":"אגרת פולוס הראשונה אל-טימותיוס","chapter":"4","verse":"8","text":"כושר גופני הוא דבר טוב, אך כושר רוחני חשוב הרבה יותר, ויועיל לך בכל הנוגע לחיי העולם הזה והעולם הבא."},{"book":"אגרת פולוס הראשונה אל-טימותיוס","chapter":"4","verse":"9","text":"אין כל ספק בדבר; אתה יכול להאמין בדברים אלה ללא כל הסתייגות."},{"book":"אגרת פולוס הראשונה אל-טימותיוס","chapter":"4","verse":"10","text":"אנחנו עובדים קשה וסובלים הרבה כדי שאנשים יאמינו בזאת, כי תקוותנו היא באלוהים חיים, מושיעם של כל בני־האדם ובמיוחד של המאמינים בו."},{"book":"אגרת פולוס הראשונה אל-טימותיוס","chapter":"4","verse":"11","text":"המשך לצוות וללמד דברים אלה."},{"book":"אגרת פולוס הראשונה אל-טימותיוס","chapter":"4","verse":"12","text":"אל תניח לאיש לזלזל בחשיבותך בגלל גילך הצעיר. שמש דוגמה ומופת למאמינים במעשיך, בדברך, באהבתך, באמונתך ובטוהר מחשבותיך."},{"book":"אגרת פולוס הראשונה אל-טימותיוס","chapter":"4","verse":"13","text":"עד שאגיע, הקדש את עצמך לקריאת כתבי־הקודש לפני הציבור, ולמד אותם את דבר ה׳."},{"book":"אגרת פולוס הראשונה אל-טימותיוס","chapter":"4","verse":"14","text":"נצל את המתנה שהעניק לך ה׳ באמצעות נביאיו, כשזקני הקהילה סמכו את ידיהם על ראשך."},{"book":"אגרת פולוס הראשונה אל-טימותיוס","chapter":"4","verse":"15","text":"נצל מתנות אלה; הקדש להן מרץ וכל תשומת לבך, כדי שכולם יראו בבירור את התקדמותך והצלחתך."},{"book":"אגרת פולוס הראשונה אל-טימותיוס","chapter":"4","verse":"16","text":"שים לב לכל מה שאתה עושה וחושב. הישאר נאמן לאמת ולמה שישר, ואלוהים יברך אותך ואת שומעיך."}]}