{"data":[{"book":"Ndị Galeshịa","chapter":"4","verse":"1","text":"Isiokwu m bụ nke a, mgbe nwa bụ onye ga-eketa ihe nna ya ka dị na nwata, ọnọdụ ya akaghị mma karịa nke ohu, ọ bụ ezie na akụ ahụ niile bụ nke ya."},{"book":"Ndị Galeshịa","chapter":"4","verse":"2","text":"Ma ha ka nọ nʼokpuru ndị nlekọta na ndị e tinyere ya nʼaka ruo oge nna ya kwuru."},{"book":"Ndị Galeshịa","chapter":"4","verse":"3","text":"Otu a ka ọnọdụ anyị dị, mgbe anyị bụ ụmụntakịrị. Anyị nọ dị ka ohu nʼokpuru mmụọ nke ụwa."},{"book":"Ndị Galeshịa","chapter":"4","verse":"4","text":"Ma mgbe oge a kara aka ruru, Chineke zitere Ọkpara ya, bụ onye amụrụ site na nwanyị, onye amụrụ nʼokpuru iwu,"},{"book":"Ndị Galeshịa","chapter":"4","verse":"5","text":"ka ọ gbapụta ndị nọ nʼokpuru iwu, ime anyị ndị a ga-agụ dị ka ụmụ a họpụtara."},{"book":"Ndị Galeshịa","chapter":"4","verse":"6","text":"Ebe unu bụ ụmụ, Chineke zitere Mmụọ Ọkpara ya, ka ọ bịa biri nʼobi anyị, na-eti mkpu na-asị, “Abba, Nna.”"},{"book":"Ndị Galeshịa","chapter":"4","verse":"7","text":"Ugbu a, ị bụkwaghị ohu, kama ị bụ nwa. Ebe ị bụ nwa, e meekwala ka ị bụrụ onye nketa site na Chineke."},{"book":"Ndị Galeshịa","chapter":"4","verse":"8","text":"Nʼoge gara aga, mgbe unu na-amaghị Chineke, unu bụ ohu nye chi niile nke na-abụghị dịka ha si pụta ụwa."},{"book":"Ndị Galeshịa","chapter":"4","verse":"9","text":"Ma ugbu a, unu matarala Chineke, ka m ga-asị na Chineke amatala ndị unu bụ, gịnị mere unu ji chọọ ịtụgharị azụ laghachi nʼokpukpe ndị ahụ na-enweghị isi, nke ike ọbụla na-adịghị nʼime ha? Unu chọrọ ka ha mee unu ndị ohu ha ọzọkwa?"},{"book":"Ndị Galeshịa","chapter":"4","verse":"10","text":"Unu na-edebe ụbọchị ụfọdụ, na ọnwa ụfọdụ, na oge ụfọdụ, na afọ ụfọdụ."},{"book":"Ndị Galeshịa","chapter":"4","verse":"11","text":"Egwu na-atụ m na ọrụ niile m rụrụ nʼetiti unu abụrụla ihe efu."},{"book":"Ndị Galeshịa","chapter":"4","verse":"12","text":"Ezi ụmụnna m, arịọọ m unu, meenụ onwe unu dị ka mụ onwe m, nʼihi na mụ onwe m emela onwe m ka m dị ka unu. O nweghị ihe ọjọọ ọbụla unu mere m."},{"book":"Ndị Galeshịa","chapter":"4","verse":"13","text":"Unu maara na ọ bụ nʼime adịghị ike nke anụ ahụ ka m ji kwusaara unu oziọma a."},{"book":"Ndị Galeshịa","chapter":"4","verse":"14","text":"Ọ bụ ezie, ọnọdụ m nʼoge ahụ bụ ọnwụnwa nʼebe unu nọ, unu eledaghị m anya, maọbụ jụ ige m ntị. Kama unu nabatara m, dị ka mmụọ ozi Chineke, maọbụ dị ka a ga-asị na m bụ Jisọs Kraịst nʼonwe ya."},{"book":"Ndị Galeshịa","chapter":"4","verse":"15","text":"Ebee ka mmụọ nke obi ụtọ ahụ unu nwere nọ? Nʼihi na m na-agba ama, na-asị na ọ bụrụ ihe a pụrụ ime, unu gaara aghụpụta anya unu nye m."},{"book":"Ndị Galeshịa","chapter":"4","verse":"16","text":"Ugbu a, aghọọla m onye iro unu, nʼihi na m na-agwa unu eziokwu?"},{"book":"Ndị Galeshịa","chapter":"4","verse":"17","text":"Ha na-ezipụta mmasị nʼebe unu nọ, ma ọ bụghị maka ọdịmma unu. Ha chọrọ ikewapụ unu nʼebe m nọ, ka unu nwee mmasị nʼebe ha nọ."},{"book":"Ndị Galeshịa","chapter":"4","verse":"18","text":"Maka ebumnuche dị mma, ọ dị mma inwe mmasị mgbe niile. Ọ bụghị naanị mgbe mụ na unu nọ."},{"book":"Ndị Galeshịa","chapter":"4","verse":"19","text":"Ụmụntakịrị m, ndị m kwe maka ha nọdụ nʼọnọdụ ihe mgbu nke ọmụmụ nwa ọzọ, na-eche ụbọchị ahụ a ga-eme ka ụdịdị Kraịst dị nʼime unu."},{"book":"Ndị Galeshịa","chapter":"4","verse":"20","text":"Ọ gaara adị m mma ma a sị na m nọ nʼetiti unu ugbu a, nwee ike ịmata otu m ga-esi gbanwee olu okwu m, nʼihi na-amaghị m ihe m kwesiri ime nʼihi ọnọdụ unu."},{"book":"Ndị Galeshịa","chapter":"4","verse":"21","text":"Gwanụ m, unu ndị na-eche na ọ dị mkpa idebe iwu, unu agaghị aṅaa ntị na ihe iwu ahụ kwuru?"},{"book":"Ndị Galeshịa","chapter":"4","verse":"22","text":"Nʼihi na e dere ya nʼakwụkwọ nsọ na Ebraham nwere ụmụ nwoke abụọ. Otu nʼime ha bụ nwa nke ohu ya nwanyị mụrụ, nke ọzọ bụ nke nwunye ya na-abụghị ohu mụtara."},{"book":"Ndị Galeshịa","chapter":"4","verse":"23","text":"Nwa ahụ nke ohu nwanyị ahụ mụrụ bụ onye amụrụ site na anụ ahụ. Ma nwa ahụ nwunye ya na-abụghị ohu mụtara bụ onye a mụrụ site na nkwa."},{"book":"Ndị Galeshịa","chapter":"4","verse":"24","text":"Anyị ga-ewere ihe ndị a dị ka ihe ịmaatụ, nʼihi na ụmụ nwanyị abụọ ndị a nọchiri anya ọgbụgba ndụ abụọ. Otu ọgbụgba ndụ sitere nʼUgwu Saịnaị ma mụọkwa ụmụ ndị bụ ohu: nke a bụ Hega."},{"book":"Ndị Galeshịa","chapter":"4","verse":"25","text":"Hega bụ Ugwu Saịnaị nke dị nʼArebịa. Ọ dabara nʼọnọdụ Jerusalem nke ugbu a, nʼihi na ya na ụmụ ya nọ nʼohu."},{"book":"Ndị Galeshịa","chapter":"4","verse":"26","text":"Ma nwanyị nke ọzọ nọ ọnọdụ Jerusalem nke dị nʼelu, nke nwe onwe ya. Ọ bụkwa ya bụ nne anyị."},{"book":"Ndị Galeshịa","chapter":"4","verse":"27","text":"Nʼihi na e dere ya,"},{"book":"Ndị Galeshịa","chapter":"4","verse":"28","text":"Ugbu a, ụmụnna m, unu bụ ụmụ ahụ nke e kwere na nkwa, dị ka Aịzik."},{"book":"Ndị Galeshịa","chapter":"4","verse":"29","text":"Nʼoge ahụ, nwa ahụ a mụrụ nʼụzọ anụ ahụ kpagburu nwa ahụ a mụrụ site nʼike nke Mmụọ Nsọ. Otu a ka ọ dịkwa nʼoge a."},{"book":"Ndị Galeshịa","chapter":"4","verse":"30","text":"Ma gịnị ka akwụkwọ nsọ kwuru? “Chụpụ ohu nwanyị a na nwa ya, nʼihi na nwa nwoke ohu nwanyị a apụghị isoro nwa nke nwanyị na-abụghị ohu kerikọta oke.”4:30 Jen 21:10"},{"book":"Ndị Galeshịa","chapter":"4","verse":"31","text":"Ya mere, ụmụnna m, anyị abụghị ụmụ nke nwanyị ohu, kama anyị bụ ụmụ nke nwanyị nwere onwe ya."}]}