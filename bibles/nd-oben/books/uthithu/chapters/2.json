{"data":[{"book":"UThithu","chapter":"2","verse":"1","text":"Kumele ufundise okuvumelana lemfundiso eqotho."},{"book":"UThithu","chapter":"2","verse":"2","text":"Fundisa amadoda amadala ukuzithiba, afanele ukuhlonitshwa, azikhuze, njalo aqine ekukholweni, ethandweni kanye lasekubekezeleni."},{"book":"UThithu","chapter":"2","verse":"3","text":"Ngokunjalo, fundisa abesifazane abadala ukuba babe ngabahloniphayo ekuphileni kwabo, bangabi ngabahlebayo kumbe ababuswa liwayini kodwa ukuba bafundise okulungileyo."},{"book":"UThithu","chapter":"2","verse":"4","text":"Ngakho-ke, bangafundisa abesifazane abatsha ukuba bathande omkabo labantwana babo"},{"book":"UThithu","chapter":"2","verse":"5","text":"ukuba bazikhuze njalo bahlambuluke, lokuba bakhuthale emakhaya, lokuba lomusa, lokuba bazehlise ngaphansi kwabomkabo ukuze kungabikhona ogcona ilizwi likaNkulunkulu."},{"book":"UThithu","chapter":"2","verse":"6","text":"Ngokunjalo, khuthaza abesilisa abatsha ukuba bazikhuze."},{"book":"UThithu","chapter":"2","verse":"7","text":"Kukho konke babekele isibonelo ngokwenza okuhle. Ekufundiseni kwakho tshengisa ubuqotho lokuzimisela"},{"book":"UThithu","chapter":"2","verse":"8","text":"kanye lokukhuluma okulengqondo okungeke kusolwe ukuze kuthi labo abakuphikisayo bayangeke ngoba bengelalutho olubi abangalutsho ngathi."},{"book":"UThithu","chapter":"2","verse":"9","text":"Fundisa izisebenzi ukuba zizehlisele ngaphansi kwamakhosi azo ezintweni zonke, zizame ukuwathokozisa, zingawaphenduli,"},{"book":"UThithu","chapter":"2","verse":"10","text":"zingawantshontsheli, kodwa zibonakalise ukuthi zingathembeka okupheleleyo ukuze kuthi ngakho konke zenze imfundiso ngoNkulunkulu uMsindisi wethu ibe ngebukekayo."},{"book":"UThithu","chapter":"2","verse":"11","text":"Ngoba umusa kaNkulunkulu oletha insindiso usubonakele ebantwini bonke."},{"book":"UThithu","chapter":"2","verse":"12","text":"Uyasifundisa ukuthi “Hayi” ekweyiseni uNkulunkulu lasezinkanukweni zasemhlabeni njalo siphile ngokuzikhuza, ngokuqonda empilweni yokulalela uNkulunkulu ngesikhathi samanje,"},{"book":"UThithu","chapter":"2","verse":"13","text":"lapho sisalindele ithemba elibusisiweyo lokubonakala ngenkazimulo kaNkulunkulu wethu omkhulu longuMsindisi uJesu Khristu"},{"book":"UThithu","chapter":"2","verse":"14","text":"owazinikela ngenxa yethu ukuba asihlenge ebubini bonke kanye lokuthi azihlambululele abantu abangabakhe, abatshisekela ukwenza okuhle."},{"book":"UThithu","chapter":"2","verse":"15","text":"Ngakho lezi yizinto okumele uzifundise. Khuthaza njalo ukhuze ngamandla wonke. Ungavumeli muntu ukuthi akweyise."}]}