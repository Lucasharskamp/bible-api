{"data":[{"book":"TESALONII 1","chapter":"3","verse":"1","text":"Ko ɗun waɗi si men wawtaano hande kadi habbagol ko ɓuri nii, men tawi no ɓurani men ka men wona menen tun ka saare Atiina,"},{"book":"TESALONII 1","chapter":"3","verse":"2","text":"men imminana on oo musiɗɗo amen inneteeɗo Timotee, on wondiɗɗo amen e nder golle Alla ɗen e hoore feɲɲingol Kibaaru Moƴƴo *Almasiihu on. Men fawi mo tiiɗingol on e wakkilingol on ka gomɗinal mon,"},{"book":"TESALONII 1","chapter":"3","verse":"3","text":"fii wota hay gooto dilline e nder tampereeji fewndiiɗi ɗin. Ko fii onon tigi hiɗon andi ko ɗun muuyanaɗen."},{"book":"TESALONII 1","chapter":"3","verse":"4","text":"Fewndo ko men wonnoo takko mon, men wowlanayno on wonde en heɓay satteendeeji, ko ɗun woni ko hewti, hiɗon andi."},{"book":"TESALONII 1","chapter":"3","verse":"5","text":"Ko ɗun waɗi, ɓay mi waawataano habbaade hande kadi, mi imminii Timotee fii humpitagol gomɗinal mon ngal, miɗo hulunoo wota taw no gasa hara jarribotooɗo on faljinii on, tawa golle amen ɗen wonii meere."},{"book":"TESALONII 1","chapter":"3","verse":"6","text":"Awa Timotee ko e hewtitude woni ka amen iwrude ka mon, o addoranii men kibaaru moƴƴo fii gomɗinal mon ngal e giggol mon ngol. O innii men, tigi-tigi on, hiɗon joganii men maande moƴƴere, awa kadi hiɗon himmani yi'ugol men, wano men himmirani yi'ugol on non."},{"book":"TESALONII 1","chapter":"3","verse":"7","text":"E hoore ɗun, e nder satteende amen nden fow e tampere amen nden, yo musiɓɓe, men wakkilinaama sabu gomɗinal mon ngal."},{"book":"TESALONII 1","chapter":"3","verse":"8","text":"Jooni non hiɗen wuuri, ko fii hiɗon tabiti few e Joomiraaɗo on."},{"book":"TESALONII 1","chapter":"3","verse":"9","text":"E hara ko honno men waawata jarnirde Alla fii mon, fii ndee weltaare nde weltinɗon men yeeso makko fow?"},{"book":"TESALONII 1","chapter":"3","verse":"10","text":"Ko ɗun waɗi, jemma e ɲalorma meɗen toraade mo e nder tentingol fii yo o newnan men yi'itugol on, timmintina ko ŋakki e gomɗinal mon ngal kon."},{"book":"TESALONII 1","chapter":"3","verse":"11","text":"Yo Alla Ben men on tigi, e Iisaa Joomi men on, udditan men laawol haa ka mon."},{"book":"TESALONII 1","chapter":"3","verse":"12","text":"Awa kadi yo Joomiraaɗo on hebbin giggol hakkundeeji mon haa feƴƴita, e telen-ma yimɓe ɓen fow, hara kadi ko sifa giggol ngol men joganii on ngol."},{"book":"TESALONII 1","chapter":"3","verse":"13","text":"Yo o tabintinir nii ɓerɗe mon ɗen fii no woniron laaɓuɓe e ɓe felnaaki yeeso Alla Baabaajo men on, ka ɲalaande nde Iisaa Joomi men on aroyta e mun wondude e laaɓuɓe mun ɓen fow."}]}