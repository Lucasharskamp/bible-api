{"data":[{"book":"1 করিন্থীয়","chapter":"13","verse":"1","text":"আমি যদি সব মানুষের ও দূতদেরও ভাষায় কথা বলি, কিন্তু আমার ভালোবাসা না থাকে, তাহলে আমি শুধু এক অনুনাদী কাঁসরঘণ্টা বা ঝনঝনকারী করতাল।"},{"book":"1 করিন্থীয়","chapter":"13","verse":"2","text":"যদি আমার ভাববাণী বলার বরদান আছে এবং আমি সকল গুপ্তরহস্য ও সমস্ত জ্ঞানে পারদর্শী হই এবং আমার যদি এমন বিশ্বাস থাকে, যা পাহাড়-পর্বতকে স্থানান্তরিত করতে পারে, অথচ আমার ভালোবাসা না থাকে, তাহলে আমি কিছুই নই।"},{"book":"1 করিন্থীয়","chapter":"13","verse":"3","text":"যদি আমি আমার সর্বস্ব দরিদ্রদের দান করি এবং আগুনে পুড়ে যাওয়ার জন্য আমার দেহ সমর্পণ করি, কিন্তু ভালোবাসা না থাকে, আমার কোনোই লাভ হয় না।"},{"book":"1 করিন্থীয়","chapter":"13","verse":"4","text":"প্রেম চিরসহিষ্ণু, প্রেম সদয়13:4 বা কোমল।। তা ঈর্ষা করে না, আত্মঅহংকার করে না, গর্বিত হয় না।"},{"book":"1 করিন্থীয়","chapter":"13","verse":"5","text":"তা রূঢ় আচরণ করে না, স্বার্থ অন্বেষণ করে না, সহজে ক্রুদ্ধ হয় না, অন্যায় আচরণ মনে রাখে না।"},{"book":"1 করিন্থীয়","chapter":"13","verse":"6","text":"প্রেম মন্দ কিছুতে আনন্দ করে না, কিন্তু সত্যে উল্লসিত হয়।"},{"book":"1 করিন্থীয়","chapter":"13","verse":"7","text":"তা সবসময় সুরক্ষা দেয়, সবসময়ই বিশ্বাস করে, সবসময়ই প্রত্যাশায় থাকে, সবসময়ই ধৈর্য ধরে।"},{"book":"1 করিন্থীয়","chapter":"13","verse":"8","text":"প্রেম কখনও ব্যর্থ13:8 কোনো কোনো সংস্করণে, শেষ হয় না। হয় না। কিন্তু যদি ভাববাণী থাকে, সেগুলির অবসান হবে। যদি ভিন্ন ভিন্ন ভাষা থাকে, সেগুলি স্তব্ধ হয়ে যাবে; যদি জ্ঞান থাকে, তা অবলুপ্ত হবে।"},{"book":"1 করিন্থীয়","chapter":"13","verse":"9","text":"এখন, আমাদের জ্ঞান অসম্পূর্ণ ও অসম্পূর্ণরূপে ভাববাণী বলি,"},{"book":"1 করিন্থীয়","chapter":"13","verse":"10","text":"কিন্তু পূর্ণতা উপস্থিত হলে যা কিছু অসম্পূর্ণ, সেগুলি বিলীন হবে।"},{"book":"1 করিন্থীয়","chapter":"13","verse":"11","text":"আমি যখন শিশু ছিলাম, আমি শিশুর মতো কথা বলতাম, শিশুর মতো চিন্তা করতাম, শিশুর মতো বিচার করতাম। যখন আমি পরিণত বয়স্ক হয়ে উঠলাম, আমি শিশুসুলভ সবকিছুই ত্যাগ করলাম।"},{"book":"1 করিন্থীয়","chapter":"13","verse":"12","text":"কারণ এখন আমরা আয়নায় অস্পষ্ট প্রতিফলন দেখছি, কিন্তু তখন আমরা দেখব মুখোমুখি। এখন আমার জ্ঞান অসম্পূর্ণ; কিন্তু তখন আমি সম্পূর্ণরূপে জানতে পারব যেমন আমি সম্পূর্ণ পরিচিত হয়েছি।"},{"book":"1 করিন্থীয়","chapter":"13","verse":"13","text":"আর এখন এই তিনটি অবশিষ্ট আছে: বিশ্বাস, প্রত্যাশা ও প্রেম। কিন্তু এদের মধ্যে প্রেমই সর্বশ্রেষ্ঠ।"}]}