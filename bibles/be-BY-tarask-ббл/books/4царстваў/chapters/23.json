{"data":[{"book":"4 ЦАРСТВАЎ","chapter":"23","verse":"1","text":"І паслаў цар, і сабралі да яго ўсіх старэйшынаў Юды і Ерусаліма."},{"book":"4 ЦАРСТВАЎ","chapter":"23","verse":"2","text":"І пайшоў цар у дом Гасподні, і ўсе Юдэі, і ўсе жыхары Ерусаліма зь ім, і сьвятары, і прарокі, і ўвесь люд ад малога да вялікага, і прачытаў уголас ім усе словы кнігі запавета, знойдзенай у доме Гасподнім."},{"book":"4 ЦАРСТВАЎ","chapter":"23","verse":"3","text":"Потым устаў цар на ўзвышанае месца і даў перад домам Гасподнім запавет - трымацца Госпада і захоўваць наказы Ягоныя і адкрыцьці Ягоныя, і пастановы Ягоныя, ад усяго сэрца і ад усёй душы, каб выканаць словы запавету гэтага, напісаныя ў кнізе гэтай. І ўвесь народ уступіў у запавет."},{"book":"4 ЦАРСТВАЎ","chapter":"23","verse":"4","text":"І загадаў цар Хэлкію першасьвятару і іншым сьвятарам і дазорным каля парога вынесьці з храма Гасподняга ўсе рэчы, зробленыя дзеля Ваала і дзеля Астарты і дзеля ўсяго войска нябеснага, і спаліў іх за Ерусалімам у даліне Кедрон, і загадаў попел ад іх аднесьці ў Вэтыль."},{"book":"4 ЦАРСТВАЎ","chapter":"23","verse":"5","text":"І пакінуў жрацоў, якіх паставілі цары Юдэйскія, каб учыняць дымленьне на вышынях у гарадах Юдэйскіх і ваколіцах Ерусаліма, - і якія кадзілі Ваалу, сонцу, і месяцу, і сузор'ям і ўсяму войску нябеснаму;"},{"book":"4 ЦАРСТВАЎ","chapter":"23","verse":"6","text":"І вынес Астарту з дома Гасподняга за Ерусалім да патока Кедрон і спаліў яе каля патока Кедрон, і сьцёр яе ў пыл і кінуў пыл яе на могілках агульнанародных;"},{"book":"4 ЦАРСТВАЎ","chapter":"23","verse":"7","text":"і разбурыў дамы блудныя, якія былі пры храме Гасподнім, дзе жанчыны ткалі вопратку Астарце;"},{"book":"4 ЦАРСТВАЎ","chapter":"23","verse":"8","text":"і вывеў усіх жрацоў з гарадоў Юдэйскіх, і спаганьбіў вышыні, на якіх учынялі дымленьне жрацы, ад Гевы да Вірсавіі, і разбурыў вышыні перад брамаю - тую, якая перад уваходам у браму Ісуса начальніка горада, і тую, якая зь левага боку каля гарадское брамы."},{"book":"4 ЦАРСТВАЎ","chapter":"23","verse":"9","text":"Зрэшты жрацы вышыняў ня прыносілі ахвяр на ахвярніку Гасподнім у Ерусаліме, а праснакі елі разам з братамі сваімі."},{"book":"4 ЦАРСТВАЎ","chapter":"23","verse":"10","text":"І спаганьбіў ён Тафэт, што ў даліне сыноў Энома, каб ніхто не праводзіў сына свайго і дачкі сваёй праз агонь Малоху;"},{"book":"4 ЦАРСТВАЎ","chapter":"23","verse":"11","text":"і адмяніў коней, якіх ставілі цары Юдэйскія сонцу перад уваходам у дом Гасподні паблізу пакояў Нэтан-Мэлэха еўнуха, што ў Фарурыме, а калясьніцы сонца спаліў агнём."},{"book":"4 ЦАРСТВАЎ","chapter":"23","verse":"12","text":"І ахвярнікі на даху сьвятліцы Ахазавай, якія зрабілі цары Юдэйскія, і ахвярнікі, якія зрабіў Манасія на абодвух дварах дома Гасподняга разбурыў цар і выкінуў адтуль, і кінуў пыл іх у паток Кедрон."},{"book":"4 ЦАРСТВАЎ","chapter":"23","verse":"13","text":"І вышыні, якія каля Ерусаліма, направа ад Алейнай гары, якія спарудзіў Саламон, цар Ізраілеў, Астарце, мярзоце Сідонскай, і Хамосу, мярзоце Маавіцкай, і Мілхому, мярзоце Аманіцкай, спаганьбіў цар;"},{"book":"4 ЦАРСТВАЎ","chapter":"23","verse":"14","text":"і паламаў статуі, і высек дубровы, і напоўніў месца іх касьцямі чалавечымі."},{"book":"4 ЦАРСТВАЎ","chapter":"23","verse":"15","text":"Таксама і ахвярнік, які ў Вэтылі, вышыню, спаруджаную Ераваамам, сынам Наватавым, які ўвёў Ізраіля ў грэх, - таксама і ахвярнік той і вышыню ён разбурыў, і спаліў гэтую вышыню, сьцёр у пыл, і спаліў дуброву."},{"book":"4 ЦАРСТВАЎ","chapter":"23","verse":"16","text":"І зірнуў Ёсія, і ўбачыў магілы, якія там на гары, і паслаў, і ўзяў косьці з магілаў, і спаліў на ахвярніку, і спаганьбіў яго па слове Гасподнім, якое абвясьціў чалавек Божы, які прадказаў падзеі гэтыя,"},{"book":"4 ЦАРСТВАЎ","chapter":"23","verse":"17","text":"і сказаў Ёсія: што гэта за помнік, які я бачу? І сказалі яму жыхары горада: гэта магіла чалавека Божага, які прыходзіў зь Юдэі, і абвясьціў пра тое, што ты робіш над ахвярнікам Вэтыльскім."},{"book":"4 ЦАРСТВАЎ","chapter":"23","verse":"18","text":"І сказаў ён: пакіньце яго ў спакоі, ніхто хай не чапае касьцей ягоных. І захавалі косьці яго і косьці прарока, які прыходзіў з Самарыі."},{"book":"4 ЦАРСТВАЎ","chapter":"23","verse":"19","text":"Таксама і ўсе капішчы вышыняў у гарадах Самарыйскіх, якія спарудзілі цары Ізраільскія, прагняўляючы Госпада, разбурыў Ёсія, і зрабіў зь імі тое самае, што зрабіў у Вэтылі;"},{"book":"4 ЦАРСТВАЎ","chapter":"23","verse":"20","text":"і закалоў усіх жрацоў вышыняў, якія там былі, на ахвярніках, і спаліў косьці чалавечыя на іх, - і вярнуўся ў Ерусалім."},{"book":"4 ЦАРСТВАЎ","chapter":"23","verse":"21","text":"І загадаў цар усяму народу, сказаўшы: учынеце пасху Госпаду Богу вашаму, як напісана ў гэтай кнізе запавета, -"},{"book":"4 ЦАРСТВАЎ","chapter":"23","verse":"22","text":"таму што ня была ўчынена такая пасха ад дзён судзьдзяў, якія судзілі Ізраіля і ва ўсе дні цароў Ізраільскіх і цароў Юдэйскіх;"},{"book":"4 ЦАРСТВАЎ","chapter":"23","verse":"23","text":"а на васемнаццатым годзе цара Ёсіі была ўчынена гэтая пасха Госпаду ў Ерусаліме."},{"book":"4 ЦАРСТВАЎ","chapter":"23","verse":"24","text":"І закліначоў мёртвых, і чараўнікоў, і тэрафімаў, і ідалаў, і ўсе мярзоты, якія паяўляліся ў зямлі Юдэйскай і ў Ерусаліме, зьнішчыў Ёсія, каб выканаць словы закона, напісаныя ў кнізе, якую знайшоў Хэлкія сьвятар у доме Гасподнім."},{"book":"4 ЦАРСТВАЎ","chapter":"23","verse":"25","text":"Падобнага да яго ня было цара да яго, які зьвярнуўся б да Госпада ўсім сэрцам сваім, і ўсёю душою сваёю, і ўсімі сіламі сваімі, па ўсім законе Майсеевым; і пасьля яго не паявіўся падобны да яго."},{"book":"4 ЦАРСТВАЎ","chapter":"23","verse":"26","text":"Аднак жа Гасподзь не адклаў вялікай лютасьці гневу Свайго, якою загарэўся гнеў Ягоны на Юду за ўсе зьнявагі, якімі ўгневаў Яго Манасія."},{"book":"4 ЦАРСТВАЎ","chapter":"23","verse":"27","text":"І сказаў Гасподзь: і Юду адкіну ад аблічча Майго, як адкінуў Я Ізраіля, і адкіну горад гэты, Ерусалім, які Я выбраў, і дом, пра які Я сказаў: будзе імя Маё там."},{"book":"4 ЦАРСТВАЎ","chapter":"23","verse":"28","text":"Астатняе пра Ёсію, пра ўсё, што ён зрабіў, напісана ў летапісе цароў Юдэйскіх."},{"book":"4 ЦАРСТВАЎ","chapter":"23","verse":"29","text":"У дні ягоныя пайшоў фараон Нэхаа, цар Егіпецкі, супроць цара Асірыйскага на раку Еўфрат. І выйшаў цар Ёсія насустрач яму, і той забіў яго ў Мэгідоне, калі ўбачыў яго."},{"book":"4 ЦАРСТВАЎ","chapter":"23","verse":"30","text":"І рабы ягоныя павезьлі яго мёртвага з Мэгідона, і прывезьлі яго ў Ерусалім, і пахавалі яго ў магільніцы ягонай. І ўзяў народ землі Ёахаза, сына Ёсінага, і памазалі яго і паставілі царом замест бацькі ягонага."},{"book":"4 ЦАРСТВАЎ","chapter":"23","verse":"31","text":"Дваццаць тры гады было Ёахазу, калі зацараваў, і тры месяцы валадарыў у Ерусаліме; імя маці ягонай Хамутал, дачка Ераміі, зь Ліўны."},{"book":"4 ЦАРСТВАЎ","chapter":"23","verse":"32","text":"І рабіў ён благое ў вачах Гасподніх ва ўсім так, як рабілі бацькі ягоныя."},{"book":"4 ЦАРСТВАЎ","chapter":"23","verse":"33","text":"І затрымаў яго фараон Нэхаа ў Рыўле, у зямлі Эматскай, каб ён не валадарыў у Ерусаліме, - і наклаў спагону на зямлю ягоную сто талантаў срэбра і талант золата."},{"book":"4 ЦАРСТВАЎ","chapter":"23","verse":"34","text":"І паставіў царом фараон Нэхаа Эліякіма, сына Ёсіінага, замест Ёсіі, бацькі ягонага, і памяняў імя ягонае на Ёакіма; а Ёхаза ўзяў і вывез у Егіпет, дзе ён і памёр."},{"book":"4 ЦАРСТВАЎ","chapter":"23","verse":"35","text":"І срэбра і золата даваў Ёакім фараону; ён зрабіў ацэну зямлі, каб даваць срэбра па загадзе фараона; ад кожнага народу зямлі, паводле ацэны сваёй, ён спаганяў срэбра і золата, каб аддаваць фараону Нэхаа."},{"book":"4 ЦАРСТВАЎ","chapter":"23","verse":"36","text":"Дваццаць пяць гадоў было Ёакіму, калі зацараваў, і адзінаццаць гадоў валадарыў у Ерусаліме; імя маці ягонай Зэбуда, дачка Фэдаі, з Румы."},{"book":"4 ЦАРСТВАЎ","chapter":"23","verse":"37","text":"І рабіў ён неспадобнае ў вачах Гасподніх ва ўсім так, як рабілі бацькі ягоныя."}]}