{"data":[{"book":"Malashi","chapter":"1","verse":"1","text":"Liloba na Yawe. Liloba na Yawe epai ya Isalaele na nzela ya mosakoli Malashi."},{"book":"Malashi","chapter":"1","verse":"2","text":"« Ngai, nalingaki bino, »"},{"book":"Malashi","chapter":"1","verse":"3","text":"kasi nayinaki Ezawu ;"},{"book":"Malashi","chapter":"1","verse":"4","text":"Edomi akoki koloba :"},{"book":"Malashi","chapter":"1","verse":"5","text":"Bokomona yango na miso na bino moko"},{"book":"Malashi","chapter":"1","verse":"6","text":"Mwana mobali apesaka tata na ye lokumu, mpe mowumbu apesaka nkolo na ye lokumu. Soki Ngai nazali Tata, wapi lokumu oyo esengeli na Ngai ? Soki nazali Nkolo, wapi lokumu na Ngai ? » elobi Yawe, Mokonzi ya mampinga."},{"book":"Malashi","chapter":"1","verse":"7","text":"Bozali kotia bilei ya mbindo na etumbelo na Ngai, kasi bozali mpe kotuna : ‹ Eloko nini ezali kolakisa ete tokomisi etumbelo na Yo mbindo ? ›"},{"book":"Malashi","chapter":"1","verse":"8","text":"Ezali tango bobonzaka lokola mbeka nyama oyo ekufa miso ; boni, yango ezali mabe te ? Bomeka nanu kopesa yango epai ya moyangeli na bino ; boni, akosepela na bino ? Akondima bino solo ? » elobi Yawe, Mokonzi ya mampinga."},{"book":"Malashi","chapter":"1","verse":"9","text":"« Sik’oyo, bozali mpe kobondela Nzambe ete asalela bino ngolu na makabo ya lolenge oyo na maboko ! Boni, andima bino solo ? » elobi Yawe, Mokonzi ya mampinga."},{"book":"Malashi","chapter":"1","verse":"10","text":"« Nani kati na bino akoki kozwa mokano ya kokanga bikuke ya Tempelo mpo ete bopelisa moto na pamba te na etumbelo na Ngai ? Nasepeli na bino ata moke te, » elobi Yawe, Mokonzi ya mampinga ; « mpe nakoyamba te makabo oyo ewuti na maboko na bino."},{"book":"Malashi","chapter":"1","verse":"11","text":"Kombo na Ngai ekozala monene kati na bikolo, longwa na ebimelo kino na elalelo ya moyi ; bakobonza na bisika nyonso malasi ya ansa lokola mbeka mpo na Kombo na Ngai mpe makabo ya peto, pamba te Kombo na Ngai ekozala monene kati na bikolo, » elobi Yawe, Mokonzi ya mampinga."},{"book":"Malashi","chapter":"1","verse":"12","text":"« Kasi bino, bozali kosambwisa yango tango bozali koloba ete mesa ya Nkolo ezali na tina te mpe biloko na yango ezali mbindo."},{"book":"Malashi","chapter":"1","verse":"13","text":"Bozali koloba lisusu : ‹ Mokumba nini lisusu oyo ! › Bozali mpe kotiola Ngai lisusu, » elobi Yawe, Mokonzi ya mampinga. « Tango bozali komema bibwele oyo ezoka, oyo etambolaka tengu-tengu to oyo ezali na bokono, mpe bozali kobonza yango lokola mbeka, boni, nandima yango na maboko na bino ? » elobi Yawe."},{"book":"Malashi","chapter":"1","verse":"14","text":"« Tika ete alakelama mabe, ye oyo azali na ebwele ya kitoko kati na etonga na ye, mpe alapi ndayi ete akobonza yango epai na Yawe, kasi abonzi ebwele oyo ebela ! Pamba te Ngai, nazali Mokonzi Monene, » elobi Yawe, Mokonzi ya mampinga, mpe bikolo nyonso esengeli kobanga Kombo na Ngai."}]}