{"data":[{"book":"Romanthek","chapter":"10","verse":"1","text":"Gu khuiinothek nane bumuiithek, gui bran shii ragia rey yi pha nyie khi-èrek ne gui lubu rog shii yang! Nyie khi-èrek ne ithek shii sia phi!"},{"book":"Romanthek","chapter":"10","verse":"2","text":"Gu ithek shii izai yao ithek ne Hamangkhung-aphuii shii iliing è sia; jishii ithek ro misia ne izai khani è asi ro."},{"book":"Romanthek","chapter":"10","verse":"3","text":"Ithek ne Hamangkhung-aphuii rog shii branthek ne nyie khi-èrek ne ruii pha ji ne athieg pha rek srane, ji pha chiang shii, ithek ne awaithek lum ne lumuii rab ne; ji è ithek ne awaishii Hamangkhung-aphuii pha lumuii è giang ruii pha ji shii ne awaithek shii ne aphi."},{"book":"Romanthek","chapter":"10","verse":"4","text":"Masi è Iphey yi srane jong muii, ji è hanyie magungde migi rek arone Hamangkhung-aphuii rog shii giang rey yi."},{"book":"Romanthek","chapter":"10","verse":"5","text":"Moses è hì zey pha ji ne Hamangkhung-aphuii rog shii giang ruii pha ji ne Iphey nuii pha ji è ro, “Hanyie magungde muyungthek ji nuii arone ai ne sieng ne rai phro.”"},{"book":"Romanthek","chapter":"10","verse":"6","text":"Jishii jigigam shii migi è Hamangkhung-aphuii rog shii giang ruii phro è yao pha ji ne hì ro: “Nane nawaishii asai rabo,” hamangkhung hàne hanyie dun pha lei? (Chiih-è Masi shii ne thazam hanyie è noh pha)."},{"book":"Romanthek","chapter":"10","verse":"7","text":"Din ne hì de nawaishii asai rabo, hanyie yi sohjambling bucho hà dun pha lei? (Chiih-è Masi shii iy dun pha ji è hanyie è hòi ne noh pha)."},{"book":"Romanthek","chapter":"10","verse":"8","text":"Nyie hì yao pha ji ne hì ro: “Hamangkhung-aphuii ro mua ne na moe shii nane na sem shii chiih-è na lubu shii um ro.” Jine gethek yua muii pha mua migi ji ro."},{"book":"Romanthek","chapter":"10","verse":"9","text":"Gethek è Isu Ithong shii Hamangkhung-aphuii è iy pha ji è hòi phi rone migi rek arone nathek ne ragia rey phro."},{"book":"Romanthek","chapter":"10","verse":"10","text":"Hì ne gethek ro migi è Hamangkhung-aphuii rog shii giang ruii phro; chiih-è gethek sem è yao arone gethek ne ragia rey phro."},{"book":"Romanthek","chapter":"10","verse":"11","text":"Jigigam shii yao, “Hanyie magunde aishii migi rek arone azo ruii phro.”"},{"book":"Romanthek","chapter":"10","verse":"12","text":"Hì zabjia shii lua ne, nyieliieshii thiisa hàne Jewthek nane Gaibranthek shii yo oi rai phro; Hamangkhung-aphuii ne ò Ithong ro, chiih-è ai è hanyie aishii ho pha ji shii ne bajo khirzey phi ro."},{"book":"Romanthek","chapter":"10","verse":"13","text":"Jigigam shii yao, “Hanyie magunde Ithong beng yi arone ai ne ragia rey phro.”"},{"book":"Romanthek","chapter":"10","verse":"14","text":"Jishii ithek è migi arek arone nyie khi-èrek ne aishii nong pha yao phlei? Chiih-è ithek mua anuii pha nyie khi-èrek ne migi rek mage phlei? Chiih-è ithek è mua ayoi ba arone nyie khi-èrek ne yoi mage phlei? Chiih-è mua ayao ba arone khi-èrek ne yoi mage phlei?"},{"book":"Romanthek","chapter":"10","verse":"15","text":"Chiih-è muaphothek shii athoh arone nyie khi-èrek ne mua thieg mage phlei? Jigigam shii yao, “Hanyie è Mua Wie yi ne wuii ruii pha muapho ne bajo wie ro!”"},{"book":"Romanthek","chapter":"10","verse":"16","text":"Jishii zab ne Mua Wie shii anuii ro. Aijaya è yao, “Ithong, hanyie è gethek ro mua shii migi rek phlei?”"},{"book":"Romanthek","chapter":"10","verse":"17","text":"Ji-è chiihphado, migi yi mua nuii pha ji è thog phro, chiih-è miyaogam yi Masi ro yua pha ji è thog phro."},{"book":"Romanthek","chapter":"10","verse":"18","text":"Jishii gu sai: Ithek è mua ayoi pha ji ne izai bey? Um ithek è rek—jigigam shii yao:"},{"book":"Romanthek","chapter":"10","verse":"19","text":"Din ne gu sai: Israel pha branthek ne agao chak bey? Moses awai ne igobi shii yao:"},{"book":"Romanthek","chapter":"10","verse":"20","text":"“Chiih-è Aijaya è lububo rek ne yao”"},{"book":"Romanthek","chapter":"10","verse":"21","text":"Jishii Israel pha chiang shii ai è yao, “Muyua anuii pho chiih-è wiangwe rek pho shii thawuii bo è yao ne zab pha inai gune wad phia ne rai.”"}]}