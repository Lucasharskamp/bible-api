{"data":[{"book":"Jemisi","chapter":"3","verse":"1","text":"Hagi nenafugtane nasarahetanena rempi huzami vahera rama'amota manisune hutma ontahiho, na'ankure tamagra ko antahi'naze, maka rempima hunezamumota Anumzamo'a hanavetino keaga hurantegahie."},{"book":"Jemisi","chapter":"3","verse":"2","text":"Na'ankure rama'a zampi havizana nehune. Hagi iza'o agrama kema hanifima fatgo osu kegaga huzanku'ma kva'ma hanimo'a, agra soe ne'kino amne mika avufgamofona kvahu so'e nehie."},{"book":"Jemisi","chapter":"3","verse":"3","text":"Hanki osi ainia hosirimimofo zamagipi tamage'antesie huta nofi renteta, zamazeri rukre hanunkeno'a, amne hosimofo mika avufgamo'a tamage'anteno rukre hugahie."},{"book":"Jemisi","chapter":"3","verse":"4","text":"Hagi vente'mofone keho, tusi'aza me'neanagi ra zahomo retunefe. Hianagi osi zotareti, inantego ventema azeri ne'moma vunakuma hirega, azeri rukre higeno nevie."},{"book":"Jemisi","chapter":"3","verse":"5","text":"Hagi anahukna huno agefuna osi avufgamo'agi, tusi'a veganokno ageru rugahie. Osi teve regregeno, ra avo'no traza afe teaza hugahie!"},{"book":"Jemisi","chapter":"3","verse":"6","text":"Hagi tagefunamo'a tevegna hu'ne. Tagefunafina kefo kemo avite'neankino, amne ana miko kavufamofona eri haviza hugahie. Amne ana miko kavufga teve kampina avrenente. Ana tevea teve kuma'mo taginte'ne."},{"book":"Jemisi","chapter":"3","verse":"7","text":"Na'ankure mika ruzahu ruzahu afi' zagakfama, namazagama, zmasaguregati regrarohe'za vano nehaza zagaramima, hagerimpi zagamofona vahe'mo'za azeri agazone neheze."},{"book":"Jemisi","chapter":"3","verse":"8","text":"Hianagi vahe'mo'a, agefunamofo kegava krino, azeri agazonea osugahie. Vahe'mofo azeri fri avua tagazamo avitegeno, kefo kemoke atirami vava hugahie."},{"book":"Jemisi","chapter":"3","verse":"9","text":"Tagnefunanu Rantimofone, Anumzanena ra zanagia nezanamita, ana tagnefunanura Anumzamo'a Agragna retro huzmente'nea vahe'mokizmi sifna kea hunezmantone."},{"book":"Jemisi","chapter":"3","verse":"10","text":"Ana agipintike asomu kene, sifna kenena atineramie. Nenfugta nasarehetanena e'inahu'zana omneno."},{"book":"Jemisi","chapter":"3","verse":"11","text":"Amne magoke kampuipintira, tintfane, hagerinena ehanatigaha'o?"},{"book":"Jemisi","chapter":"3","verse":"12","text":"Nenfugata nasarahetanena, fiki zafamo'a olivi raga amne rentegahifi, krepi nofimo fiki raga rentegahio? I'o. Anahu kna huno hagerimpintira tintfana fore osugahie."},{"book":"Jemisi","chapter":"3","verse":"13","text":"Hagi iza amu'nontamifintira ama antahintahine mika zampima anihu vahera mani'ne? Ana knare antahintahi'a atrenkeno knare eri'zama'amoki, avufa anteramino mani avu'ava zamo, erinte ama hino."},{"book":"Jemisi","chapter":"3","verse":"14","text":"Hianagi vahe'mofoma antahimugi ante'zamo'ene kagraguke antahizamo kagu'afi mevitenenigenka, kavufga mareri kavukvatetira tamage kemofo eri amnezanknara osuo."},{"book":"Jemisi","chapter":"3","verse":"15","text":"E'inahukna havi antahintahizana, monafintira nomeanki, ama mopafi kefo hankrotegati ne-e."},{"book":"Jemisi","chapter":"3","verse":"16","text":"Krimpa mugi'zane, kavufa antemareri'zama me'nesifina, miko'mako havi fatgo osu'zana me'nenigenka kegahane."},{"book":"Jemisi","chapter":"3","verse":"17","text":"Hu'neanagi monafinti erami'nea knare antahintahizana, ese'zana agru huno mani antahintahiza me'ne. Rimpa fruma huno mani'zane, miko kna akoheno mani'zane, rumofo ke antahimi'zane, asunku hu'zane knare'zane aviteno nemanie. Mago'mofonkuke hu'zana omaneno tamage avu'avake hu'zane."},{"book":"Jemisi","chapter":"3","verse":"18","text":"Rumokizmima zamarimpa fruma erinezamiza vahe'mo'za, zamarimpa fruzamofo avimaza nehankrazanki'za, nena'ama vasagesazana fatgo avu'avaza hamaregahaze."}]}