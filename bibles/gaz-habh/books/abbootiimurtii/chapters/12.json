{"data":[{"book":"Abbootii Murtii","chapter":"12","verse":"1","text":"Namoonni Efreem walitti qabamanii Daafoon ceʼuudhaan Yiftaan, “Ati yeroo Amoonota loluuf baatetti maaliif akka nu si faana deemnuuf nu hin waamne? Nu mana kee sirratti gubna” jedhaniin."},{"book":"Abbootii Murtii","chapter":"12","verse":"2","text":"Yiftaanis akkana jedhee deebiseef; “Anii fi namoonni koo Amoonota loluuf waraana guddaa keessa gallee turre; yommuu ani isin waametti isin harka isaaniitii na hin baafne."},{"book":"Abbootii Murtii","chapter":"12","verse":"3","text":"Ani yeroo akka isin na hin baafne argetti lubbuu kootti muree Amoonota waraanuuf nan ceʼe; Waaqayyos isaan irratti moʼannaa naa kenne. Yoos isin harʼa maaliif na loluuf dhuftan ree?”"},{"book":"Abbootii Murtii","chapter":"12","verse":"4","text":"Yiftaanis ergasii namoota Giliʼaad walitti waammatee Efreemitti lola kaase. Sababii namoonni Efreem warra Giliʼaadiin, “Isin Giliʼaadonni warra Efreemii fi Minaasee gantanii dha” jedhaniif Giliʼaadonni isaan dhaʼan."},{"book":"Abbootii Murtii","chapter":"12","verse":"5","text":"Giliʼaadonni malkaawwan Yordaanos kanneen gara Efraataatti geessan qabatan; yeroo baqataan Efraataa tokko, “Ani gamattin ceʼa” jedhutti, namoonni Giliʼaad, “Ati nama Efreem mitii?” jedhanii isa gaafatu. Yoo inni, “Waawuu” jedhee deebise,"},{"book":"Abbootii Murtii","chapter":"12","verse":"6","text":"isaan, “Gaarii dha; ati, ‘Shiiboleeti’ jedhi” jedhaniin. Yoo inni, “Siiboleeti” jedhe, sababii inni qajeelatti “Shiiboleeti” jechuu hin dandeenyeef qabanii malkaawwan Yordaanos irratti isa ajjeesu. Yeroo sanatti namoota Efreem kuma afurtamii lamatu ajjeefame."},{"book":"Abbootii Murtii","chapter":"12","verse":"7","text":"Yiftaan waggaa jaʼa Israaʼelin bulche. Ergasii Yiftaan namni Giliʼaad sun duʼee magaalaa Giliʼaad keessaa tokkotti awwaalame."},{"book":"Abbootii Murtii","chapter":"12","verse":"8","text":"Isaan duubas Ibzaan namichi Beetlihem sun Israaʼelin bulche."},{"book":"Abbootii Murtii","chapter":"12","verse":"9","text":"Innis ilmaan soddomaa fi intallan soddoma qaba ture; intallan isaas warra gosa isaa hin taʼinitti heerumsiise; ilmaan isaatiifis akka isaan niitota taʼaniif gosa biraa keessaa durboota soddoma fide. Ibxaan waggaa torba Israaʼel bulche."},{"book":"Abbootii Murtii","chapter":"12","verse":"10","text":"Ibzaanis duʼee Beetlihem keessatti awwaalame."},{"book":"Abbootii Murtii","chapter":"12","verse":"11","text":"Isa booddee Eeloon namichi gosa Zebuuloon sun waggaa kudhan Israaʼelin bulche."},{"book":"Abbootii Murtii","chapter":"12","verse":"12","text":"Eeloonis duʼee biyya Zebuuloon keessatti Ayaaloonitti awwaalame."},{"book":"Abbootii Murtii","chapter":"12","verse":"13","text":"Isatti aanee immoo Abdoon ilmi Hileel namichi Phiraatoon sun Israaʼelin bulche."},{"book":"Abbootii Murtii","chapter":"12","verse":"14","text":"Innis ilmaan afurtamaa fi ilmaan ilmaanii soddoma kanneen harroota torbaatama yaabbatan qaba ture. Inni waggaa saddeeti Israaʼelin bulche."},{"book":"Abbootii Murtii","chapter":"12","verse":"15","text":"Ergasiis Abdoon ilmi Hileel duʼee biyya gaaraa Amaaleqootaatti Efreem keessatti Phiraatoonitti awwaalame."}]}