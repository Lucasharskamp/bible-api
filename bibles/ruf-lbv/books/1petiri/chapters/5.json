{"data":[{"book":"1 Petiri","chapter":"5","verse":"1","text":"Kwe iwabala, nene imbala miyenu iyanimwonile Yesu Kiristu pfayadununzike na yanitselunga mne utunitso ula iutsoghubulighwa, nowalombani ghendo,"},{"book":"1 Petiri","chapter":"5","verse":"2","text":"muwe iwadimi we kingili lye iwanu we Imulungu imuwalolesa, muwalongotse si kwa kunanaitsighwa, ila kwaapfila mwobama muwenyegho na ka Imulungu pfayobama. Msang'ane si kwaajili ya sendi, ila kwa ghumoyo ghwose,"},{"book":"1 Petiri","chapter":"5","verse":"3","text":"mleke kuwatawala kwa ngupfu, ila muwe chinu cha kwighighwa kuna kingili alyo."},{"book":"1 Petiri","chapter":"5","verse":"4","text":"Naye Imdimi Imkulu hayatsolawila, mtsobokela ghweko lya utunitso ing'alikwaghitsa bae ukunogha kwake."},{"book":"1 Petiri","chapter":"5","verse":"5","text":"Pfipfila namwe iwasongolo muwahulikitse iwabala wenu, mwemwe wose muwe wahole mna ukwisang'anila, kwaapfila Ghamaandiko gholonga, “Imulungu kowalema iwanu iweghoda, ila kowatendela uluso iwanu yang'aweghoda.”"},{"book":"1 Petiri","chapter":"5","verse":"6","text":"Mwihulumse hane ghumoko ghwa Imulungu ghune ngupfu, ili yawenule mne chipindi chinoghile."},{"book":"1 Petiri","chapter":"5","verse":"7","text":"Mwasileni Yeye ghose ghamghanzika, kwaapfila yeye kowatunzani."},{"book":"1 Petiri","chapter":"5","verse":"8","text":"Mwalangitse na mkale meso, kwaapfila Yehile iyomwihilani kakwangakwanga ka simba iyoduma iyobama imunu yamje."},{"book":"1 Petiri","chapter":"5","verse":"9","text":"Mbeleleni, mwime ghoya mne ukutoghola, kwaapfila mwomanya Wakiristu wayenu mne isi yose wodununzika ka pfamdununzika mwemwe."},{"book":"1 Petiri","chapter":"5","verse":"10","text":"Lekeni mng'amalitsa kudununzika kwa chipindi chidodo, Imulungu yane uluso wose, iyawakemile mwingile mne utunitso wake wa ghamatsuwa ghose mne ukwilunga na Kiristu, yeye imwenyegho katsomtendani muwe waghima keli, katsomwing'ani ingupfu, katsowatenda mwime ghoya na kumwing'eni ghumsingi ighunoghile."},{"book":"1 Petiri","chapter":"5","verse":"11","text":"Yeye yaliheka yane ngupfu ghamatsuwa ghose ghendo. Amina."},{"book":"1 Petiri","chapter":"5","verse":"12","text":"Niwandikilani ibaluwa ino ndodo kwa kwapfilighwa na Silivani, nomwona yeye ka ndughu yangu mtogholighwa. Nobama kuwaghumani imimoyo na kuwalongela ka chinu chino uluso we Imulungu wa kweli. Mwime ghoya mne uluso awo."},{"book":"1 Petiri","chapter":"5","verse":"13","text":"Wakiristu wayenu iwali Babeli, iwasaghulighwe hamwe namwe, womlamsani. Naye Maliki, iyali ka mwanangu komlamsani."},{"book":"1 Petiri","chapter":"5","verse":"14","text":"Mwilamse kwa ukwinoghela. Mkale tseghamba mwemwe wose imli mghati mwa Kiristu."}]}