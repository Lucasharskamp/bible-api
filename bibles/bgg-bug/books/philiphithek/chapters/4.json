{"data":[{"book":"Philiphithek","chapter":"4","verse":"1","text":"Ji-è, chiihphado, gu khuiinothek nane bumuiithek, nathek ne gu shii khama bushun rek chiih-è gu ne nathek shii bajo now muii ro! Nathek è gu shii bajo sang yi ne khama nathek chiang shii gu shii wiangwe rek yi ro! Hì ne chiihphado, gu khuiinothek, nathek ro chai ne Ithong shii khi-èrek ne chuh riu muii pha ji ro."},{"book":"Philiphithek","chapter":"4","verse":"2","text":"Euodia nane Synthyche, gu nathek shii khung, Ithong shii ne bumuiithek duiine nuii phi bo."},{"book":"Philiphithek","chapter":"4","verse":"3","text":"Chiih-è na shii de, guro isiie ijak, nathek ne hì pha hò-amuii shii nong phi bone gu yang muii ro; nyieliieshii isa ne Khlementh nane zab gai guro ijak bliaphothek hanyie ro ibeng yi Hamangkhung-aphuii ro chai pha siog shii um pha ji shii, chiih-è gu rog mua shiiy pha ji shii snak ne blia rek gieng."},{"book":"Philiphithek","chapter":"4","verse":"4","text":"Nathek ro ò Ithong rog shii um pha ji ne idang lubo rek bo. Gu dinne yao: sang bo!"},{"book":"Philiphithek","chapter":"4","verse":"5","text":"Zab shii jum ziig doh yi bo. Ithong ne khthiie wuiiramuii ro."},{"book":"Philiphithek","chapter":"4","verse":"6","text":"Nyie chiang shii sam-adiig rabo, jimagunde naro zab pha misiathek shii na nyie chid pha ji shii lia bo, idang aishii ne laso pha lubo rog shii lia bo."},{"book":"Philiphithek","chapter":"4","verse":"7","text":"Chiih-è Hamangkhung-aphuii ro liijiing, nyie yi tharothamang è gao pha ji è muna ruang, Isu Masi rog shii ò pha ji shii nawai ro lubuthek nane khanithek shii ragia ruii bo."},{"book":"Philiphithek","chapter":"4","verse":"8","text":"Jongsha shii, gu ijakthek, nyie yi wie nane chiong pha ji duiine rey mua pha: Izai pha manathek shii, giu, rangsua, igang, miie, nane ilab yi nawaithek khani rog shii zan bo."},{"book":"Philiphithek","chapter":"4","verse":"9","text":"Nyimanyi guro miyaogamthek nane guro bliathek, chiih-è nathek ne gu è nyie dab nyie choi pha ji ne nui ne ruii bo. Chiih-è Hamangkhung-aphuii hanyie è gathek shii phi pha liijiing ne nathek rog shii um bo."},{"book":"Philiphithek","chapter":"4","verse":"10","text":"Guro chai Ithong rog shii ò um pha ji hì ne gu shii boh lubo rek ne ji pha bajo ishak iidoh shii nathek ne gu shii gayiig rone luang jia doh yi pha jo um ro. Nathek ne gu shii gayiig pha gak muii rone gu ayao ro— nathek ne hì doh yi pha jo ne oi sha ro."},{"book":"Philiphithek","chapter":"4","verse":"11","text":"Chiih-è nyieliieshii gu ne snai pha than rone ayao ro, chiih-è gu shii nyie um pha ji shii liingsed pha dabjong ro."},{"book":"Philiphithek","chapter":"4","verse":"12","text":"Gu ne dusho rey pha ji de nyathieg muii chiih-è bajo huak ne um pha ji shii de nyathieg muii. Ji-è khihà de, khi pha ishak hà de, gu ne hì pha ug pha ji shii dabjong, gu ley dinne chi-iy-iy magunde, gu ne bajo dinne ìujia magunde, gu ne liingsed ro."},{"book":"Philiphithek","chapter":"4","verse":"13","text":"Gu ne Masi è gu shii phi pha blu è zab shii nyarek mua."},{"book":"Philiphithek","chapter":"4","verse":"14","text":"Jishii nathek è guro diigchiaothek shii nong phi pha ji ne bajo wie ro."},{"book":"Philiphithek","chapter":"4","verse":"15","text":"4:15: 2Khor 11:9Mua wie yao pha inaithek ibi hà gu è Masedonia thoh maruii ne dun pha ji ne Philiphi nathek ne bajo wie è thieg, nathek ne gu shii nong phi pha charch ji bie; guro phua pha nane chun pha shii thang pha ji nathek bie ro."},{"book":"Philiphithek","chapter":"4","verse":"16","text":"Gu ne blebbleb Thesalonikha hà nathek nong ched mage shii, nathek è ji gu shii thoh ge."},{"book":"Philiphithek","chapter":"4","verse":"17","text":"Hì ne gu lasenthek mua bie pha yang pha asi ro; ji pha chiang shii, gu ne nathek sasab shii phua ji chodo phi pha yang ro."},{"book":"Philiphithek","chapter":"4","verse":"18","text":"4:18: Mul 29:18Ichiih, chiihphado, nathek è zab gu shii phi pha ji ne guro sasab ro— Chiih-è hì ne bajo cho sha ro! Nathek ro zab lasenthek Ephaphrodithus è yie ne gu shii yie phi pha ji ne thuh gu nyie chid pha zab ji ne rey sha ro. Khlem pha nyie yi nuii sbo pha chiih-è aishii sang yi pha, ithek ne rem no pha ji yi Hamangkhung-aphuii shii zid pha ji duiine ro."},{"book":"Philiphithek","chapter":"4","verse":"19","text":"Chiih-è Masi Isu chiang airo zab nuruii ley phi pha ji, guro Hamangkhung-aphuii è nathek chidthek shii zab phi ruii phro."},{"book":"Philiphithek","chapter":"4","verse":"20","text":"Gathek ro Hamangkhung-aphuii nane Aphuii ro biisiie ne idang nane idang re bo! Amen."},{"book":"Philiphithek","chapter":"4","verse":"21","text":"Hanyie yi Masi Isu è rey pha Hamangkhung-aphuii pha branthek zab jia shii salam ro. Ichiih gu rog shii um pha migiphothek è de nathek shii salamthek ren ge ro."},{"book":"Philiphithek","chapter":"4","verse":"22","text":"Hanyie yi Bisiu ithua è rey pho shii, Ichiih pha zab Hamangkhung-aphuii ro branthek è salamthek ren ge ro."},{"book":"Philiphithek","chapter":"4","verse":"23","text":"Ithong Isu Masi ro bushun ne nathek zab rog shii rey bo."}]}