{"data":[{"book":"1 Jana","chapter":"3","verse":"1","text":"Pomyślcie o wielkiej miłości, którą obdarzył nas Ojciec: możemy się nazywać Jego dziećmi! I naprawdę nimi jesteśmy! Świat jednak nie rozumie nas, bo nie poznał Pana."},{"book":"1 Jana","chapter":"3","verse":"2","text":"Kochani, teraz jesteśmy dziećmi Boga, ale jeszcze nie wyszło na jaw to, kim będziemy w przyszłości. Wiemy jednak, że gdy Pan się objawi, będziemy do Niego podobni, gdyż zobaczymy Go takim, jakim jest."},{"book":"1 Jana","chapter":"3","verse":"3","text":"Chrystus jest czysty, więc każdy, kto pokłada w Nim nadzieję, również staje się czysty."},{"book":"1 Jana","chapter":"3","verse":"4","text":"Ten, kto grzeszy, popełnia przestępstwo, ponieważ łamie Prawo."},{"book":"1 Jana","chapter":"3","verse":"5","text":"Jezus zaś objawił się po to, aby rozwiązać problem grzechu ludzi. Sam jednak nigdy nie zgrzeszył."},{"book":"1 Jana","chapter":"3","verse":"6","text":"Ten, kto trzyma się Jezusa, nie jest w stanie żyć w grzechu. Jeśli zaś ktoś żyje w grzechu, znaczy to, że w ogóle nie spotkał ani nie poznał Chrystusa."},{"book":"1 Jana","chapter":"3","verse":"7","text":"Dzieci, nie dajcie się oszukać! Ten, kto prowadzi prawe życie, jest prawy i naśladuje Jezusa."},{"book":"1 Jana","chapter":"3","verse":"8","text":"Ten zaś, kto żyje w grzechu, należy do diabła, który zgrzeszył już na samym początku. Syn Boży przyszedł zaś po to, aby zniszczyć jego dzieło."},{"book":"1 Jana","chapter":"3","verse":"9","text":"Ten, kto stał się dzieckiem Boga, nie jest w stanie dłużej żyć w grzechu, bo w jego sercu zostało zasiane Boże ziarno. Taki człowiek nie może trwać w grzechu, bo narodził się z Boga."},{"book":"1 Jana","chapter":"3","verse":"10","text":"Łatwo więc rozpoznać, kto należy do Boga, a kto należy do diabła: ludzie, którzy nie są prawi i nie kochają innych, nie należą do Boga."},{"book":"1 Jana","chapter":"3","verse":"11","text":"Od samego początku wiecie, że wszyscy powinniśmy okazywać sobie miłość."},{"book":"1 Jana","chapter":"3","verse":"12","text":"Nie bądźmy więc jak Kain, który należał do szatana i zabił swojego brata. Dlaczego to uczynił? Dlatego, że on sam postępował źle, a jego brat był prawym człowiekiem."},{"book":"1 Jana","chapter":"3","verse":"13","text":"Nie dziwcie się więc, przyjaciele, że świat was nienawidzi."},{"book":"1 Jana","chapter":"3","verse":"14","text":"Nasza wzajemna miłość świadczy o tym, że zostaliśmy uratowani od śmierci i otrzymaliśmy wieczne życie. Jeśli zaś ktoś nie kocha innych wierzących, znaczy to, że nie został jeszcze uratowany od śmierci."},{"book":"1 Jana","chapter":"3","verse":"15","text":"Ten zaś, kto nienawidzi innych ludzi, jest przez Boga traktowany na równi z zabójcą. A dobrze wiecie, że żaden morderca nie ma w sobie życia wiecznego."},{"book":"1 Jana","chapter":"3","verse":"16","text":"Chrystus, oddając za nas życie, pokazał nam, czym jest prawdziwa miłość. Teraz więc także my powinniśmy być gotowi oddać życie za innych wierzących."},{"book":"1 Jana","chapter":"3","verse":"17","text":"Jeśli zaś ktoś z nas żyje w dostatku, a odwraca się od innego wierzącego, będącego akurat w potrzebie, to czy ma on w sobie Bożą miłość?"},{"book":"1 Jana","chapter":"3","verse":"18","text":"Dzieci, niech nasza wzajemna miłośc wyraża się nie tylko w pięknych słowach, ale także w konkretnym działaniu i w wierności prawdzie."},{"book":"1 Jana","chapter":"3","verse":"19","text":"Pomagając innym, stajemy bowiem po stronie prawdy i osiągamy wewnętrzny pokój"},{"book":"1 Jana","chapter":"3","verse":"20","text":"—nawet wtedy, gdy mamy jakieś wyrzuty sumienia. Bóg bowiem i tak wszystko o nas wie."},{"book":"1 Jana","chapter":"3","verse":"21","text":"Kochani, jeśli sumienie nas nie oskarża, możemy śmiało zwracać się do Boga,"},{"book":"1 Jana","chapter":"3","verse":"22","text":"a otrzymamy od Niego to, o co Go prosimy. Jesteśmy bowiem posłuszni Jego przykazaniom i czynimy to, co się Mu podoba."},{"book":"1 Jana","chapter":"3","verse":"23","text":"On bowiem nakazał nam, abyśmy wierzyli Jego Synowi, Jezusowi Chrystusowi, i okazywali sobie miłość. Takie przykazanie zostawił nam również Jezus."},{"book":"1 Jana","chapter":"3","verse":"24","text":"Ten, kto wypełnia Boże przykazania, trwa w jedności z Bogiem, a Bóg trwa w jedności z nim. Wiemy, że to prawda, poświadcza to bowiem Duch Święty, którego otrzymaliśmy od Boga."}]}