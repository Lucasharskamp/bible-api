{"data":[{"book":"2 Timoteju","chapter":"3","verse":"1","text":"I znaj, Timoteju, da će posljednja vremena biti teška"},{"book":"2 Timoteju","chapter":"3","verse":"2","text":"jer će ljudi biti sebični i pohlepni za novcem. Bit će oholi i hvalisavci, rugat će se Bogu, bit će neposlušni roditeljima i nezahvalni. Ništa im neće biti sveto."},{"book":"2 Timoteju","chapter":"3","verse":"3","text":"Bit će tvrda srca i nikad ni u čemu neće popuštati drugima; bit će lažljivci i stvarat će nevolje, neobuzdano će živjeti. Bit će grubi i okrutni, izrugivat će se onima koji nastoje biti dobri."},{"book":"2 Timoteju","chapter":"3","verse":"4","text":"Izdavat će svoje prijatelje; to su usijane glave, nadmene i ohole, koje će više voljeti svjetovne užitke nego štovanje Boga."},{"book":"2 Timoteju","chapter":"3","verse":"5","text":"Zadržat će izvanjsko obličje pobožnosti, ali će se odreći njezine sile. Takvih se ljudi klonite."},{"book":"2 Timoteju","chapter":"3","verse":"6","text":"Takvi su oni koji se uvlače u kuće i pridobivaju ženice opterećene bremenom grijeha, kojima vladaju različite strasti."},{"book":"2 Timoteju","chapter":"3","verse":"7","text":"One uvijek uče, a nikako da spoznaju istinu."},{"book":"2 Timoteju","chapter":"3","verse":"8","text":"Ti se učitelji bore protiv istine kao što su se Janes i Jambres suprotstavili Mojsiju. To su ljudi pokvarena uma i nevaljane vjere."},{"book":"2 Timoteju","chapter":"3","verse":"9","text":"Ali neće više napredovati jer će svima postati jasno da su bezumnici, baš kao što se dogodilo Janesu i Jambresu."},{"book":"2 Timoteju","chapter":"3","verse":"10","text":"Ali ti znaš što poučavam, kako živim i što mi je životni naum. Znaš moju vjeru i što sam sve propatio. Znaš moju ljubav i postojanost."},{"book":"2 Timoteju","chapter":"3","verse":"11","text":"Znaš kakva sam progonstva i patnje pretrpio u Antiohiji, u Ikoniju i Listri. Ali Gospodin me iz svih izbavio."},{"book":"2 Timoteju","chapter":"3","verse":"12","text":"A i svi koji hoće pobožno živjeti u Kristu Isusu bit će progonjeni."},{"book":"2 Timoteju","chapter":"3","verse":"13","text":"Zli će pak ljudi i varalice napredovati iz zla u gore. Varat će druge, ali će i sami biti prevareni."},{"book":"2 Timoteju","chapter":"3","verse":"14","text":"Ali ti ostani vjeran onome čemu si poučen. Znaš da u to možeš vjerovati jer znaš da možeš vjerovati onome tko te je poučio."},{"book":"2 Timoteju","chapter":"3","verse":"15","text":"Odmalena poznaješ Sveto pismo, koje ti je dalo mudrost da primiš spasenje po vjeri u Krista Isusa."},{"book":"2 Timoteju","chapter":"3","verse":"16","text":"Jer cijelo je Sveto pismo od Boga nadahnuto i korisno za poučavanje, za popravljanje i odgajanje u pravednosti."},{"book":"2 Timoteju","chapter":"3","verse":"17","text":"Bog nas kroz njega oprema da budemo sposobni za svako djelo ljubavi."}]}