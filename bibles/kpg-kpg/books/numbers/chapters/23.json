{"data":[{"book":"Numbers","chapter":"23","verse":"1","text":"Balaam ga helekai gi Balak, “Hauhia au gowaa dudu tigidaumaha e hidu i di gowaa deenei, gei goe gaamai gi di au nia kau daane e hidu ge hidu siibi daane.”"},{"book":"Numbers","chapter":"23","verse":"2","text":"Balak gu haga gila aga tangidangi Balaam, gei meemaa gu tigidaumaha di nau kau daane mo di nau siibi daane i hongo nia gowaa dudu tigidaumaha dagidahi."},{"book":"Numbers","chapter":"23","verse":"3","text":"Balaam ga helekai gi Balak, “Goe gaa noho i baahi dau tigidaumaha dudu deenei, gei au e hana gi Dimaadua e mmada be Mee ga heetugi mai gi di au. Malaa, nia mee huogodoo a Mee ma ga helekai mai gi di au, gei au ga hagi adu gi di goe.” Balaam guu hana gi hongo di gonduu,"},{"book":"Numbers","chapter":"23","verse":"4","text":"gei God ga heetugi gi Balaam i di gowaa deelaa, gei Balaam ga helekai anga, “Au guu hau agu gowaa hai tigidaumaha e hidu gu tigidaumaha, di kau daane e dahi ge dahi siibi daane i hongo nia gowaa hai tigidaumaha dagidahi aalaa.”"},{"book":"Numbers","chapter":"23","verse":"5","text":"Dimaadua ga helekai, “Hana gi baahi o Balak, hai gi mee i agu helekai ala ne hai adu gi di goe.”"},{"book":"Numbers","chapter":"23","verse":"6","text":"Balaam gaa hana, ga heetugi gi Balak e noho hua i baahi dana tigidaumaha dudu madalia nia dagi o Moab huogodoo."},{"book":"Numbers","chapter":"23","verse":"7","text":"Balaam ga helekai aga nnelekai kokohp aanei:"},{"book":"Numbers","chapter":"23","verse":"8","text":"E hai behee?"},{"book":"Numbers","chapter":"23","verse":"9","text":"I hongo nia hadugalaa nnoonua,"},{"book":"Numbers","chapter":"23","verse":"10","text":"Di madawaawa Israel le e dogologowaahee"},{"book":"Numbers","chapter":"23","verse":"11","text":"Balak ga helekai gi Balaam, “Ma di aha dela ne hai kooe mai gi di au? Au ne gahi mai goe belee haga halauwa ogu hagadaumee, gei goe dela hua ne hagahumalia digaula!”"},{"book":"Numbers","chapter":"23","verse":"12","text":"Balaam ga helekai, “Au e mee hua di helekai i nia mee a Dimaadua ne gaamai gi di au bolo gi helekai ai.”"},{"book":"Numbers","chapter":"23","verse":"13","text":"Balak ga helekai gi mee, “Gidaua gaa hula gi di gowaa dela i golo, gii mmada goe gi hunu gau hogoohi o Israel, gei goe ga haga halauwa digaula i di gowaa deelaa.”"},{"book":"Numbers","chapter":"23","verse":"14","text":"Mee gaa lahi a Balaam gi lodo di gowaa maalama go Zophim dela i hongo di Gonduu Pisgah. Mee gaa hau labelaa ana gowaa dudu tigidaumaha e hidu i di gowaa deelaa, gaa hai dana tigidaumaha gi di kau daane ge tei siibi daane i hongo nia gowaa hai tigidaumaha dagidahi."},{"book":"Numbers","chapter":"23","verse":"15","text":"Balaam ga helekai gi Balak, “Goe gaa noho i baahi dau tigidaumaha deenei, au e hana malaa e heetugi gi God i golo.”"},{"book":"Numbers","chapter":"23","verse":"16","text":"Dimaadua ga heetugi gi Balaam ga helekai anga, “Hana gi baahi o Balak, helekai gi mee i agu helekai ala e hai adu gi di goe.”"},{"book":"Numbers","chapter":"23","verse":"17","text":"Balaam gaa hana ga heetugi gi Balak e noho hua igolo i baahi dana tigidaumaha dudu madalia nia dagi Moab. Balak ga heeu be Dimaadua ne helekai bolo aha."},{"book":"Numbers","chapter":"23","verse":"18","text":"Balaam ga helekai aga i nia kokohp aanei:"},{"book":"Numbers","chapter":"23","verse":"19","text":"God la hagalee hai be tangada"},{"book":"Numbers","chapter":"23","verse":"20","text":"Mee gu helekai mai gi di au"},{"book":"Numbers","chapter":"23","verse":"21","text":"Au digi gida dahi mee huaidu"},{"book":"Numbers","chapter":"23","verse":"22","text":"God gu laha mai digaula gi daha mo Egypt,"},{"book":"Numbers","chapter":"23","verse":"23","text":"Deai di buubuu e mee di hai ang gi digau Israel ai."},{"book":"Numbers","chapter":"23","verse":"24","text":"Teenua o Israel gu duu aga gi nua"},{"book":"Numbers","chapter":"23","verse":"25","text":"Balak ga helekai gi Balaam, “Ma goe hagalee haga halauwa digau Israel, gei goe hudee hagahumalia ina digaula labelaa!”"},{"book":"Numbers","chapter":"23","verse":"26","text":"Balaam ga helekai gi Balak, “Au guu lawa di helekai adu gi di goe bolo au ne belee hai nia mee huogodoo a Dimaadua ala ne helekai mai gi di au bolo gi heia.”"},{"book":"Numbers","chapter":"23","verse":"27","text":"Balak ga helekai anga, “Hanimoi malaa, au gaa lahi goe gi tuai gowaa. Holongo God ga hiihai bolo goe gi haga halauwa ina digaula i di gowaa deelaa.”"},{"book":"Numbers","chapter":"23","verse":"28","text":"Gei mee gaa lahi a Balaam gi di ulu di Gonduu Peor, dela e mmada adu laa hongo di anggowaa deelaa."},{"book":"Numbers","chapter":"23","verse":"29","text":"Balaam ga helekai anga, “Hauhia au gowaa dudu tigidaumaha e hidu i ginei, goe gaamai laa gi di au nia kau daane e hidu ge hidu siibi daane.”"},{"book":"Numbers","chapter":"23","verse":"30","text":"Balak gu haga gila aga nia mee a Balaam ne helekai ang gi deia, gaa hai dana tigidaumaha gi nia kau daane mono siibi daane i hongo nia gowaa dudu tigidaumaha dagidahi."}]}