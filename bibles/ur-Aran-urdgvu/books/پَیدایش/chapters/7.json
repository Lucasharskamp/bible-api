{"data":[{"book":"پَیدایش","chapter":"7","verse":"1","text":"پھر رب نے نوح سے کہا، ”اپنے گھرانے سمیت کشتی میں داخل ہو جا، کیونکہ اِس دور کے لوگوں میں سے مَیں نے صرف تجھے راست باز پایا ہے۔"},{"book":"پَیدایش","chapter":"7","verse":"2","text":"ہر قسم کے پاک جانوروں میں سے سات سات نر و مادہ کے جوڑے جبکہ ناپاک جانوروں میں سے نر و مادہ کا صرف ایک ایک جوڑا ساتھ لے جانا۔"},{"book":"پَیدایش","chapter":"7","verse":"3","text":"اِسی طرح ہر قسم کے پَر رکھنے والوں میں سے سات سات نر و مادہ کے جوڑے بھی ساتھ لے جانا تاکہ اُن کی نسلیں بچی رہیں۔"},{"book":"پَیدایش","chapter":"7","verse":"4","text":"ایک ہفتے کے بعد مَیں چالیس دن اور چالیس رات متواتر بارش برساؤں گا۔ اِس سے مَیں تمام جانداروں کو رُوئے زمین پر سے مٹا ڈالوں گا، اگرچہ مَیں ہی نے اُنہیں بنایا ہے۔“"},{"book":"پَیدایش","chapter":"7","verse":"5","text":"نوح نے ویسا ہی کیا جیسا رب نے حکم دیا تھا۔"},{"book":"پَیدایش","chapter":"7","verse":"6","text":"وہ 600 سال کا تھا جب یہ طوفانی سیلاب زمین پر آیا۔"},{"book":"پَیدایش","chapter":"7","verse":"7","text":"طوفانی سیلاب سے بچنے کے لئے نوح اپنے بیٹوں، اپنی بیوی اور بہوؤں کے ساتھ کشتی میں سوار ہوا۔"},{"book":"پَیدایش","chapter":"7","verse":"8","text":"زمین پر پھرنے والے پاک اور ناپاک جانور، پَر رکھنے والے اور تمام رینگنے والے جانور بھی آئے۔"},{"book":"پَیدایش","chapter":"7","verse":"9","text":"نر و مادہ کی صورت میں دو دو ہو کر وہ نوح کے پاس آ کر کشتی میں سوار ہوئے۔ سب کچھ ویسا ہی ہوا جیسا اللہ نے نوح کو حکم دیا تھا۔"},{"book":"پَیدایش","chapter":"7","verse":"10","text":"ایک ہفتے کے بعد طوفانی سیلاب زمین پر آ گیا۔"},{"book":"پَیدایش","chapter":"7","verse":"11","text":"یہ سب کچھ اُس وقت ہوا جب نوح 600 سال کا تھا۔ دوسرے مہینے کے 17ویں دن زمین کی گہرائیوں میں سے تمام چشمے پھوٹ نکلے اور آسمان پر پانی کے دریچے کھل گئے۔"},{"book":"پَیدایش","chapter":"7","verse":"12","text":"چالیس دن اور چالیس رات تک موسلادھار بارش ہوتی رہی۔"},{"book":"پَیدایش","chapter":"7","verse":"13","text":"جب بارش شروع ہوئی تو نوح، اُس کے بیٹے سِم، حام اور یافت، اُس کی بیوی اور بہوئیں کشتی میں سوار ہو چکے تھے۔"},{"book":"پَیدایش","chapter":"7","verse":"14","text":"اُن کے ساتھ ہر قسم کے جنگلی جانور، مویشی، رینگنے اور پَر رکھنے والے جانور تھے۔"},{"book":"پَیدایش","chapter":"7","verse":"15","text":"ہر قسم کے جاندار دو دو ہو کر نوح کے پاس آ کر کشتی میں سوار ہو چکے تھے۔"},{"book":"پَیدایش","chapter":"7","verse":"16","text":"نر و مادہ آئے تھے۔ سب کچھ ویسا ہی ہوا تھا جیسا اللہ نے نوح کو حکم دیا تھا۔ پھر رب نے دروازے کو بند کر دیا۔"},{"book":"پَیدایش","chapter":"7","verse":"17","text":"چالیس دن تک طوفانی سیلاب جاری رہا۔ پانی چڑھا تو اُس نے کشتی کو زمین پر سے اُٹھا لیا۔"},{"book":"پَیدایش","chapter":"7","verse":"18","text":"پانی زور پکڑ کر بہت بڑھ گیا، اور کشتی اُس پر تیرنے لگی۔"},{"book":"پَیدایش","chapter":"7","verse":"19","text":"آخرکار پانی اِتنا زیادہ ہو گیا کہ تمام اونچے پہاڑ بھی اُس میں چھپ گئے،"},{"book":"پَیدایش","chapter":"7","verse":"20","text":"بلکہ سب سے اونچی چوٹی پر پانی کی گہرائی 20 فٹ تھی۔"},{"book":"پَیدایش","chapter":"7","verse":"21","text":"زمین پر رہنے والی ہر مخلوق ہلاک ہوئی۔ پرندے، مویشی، جنگلی جانور، تمام جاندار جن سے زمین بھری ہوئی تھی اور انسان، سب کچھ مر گیا۔"},{"book":"پَیدایش","chapter":"7","verse":"22","text":"زمین پر ہر جاندار مخلوق ہلاک ہوئی۔"},{"book":"پَیدایش","chapter":"7","verse":"23","text":"یوں ہر مخلوق کو رُوئے زمین پر سے مٹا دیا گیا۔ انسان، زمین پر پھرنے اور رینگنے والے جانور اور پرندے، سب کچھ ختم کر دیا گیا۔ صرف نوح اور کشتی میں سوار اُس کے ساتھی بچ گئے۔"},{"book":"پَیدایش","chapter":"7","verse":"24","text":"سیلاب ڈیڑھ سَو دن تک زمین پر غالب رہا۔"}]}