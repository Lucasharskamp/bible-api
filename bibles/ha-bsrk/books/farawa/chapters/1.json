{"data":[{"book":"Farawa","chapter":"1","verse":"1","text":"A farko-farko, Allah ya halicci sama da ƙasa."},{"book":"Farawa","chapter":"1","verse":"2","text":"To, ƙasa dai ba ta da siffa, babu kuma kome a cikinta, duhu ne kawai ya rufe ko’ina, Ruhun Allah kuwa yana yawo a kan ruwan."},{"book":"Farawa","chapter":"1","verse":"3","text":"Sai Allah ya ce, “Bari haske yă kasance,” sai kuwa ga haske."},{"book":"Farawa","chapter":"1","verse":"4","text":"Allah ya ga hasken yana da kyau, sai ya raba tsakanin hasken da duhu."},{"book":"Farawa","chapter":"1","verse":"5","text":"Allah ya kira hasken “yini,” ya kuma kira duhun “dare.” Yamma ta kasance, safiya kuma ta kasance, kwana ta fari ke nan."},{"book":"Farawa","chapter":"1","verse":"6","text":"Allah ya ce, “Bari sarari yă kasance tsakanin ruwaye domin yă raba ruwa da ruwa.”"},{"book":"Farawa","chapter":"1","verse":"7","text":"Saboda haka Allah ya yi sarari ya raba ruwan da yake ƙarƙashin sararin da ruwan da yake bisansa. Haka kuwa ya kasance."},{"book":"Farawa","chapter":"1","verse":"8","text":"Allah ya kira sararin “sama.” Yamma ta kasance, safiya kuma ta kasance, kwana ta biyu ke nan."},{"book":"Farawa","chapter":"1","verse":"9","text":"Allah ya ce, “Bari ruwan da yake ƙarƙashin sama yă tattaru wuri ɗaya, bari kuma busasshiyar ƙasa tă bayyana.” Haka kuwa ya kasance."},{"book":"Farawa","chapter":"1","verse":"10","text":"Allah ya kira busasshiyar ƙasar “doron ƙasa,” ruwan da ya taru kuma, ya kira “tekuna.” Allah ya ga yana da kyau."},{"book":"Farawa","chapter":"1","verse":"11","text":"Sa’an nan Allah ya ce, “Bari ƙasa tă fid da tsire-tsire, da shuke-shuke, da itatuwa a bisa ƙasa masu ba da amfani da ’ya’ya a cikinsu, bisa ga irinsu.” Haka kuwa ya kasance."},{"book":"Farawa","chapter":"1","verse":"12","text":"Ƙasar ta fid da tsire-tsire, da shuke-shuke masu ba da ’ya’ya bisa ga irinsu, ta fid kuma da itatuwa masu ba da ’ya’ya da iri a cikinsu bisa ga irinsu. Allah ya ga yana da kyau."},{"book":"Farawa","chapter":"1","verse":"13","text":"Yamma ta kasance, safiya kuma ta kasance, kwana ta uku ke nan."},{"book":"Farawa","chapter":"1","verse":"14","text":"Allah kuma ya ce, “Bari haskoki su kasance a sararin sama domin su raba yini da dare, bari su zama alamu domin su nuna yanayi, da ranaku, da kuma shekaru,"},{"book":"Farawa","chapter":"1","verse":"15","text":"bari kuma haskokin su kasance a sararin sama domin su ba da haske a duniya.” Haka kuwa ya kasance."},{"book":"Farawa","chapter":"1","verse":"16","text":"Allah ya yi manyan haskoki biyu, babban hasken yă mallaki yini, ƙaramin kuma yă mallaki dare. Ya kuma yi taurari."},{"book":"Farawa","chapter":"1","verse":"17","text":"Allah ya sa su a sararin sama domin su ba da haske a duniya,"},{"book":"Farawa","chapter":"1","verse":"18","text":"su mallaki yini da kuma dare, su kuma raba haske da duhu. Allah kuwa ya ga yana da kyau."},{"book":"Farawa","chapter":"1","verse":"19","text":"Yamma ta kasance, safiya kuma ta kasance, kwana ta huɗu ke nan."},{"book":"Farawa","chapter":"1","verse":"20","text":"Allah ya ce, “Bari ruwa yă cika da halittu masu rai, bari tsuntsaye kuma su tashi sama a bisa duniya a sararin sama.”"},{"book":"Farawa","chapter":"1","verse":"21","text":"Allah ya halicci manyan halittun teku, da kowane mai rai da abin da yake motsi a ruwa, bisa ga irinsu, da kuma kowane tsuntsu mai fiffike bisa ga irinsa. Allah kuwa ya ga yana da kyau."},{"book":"Farawa","chapter":"1","verse":"22","text":"Allah ya albarkace su ya ce, “Ku yi ta haihuwa ku kuma ƙaru da yawa, ku cika ruwan tekuna, bari kuma tsuntsaye su yi yawa a bisa duniya.”"},{"book":"Farawa","chapter":"1","verse":"23","text":"Yamma ta kasance, safiya kuma ta kasance, kwana ta biyar ke nan."},{"book":"Farawa","chapter":"1","verse":"24","text":"Allah kuwa ya ce, “Bari ƙasa tă ba da halittu masu rai bisa ga irinsu; dabbobi da halittu masu rarrafe, da kuma namun jeji, kowane bisa ga irinsa.” Haka kuwa ya kasance."},{"book":"Farawa","chapter":"1","verse":"25","text":"Allah ya halicci namun jeji bisa ga irinsu, dabbobi bisa ga irinsu, da kuma dukan halittu masu rarrafe a ƙasa bisa ga irinsu. Allah kuwa ya ga yana da kyau."},{"book":"Farawa","chapter":"1","verse":"26","text":"Sa’an nan Allah ya ce, “Bari mu yi mutum cikin siffarmu, cikin kamanninmu, bari kuma su yi mulki a bisa kifin teku, tsuntsayen sama, da kuma dabbobi, su yi mulki a bisa dukan duniya, da kuma a bisa dukan halittu, da masu rarrafe a ƙasa.”"},{"book":"Farawa","chapter":"1","verse":"27","text":"Saboda haka Allah ya halicci mutum cikin siffarsa."},{"book":"Farawa","chapter":"1","verse":"28","text":"Allah ya albarkace su, ya kuma ce musu, “Ku yi ta haihuwa ku ƙaru da yawa, ku mamaye duniya, ku mallake ta. Ku yi mulki a bisa kifin teku, da tsuntsayen sararin sama, da kuma bisa kowace halitta mai rai wadda take rarrafe a ƙasa.”"},{"book":"Farawa","chapter":"1","verse":"29","text":"Sa’an nan Allah ya ce, “Ga shi, na ba ku kowane tsiro mai ba da ’ya’ya masu kwaya da suke a fāɗin duniya, da dukan itatuwa masu ba da ’ya’ya, don su zama abinci a gare ku."},{"book":"Farawa","chapter":"1","verse":"30","text":"Na kuma ba da dukan dabbobin ƙasa, da dukan tsuntsayen sama, da dukan abin da yake rarrafe a ƙasa, da dai iyakar abin da yake numfashi; haka kuma na ba da ganyaye su zama abinci.” Haka kuwa ya kasance."},{"book":"Farawa","chapter":"1","verse":"31","text":"Allah ya ga dukan abin da ya yi, yana da kyau ƙwarai. Yamma ta kasance, safiya kuma ta kasance, kwana ta shida ke nan."}]}