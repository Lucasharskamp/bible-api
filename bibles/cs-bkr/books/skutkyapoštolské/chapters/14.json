{"data":[{"book":"Skutky apoštolské","chapter":"14","verse":"1","text":"I stalo se v Ikonii, že vešli spolu do školy Židovské, a mluvili slovo Boží, takže jest uvěřilo i Židů i Řeků veliké množství."},{"book":"Skutky apoštolské","chapter":"14","verse":"2","text":"Ale kteříž z Židů nepovolní byli, ti zbouřili a zdráždili mysli pohanů proti bratřím."},{"book":"Skutky apoštolské","chapter":"14","verse":"3","text":"I byli tu za dlouhý čas, směle a svobodně mluvíce v Pánu, kterýž svědectví vydával slovu milosti své, a působil to, aby se dáli divové a zázrakové skrze ruce jejich."},{"book":"Skutky apoštolské","chapter":"14","verse":"4","text":"I rozdělilo se množství města, a jedni byli s Židy, a jiní s apoštoly."},{"book":"Skutky apoštolské","chapter":"14","verse":"5","text":"A když se obořili na apoštoly i pohané i Židé s knížaty svými, aby je utiskli a kamenovali,"},{"book":"Skutky apoštolské","chapter":"14","verse":"6","text":"Oni srozuměvše tomu, utekli do měst Lykaonitských, do Lystry a do Derben, a do toho okolí,"},{"book":"Skutky apoštolské","chapter":"14","verse":"7","text":"A tu kázali evangelium."},{"book":"Skutky apoštolské","chapter":"14","verse":"8","text":"Muž pak nějaký v Lystře, nemocný na nohy, sedával, chromý jsa hned z života matky své, kterýž nikdy nechodil."},{"book":"Skutky apoštolské","chapter":"14","verse":"9","text":"Ten poslouchal Pavla mluvícího. Kterýžto pohleděv naň, a vida, an věří, že uzdraven bude,"},{"book":"Skutky apoštolské","chapter":"14","verse":"10","text":"Řekl velikým hlasem: Postav se přímě na nohách svých. I zchopil se a chodil."},{"book":"Skutky apoštolské","chapter":"14","verse":"11","text":"Zástupové pak viděvše, co učinil Pavel, pozdvihli hlasu svého, Lykaonitsky řkouce: Bohové připodobnivše se lidem, sstoupili k nám."},{"book":"Skutky apoštolské","chapter":"14","verse":"12","text":"I nazvali Barnabáše Jupiterem a Pavla Merkuriášem; nebo on mluvil slovo Boží."},{"book":"Skutky apoštolské","chapter":"14","verse":"13","text":"Tedy kněz Jupitera, modly té, kteráž byla před městem jejich, přivedl býky a přinesl věnce před bránu, a chtěl s lidem oběti obětovati."},{"book":"Skutky apoštolské","chapter":"14","verse":"14","text":"To když uslyšeli apoštolé, Barnabáš a Pavel, roztrhše sukně své, vyběhli k zástupům, křičíce,"},{"book":"Skutky apoštolské","chapter":"14","verse":"15","text":"A řkouce: Muži, což to činíte? Však i my lidé jsme, týmž bídám jako i vy poddaní, kteříž vás napomínáme, abyste se obrátili od těchto marností k Bohu živému, kterýž učinil nebe i zemi, i moře, i všecko, což v nich jest."},{"book":"Skutky apoštolské","chapter":"14","verse":"16","text":"Kterýžto za předešlých věků všech pohanů nechával, aby chodili po cestách svých,"},{"book":"Skutky apoštolské","chapter":"14","verse":"17","text":"Ačkoli proto nenechal sebe bez osvědčení, dobře čině, dávaje nám s nebe déšť a časy úrodné, naplňuje pokrmem a potěšením srdce naše."},{"book":"Skutky apoštolské","chapter":"14","verse":"18","text":"A to mluvíce, sotva spokojili zástupy, aby jim neobětovali."},{"book":"Skutky apoštolské","chapter":"14","verse":"19","text":"A vtom přišli od Antiochie a Ikonie nějací Židé, kteřížto navedše zástupy, a ukamenovavše Pavla, vytáhli jej před město, domnívajíce se, že umřel."},{"book":"Skutky apoštolské","chapter":"14","verse":"20","text":"A když jej obstoupili učedlníci, vstal a všel do města, a nazejtří odšel s Barnabášem do Derben."},{"book":"Skutky apoštolské","chapter":"14","verse":"21","text":"A kázavše evangelium městu tomu, a učedlníků mnoho získavše, navrátili se do Lystry a do Ikonie a do Antiochie,"},{"book":"Skutky apoštolské","chapter":"14","verse":"22","text":"Potvrzujíce duší učedlníků, a napomínajíce jich, aby trvali u víře, a pravíce, že musíme skrze mnohá soužení vjíti do království Božího."},{"book":"Skutky apoštolské","chapter":"14","verse":"23","text":"A zřídivše jim, podle daných hlasů, starší po církvech, a modlivše se s postem, poručili je Pánu, v kteréhož jsou uvěřili."},{"book":"Skutky apoštolské","chapter":"14","verse":"24","text":"A prošedše Pisidii, přišli do Pamfylie,"},{"book":"Skutky apoštolské","chapter":"14","verse":"25","text":"A mluvivše slovo Boží v Pergen, šli do města Attalie."},{"book":"Skutky apoštolské","chapter":"14","verse":"26","text":"A odtud plavili se do Antiochie, odkudž poručeni byli milosti Boží k dílu, kteréž jsou vykonali."},{"book":"Skutky apoštolské","chapter":"14","verse":"27","text":"A když tam přišli a shromáždili církev, vypravovali jim, kteraké věci Bůh skrze ně učinil a že otevřel pohanům dveře víry."},{"book":"Skutky apoštolské","chapter":"14","verse":"28","text":"I byli tu za dlouhý čas s učedlníky."}]}