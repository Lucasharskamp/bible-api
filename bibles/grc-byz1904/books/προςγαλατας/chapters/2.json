{"data":[{"book":"ΠΡΟΣ ΓΑΛΑΤΑΣ","chapter":"2","verse":"1","text":"Ἔπειτα διὰ δεκατεσσάρων ἐτῶν πάλιν ἀνέβην εἰς Ἱεροσόλυμα μετὰ Βαρνάβα, συμπαραλαβὼν καὶ Τίτον·"},{"book":"ΠΡΟΣ ΓΑΛΑΤΑΣ","chapter":"2","verse":"2","text":"ἀνέβην δὲ κατὰ ἀποκάλυψιν· καὶ ἀνεθέμην αὐτοῖς τὸ εὐαγγέλιον ὃ κηρύσσω ἐν τοῖς ἔθνεσι, κατ᾽ ἰδίαν δὲ τοῖς δοκοῦσι, μήπως εἰς κενὸν τρέχω ἢ ἔδραμον."},{"book":"ΠΡΟΣ ΓΑΛΑΤΑΣ","chapter":"2","verse":"3","text":"ἀλλ᾽ οὐδὲ Τίτος ὁ σὺν ἐμοί, Ἕλλην ὤν, ἠναγκάσθη περιτμηθῆναι,"},{"book":"ΠΡΟΣ ΓΑΛΑΤΑΣ","chapter":"2","verse":"4","text":"διὰ δὲ τοὺς παρεισάκτους ψευδαδέλφους, οἵτινες παρεισῆλθον κατασκοπῆσαι τὴν ἐλευθερίαν ἡμῶν ἣν ἔχομεν ἐν Χριστῷ Ἰησοῦ, ἵνα ἡμᾶς καταδουλώσωνται·"},{"book":"ΠΡΟΣ ΓΑΛΑΤΑΣ","chapter":"2","verse":"5","text":"οἷς οὐδὲ πρὸς ὥραν εἴξαμεν τῇ ὑποταγῇ, ἵνα ἡ ἀλήθεια τοῦ εὐαγγελίου διαμείνῃ πρὸς ὑμᾶς."},{"book":"ΠΡΟΣ ΓΑΛΑΤΑΣ","chapter":"2","verse":"6","text":"ἀπὸ δὲ τῶν δοκούντων εἶναί τι, ὁποῖοί ποτε ἦσαν οὐδέν μοι διαφέρει· πρόσωπον Θεὸς ἀνθρώπου οὐ λαμβάνει· ἐμοὶ γὰρ οἱ δοκοῦντες οὐδὲν προσανέθεντο,"},{"book":"ΠΡΟΣ ΓΑΛΑΤΑΣ","chapter":"2","verse":"7","text":"ἀλλὰ τοὐναντίον ἰδόντες ὅτι πεπίστευμαι τὸ εὐαγγέλιον τῆς ἀκροβυστίας καθὼς Πέτρος τῆς περιτομῆς·"},{"book":"ΠΡΟΣ ΓΑΛΑΤΑΣ","chapter":"2","verse":"8","text":"ὁ γὰρ ἐνεργήσας Πέτρῳ εἰς ἀποστολὴν τῆς περιτομῆς ἐνήργησε καὶ ἐμοὶ εἰς τὰ ἔθνη·"},{"book":"ΠΡΟΣ ΓΑΛΑΤΑΣ","chapter":"2","verse":"9","text":"καὶ γνόντες τὴν χάριν τὴν δοθεῖσάν μοι, Ἰάκωβος καὶ Κηφᾶς καὶ Ἰωάννης, οἱ δοκοῦντες στῦλοι εἶναι, δεξιὰς ἔδωκαν ἐμοὶ καὶ Βαρνάβᾳ κοινωνίας, ἵνα ἡμεῖς εἰς τὰ ἔθνη, αὐτοὶ δὲ εἰς τὴν περιτομήν·"},{"book":"ΠΡΟΣ ΓΑΛΑΤΑΣ","chapter":"2","verse":"10","text":"μόνον τῶν πτωχῶν ἵνα μνημονεύωμεν, ὃ καὶ ἐσπούδασα αὐτὸ τοῦτο ποιῆσαι."},{"book":"ΠΡΟΣ ΓΑΛΑΤΑΣ","chapter":"2","verse":"11","text":"Ὅτε δὲ ἦλθε Πέτρος εἰς Ἀντιόχειαν, κατὰ πρόσωπον αὐτῷ ἀντέστην, ὅτι κατεγνωσμένος ἦν."},{"book":"ΠΡΟΣ ΓΑΛΑΤΑΣ","chapter":"2","verse":"12","text":"πρὸ τοῦ γὰρ ἐλθεῖν τινας ἀπὸ Ἰακώβου μετὰ τῶν ἐθνῶν συνήσθιεν· ὅτε δὲ ἦλθον, ὑπέστελλε καὶ ἀφώριζεν ἑαυτόν, φοβούμενος τοὺς ἐκ περιτομῆς."},{"book":"ΠΡΟΣ ΓΑΛΑΤΑΣ","chapter":"2","verse":"13","text":"καὶ συνυπεκρίθησαν αὐτῷ καὶ οἱ λοιποὶ Ἰουδαῖοι, ὥστε καὶ Βαρνάβας συναπήχθη αὐτῶν τῇ ὑποκρίσει."},{"book":"ΠΡΟΣ ΓΑΛΑΤΑΣ","chapter":"2","verse":"14","text":"ἀλλ᾽ ὅτε εἶδον ὅτι οὐκ ὀρθοποδοῦσι πρὸς τὴν ἀλήθειαν τοῦ εὐαγγελίου, εἶπον τῷ Πέτρῳ ἔμπροσθεν πάντων· εἰ σὺ Ἰουδαῖος ὑπάρχων ἐθνικῶς ζῇς καὶ οὐκ Ἰουδαϊκῶς, τί τὰ ἔθνη ἀναγκάζεις ἰουδαΐζειν;"},{"book":"ΠΡΟΣ ΓΑΛΑΤΑΣ","chapter":"2","verse":"15","text":"Ἡμεῖς φύσει Ἰουδαῖοι καὶ οὐκ ἐξ ἐθνῶν ἁμαρτωλοί,"},{"book":"ΠΡΟΣ ΓΑΛΑΤΑΣ","chapter":"2","verse":"16","text":"εἰδότες [δὲ] ὅτι οὐ δικαιοῦται ἄνθρωπος ἐξ ἔργων νόμου ἐὰν μὴ διὰ πίστεως Ἰησοῦ Χριστοῦ, καὶ ἡμεῖς εἰς Χριστὸν Ἰησοῦν ἐπιστεύσαμεν, ἵνα δικαιωθῶμεν ἐκ πίστεως Χριστοῦ καὶ οὐκ ἐξ ἔργων νόμου, διότι οὐ δικαιωθήσεται ἐξ ἔργων νόμου πᾶσα σάρξ."},{"book":"ΠΡΟΣ ΓΑΛΑΤΑΣ","chapter":"2","verse":"17","text":"εἰ δὲ ζητοῦντες δικαιωθῆναι ἐν Χριστῷ εὑρέθημεν καὶ αὐτοὶ ἁμαρτωλοί, ἆρα Χριστὸς ἁμαρτίας διάκονος; μὴ γένοιτο."},{"book":"ΠΡΟΣ ΓΑΛΑΤΑΣ","chapter":"2","verse":"18","text":"εἰ γὰρ ἃ κατέλυσα ταῦτα πάλιν οἰκοδομῶ, παραβάτην ἐμαυτὸν συνίστημι."},{"book":"ΠΡΟΣ ΓΑΛΑΤΑΣ","chapter":"2","verse":"19","text":"ἐγὼ γὰρ διὰ νόμου νόμῳ ἀπέθανον, ἵνα Θεῷ ζήσω."},{"book":"ΠΡΟΣ ΓΑΛΑΤΑΣ","chapter":"2","verse":"20","text":"Χριστῷ συνεσταύρωμαι· ζῶ δὲ οὐκέτι ἐγώ, ζῇ δὲ ἐν ἐμοὶ Χριστός· ὃ δὲ νῦν ζῶ ἐν σαρκί, ἐν πίστει ζῶ τῇ τοῦ υἱοῦ τοῦ Θεοῦ τοῦ ἀγαπήσαντός με καὶ παραδόντος ἑαυτὸν ὑπὲρ ἐμοῦ."},{"book":"ΠΡΟΣ ΓΑΛΑΤΑΣ","chapter":"2","verse":"21","text":"Οὐκ ἀθετῶ τὴν χάριν τοῦ Θεοῦ· εἰ γὰρ διὰ νόμου δικαιοσύνη, ἄρα Χριστὸς δωρεὰν ἀπέθανεν."}]}