{"data":[{"book":"1 Koryntian","chapter":"4","verse":"1","text":"Traktujcie nas więc jako tych, którzy służą Chrystusowi i wyjaśniają innym Boże tajemnice."},{"book":"1 Koryntian","chapter":"4","verse":"2","text":"Naszym najważniejszym obowiązkiem jest lojalność wobec Tego, któremu służymy."},{"book":"1 Koryntian","chapter":"4","verse":"3","text":"Dlatego nie martwię się tym, jak mnie ocenicie lub co myślą o mnie inni ludzie. Zresztą nawet ja sam nie oceniam mojej służby."},{"book":"1 Koryntian","chapter":"4","verse":"4","text":"Wprawdzie niczego nie mogę sobie zarzucić, ale to nie wystarcza. Ocenić musi mnie sam Pan."},{"book":"1 Koryntian","chapter":"4","verse":"5","text":"Nie osądzajcie więc nikogo przedwcześnie—zanim On nie powróci i nie rozświetli tego, co ukryte w ciemnościach, i nie ujawni prawdziwych ludzkich zamiarów. Wtedy każdy z nas otrzyma od Boga należną pochwałę."},{"book":"1 Koryntian","chapter":"4","verse":"6","text":"Na przykładzie własnym i Apollosa pokazałem wam, że nie wolno wykraczać ponad to, co mówi Pismo, i wywyższać jednych nauczycieli, poniżając drugich."},{"book":"1 Koryntian","chapter":"4","verse":"7","text":"Jaki masz powód do dumy? Czy masz coś, czego nie otrzymałeś w darze? A skoro wszystko, co masz, jest darem, dlaczego szczycisz się tym tak, jakbyś sam to zdobył?"},{"book":"1 Koryntian","chapter":"4","verse":"8","text":"Wszystko już macie? Jesteście bogaci? Nie czekając na nas, zaczynacie już królować? Chciałbym, abyście rzeczywiście królowali—a my z wami."},{"book":"1 Koryntian","chapter":"4","verse":"9","text":"Jestem przekonany, że nas, apostołów, Bóg umieścił na samym końcu. Jesteśmy jak skazańcy czekający na egzekucje, wystawieni na widok publiczny przed całym światem—przed ludźmi i aniołami."},{"book":"1 Koryntian","chapter":"4","verse":"10","text":"My z powodu Chrystusa jesteśmy uważani za głupców—wy staliście się dzięki Niemu mądrzy; my słabniemy—wy nabieracie sił; my jesteśmy pogardzani—wy otaczani szacunkiem."},{"book":"1 Koryntian","chapter":"4","verse":"11","text":"Stale jesteśmy głodni i spragnieni, pozbawieni ubrań, poniżani i bezdomni."},{"book":"1 Koryntian","chapter":"4","verse":"12","text":"Ciężko pracujemy, aby zarobić na życie. Gdy ludzie nas znieważają—my życzymy im szczęścia, gdy nas prześladują—znosimy to,"},{"book":"1 Koryntian","chapter":"4","verse":"13","text":"gdy nas zniesławiają—modlimy się za nich. Wciąż jesteśmy jak śmieci i odpadki tego świata."},{"book":"1 Koryntian","chapter":"4","verse":"14","text":"Nie piszę o tym wszystkim, aby was zawstydzić, ale żeby was pouczyć jako ukochane dzieci."},{"book":"1 Koryntian","chapter":"4","verse":"15","text":"Bo chociaż możecie mieć tysiące nauczycieli, to duchowych ojców macie niewielu. Przecież to ja „zrodziłem” was dla Chrystusa, głosząc wam dobrą nowinę."},{"book":"1 Koryntian","chapter":"4","verse":"16","text":"Gorąco więc proszę was: Naśladujcie nas!"},{"book":"1 Koryntian","chapter":"4","verse":"17","text":"Dlatego właśnie posyłam Tymoteusza, żeby wam w tym pomógł. On jest wiernym sługą Pana i kocham go jak własnego syna. On przypomni wam to, czego nauczam we wszystkich kościołach, które odwiedzam."},{"book":"1 Koryntian","chapter":"4","verse":"18","text":"Ponieważ nie odwiedzałem was, niektórzy zaczęli popadać w pychę."},{"book":"1 Koryntian","chapter":"4","verse":"19","text":"Jeśli jednak Pan pozwoli, już niebawem do was przyjadę, a wtedy będę mógł stwierdzić czy ci, którzy tak się przechwalają, potrafią tylko dużo mówić, czy też naprawdę mają moc od Boga."},{"book":"1 Koryntian","chapter":"4","verse":"20","text":"Królestwo Boże nie opiera się bowiem na słowach, ale na mocy."},{"book":"1 Koryntian","chapter":"4","verse":"21","text":"Sami wybierzcie: Czy mam do was przyjść ze słowami nagany, czy też z miłością i łagodnością?"}]}