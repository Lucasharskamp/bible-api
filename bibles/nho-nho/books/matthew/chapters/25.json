{"data":[{"book":"MATTHEW","chapter":"25","verse":"1","text":"“I te ssao naa, te Nohorana te Lani raa ma ki mee ma ni taupu e sinahuru ni too naa lamu karu ka oo no mee ki mmata i te taupeara e mee ki aavana.25.1 Lk 12.35"},{"book":"MATTHEW","chapter":"25","verse":"2","text":"Ttakarima i naa taupu naa ni tama e sosorina vvare, aa telaa takarima iaa e atammai."},{"book":"MATTHEW","chapter":"25","verse":"3","text":"Naa taupu e sosorina vvare naa ni too ake naa lamu laatou, tevana iaa laatou ni see hai sunu hoki ni ppiki ake,"},{"book":"MATTHEW","chapter":"25","verse":"4","text":"aa naa taupu e atammai raa iaa ni ppiki ake naa huaarani sunu ma naa lamu karu laatou."},{"book":"MATTHEW","chapter":"25","verse":"5","text":"Te taupeara e mee ki aavana raa ni nnase te hanake, teenaa naa taupu naa ni laavea te turemoe no mmoe maaoni iloo."},{"book":"MATTHEW","chapter":"25","verse":"6","text":"“I te tuaapoo raa, te tama raa ku varo ake, ‘Te taupeara raa ku tae mai! Kootou oomai no mmata iaa ia!’"},{"book":"MATTHEW","chapter":"25","verse":"7","text":"Naa taupu naa ni massike no lellere iloo ki hakaura naa lamu laatou."},{"book":"MATTHEW","chapter":"25","verse":"8","text":"Teenaa ki ffuri naa taupu e sosorina vvare raa no mee ake ki telaa takarima, ‘Kaumai ni sunu maa naa lamu maatou; naa lamu maatou nei ka mmate, i laatou ku pakuppaku.’"},{"book":"MATTHEW","chapter":"25","verse":"9","text":"Naa taupu e atammai raa ki mee ake, ‘Seai! Naa sunu maatou nei see tau te vvae ma taatou hakkaatoa. Kootou oo no taavi mai ni sunu ma kootou.’"},{"book":"MATTHEW","chapter":"25","verse":"10","text":"Teenaa oo iloo te takarima e sosorina vvare naa no taavi naa sunu laatou. Te saaita laatou ni oo raa, te taupeara e mee ki aavana raa ku tae ake. Naa taupu ni nnoho ma naa lamu laatou e ura raa ni massike atu no uru hakapaa iloo laatou ma te taupeara raa ki loto te hare te kaikai naa. Teenaa ppui iloo te tootoka."},{"book":"MATTHEW","chapter":"25","verse":"11","text":"“Teenaa ttae ake iloo te takarima ni oo no taavi sunu. Naa taupu naa ni ttae ake no pakuukuu iloo i te tootoka raa ka varo atu ki hare, ‘Te ariki, te ariki! Taaraki mai te tootoka raa ki uru atu maatou ki hare!’"},{"book":"MATTHEW","chapter":"25","verse":"12","text":"Te taupeara raa ki mee ake, ‘Nau see iloa i kootou.’”25.12 Lk 13.25"},{"book":"MATTHEW","chapter":"25","verse":"13","text":"Jesus ki hakaoti ake ana taratara, “Kootou nnoho tanattana, i kootou see illoa i te aso TeAriki kootou raa ma ki au."},{"book":"MATTHEW","chapter":"25","verse":"14","text":"“I te ssao naa raa, te Nohorana te Lani raa ma ki mee ma se tanata hakamaatua ni hano ki te henua e mmao; a ia ni aru ake ki naa tama e heheuna iaa ia raa no kauake ana mane ki oo laatou no heheunatia i tana saaita e hano."},{"book":"MATTHEW","chapter":"25","verse":"15","text":"Te tanata naa ni hakatuu ake i naa tiputtipu naa tama naa no vaevae atu ana mane: te tama mua raa a ia ni kauake naa simata e rima, telaa tama e kauake ia naa simata e lua, aa telaa tama e kauake ia te simata tokotasi. Teenaa masike iloo ia no hano."},{"book":"MATTHEW","chapter":"25","verse":"16","text":"Ttama mua raa ni too ana simata e rima naa no heheunatia no lavaa te ffuti ana simata e rima hoki."},{"book":"MATTHEW","chapter":"25","verse":"17","text":"Ttama ni too ana simata e lua raa ni ffuti hoki ana simata e lua."},{"book":"MATTHEW","chapter":"25","verse":"18","text":"Ttama ni too tana simata raa iaa ni hano no keri te rua raa no tanu naa mane tana hakamau."},{"book":"MATTHEW","chapter":"25","verse":"19","text":"“Ku rooroa ake iloo raa, te hakamau naa tama naa ni ahe ake no mee ki hakatonu ana mane naa."},{"book":"MATTHEW","chapter":"25","verse":"20","text":"Ttama e heheuna ni too naa simata e rima raa ni too ake naa mane tana hakamau naa hakapaa ma ana simata e rima ni ffuti. A ia ki mee ake, ‘Te ariki. Koe ni kaumai naa simata e rima, aa teenei aku simata e rima ni lavaa te ffuti.’"},{"book":"MATTHEW","chapter":"25","verse":"21","text":"Tana hakamau raa ki mee ake, ‘Taukareka, koe se tama e taukareka e hakannoo ki aku taratara. Koe ni roorosi hakaraaoi iloo ki naa tamaa mane aaku ni kauatu. Aa teenei koe ku tukua a nau ki roorosi koe i naa mane tammaki. Kau no hakahiahia ma nau!’"},{"book":"MATTHEW","chapter":"25","verse":"22","text":"“Te tama ni too ana simata e lua raa ni hanake no mee ake ki te hakamau laatou, ‘Te ariki, koe ni kaumai naa simata e lua, aa teenei aku simata e lua ni ffuti.’"},{"book":"MATTHEW","chapter":"25","verse":"23","text":"Tana hakamau raa ki mee ake, ‘Taukareka, koe se tama e taukareka e hakannoo ki aku taratara. Koe ni roorosi hakaraaoi iloo ki naa tamaa mane aaku ni kauatu. Aa teenei koe ku tukua a nau ki roorosi koe i naa mane tammaki. Kau no hakahiahia ma nau!’"},{"book":"MATTHEW","chapter":"25","verse":"24","text":"“Teenaa hanake iloo te tama ni too tana simata raa no mee ake, ‘Te ariki, nau ni mataku iaa koe se tama e haaeo. Naa mee aaraa tama e tuku raa, koe e too, aa naa mee aaraa tama e tori raa, koe e vasi."},{"book":"MATTHEW","chapter":"25","verse":"25","text":"Nau ni mataku iaa koe, teenaa hano iloo nau no tanumia oo mane nei iloto te kerekere. Mmata mai, teenei oo mane ni kaumai kiaa nau.’"},{"book":"MATTHEW","chapter":"25","verse":"26","text":"“Tana hakamau raa ki mee ake, ‘Ttama e sosorina hakallika e matanaenae! E aa? Koe ni see iloa maa nau maraa e too aku mee ni see tuku, aa maa nau e vasi aku mee ni see tori?"},{"book":"MATTHEW","chapter":"25","verse":"27","text":"Ai koe ni see heheunatia ai koe naa mane naa? Ki mee raa nau ni hakaahe mai aku mane naa hakapaa ma naa tamaa mane aau ni lavaa te ffuti i taku saaita ni ahemai.’"},{"book":"MATTHEW","chapter":"25","verse":"28","text":"Teenaa huri iloo ia no mee ake ki naa tama e ttuu i te kina naa, ‘Too naa mane raa iaa ia no kauake ki te tama ni lavaa ana simata e sinahuru.’"},{"book":"MATTHEW","chapter":"25","verse":"29","text":"Te hakamau raa ki mee ake, ‘Naa tama e illoa te roorosi hakaraaoi ki aku mee ni kauake ki laatou raa, nau ma ki kauake hoki aaraa mee ki hakapaa atu ki naa mee e nnoho maa laatou; aa naa tama see illoa te roorosi hakaraaoi ki aku mee ni kauake raa, teenaa naa tamaa mee e nnoho maa laatou naa ma ki toa hakkaatoa nau.25.29 Mt 13.12; Mk 4.25; Lk 8.18"},{"book":"MATTHEW","chapter":"25","verse":"30","text":"Kootou oo mai no toa te tama e matanaenae nei no peesia ki te poouri ana i haho; tana kina ma ki moe no kakarati ana niho.’25.30 Mt 8.12; 22.13; Lk 13.28"},{"book":"MATTHEW","chapter":"25","verse":"31","text":"“Te saaita Ttama te Henua ma ki au ma se Tuku ma ana ensol raa, a Ia ma ki noho i aruna tana nohorana maatua.25.31 Mt 16.27; 19.28"},{"book":"MATTHEW","chapter":"25","verse":"32","text":"Naa tama i naa henua hakkaatoa ma ki kkutu atu i mua aana. Teenaa naa tama naa ma ki vaaea a Ia no hakattuuria ki naa vasi e lua, e mee pee ko te tama e roorosi naa sipsip e vvae ana sipsip raa i ana gout."},{"book":"MATTHEW","chapter":"25","verse":"33","text":"Naa tama e ttonu naa ora laatou raa ma ki ttuu ki tana vasi hakamaatau, aa aaraa tama iaa ma ki ttuu ake i tana maavii."},{"book":"MATTHEW","chapter":"25","verse":"34","text":"Teenaa te Ttuku raa ma ki mee ake ki naa tama e ttuu ake ki tana maatau, ‘Oo mai, kootou naa tama e haia hakaraaoina taku Tamana. Kootou oomai no nnohoria te nohorana teelaa ni tukua atu TeAtua maa kootou i te mahaa mai ana te maarama nei."},{"book":"MATTHEW","chapter":"25","verse":"35","text":"I taku saaita ni hiikai raa, nau ni hanaia kootou; i taku saaita ni hiiunu raa, nau ni hakaunumia kootou ki te vai; niaaina maa kootou ni see illoa iaa nau raa, nau ni hakauruhia atu kootou ki loto naa hare kootou."},{"book":"MATTHEW","chapter":"25","verse":"36","text":"I taku saaita ni taka hua raa, nau ni hakataraina kootou; i taku saaita ni maki, kootou ni anaana mai kiaa nau, aa i taku saaita ni moe i te hare karapusi raa, kootou ni asi ake kiaa nau.’"},{"book":"MATTHEW","chapter":"25","verse":"37","text":"“Teenaa naa tama e ttonu naa ora laatou raa ki mee ake, ‘TeAriki, i te saaita hea maatou ni kkite maa koe ni hiikai raa ooatu iloo maatou no hanaia koe? Aa i te saaita hea maatou ni kkite maa koe ni hiiunu raa ooatu iloo maatou no hakaunumia koe?"},{"book":"MATTHEW","chapter":"25","verse":"38","text":"I te saaita hea maatou ni kkite maa koe se horau no oo atu maatou no toa koe ki naa hare maatou? Aa i te saaita hea hoki maatou ni kkite iaa koe e taka hua no oo atu maatou no hakataraina koe?"},{"book":"MATTHEW","chapter":"25","verse":"39","text":"I te saaita hea maatou ni kkite maa koe ni maki aa maa koe ni moe i te hare karapusi no oo atu maatou no asi atu kiaa koe?’"},{"book":"MATTHEW","chapter":"25","verse":"40","text":"Te Ttuku raa ki hakaahe ake, ‘Nau e vanaatu ki kootou, i naa saaita kootou ni hakasura te tiputipu nei ki naa tamavare i taku haanauna nei raa, kootou naa e mee mai kiaa nau.’"},{"book":"MATTHEW","chapter":"25","verse":"41","text":"“Te Ttuku raa ma ki huri atu ki naa tama e ttuu ki tana maavii raa no mee ake, ‘Kootou hakattaha iaa nau, kootou e takkoto i laro naa haaeo TeAtua! Kootou oo ki te ahi e ura see mate, te kina e tukua mai maa Satan ma ana ensol."},{"book":"MATTHEW","chapter":"25","verse":"42","text":"I taku saaita ni hiikai raa nau ni see hanaia kootou; taku saaita ni hiiunu raa nau ni see hakaunumia kootou."},{"book":"MATTHEW","chapter":"25","verse":"43","text":"I taku saaita ni hanatu iaa nau ni see hai kina ki noho raa, nau ni see hakauruhia kootou ki loto naa hare kootou, aa i taku saaita ni taka hua raa, nau ni see hakataraina kootou; i taku saaita ni maki aa ni moe iloto te hare karapusi raa, kootou ni see oomai no asi iaa nau.’"},{"book":"MATTHEW","chapter":"25","verse":"44","text":"“Teenaa naa tama naa ma ki mee ake kiaa Ia, ‘TeAriki, i te saaita hea maatou ni kkite maa koe ni hiikai ka hiiunu, aa seai ma koe ni au ki naa hare maatou, aa seai ma koe ni taka hua, aa seai ma koe ni maki, aa seai ma koe ni moe iloto te hare karapusi, aa maa maatou ni see tokonaki atu kiaa koe?’"},{"book":"MATTHEW","chapter":"25","verse":"45","text":"Te Ttuku ma ki mee ake, ‘I naa saaita kootou ni see fiffai maa kootou e tokonaki ki naa tamavare koi raa, teenaa kootou ni see fiffai maa kootou e tokonaki mai kiaa nau.’"},{"book":"MATTHEW","chapter":"25","verse":"46","text":"Teenaa te kaavena naa ma ki kaavea ki oo no hakallono ki te isu peenaa, aa naa tama e ttonu naa ora laatou iaa ma ki too te ora e ora hakaoti.”25.46 Dan 12.2"}]}