{"data":[{"book":"2. Tesalonickým","chapter":"3","verse":"1","text":"Závěrem, bratři, prosíme o vaše přímluvné modlitby, aby se Boží poselství rychle šířilo a všude vítězilo jako u vás"},{"book":"2. Tesalonickým","chapter":"3","verse":"2","text":"a abychom byli ušetřeni úkladů zvrácených a zlých lidí. Vždyť ne všichni stojí věrně na Boží straně,"},{"book":"2. Tesalonickým","chapter":"3","verse":"3","text":"ale Pán je věrný. On vás posilní a ochrání od zlého."},{"book":"2. Tesalonickým","chapter":"3","verse":"4","text":"My patříme Pánu stejně jako vy, a proto spoléháme, že se našimi slovy řídíte a budete řídit i dál."},{"book":"2. Tesalonickým","chapter":"3","verse":"5","text":"Přejeme si, aby vaše srdce bylo naplněno Boží láskou a Kristovou trpělivostí."},{"book":"2. Tesalonickým","chapter":"3","verse":"6","text":"Dále přikazujeme jménem Ježíše Krista, abyste se stranili všech, kteří si neberou k srdci naše naučení a ubíjejí čas zahálkou."},{"book":"2. Tesalonickým","chapter":"3","verse":"7","text":"Dali jsme vám přece sami příklad, jak máte žít; nikdy jste nás neviděli zahálet"},{"book":"2. Tesalonickým","chapter":"3","verse":"8","text":"a přiživovat se u jiných. – Ve dne v noci jsme si tvrdou prací vydělávali na chléb, abychom nikoho nevyjídali."},{"book":"2. Tesalonickým","chapter":"3","verse":"9","text":"Ne, že bychom neměli právo žádat od vás zaopatření, ale chtěli jsme vám dát příklad k napodobování."},{"book":"2. Tesalonickým","chapter":"3","verse":"10","text":"Taky jsme vám vždycky zdůrazňovali: Kdo nechce pracovat, ať nejí!"},{"book":"2. Tesalonickým","chapter":"3","verse":"11","text":"A přece teď slyšíme, že jsou mezi vámi darmojedi, kterým práce nevoní."},{"book":"2. Tesalonickým","chapter":"3","verse":"12","text":"Takové vyzýváme a Kristovým jménem jim nařizujeme, aby nezaháleli a na svůj chléb si řádně vydělávali."},{"book":"2. Tesalonickým","chapter":"3","verse":"13","text":"Vám, však bratři, připomínáme: v konání dobra nepolevujte."},{"book":"2. Tesalonickým","chapter":"3","verse":"14","text":"Kdyby se někdo zdráhal podřídit tomu, co píšeme, dejte mu pocítit, že mezi vás nepatří; snad se pak zastydí."},{"book":"2. Tesalonickým","chapter":"3","verse":"15","text":"Ale nejednejte s ním jako s nepřítelem; spíš ho varujte jako bratra, na němž vám záleží."},{"book":"2. Tesalonickým","chapter":"3","verse":"16","text":"Ať vám Pán pokoje dá svůj pokoj vždycky a všude a zůstává s vámi."},{"book":"2. Tesalonickým","chapter":"3","verse":"17","text":"Tento pozdrav připisuji ve všech dopisech vlastní rukou na důkaz, že jsou skutečně ode mne."},{"book":"2. Tesalonickým","chapter":"3","verse":"18","text":"Milost našeho Pána, Ježíše Krista, ať vás provází."}]}