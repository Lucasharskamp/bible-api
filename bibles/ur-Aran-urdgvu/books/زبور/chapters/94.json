{"data":[{"book":"زبور","chapter":"94","verse":"1","text":"اے رب، اے انتقام لینے والے خدا! اے انتقام لینے والے خدا، اپنا نور چمکا۔"},{"book":"زبور","chapter":"94","verse":"2","text":"اے دنیا کے منصف، اُٹھ کر مغروروں کو اُن کے اعمال کی مناسب سزا دے۔"},{"book":"زبور","chapter":"94","verse":"3","text":"اے رب، بےدین کب تک، ہاں کب تک فتح کے نعرے لگائیں گے؟"},{"book":"زبور","chapter":"94","verse":"4","text":"وہ کفر کی باتیں اُگلتے رہتے، تمام بدکار شیخی مارتے رہتے ہیں۔"},{"book":"زبور","chapter":"94","verse":"5","text":"اے رب، وہ تیری قوم کو کچل رہے، تیری موروثی ملکیت پر ظلم کر رہے ہیں۔"},{"book":"زبور","chapter":"94","verse":"6","text":"بیواؤں اور اجنبیوں کو وہ موت کے گھاٹ اُتار رہے، یتیموں کو قتل کر رہے ہیں۔"},{"book":"زبور","chapter":"94","verse":"7","text":"وہ کہتے ہیں، ”یہ رب کو نظر نہیں آتا، یعقوب کا خدا دھیان ہی نہیں دیتا۔“"},{"book":"زبور","chapter":"94","verse":"8","text":"اے قوم کے نادانو، دھیان دو! اے احمقو، تمہیں کب سمجھ آئے گی؟"},{"book":"زبور","chapter":"94","verse":"9","text":"جس نے کان بنایا، کیا وہ نہیں سنتا؟ جس نے آنکھ کو تشکیل دیا کیا وہ نہیں دیکھتا؟"},{"book":"زبور","chapter":"94","verse":"10","text":"جو اقوام کو تنبیہ کرتا اور انسان کو تعلیم دیتا ہے کیا وہ سزا نہیں دیتا؟"},{"book":"زبور","chapter":"94","verse":"11","text":"رب انسان کے خیالات جانتا ہے، وہ جانتا ہے کہ وہ دم بھر کے ہی ہیں۔"},{"book":"زبور","chapter":"94","verse":"12","text":"اے رب، مبارک ہے وہ جسے تُو تربیت دیتا ہے، جسے تُو اپنی شریعت کی تعلیم دیتا ہے"},{"book":"زبور","chapter":"94","verse":"13","text":"تاکہ وہ مصیبت کے دنوں سے آرام پائے اور اُس وقت تک سکون سے زندگی گزارے جب تک بےدینوں کے لئے گڑھا تیار نہ ہو۔"},{"book":"زبور","chapter":"94","verse":"14","text":"کیونکہ رب اپنی قوم کو رد نہیں کرے گا، وہ اپنی موروثی ملکیت کو ترک نہیں کرے گا۔"},{"book":"زبور","chapter":"94","verse":"15","text":"فیصلے دوبارہ انصاف پر مبنی ہوں گے، اور تمام دیانت دار دل اُس کی پیروی کریں گے۔"},{"book":"زبور","chapter":"94","verse":"16","text":"کون شریروں کے سامنے میرا دفاع کرے گا؟ کون میرے لئے بدکاروں کا سامنا کرے گا؟"},{"book":"زبور","chapter":"94","verse":"17","text":"اگر رب میرا سہارا نہ ہوتا تو میری جان جلد ہی خاموشی کے ملک میں جا بستی۔"},{"book":"زبور","chapter":"94","verse":"18","text":"اے رب، جب مَیں بولا، ”میرا پاؤں ڈگمگانے لگا ہے“ تو تیری شفقت نے مجھے سنبھالا۔"},{"book":"زبور","chapter":"94","verse":"19","text":"جب تشویش ناک خیالات مجھے بےچین کرنے لگے تو تیری تسلیوں نے میری جان کو تازہ دم کیا۔"},{"book":"زبور","chapter":"94","verse":"20","text":"اے اللہ، کیا تباہی کی حکومت تیرے ساتھ متحد ہو سکتی ہے، ایسی حکومت جو اپنے فرمانوں سے ظلم کرتی ہے؟ ہرگز نہیں!"},{"book":"زبور","chapter":"94","verse":"21","text":"وہ راست باز کی جان لینے کے لئے آپس میں مل جاتے اور بےقصوروں کو قاتل ٹھہراتے ہیں۔"},{"book":"زبور","chapter":"94","verse":"22","text":"لیکن رب میرا قلعہ بن گیا ہے، اور میرا خدا میری پناہ کی چٹان ثابت ہوا ہے۔"},{"book":"زبور","chapter":"94","verse":"23","text":"وہ اُن کی ناانصافی اُن پر واپس آنے دے گا اور اُن کی شریر حرکتوں کے جواب میں اُنہیں تباہ کرے گا۔ رب ہمارا خدا اُنہیں نیست کرے گا۔"}]}