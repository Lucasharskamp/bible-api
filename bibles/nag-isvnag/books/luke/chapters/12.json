{"data":[{"book":"Luke","chapter":"12","verse":"1","text":"Eneka homoi te, hajar-hajar manu eke logote joma hoise, eneka somoite hazar manu joma huwa karone manu khan ekjon-ekjon uporte girise, Tai chela khan ke poila koise, “Pharisee khan laga chalaki pora hoshiar hobi, kelemane taikhan chalak ase."},{"book":"Luke","chapter":"12","verse":"2","text":"Eku kotha lukai rakhibole na paribo, kintu bhitor te thaka kotha to sob ulai jabo."},{"book":"Luke","chapter":"12","verse":"3","text":"Etu karone ki kotha andhar te koise, ujala te sob hunibo aru tumi ghor bhitor te ki kotha khan ki koise etu kotha ghor uporte awaj uthaikene kobo."},{"book":"Luke","chapter":"12","verse":"4","text":"Moi tumikhan ke koi ase moi laga sathi khan, bhoi nakori bhi jun manu tumi laga gaw to morai dibo, aru etu pichete taikhan eku koribo na paribo."},{"book":"Luke","chapter":"12","verse":"5","text":"Kintu Moi tumikhan ke koi dibo Isor ke tumikhan bhoi kori bole lage. Morai diya pichete, norokte phela bole jun laga takot ase, taike bhoi koribi. Hosa Moi tumikhan ke koi ase, Isor ke he bhoi koribi."},{"book":"Luke","chapter":"12","verse":"6","text":"Aru pansta ghor laga chiriya khan ke dui poisa pora bikiri nakore naki? Hoilebi eitu khan ke bhi Isor napahore."},{"book":"Luke","chapter":"12","verse":"7","text":"Tumikhan matha laga chuli bhi ekta-ekta pora ginti kori kene ase. Bhoi nokoribi. Tumikhan to ghor te thaka chiriya pora bhi bisi daam laga ase."},{"book":"Luke","chapter":"12","verse":"8","text":"Moi aru bhi tumikhan ke kobo, jun manu Moike manu khan usorte paap shikar kore, Manu laga Putro bhi sorgodoth usorte taikhan ke shikar koribo,"},{"book":"Luke","chapter":"12","verse":"9","text":"kintu jun pora manu khan usorte Moike namatibo, Moi bhi sorgodoth usorte taike namatibo."},{"book":"Luke","chapter":"12","verse":"10","text":"Jun manu Moi laga bodnam koribo tai maph pabo, kintu kun manu Pobitro Atma ke bodnam koribo tai kitia bhi maph napabo."},{"book":"Luke","chapter":"12","verse":"11","text":"Etu karone jitia taikhan tumikhan ke mondoli khan te, aru cholawta khan aru adhikari khan usorte loijabo, titia tumikhan laga safai te ki kobo lage etu karone chinta nokoribi,"},{"book":"Luke","chapter":"12","verse":"12","text":"tumikhan ki kobo lage Pobitro Atma pora etu homoi te sob sikhai dibo.”"},{"book":"Luke","chapter":"12","verse":"13","text":"Titia kunba ekjon manu majot pora Jisu ke koise, “Probhu, moi laga bhai ke kobi tai laga dhun sompoti bhag kori kene moike dibole.”"},{"book":"Luke","chapter":"12","verse":"14","text":"Kintu Jisu taike koise, “Manu, tumikhan uporte bhag aru bisar kori bole Moi kun koise?12.14 Exo. 2:14.”"},{"book":"Luke","chapter":"12","verse":"15","text":"Tai manu khan ke koise, “Lalchi aru biya itcha pora nijorke bachai kene rakhibi, sob thakile bhi manu laga jibon dhun sompoti bisi thaka para nohoi.”"},{"book":"Luke","chapter":"12","verse":"16","text":"Jisu taikhan ke ekta dristanto koise, “Ekjon dhuni manu laga mati ke bhal kheti ulaise,"},{"book":"Luke","chapter":"12","verse":"17","text":"etu manu monte bhabikena korise, moi ki koribo, kheti bisi bhal hoise aru rakhibole jaga nai?’"},{"book":"Luke","chapter":"12","verse":"18","text":"Kintu tai koise, ‘Moi eneka koribo: dhaan ghor to bhangai kene dangor ghor bonabo aru ta te moi laga dhaan aru sob bhal saman rakhibo."},{"book":"Luke","chapter":"12","verse":"19","text":"Aru moi laga mon ke kobo, “Oh mon, bisi saal nimite kha luwa joma kori kene rakhise. Kha luwa kori kene, khushi koribi.’”"},{"book":"Luke","chapter":"12","verse":"20","text":"Kintu Isor he taike koise, ‘Murkho manu, aji rati tumi laga atma uthai lobo, aru ki dhun sompoti tumi joma kori kene rakhise, etu kun laga hobo?’"},{"book":"Luke","chapter":"12","verse":"21","text":"Eneka he hobo utu manu logote jun nijor nimite dhun sompoti joma kore, kintu Isor phale dhuni nohoi.”"},{"book":"Luke","chapter":"12","verse":"22","text":"Titia Jisu tai laga chela khan ke koise, “Etu nimite Moi tumikhan ke koi ase, nijor laga jibon nimite chinta nokoribi, ki khabo aru ki pindhibo, nijor gaw nimite chinta nokoribi."},{"book":"Luke","chapter":"12","verse":"23","text":"Kelemane jibon to kha luwa pora bhi dangor ase, aru tumi laga kapra pora bhi dangor to tumi laga gaw ase."},{"book":"Luke","chapter":"12","verse":"24","text":"Sabi akas te uri thaka chiriya khan ke, taikhan kheti bhi nakate. Aru taikhan laga dhaan rakhibole jaga bhi nai, kintu Isor he taikhan ke khabole diye. Tinehoile tumikhan chiriya pora bhi daam laga ase12.24 Psa. 147:9.."},{"book":"Luke","chapter":"12","verse":"25","text":"Kintu tumikhan majot te kun he chinta kori kene jibon to lamba kori bole paribo?"},{"book":"Luke","chapter":"12","verse":"26","text":"Aru jodi tumikhan etu chutu kaam bhi kori bole napare koile, tenehoile dusra kaam nimite kele chinta kori ase?"},{"book":"Luke","chapter":"12","verse":"27","text":"Sabi kheti te lili phul to kineka dangor hoi. Taikhan kheti bhi nakore aru joma bhi nakore. Hoilebi Moi tumike koi ase, Solomon ekta dangor raja hoilebi lili phul nisena sundur hobo para nai."},{"book":"Luke","chapter":"12","verse":"28","text":"Kintu kheti laga ghas khan juntu aji ase aru kali to chulah te phelai dibo, hoilebi sabi, Isor pora eitu khan sundur pora bonaise, O biswas natakha manu khan, eitu khan pora bhi tumikhan ke sundur nabonabo naki!"},{"book":"Luke","chapter":"12","verse":"29","text":"Aru tumikhan ki kha luwa koribo etu nimite chinta nokoribi."},{"book":"Luke","chapter":"12","verse":"30","text":"Etu prithibi manu kunkhan Isor najane, taikhan he eitu khan pichete berai thake, kintu etu tumi nimite dorkar ase koi kene Baba Isor he sob jane."},{"book":"Luke","chapter":"12","verse":"31","text":"Poila Isor laga rajyo bisaribi, titia sob tumikhan ke hali dibo."},{"book":"Luke","chapter":"12","verse":"32","text":"Komti manu khan, bhoi nokoribi, kelemane Baba pora tumikhan ke rajyo dibole khushi ase."},{"book":"Luke","chapter":"12","verse":"33","text":"Tumikhan logote ki ase sob bikiri kori kene gorib khan ke de dibi. Jun jagate chor nahibo aru puka pora nakhabo, sorgote tumi laga dhun sompoti joma kora to kitia bhi naharabo."},{"book":"Luke","chapter":"12","verse":"34","text":"Kilekoile jun jagate tumi laga dhun sompoti thake, etu jagate mon to hodai thake."},{"book":"Luke","chapter":"12","verse":"35","text":"Tumi laga komor to bandhi lobi, aru saaki to jolai rakhibi12.35 Exo. 12:11; 2 Kin. 4:29; Eph. 6:14; Mat. 5:16.,"},{"book":"Luke","chapter":"12","verse":"36","text":"aru eneka manu khan nisena hobi jun khan malik ke shadi pora wapas ahibole rukhi thake, aru jitia tai ahi kene dorwaja te mare, taikhan phot kori dorwaja to khuli bole pare."},{"book":"Luke","chapter":"12","verse":"37","text":"Asirbad ase etu noukar khan jun malik aha homoi te rukhi kene thake. Hosa pora moi tumikhan ke koi ase, Tai laga pet te kapra bandi kene taikhan ke khabole jagate bohai dibo, aru Tai ahikena nijor pora taikhan ke kha luwa khabole dibo."},{"book":"Luke","chapter":"12","verse":"38","text":"Aru malik adha rati te, nohoile bisi phojurte ahile bhi, tai noukar khan pora rukhi thaka dikhile, etu noukar to asirbad ase."},{"book":"Luke","chapter":"12","verse":"39","text":"Kintu etu jani lobi, jodi malik to tai laga ghor te chor kitia ahibo etu jani loi, titia tai kitia bhi ghor te chor hobole nadibo."},{"book":"Luke","chapter":"12","verse":"40","text":"Tumikhan bhi taiyar kori thakibi, kelemane Manu laga Putro ki homoi te ahibo tumi kobo napare.”"},{"book":"Luke","chapter":"12","verse":"41","text":"Titia Peter koise, “Probhu, Apuni etu dristanto moi khan ke koi ase na, sobke bhi koi ase?”"},{"book":"Luke","chapter":"12","verse":"42","text":"Probhu koise, “Tinehoile kun taikhan majote gyaani imandar noukar ase junke malik pora basi lobo tai laga dusra nokorkhan ke sabole, taikhan laga kha luwa thik homoi te dibole?"},{"book":"Luke","chapter":"12","verse":"43","text":"Asirbad ase etu noukar jitia tai laga malik ahikena taike kaam kora dikhe."},{"book":"Luke","chapter":"12","verse":"44","text":"Moi hosa koi ase tai etu noukar ke tai laga sob dhun sompoti to sabole di dibo."},{"book":"Luke","chapter":"12","verse":"45","text":"Kintu jodi noukar tai laga monte bhabe, ‘Moi laga malik to ahibole bisi homoi loi ase,’ aru noukar khan ke mari bole shuru hoi, aru kha luwa kori kene, aru nisa te giri thake,"},{"book":"Luke","chapter":"12","verse":"46","text":"aru titia tai laga malik achanak pora ahijai, jun to homoi te tai bhabona kori thaka nai, titia malik pora taike kati phelai dibo aru tai laga bodli dusra bhal ke kaam to di dibo."},{"book":"Luke","chapter":"12","verse":"47","text":"Aru jun noukar tai malik laga itcha to jane, kintu malik laga itcha nisena eku kori kene nathake, titia hoile taike marikena bisi dukh dibo."},{"book":"Luke","chapter":"12","verse":"48","text":"Kintu jun manu eku najane, hoilebi mar kha laga kaam to kori thakise taikhan olop he mari khabo. Kintu jun manu ke bisi dikena ase, taikhan logote pora bisi pabo lage, aru jun manu ke kaam bisi dikena ase, tai logote pora etu sob kaam laga hisab mangibo."},{"book":"Luke","chapter":"12","verse":"49","text":"Moi etu duniya te jui phela bole ahise, aru Moi etu he itcha ase etu shuru hoijai kene thakibo nimite."},{"book":"Luke","chapter":"12","verse":"50","text":"Moi baptizma pora baptizma kori bole ase12.50 Jisu dukh kori bole aru bukhibole laga baptisma. , aru Moi chinta te ase jitia tak etu pura nohoi!"},{"book":"Luke","chapter":"12","verse":"51","text":"Tumikhan bhabise naki Moi etu prithibi te shanti dibole ahise? Nohoi, Moi hosa koi ase, kintu sob bhag hoi jabo."},{"book":"Luke","chapter":"12","verse":"52","text":"Etiya pora ghor te pans jon bhi bhag hoi jabo- tinjon bhitor te te duijon aru duijon bhitor te tinjon dushman hoi jabo."},{"book":"Luke","chapter":"12","verse":"53","text":"Taikhan alag hoi jabo, baba pora bacha khan ke chari bo, aru bacha khan bhi baba ke chari bo; ama pora chukri ke chari bo aru chukri bhi ama laga dushman hobo, saas pora buari ke chari bo aru, buari bhi saas ke chari bo12.53 Mic. 7:6..”"},{"book":"Luke","chapter":"12","verse":"54","text":"Etiya Jisu manu khan ke koise, “Tumikhan jitia paschim phale badal utha dikhe, ‘Borkhon ahise, aru etu ahijai."},{"book":"Luke","chapter":"12","verse":"55","text":"Aru jitia dakshin laga hawa mare, tumikhan koi, ‘Bisi gorom ahibo, aru etu hoijai."},{"book":"Luke","chapter":"12","verse":"56","text":"O Dhungi khan! Akas prithibi te ki dikhe etu kobole jane, kintu kele tumikhan aha dinte ki hobole ase etu kobo napare?"},{"book":"Luke","chapter":"12","verse":"57","text":"Aru tumikhan nijor bhi hosa to ki ase etu bisar nakore?"},{"book":"Luke","chapter":"12","verse":"58","text":"Tumi dushman logote bisar kori bole ja homoi te, rasta te he etu jhagara to faisla kori bole itcha koribi, nohoile tumike tanikena bisar ghor te loijabo, tumike daruga hathte di dibo, aru daruga pora tumike bondhi ghor te hali dibo."},{"book":"Luke","chapter":"12","verse":"59","text":"Moi tumike koi ase, tumi poisa laga sob hisab kitab pura nakora tak tumi etu koidi ghor pora ulabole na paribo.”"}]}