{"data":[{"book":"Johannesʼ åpenbaring","chapter":"22","verse":"1","text":"Han viste meg en elv med livets vann, glitrende som krystall. Den kom fra Guds og Lammets trone."},{"book":"Johannesʼ åpenbaring","chapter":"22","verse":"2","text":"Midt i den store gaten fløt den fram. På begge sider av elven vokste livets tre, som bærer frukt tolv ganger om året og gir avling hver måned. Bladene fra trærne er medisin for alle folk.22:2 Se Første Mosebok 2:9 og Esekiel 47:12."},{"book":"Johannesʼ åpenbaring","chapter":"22","verse":"3","text":"Ingen som Gud har dømt til å gå under, eksisterer lenger. Guds og Lammets trone skal stå i byen, og tjenerne hans vil tilbe ham."},{"book":"Johannesʼ åpenbaring","chapter":"22","verse":"4","text":"De skal se ham ansikt til ansikt, og navnet hans vil stå skrevet på pannene deres."},{"book":"Johannesʼ åpenbaring","chapter":"22","verse":"5","text":"Det skal aldri mer bli mørkt, og ingen skal lenger behøve lampe eller solens lys, for Herren Gud skal lyse over alle. De skal regjere i all evighet."},{"book":"Johannesʼ åpenbaring","chapter":"22","verse":"6","text":"Etter dette sa engelen til meg: ”Mitt budskap er troverdig og sant. Herren Gud, som gir budskapet til profetene, han har sendt sin engel for å vise tjenerne sine det som snart vil skje.”"},{"book":"Johannesʼ åpenbaring","chapter":"22","verse":"7","text":"”Se”, sier Jesus, ”jeg kommer snart! Lykkelig er den som tar være på budskapet fra Gud som er skrevet ned i denne boken.”"},{"book":"Johannesʼ åpenbaring","chapter":"22","verse":"8","text":"Det var jeg, Johannes, som fikk høre og se alt dette. Da jeg hadde hørt og sett alt, falt jeg ned for å hylle engelen som hadde vist det for meg."},{"book":"Johannesʼ åpenbaring","chapter":"22","verse":"9","text":"Han sa: ”Nei, gjør ikke det! Jeg er bare Guds tjener, akkurat som du og de andre profetene som bar fram Guds budskap på samme måten som alle dem som tar være på det som står i denne boken. Det er Gud du skal tilbe.”"},{"book":"Johannesʼ åpenbaring","chapter":"22","verse":"10","text":"Han sa til meg: ”Ikke hold budskapet fra Gud hemmelig, det som du har skrevet ned i denne boken. Det drøyer ikke lenge før alt dette går i oppfyllelse."},{"book":"Johannesʼ åpenbaring","chapter":"22","verse":"11","text":"En kort periode til får den onde fortsette å være ond, og den som synder, får fortsette å synde litt til. Den som er god, fortsetter å være god, og den som lever fullt og helt for Gud, fortsetter å leve fullt og helt for Gud.”"},{"book":"Johannesʼ åpenbaring","chapter":"22","verse":"12","text":"”Se”, sier Jesus, ”jeg kommer snart. Jeg har med meg lønnen som skal bli delt ut til hver og en etter gjerningene hans."},{"book":"Johannesʼ åpenbaring","chapter":"22","verse":"13","text":"Jeg er alfa og omega,22:13 Alfa og omega er første og siste bokstaven i det gresk alfabetet. den første og den siste, begynnelsen og slutten på alle ting.”"},{"book":"Johannesʼ åpenbaring","chapter":"22","verse":"14","text":"Lykkelige er de som vasker klærne sine rene.22:14 Å vaske klærne sine er å bli uten skyld for Gud ved troen på at Jesus tok straffen for menneskene sine synder da han døde og ofret sitt blod. Se 7:14. De skal få rett til å spise av frukten fra livets tre og gå inn gjennom portene i byen."},{"book":"Johannesʼ åpenbaring","chapter":"22","verse":"15","text":"Utenfor står de som har vendt Gud ryggen, de som har drevet med magi og okkultisme, de som har hengitt seg til seksuell løssluppenhet, morderne, avgudsdyrkerne og alle som har elsket løgnen og levd livet sitt i falskhet."},{"book":"Johannesʼ åpenbaring","chapter":"22","verse":"16","text":"”Jeg, Jesus, har sendt min engel til dere for å fortelle om dette til menighetene. Jeg er etterkommer av kong David og arving til hans trone. Jeg er den strålende morgenstjernen.22:16 ”Davids slektning og arvingen til tronen hans” er en tittel på Messias, den lovede kongen. ”Morgenstjernen” var et symbol for seier og makt.”"},{"book":"Johannesʼ åpenbaring","chapter":"22","verse":"17","text":"Guds Ånd og bruden22:17 ”Bruden” er et bilde på alle som tilhører Gud. sier: ”Kom!” Når du hører dette, skal du svare: ”Kom!” Du som er tørst, kom, for den som vil, kan få drikke av livets vann22:17 ”Livets vann” er et bilde på det evige livet. Se Salmenes bok 36:10. helt gratis."},{"book":"Johannesʼ åpenbaring","chapter":"22","verse":"18","text":"Jeg advarer alle som hører budskapet fra Gud i denne boken: Dersom noen legger til noe i det som er skrevet, da skal Gud la ham bli rammet av alle de plagene som det står om i boken."},{"book":"Johannesʼ åpenbaring","chapter":"22","verse":"19","text":"Dersom noen tar bort noe fra det budskapet Gud har båret fram, da skal Gud ta bort hans del i livets tre og den Hellige byen, som det står om i denne boken."},{"book":"Johannesʼ åpenbaring","chapter":"22","verse":"20","text":"Han som forteller dette, sier: ”Ja, jeg kommer snart!”"},{"book":"Johannesʼ åpenbaring","chapter":"22","verse":"21","text":"Ta imot ønsket om at Herren Jesu godhet og kjærlighet må være med dere alle."}]}