{"data":[{"book":"Micha","chapter":"2","verse":"1","text":"Wee hun, die op slechtheid zinnen, En op hun legerstede boosheid beramen: Om het in de morgenstond ten uitvoer te brengen, Wanneer ze er de macht toe bezitten."},{"book":"Micha","chapter":"2","verse":"2","text":"Ze begeren akkers: ze roven ze weg; Huizen: ze nemen ze af; Ze maken zich meester van den man en zijn huis, Van den eigenaar en zijn bezit."},{"book":"Micha","chapter":"2","verse":"3","text":"Daarom spreekt Jahweh: Zie, Ik beraam een onheil tegen dit ras, Dat ge niet van uw hals zult schudden, En waaronder ge niet rechtop kunt gaan. Ja, een boze tijd zal het zijn"},{"book":"Micha","chapter":"2","verse":"4","text":"Op die dag! Dan zal men dit spotlied, Deze klaagzang over u zingen: “Wij zijn verloren, verloren! Het erfdeel van mijn volk is reddeloos heen; Onze akkers worden als buit verdeeld,"},{"book":"Micha","chapter":"2","verse":"5","text":"Niemand werpt voor u het lot voor uw deel!”"},{"book":"Micha","chapter":"2","verse":"6","text":"Profeteert toch niet in de gemeente van Jahweh, Voorspelt toch zulke dingen niet!"},{"book":"Micha","chapter":"2","verse":"7","text":"Neen, schande noch vloek Zal Jakobs huis kunnen treffen! Is Jahweh dan niet lankmoedig, Of zijn dàt soms zijn werken; Zijn zijn woorden niet vol goedheid Voor Israël, zijn volk?"},{"book":"Micha","chapter":"2","verse":"8","text":"Maar gij zijt niet mijn volk, Gij treedt op als mijn vijand: Vreedzame lieden ontrooft gij hun mantel, Van argeloze wandelaars neemt gij buit."},{"book":"Micha","chapter":"2","verse":"9","text":"Gij verjaagt de vrouwen van mijn volk Uit het huis, dat haar lief is; En haar kinderen berooft ge Van mijn glorie voor immer."},{"book":"Micha","chapter":"2","verse":"10","text":"Staat op, en gaat heen, Want dit land is geen rustplaats voor u; Om zijn onreinheid Gaat het onherroepelijk te gronde."},{"book":"Micha","chapter":"2","verse":"11","text":"Als ik iemand was, Die u ijdele leugens verkondde, Dan profeteerde ik u van wijn en drank: Dat zou eerst een profeet zijn voor uw volk!"},{"book":"Micha","chapter":"2","verse":"12","text":"Maar Ik jaag heel Jakob bijeen, Haal de resten van Israël samen; Ik drijf ze opeen als benauwde schapen, Als een kudde in nood, verward door hun rampspoed."},{"book":"Micha","chapter":"2","verse":"13","text":"De belhamel gaat voor hen uit, Ze dringen door de poort naar buiten; Hun koning trekt voor hen uit, En Jahweh is aan hun spits."}]}