{"data":[{"book":"Luke","chapter":"24","verse":"1","text":"Hagaluada loo di laangi tabu, nia ahina ne hula gi taalunga, e kae nadau lolo hagakala ala ne hagatogomaalia."},{"book":"Luke","chapter":"24","verse":"2","text":"Digaula gu gidee bolo di hadu la gu haga daga gi daha mo di bongoo taalunga,"},{"book":"Luke","chapter":"24","verse":"3","text":"gei digaula ga ulu adu gi lodo, digi gidee tuaidina Tagi Jesus."},{"book":"Luke","chapter":"24","verse":"4","text":"Digaula gaa tuu hua igolo gu gologolo i di mee dela ne hai, i di madagoaa hua deelaa, nia daane dogolua e gahu i nia gahu maahina ge dabadaba, e tuu i nadau baahi."},{"book":"Luke","chapter":"24","verse":"5","text":"Nia ahina gu mmaadagu huoloo, gaa pala gi lala loo gi hongo di gelegele, gei nia daane ga helekai, “Goodou e aha ala e halahala tangada e mouli gi lodo digau guu mmade?"},{"book":"Luke","chapter":"24","verse":"6","text":"Mee hagalee i ginei, Mee gu haga mouli aga. Goodou gi langahia ana helekai ne hai i Galilee boloo,24.6 Matthew 16.21; 17.22-23; 20.18-19; Mark 8.31; 9.31; 10.33-34; Luke 9.22; 18.31-33"},{"book":"Luke","chapter":"24","verse":"7","text":"‘Tama Tangada le e hai gii wanga loo gi digau huaidu, e hai gi daudau gi di loobuu, i muli nia laangi e dolu, ga mouli aga.’”"},{"book":"Luke","chapter":"24","verse":"8","text":"Gei nia ahina ga langahia nia helekai a Maa,"},{"book":"Luke","chapter":"24","verse":"9","text":"gaa hula ga hagi anga nia mee aanei huogodoo gi nia dama agoago dilongoholu maa dahi a Jesus, mo digau ala i golo."},{"book":"Luke","chapter":"24","verse":"10","text":"Nia ahina aanei la go Mary mai Magdala, Joanna, mo Mary tinana James. Digau aanei mo nia hoo digaula gu hagi anga gi digau agoago hagau."},{"book":"Luke","chapter":"24","verse":"11","text":"Gei digau agoago hagau digi hagadonu nia helekai nia ahina aalaa, idimaa digaula e hagamaanadu bolo nnelekai digaula la ono hadinga ai."},{"book":"Luke","chapter":"24","verse":"12","text":"Gei Peter ga duu i nua, gaa lele gi taalunga, ga bala gi lala, gaa mmada gi lodo taalunga, ga gidee ia di gahu daalunga, deai di mee labelaa i dono baahi ai. Gei mee gaa hana gi dono hale, gu gologolo be ma di aha dela ne hai."},{"book":"Luke","chapter":"24","verse":"13","text":"Di laangi hua deelaa, gei nia daangada dogolua i digau ala nogo daudali a Jesus e hula gi di waahale Emmaus, holongo nia maele e hidu mai Jerusalem."},{"book":"Luke","chapter":"24","verse":"14","text":"Gei meemaa e ngudungudu kai i nia mee ala ne hai."},{"book":"Luke","chapter":"24","verse":"15","text":"I di nau hula mo di ngudungudu kai, gei Jesus ga menege adu ga haele i baahi meemaa."},{"book":"Luke","chapter":"24","verse":"16","text":"Meemaa gaa mmada gi Mee, gei digi modongoohia ginaua a Mee."},{"book":"Luke","chapter":"24","verse":"17","text":"Jesus ga helekai adu gi meemaa, “Goolua e helehelekai i di aha, dela e helehelekai mo di hula?”"},{"book":"Luke","chapter":"24","verse":"18","text":"Tangada e dahi i meemaa dono ingoo go Cleopas, ga heeu gi Mee, “Goe tangada dogo hanimoi hua madamada gi Jerusalem dela e de iloo nia mee ala ne hai i nia laangi dulii ala guu too gi daha?”"},{"book":"Luke","chapter":"24","verse":"19","text":"Jesus ga heeu, “Nia mee aha?”"},{"book":"Luke","chapter":"24","verse":"20","text":"Tadau dagi hai mee dabu mo tadau dagi aamua guu wanga a Mee gi di gabunga e hagamodu e daaligi gii made, gei Mee gu daudau i di loobuu."},{"book":"Luke","chapter":"24","verse":"21","text":"Gei gimaadou nogo noho hagadagadagagee bolo ma go Mee dela ga haga dagaloaha Israel! Gei dangi nei la go di tolu laangi i muli di laangi ne hai di mee deenei."},{"book":"Luke","chapter":"24","verse":"22","text":"Hunu ahina o tadau hagabuulinga gu haga homouli gimaadou. Digaula ne hula heniheni gi taalunga,"},{"book":"Luke","chapter":"24","verse":"23","text":"gei digaula digi gidee ginaadou tuaidina o Maa, ga lloomoi hua, ga helekai bolo ginaadou guu mmada gi nia daangada di langi, ne helekai ang gi ginaadou, bolo Mee gu mouli aga."},{"book":"Luke","chapter":"24","verse":"24","text":"Hunu gau i di madau hagabuulinga guu hula gi taalunga, gu gidee ginaadou nia mee huogodoo e hai be nia helekai nia ahina, malaa digaula digi gidee ginaadou a Mee.”"},{"book":"Luke","chapter":"24","verse":"25","text":"Gei Jesus ga helekai gi meemaa, “Goolua e de kabemee! E buna huoloo di gulu hagadonu nia mee huogodoo ala gu helekai ai nia soukohp!"},{"book":"Luke","chapter":"24","verse":"26","text":"Ma hagalee e donu bolo di Mesaia le e hai loo gi hagaduadua i nia mee aanei, ga ulu gi lodo ono madamada?”"},{"book":"Luke","chapter":"24","verse":"27","text":"Gei Jesus ga haga donu gi meemaa nia mee ala ne helekai i de Ia i lodo nia helekai beebaa dabu huogodoo, e daamada i Nnaganoho Moses mo nia Beebaa o nia Soukohp."},{"book":"Luke","chapter":"24","verse":"28","text":"Digaula ga hoohoo gi di waahale dela e hula ginai meemaa, gei Jesus gaa hai be di mee bolo Ia e hana hua igolo."},{"book":"Luke","chapter":"24","verse":"29","text":"Gei meemaa ga helekai maaloo gi Mee bolo gii noho hua i nau baahi ma gu hoohoo ga bouli. Gei Mee guu noho i baahi meemaa."},{"book":"Luke","chapter":"24","verse":"30","text":"Mee gaa noho gi lala i baahi meemaa belee miami, ga dahi aga di palaawaa, ga danggee ang gi God, ga ginigini di palaawaa, gaa wanga gi meemaa."},{"book":"Luke","chapter":"24","verse":"31","text":"Gei nau golomada gu gidee, gu modongoohia a Mee, gei Mee gu haga ngala e Ia i meemaa."},{"book":"Luke","chapter":"24","verse":"32","text":"Meemaa ga helekai i nau mehanga, “Ma hagalee guu hai be di ahi nogo ulaula i tau lodo i di madagoaa nogo helekai iei Mee i hongo di ala, mo di haga donu mai nia helekai di Beebaa Dabu?”"},{"book":"Luke","chapter":"24","verse":"33","text":"Meemaa ga tuu i nua, gaa hula gi muli gi Jerusalem, ga gidee nia dama agoago dilongoholu maa dahi a Jesus la gu dagabuli mo nadau ihoo ala i golo."},{"book":"Luke","chapter":"24","verse":"34","text":"Digaula ga helekai gi meemaa, “Tagi le e donu hua bolo gu haga mouli aga! Mee gu haga gida gi Simon!”"},{"book":"Luke","chapter":"24","verse":"35","text":"Gei nia daangada dogolua aanei ga haga modongoohia gi digaula nia mee ala ne hai i hongo di ala, mo di nau modongoohia ginaua di Tagi i di madagoaa Mee nogo ginigini dana palaawaa."},{"book":"Luke","chapter":"24","verse":"36","text":"Di madagoaa hua meemaa nogo helekai nia mee aanei, gei Tagi ga gila aga i nadau lodo, ga helekai, “Di aumaalia gi madalia goodou.”"},{"book":"Luke","chapter":"24","verse":"37","text":"Gei digaula gu homouli nadau lodo, bolo ginaadou ne mmada hua gi di ieidu."},{"book":"Luke","chapter":"24","verse":"38","text":"Gei Mee ga helekai, “Goodou e homouli beleiaha? Ma e aha nia manawa logo e kila aga i lodo godou hagamaanadu?"},{"book":"Luke","chapter":"24","verse":"39","text":"Mmada gi ogu lima mo ogu babaawae gi modongoohia bolo ma ko Au. Bili mai gei goodou ga iloo bolo ma ko Au, idimaa, di ieidu la ono goneiga mo ono iwi ai, gei Au ogu goneiga mo ogu iwi i golo.”"},{"book":"Luke","chapter":"24","verse":"40","text":"Mee ne lawa di helekai beenei, ga haga gida ono lima mo ono babaawae gi digaula."},{"book":"Luke","chapter":"24","verse":"41","text":"Gei digaula digi hagadonu hua igolo, ginaadou gu tenetene huoloo mo di goboina, gei Mee ga heeu, “Godou meegai i ginei?”"},{"book":"Luke","chapter":"24","verse":"42","text":"Digaula gaa wanga di iga mmoo gi Mee,"},{"book":"Luke","chapter":"24","verse":"43","text":"ga dahi mai, gaa gai i mua digaula."},{"book":"Luke","chapter":"24","verse":"44","text":"Mee ga helekai, “Aanei nia mee dahidamee ala ne hagi adu ko Au gi goodou i dogu madagoaa dela nogo i godou baahi: Nia mee huogodoo ala ne hihi i di Au i lodo Nnaganoho Moses mo nia Beebaa o nia Soukohp mono Pisalem ne belee hai gii kila.”"},{"book":"Luke","chapter":"24","verse":"45","text":"Gei Mee gaa huge nadau libogo gi iloo ginaadou nia helekai di Beebaa Dabu,"},{"book":"Luke","chapter":"24","verse":"46","text":"ga helekai, “Deenei di hai ne hihi nia mee aanei: di Mesaia le e hai loo gi hagaduadua, ga mouli aga mai di made i muli nia laangi e dolu."},{"book":"Luke","chapter":"24","verse":"47","text":"Di Longo Humalia o di maliu o di manawa mo tumaalia gi nia huaidu, le e hai gi agoago i dono ingoo ang gi nia henua huogodoo, e daamada i Jerusalem."},{"book":"Luke","chapter":"24","verse":"48","text":"Goodou lago digau haga modongoohia nia mee ala ne mmada ginai goodou."},{"book":"Luke","chapter":"24","verse":"49","text":"Ma ko Au dela ga hagau adu gi goodou di mee dela ne hagababa go dogu Damana. Goodou gi taalia i lodo di waahale deenei, gaa dae loo gi nia mogobuna mai i di langi ga dugu ia gi godou nua.”24.49 Nnegau 1.4"},{"book":"Luke","chapter":"24","verse":"50","text":"Gei Mee gaa dagi digaula gi daha mo Jerusalem gaa dau adu gi Bethany, gei Mee ga dahi aga ono lima ga haga maluagina digaula.24.50 Nnegau 1.9-11"},{"book":"Luke","chapter":"24","verse":"51","text":"Di madagoaa o Mee ne haga maluagina digaula, Mee ga hagatanga i baahi digaula gaa lahi gi di langi."},{"book":"Luke","chapter":"24","verse":"52","text":"Digaula ga daumaha ang gi Mee, gaa hula gi muli gi Jerusalem mo di tenetene huoloo,"},{"book":"Luke","chapter":"24","verse":"53","text":"gaa noho hua i lodo di Hale Daumaha mo di hagahagaamu a God."}]}