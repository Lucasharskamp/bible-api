{"data":[{"book":"Otkrivenje","chapter":"22","verse":"1","text":"Anđeo mi pokaže rijeku vode života, bistru kao prozirac, što izvire iz Božjega i Jaganjčeva prijestolja"},{"book":"Otkrivenje","chapter":"22","verse":"2","text":"i teče sredinom glavne ulice. S obiju strana rijeke raste drvo života koje donosi rod dvanaest puta—svakoga mjeseca. Lišćem tog stabla liječe se narodi."},{"book":"Otkrivenje","chapter":"22","verse":"3","text":"Neće više biti nikakva prokletstva. Božje i Jaganjčevo prijestolje bit će ondje i njihovi će im se sluge klanjati."},{"book":"Otkrivenje","chapter":"22","verse":"4","text":"Gledat će njegovo lice, a njegovo će im ime biti napisano na čelima."},{"book":"Otkrivenje","chapter":"22","verse":"5","text":"Neće ondje biti noći niti će trebati da im svijetle svjetiljke ili sunce. Obasjavat će ih Gospodin Bog. Oni će kraljevati u vijeke vjekova."},{"book":"Otkrivenje","chapter":"22","verse":"6","text":"Anđeo mi reče: “Vjerodostojne su i istinite ove riječi. Gospodin Bog koji nadahnjuje proroke poslao je svojega anđela da pokaže svojim slugama što će se uskoro dogoditi.”"},{"book":"Otkrivenje","chapter":"22","verse":"7","text":"“Evo, uskoro dolazim! Blago onima koji vrše proročke riječi ove knjige!”"},{"book":"Otkrivenje","chapter":"22","verse":"8","text":"Ja, Ivan, sve sam to čuo i vidio. A kad sam sve čuo i vidio, pao sam pred noge anđelu koji mi je to pokazao da se poklonim."},{"book":"Otkrivenje","chapter":"22","verse":"9","text":"Ali on ponovi: “Ne klanjaj se meni! Samo sam Božji sluga, baš kao ti i tvoja braća proroci, kao i svi koji su poslušni riječima ove knjige. Bogu se klanjaj!”"},{"book":"Otkrivenje","chapter":"22","verse":"10","text":"Zatim mi reče: “Ne zapečaćuj proročke riječi ove knjige da ostanu tajnom jer je vrijeme blizu."},{"book":"Otkrivenje","chapter":"22","verse":"11","text":"Neka nepravednici i dalje čine nepravdu. Neka se okaljani i dalje kaljaju. Pravednici neka i dalje čine što je pravedno, a sveti neka se i dalje posvećuju!”"},{"book":"Otkrivenje","chapter":"22","verse":"12","text":"“Evo, uskoro dolazim i svakome ću platiti prema njegovim djelima."},{"book":"Otkrivenje","chapter":"22","verse":"13","text":"Ja sam Alfa i Omega, Početak i Svršetak, Prvi i Posljednji."},{"book":"Otkrivenje","chapter":"22","verse":"14","text":"Blago onima koji peru svoje haljine! Bit će im dopušteno ući kroz vrata u grad i jesti plod sa stabla života."},{"book":"Otkrivenje","chapter":"22","verse":"15","text":"A izvan grada ostat će psi—vračari, bludnici, ubojice i idolopoklonici te svi koji vole i govore laž."},{"book":"Otkrivenje","chapter":"22","verse":"16","text":"Ja, Isus, poslao sam svojega anđela da ti dade ovu poruku za crkve. Ja sam onaj od kojega je David nastao i nasljednik njegovoga prijestolja.22:16 U grčkome: Ja sam korijen i izdanak Davidov. Zvijezda sam Danica.”"},{"book":"Otkrivenje","chapter":"22","verse":"17","text":"Duh i zaručnica govore: “Dođi!” I tko god ovo čuje, neka kaže: “Dođi!” Neka dođe tko je žedan i neka besplatno zahvati vodu života!"},{"book":"Otkrivenje","chapter":"22","verse":"18","text":"Svakomu tko sluša proročke riječi ove knjige svjedočim: Doda li tko išta onomu što je ovdje napisano, Bog će mu dodati zla opisana u ovoj knjizi."},{"book":"Otkrivenje","chapter":"22","verse":"19","text":"A oduzme li tko nešto od proročkih riječi zapisanih u ovoj knjizi, Bog će mu oduzeti njegov udjel sa stabla života i Sveti grad opisan u ovoj knjizi."},{"book":"Otkrivenje","chapter":"22","verse":"20","text":"Svjedok svega ovoga kaže: “Da, uskoro dolazim!”"},{"book":"Otkrivenje","chapter":"22","verse":"21","text":"Neka je milost Gospodina Isusa Krista sa svima vama."}]}