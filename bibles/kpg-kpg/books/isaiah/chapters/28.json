{"data":[{"book":"Isaiah","chapter":"28","verse":"1","text":"Tenua go Israel la gu hagahuaidu! Di madamada o maa la guu mae, guu hai be nia hau akai ala i hongo nia libogo o nadau dagi libaliba. Nadau libogo hagamuamua gu hagatulu gi di lolo kala, gei digaula e kiikii, gu libaliba balua."},{"book":"Isaiah","chapter":"28","verse":"2","text":"Gei di Tagi dana dangada i golo e maaloo ge mahi huoloo, gu togomaalia di heebagi gi digaula. Mee e hanimoi be di madangi uwa hadu magalillili, ge e hai be di uwa pada, ge e hai be di labagee mmidi huoloo dela e hunahuna tenua deelaa gi mooho."},{"book":"Isaiah","chapter":"28","verse":"3","text":"Di hagamuamua o nia dagi gai dagaao aalaa ga dagadagahi gi lala ono babaawae."},{"book":"Isaiah","chapter":"28","verse":"4","text":"Di madamada mae o nia dagi hagamuamua aalaa ga hagalee, gaa hai be di huwa ‘fig’ i mua di taamada o di taugai, dela ma ga hagi hua gaa gai, gei nia maa ala dogo lleu hua."},{"book":"Isaiah","chapter":"28","verse":"5","text":"Dahi laangi hua, gei Dimaadua di Gowaa Aamua gaa hai be di hau akai dela e madamada huoloo ang gi ana daangada ala nogo dubu i golo."},{"book":"Isaiah","chapter":"28","verse":"6","text":"Mee gaa wanga gi digau hai gabunga di hai o di hagi aga i di tonu, gei Mee ga hagamaaloo aga digau ala e duuli nia abaaba o di waahale i tauwa."},{"book":"Isaiah","chapter":"28","verse":"7","text":"Nia soukohp mono gau hai mee dabu hogi gu libaliba dela gaa hai ai digaula gi deemee di heehee hagahuudonu. Digaula gu inu nia waini mono dagaao maaloo gi logowaahee, ga hingahinga i lodo nadau hinihini. Nia soukohp la gu libaliba huoloo gu deemee di modongoohia nia moe a God ala ne hagau mai. Gei nia gau hai mee dabu gu libaliba huoloo, gu deemee di hai nia gabunga ala ne gaamai gi digaula."},{"book":"Isaiah","chapter":"28","verse":"8","text":"Nia deebele ala nogo noho ai digaula la guu honu lualua, deai di gowaa e madammaa ai."},{"book":"Isaiah","chapter":"28","verse":"9","text":"Digaula e hai nadau helekai hai baahi mai gi di au, e helekai boloo, “Ma koai dela e hagamaanadu go taane deelaa bolo e agoago koia? Ma koai dela bolo e hiihai e hagalongo gi ana helekai? Ana helekai e humalia hua gi nia dama ala lligi loo, dogo daa hua i di uu!"},{"book":"Isaiah","chapter":"28","verse":"10","text":"Mee bolo ia e aago gidaadou mai i nia aiu, mo di hii nia bida lain, mo nia bida agoago.”"},{"book":"Isaiah","chapter":"28","verse":"11","text":"Maa goodou ga hagalee hagalongo mai gi di au, gei God ga hai hegau laa gi nia daangada mai i daha ala e helekai i nadau helekai gee e aago goodou."},{"book":"Isaiah","chapter":"28","verse":"12","text":"Mee e dumaalia adu gi goodou di hagamolooloo mo di noho manawa lamalia, gei goodou hagalee hiihai e hagalongo gi Mee.28.12 1 Corinthians 14.21"},{"book":"Isaiah","chapter":"28","verse":"13","text":"Deelaa laa di mee Dimaadua ga aago goodou gi nia aiu mono lain mono bida helekai, malaa, goodou ga hingahinga i godou heehee. Goodou ga lauwa, gaa hele i di hele, ge gaa lahi gi di hale galabudi."},{"book":"Isaiah","chapter":"28","verse":"14","text":"Gei goodou, go digau hagamuamua ala e dagi nia daangada aanei i Jerusalem, hagalongo gi nia mee a Dimaadua ala e helekai ai."},{"book":"Isaiah","chapter":"28","verse":"15","text":"Goodou e helehelekai hagaamu goodou, bolo ma go goodou ne hai godou hagababa gi digau ala guu mmade, gei guu hai godou hagamodu gi di gowaa o digau mmade. Goodou e hai bolo goodou hagalee tale ang gi di haingadaa dela ma ga hanimoi, idimaa, goodou nogo gana gi nia kai dilikai mo halahalau dangada belee benebene goodou."},{"book":"Isaiah","chapter":"28","verse":"16","text":"Deenei di mee a Tagi go Yihowah e helekai ai dolomeenei, “Au gaa dugu i lodo Zion di hagamau dela e hamaaloo dangihi ge mau dangihi. I lodo di maa, Au gaa dugu di hadu madaaduge hamaaloo, dela e hihi ginai nia helekai aanei: ‘Di hagadonu dela e mau dangihi le e hagakono di manawa labelaa.’28.16 Pisalem 118.22-23; Romans 9.33; 10.11; 1 Peter 2.6"},{"book":"Isaiah","chapter":"28","verse":"17","text":"Di tonu la gaa hai i di lain dela e hagatau di hagamau, mo di hai mee e donu la gaa hai di lain dela e haga huudonu aga di hale.”Di lain dela e haga huudonu aga di hale"},{"book":"Isaiah","chapter":"28","verse":"18","text":"Di hagababa dela ne hai go goodou gi di made la gaa hai gi daha, di godou hagababa dela ne hai gi tenua digau mmade gaa dugu hua. Di madagoaa haingadaa ma gaa dau adu gi goodou, goodou gaa too gi no lodo."},{"book":"Isaiah","chapter":"28","verse":"19","text":"Nia maa ga tale adu gi goodou i nia luada huogodoo, ga hagaduadua goodou i di boo mo di aa. Nia helekai hoou mai baahi o God gaa hai goodou gi uli godou gai i godou mmaadagu."},{"book":"Isaiah","chapter":"28","verse":"20","text":"Goodou gaa hai be dahi daane dela e helekai ai i lodo di Beebaa Agoago Podo bolo e hagamada e kii i hongo di moenge bodobodo e dee tau gii mee di kii humalia, di ‘blanket’ huukaa e deemee di gahu a mee hagatau."},{"book":"Isaiah","chapter":"28","verse":"21","text":"Dimaadua ga heebagi be dana hai i di Gonduu Perazim28.21 2 Samuel 5.20; 1 Kronikel 14.11 mo i lodo di gowaa mehanga gonduu o Gibeon, belee hagagila dana mee ne hagamaanadu belee hai, ma e aha maa ono hangahaihai le e hai be di mee hagagoboina dangada. Mee gaa hai gii lawa dana moomee, di moomee e de iloo tangada."},{"book":"Isaiah","chapter":"28","verse":"22","text":"Hudee gadagada gi agu helekai hagailoo ala e gowadu koau gi goodou! Maa goodou ga gadagada, gei di maa ga haingadaa adu gi goodou di llele gi daha. Au gu longono di hilihili Yihowah, di Gowaa Aamua, bolo gaa oho tenua hagatau."},{"book":"Isaiah","chapter":"28","verse":"23","text":"Hagalongo gi humalia gi agu helekai ala e hagi adu gi goodou."},{"book":"Isaiah","chapter":"28","verse":"24","text":"Deai tangada dogi hadagee e hagamaluu dana hadagee i nia madagoaa huogodoo gei gu togomaalia belee dogi di maa."},{"book":"Isaiah","chapter":"28","verse":"25","text":"I muli dana hagatogomaalia di gelegele, gei mee gaa dogi nia lii laagau ‘dill’ mo ‘cumin’. Mee e dogi nia ‘wheat’ mono ‘barley’ i nia goolongo, gei taalinga di hadagee, mee e dogi nia lii laagau ala i golo."},{"book":"Isaiah","chapter":"28","verse":"26","text":"Mee gu iloo di hai dana moomee, idimaa God gu aago a mee."},{"book":"Isaiah","chapter":"28","verse":"27","text":"Mee digi hai hegau gi nia goloo daamaha e hagamamaawa gi daha nia lii ‘dill’ be ‘cumin’, gei e hai hegau gi nia laagau maamaa ala e tau anga."},{"book":"Isaiah","chapter":"28","verse":"28","text":"Mee hagalee haga huaidu nia palaawaa ‘wheat’ i dana hagamamaawa nia maa i di waalooloo, mee e iloo di haganiga dana kulumaa laa hongo nia maa ge hagalee hai nia hadu ‘wheat’ gi huaidu."},{"book":"Isaiah","chapter":"28","verse":"29","text":"Nia iloo huogodoo aanei e lloomoi i baahi Yihowah, di Gowaa Aamua. Nia haganohonoho a God ala e hai le e honu i di kabemee, e gila i nia madagoaa huogodoo!"}]}