{"data":[{"book":"اِفسِیوں","chapter":"6","verse":"1","text":"بچو، خداوند میں اپنے ماں باپ کے تابع رہیں، کیونکہ یہی راست بازی کا تقاضا ہے۔"},{"book":"اِفسِیوں","chapter":"6","verse":"2","text":"کلامِ مُقدّس میں لکھا ہے، ”اپنے باپ اور اپنی ماں کی عزت کرنا۔“ یہ پہلا حکم ہے جس کے ساتھ ایک وعدہ بھی کیا گیا ہے،"},{"book":"اِفسِیوں","chapter":"6","verse":"3","text":"”پھر تُو خوش حال اور زمین پر دیر تک جیتا رہے گا۔“"},{"book":"اِفسِیوں","chapter":"6","verse":"4","text":"اے والدو، اپنے بچوں سے ایسا سلوک مت کریں کہ وہ غصے ہو جائیں بلکہ اُنہیں خداوند کی طرف سے تربیت اور ہدایت دے کر پالیں۔"},{"book":"اِفسِیوں","chapter":"6","verse":"5","text":"غلامو، ڈرتے اور کانپتے ہوئے اپنے انسانی مالکوں کے تابع رہیں۔ خلوص دلی سے اُن کی خدمت یوں کریں جیسے مسیح کی۔"},{"book":"اِفسِیوں","chapter":"6","verse":"6","text":"نہ صرف اُن کے سامنے ہی اور اُنہیں خوش رکھنے کے لئے خدمت کریں بلکہ مسیح کے غلاموں کی حیثیت سے جو پوری لگن سے اللہ کی مرضی پوری کرنا چاہتے ہیں۔"},{"book":"اِفسِیوں","chapter":"6","verse":"7","text":"خوشی سے خدمت کریں، اِس طرح جیسا کہ آپ نہ صرف انسانوں کی بلکہ خداوند کی خدمت کر رہے ہوں۔"},{"book":"اِفسِیوں","chapter":"6","verse":"8","text":"آپ تو جانتے ہیں کہ جو بھی اچھا کام ہم نے کیا اُس کا اجر خداوند دے گا، خواہ ہم غلام ہوں یا آزاد۔"},{"book":"اِفسِیوں","chapter":"6","verse":"9","text":"اور مالکو، آپ بھی اپنے غلاموں سے ایسا ہی سلوک کریں۔ اُنہیں دھمکیاں نہ دیں۔ آپ کو تو معلوم ہے کہ آسمان پر آپ کا بھی مالک ہے اور کہ وہ جانب دار نہیں ہوتا۔"},{"book":"اِفسِیوں","chapter":"6","verse":"10","text":"ایک آخری بات، خداوند اور اُس کی زبردست قوت میں طاقت ور بن جائیں۔"},{"book":"اِفسِیوں","chapter":"6","verse":"11","text":"اللہ کا پورا زرہ بکتر پہن لیں تاکہ ابلیس کی چالوں کا سامنا کر سکیں۔"},{"book":"اِفسِیوں","chapter":"6","verse":"12","text":"کیونکہ ہماری جنگ انسان کے ساتھ نہیں ہے بلکہ حکمرانوں اور اختیار والوں کے ساتھ، اِس تاریک دنیا کے حاکموں کے ساتھ اور آسمانی دنیا کی شیطانی قوتوں کے ساتھ ہے۔"},{"book":"اِفسِیوں","chapter":"6","verse":"13","text":"چنانچہ اللہ کا پورا زرہ بکتر پہن لیں تاکہ آپ مصیبت کے دن ابلیس کے حملوں کا سامنا کر سکیں بلکہ سب کچھ سرانجام دینے کے بعد قائم رہ سکیں۔"},{"book":"اِفسِیوں","chapter":"6","verse":"14","text":"اب یوں کھڑے ہو جائیں کہ آپ کی کمر میں سچائی کا پٹکا بندھا ہوا ہو، آپ کے سینے پر راست بازی کا سینہ بند لگا ہو"},{"book":"اِفسِیوں","chapter":"6","verse":"15","text":"اور آپ کے پاؤں میں ایسے جوتے ہوں جو صلح سلامتی کی خوش خبری سنانے کے لئے تیار رہیں۔"},{"book":"اِفسِیوں","chapter":"6","verse":"16","text":"اِس کے علاوہ ایمان کی ڈھال بھی اُٹھائے رکھیں، کیونکہ اِس سے آپ ابلیس کے جلتے ہوئے تیر بجھا سکتے ہیں۔"},{"book":"اِفسِیوں","chapter":"6","verse":"17","text":"اپنے سر پر نجات کا خود پہن کر ہاتھ میں روح کی تلوار جو اللہ کا کلام ہے تھامے رکھیں۔"},{"book":"اِفسِیوں","chapter":"6","verse":"18","text":"اور ہر موقع پر روح میں ہرطرح کی دعا اور منت کرتے رہیں۔ جاگتے اور ثابت قدمی سے تمام مُقدّسین کے لئے دعا کرتے رہیں۔"},{"book":"اِفسِیوں","chapter":"6","verse":"19","text":"میرے لئے بھی دعا کریں کہ جب بھی مَیں اپنا منہ کھولوں اللہ مجھے ایسے الفاظ عطا کرے کہ پوری دلیری سے اُس کی خوش خبری کا راز سنا سکوں۔"},{"book":"اِفسِیوں","chapter":"6","verse":"20","text":"کیونکہ مَیں اِسی پیغام کی خاطر قیدی، ہاں زنجیروں میں جکڑا ہوا مسیح کا ایلچی ہوں۔ دعا کریں کہ مَیں مسیح میں اُتنی دلیری سے یہ پیغام سناؤں جتنا مجھے کرنا چاہئے۔"},{"book":"اِفسِیوں","chapter":"6","verse":"21","text":"آپ میرے حال اور کام کے بارے میں بھی جاننا چاہیں گے۔ خداوند میں ہمارا عزیز بھائی اور وفادار خادم تُخِکُس آپ کو یہ سب کچھ بتا دے گا۔"},{"book":"اِفسِیوں","chapter":"6","verse":"22","text":"مَیں نے اُسے اِسی لئے آپ کے پاس بھیج دیا کہ آپ کو ہمارے حال کا پتا چلے اور آپ کو تسلی ملے۔"},{"book":"اِفسِیوں","chapter":"6","verse":"23","text":"خدا باپ اور خداوند عیسیٰ مسیح آپ بھائیوں کو سلامتی اور ایمان کے ساتھ محبت عطا کریں۔"},{"book":"اِفسِیوں","chapter":"6","verse":"24","text":"اللہ کا فضل اُن سب کے ساتھ ہو جو اَن مٹ محبت کے ساتھ ہمارے خداوند عیسیٰ مسیح کو پیار کرتے ہیں۔"}]}