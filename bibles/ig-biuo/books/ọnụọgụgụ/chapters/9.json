{"data":[{"book":"Ọnụọgụgụ","chapter":"9","verse":"1","text":"Onyenwe anyị gwara Mosis okwu ndị a nʼọzara Saịnaị nʼọnwa mbụ nʼafọ nke abụọ site nʼoge ha hapụrụ ala Ijipt. Ọ sịrị ya,"},{"book":"Ọnụọgụgụ","chapter":"9","verse":"2","text":"“Gwa ụmụ Izrel ka ha mee Mmemme Ngabiga nʼoge a kara aka."},{"book":"Ọnụọgụgụ","chapter":"9","verse":"3","text":"Ha mee ya nʼoge a kara aka, malite nʼuhuruchi abalị iri na anọ nke ọnwa a. Ha ga-eme ya nʼusoro dịka iwu na ụkpụrụ e ji eme ya si dị.”"},{"book":"Ọnụọgụgụ","chapter":"9","verse":"4","text":"Ya mere, Mosis gwara ndị Izrel sị ha mee Mmemme Ngabiga."},{"book":"Ọnụọgụgụ","chapter":"9","verse":"5","text":"Ha mekwara ya nʼọzara Saịnaị malite nʼuhuruchi abalị iri na anọ nke ọnwa mbụ.9:5 Bụ ụbọchị ngabiga ụmụ Izrel Ndị Izrel mere ihe niile nʼusoro dịka iwu Onyenwe anyị nyere Mosis si dị."},{"book":"Ọnụọgụgụ","chapter":"9","verse":"6","text":"Ma ụfọdụ nʼime ụmụ Izrel esoghị mee Mmemme Ngabiga ahụ nʼihi na ha rụrụ arụ site nʼịnọ ozu nso. Nʼihi ya, ha bịakwutere Mosis na Erọn nʼụbọchị ahụ,"},{"book":"Ọnụọgụgụ","chapter":"9","verse":"7","text":"sị Mosis, “Anyị ghọrọ ndị rụrụ arụ nʼihi ịnọ ozu mmadụ nso. Gịnị ga-egbochi anyị iso ndị Izrel ndị ọzọ iwetara Onyenwe anyị onyinye nʼoge a kara aka?”"},{"book":"Ọnụọgụgụ","chapter":"9","verse":"8","text":"Mosis zara sị ha, “Cherenụ ka m ga jụta Onyenwe anyị ihe bụ uche ya banyere mkpa unu.”"},{"book":"Ọnụọgụgụ","chapter":"9","verse":"9","text":"Mgbe ahụ, Onyenwe anyị gwara Mosis okwu sị,"},{"book":"Ọnụọgụgụ","chapter":"9","verse":"10","text":"“Gwa ụmụ Izrel okwu sị ha, ‘Ọ bụrụ na e nwee onye Izrel ọbụla nke merụrụ onwe ya nʼoge Mmemme Ngabiga site nʼịnọ ozu mmadụ nso, maọbụ site nʼịnọ nʼije, ha nwekwara ike iso mee Mmemme Ngabiga Onyenwe anyị."},{"book":"Ọnụọgụgụ","chapter":"9","verse":"11","text":"Kama ha ga-eme ya nʼuhuruchi abalị iri na anọ nke ọnwa abụọ. Ha ga-eri nwa atụrụ ha, achịcha na-ekoghị eko,9:11 Achịcha nke yiist na-adịghị nʼime ya na ahịhịa ilu."},{"book":"Ọnụọgụgụ","chapter":"9","verse":"12","text":"Ha agaghị erifọ ihe ọbụla nʼime ya ruo chi ọbụbọ ụbọchị so ya. Ha agaghị agbaji ọkpụkpụ ọbụla nke nwa atụrụ ahụ. Mgbe ha mere Mmemme Ngabiga, ha ga-esorokwa ụzọ niile e si eme mmemme ahụ mee nke ha."},{"book":"Ọnụọgụgụ","chapter":"9","verse":"13","text":"Ma ọbụla nọ nʼọnọdụ ịdị ọcha, onye nke na-anọghị nʼije nʼoge Mmemme Ngabiga ma kpachapụrụ anya hapụ isoro ndị ọzọ nʼoge mmemme a, a ga-ewezuga9:13 A ga-ewezuga Maọbụ, a ga-egbu onye dị otu ya site nʼetiti ụmụ Izrel niile, nʼihi na ọ jụrụ iwetara Onyenwe anyị onyinye nʼoge a kara aka. Onye dị otu a ga-ebu ahụhụ mmehie ya nʼisi ya."},{"book":"Ọnụọgụgụ","chapter":"9","verse":"14","text":"“ ‘Onye ọbịa bi nʼetiti unu chọrọ iso na Mmemme Ngabiga Onyenwe anyị, ọ ga-eme ya nʼusoro dịka iwu na ụkpụrụ e nyere si dị. Unu ga-enwe otu iwu ahụ nye onye amụrụ nʼala na mbịarambịa.’ ”"},{"book":"Ọnụọgụgụ","chapter":"9","verse":"15","text":"Nʼụbọchị ahụ e guzobere ụlọ nzute ahụ bụ ụlọ ikwu nke igbe iwu ọgbụgba ndụ ahụ, igwe ojii kpuchiri ya. Site nʼuhuruchi ruo nʼụtụtụ igwe ojii ahụ dị nʼelu ụlọ nzute ahụ dịka ọkụ nʼile anya."},{"book":"Ọnụọgụgụ","chapter":"9","verse":"16","text":"Otu a ka ọ dịgidere mgbe niile. Igwe ojii kpuchigidere ya, ma nʼabalị ọ na-acha dị ka ọkụ."},{"book":"Ọnụọgụgụ","chapter":"9","verse":"17","text":"Mgbe ọ bụla igwe ojii ahụ si nʼelu ụlọ nzute ahụ bilie, ụmụ Izrel na-ebuli njem, ma mgbe ọbụla igwe ojii ahụ na-anọgide, ha na-anọgidekwa.9:17 1Kọ 10:1"},{"book":"Ọnụọgụgụ","chapter":"9","verse":"18","text":"Mgbe Onyenwe anyị nyekwara iwu, ha na-akwụsị, maa ụlọ ikwu ha. Oge niile igwe ojii nọgidere nʼelu ụlọ nzute ahụ ka ụmụ Izrel na-anọgidekwa nʼụlọ ikwu ha."},{"book":"Ọnụọgụgụ","chapter":"9","verse":"19","text":"Ọ bụrụ na igwe ojii ahụ anọọtee anya, ụmụ Izrel nʼonwe ha na-erube isi nʼiwu Onyenwe anyị hapụ ịga nʼihu nʼije ha."},{"book":"Ọnụọgụgụ","chapter":"9","verse":"20","text":"Oge ụfọdụ, igwe ojii ahụ na-anọgide naanị abalị ole na ole. Dịka iwu Onyenwe anyị si dị, ha na-ama ụlọ ikwu ha, maọbụ bulie njem ha."},{"book":"Ọnụọgụgụ","chapter":"9","verse":"21","text":"Oge ụfọdụ, igwe ojii ahụ na-anọgide naanị site nʼuhuruchi ruo nʼụtụtụ. Mgbe o si nʼelu ụlọ nzute ahụ bilie nʼụtụtụ, ụmụ Izrel na-ebuli njem ha. Ọ bụrụ nʼehihie, maọbụ nʼabalị, mgbe ọbụla igwe ojii ahụ biliri, ụmụ Izrel na-ebuli njem ha."},{"book":"Ọnụọgụgụ","chapter":"9","verse":"22","text":"Ọ bụrụ na igwe ojii ahụ anọdụ nʼelu ụlọ nzute ahụ abalị abụọ, maọbụ otu ọnwa, maọbụ otu afọ, ụmụ Izrel na-anọgide nʼụlọ ikwu ha. Ma ngwangwa igwe ojii ahụ biliri, ha onwe ha na-ebulikwa njem ha."},{"book":"Ọnụọgụgụ","chapter":"9","verse":"23","text":"Site nʼiwu Onyenwe anyị na-enye, ha na-ama ụlọ ikwu ha, sitekwa nʼiwu Onyenwe anyị nyere ha, ha na-ebili njem. Ha mere ihe niile Onyenwe anyị kwuru nʼusoro dịka iwu o nyere ha site nʼọnụ Mosis si dị."}]}