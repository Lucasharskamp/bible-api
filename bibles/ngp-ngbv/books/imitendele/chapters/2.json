{"data":[{"book":"Imitendele","chapter":"2","verse":"1","text":"Dizuwa dye Pent'hekosite dize dibule, wahuwila wose waduganaga hamwenga hant'hu hamwenga."},{"book":"Imitendele","chapter":"2","verse":"2","text":"Aaho niyo halaila mvumilo kulawa mwo ulanga mvumilo enga peho kulu dikuvumila, niyo dya memeza inyumba yose mdya wandile wakekala."},{"book":"Imitendele","chapter":"2","verse":"3","text":"Niyo waona enga ndilija za moto zitilwe niyo zawekaila kila yumwenga ywawe."},{"book":"Imitendele","chapter":"2","verse":"4","text":"Wose wamemezagwa ni Muye ywa Mnungu, na kukonga kulonga kwa milosi mituhu, enga ivo Muye ywa Mnungu awenk'haga udahi wo kulonga."},{"book":"Imitendele","chapter":"2","verse":"5","text":"Kwandaga na Wayahudi uko Yelusalemu, wandaga wakamvika Mnungu, walawaga mwe kila isi."},{"book":"Imitendele","chapter":"2","verse":"6","text":"Weze weve divumilo diya dikulu niyo wakeduganya. Wose wehelwagwa kwaviya kila yumwenga ywawe awevega wahuwila wakalonga kwa milosi yawe wenye."},{"book":"Imitendele","chapter":"2","verse":"7","text":"Kwa kwehelwa no kuhungila, niyo wagamba, “Togola want'hu awa wakulonga enga ivi hiyo Wagalilaya!"},{"book":"Imitendele","chapter":"2","verse":"8","text":"Yanda vivihi suwe choseni chaweva ivo wakulonga, mwe milosi yetu wenye?"},{"book":"Imitendele","chapter":"2","verse":"9","text":"Suwe kilawa Pasia wamwenga Media na Waelamu na watuhu ni wakaya wa Mesopotamia na Yuda na Kapadokia na Ponto na Asia,"},{"book":"Imitendele","chapter":"2","verse":"10","text":"wamwenga kulawa Filigia na a Pamfilia, wamwenga kulawa Misili na nt'hendelo za Libiya hagihi na Silene, wamwenga mwa suwe ni kulawa Lumi,"},{"book":"Imitendele","chapter":"2","verse":"11","text":"want'hu woseni, Wayahudi na want'hu hi Wayahudi watendigwe kutimila dini ye Kiyahudi, naho wamwenga wetu walawa Kilete na kwa Waalabu, mna suwe chose kikei cheva walonga mwe milosi iyetu wenye, ni vilagiso vikulu akudamanya Mnungu!”"},{"book":"Imitendele","chapter":"2","verse":"12","text":"Wehelwagwa no kwaganikilwa, niyo wakeuza kila yumwenga wakagamba, “Ino niyo imbwai?”"},{"book":"Imitendele","chapter":"2","verse":"13","text":"Mna wamwenga niyo wawabela wakagamba, “Want'hu awa wakozi!”"},{"book":"Imitendele","chapter":"2","verse":"14","text":"Mna Petulo akimaalaga hamwenga na wadya wegala ulosi mlongo na yumwenga, naho kwa izwi kulu niyo akonga kulonga ne difyo diya dya want'hu akagamba, “Wambuya zangu Wayahudi, na nyuwe nyose mkwikala mwe Yelusalemu, nitegelezeni niwagambileni ino niyo imbwai."},{"book":"Imitendele","chapter":"2","verse":"15","text":"Want'hu awa hiyo wakozi enga ivo mkuwafanyanya, ivi haluse ni mtondo wa saa nt'hatu."},{"book":"Imitendele","chapter":"2","verse":"16","text":"Naho ino niyo alongaga Mlotezi Yoeli."},{"book":"Imitendele","chapter":"2","verse":"17","text":"Mnungu agambaga, ‘Ivo nivo nenitende mwa mazuwa yo kubindiliza,"},{"book":"Imitendele","chapter":"2","verse":"18","text":"Heiye, hata mwa wandima wangu, wagosi na wavele, nenitile Muye ywangu mwa mazuwa ayo,"},{"book":"Imitendele","chapter":"2","verse":"19","text":"Nenidamanye vilagiso mnanga mo ulanga"},{"book":"Imitendele","chapter":"2","verse":"20","text":"Zuwa nedigeligwe lwiza,"},{"book":"Imitendele","chapter":"2","verse":"21","text":"Aho yeyose naamwitange Zumbe kwa wambizi, naayokolwe.’"},{"book":"Imitendele","chapter":"2","verse":"22","text":"“Tegelezeni zimbuli izi nyuwe wambuya zangu we Kiizilaeli! Yesu wa Nazaleti andaga mnt'hu mta udahi ulawile kwa Mnungu ulavilizwe kwenyu kwa vihungi no kweheela kudamanywe ni Mnungu kombokela kwakwe. Nyuwe wenye ni waona wa aya, kwaviya yalailaga mwenyu."},{"book":"Imitendele","chapter":"2","verse":"23","text":"Kwaviya aungile mwenye Mnungu, Yesu nakaungwa kugeligwa mwe mikono yenyu, naho mwamkomaga kwa kuwalekela want'hu wata wavu wamkome kwa kumuwamba mo msalaba."},{"book":"Imitendele","chapter":"2","verse":"24","text":"Mna Mnungu amuuyulaga no kumtenda kunda mlekelwa mo usungu we file, kwaviya havadahike file imtozeleze."},{"book":"Imitendele","chapter":"2","verse":"25","text":"Kwaviya Daudi alongaga mwa yehe kugamba,"},{"book":"Imitendele","chapter":"2","verse":"26","text":"Na ivo miye himema kwelelwa,"},{"book":"Imitendele","chapter":"2","verse":"27","text":"kwaviya weye Mnungu hounase mwe isi ya wazimu"},{"book":"Imitendele","chapter":"2","verse":"28","text":"Kunilagisa miye sila ikunilongoza ko ugima,"},{"book":"Imitendele","chapter":"2","verse":"29","text":"“Wambuya zangu, niwagambileni haheina kogoha, zimbuli zo mkale ywetu mkulu Daudi, abanikaga niyo amoswa msanga, naho kikuta chakwe kiaha hetu hata mwa mazuwa aya."},{"book":"Imitendele","chapter":"2","verse":"30","text":"Daudi andaga mlotezi, naho amanyaga kiya Mnungu alagisaga kwa kilapi, Mnungu amwikilaga kilapi kugamba naamwink'he yumwenga mwo welekwa wakwe kunda seuta enga viya Daudi andaga."},{"book":"Imitendele","chapter":"2","verse":"31","text":"Daudi amanyaga kiya Mnungu nakaunga adamanye kulongole, na ivo asimuilaga imbuli yo kuuyuka kwa Kilisito Mkombozi asagulwe ni Mnungu umwo akagamba,"},{"book":"Imitendele","chapter":"2","verse":"32","text":"Mnungu nakamuuyula Yesu, naswe kiwalonga uwona we kindedi iki."},{"book":"Imitendele","chapter":"2","verse":"33","text":"Kenulwa na kuikwa mwo Useuta wa Mnungu, Ise, naho ahokelaga Muye ywa Mnungu kulawa kwakwe, enga viya amwikilaga ndagano. Iki mkukiona no kukiva ivi haluse niye nt'hunyo kitiilwe ni Yesu."},{"book":"Imitendele","chapter":"2","verse":"34","text":"Kwaviya Daudi hiyo yehe enulwe kulanga, mna niye agambaga."},{"book":"Imitendele","chapter":"2","verse":"35","text":"mpaka niwaike wank'hondo wako hasi ye viga vako.’"},{"book":"Imitendele","chapter":"2","verse":"36","text":"“Want'hu wose wa Izilaeli, wamanye ikindedi kugamba yudya Yesu Kilisito mwa muwambaga mwo msalaba niye atendigwe ni Mnungu kunda Zumbe na Mkombozi!”"},{"book":"Imitendele","chapter":"2","verse":"37","text":"Want'hu weze weve ivo, niyo wengilwa ni kinyulu mwe mioyo yawe nokumgamba Petulo na wegala ulosi watuhu, “Haluse wandugu zetu, kitende vivihi?”"},{"book":"Imitendele","chapter":"2","verse":"38","text":"Petulo niyo awahitula kugamba, “Kila yumwenga ahituke kulawa mo wavu, no kubatizwa mwe dizina dya Yesu Kilisito, vileke muusilwe wavu wenyu, niho nomhokele geleko dya Muye ywa Mnungu."},{"book":"Imitendele","chapter":"2","verse":"39","text":"Kwaviya indagano aikile Mnungu ni kwa nyuwe na wana wenyu na wose wehale, wose wetangwe ni Zumbe Mnungu kwakwe mwenye.”"},{"book":"Imitendele","chapter":"2","verse":"40","text":"Petulo abilikizaga kwa milosi mingi awakanyaga akagamba, “Keyokoleni nyuwe wenye kulawa mwa maya ya Mnungu yakukiziila cheleko iki cho wavu!”"},{"book":"Imitendele","chapter":"2","verse":"41","text":"Wengi wahuwilaga mo ulosi wakwe niyo wabatizwa, want'hu wabuile magana milongo mitatu nawongezekela mwe dizuwa idyo."},{"book":"Imitendele","chapter":"2","verse":"42","text":"Niyo wanda wakahinizwa ni wegala ulosi, wekalaga hamwenga mwe midugano ya wahuwila, wakabendula mkate no kumvika Mnungu."},{"book":"Imitendele","chapter":"2","verse":"43","text":"Vihungi vingi na va kwehela nevikadamanywa ni wegala ulosi, kila yumwenga niyo engilwa ni wogofi."},{"book":"Imitendele","chapter":"2","verse":"44","text":"Wahuwila wose wagendeelaga kunda hamwenga na kuhangila vint'hu vawe kwa kila yumwenga."},{"book":"Imitendele","chapter":"2","verse":"45","text":"Na wakataga vint'hu, no ugoli wawe na kukepangila matundu kuligana na viya kila yumwenga naakaviunga."},{"book":"Imitendele","chapter":"2","verse":"46","text":"Kila zuwa dikutimila na wakadugana enga viya fyo mwe Nyumba ya Mnungu, naho nawakadya ndala, wakadya kwa kinyemi na mioyo ya ukise,"},{"book":"Imitendele","chapter":"2","verse":"47","text":"wakamtogola Mnungu no kuwatende want'hu wose welelwe. Naho kila zuwa Zumbe naakawagenyeza kwe difyo dyawe, kwa wadya nawakayokolwa."}]}