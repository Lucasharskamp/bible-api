{"data":[{"book":"ኮኦኪንሢ ማፃኣፔ","chapter":"23","verse":"1","text":"ቢታንቶ ዓኣ ዓሲና ዎላ ሙኡዚሮ ፔቴይዳ ኔኤኒ ዴዔቴ ዒዚ ዖናታቴያ ዋሊፖ፤"},{"book":"ኮኦኪንሢ ማፃኣፔ","chapter":"23","verse":"2","text":"ዎዚ ኔኤኒ ዓልቱንቂ ሙዓያታቴያ ሚርጌ ሙይፆ ሃሼ።"},{"book":"ኮኦኪንሢ ማፃኣፔ","chapter":"23","verse":"3","text":"ጎዖንቴ ዒዚ ኔና ኔ ዎይታቴያ ዛጋኒ ዳንዳዓሢሮ ኔኤም ሺኢካ ኮዦ ሙዖ ዓልቱንቂ ሙይፖ።"},{"book":"ኮኦኪንሢ ማፃኣፔ","chapter":"23","verse":"4","text":"ዖርጎጫኒ ጳሽኪ ላቢፖ፤ ዬያጉዴ ዓልቱሙሞይዳፓ ሃካኒ ዔራ ማዔ፤"},{"book":"ኮኦኪንሢ ማፃኣፔ","chapter":"23","verse":"5","text":"ዬያጉዴ ቆላ ኔኤኒ ዛጋ ጎይሣ ዓኣንቴ ቤዞና ባይቃንዳኔ፤ ጫሪንቺዳ ባራና ኮኦኬጉዲ ጋኣሲ ኬሲ ባራናንዳኔ።"},{"book":"ኮኦኪንሢ ማፃኣፔ","chapter":"23","verse":"6","text":"ዱኡዺ ዓሲ ካሣ ሙይፖ፤ ዒዚ ኔኤም ሺኢሻ ካሣ ኔና ጮኦዻሱዋጉዲ፤"},{"book":"ኮኦኪንሢ ማፃኣፔ","chapter":"23","verse":"7","text":"ዒዚ ፔኤኮ ዒናፓቱዋንቴ ካሦ ኔ ዒዛም ሃሻንዳጉዲ ኮዒ ጎኔ ጋዓያ ማሊሲ፦ «ሙዔ፥ ዑሽኬ» ኔና ጋዓኔ።"},{"book":"ኮኦኪንሢ ማፃኣፔ","chapter":"23","verse":"8","text":"ኔ ዬያ ሙዔሢታዖ ጩታንዳኔ፤ ዒዛ ኔኤኒ ሳልማሲ ጌስቴ ሃይሳኣ ኔኤኮ ጉሪ ማዓንዳኔ።"},{"book":"ኮኦኪንሢ ማፃኣፔ","chapter":"23","verse":"9","text":"ዔራቶ ዓኣ ዞሮ ኔኤኮ ዒ ቶኦቻንዳሢሮ ዔኤያ ዓሲም ዔኤቢ ቃራ ባኣዚ ኬኤዚፖ።"},{"book":"ኮኦኪንሢ ማፃኣፔ","chapter":"23","verse":"10","text":"ሚርጌ ዎዴ ናንጌ ዛጶ ዚጎ ሺኢሺፖ፤ ዬያጉዲ ሃሣ ዜኤሮ ናኣቶኮዋ ጎዦ ዎልቄና ዔኪፖ፤"},{"book":"ኮኦኪንሢ ማፃኣፔ","chapter":"23","verse":"11","text":"ፆኦሲ ዔያቶኮ ዶዶ ጎንጃሢ ማዔሢሮ ዔያቶ ዛሎ ዒ ሞኦቲንታኔ።"},{"book":"ኮኦኪንሢ ማፃኣፔ","chapter":"23","verse":"12","text":"ማሊፆ ኔኤኮ ዔራቶይዳ፤ ዋያኣ ኔኤኮ ዔራቶ ዋይዛንዳጉዲ ሺርሼ።"},{"book":"ኮኦኪንሢ ማፃኣፔ","chapter":"23","verse":"13","text":"ናዖ ኔኤኮ ዳምቤና ሻርሺሢ ሃሺፖ፤ ዣኣቺና ኔ ጳርቄቴ ሃይቃዓኬ።"},{"book":"ኮኦኪንሢ ማፃኣፔ","chapter":"23","verse":"14","text":"ዣኣቺና ኔኤኒ ጳርቄቴ ሼምፓሢ ሃይቢዳፓ ዓውሳኒ ኮሺ ጎይሢ ዒዛም ማዓንዳኔ።"},{"book":"ኮኦኪንሢ ማፃኣፔ","chapter":"23","verse":"15","text":"ታ ናዓሢዮ! ዔራ ኔ ማዔቴ ሚርጌና ኔ ታና ዎዛሳኔ፤"},{"book":"ኮኦኪንሢ ማፃኣፔ","chapter":"23","verse":"16","text":"ፒዜ ጌኤሲ ኔ ጌስታ ዎዶና ታና ዖዖቶርሳኔ።"},{"book":"ኮኦኪንሢ ማፃኣፔ","chapter":"23","verse":"17","text":"ጎሞ ዓሶ ቂኢሪፖ፤ ናንጊና ናንጋ ጎዳ ዒጊጪሢ ቢያ ዎዴ ኔኤኮ ማሊሢ ማዖንጎ፤"},{"book":"ኮኦኪንሢ ማፃኣፔ","chapter":"23","verse":"18","text":"ዬያ ኔ ማዼቴ ሴካ ኔኤኮ ቤርታኣ ናንጋ ጊኢጌያ ማዓንዳኔ፤ ሃጊ ማዓ ዎዛኣ ባይቃዓኬ።"},{"book":"ኮኦኪንሢ ማፃኣፔ","chapter":"23","verse":"19","text":"ታ ናዓሢዮ! ዋይዜ፤ ጪንጫ ማዔ፤ ፆኦሲ ጎይፃፓ ሺኢኪፖ፤"},{"book":"ኮኦኪንሢ ማፃኣፔ","chapter":"23","verse":"20","text":"ሚርጌ ዎይኔ ዑሽካ ዓሲና ሚርጌ ሙኡዚ ሙዓ ዓሲና ዎላ ላጌ ማዒፖ፤"},{"book":"ኮኦኪንሢ ማፃኣፔ","chapter":"23","verse":"21","text":"ማሢንታ ዓሶና ጎጳ ሚሽኩዋ ዓሶና ማንቃኔ፤ ማዻ ጊንዖ ሌሊ ማዔ ዓሢያ ማንቂ ቱርጫ ማኣዓኔ።"},{"book":"ኮኦኪንሢ ማፃኣፔ","chapter":"23","verse":"22","text":"ኔና ሾዔሢ ዒዛታሢሮ ኔ ዓዶኮ ዞሮ ዋይዜ፤ ዒንዳኣ ኔኤኮ ጋርቼ ዎዶና ዒዞ ቶኦቺፖ።"},{"book":"ኮኦኪንሢ ማፃኣፔ","chapter":"23","verse":"23","text":"ጎኑሞ፥ ዔራቶ፥ ጎሪ ዞሮ ዞሮንታ ማሊ ጶቂሥሢንታ ሚኢሼ ማሂ ዓርቄ፤ ሃሺፖ።"},{"book":"ኮኦኪንሢ ማፃኣፔ","chapter":"23","verse":"24","text":"ዒኔና ዓኣ ናይኮ ዓዴ ዼኤፒ ዎዛ ዎዛዻኔ፤ ሃሣ ጪንጫ ናይ ሾዔ ዓሲ ዖዖቶርቃኔ።"},{"book":"ኮኦኪንሢ ማፃኣፔ","chapter":"23","verse":"25","text":"ኔ ዓዶና ኔ ዒንዶና ኔ ዛላ ዎዛሳያ ማዖንጎ፤ ኔ ዒንዳኣ ኔ ዛሎና ዎዛዾንጎ።"},{"book":"ኮኦኪንሢ ማፃኣፔ","chapter":"23","verse":"26","text":"ታ ናዓሢዮ! ዒናፓ ዋይዜ፤ ታ ናንጌ ናንጋ ኔኤም ማላታ ማዖንጎ፤"},{"book":"ኮኦኪንሢ ማፃኣፔ","chapter":"23","verse":"27","text":"ዞኦዛ ኮኦማ ላኣሎና ፓሡዋ ላኣሎና ኬሴ ፒሮጉዲ ሃይቢ ባንሢ ዔኪ ዴንዳኔ።"},{"book":"ኮኦኪንሢ ማፃኣፔ","chapter":"23","verse":"28","text":"ዓዳ ሱላጉዲ ካቲ ኔና ዔያታ ካፓኔ፤ ሚርጌ ዓቲንቆ ዔያታ ዔፖ ሳሎ ሻሂሲሴኔ።"},{"book":"ኮኦኪንሢ ማፃኣፔ","chapter":"23","verse":"29","text":"ዖዪሢና ዬኤፒና ዖና ሄላይ? ቢያ ዎዴ ማርሞና ጎሪንቲና ዔቂሳሢ ዖናዳይ? ዎይቲታቴያ ዔርቱዋንቴ ዑርቲ ጴዻሢ ዖናዳይ? ዓኣፓ ዞቃሢ ዖኦኮዳይ?"},{"book":"ኮኦኪንሢ ማፃኣፔ","chapter":"23","verse":"30","text":"ዬይ ቢያ ባካ ሄላሢ ሚርጌ ዎይኖ ዑዦ ዑሽኪፆና ሲኢሪንቴ ካፄ ዑዦ ዑሽኪፆና ዎዶ ፔኤኮ ጉሪ ጋፒሳ ዓሶይዳኬ።"},{"book":"ኮኦኪንሢ ማፃኣፔ","chapter":"23","verse":"31","text":"ዬያሮ ዎዚ ቡርጩቆይዳ ዞቃያ ማዒ ጴዼቴያ ዔያታ ዑሽካኣናኣ ዻንጋ ጌላ ጎይፃ ኔና ጮኦዻሶፓ።"},{"book":"ኮኦኪንሢ ማፃኣፔ","chapter":"23","verse":"32","text":"ጋፒንፆይዳ ሾኦሺጉዲ ኔና ዬይ ዻዓንዳኔ፤ ጎፖ ሾኦሺጉዲያኣ ዳኣኖ ኔ ዑፃ ፑኡካንዳኔ፤"},{"book":"ኮኦኪንሢ ማፃኣፔ","chapter":"23","verse":"33","text":"ዓኣፓ ኔኤኮ ሺራንዳሢሮ ዓኪ ዓኪ ባኣዚ ኔ ዛጋያ ኔኤም ማላኔ፤ ጋዓንቴ ኔኤኒ ፒዜ ማላኒና ጌስታኒ ዳንዳዑዋሴ።"},{"book":"ኮኦኪንሢ ማፃኣፔ","chapter":"23","verse":"34","text":"ባዚዳ ኔ ዓኣያና ባዞ ጉዳሢና ሂዒንቲ ሜታዻ ዋኣፆ ካኣሚሎ ቱርቱሮና ኔ ዒጊንቴያ ኔኤም ማላንዳኔ።"},{"book":"ኮኦኪንሢ ማፃኣፔ","chapter":"23","verse":"35","text":"ዬያጉዲ ሃሣ፦ «ታ ጳዺንቴኔ፤ ጋዓንቴ ታኣኒ ዔኤቢ ዎኦቲባኣሴ፤ ጳዺንቶ ታኣኒ ጳዺንቴኔ፤ ጋዓንቴ ታና ሃርጊባኣሴ፤ ታ ጴጫንዳሢ ዓይዴዳይ? ቃሲ ሃሣ ታኣኒ ዓይዲ ዑዦ ዑሽካንዳይ?» ኔ ጋዓንዳኔ።"}]}