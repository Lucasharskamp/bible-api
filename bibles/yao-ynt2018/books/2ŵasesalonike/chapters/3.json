{"data":[{"book":"2 Ŵasesalonike","chapter":"3","verse":"1","text":"Mbesi, achalongo achinjetu, ntupopeleleje kuti utenga wa Ambuje ujenele kwa chitema ni kupochelwa kwa kuchimbichikwa mpela ilitite kuŵa kukwenu."},{"book":"2 Ŵasesalonike","chapter":"3","verse":"2","text":"Iyoyo mpopelele kwa Akunnungu kuti atukulupusye ni ŵandu ŵachigongomalo ni ŵangalumbana, pakuŵa nganaŵa wose ŵakukunda kujikulupilila Ngani Jambone."},{"book":"2 Ŵasesalonike","chapter":"3","verse":"3","text":"Nambo Ambuje ali ŵakukulupichika, nombe chanlimbisye ni kungosa ni Jwachigongomalo jula yaani Shetani."},{"book":"2 Ŵasesalonike","chapter":"3","verse":"4","text":"Tukumanyilila isyene mwa Ambuje yakuti nkuitenda ni chinjendelechele kuitenda aila itukunlajisya."},{"book":"2 Ŵasesalonike","chapter":"3","verse":"5","text":"Ambuje anlongosye mu kuumanyilila kwannope unonyelo wa Akunnungu ni upililiu umpegwile ni Kilisito."},{"book":"2 Ŵasesalonike","chapter":"3","verse":"6","text":"Kwa liina lya Ambuje ŵetu Che Yesu Kilisito tukunnajisya achalongo achinjetu, nlisepusye ni achalongo achinjetu wose ŵaali ŵa ulesi ni ŵangakugakuya majiganyo gatwanjiganyisye."},{"book":"2 Ŵasesalonike","chapter":"3","verse":"7","text":"Ŵanyamwe mwachinsyene nkumanyilila inkuti pakusachilwa kutusyasya. Pakuŵa patwaliji pasikati jenu, uwe nganituŵa ŵa ulesi."},{"book":"2 Ŵasesalonike","chapter":"3","verse":"8","text":"Uweji nganitulya chakulya cha mundu jwalijose panganlipa. Nambo twapanganyisye masengo kwa kuchalila ni nkulaga muusi ni chilo, kuti tukampa mundu jwalijose masengo ga kutulela."},{"book":"2 Ŵasesalonike","chapter":"3","verse":"9","text":"Tukakombwele kutumia ulamusi wetu kuti ntukamuchisye, nambo nganitutenda yeleyo ligongo twasachile tunnosye inkuti pakusachilwa kutenda."},{"book":"2 Ŵasesalonike","chapter":"3","verse":"10","text":"Pakuŵa, namose patwaliji nomwe twannajisye yeleyi, “Mundu jwalijose jwangasaka kupanganya masengo, akasalya iyoyo peyo.”"},{"book":"2 Ŵasesalonike","chapter":"3","verse":"11","text":"Tukuŵecheta yeleyi ligongo tupilikene kuti ŵampepe pasikati jenu ali ŵa ulesi, ŵangakupanganya masengo kose, nambo akwamba kulijinjisya mu indu ya ŵandu ŵane."},{"book":"2 Ŵasesalonike","chapter":"3","verse":"12","text":"Kwa liina lya Ambuje Che Yesu Kilisito tukwalajisya ni kwajamuka ŵele ŵandu kuti atulale ni kupanganya masengo kwa ligongo lya kulikolela chakulya chao achinsyene."},{"book":"2 Ŵasesalonike","chapter":"3","verse":"13","text":"Nambo ŵanyamwe, achalongo achinjangu, kasimpela kutendekanya yambone."},{"book":"2 Ŵasesalonike","chapter":"3","verse":"14","text":"Naga apali mundu jwangasaka kugakamulichisya malajisyo gatukunlembela nchikalata chi, munlolechesye kwannope mundu jo, nkasyoŵekana najo melepe akole soni."},{"book":"2 Ŵasesalonike","chapter":"3","verse":"15","text":"Ngasimummalanjila jwelejo nti jwammagongo, nambo munjamuche chisau nlongo njenu."},{"book":"2 Ŵasesalonike","chapter":"3","verse":"16","text":"Ambuje ŵachitendewele asyene ampe chitendewele moŵa gose ni mulimose. Ambuje atame ni ŵanyamwe wose."},{"book":"2 Ŵasesalonike","chapter":"3","verse":"17","text":"Chelechi ni chikomasyo chingulemba ni makono gangu une che Paolo nansyene. Chelechi ni chimanyisyo changu cha ikalata yangu yose, yeleyi ni inguti pakulemba."},{"book":"2 Ŵasesalonike","chapter":"3","verse":"18","text":"Ngummendela umbone wa Ambuje ŵetu Che Yesu Kilisito utame ni ŵanyamwe wose."}]}