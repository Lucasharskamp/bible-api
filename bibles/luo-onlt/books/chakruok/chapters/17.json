{"data":[{"book":"Chakruok","chapter":"17","verse":"1","text":"Kane Abram ne ja-higni piero ochiko gochiko, Jehova Nyasaye nofwenyorene mi nowachone niya, “An Nyasaye Maratego; bed ngʼama odimbore e nyima kendo maonge ketho."},{"book":"Chakruok","chapter":"17","verse":"2","text":"Abiro guro singruokna e kinda kodi kendo anamed kothi obed mangʼeny.”"},{"book":"Chakruok","chapter":"17","verse":"3","text":"Abram nopodho auma e nyim Nyasaye kendo Nyasaye nowachone niya,"},{"book":"Chakruok","chapter":"17","verse":"4","text":"“Singruok matimo kodi ema: Inibed wuon ogendini mangʼeny."},{"book":"Chakruok","chapter":"17","verse":"5","text":"Ok nochak oluongi ni Abram; to enoluongi ni Ibrahim, nimar aseketi ibedo wuon ogendini mangʼeny."},{"book":"Chakruok","chapter":"17","verse":"6","text":"Anamiyi nyikwayo mathoth; ginidog ogendini madongo kendo ruodhi nowuog kuomgi."},{"book":"Chakruok","chapter":"17","verse":"7","text":"Anagur singruokna manyaka chiengʼ e kinda kodi gi nyikwayi kod tienge mabiro, mi anabed Nyasachi kendo Nyasach nyikwayi nyaka chiengʼ."},{"book":"Chakruok","chapter":"17","verse":"8","text":"Piny Kanaan duto makoro udakieni anamiyi kaachiel gi nyikwayi mondo obed girkeni manyaka chiengʼ kendo anabed Nyasachgi.”"},{"book":"Chakruok","chapter":"17","verse":"9","text":"Eka Nyasaye nowacho ne Ibrahim niya, “In kaachiel gi nyikwayi kod tienge mabiro nyaka rit singruokna."},{"book":"Chakruok","chapter":"17","verse":"10","text":"Singruokna manyaka iriti, in kaachiel gi nyikwayi ema: Ngʼato ka ngʼata madichwo e kindu nyaka ter nyangu."},{"book":"Chakruok","chapter":"17","verse":"11","text":"Nyaka teru nyangu kendo ma nobed ranyisi mar singruokna e kinda kodu."},{"book":"Chakruok","chapter":"17","verse":"12","text":"Kuom tienge mabiro ngʼato angʼata madichwo monywol e uteu kata ongʼiew gi pesa ma ok kothu nyaka ter nyangu, e odiechiengʼ mar aboro bangʼ nywolne."},{"book":"Chakruok","chapter":"17","verse":"13","text":"Nyaka tergi nyangu bedni onywolgi e uteu kata ongʼiewogi gi pesa. Singruokna man kuom ringreu nyaka bed mosiko."},{"book":"Chakruok","chapter":"17","verse":"14","text":"Ngʼato angʼata madichwo, mane ok oter nyangu e ringruok, nogol oko kuom jogi; nikech oseketho singruokna.”"},{"book":"Chakruok","chapter":"17","verse":"15","text":"Nyasaye nomedo wachone Ibrahim niya, “Koro ok inichak iluong Sarai chiegi ni Sarai, to iniluonge ni Sara."},{"book":"Chakruok","chapter":"17","verse":"16","text":"Anagwedhe kendo anamiyi nyathi ma wuowi koa kuome. Anagwedhe mi nobed min ogendini; kendo ruodhi mag ogendini noa kuome.”"},{"book":"Chakruok","chapter":"17","verse":"17","text":"Ibrahim nopodho auma; monyiero kowacho e chunye niya, “Bende ngʼama ja-higni mia achiel nyalo nywolo wuowi? Bende Sara ma ja-higni piero ochiko nyalo nywolo nyathi?”"},{"book":"Chakruok","chapter":"17","verse":"18","text":"Kendo Ibrahim nowacho ne Nyasaye niya, “Mano nyalo mana timore kaponi Ishmael odak e bwo ngʼwono mari!”"},{"book":"Chakruok","chapter":"17","verse":"19","text":"Eka Nyasaye nodwoke niya, “Ooyo, en mana Sara chiegi ema nonywolni wuowi, kendo iniluong nyinge ni Isaka. Anaket singruokna kode kaka singruok manyaka chiengʼ ne nyikwaye."},{"book":"Chakruok","chapter":"17","verse":"20","text":"To bende asewinjo kwayo mikwayo nikech Ishmael, omiyo anagwedhe, kendo anamiye nyithindo gi nyikwayo mangʼeny."},{"book":"Chakruok","chapter":"17","verse":"21","text":"Makmana singruokna abiro chopo gi Isaka ma Sara biro nywolone e kinde maka ma e higa mabiro.”"},{"book":"Chakruok","chapter":"17","verse":"22","text":"Kane Nyasaye osetieko wuoyo kod Ibrahim, noweye modhi."},{"book":"Chakruok","chapter":"17","verse":"23","text":"E odiechiengno Ibrahim nokawo wuode Ishmael kod jogo duto machwo monywol e ode kata mane ongʼiewo gi pesa, kendo noterogi nyangu, mana kaka Nyasaye nonyise."},{"book":"Chakruok","chapter":"17","verse":"24","text":"Ibrahim ne ja-higni piero ochiko gochiko kane otere nyangu,"},{"book":"Chakruok","chapter":"17","verse":"25","text":"to wuode Ishmael ne ja-higni apar gadek."},{"book":"Chakruok","chapter":"17","verse":"26","text":"Ibrahim kod wuode Ishmael noter nyangu odiechiengno."},{"book":"Chakruok","chapter":"17","verse":"27","text":"Kendo chwo duto mane ni e od Ibrahim, kaachiel gi monywol e ode kata ma ongʼiewo, bende noter nyangu kode."}]}