{"data":[{"book":"1 Petulo","chapter":"3","verse":"1","text":"Uchocho na mwenu mmakongwe, vapilikane valume venu uchinga vakàpwawa valume vakálikulupila lilove lyanga Nnungu vautangwe kwa matendo lenu lambone akee malove lenu."},{"book":"1 Petulo","chapter":"3","verse":"2","text":"Vàmbeutangwa, ing'anya ya kumwonanga namuna chimuikalanga kwa maisha lanaswe kwa kunnyopa Nnungu."},{"book":"1 Petulo","chapter":"3","verse":"3","text":"Kulipamba kwenu kunave chihi kwa pannima, malinga kutiva ulindo na kuwala vitukutuku vikatapajîjwe kwa zahabu na kwa kuwala dinguwo digalîka namene."},{"book":"1 Petulo","chapter":"3","verse":"4","text":"Henga mwenu mùlembelewa mulipambe muunu wenu wa nkati, kwa ikatapadi ikáondongeka, ikatapadi ya isungu ya upole na amani. Na kulipamba malinga aneko njo kwa mana namene pameho panga Nnungu."},{"book":"1 Petulo","chapter":"3","verse":"5","text":"Uvila njo chivanalipambile akongwe vanaswe va machedo, vanang'o vávika lilolelo lyavo kwanga Nnungu na kuvapilikana alume vao."},{"book":"1 Petulo","chapter":"3","verse":"6","text":"Kwa nfano, Sala ánimpilikana Iblahimu, nkunchema nang'olo wake. Na mwenu mùmbekuva mmana mma Sala mukàtenda lambone bila kuyopa chinu chohecho."},{"book":"1 Petulo","chapter":"3","verse":"7","text":"Uchocho, na mwenu mmalume, mùlembelewa muikalange na akongwe venu akuno umumala kuva vanang'o nni viumbe vidabadânga. Na mùlembelewa mùvaeshimu, kwa kuva vanang'o vàmbepwechela pamo na mwenu inudyo ya umi ukee na ntululilo. Vàeshimu uchinga chinapwawe chinu chakudivila àlalá lamunnyuwanga Nnungu."},{"book":"1 Petulo","chapter":"3","verse":"8","text":"Kwa kumalilila, nangu ngùhaula kuva, mwenu mmammalele mùlembelewa mukudungile ulamo, na mùùve mmanu mma kusikitikilanila na mmanu mma kutamwana, malinga ummamo muing'ulupa na mùùve mmanu mma kuvikilanila chididi na mmanu mma kulisulupuha."},{"book":"1 Petulo","chapter":"3","verse":"9","text":"Munavapindikule vanu lahakalenge kwa lahakalenge au kuvatangolanga lahakalenge kwa lahakalenge, henga muvapindikule kwa kuvayuwila balaka. Kwa kuva, anelyo njo lyanchemeledile Nnungu mulitende, nanang'e achiam'baliki mwenu mukàtenda uchocho."},{"book":"1 Petulo","chapter":"3","verse":"10","text":"Kwa kuva, Malemba Lanaswe làhaula kuva,"},{"book":"1 Petulo","chapter":"3","verse":"11","text":"Aleke kutenda lahakalenge, koka alatende lambone,"},{"book":"1 Petulo","chapter":"3","verse":"12","text":"Kwa kuva, meho langa Nang'olo lavalola vanu vatênda lalalembela Nnungu,"},{"book":"1 Petulo","chapter":"3","verse":"13","text":"Dachi, nnani ambemmênga mwenu mukàtumbama kutenda lambone?"},{"book":"1 Petulo","chapter":"3","verse":"14","text":"Ata kumubanihwa kwajili ya kutenda lalalembela Nnungu, mwenu nni mmanu muvêle na wasa. Munannyope munu woheyo annyôha na wala munààve na lipamba."},{"book":"1 Petulo","chapter":"3","verse":"15","text":"Henga n'juhe Kilisto kuva Nang'olo wa weka mmitima yenu. Maduva lammalele mùùve tayali kunnyang'ula kila munu ammujânga habali ya lilolelo limuvenalyo, henga nnyang'ule kwa upole na eshima."},{"book":"1 Petulo","chapter":"3","verse":"16","text":"Mùùve na makudungilo lambone mmitima yenu uchinga avala vannambililânga na kuntangolela lahakalenge ing'anya ya matendo lenu lambone lamutenda ing'anya ya kulundanywa kwenu na Kilisto, vaone dihoni."},{"book":"1 Petulo","chapter":"3","verse":"17","text":"Ikàva Nnungu ànitamwa ubanihwe ing'anya ya kutenda lambone nni wasa kuliko kubanihwa ing'anya ya kutenda lahakalenge,"},{"book":"1 Petulo","chapter":"3","verse":"18","text":"kwa kuva, ata Kilisto nanang'e ánibanihwa na kuhwa mwanda umo ing'anya ya sambi dyetu. Nang'e ávele wambone pameho panga Nnungu, henga ánihwa kwajili ya vanu vakávele vambone pameho panga Nnungu, uchinga atupelekeje kwanga Nnungu. Yesu ánihwa chimmili, henga isungu yake yávele chihi yumi."},{"book":"1 Petulo","chapter":"3","verse":"19","text":"Na isungu yake nkuhwena unadihubilila disungu dya vanu divêle nchihungo."},{"book":"1 Petulo","chapter":"3","verse":"20","text":"Disungu anedyo nni dya vanu avala vanantahwike Nnungu anepo kala, mmahiku la Nuhu, muuhiku aula Nuhu wachikatapaja safina, na Nnungu ánivapililila namene vanu anevo muuhiku anewo. Safina aneyo váingidile chihi vanu kadiki, vanu nane bahi vanapohwije kupitila medi anelo."},{"book":"1 Petulo","chapter":"3","verse":"21","text":"Na medi anelo nni nfano wa ubatiso umpôha mwenu vino. Ubatiso anewo ukee wa kuhahula uhakwa wa mummili, henga nni ahadi kwanga Nnungu imuitenda kwa makudungilo lambone la muntima. Na ubatiso anewo ùmpoha mwenu kwa indila ya kufufuka kwanga Yesu Kilisto."},{"book":"1 Petulo","chapter":"3","verse":"22","text":"Yesu àpite kulihunde na vino àikala m'bali wa kunkono wa Nnungu, mmamulaka lake Nnungu, wavatawala malaika na mamulaka lammalele pamo na dimongo dyammalele."}]}