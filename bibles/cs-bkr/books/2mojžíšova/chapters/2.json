{"data":[{"book":"2 Mojžíšova","chapter":"2","verse":"1","text":"Odšed pak muž jeden z domu Léví, vzal dceru z pokolení Léví."},{"book":"2 Mojžíšova","chapter":"2","verse":"2","text":"I počala žena ta, a porodila syna; a viduci, že jest krásný, kryla ho za tři měsíce."},{"book":"2 Mojžíšova","chapter":"2","verse":"3","text":"A když ho nemohla déle tajiti, vzala mu ošitku z sítí, a omazala ji klím a smolou; a vložila do ní to dítě, a vyložila do rákosí u břehu řeky."},{"book":"2 Mojžíšova","chapter":"2","verse":"4","text":"A postavila sestru jeho zdaleka, aby zvěděla, co se s ním díti bude."},{"book":"2 Mojžíšova","chapter":"2","verse":"5","text":"A v tom sešla dcera Faraonova, aby se myla v řece; a děvečky její procházely se po břehu řeky. A uzřevši ošitku mezi rákosím, poslala děvečku svou, a vzala ji."},{"book":"2 Mojžíšova","chapter":"2","verse":"6","text":"A když otevřela, uzřela dítě; a aj, plakalo pacholátko. A slitovavši se nad ním, řekla: Z dětí Hebrejských jest toto."},{"book":"2 Mojžíšova","chapter":"2","verse":"7","text":"I řekla sestra jeho k dceři Faraonově: Mám-li jíti a zavolati tobě chůvy z žen Hebrejských, kteráž by odchovala tobě dítě?"},{"book":"2 Mojžíšova","chapter":"2","verse":"8","text":"Odpověděla dcera Faraonova: Jdi. Tedy šla děvečka a zavolala matky toho dítěte."},{"book":"2 Mojžíšova","chapter":"2","verse":"9","text":"I řekla jí dcera Faraonova: Vezmi toto dítě, a odchovej mi je; a jáť dám mzdu tvou. I vzala žena dítě, a chovala je."},{"book":"2 Mojžíšova","chapter":"2","verse":"10","text":"A když odrostlo pachole, dovedla je k dceři Faraonově, kteráž jej měla za syna; a nazvala jméno jeho Mojžíš, řkuci: Nebo jsem ho z vody vytáhla."},{"book":"2 Mojžíšova","chapter":"2","verse":"11","text":"I stalo se ve dnech těch, když vyrostl Mojžíš, že vyšel k bratřím svým, a hleděl na trápení jejich. Uzřel také muže Egyptského, an tepe muže Hebrejského, jednoho z bratří jeho. A sem i tam se ohlédna, vida, že žádného tu není, zabil Egyptského, a zahrabal jej v písku."},{"book":"2 Mojžíšova","chapter":"2","verse":"12","text":"Vyšed potom druhého dne, a aj, dva muži Hebrejští vadili se. I řekl tomu, kterýž křivdu činil: Proč tepeš bližního svého?"},{"book":"2 Mojžíšova","chapter":"2","verse":"13","text":"Kterýžto odpověděl: Kdo tě ustanovil knížetem a soudcí nad námi? Zdali zabiti mne myslíš, jako jsi zabil Egyptského? Protož ulekl se Mojžíš a řekl: Jistě známá jest ta věc."},{"book":"2 Mojžíšova","chapter":"2","verse":"14","text":"A uslyšav Farao tu věc, hledal zabiti Mojžíše. Ale Mojžíš utekl od tváři Faraonovy, a bydlil v zemi Madianské; i usadil se podlé studnice."},{"book":"2 Mojžíšova","chapter":"2","verse":"15","text":"Kníže pak Madianské mělo sedm dcer. Kteréžto přišedše, vážily vodu, a nalívaly do koryt, aby napájely dobytek otce svého."},{"book":"2 Mojžíšova","chapter":"2","verse":"16","text":"I přišli pastýři, a odehnali je. Tedy Mojžíš vstav, pomohl jim a napojil dobytek jejich."},{"book":"2 Mojžíšova","chapter":"2","verse":"17","text":"A když se navrátily k Raguelovi, otci svému, řekl on: Jakž jste to dnes tak brzo přišly?"},{"book":"2 Mojžíšova","chapter":"2","verse":"18","text":"Odpověděly: Muž Egyptský vysvobodil nás z ruky pastýřů; ano také ochotně navážil nám vody, a napojil dobytek."},{"book":"2 Mojžíšova","chapter":"2","verse":"19","text":"I řekl dcerám svým: Kdež pak jest? Pročež jste pustily muže toho? Povolejte ho, ať pojí chleba."},{"book":"2 Mojžíšova","chapter":"2","verse":"20","text":"A svolil Mojžíš k tomu, aby bydlil s mužem tím. Kterýžto dal Zeforu, dceru svou, Mojžíšovi."},{"book":"2 Mojžíšova","chapter":"2","verse":"21","text":"I porodila syna, a nazval jméno jeho Gerson; nebo řekl: Příchozí jsem byl v zemi cizí."},{"book":"2 Mojžíšova","chapter":"2","verse":"22","text":"Stalo se pak po mnohých časích, že umřel král Egyptský; a synové Izraelští úpěli pro roboty, a křičeli. I vstoupil k Bohu křik jejich pro roboty."},{"book":"2 Mojžíšova","chapter":"2","verse":"23","text":"A uslyšel Bůh naříkání jejich, a rozpomenul se Bůh na smlouvu svou s Abrahamem, Izákem a Jákobem."},{"book":"2 Mojžíšova","chapter":"2","verse":"24","text":"I vzhlédl Bůh na syny Izraelské, a poznal Bůh."}]}