{"data":[{"book":"Ƙidaya","chapter":"3","verse":"1","text":"Waɗannan su ne zuriyar Haruna da Musa a lokacin da Ubangiji ya yi magana da Musa a kan Dutsen Sinai."},{"book":"Ƙidaya","chapter":"3","verse":"2","text":"Sunayen ’ya’yan Haruna su ne, Nadab ɗan fari, da Abihu, da Eleyazar da Itamar."},{"book":"Ƙidaya","chapter":"3","verse":"3","text":"Waɗannan su ne sunayen ’ya’yan Haruna, shafaffun firistocin da aka naɗa domin su yi aiki firist."},{"book":"Ƙidaya","chapter":"3","verse":"4","text":"Amma Nadab da Abihu suka fāɗi suka mutu a gaban Ubangiji a Hamadar Sinai a sa’ad da suka ƙona turare da haramtacciyar wuta a gabansa. Ba su kuwa da ’ya’ya; saboda haka Eleyazar da Itamar kaɗai suka yi aiki firist a zamanin mahaifinsu Haruna."},{"book":"Ƙidaya","chapter":"3","verse":"5","text":"Ubangiji ya ce wa Musa,"},{"book":"Ƙidaya","chapter":"3","verse":"6","text":"“Ka kawo mutanen Lawi, ka kuma gabatar da su ga Haruna firist, don su taya shi aiki."},{"book":"Ƙidaya","chapter":"3","verse":"7","text":"Za su yi wa Haruna da dukan al’umma aikace-aikace a Tentin Sujada, ta wurin yin aikin tabanakul."},{"book":"Ƙidaya","chapter":"3","verse":"8","text":"Za su lura da dukan kayayyakin Tentin Sujada, suna cika hakkin Isra’ilawa ta wurin yin aiki a tabanakul."},{"book":"Ƙidaya","chapter":"3","verse":"9","text":"Ka ba da Lawiyawa ga Haruna da ’ya’yansa; su ne za su zama Isra’ilawan da za a ba da su ɗungum gare shi."},{"book":"Ƙidaya","chapter":"3","verse":"10","text":"Ka naɗa Haruna da ’ya’yansa su yi aiki firistoci; duk wanda ya yi shisshigi a wuri mai tsarki kuwa dole a kashe shi.”"},{"book":"Ƙidaya","chapter":"3","verse":"11","text":"Ubangiji ya kuma ce wa Musa,"},{"book":"Ƙidaya","chapter":"3","verse":"12","text":"“Ga shi na ɗauki Lawiyawa daga cikin Isra’ilawa a maimakon ɗan fari na kowace mace a Isra’ila. Lawiyawa nawa ne,"},{"book":"Ƙidaya","chapter":"3","verse":"13","text":"gama duk ’ya’yan fari nawa ne. Lokacin da karkashe duk ’ya’yan fari a Masar, na keɓe wa kaina kowane ɗan fari a Isra’ila, ko mutum, ko dabba. Za su zama nawa. Ni ne Ubangiji.”"},{"book":"Ƙidaya","chapter":"3","verse":"14","text":"Ubangiji ya yi magana da Musa a Hamadar Sinai ya ce,"},{"book":"Ƙidaya","chapter":"3","verse":"15","text":"“Ka ƙidaya Lawiyawa bisa ga iyalansu da kabilarsu. Ka ƙidaya kowane ɗan jinjiri mai wata ɗaya ko fiye.”"},{"book":"Ƙidaya","chapter":"3","verse":"16","text":"Saboda haka Musa ya ƙidaya su duka, kamar yadda maganar Ubangiji ta umarta."},{"book":"Ƙidaya","chapter":"3","verse":"17","text":"Ga sunayen ’ya’yan Lawi,"},{"book":"Ƙidaya","chapter":"3","verse":"18","text":"Ga sunayen mutanen Gershon,"},{"book":"Ƙidaya","chapter":"3","verse":"19","text":"Sunayen mutanen Kohat kuwa su ne,"},{"book":"Ƙidaya","chapter":"3","verse":"20","text":"Dangin Merari su ne."},{"book":"Ƙidaya","chapter":"3","verse":"21","text":"A wajen Gershonawa, kabilarsa su ne Libniyawa, da Shimeyiyawa; waɗannan su ne mutanen Gershom."},{"book":"Ƙidaya","chapter":"3","verse":"22","text":"Jimillar dukan jarirai maza daga wata ɗaya zuwa gaba da haihuwa su kai 7,500."},{"book":"Ƙidaya","chapter":"3","verse":"23","text":"Kabilar Gershonawa za su yi sansani ta fuskar yamma, a bayan tabanakul."},{"book":"Ƙidaya","chapter":"3","verse":"24","text":"Eliyasaf ɗan Layel shi ne shugaban iyalan Gershonawa."},{"book":"Ƙidaya","chapter":"3","verse":"25","text":"A Tentin Sujada, Gershonawa su ne za su lura da mazauni da tabanakul da kuma tentin, abubuwan rufensa, labule a ƙofar Tentin Sujada,"},{"book":"Ƙidaya","chapter":"3","verse":"26","text":"da labulen filin da yake kewaye da tabanakul da kuma bagade, da igiyoyi, da kuma kowane abin da ya danganci aikinsu."},{"book":"Ƙidaya","chapter":"3","verse":"27","text":"Kabilar Kohat su ne, Amramawa da Izharawa da Hebronawa da Uzziyelawa; waɗannan su ne kabilar Kohatawa."},{"book":"Ƙidaya","chapter":"3","verse":"28","text":"Jimillar dukan jarirai maza daga wata ɗaya ko fiye, 8,600 ne."},{"book":"Ƙidaya","chapter":"3","verse":"29","text":"Kohatawa za su yi sansani a kudu da tabanakul."},{"book":"Ƙidaya","chapter":"3","verse":"30","text":"Shugaban kabilar Kohatawa shi ne Elizafan ɗan Uzziyel."},{"book":"Ƙidaya","chapter":"3","verse":"31","text":"Su ne da hakkin kula da akwatin alkawari, tebur, wurin ajiye fitila, bagade, kayayyakin wuri mai tsarki da ake amfani da su a sujada, labule, da kuma kome da ya danganci aikinsu."},{"book":"Ƙidaya","chapter":"3","verse":"32","text":"Babban shugaban Lawiyawa shi ne Eleyazar ɗan Haruna, firist. An naɗa shi a kan waɗanda suke kula da wuri mai tsarki."},{"book":"Ƙidaya","chapter":"3","verse":"33","text":"Kabilar Merari su ne Maliyawa da Mushiyawa; waɗannan su ne kabilar Merari."},{"book":"Ƙidaya","chapter":"3","verse":"34","text":"Jimillar dukan jarirai maza daga wata ɗaya ko fiye, 6,200 ne."},{"book":"Ƙidaya","chapter":"3","verse":"35","text":"Shugaban iyalan Merari shi ne Zuriyel ɗan Abihayil."},{"book":"Ƙidaya","chapter":"3","verse":"36","text":"Kabilar Merari ne aka sa su lura da katakan tabanakul, sandunanta, dogayen sandunanta, tarukanta, dukan kayan aiki da kowane abin da ya danganci aikinsu,"},{"book":"Ƙidaya","chapter":"3","verse":"37","text":"da ginshiƙai kewaye da filin tare da rammuka da turaku da igiyoyinsu."},{"book":"Ƙidaya","chapter":"3","verse":"38","text":"Musa da Haruna da ’ya’yansu za su yi sansani gabas da tabanakul, wajen fitowar rana; a gaban Tentin Sujada."},{"book":"Ƙidaya","chapter":"3","verse":"39","text":"Jimillar Lawiyawan da Musa da Haruna suka ƙidaya bisa ga umarnin Ubangiji bisa ga danginsu, haɗe da kowane jariri daga wata ɗaya ko fiye, 22,000 ne."},{"book":"Ƙidaya","chapter":"3","verse":"40","text":"Sai Ubangiji ya ce wa Musa, “Ƙidaya dukan ’ya’yan fari na Isra’ilawa maza daga wata ɗaya da kuma fiye ka kuma rubuta sunayensu."},{"book":"Ƙidaya","chapter":"3","verse":"41","text":"Ka ɗauko mini Lawiyawa a maimakon dukan ’ya’yan fari na Isra’ilawa, haka ma na dabbobi na Lawiyawa, a maimakon ’ya’yan fari na dabbobin Isra’ilawa. Ni ne Ubangiji.”"},{"book":"Ƙidaya","chapter":"3","verse":"42","text":"Haka Musa ya ƙidaya ’ya’yan fari na Isra’ilawa, yadda Ubangiji ya umarce shi."},{"book":"Ƙidaya","chapter":"3","verse":"43","text":"Jimillar ’ya’yan fari maza daga wata ɗaya da kuma fiye, da aka rubuta bisa ga sunayensu, 22,273 ne."},{"book":"Ƙidaya","chapter":"3","verse":"44","text":"Sai Ubangiji ya kuma yi magana da Musa ya ce,"},{"book":"Ƙidaya","chapter":"3","verse":"45","text":"“Ka ɗauki Lawiyawa a maimakon dukan ’ya’yan fari na Isra’ila, dabbobin Lawiyawa kuma a maimakon dabbobinsu. Lawiyawa za su zama nawa. Ni ne Ubangiji."},{"book":"Ƙidaya","chapter":"3","verse":"46","text":"Don a fanshi ’ya’yan fari 273 na Isra’ilawa da suka fi Lawiyawa yawa,"},{"book":"Ƙidaya","chapter":"3","verse":"47","text":"ka karɓi shekel biyar domin kowannensu, bisa ga ma’aunin shekel na tsattsarkan wuri, wanda yake da nauyin gera ashirin."},{"book":"Ƙidaya","chapter":"3","verse":"48","text":"Ka ba wa Haruna da ’ya’yansa kuɗin fansar da ya haura kai na ’ya’yan farin Isra’ilawa.”"},{"book":"Ƙidaya","chapter":"3","verse":"49","text":"Haka, Musa ya karɓi kuɗin fansar waɗanda suka haura yawan Lawiyawa."},{"book":"Ƙidaya","chapter":"3","verse":"50","text":"Daga ’ya’yan fari na Isra’ilawa, ya karɓi azurfa masu nauyin shekel 1,365, bisa ga ma’aunin shekel na tsattsarkan wuri."},{"book":"Ƙidaya","chapter":"3","verse":"51","text":"Sa’an nan Musa ya ba da kuɗin fansar ga Haruna da ’ya’yansa, yadda maganar Ubangiji ta umarce shi."}]}