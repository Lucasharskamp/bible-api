{"data":[{"book":"يُدَيَ مَنفّيٍ ١","chapter":"18","verse":"1","text":"نَ تٌ دَنفِ، دَوُدَ نَشَ قِلِسِتَكَيٍ بْنبْ، عَ عٍ رَيَافِ. عَ نَشَ فَتِ نُن عَ رَبِلِنيِيٍ بَ عٍ يِ رَ."},{"book":"يُدَيَ مَنفّيٍ ١","chapter":"18","verse":"2","text":"عَ نَشَ مٌوَبَكَيٍ قَن بْنبْ، عٍ قَ لُ عَ شَ يَامَرِ بُن مَ، عٍ دُوتِ بَ."},{"book":"يُدَيَ مَنفّيٍ ١","chapter":"18","verse":"3","text":"دَوُدَ نَشَ سٌبَ مَنفّ هَدَدٍ سٍرِ قَن بْنبْ شَمَتَ مَبِرِ، بَرِ مَ عَ نُ وَ مَ عٍقِرَتِ شُرٍ شَ لُ عَ شَ يَامَرِ بُن مَ."},{"book":"يُدَيَ مَنفّيٍ ١","chapter":"18","verse":"4","text":"دَوُدَ نَشَ سْورِ رَفِسٍ وُلُ كٍرٍن، سٌي رَفِ وُلُ سٌلٌقٍرٍ، نُن سْورِ وُلُ مْشْحّن بَ عٍ يِ رَ. عَ نَشَ سٌي بِرِن تٌرٍ بٌلٌن قٌ سٌي كّمّ حْندْن عَ نَشٍيٍ رَفَتَ عَ يّتّ بّ."},{"book":"يُدَيَ مَنفّيٍ ١","chapter":"18","verse":"5","text":"سِرِيَكَ نَشٍيٍ نَ دَ مَسِ نَشَ قَ سٌبَ مَنفّ هَدَدٍ سٍرِ مَلِدٍ، كْنْ دَوُدَ نَشَ سْورِ وُلُ مْشْحّن نُن قِرِن بْنبْ عٍ رَ."},{"book":"يُدَيَ مَنفّيٍ ١","chapter":"18","verse":"6","text":"دَوُدَ نَشَ عَ شَ سْورِيٍ دْشْ سِرِيَ بْشِ مَ دَ مَسِ تَا كُي. سِرِيَكَيٍ نَشَ لُ دَوُدَ شَ يَامَرِ بُن، عٍ دُوتِ بَ عَ بّ. دَوُدَ سِفَ دّدّ، عَلَتَلَ نُ شُننَكٍلِ قِمَ نّ عَ مَ."},{"book":"يُدَيَ مَنفّيٍ ١","chapter":"18","verse":"7","text":"دَوُدَ نَشَ هَدَدٍ سٍرِ شَ سْورِيٍ شَ وُرٍ لٍقَ شَنِن دَرِ سَلَمُ شّيمَ مَسٌشِ نَشٍيٍ مَ."},{"book":"يُدَيَ مَنفّيٍ ١","chapter":"18","verse":"8","text":"عَ نَشَ هَدَدٍ سٍرِ شَ يْشُي فبٍفبٍ تٌنفٌ تِبَتِ نُن كُنُ. سُلٍمَنِ نَشَ نَ يَءِلَن مَشَسٍ شُنفبٍ رَ، سَلِدٍ كْنتِفِبَيٍ، عَ نُن سّرّشّبَدٍ وَلِسٍيٍ رَ نَشٍيٍ نُ رَوَلِمَ هْرْ مْبَنشِ كُي."},{"book":"يُدَيَ مَنفّيٍ ١","chapter":"18","verse":"9","text":"شَمَتَ مَنفّ تٌهُ نَشَ عَ مّ عَ دَوُدَ بَرَ سٌبَ مَنفّ هَدَدٍ سٍرِ شَ سْورِيٍ بِرِن بْنبْ."},{"book":"يُدَيَ مَنفّيٍ ١","chapter":"18","verse":"10","text":"عَ نَشَ عَ شَ دِ هَدٌرَ مِ شّي مَنفّ دَوُدَ شْن، عَ شَ عَ شّيبُ عَ بّ، عَ مَن شَ عَ مَتْشْ عَ شَ فٍرٍ شَ قٍ رَ هَدَدٍ سٍرِ مَبِرِ رَ. عَ مَن نَشَ شّيمَ، فبٍتِ، نُن يْشُي قِ دَوُدَ مَ، بَرِ مَ فٍرٍ نُ نَ تٌهُ نُن هَدَدٍ سٍرِ تَفِ."},{"book":"يُدَيَ مَنفّيٍ ١","chapter":"18","verse":"11","text":"مَنفّ دَوُدَ نَشَ نَ بِرِن قِ عَلَتَلَ مَ، عَ نُن فبٍتِ نُن شّيمَ عَ نَشَن نَسُشُ سِيٍ بِرِن يِ رَ عَلْ عٍدٌن، مٌوَبَ، عَمٌنِ، قِلِسِتَ، نُن عَمَلّكِ."},{"book":"يُدَيَ مَنفّيٍ ١","chapter":"18","verse":"12","text":"سٍرُيَ شَ دِ عَبِسَيِ نَشَ عٍدٌنكَ وُلُ قُ نُن سٌلٌمَسَشَن بْنبْ فُلُنبَ كُي قْشْي يِرٍ."},{"book":"يُدَيَ مَنفّيٍ ١","chapter":"18","verse":"13","text":"عَ نَشَ سْورِيٍ لُ عٍدٌن عَلَكٌ نَا بِرِن شَ لُ دَوُدَ شَ يَامَرِ بُن مَ. دَوُدَ سِفَ دّدّ، عَلَتَلَ نُ شُننَكٍلِ قِمَ نّ عَ مَ."},{"book":"يُدَيَ مَنفّيٍ ١","chapter":"18","verse":"14","text":"دَوُدَ نَشَ عَ شَ حَمَ عِسِرَيِلَ يَمَرِ سّرِيّ نُن تِنشِنيِ رَ."},{"book":"يُدَيَ مَنفّيٍ ١","chapter":"18","verse":"15","text":"سٍرُيَ شَ دِ يٌوَبَ نَن نُ نَ سْورِيٍ شَ مَنفّ رَ. عَشِلُدُ شَ دِ يٍهٌسَقَتِ نَن نُ نَ مَنفّ شَ شُي مَدَنفِ رَ."},{"book":"يُدَيَ مَنفّيٍ ١","chapter":"18","verse":"16","text":"عَشِتُبَ شَ دِ سَدْكِ نُن عَبِيَتَرِ شَ دِ عَبِمٍلٍكِ نَن نُ نَ سّرّشّدُبّيٍ رَ. سَوٍ سَ نَن نُ نَ مَنفّ شَ سّبّلِتِ رَ."},{"book":"يُدَيَ مَنفّيٍ ١","chapter":"18","verse":"17","text":"يٍهٌيَدَ شَ دِ بّنَيَ نَن نُ نَ كٍرٍتِكَيٍ نُن ثٍلٍتَكَيٍ شُنيِ رَ. مَنفّ دَوُدَ شَ دِيٍ نَن نُ نَ عَ شَنبِ رَ."}]}