{"data":[{"book":"1 Kung","chapter":"4","verse":"1","text":"Och kung Salomo var kung över hela Israel. [Alla senare kungar regerade bara i delar av landet.]"},{"book":"1 Kung","chapter":"4","verse":"2","text":"Dessa var hans furstar (högt uppsatta män):"},{"book":"1 Kung","chapter":"4","verse":"3","text":"Elichoref och Achija, Shishas söner – skrivare (sekreterare),"},{"book":"1 Kung","chapter":"4","verse":"4","text":"och Benajaho, Jehojadas son – överbefälhavare (han var över hären) [1 Kung 2:35],"},{"book":"1 Kung","chapter":"4","verse":"5","text":"och Asarja, Natans son, var över hövitsmännen (ledare för guvernörerna för de olika distrikten)"},{"book":"1 Kung","chapter":"4","verse":"6","text":"och Achishar – över hushållet"},{"book":"1 Kung","chapter":"4","verse":"7","text":"Och Salomo hade 12 överhuvuden över hela Israel som försåg kungens hushåll med livsmedel, varje man skulle förse för en månad varje år."},{"book":"1 Kung","chapter":"4","verse":"8","text":"Och dessa är deras namn:"},{"book":"1 Kung","chapter":"4","verse":"9","text":"Dekers son – i Makats och i Shalavim, och Beit-Shemesh och Elon-Beit-Chanan;"},{"book":"1 Kung","chapter":"4","verse":"10","text":"Cheseds son – i Arubot, till honom hörde Socho och hela Chefers land;"},{"book":"1 Kung","chapter":"4","verse":"11","text":"Avinadavs son – hela Dors område, han hade Salomos dotter Tafat som hustru;"},{"book":"1 Kung","chapter":"4","verse":"12","text":"Baana, Achilods son – i Taanach och Megiddo och hela Beit-Shean som ligger bredvid Tsaretan, mellan Jizreel från Beit-Shean till Avel-Mechola så långt som bortom Jokmeam;"},{"book":"1 Kung","chapter":"4","verse":"13","text":"Gevers son – i Ramot-Gilead, som hade Jairs, Manasses sons, byar i Gilead; han hade även Argovs område i Bashan, 60 stora städer med murar och bommar av brons;"},{"book":"1 Kung","chapter":"4","verse":"14","text":"Achinadav, Iddos son – i Machanajim;"},{"book":"1 Kung","chapter":"4","verse":"15","text":"Achimats – i Naftali, han tog Salomos dotter Basemat till hustru;"},{"book":"1 Kung","chapter":"4","verse":"16","text":"Baana, Choshajs son – i Asher och Bealot;"},{"book":"1 Kung","chapter":"4","verse":"17","text":"Jehoshafat, Paroachs son – i Isashchar;"},{"book":"1 Kung","chapter":"4","verse":"18","text":"Shimi, Elas son – i Benjamin;"},{"book":"1 Kung","chapter":"4","verse":"19","text":"Gever, Uris son – i Gileads land, landet som tillhört Sichon, amoréernas kung och Og, Bashans kung, och en ledare i landet (betyder förmodligen att han var chef över de övriga ledarna i samma område)."},{"book":"1 Kung","chapter":"4","verse":"20","text":"Juda och Israel var lika omöjliga att räkna som sanden vid havet [1 Mos 22:17; 32:12], de åt och drack och var glada."},{"book":"1 Kung","chapter":"4","verse":"21","text":"Och Salomo regerade över hela kungariket från floden till filistéernas land och till gränsen mot Egypten, de bar fram gåvor och tjänade Salomo alla hans livsdagar."},{"book":"1 Kung","chapter":"4","verse":"22","text":"Och Salomos underhåll [för att livnära alla personer (uppskattnigsvis 15 000 . 30 000) som var i hans tjänst] för en dag var"},{"book":"1 Kung","chapter":"4","verse":"23","text":"10 feta (gödda) oxar [från stallet]"},{"book":"1 Kung","chapter":"4","verse":"24","text":"Eftersom han rådde över hela området på denna [västra] sida floden [Eufrates] från Tifsach [stad längs med Eufrates (Asadsjön i Syrien) som markerade den nordöstra gränsen av Slomos rike] ända till Gaza [i sydväst], över alla kungar på denna [västra] sida floden, och han hade fred (shalom) på alla sidor runtomkring."},{"book":"1 Kung","chapter":"4","verse":"25","text":"Och Juda och Israel bodde i trygghet, varje man under sin vinstock och under sitt fikonträd, från Dan till Beer-Sheva, alla Salomos dagar."},{"book":"1 Kung","chapter":"4","verse":"26","text":"Och Salomo hade 40 000 häststall för sina vagnar och 12 000 ryttare."},{"book":"1 Kung","chapter":"4","verse":"27","text":"Och dessa ledare [för de tolv regionerna] försåg kung Salomo och alla som kom till kungens bord med proviant, varje man sin månad, de lät ingenting saknas. [Över tid blir bördan för stor och folket ber Salomos efterträdare att lätta på skattebördan, se 1 Kung 12:1-4. Orden från Mose 5 Mos 17:14-20 finns som en varning.]"},{"book":"1 Kung","chapter":"4","verse":"28","text":"Korn och halm till hästarna och snabba hästar till de platser där de ska vara, varje man enligt hans uppdrag."},{"book":"1 Kung","chapter":"4","verse":"29","text":"Och Gud (Elohim) gav Salomo vishet och mycket stor kunskap och ett stort (ordagrant expanderat, utvidgat) hjärta, som sanden på havets strand."},{"book":"1 Kung","chapter":"4","verse":"30","text":"Och Salomos vishet överträffade visheten av alla österns söner och all Egyptens vishet,"},{"book":"1 Kung","chapter":"4","verse":"31","text":"för han var visare än alla människor, än esraiten Etan [Ps 89:1] och Heman [Ps 88:1] och Kalkol och Darda, Machols söner, och hans berömmelse var i alla länder runtomkring."},{"book":"1 Kung","chapter":"4","verse":"32","text":"Och han talade 3 000 ordspråk, och hans sånger var 1 005. [Ordet tala – hebr. davar, betyder både att tala och skapa, vilket här gör att han både formulerar/uppfinner och uttalar 3 000 ordspråk förutom sångerna.]"},{"book":"1 Kung","chapter":"4","verse":"33","text":"Och han talade om träd, från cedern som finns i Libanon liksom om isopen som växer på muren, han talade även om djur och fåglar och om krypande varelser och om fiskar."},{"book":"1 Kung","chapter":"4","verse":"34","text":"Och alla slags människor kom för att höra Salomos vishet, från alla jordens kungar som hade hört om hans vishet."}]}