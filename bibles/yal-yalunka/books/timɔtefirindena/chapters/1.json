{"data":[{"book":"Timɔte Firindena","chapter":"1","verse":"1","text":"N tan Pɔli, naxan findixi Yesu Alaa Muxu Sugandixina xɛraan na Ala sagoon xɔn ma alogo Ala en tuli saxi nii rakisin naxan na Yesu Alaa Muxu Sugandixini, n xa na rali, n tan nan ito sɛbɛxi,"},{"book":"Timɔte Firindena","chapter":"1","verse":"2","text":"n yi a rasiga n nafan dii xɛmɛn Timɔte ma."},{"book":"Timɔte Firindena","chapter":"1","verse":"3","text":"N walima Ala naxan xa bɔɲɛ rafixɛni alo n benbane a liga kii naxan yi, n barikan birama na xa, n nɛma a maxandɛ i xa kɔɛɛn nun yanyin na waxatin birin."},{"book":"Timɔte Firindena","chapter":"1","verse":"4","text":"Amasɔtɔ, n nan n miri i ya wugan ma, a xɔnla n suxuma nɛn n xa i to alogo n xa lugo sɛwan na.1.4 Timɔte wuga nɛn Pɔli keli Efɛsi taani waxatin naxan yi. A mato Timɔte Singen 1.3 kui."},{"book":"Timɔte Firindena","chapter":"1","verse":"5","text":"N xaxili mɔn i ya dɛnkɛlɛya kɛndɛn xɔn, naxan yi i mame Lowisi nun i nga Ewunise yi. N laxi a ra, fa fala a i fan yi."},{"book":"Timɔte Firindena","chapter":"1","verse":"6","text":"Nanara, n na a rabirama i ma, Ala kiseen naxan fixi i ma, i xa na rawali i sɔbɛɛn na, i naxan sɔtɔxi n na n yiin sa i xunni waxatin naxan yi Ala maxandini."},{"book":"Timɔte Firindena","chapter":"1","verse":"7","text":"Amasɔtɔ Ala mi Nii gaxuxin xan fixi en ma koni a Nii Sariɲanxina naxan sɛnbɛn nun xanuntenyaan nun sɔn faɲin fima en ma."},{"book":"Timɔte Firindena","chapter":"1","verse":"8","text":"Nba, i nama yagi sereyaan bɛ en Marigin xa, hanma i yagi n tan ma fe ra hali n to kasoon na a fe ra. Koni en firinna xa tin tɔrɔyaan ma en bode xɔn lan Yesu a fe Xibaru Faɲina fe ma Ala sɛnbɛn barakani."},{"book":"Timɔte Firindena","chapter":"1","verse":"9","text":"A tan nan en nakisixi, a yi en xili a en xa sariɲan. En kɛwanle fe mi a ra de, koni a yɛtɛna fe ragidixina, e nun a hinanna, a naxan fi en ma Yesu Alaa Muxu Sugandixin barakani benun dunuɲa xa da."},{"book":"Timɔte Firindena","chapter":"1","verse":"10","text":"Koni iki a bata a yita en na en nakisimaan Yesu Alaa Muxu Sugandixin minin xɔn ma kɛnɛnni, naxan faxan sɛnbɛn nɔxi, a yi nii rakisin nun faxatareyaan makɛnɛn Yesu a fe Xibaru Faɲin xɔn ma."},{"book":"Timɔte Firindena","chapter":"1","verse":"11","text":"Ala bata n findi kawandi baan nun xɛraan nun karamɔxɔn na Yesu a fe Xibaru Faɲina fe ra."},{"book":"Timɔte Firindena","chapter":"1","verse":"12","text":"Nanara, n tɔrɔma feni itoe ra, koni n mi yagixi e fe ra amasɔtɔ n dɛnkɛlɛyaxi naxan ma, n na kolon. N laxi a ra, a nɔɛ n gbeen namarɛ nɛn han na lɔxɔni."},{"book":"Timɔte Firindena","chapter":"1","verse":"13","text":"I fala kɛndɛn naxanye mɛxi n yii, ne ramara misaala ra xanuntenyaan nun dɛnkɛlɛyani Alaa Muxu Sugandixin Yesu xɔn."},{"book":"Timɔte Firindena","chapter":"1","verse":"14","text":"Se faɲin naxanye taxuxi i ra, ne mara Alaa Nii Sariɲanxin sɛnbɛn barakani naxan en yi."},{"book":"Timɔte Firindena","chapter":"1","verse":"15","text":"I a kolon fa fala naxanye birin Asi yamanani, ne bata n nabeɲin, hali Figelo nun Heremogene."},{"book":"Timɔte Firindena","chapter":"1","verse":"16","text":"Ala xa Marigin kininkinin Onesiforo a denbayaan ma amasɔtɔ a n nii yifan nɛn n ma sanɲa ma wuyaxi. A mi yagi n ma fe ra hali n to kasoon na."},{"book":"Timɔte Firindena","chapter":"1","verse":"17","text":"A Romi taan li waxatin naxan yi, a yi a tunnafan n fenɲɛ han a yi n to."},{"book":"Timɔte Firindena","chapter":"1","verse":"18","text":"Ala xa Marigin kininkinin a ma na Lɔxɔni. A feen naxanye liga n xa Efɛsi taani, i ne kolon yati!"}]}