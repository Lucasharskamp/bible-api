{"data":[{"book":"Sálmarnir","chapter":"88","verse":"1-2","text":"Drottinn, þú Guð minn og hjálpari minn, ég ákalla þig um daga og nætur."},{"book":"Sálmarnir","chapter":"88","verse":"3","text":"Svaraðu bænum mínum! Hlustaðu á hróp mitt,"},{"book":"Sálmarnir","chapter":"88","verse":"4","text":"því að ég er altekinn ótta og finn dauðann nálgast."},{"book":"Sálmarnir","chapter":"88","verse":"5","text":"„Líf hans er að fjara út,“ segja sumir, „það er vonlaust með hann.“"},{"book":"Sálmarnir","chapter":"88","verse":"6","text":"Ég er einn og yfirgefinn og bíð þess eins að deyja, rétt eins og þeir sem falla á vígvellinum."},{"book":"Sálmarnir","chapter":"88","verse":"7","text":"Þú hefur varpað mér niður í myrkradjúp."},{"book":"Sálmarnir","chapter":"88","verse":"8","text":"Reiði þín hefur þrýst mér niður, hver holskeflan á fætur annarri kaffærir mig."},{"book":"Sálmarnir","chapter":"88","verse":"9","text":"Vinir mínir sneru við mér bakinu og eru horfnir – það var af þínum völdum. Ég er innikróaður, sé enga undankomuleið."},{"book":"Sálmarnir","chapter":"88","verse":"10","text":"Augu mín eru blinduð af tárum. Daglega kalla ég eftir hjálp þinni. Ó, Drottinn, ég lyfti höndum í bæn um náð!"},{"book":"Sálmarnir","chapter":"88","verse":"11","text":"Gerðu kraftaverk svo að ég deyi ekki, því hvað gagnar mér hjálp þín ef ég ligg kaldur í gröfinni? Þá get ég ekki lofað þig!"},{"book":"Sálmarnir","chapter":"88","verse":"12","text":"Geta hinir látnu vegsamað gæsku þína? Syngja þeir um trúfesti þína?!"},{"book":"Sálmarnir","chapter":"88","verse":"13","text":"Getur myrkrið borið vitni um máttarverk þín? Hvernig eiga þeir sem búa í landi gleymskunnar að tala um hjálp þína?"},{"book":"Sálmarnir","chapter":"88","verse":"14","text":"Ó, Drottinn, dag eftir dag bið ég fyrir lífi mínu."},{"book":"Sálmarnir","chapter":"88","verse":"15","text":"Drottinn, hvers vegna hefur þú útskúfað mér? Af hverju hefur þú snúið þér burt frá mér og litið í aðra átt?"},{"book":"Sálmarnir","chapter":"88","verse":"16","text":"Allt frá æsku hef ég átt erfiða ævi og oft staðið andspænis dauðanum. Ég er magnþrota gagnvart örlögum þeim sem þú hefur búið mér."},{"book":"Sálmarnir","chapter":"88","verse":"17","text":"Heift þín og reiði hefur lamað mig. Þessi skelfing þín hefur næstum gert út af við mig."},{"book":"Sálmarnir","chapter":"88","verse":"18","text":"Alla daga hvolfist hún yfir mig."},{"book":"Sálmarnir","chapter":"88","verse":"19","text":"Ástvinir, félagar og kunningjar – öll eru þau farin. Ég sit hér einn í myrkri."}]}