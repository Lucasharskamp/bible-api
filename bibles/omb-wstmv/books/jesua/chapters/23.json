{"data":[{"book":"Jesua","chapter":"23","verse":"1","text":"Me lo tagui rani sao, i Huqe mo bete na mangana lawera Israel dena nora tavalui vuro dalire. Siu tavohe hi Jesua u tamaragai lawuagi."},{"book":"Jesua","chapter":"23","verse":"2","text":"Siu Jesua mo warera Israel doluegi, nora sesea me mo ware na nora tomtomuegi, nora tangaloi vevegi, me mo ware na nora tangaloi gaihango siu mo veve lawera:"},{"book":"Jesua","chapter":"23","verse":"3","text":"Gimiu neu leo sibomu gineu doluegi hi i nomiu Huqe Mauri u vei lawe na buri sinobu huri gimiu, huri nge nomiu Huqe Mauri u qalo huri gimiu."},{"book":"Jesua","chapter":"23","verse":"4","text":"Nein leo! Nau betegi na vanue lawe reduvimiu a vanue nora buri sinobu ngerehi ram toga tau meire hi nau qaragi nire. Vanue hi mo tavuigi Jodan mo vano mo dadari lo Tahi Medeterenian lo matainaho sasaroro."},{"book":"Jesua","chapter":"23","verse":"5","text":"Siu a nomiu Huqe Mauri, nge vin livusire den gimiu. Nge vin lei vohogi nire dena vanue ba siu huri nein lei na vanue vin vuragi nomiu, mwere hi nomiu Huqe Mauri u waratau lawe gimiu."},{"book":"Jesua","chapter":"23","verse":"6","text":"Me gimiu nein labe vin siaga, nein leohuri ve nein tabe doluegi na leo lolo Bugui Huhuiana noi Mosis. Siu mese begi denie sulo matue sige sulo mawiri."},{"book":"Jesua","chapter":"23","verse":"7","text":"Siu nein mese bulu meire buri sinobu ngerehi ram toga tau mei gimiu. Mese wareware lo henai nora huqe sao. Me mese haharigi lure, mese tabana nora, sige huduhudu lawera."},{"book":"Jesua","chapter":"23","verse":"8","text":"Nge gimiu nei bulu siaga lo nomiu Huqe Mauri mwere hi gu vei beno mo dadari bagataha."},{"book":"Jesua","chapter":"23","verse":"9","text":"Huqe u livu vohogi nire buri sinobu ngerehi den gimiu rau lawua me rau huire. Lo taro hi, a tangaloi he labe lai tea suvohi gimiu."},{"book":"Jesua","chapter":"23","verse":"10","text":"A tangaloi gategale den gimiu vin livusire tangaloi teri, huri nomiu Huqe Mauri mo qalo huri gimiu mwerehi nge u waratau lawe gimiu."},{"book":"Jesua","chapter":"23","verse":"11","text":"Siu gimiu nei leohuri vurugegi hurive, nei leogareagi na nomiu Huqe Mauri."},{"book":"Jesua","chapter":"23","verse":"12","text":"Tarevena nein tudori me nei bulu meire buri sinobu ngerehi ram toga tau mei gimiu, me nein lagi meire, me nein toga meire,"},{"book":"Jesua","chapter":"23","verse":"13","text":"siu gimiu nein ilo hurive a nomiu Huqe Mauri hateve vin livusi na buri sinobu ngerehi taligu den gimiu. Nein ilo vurugegi hurive rain vuragi nomiu vune mena mata, rain mwere gai gagavo lo gangaumiu me rain mwere ginei volae lolo matamiu. Nge vin mwerehi vin dadari nein sala dena tano garea ngehi nomiu Huqe Mauri u bete lawe gimiu."},{"book":"Jesua","chapter":"23","verse":"14","text":"Me bagataha neu nogu taro u rovo. Me, gimiu nein landobimbi me nein ilo vurugegi vena a leo garea ngehi nomiu Huqe Mauri u warataugi lawe gimiu, doluegi rau veiana. Hateve leo gategale ngeie u soi lune. Doluegi rau veiana."},{"book":"Jesua","chapter":"23","verse":"15","text":"Mwere hi leo garea doluegi noi nomiu Huqe Mauri rau veiana lawe gimiu. Siu nge vin vei na leo huire doluegi vin dadari lune vin vei vohogi gimiu dena tano garea ngehi, nge u bete lawe gimiu."},{"book":"Jesua","chapter":"23","verse":"16","text":"Tavohe gimiu nei dige vagasile lo waratau siaga noi nomiu Huqe Mauri ngehi u veve lawe gimiu, huri gimiu nein tabana noi huqe wagineu me nein huduhudu lawera. Siu a nona meroana vin gao lumiu me gimiu nein sala siserigi dena vanue garea ngehi u bete lawe gimiu.‚Äù"}]}