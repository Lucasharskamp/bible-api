{"data":[{"book":"John","chapter":"5","verse":"1","text":"Hiwa thengnga, Jisu'n Jerusalemma Jihudi ngai kahoi sik-ah aleisi."},{"book":"John","chapter":"5","verse":"2","text":"Jerusalemma Keelngam Kot koolla pham ra-nga-ah inmakhu tuikuong inkhat aleiom; Hebrew ngai chongnga Bethzatha inti.5:2. Keelngam kot koolla ... tuikuong; emakli keelngam kot koolla ... amun."},{"book":"John","chapter":"5","verse":"3","text":"Amit kacho, keii kakiak, apum kathi khat-um akana katam tak-in tuikuong luutna lamma inleizaal."},{"book":"John","chapter":"5","verse":"4","text":"Inmani'n tui innik kha inleingaak, ajarchu tui innikna racham Pumi tirton in tuikuong suungnga aluut-ah khat-um tui kha aleikachok. Tui hongkachoksuo nuk-ah tuikuong suungnga kaluut masa akana mi kha ileiroontak rirai makheiya aleidam."},{"book":"John","chapter":"5","verse":"5","text":"Kum soomthum leiriat kanajei miring inkhat aleiom."},{"book":"John","chapter":"5","verse":"6","text":"Jisu'n ama kha khawakhan azaalla ileiom kha aleimu, khat-um khawa miring pakha anana hongsoot theijei tihi ama'n aleijet phakhan Jisu'n “Nang nadam zootbo?” tia amadiang aleirakel."},{"book":"John","chapter":"5","verse":"7","text":"Akanapa khan Jisu diang aleimasang, “Karu, tui hong innik phakhan tuikuongnga kanaruoisik tuteii ommu; kei'n chumnasik kaheitho phakhan, miring khat-in naluutdel masa.”"},{"book":"John","chapter":"5","verse":"8","text":"Jisu'n ama diang aleiti, “Intheiro, napher kha ruut-inlang, halli siro.”"},{"book":"John","chapter":"5","verse":"9","text":"Khawapha takkhan mipa kha aleidam; apher kha aruut-ah aleisi."},{"book":"John","chapter":"5","verse":"10","text":"Jihudi lamkakei ngai'n akadamjei mipadiang inleiti, “Sabbath eii, eini Sinadan dungkajuiya nang in napher niraput kha dan akoi.” Neh 13:9; Jer 17:21"},{"book":"John","chapter":"5","verse":"11","text":"Takkha ama'n inmanidiang aleimasang, “Kei kanamindam mipa'n kapher ruut-inlang siro analeiti.”"},{"book":"John","chapter":"5","verse":"12","text":"Inmani'n amadiang inleirakel, “Nangdiang napher ruut-inlang siro kanaleiti miring kha tume?”"},{"book":"John","chapter":"5","verse":"13","text":"Takkha akadamjei mipa khan ama kha tume leijetmak, ajarchu Jisu'n aleisuok deljei, khat-um khawa munkhan mipui katamtak inleiom."},{"book":"John","chapter":"5","verse":"14","text":"Khawa thengnga, Jisu'n mipa kha Biak-inn khan intongpuiya ama diang aleiti, “Enro, tuun nang nadamjei; kheella nachungnga kathamak suokmaknasik, manu thokhaimaro, emak inchu katha makthei nangdiang suokthei eii.”"},{"book":"John","chapter":"5","verse":"15","text":"Halli mipa khan asiya kei kanamindam pakha Jisu eii tia ma'n Jihudi chuonkaroon ngaidiang ajuorilsuok."},{"book":"John","chapter":"5","verse":"16","text":"Jisu'n Sabbath nikhuoni hiwa chuon atho jarra Jihudi ngai'n Jisu kha poong-raalna inleipeii."},{"book":"John","chapter":"5","verse":"17","text":"Takkha Jisu'n inmanidiang aleimasang, “Kapa khan tuunkatuung chuon thocheiya om, halli kei-um chuon kitho eii.”"},{"book":"John","chapter":"5","verse":"18","text":"Hiwa chong jarra Jihudi chuonkaroon ngai'n Jisu kha kheella thatna sik-ah inlei entok; ajarchu Sabbath imakoi khabit emak-ah, takkha Pathian kha apa eii tia ama'n aleiti, apum takkha Pathian le in-angpui."},{"book":"John","chapter":"5","verse":"19","text":"Jisu'n inmanidiang aleimasang, Kei'n nangnidiang inthiangnga kanati: Asapa khan iteii-um atheinuoa thomatormak, Apa itho imu ngaikhabit ama'n atho; Apa itho kha, Asapa innum itho eii."},{"book":"John","chapter":"5","verse":"20","text":"Ajarchu Apa khan Asapa kha aminriang halli apum tak-in itho ngai rakip kha Asapa diang aminmu, nangni'n ningngak domnasik hineek-ah kalok thonasik-ah amadiang alaminmusik eii."},{"book":"John","chapter":"5","verse":"21","text":"Apa khan akathi ngai aminringnga ringkhuo ipenook angnga, Asapa innum ipezoot mi ngaidiang ringna apeii."},{"book":"John","chapter":"5","verse":"22","text":"Apa khan tuteii diang-um chong tanmak, takkha Asapa diang chongtan nasik ranak rakip ama'n apejei,"},{"book":"John","chapter":"5","verse":"23","text":"Apa diang khoya intho angnga mi rakip in Asapa kha khoya inthosik eii. Asapa khoya kathomak ama khan Asapa kajuotir Apa kha-um khoya kathomak eii."},{"book":"John","chapter":"5","verse":"24","text":"“Kei'n inthiangnga nangnidiang kati: Kei kachong karangai khat-um kei kanajuotir amadiang inngamna mi khan kumsoot ringna anei, ama chungnga chongtan omnuni, takkha kathiya inphut ringna kha inrakaanjei."},{"book":"John","chapter":"5","verse":"25","text":"Kei'n nangnidiang inthiangnga kati: akathi ngai'n Pathian Sapa rasa kha injet nasik, halli akajet ngai'n inhongring nasik-ah aphakha aheiwasik eii, halli tuun aphakha ejei."},{"book":"John","chapter":"5","verse":"26","text":"Apa'n ringna inei angnga, Ama'n Asapa diang-um apum tak-ah ringna aneinasik azootpi."},{"book":"John","chapter":"5","verse":"27","text":"Khat-um Ama'n Asapa diang chongtan nasik ranak apejei, ajarchu amahi Miring Sapa kha eii."},{"book":"John","chapter":"5","verse":"28","text":"Hiwa hin nangni ngakmaru; Akathi mi rakip in thaankhur makheiya ama rasa injet nasik apha kha ajuojei"},{"book":"John","chapter":"5","verse":"29","text":"Halli akatha katho ngai'n inthaan makheiya hongsuok inta ringna inneisik eii, halli kathamak katho ngai'n chongtan nasik-ah inhongringsik eii.” Dan 12:2"},{"book":"John","chapter":"5","verse":"30","text":"“Kei karanak-ah iteii thomatormong; Pathian in chong tanro iti-ngai bitkha Kei'n chong katan, halli kei chongtanhi adik, ajarchu kei imanuom kha kei thosik ngaidonmong, takkha kei kanajuotir ama imanuom kha katho."},{"book":"John","chapter":"5","verse":"31","text":"Kei kapum taksik sakhi kape inchu, Kei sakhi hi dikmak;"},{"book":"John","chapter":"5","verse":"32","text":"Takkha mi inkhat kei sakhi ka-e om, halli kei'n kajet khachu ama'n kei jarra iril ngaikha adik."},{"book":"John","chapter":"5","verse":"33","text":"Nangni'n John diang ningheitir, halli John in inmanidiang akadik kha aleirilpi. Jn 1:19-27; 3:27-30"},{"book":"John","chapter":"5","verse":"34","text":"Kei'n mi ngai sakhi kilei emak, takkha Kei'n hiwa katina ajarchu nangni'n ringna ningmunasik eii."},{"book":"John","chapter":"5","verse":"35","text":"John hi war kanapeii sariakmei kakai kha alei eii, halli nangni'n ama warkhan apha bongkhat hoinasik-ah ningkadang."},{"book":"John","chapter":"5","verse":"36","text":"Takkha kei ipeii sakhi hichu John ta neek-ah kalok eii; kei thosik-ah Kapa inapeii chuon ngai, khat-um kei itho chuon ngai khan keihi Apa inajuotir eii tia amalar.”"},{"book":"John","chapter":"5","verse":"37","text":"Halli kei kanajuotir kapa in kei jarra sakhi apeii. Nangni'n ama rasa woikhat-um lajetmakchu khat-um ama meel lamumakchu, Matt 3:17; Mk 1:11; Luk 3:12"},{"book":"John","chapter":"5","verse":"38","text":"halli nangni'n ama chongkha ningmalungnga reiimakchu, ajarchu ama ijuotir miringkha ngamnamakchu."},{"book":"John","chapter":"5","verse":"39","text":"Nangni'n Chong inthiang kha ning-entok, ajarchu nangni'n khawa khan hektik kaboi ringna kinmu eii ningti; halli khawa Pathian chong kha eii, kei jarra sakhi ka-eii;"},{"book":"John","chapter":"5","verse":"40","text":"kha e-innum nangni'n ringna ningmunasik keidiang heiwazoot makchu."},{"book":"John","chapter":"5","verse":"41","text":"“Manmasi ngai'n naminpaak kha kei manuommong,"},{"book":"John","chapter":"5","verse":"42","text":"takkha kei'n kajet, khachu nangni ningmalung suungnga Pathian minriang nakha neimakchu."},{"book":"John","chapter":"5","verse":"43","text":"Kei'n Kapa ramingnga kajuo, halli nangni'n kei nazootmakchu; takkha miringkhat apumtak thomatorna ramingnga ajuo-inchu, nangni'n ama chu ningdonsik eii."},{"book":"John","chapter":"5","verse":"44","text":"Pathian diangnga kajuo minpaak nakha entoklekleiya inkhatli inkhat inpaak kha ningmanuom inle angtho tholi ngamna ningneisik me?"},{"book":"John","chapter":"5","verse":"45","text":"Kei'n Kapa maikuungnga nangni kanaril sesik eii tia ngaidonmaru. Nangni'n ngamna ningnei Moses kha-eii nangni kanaril sesik."},{"book":"John","chapter":"5","verse":"46","text":"Nangni'n Moses kha inthiangnga ningleingamna inchu, nangni'n kei-um ningna ngamnasik eii, ajarchu Moses in kei jarra aleimajia."},{"book":"John","chapter":"5","verse":"47","text":"Takkha ama ileimajia kha ningngamnamak inchu, angtho tholi kei kachong ningngamnasik me?”"}]}