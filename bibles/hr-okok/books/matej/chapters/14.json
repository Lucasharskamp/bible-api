{"data":[{"book":"Matej","chapter":"14","verse":"1","text":"Kad je Herod tetrarh14:1 Herod Antipa. čuo o Isusu,"},{"book":"Matej","chapter":"14","verse":"2","text":"reče svojim slugama: “To je od mrtvih uskrsnuo Ivan Krstitelj pa sad u njemu djeluju čudesne sile.”"},{"book":"Matej","chapter":"14","verse":"3","text":"Herod je, naime, Ivana dao uhititi, svezati i baciti u tamnicu na zahtjev Herodijade, žene svojega brata Filipa,"},{"book":"Matej","chapter":"14","verse":"4","text":"jer mu je Ivan govorio: “Ti nemaš prava da je imaš za ženu!”"},{"book":"Matej","chapter":"14","verse":"5","text":"Htio je ubiti Ivana, ali se bojao naroda jer su ga smatrali prorokom."},{"book":"Matej","chapter":"14","verse":"6","text":"Ali na proslavi Herodova rođendana pred uzvanicima je plesala Herodijadina kćerka i tako se svidjela Herodu"},{"book":"Matej","chapter":"14","verse":"7","text":"da se zakleo dati joj sve što zatraži."},{"book":"Matej","chapter":"14","verse":"8","text":"Ona na majčin nagovor reče: “Zapovjedi da mi na pladnju donesu glavu Ivana Krstitelja!”"},{"book":"Matej","chapter":"14","verse":"9","text":"Kralj se ražalosti, ali zbog toga što se zakleo i zbog uzvanika zapovjedi da joj učine po volji."},{"book":"Matej","chapter":"14","verse":"10","text":"Pošalje ljude da Ivanu u tamnici odrube glavu."},{"book":"Matej","chapter":"14","verse":"11","text":"Donesu djevojci glavu na pladnju, a ona je pak odnese majci."},{"book":"Matej","chapter":"14","verse":"12","text":"Potom dođu Ivanovi učenici, uzmu njegovo tijelo i pokopaju ga te odu javiti Isusu."},{"book":"Matej","chapter":"14","verse":"13","text":"Kad je Isus to čuo, otplovi odande lađicom na pusto mjesto da se povuče u osamu. Ali narod je to doznao pa su pješice krenuli iz gradova za njim."},{"book":"Matej","chapter":"14","verse":"14","text":"Kad je izišao iz lađice, ugleda silan narod pa se sažali nad njima i izliječi im bolesnike."},{"book":"Matej","chapter":"14","verse":"15","text":"Uvečer mu priđu učenici i kazaše. “Pust je ovo kraj a već je i kasno. Otpusti ljude da mogu otići u sela kupiti hrane!”"},{"book":"Matej","chapter":"14","verse":"16","text":"Ali Isus odgovori: “Nije potrebno da idu; vi ih nahranite!”"},{"book":"Matej","chapter":"14","verse":"17","text":"“Pa ovdje imamo samo pet kruhova i dvije ribe!”"},{"book":"Matej","chapter":"14","verse":"18","text":"“Donesite ih!” reče."},{"book":"Matej","chapter":"14","verse":"19","text":"Zapovjedi zatim mnoštvu da sjednu na travu. Uzme pet kruhova i dvije ribe, pogleda u nebo te blagoslovi hranu. Razlomi kruh i dade ga učenicima, a učenici su ga dijelili mnoštvu."},{"book":"Matej","chapter":"14","verse":"20","text":"I svi su jeli dok se nisu nasitili. Zatim pokupe ostatke. Bilo ih je dvanaest punih košara."},{"book":"Matej","chapter":"14","verse":"21","text":"A nahranilo se pet tisuća muškaraca te žene i djeca koji su bili s njima."},{"book":"Matej","chapter":"14","verse":"22","text":"Odmah zatim Isus natjera učenike da uđu u lađu i da preplove na drugu obalu, dok on otpusti mnoštvo."},{"book":"Matej","chapter":"14","verse":"23","text":"Kad ih je otpustio, popne se u goru da se pomoli u osami. Kasno navečer još je bio sam ondje."},{"book":"Matej","chapter":"14","verse":"24","text":"U međuvremenu je lađa već bila daleko od obale. Zapuhao je jak protivan vjetar, pa se borila s velikim valovima."},{"book":"Matej","chapter":"14","verse":"25","text":"Oko tri sata ujutro14:25 U grčkome: o četvrtoj noćnoj straži. Isus dođe k učenicima hodajući po vodi."},{"book":"Matej","chapter":"14","verse":"26","text":"Kad ugledaju kako hoda po vodi prema njima, vrisnu od straha misleći da je sablast."},{"book":"Matej","chapter":"14","verse":"27","text":"Ali Isus im odmah reče: “Samo hrabro! Ja sam! Ne bojte se!”"},{"book":"Matej","chapter":"14","verse":"28","text":"Nato mu Petar reče: “Gospodine, ako si ti, zapovjedi da dođem k tebi po vodi!”"},{"book":"Matej","chapter":"14","verse":"29","text":"“Dođi!” odgovori Isus. Petar iziđe iz lađe te hodajući po vodi pođe prema Isusu."},{"book":"Matej","chapter":"14","verse":"30","text":"Ali kad je osjetio silinu vjetra, prestraši se i počne tonuti. “Spasi me, Gospodine!” poviče."},{"book":"Matej","chapter":"14","verse":"31","text":"Isus mu odmah pruži ruku i uhvati ga. “Slaba je tvoja vjera”, reče mu. “Zašto si posumnjao?”"},{"book":"Matej","chapter":"14","verse":"32","text":"Kad su ušli u lađu, vjetar prestane."},{"book":"Matej","chapter":"14","verse":"33","text":"Učenici u lađi poklone mu se ničice i uzviknu: “Ti si zaista Božji Sin!”"},{"book":"Matej","chapter":"14","verse":"34","text":"Preplove jezero i pristanu u Genezaretu."},{"book":"Matej","chapter":"14","verse":"35","text":"Ondašnji žitelji ga prepoznaju i po svoj okolici razglase da je došao, pa mu svi počnu dovoditi bolesnike."},{"book":"Matej","chapter":"14","verse":"36","text":"Molili su ga da im dopusti dotaknuti barem skut njegove haljine i svi koji su ga dotaknuli ozdravljali su."}]}