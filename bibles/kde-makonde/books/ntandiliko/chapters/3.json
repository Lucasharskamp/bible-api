{"data":[{"book":"Ntandiliko","chapter":"3","verse":"1","text":"Nnyongo ávele na ulamba kuvapunda anyama vammalele va munnyitu vanavaumbile Yahwe Nnungu. Bahi nnyongo nkunnyaulila ayula mmahe kuchidoni, “Ati muhiu kuva Nnungu áhawile kuva munalye vihepo vya nnandi wohewo wa m'bustani?”"},{"book":"Ntandiliko","chapter":"3","verse":"2","text":"Mmahe nkunnyang'ula ayula nnyongo kuchidoni, “Nanga, tùnahulula chihi kulya vihepo vya milandi ivêle m'bustani,"},{"book":"Ntandiliko","chapter":"3","verse":"3","text":"henga Nnungu áhawile kuva, tunalye vihepo vya nnandi uvêle ching'ati bustani, na wala tunaukwahe, na tukàtenda uchocho tùmbekuhwa.”"},{"book":"Ntandiliko","chapter":"3","verse":"4","text":"Nnyongo nkunnyaulila mmahe kuchidoni, “Mmh! Nanga pamumbekuhwa!"},{"book":"Ntandiliko","chapter":"3","verse":"5","text":"Nnungu áhawile uchocho kwa kuva ànimala kuva mukàlya vihepo vya nnandi anewo ding'ano dyenu dichidihunukuliwe, na mwenu mùmbekuva muchi mwene Nnungu kwa kumala lambone na lahakalenge.”"},{"book":"Ntandiliko","chapter":"3","verse":"6","text":"Bahi mmahe pawene kuva vihepo anevyo vìnafala namene kwa chakulya, na vìnautila mmeho na vìnafala kwa kupata lúnda, nang'e nkuhepa chihepo cha nnandi anewo, nkulya, nkumwing'a na nng'andomwe anavele nawe pamo, nanang'e nkulya."},{"book":"Ntandiliko","chapter":"3","verse":"7","text":"Upala vammalele nkuhunukuliwa ding'ano, nkulimala kuva vàvele chihi lukundu mwandu, bahi nkutota mahamba la nnandi wa tini la kulikuhikija."},{"book":"Ntandiliko","chapter":"3","verse":"8","text":"Bahi chinalyulo, mpapa pauchipunga, ayula nnume na n'jawe nkupilikana dihinji dya Yahwe Nnungu waonga m'bustani, vanang'o nkulipiha mmilandi ya m'bustani kuchinga Yahwe Nnungu anavone."},{"book":"Ntandiliko","chapter":"3","verse":"9","text":"Henga Yahwe Nnungu nkunchema ayula nnume na kummuja kuchidoni, “Ùvele kwachi?”"},{"book":"Ntandiliko","chapter":"3","verse":"10","text":"Nang'e nkunnyang'ula kuchidoni, “Nangu ngúpilikene dihinji dyako m'bustani, nangu nkuyopa, nkulipiha, kwa kuva ngúvele lukundu mwandu.”"},{"book":"Ntandiliko","chapter":"3","verse":"11","text":"Yahwe Nnungu nkummuja kuchidoni, “Nnani akuhaulidîle kuva úvele lukundu mwandu? Dachi, ùlile chihepo cha nnandi chinikulimbijije unalye?”"},{"book":"Ntandiliko","chapter":"3","verse":"12","text":"Ayula nnume nkuyang'ula kuchidoni, “Ayu mmahe úngupèlè aikale pamo na nangu njo angupêle chihepo cha nnandi anewo, nangu nkulya.”"},{"book":"Ntandiliko","chapter":"3","verse":"13","text":"Anepo Yahwe Nnungu nkummuja ayula mmahe kuchidoni, “Chinu ntwani achino chiuchitendile?” Mmahe nkuyang'ula kuchidoni, “Nnyongo áningulambila, nangu nkulya.”"},{"book":"Ntandiliko","chapter":"3","verse":"14","text":"Bahi Yahwe Nnungu nkunnyaulila nnyongo kuchidoni,"},{"book":"Ntandiliko","chapter":"3","verse":"15","text":"Nìmbevika umongo kati yakuwe na ayu mmahe,"},{"book":"Ntandiliko","chapter":"3","verse":"16","text":"Anepo nkunnyaulila ayula mmahe kuchidoni,"},{"book":"Ntandiliko","chapter":"3","verse":"17","text":"Anepo Yahwe Nnungu nkunnyaulila ayula nnume kuchidoni,"},{"book":"Ntandiliko","chapter":"3","verse":"18","text":"Ulongo ùmbemeja miva na lukwekwe kwajili yako,"},{"book":"Ntandiliko","chapter":"3","verse":"19","text":"Na ùmbelipatila chakulya kwa kukola madengo lakamajanga namene,"},{"book":"Ntandiliko","chapter":"3","verse":"20","text":"Bahi ayula nnume nkunchema n'jawe lina “Eva,3:20 Lidi lya lina Eva lìpilikanika muchi lilove lya Chieblaniya livêle na mana ya “avêle na umi.”” kwa kuva, àmbekuva mama wa vanu vammalele."},{"book":"Ntandiliko","chapter":"3","verse":"21","text":"Yahwe Nnungu nkunkatapajija Adamu na n'jawe mambende, nkuvawaja."},{"book":"Ntandiliko","chapter":"3","verse":"22","text":"Bahi Yahwe Nnungu nkuchidoni, “Vino vanu vàvele muchi mutuvelelee hwetu, kwa kulamala lambone na lahakalenge. Vino vàlembelewa vadivilwe kulya chihepo cha nnandi wa umi ukee na ntululilo, kwa kuva, vakàlya vàmbekuva na umi ukee na ntululilo."},{"book":"Ntandiliko","chapter":"3","verse":"23","text":"Bahi Yahwe Nnungu nkuvavingangila anevo vanu panda bustani ya Adeni, uchinga vakalime muulongo muvanatwaliwijwe."},{"book":"Ntandiliko","chapter":"3","verse":"24","text":"Nnungu pavavingangidile vanu panda bustani, nkuvivika viumbe vya kulihunde vivêle na dimapa, m'bali wa mashaliki wa Bustani ya Adeni pamo na upanga wa moto uchidinguka-dinguka nnyenje, kwa kuichunga indila ichihwena kunnandi wa umi ukee na ntululilo."}]}