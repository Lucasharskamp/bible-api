{"data":[{"book":"Máté","chapter":"16","verse":"1","text":"Odamentek hozzá a farizeusok és a szadduceusok, meg akarták kísérteni, és kérték őt, hogy mutasson nekik mennyei jelt."},{"book":"Máté","chapter":"16","verse":"2","text":"Ő pedig így felelt nekik: „Amikor esteledik, azt mondjátok: Szép idő lesz, mert vörös az ég."},{"book":"Máté","chapter":"16","verse":"3","text":"Reggel pedig: Ma zivatar lesz, mert az ég borús és vörös. Képmutatók, az ég ábrázatát meg tudjátok ítélni, az idők jeleit pedig nem tudjátok?"},{"book":"Máté","chapter":"16","verse":"4","text":"E gonosz és parázna nemzetség jelt kíván, és nem adatik néki jel, csak Jónás prófétának jele.“ És otthagyva őket, elment."},{"book":"Máté","chapter":"16","verse":"5","text":"Tanítványai a túlsó partra mentek, és elfelejtettek kenyeret vinni magukkal."},{"book":"Máté","chapter":"16","verse":"6","text":"Jézus pedig mondta nekik: „Vigyázzatok, és őrizkedjetek a farizeusok és szadduceusok kovászától!“"},{"book":"Máté","chapter":"16","verse":"7","text":"Ők pedig tanakodtak maguk között, és ezt mondták: „Nem hoztunk kenyeret magunkkal.“"},{"book":"Máté","chapter":"16","verse":"8","text":"Jézus meghallotta ezt, és mondta nekik: „Miért tanakodtok magatok között, ó kicsinyhitűek, hogy kenyeret nem hoztatok magatokkal?"},{"book":"Máté","chapter":"16","verse":"9","text":"Mégsem értitek? Nem is emlékeztek az ötezernek öt kenyerére, és hogy hány kosarat töltöttetek meg?"},{"book":"Máté","chapter":"16","verse":"10","text":"Sem a négyezernek hét kenyerére, és hogy hány kosarat töltöttetek meg?"},{"book":"Máté","chapter":"16","verse":"11","text":"Hogyan lehet, hogy nem értitek meg, hogy nem a kenyérről beszéltem nektek, mikor mondtam, hogy őrizkedjetek a farizeusok és szadduceusok kovászától?“"},{"book":"Máté","chapter":"16","verse":"12","text":"Ekkor értették meg, hogy nem arról szólt, hogy a kenyér kovászától őrizkedjenek, hanem a farizeusok és szadduceusok tudományától."},{"book":"Máté","chapter":"16","verse":"13","text":"Mikor pedig Jézus Cezárea Filippi környékére ment, megkérdezte tanítványait: „Engem, az Emberfiát kinek mondanak az emberek?“"},{"book":"Máté","chapter":"16","verse":"14","text":"Ők pedig ezt mondták: „Némelyek Keresztelő Jánosnak, mások Illésnek; némelyek pedig Jeremiásnak vagy egynek a próféták közül.“"},{"book":"Máté","chapter":"16","verse":"15","text":"Erre ezt mondta nekik: „Ti kinek mondotok engem?“"},{"book":"Máté","chapter":"16","verse":"16","text":"Simon Péter felelt, és ezt mondta: „Te vagy a Krisztus, az élő Isten Fia.“"},{"book":"Máté","chapter":"16","verse":"17","text":"Jézus így felelt neki: „Boldog vagy, Simon, Jóna fia, mert nem test és vér jelentette ezt ki neked, hanem az én mennyei Atyám."},{"book":"Máté","chapter":"16","verse":"18","text":"De én is mondom neked, hogy te Péter vagy, és ezen a kősziklán építem fel az anyaszentegyházamat, és a pokol kapui sem vesznek rajta diadalmat."},{"book":"Máté","chapter":"16","verse":"19","text":"És neked adom a mennynek országának kulcsait, és amit megkötsz a földön, a mennyekben is kötve lesz, és amit feloldasz a földön, a mennyekben is oldva lesz.“"},{"book":"Máté","chapter":"16","verse":"20","text":"Azután megparancsolta tanítványainak, hogy senkinek se mondják, hogy ő a Jézus Krisztus."},{"book":"Máté","chapter":"16","verse":"21","text":"Ettől fogva kezdte Jézus jelenteni tanítványainak, hogy neki Jeruzsálembe kell mennie, sokat szenvednie a vénektől, a főpapoktól és az írástudóktól, és meg kell öletnie, de harmadnapon föl kell támadnia."},{"book":"Máté","chapter":"16","verse":"22","text":"Péter ekkor odafordult hozzá, és megfeddte őt: „Mentsen Isten, Uram! Ez nem eshet meg veled!“"},{"book":"Máté","chapter":"16","verse":"23","text":"Ő pedig megfordult, és ezt mondta Péternek: „Távozz tőlem, Sátán, bántasz engem, mert nem az Isten dolgaira gondolsz, hanem az emberi dolgokra.“"},{"book":"Máté","chapter":"16","verse":"24","text":"Ekkor mondta Jézus tanítványainak: „Ha valaki énutánam akar jönni, tagadja meg magát, vegye föl az ő keresztjét, és kövessen engem."},{"book":"Máté","chapter":"16","verse":"25","text":"Mert aki meg akarja tartani életét, elveszíti azt, aki pedig elveszíti életét énérettem, megtalálja azt."},{"book":"Máté","chapter":"16","verse":"26","text":"Mert mit használ az embernek, ha az egész világot megnyeri is, de az ő lelkében kárt vall? Vagy milyen váltságot adhat az ember a lelkéért?"},{"book":"Máté","chapter":"16","verse":"27","text":"Mert az Emberfia eljön Atyjának dicsőségében angyalaival, és akkor megfizet mindenkinek cselekedete szerint."},{"book":"Máté","chapter":"16","verse":"28","text":"Bizony mondom néktek: azok között, akik itt állnak, vannak némelyek, akik nem kóstolják meg a halált, amíg meg nem látják az Emberfiát eljönni az ő országában.“"}]}