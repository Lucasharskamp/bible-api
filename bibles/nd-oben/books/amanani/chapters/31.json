{"data":[{"book":"AmaNani","chapter":"31","verse":"1","text":"UThixo wathi kuMosi,"},{"book":"AmaNani","chapter":"31","verse":"2","text":"“Phindisela kumaMidiyani usenzela abako-Israyeli. Ngemva kwalokho, uzalandela okhokho bakho.”"},{"book":"AmaNani","chapter":"31","verse":"3","text":"Ngakho uMosi wathi ebantwini, “Hlomisani amanye amadoda aye empini ayekulwa lamaMidiyani kanye lokuphindisela kukaThixo kuwo."},{"book":"AmaNani","chapter":"31","verse":"4","text":"Thumelani amadoda ayinkulungwane avela esizwaneni ngasinye sako-Israyeli ukuyahlasela.”"},{"book":"AmaNani","chapter":"31","verse":"5","text":"Ngakho amadoda azinkulungwane ezilitshumi lambili ahlomela ukuyahlasela, kuyinkulungwane yamadoda avela esizwaneni ngasinye, ebuthwe ngosendo lunye ngalunye kwabako-Israyeli."},{"book":"AmaNani","chapter":"31","verse":"6","text":"UMosi wabathumela ukuyahlasela, kuyinkulungwane evela esizwaneni ngasinye, kanye loFinehasi indodana ka-Eliyazari, umphristi, owathatha izitsha endlini engcwele kanye lamacilongo okubikelana."},{"book":"AmaNani","chapter":"31","verse":"7","text":"Balwa lamaMidiyani, njengokulaywa kukaMosi nguThixo, babulala amadoda wonke."},{"book":"AmaNani","chapter":"31","verse":"8","text":"Phakathi kwababulawayo kwakulamakhosi amahlanu amaMidiyani abalisa u-Evi, uRekhemu, uZuri, uHuri kanye loRebha. Babulala loBhalamu indodana kaBheyori ngenkemba."},{"book":"AmaNani","chapter":"31","verse":"9","text":"Abako-Israyeli bathumba abesifazane bamaMidiyani labantwana, basebethumba lemihlambi yenkomo zamaMidiyani, leyezimvu kanye lokubutha impahla njengempango."},{"book":"AmaNani","chapter":"31","verse":"10","text":"Batshisa wonke amadolobho lapha okwakuhlala khona amaMidiyani, kanye lezihonqo zawo zonke."},{"book":"AmaNani","chapter":"31","verse":"11","text":"Bathatha konke ababekubuthile lababekuthumbile, kuhlanganisa abantu lezifuyo,"},{"book":"AmaNani","chapter":"31","verse":"12","text":"njalo basebeletha abathunjwa, okuthunjiweyo lokubuthiweyo kuMosi lo-Eliyazari umphristi kanye lebandleni lonke lako-Israyeli ezihonqweni zabo zasemagcekeni aseMowabi, ngaseJodani ngaphetsheya ukuvelela eJerikho."},{"book":"AmaNani","chapter":"31","verse":"13","text":"UMosi, u-Eliyazari umphristi kanye labo bonke abakhokheli babantu baphuma ukuyabahlangabeza ngaphandle kwezihonqo."},{"book":"AmaNani","chapter":"31","verse":"14","text":"UMosi wathukuthelela abalawuli bamabutho, ababelawula amaxuku ezinkulungwane lababelawula amaxuku angamakhulu, ababevela ekuhlaseleni."},{"book":"AmaNani","chapter":"31","verse":"15","text":"UMosi wababuza wathi, “Selivumele abesifazane ukuthi baphile na?"},{"book":"AmaNani","chapter":"31","verse":"16","text":"Yibo ababelandela ukucebisa kukaBhalamu njalo bahugela abako-Israyeli ekungathembekini kuThixo kulokhu okwenzakala ePheyori, kwaze kwathi abantu bakaThixo behlelwa yisifo."},{"book":"AmaNani","chapter":"31","verse":"17","text":"Khona khathesi bulalani abafana bonke. Njalo libulale wonke owesifazane oseke walala lendoda,"},{"book":"AmaNani","chapter":"31","verse":"18","text":"kodwa lizigcinele loba yiphi intombazana engakaze ilale lendoda."},{"book":"AmaNani","chapter":"31","verse":"19","text":"Lina lonke elibulele loba ngubani loba lina elike lathinta loba ngubani obuleweyo lizahlala ngaphandle kwezihonqo okwensuku eziyisikhombisa. Ngosuku lwesithathu langosuku lwesikhombisa lizihlambulule lina kanye labathunjwa benu."},{"book":"AmaNani","chapter":"31","verse":"20","text":"Lihlambulule zonke izembatho kanye lakho konke okwenziwe ngesikhumba, uboya bembuzi loba okwezigodo.”"},{"book":"AmaNani","chapter":"31","verse":"21","text":"Ngakho u-Eliyazari umphristi wathi kwabebutho ababeye empini, “Nanku okufaneleyo ngokomthetho owaphiwa uMosi nguThixo:"},{"book":"AmaNani","chapter":"31","verse":"22","text":"Igolide, isiliva, ithusi, insimbi, izenge lomnuso,"},{"book":"AmaNani","chapter":"31","verse":"23","text":"kanye lakho konke okunye okungatshi kutshabalale emlilweni kumele kudlule emlilweni, ngalokho kuzabe sekuhlambulukile. Kodwa kumele njalo kube sekuhlanjululiwe ngamanzi okuhlambulula. Kanti njalo kuthi lakuphi okungeke kwamelana lomlilo kumele kudluliswe kulawomanzi."},{"book":"AmaNani","chapter":"31","verse":"24","text":"Ngosuku lwesikhombisa gezisani izigqoko zenu ukuze lihlambuluke. Ngemva kwalokho selingangena ezihonqweni.”"},{"book":"AmaNani","chapter":"31","verse":"25","text":"UThixo wathi kuMosi,"},{"book":"AmaNani","chapter":"31","verse":"26","text":"“Wena kanye lo-Eliyazari umphristi kanye labazinhloko zezimuli zabantu lizabala abantu bonke lezinyamazana, konke okwathunjwayo."},{"book":"AmaNani","chapter":"31","verse":"27","text":"Yabelani amabutho ayesempini kanye labantu bonke impango ngokulinganayo."},{"book":"AmaNani","chapter":"31","verse":"28","text":"Emabuthweni alwayo empini, thathani okukodwa emakhulwini amahlanu kube yisabelo sikaThixo, kumbe ngabantu, inkomo, obabhemi, izimvu loba imbuzi."},{"book":"AmaNani","chapter":"31","verse":"29","text":"Thathani lesisabelo engxenyeni yesabo liyiphe u-Eliyazari umphristi ibe yingxenye kaThixo."},{"book":"AmaNani","chapter":"31","verse":"30","text":"Kungxenye yabako-Israyeli, khethani okukodwa ematshumini amahlanu, phakathi kwabantu, inkomo, obabhemi, izimvu, imbuzi loba ezinye izifuyo. Zipheni abaLevi, bona abalomlandu wokunakekela ithabanikeli likaThixo.”"},{"book":"AmaNani","chapter":"31","verse":"31","text":"Ngakho uMosi lo-Eliyazari umphristi benza njengokulaywa kukaMosi nguThixo."},{"book":"AmaNani","chapter":"31","verse":"32","text":"Impango eyayisele kulokho okwathathwa ngamabutho kwakuyizimvu eziyizinkulungwane ezingamakhulu ayisithupha lamatshumi ayisikhombisa lanhlanu (675,000),"},{"book":"AmaNani","chapter":"31","verse":"33","text":"inkomo eziyizinkulungwane ezingamatshumi ayisikhombisa lambili (72,000),"},{"book":"AmaNani","chapter":"31","verse":"34","text":"obabhemi abazinkulungwane ezingamatshumi ayisithupha lanye (61,000)"},{"book":"AmaNani","chapter":"31","verse":"35","text":"kanye labesifazane abazinkulungwane ezingamatshumi amathathu lambili (32,000) ababengakaze balale lamadoda."},{"book":"AmaNani","chapter":"31","verse":"36","text":"Ingxenye yesabelo salabo abalwayo empini:"},{"book":"AmaNani","chapter":"31","verse":"37","text":"lapho abakhipha khona umnikelo kaThixo oyizimvu ezingamakhulu ayisithupha lamatshumi ayisikhombisa lanhlanu (675);"},{"book":"AmaNani","chapter":"31","verse":"38","text":"lenkomo eziyizinkulungwane ezingamatshumi amathathu lesithupha (36,000), okwakhitshwa kizo ezomnikelo kaThixo ezingamatshumi ayisikhombisa lambili;"},{"book":"AmaNani","chapter":"31","verse":"39","text":"obabhemi abazinkulungwane ezingamatshumi amathathu lamakhulu amahlanu (30,500), kwathi umnikelo kaThixo waba ngamatshumi ayisithupha lanye;"},{"book":"AmaNani","chapter":"31","verse":"40","text":"abantu abazinkulungwane ezilitshumi lasithupha (16,000), kwanikelwa kuThixo ngabangamatshumi amathathu lambili."},{"book":"AmaNani","chapter":"31","verse":"41","text":"UMosi wanika u-Eliyazari umphristi isabelo sikaThixo, njengokulaywa kukaMosi nguThixo."},{"book":"AmaNani","chapter":"31","verse":"42","text":"Ingxenye yesabelo sabako-Israyeli uMosi wayeseyehlukanise leyamabutho,"},{"book":"AmaNani","chapter":"31","verse":"43","text":"ingxenye eyayingeyabantu yaba yizimvu eziyizinkulungwane ezingamakhulu amathathu lamatshumi amathathu lesikhombisa, lamakhulu amahlanu (337,500),"},{"book":"AmaNani","chapter":"31","verse":"44","text":"inkomo eziyizinkulungwane ezingamatshumi amathathu lasithupha (36,000),"},{"book":"AmaNani","chapter":"31","verse":"45","text":"obabhemi abazinkulungwane ezingamatshumi amathathu lamakhulu amahlanu (30, 500)"},{"book":"AmaNani","chapter":"31","verse":"46","text":"kanye labantu abazinkulungwane ezilitshumi lasithupha (16,000)."},{"book":"AmaNani","chapter":"31","verse":"47","text":"Engxenyeni yesabelo sabako-Israyeli, uMosi waqambula okukodwa ematshumini amahlanu abantu lasezifuyweni, njengokulaywa kwakhe nguThixo, njalo wakuqhubela abaLevi, bona ababelomlandu wokunakekela ithabanikeli likaThixo."},{"book":"AmaNani","chapter":"31","verse":"48","text":"Ngakho izikhulu ezaziphethe izigaba zebutho, abalawuli bamaxuku azinkulungwane kanye labalawuli bamaxuku angamakhulu baya kuMosi"},{"book":"AmaNani","chapter":"31","verse":"49","text":"bafika bathi kuye, “Izinceku zakho seziwabalile amabutho eziwalawulayo, akukho lelilodwa ibutho elingekho."},{"book":"AmaNani","chapter":"31","verse":"50","text":"Ngakho sesilethe njengomnikelo kuThixo izinto zegolide esizitholileyo munye ngamunye, izigqizo, amasongo, izindandatho, amacici kanye lezigqizo zentanyeni, ukuzenzela indlela yokubuyisana phambi kukaThixo.”"},{"book":"AmaNani","chapter":"31","verse":"51","text":"UMosi lo-Eliyazari umphristi bemukela igolide elalivela kubo, konke lokho kungokubaziweyo."},{"book":"AmaNani","chapter":"31","verse":"52","text":"Lonke igolide elalethwa ngabalawuli emunye elawula amaxuku azinkulungwane labalawuli emunye elawula ikhulu lelo uMosi lo-Eliyazari abalethula njengesipho kuThixo lalilesisindo samashekeli azinkulungwane ezilitshumi lesithupha, lamakhulu ayisikhombisa alamatshumi amahlanu (16,750)."},{"book":"AmaNani","chapter":"31","verse":"53","text":"Ibutho ngalinye lazithumbela okwalo lalo."},{"book":"AmaNani","chapter":"31","verse":"54","text":"UMosi lo-Eliyazari umphristi bemukela igolide elalivela kubalawuli emunye elawula amaxuku azinkulungwane lakubalawuli emunye elawula amaxuku angamakhulu, balisa ethenteni lokuhlangana ukuze kube yisikhumbuzo kwabako-Israyeli phambi kukaThixo."}]}