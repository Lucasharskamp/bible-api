{"data":[{"book":"Luk","chapter":"21","verse":"1","text":"Ọ leliri anya elu hụ ka ndị ọgaranya si etinye onyinye ha nʼime igbe onyinye."},{"book":"Luk","chapter":"21","verse":"2","text":"Ọ hụkwara otu nwanyị di ya nwụrụ anwụ ka ọ bịara tinye naanị mkpụrụ ego kọpa abụọ."},{"book":"Luk","chapter":"21","verse":"3","text":"Ọ sịrị, “Nʼezie, agwa m unu, nwanyị ogbenye a di ya nwụrụ etinyela ego karịa ndị ọzọ niile."},{"book":"Luk","chapter":"21","verse":"4","text":"Nʼihi na ndị ọzọ niile nyere onyinye ha site nʼego mapụtaara ha nʼakụnụba ha, ma ya onwe ya sitere nʼogbenye ya tinye ihe niile o ji biri.”"},{"book":"Luk","chapter":"21","verse":"5","text":"Mgbe ụfọdụ na-ekwu okwu banyere otu e si were nkume mara mma na onyinye e chere nʼihu Chineke, chọọ ụlọnsọ ukwu ahụ mma, ọ sịrị,"},{"book":"Luk","chapter":"21","verse":"6","text":"“Ma banyere ihe ndị a, oge na-abịa mgbe ihe ndị a niile unu na-ahụ na-agaghị adịkwa. Ọ dịghị otu nkume a ga-ahapụ nʼelu ibe ya, a ga-akwatusị ha niile.”"},{"book":"Luk","chapter":"21","verse":"7","text":"Ha jụrụ ya sị, “Onye ozizi, olee mgbe ihe ndị a ga-emezu? Gịnị ga-abụkwa ihe ịrịbama ga-egosi na ha na-aga imezu?”"},{"book":"Luk","chapter":"21","verse":"8","text":"Ọ sịrị, “Lezienụ anya ka a ghara iduhie unu nʼihi na ọtụtụ ga-abịa nʼaha m sị, ‘Abụ m ya,’ na-asịkwa na ‘Oge ahụ dị nso.’ Unu esokwala ha."},{"book":"Luk","chapter":"21","verse":"9","text":"Mgbe ọbụla unu nụrụ akụkọ agha dị iche iche na ọgbaaghara, ka ụjọ ghara ịtụ unu, ihe ndị a aghaghị ibu ụzọ mezuo, ma ọgwụgwụ oge erubeghị.”"},{"book":"Luk","chapter":"21","verse":"10","text":"Mgbe ahụ, ọ sịrị ha, “Mba ga-ebili megide mba, alaeze ga-ebilikwa megide alaeze."},{"book":"Luk","chapter":"21","verse":"11","text":"A ga-enwe ala ọma jijiji dị ukwuu. Ụnwụ na ọrịa ọjọọ dị iche iche ga-adịkwa nʼebe dị iche iche. A ga-ahụ ihe dị egwu na ihe ịrịbama dị ukwuu site na mbara eluigwe."},{"book":"Luk","chapter":"21","verse":"12","text":"“Ma tupu ihe ndị a niile emezuo, ha ga-ejide unu, kpagbukwaa unu. Ha ga-enyefe unu nʼaka ọtụtụ ụlọ ekpere. Ha ga-atụkwa unu mkpọrọ. Ha ga-akpọpụkwa unu nʼihu ndị eze na ndị ọchịchị nʼihi aha m."},{"book":"Luk","chapter":"21","verse":"13","text":"Nke a ga-abụrụ unu ohere iji gbaa akaebe."},{"book":"Luk","chapter":"21","verse":"14","text":"Ma burunu ụzọ kpebie nʼobi unu na unu agaghị echegbu onwe unu maka ihe unu ga-aza."},{"book":"Luk","chapter":"21","verse":"15","text":"Nʼihi na aga m enye unu ụdị okwu na amamihe nke ndị na-ebo unu ebubo na-enweghị ike iguzogide maọbụ kwuo okwu megide."},{"book":"Luk","chapter":"21","verse":"16","text":"Ọ bụladị ndị mụrụ unu, ụmụnne unu ndị nwoke na ndị nwanyị, ndị ikwu unu na ndị enyi unu, ha ga-arara unu nye nʼaka ndị ọchịchị, ndị ga-egbukwa ụfọdụ nʼime unu."},{"book":"Luk","chapter":"21","verse":"17","text":"Mmadụ niile ga-akpọ unu asị nʼihi m."},{"book":"Luk","chapter":"21","verse":"18","text":"Ma otu agịrị isi dị nʼisi unu agaghị ala nʼiyi."},{"book":"Luk","chapter":"21","verse":"19","text":"Unu ga-azọpụta ndụ unu site na ntachiobi unu."},{"book":"Luk","chapter":"21","verse":"20","text":"“Mgbe unu hụrụ ka ndị agha gbara Jerusalem gburugburu, matanụ na oge e ji ala ya nʼiyi eruola."},{"book":"Luk","chapter":"21","verse":"21","text":"Nʼoge ahụ ka ndị nọ na Judịa gbalaga nʼugwu, ka ndị nọ nʼime obodo si na ya pụta, ka ndị na-anọghị nʼobodo gharakwa ịba nʼime ya."},{"book":"Luk","chapter":"21","verse":"22","text":"Nʼihi na oge a ga-abụ oge ịbọ ọbọ ka e mezuo ihe niile akwụkwọ nsọ kwuru."},{"book":"Luk","chapter":"21","verse":"23","text":"Ma ahụhụ ga-adịrị ndị dị ime, na ndị na-enye ụmụaka ara, nʼụbọchị ahụ! A ga-enwe oke ihe mgbu nʼala a, iwe ga-adakwasịkwa ụmụ mmadụ."},{"book":"Luk","chapter":"21","verse":"24","text":"Mma agha ga-egbu ha, mba niile ga-adọrọkwa ha nʼagha. Ndị mba ọzọ ga na-azọtọsị Jerusalem nʼụkwụ ruo mgbe oge nke ndị mba ọzọ ahụ zuru."},{"book":"Luk","chapter":"21","verse":"25","text":"“A ga-enwe ihe ịrịbama nʼanyanwụ, nʼọnwa, na kpakpando. Nʼelu ụwa, mba niile ga-anọ nʼoke ahụhụ na mgbagwoju anya dị ka oke osimiri na-eme mkpọtụ, ebili mmiri ga na-ebilikwa."},{"book":"Luk","chapter":"21","verse":"26","text":"Ndị mmadụ ga-adakwa mba nʼobi nʼihi ụjọ mgbe ha ghọtara ihe gaje ịbịakwasị ụwa, nʼihi na a ga-eme ka ike niile nke dị nʼeluigwe maa jijiji."},{"book":"Luk","chapter":"21","verse":"27","text":"Nʼoge ahụ, a ga-ahụ Nwa nke Mmadụ ka ọ na-abịa nʼike na ebube nʼigwe ojii."},{"book":"Luk","chapter":"21","verse":"28","text":"Mgbe ihe ndị a malitere ime, guzoronụ ọtọ welie isi unu elu, nʼihi na oge mgbapụta unu dị nso.”"},{"book":"Luk","chapter":"21","verse":"29","text":"Ọ tụụrụ ha ilu a, “Leenụ osisi fiig na osisi ndị ọzọ niile anya."},{"book":"Luk","chapter":"21","verse":"30","text":"Mgbe ha bidoro ipupụta ahịhịa ọhụrụ, unu na-amata na ọkọchị adịla nso."},{"book":"Luk","chapter":"21","verse":"31","text":"Nʼụzọ dị otu a kwa, mgbe unu hụrụ ihe ndị a niile ka ha na-eme, matanụ na alaeze Chineke adịla nso."},{"book":"Luk","chapter":"21","verse":"32","text":"“Nʼezie agwa m unu, ọgbọ a agaghị agabiga tupu ihe ndị a niile emezuo."},{"book":"Luk","chapter":"21","verse":"33","text":"Eluigwe na ụwa ga-agabiga, ma okwu m enweghị ike ịgabiga."},{"book":"Luk","chapter":"21","verse":"34","text":"“Kpachapụkwanụ anya, unu ekwela ka e bogbuo obi unu site nʼoke oriri na ọṅụṅụ na nchekasị nke ndụ a, site otu a mee ka ụbọchị ahụ bịakwasị unu na mberede, dị ka ọnya."},{"book":"Luk","chapter":"21","verse":"35","text":"Nʼihi na ọ ga-abịakwasị ndị niile bi nʼelu ụwa."},{"book":"Luk","chapter":"21","verse":"36","text":"Nọrọnụ na nche oge niile ma na-ekpekwanụ ekpere ka unu nwee ike ịgbanarị ihe niile gaje ịbịa, ka unu nweekwa ike iguzo nʼihu Nwa nke Mmadụ.”"},{"book":"Luk","chapter":"21","verse":"37","text":"Kwa ụbọchị, ọ na-ezi ihe nʼụlọnsọ ukwu ahụ, ma nʼuhuruchi, ọ na-arịgoro nʼelu Ugwu Oliv ị ga nọọ ọnọdụ abalị."},{"book":"Luk","chapter":"21","verse":"38","text":"Ndị mmadụ niile na-abịakwute ya nʼisi ụtụtụ niile nʼụlọnsọ ukwu ịnụrụ okwu ya."}]}