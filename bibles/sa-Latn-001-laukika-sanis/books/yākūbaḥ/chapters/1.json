{"data":[{"book":"yākūbaḥ","chapter":"1","verse":"1","text":"īśvarasya prabhō ryīśukhrīṣṭasya ca dāsō yākūb vikīrṇībhūtān dvādaśaṁ vaṁśān prati namaskr̥tya patraṁ likhati|"},{"book":"yākūbaḥ","chapter":"1","verse":"2","text":"hē mama bhrātaraḥ, yūyaṁ yadā bahuvidhaparīkṣāṣu nipatata tadā tat pūrṇānandasya kāraṇaṁ manyadhvaṁ|"},{"book":"yākūbaḥ","chapter":"1","verse":"3","text":"yatō yuṣmākaṁ viśvāsasya parīkṣitatvēna dhairyyaṁ sampādyata iti jānītha|"},{"book":"yākūbaḥ","chapter":"1","verse":"4","text":"tacca dhairyyaṁ siddhaphalaṁ bhavatu tēna yūyaṁ siddhāḥ sampūrṇāśca bhaviṣyatha kasyāpi guṇasyābhāvaśca yuṣmākaṁ na bhaviṣyati|"},{"book":"yākūbaḥ","chapter":"1","verse":"5","text":"yuṣmākaṁ kasyāpi jñānābhāvō yadi bhavēt tarhi ya īśvaraḥ saralabhāvēna tiraskārañca vinā sarvvēbhyō dadāti tataḥ sa yācatāṁ tatastasmai dāyiṣyatē|"},{"book":"yākūbaḥ","chapter":"1","verse":"6","text":"kintu sa niḥsandēhaḥ san viśvāsēna yācatāṁ yataḥ sandigdhō mānavō vāyunā cālitasyōtplavamānasya ca samudrataraṅgasya sadr̥śō bhavati|"},{"book":"yākūbaḥ","chapter":"1","verse":"7","text":"tādr̥śō mānavaḥ prabhōḥ kiñcit prāpsyatīti na manyatāṁ|"},{"book":"yākūbaḥ","chapter":"1","verse":"8","text":"dvimanā lōkaḥ sarvvagatiṣu cañcalō bhavati|"},{"book":"yākūbaḥ","chapter":"1","verse":"9","text":"yō bhrātā namraḥ sa nijōnnatyā ślāghatāṁ|"},{"book":"yākūbaḥ","chapter":"1","verse":"10","text":"yaśca dhanavān sa nijanamratayā ślāghatāṁyataḥ sa tr̥ṇapuṣpavat kṣayaṁ gamiṣyati|"},{"book":"yākūbaḥ","chapter":"1","verse":"11","text":"yataḥ satāpēna sūryyēṇōditya tr̥ṇaṁ śōṣyatē tatpuṣpañca bhraśyati tēna tasya rūpasya saundaryyaṁ naśyati tadvad dhanilōkō'pi svīyamūḍhatayā mlāsyati|"},{"book":"yākūbaḥ","chapter":"1","verse":"12","text":"yō janaḥ parīkṣāṁ sahatē sa ēva dhanyaḥ, yataḥ parīkṣitatvaṁ prāpya sa prabhunā svaprēmakāribhyaḥ pratijñātaṁ jīvanamukuṭaṁ lapsyatē|"},{"book":"yākūbaḥ","chapter":"1","verse":"13","text":"īśvarō māṁ parīkṣata iti parīkṣāsamayē kō'pi na vadatu yataḥ pāpāyēśvarasya parīkṣā na bhavati sa ca kamapi na parīkṣatē|"},{"book":"yākūbaḥ","chapter":"1","verse":"14","text":"kintu yaḥ kaścit svīyamanōvāñchayākr̥ṣyatē lōbhyatē ca tasyaiva parīkṣā bhavati|"},{"book":"yākūbaḥ","chapter":"1","verse":"15","text":"tasmāt sā manōvāñchā sagarbhā bhūtvā duṣkr̥tiṁ prasūtē duṣkr̥tiśca pariṇāmaṁ gatvā mr̥tyuṁ janayati|"},{"book":"yākūbaḥ","chapter":"1","verse":"16","text":"hē mama priyabhrātaraḥ, yūyaṁ na bhrāmyata|"},{"book":"yākūbaḥ","chapter":"1","verse":"17","text":"yat kiñcid uttamaṁ dānaṁ pūrṇō varaśca tat sarvvam ūrddhvād arthatō yasmin daśāntaraṁ parivarttanajātacchāyā vā nāsti tasmād dīptyākarāt pituravarōhati|"},{"book":"yākūbaḥ","chapter":"1","verse":"18","text":"tasya sr̥ṣṭavastūnāṁ madhyē vayaṁ yat prathamaphalasvarūpā bhavāmastadarthaṁ sa svēcchātaḥ satyamatasya vākyēnāsmān janayāmāsa|"},{"book":"yākūbaḥ","chapter":"1","verse":"19","text":"ataēva hē mama priyabhrātaraḥ, yuṣmākam ēkaikō janaḥ śravaṇē tvaritaḥ kathanē dhīraḥ krōdhē'pi dhīrō bhavatu|"},{"book":"yākūbaḥ","chapter":"1","verse":"20","text":"yatō mānavasya krōdha īśvarīyadharmmaṁ na sādhayati|"},{"book":"yākūbaḥ","chapter":"1","verse":"21","text":"atō hētō ryūyaṁ sarvvām aśucikriyāṁ duṣṭatābāhulyañca nikṣipya yuṣmanmanasāṁ paritrāṇē samarthaṁ rōpitaṁ vākyaṁ namrabhāvēna gr̥hlīta|"},{"book":"yākūbaḥ","chapter":"1","verse":"22","text":"aparañca yūyaṁ kēvalam ātmavañcayitārō vākyasya śrōtārō na bhavata kintu vākyasya karmmakāriṇō bhavata|"},{"book":"yākūbaḥ","chapter":"1","verse":"23","text":"yatō yaḥ kaścid vākyasya karmmakārī na bhūtvā kēvalaṁ tasya śrōtā bhavati sa darpaṇē svīyaśārīrikavadanaṁ nirīkṣamāṇasya manujasya sadr̥śaḥ|"},{"book":"yākūbaḥ","chapter":"1","verse":"24","text":"ātmākārē dr̥ṣṭē sa prasthāya kīdr̥śa āsīt tat tatkṣaṇād vismarati|"},{"book":"yākūbaḥ","chapter":"1","verse":"25","text":"kintu yaḥ kaścit natvā muktēḥ siddhāṁ vyavasthām ālōkya tiṣṭhati sa vismr̥tiyuktaḥ śrōtā na bhūtvā karmmakarttaiva san svakāryyē dhanyō bhaviṣyati|"},{"book":"yākūbaḥ","chapter":"1","verse":"26","text":"anāyattarasanaḥ san yaḥ kaścit svamanō vañcayitvā svaṁ bhaktaṁ manyatē tasya bhakti rmudhā bhavati|"},{"book":"yākūbaḥ","chapter":"1","verse":"27","text":"klēśakālē pitr̥hīnānāṁ vidhavānāñca yad avēkṣaṇaṁ saṁsārācca niṣkalaṅkēna yad ātmarakṣaṇaṁ tadēva piturīśvarasya sākṣāt śuci rnirmmalā ca bhaktiḥ|"}]}