{"data":[{"book":"2 Ahemfo","chapter":"19","verse":"1","text":"Ɛberɛ a ɔhene Hesekia tee yeinom no, ɔsunsuanee ne ntadeɛ mu, ɛnna ɔfiraa ayitoma, na ɔkɔɔ Awurade asɔredan mu."},{"book":"2 Ahemfo","chapter":"19","verse":"2","text":"Na ɔsomaa ahemfie sohwɛfoɔ Eliakim, ɔtwerɛfoɔ Sebna ne asɔfoɔ mpanin a wɔn nyinaa hyehyɛ ayitadeɛ kɔɔ Amos babarima odiyifoɔ Yesaia nkyɛn."},{"book":"2 Ahemfo","chapter":"19","verse":"3","text":"Wɔka kyerɛɛ no sɛ, “Sɛdeɛ ɔhene Hesekia ka nie: Saa ɛda yi yɛ ɔhaw, animka ne animguaseɛ da. Ayɛ te sɛ deɛ mmɔfra awoɔ duru so na ahoɔden a wɔde bɛwo wɔn nni hɔ."},{"book":"2 Ahemfo","chapter":"19","verse":"4","text":"Nanso, ebia Awurade, mo Onyankopɔn ate sɛ Asiria ɔnanmusini no regu Onyankopɔn teasefoɔ no anim ase, na wɔbɛtwe nʼaso wɔ ne nsɛnkeka no ho. Enti mommɔ mpaeɛ mma nkaeɛfoɔ a wɔte nkwa mu no.”"},{"book":"2 Ahemfo","chapter":"19","verse":"5","text":"Na ɔhene Hesekia mpanimfoɔ no kɔkaa ɔhene nkra no kyerɛɛ Yesaia,"},{"book":"2 Ahemfo","chapter":"19","verse":"6","text":"na Yesaia buaa sɛ, “Ka kyerɛ wo wura sɛ, ‘Sɛdeɛ Awurade seɛ nie: Mma abususɛm a Asiriahene asomafoɔ no ka tiaa me no nha wo."},{"book":"2 Ahemfo","chapter":"19","verse":"7","text":"Montie! Mede honhom bi rebɛhyɛ ne mu, sɛdeɛ ɛbɛyɛ a sɛ ɔte asɛm bi a ɔbɛsane akɔ ne ɔman mu, na ɛhɔ na mɛma wɔde akofena akum no.’ ”"},{"book":"2 Ahemfo","chapter":"19","verse":"8","text":"Ɛberɛ a ɔsahene no tee sɛ Asiriahene afiri Lakis no, ɔsanee nʼakyi kɔhunuu sɛ ɔhene no ne Libna reko."},{"book":"2 Ahemfo","chapter":"19","verse":"9","text":"Ankyɛre, ɔhene Sanaherib nyaa nkra sɛ, Etiopiahene Tirhaka adi akodɔm anim, rebɛko atia no. Na ansa na ɔbɛsane akohyia akodɔm no, ɔtoo saa nkra yi sɛ wɔmfa nkɔma Hesekia wɔ Yerusalem."},{"book":"2 Ahemfo","chapter":"19","verse":"10","text":"“Monka nkyerɛ Yudahene Hesekia sɛ: Ɛmma onyame a wode wo ho ato no so no nnaadaa mo nka sɛ, ‘Asiriahene rentumi mfa Yerusalem.’"},{"book":"2 Ahemfo","chapter":"19","verse":"11","text":"Moate deɛ Asiria ahemfo ayɛ amanaman no nyinaa. Wɔasɛe wɔn pasaa. Na mo deɛ wɔbɛgye mo anaa?"},{"book":"2 Ahemfo","chapter":"19","verse":"12","text":"Anyame a wɔwɔ aman a me nananom sɛee wɔn no, aman te sɛ Gosan, Haran, Resef ne Edenfoɔ a na wɔwɔ Telasar no anyame gyee wɔn anaa?"},{"book":"2 Ahemfo","chapter":"19","verse":"13","text":"Ɛhe na Hamathene ne Arpadhene, kuropɔn Sefarwaim anaa Hena anaa Iwa ahemfo no wɔ?”"},{"book":"2 Ahemfo","chapter":"19","verse":"14","text":"Hesekia nsa kaa krataa a abɔfoɔ no de baeɛ no, ɔkenkaneeɛ. Afei ɔforo kɔɔ Awurade asɔredan no mu kɔtrɛɛ mu wɔ Awurade anim."},{"book":"2 Ahemfo","chapter":"19","verse":"15","text":"Na Hesekia bɔɔ mpaeɛ kyerɛɛ Awurade sɛ: “Ao, Awurade, Israel Onyankopɔn a wodi ɔhene firi Kerubim ntam, wo nko ara na woyɛ Onyankopɔn wɔ asase so ahennie nyinaa so. Wo na wobɔɔ ɔsoro ne asase."},{"book":"2 Ahemfo","chapter":"19","verse":"16","text":"Brɛ wʼaso ase, Ao Awurade, na tie! Bue wʼani, Ao Awurade, na hwɛ! Tie Sanaherib nsɛm a ɔka de bu Onyankopɔn teasefoɔ no animtiaa."},{"book":"2 Ahemfo","chapter":"19","verse":"17","text":"“Awurade, ɛyɛ nokorɛ sɛ Asiria ahemfo asɛe aman yi nyinaa, sɛdeɛ nkra no ka no."},{"book":"2 Ahemfo","chapter":"19","verse":"18","text":"Na wɔato aman yi anyame agu ogya mu, ahye wɔn. Asiriafoɔ no tumi sɛe wɔn ɛfiri sɛ na wɔnyɛ anyame koraa. Na wɔyɛ nnua ne aboɔ ahoni a nnipa de wɔn nsa ayɛ."},{"book":"2 Ahemfo","chapter":"19","verse":"19","text":"Afei, Ao Awurade, yɛn Onyankopɔn, gye yɛn firi ne tumi ase, na ɛbɛma ahennie a ɛwɔ asase so nyinaa ahunu sɛ wo nko ara, Ao Awurade, na woyɛ Onyankopɔn.”"},{"book":"2 Ahemfo","chapter":"19","verse":"20","text":"Na Amos babarima Yesaia too saa nkra yi kɔmaa Hesekia sɛ, “Sɛdeɛ Awurade, Israel Onyankopɔn, seɛ nie: ‘Mate wo mpaeɛbɔ a ɛfa Asiriahene Sanaherib ho no."},{"book":"2 Ahemfo","chapter":"19","verse":"21","text":"Yei ne asɛm a Awurade aka atia no:"},{"book":"2 Ahemfo","chapter":"19","verse":"22","text":"Hwan na wasopa no na woagu ne ho fi yi?"},{"book":"2 Ahemfo","chapter":"19","verse":"23","text":"Wonam wʼasomafoɔ so"},{"book":"2 Ahemfo","chapter":"19","verse":"24","text":"Matutu nsubura wɔ ahɔhoɔ nsase bebree so"},{"book":"2 Ahemfo","chapter":"19","verse":"25","text":"“ ‘Na Monteeɛ?"},{"book":"2 Ahemfo","chapter":"19","verse":"26","text":"Wɔn nkurɔfoɔ a tumi afiri wɔn nsa no"},{"book":"2 Ahemfo","chapter":"19","verse":"27","text":"“ ‘Nanso, menim deɛ woteɛ"},{"book":"2 Ahemfo","chapter":"19","verse":"28","text":"Na ɛsiane mo ahomasoɔ a ɛtia me,"},{"book":"2 Ahemfo","chapter":"19","verse":"29","text":"“Yei na ɛbɛyɛ nsɛnkyerɛnneɛ ama woɔ, Ao Hesekia:"},{"book":"2 Ahemfo","chapter":"19","verse":"30","text":"Na mo a moaka Yuda a moatumi agyina ntua no mu ɔhaw ne abɛbrɛsɛ no ano no,"},{"book":"2 Ahemfo","chapter":"19","verse":"31","text":"Na nkaeɛfoɔ bi bɛfiri Yerusalem aba,"},{"book":"2 Ahemfo","chapter":"19","verse":"32","text":"“Yei ne asɛm a Awurade ka fa Asiriahene ho:"},{"book":"2 Ahemfo","chapter":"19","verse":"33","text":"Ɔhene no kwan a ɔfaa so baeɛ no ara so na ɔbɛsane afa akɔ nʼankasa ɔman mu."},{"book":"2 Ahemfo","chapter":"19","verse":"34","text":"Esiane mʼankasa mʼanimuonyam ne mʼakoa Dawid enti,"},{"book":"2 Ahemfo","chapter":"19","verse":"35","text":"Saa anadwo no, Awurade ɔbɔfoɔ kɔɔ Asiria sraban mu, kɔkumm Asiria akodɔm no mpem ɔha aduɔwɔtwe enum. Asiriafoɔ a wɔkaeɛ no nyanee anɔpa no, wɔhunuu sɛ afunu gugu mmɔntene so baabiara."},{"book":"2 Ahemfo","chapter":"19","verse":"36","text":"Na Asiriahene Sanaherib gyaee ɔko no, kɔɔ nʼankasa nʼasase so. Ɔkɔtenaa nʼahenkuro Ninewe mu."},{"book":"2 Ahemfo","chapter":"19","verse":"37","text":"Ɛda koro bi a ɔresom wɔ ne nyame Nisrok abosonnan mu no, ne mmammarima Adramelek ne Sareser de wɔn akofena kɔkumm no. Wɔdwane firii hɔ kɔtenaa Ararat asase so, na ne babarima foforɔ Esarhadon bɛdii nʼadeɛ sɛ Asiriahene."}]}