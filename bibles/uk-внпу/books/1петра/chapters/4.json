{"data":[{"book":"1 Петра","chapter":"4","verse":"1","text":"Отже, оскільки Христос постраждав4:1 Або: постраждав за вас. тілом, то й ви озброюйтеся цією ж думкою, бо той, хто постраждав тілом, перестав грішити,"},{"book":"1 Петра","chapter":"4","verse":"2","text":"щоб решту часу жити в тілі вже не за людськими лихими бажаннями, а за волею Бога."},{"book":"1 Петра","chapter":"4","verse":"3","text":"Бо досить, що в минулому ви виконували волю язичників, віддаючись розпусті, пожадливості, п’янству, гулянкам і огидному ідолопоклонству."},{"book":"1 Петра","chapter":"4","verse":"4","text":"Тому вони дивуються, що ви не біжите разом із ними до виру розпусти, і зневажають вас."},{"book":"1 Петра","chapter":"4","verse":"5","text":"Але вони відповідатимуть перед Тим, Хто готовий судити живих і мертвих."},{"book":"1 Петра","chapter":"4","verse":"6","text":"Адже тому Добра Звістка звіщалася й мертвим, щоб вони були судимі як люди – за тілом, і жили по-Божому – за духом."},{"book":"1 Петра","chapter":"4","verse":"7","text":"Але кінець усьому наблизився. Тож будьте розсудливі й тверезі в молитвах."},{"book":"1 Петра","chapter":"4","verse":"8","text":"Насамперед майте щиру любов одне до одного, адже любов покриває безліч гріхів."},{"book":"1 Петра","chapter":"4","verse":"9","text":"Будьте гостинні одне до одного без нарікання."},{"book":"1 Петра","chapter":"4","verse":"10","text":"Служіть одне одному, кожен тим даром, який отримав, як добрі управителі різноманітної Божої благодаті."},{"book":"1 Петра","chapter":"4","verse":"11","text":"Коли хтось говорить, нехай говорить як Божі слова; коли хтось служить, нехай це робить силою, яку дає Всевишній, щоб у всьому був прославлений Бог через Ісуса Христа, Якому належать слава і сила навіки-віків! Амінь."},{"book":"1 Петра","chapter":"4","verse":"12","text":"Любі, не дивуйтеся вогняному випробуванню, що трапляється вам, ніби чомусь дивному,"},{"book":"1 Петра","chapter":"4","verse":"13","text":"але радійте, що ви розділяєте Христові страждання, щоб і при з’явленні Його слави ви раділи та веселилися."},{"book":"1 Петра","chapter":"4","verse":"14","text":"Якщо вас зневажають за Христове ім’я, то ви блаженні, адже Дух слави і Бога спочиває на вас."},{"book":"1 Петра","chapter":"4","verse":"15","text":"Але нехай жоден із вас не страждає, як вбивця, крадій, злочинець або як той, хто втручається в чужі справи."},{"book":"1 Петра","chapter":"4","verse":"16","text":"А коли хтось страждає як християнин, то нехай не соромиться, але прославляє Бога цим ім’ям."},{"book":"1 Петра","chapter":"4","verse":"17","text":"Адже настав час розпочати суд від Дому Божого. І коли він розпочнеться з нас, то який же кінець тих, хто не підкоряється Добрій Звістці Бога?!"},{"book":"1 Петра","chapter":"4","verse":"18","text":"І:"},{"book":"1 Петра","chapter":"4","verse":"19","text":"Тому й ті, хто страждає з Божої волі, нехай довіряють свої душі вірному Творцеві, роблячи добро."}]}