{"data":[{"book":"Tsongolo","chapter":"20","verse":"1","text":"Ndimona mbasi yimosi yiba ku diyilu, yisimba tsabi yi diyenga ayi sieni yinneni mu koko kuandi."},{"book":"Tsongolo","chapter":"20","verse":"2","text":"Yibuila dalago, nioka yi khulu yoyi beti tedila diabulu ayi satana. Wuyikanga mu tezo ki mili di mimvu."},{"book":"Tsongolo","chapter":"20","verse":"3","text":"Wuyiloza ku diyenga ayi wudizibika. Wuditula dimbu muingi kabika buela vukumuna makanda nate mili di mimvu miela duka. Momo bu mela vioka bunawela niangunu mu ndambu thangu."},{"book":"Tsongolo","chapter":"20","verse":"4","text":"Bosi ndimona bikundu ayi batu bobo bavuanda mu bikundu beni. Baba vana minsua mu sambisa. Ndimona miela mi batu bobo bazengomintu mu diambu di kimbangi ki Yesu ayi mu diambu di mambu ma Nzambi. Babo bobo basia zitisa ko bulu ayi mfikulꞌandi, ayi, bobo basiatambula ko dimbu mu zimbulu ziawu ayi mu mioko miawu ; bazinga ayi bayala va kimosi ayi Klisto mu tezo ki mili di mimvu."},{"book":"Tsongolo","chapter":"20","verse":"5","text":"Ndambu yi batu bafua basia fuluka ko nate mili di mimvu miduka. Yayi yawu mfulukulu yi theti."},{"book":"Tsongolo","chapter":"20","verse":"6","text":"Badi batu a zikhini ayi banlongo batu bobo bela fuluka mu mfulukulu yi theti bila lufua lunzole luisi ko lulendo mu bawu. Vayi bela ba banganga Nzambi ayi zi Klisto ; bela yadila yandi va kimosi mu tezo ki mili di mimvu."},{"book":"Tsongolo","chapter":"20","verse":"7","text":"Mili di mimvu bu miela vioka, satana wela totolo mu nlokoꞌandi"},{"book":"Tsongolo","chapter":"20","verse":"8","text":"ayi wela totuka mu zimbikisa makanda ma batu madi mu zitsongi ziya zi ntoto, Ngongi ayi Mangongi. Wela kuba kutikisa mu diambu di nuana. Thalu awu yidi banga nzielo yi mbu."},{"book":"Tsongolo","chapter":"20","verse":"9","text":"Makanda ma batu mayalumuka va mbata ntoto wumvimba ayi mazungidila ka ki banlongo ayi divula diodi bazola. Buna mbazuyitotuka ku diyilu ayi yiba yoka."},{"book":"Tsongolo","chapter":"20","verse":"10","text":"Buna diabulu, mutu wuba zimbikisa, wulozo ku diyenga di mbazuayi di sofolo ; kuna kuidi bulu ayi mbikudi wu luvunu. Bela yamusu, builu ayi muini, mu zikhama-zikhama zi mimvu."},{"book":"Tsongolo","chapter":"20","verse":"11","text":"Buna ndimona kundu kiphembi ayi mutu wowo wuvuanda vana. Diyilu ayi ntoto thama bitinina va ntuala zizi kiandi. Kadi buangukisia monika ko mu diambu diawu."},{"book":"Tsongolo","chapter":"20","verse":"12","text":"Ayi ndimona batu bafua, batu ba luvalu ayi batu baphamba, batelamava ntuala kundu. Zibuku zizibulu ayi buku yinkaka, buku yi luzingu, yizibulu. Batu basambusu boso bubela mambu masonama mu zibuku, boso bubela mavanga mawu."},{"book":"Tsongolo","chapter":"20","verse":"13","text":"Mbu wuvutula bafua baba mu niandi ; lufua ayi tsi yi bafua bivutula bafua baba mu bawu ayi basambusu kadika mutu boso bubela mavanga mandi."},{"book":"Tsongolo","chapter":"20","verse":"14","text":"Lufua ayi tsi yi bafua bilozo ku diyenga di mbazu. Diyengadi mbazu luawu lualu lufua lunzole."},{"book":"Tsongolo","chapter":"20","verse":"15","text":"Mutu wowo dizina disia ba ko disonama mu buku yi luzingu, mamvandi wulozo kuna."}]}