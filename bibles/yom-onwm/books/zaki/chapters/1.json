{"data":[{"book":"Zaki","chapter":"1","verse":"1","text":"Zaki, kisadi ki Nzambi ayi ki Pfumu Yesu Klisto, mfidisidi nkandakuidi kumi makanda muadi ma batu ba Nzambi, momo matembakana va nza wumvimba."},{"book":"Zaki","chapter":"1","verse":"2","text":"A bakhomba ziama, bika lumona khini mu thangu luidi mu zithotolo ziphila mu phila."},{"book":"Zaki","chapter":"1","verse":"3","text":"Bika luzaba ti thotolo yi lummona mu minu kieno yimbutanga mvibudulu."},{"book":"Zaki","chapter":"1","verse":"4","text":"Vayi mvibudulu yimanisa kisalu kiandi mu diambu lumonika batu bafuana ayi baduka mu mambu moso, muingi lubika kambu kadi diambu."},{"book":"Zaki","chapter":"1","verse":"5","text":"Enati vadi mutu mu beno kambulu nduenga buna bika kalomba kuidi Nzambi wumvananga mu luzolo kuidi batu boso ayi niandi wumvananga mu kambutsembolo. Buna Nzambi wela kumvana."},{"book":"Zaki","chapter":"1","verse":"6","text":"Vayi bika kalombila mu minu, mu kambu memata bila woso mutu weti memata dedikini banga mayo ma mbu, mannikunungu kuidi phemo ; manlozongondambu na ndambu."},{"book":"Zaki","chapter":"1","verse":"7","text":"Mutu wu phila yayi kabika tula diana ditambula kima kuidi Pfumu,"},{"book":"Zaki","chapter":"1","verse":"8","text":"bila widi mutu wuvasuka mu mayindu mandi ayi widi mabaluka thangumu mabanza mandi."},{"book":"Zaki","chapter":"1","verse":"9","text":"Bika khomba yoyi yisukama, kakiniemisanga Nzambi bu keti kunnangika."},{"book":"Zaki","chapter":"1","verse":"10","text":"Vayi khomba yi kimvuana, kakiniemisanga Nzambi bu keti kunkululabila wela vioka banga teka ki tsola."},{"book":"Zaki","chapter":"1","verse":"11","text":"Thangu bu yitotukidi ; buna muini andi wu ngolo wuyumisini biti, teka kiandi kibuidi ayi kitoko kiandi kilalikini. Buawu bobo buela lalikinina nkua kimvuama mu mabanza mandi."},{"book":"Zaki","chapter":"1","verse":"12","text":"O khini kuidi mutu wowo weti kanga ntima mu phukumunu ; bila bu kela monika wukuikama mu phukumunu, wela tambula budu ki luzingu ; luzingu lolo Nzambi kavanina tsila kuidi batu bobo beti kunzola."},{"book":"Zaki","chapter":"1","verse":"13","text":"Muaki mutu kabika tuba bu kavukumunu ti “Nzambi wulembo phukumuna”. Buna Bila mambu mambimbi malendi vukumuna Nzambi ko ayi niandi veka Nzambikalendi vukumuna mutu ko."},{"book":"Zaki","chapter":"1","verse":"14","text":"Vayi kadika mutu weti vukumunu bu keti tutu ayi vunukuidi zitsatu ziandi zimbimbi."},{"book":"Zaki","chapter":"1","verse":"15","text":"Bosi tsatu yimbimbi bu yiyedidi, yimbutanga masumu ; bosi masumu mawu yela mambutanga lufua."},{"book":"Zaki","chapter":"1","verse":"16","text":"Diawu bakhomba ziama zi luzolo, lubika vunuka,"},{"book":"Zaki","chapter":"1","verse":"17","text":"bila kadika dikaba1.17 dikaba : voti kado. dimboti ayi kadika dikaba difuanadintotukilanga ku yilu kuidi dise dimvananga kiezila. Mu niandi muisiko kadi luviakunu ayi kadi kitsuisula ki luviakunu."},{"book":"Zaki","chapter":"1","verse":"18","text":"Mu luzolo luandi veka, niandi wutubuta mu nzika mambu mandi ma kiedika muingi tuba banga batheti mu bivangu biandi."},{"book":"Zaki","chapter":"1","verse":"19","text":"A Bakhomba baama zi luzolo, bika kadika mutu kabanga wukubama mu wa ; kabika vika yolukanga ayi kabika vika fuemanga."},{"book":"Zaki","chapter":"1","verse":"20","text":"Bila nganzi yi mutu yilendi vanga ko mambu masonga ma Nzambi."},{"book":"Zaki","chapter":"1","verse":"21","text":"Diawu lozanu mvindu woso ayi mambu moso mambimbi. Lutambula, mu kukikulula, mambu ma Nzambi, makunu mu mintima mieno, bila mawu mabeki lulendo lu vukisila miela mieno."},{"book":"Zaki","chapter":"1","verse":"22","text":"Muaki lubika sia ti ko wa na wa kaka tala luedi kukivuna beno veka vayi lusadilanga mawu."},{"book":"Zaki","chapter":"1","verse":"23","text":"Bila enati mutu weti wa mambu ma Nzambi vayi kamasadilanga ko, niandi dedikini banga mutu wuntala zizi kiandi mu lumueno ;"},{"book":"Zaki","chapter":"1","verse":"24","text":"niandi mana kukitala, wedi kuandi ayi tumbulu zimbakana buevi kadidi."},{"book":"Zaki","chapter":"1","verse":"25","text":"Vayi woso mutu weti landakana bumboti Mina mifuana miomimimvananga kiphuanza, ayi, widi wukangama mu miawu mu kambu kumizimbakana bu kamiwilu, vayi wukumisadilanga, buna mutu wowo wela monakhini mu mambu moso kamvanga."},{"book":"Zaki","chapter":"1","verse":"26","text":"Enati mutu weti kukibanzila ti niandi widi nsambidi wu Nzambivayi kasi zaba ko yadila ludimi luandi ko ; buna wulembo kukivuni ayi sambila kuandi kuidi kuphamba."},{"book":"Zaki","chapter":"1","verse":"27","text":"Kinzambi kikiedika ayi kikambulu bila va meso ma Nzambi, dise ; kuawu kuaku : sadisa bana basana ayi mafuola mu ziphasi ziawu ayi kukikeba wuvedila mu mambu ma ntoto."}]}