{"data":[{"book":"1 Tesszalonika","chapter":"5","verse":"1","text":"Az időpontokról és alkalmakról pedig, atyámfiai, nem szükséges írnom,"},{"book":"1 Tesszalonika","chapter":"5","verse":"2","text":"mert igen jól tudjátok, hogy az Úr napja úgy jön el, mint a tolvaj éjjel."},{"book":"1 Tesszalonika","chapter":"5","verse":"3","text":"Mert amikor ezt mondják: „Békesség és biztonság“, akkor hirtelen veszedelem tör rájuk, mint a szülési fájdalom a terhes asszonyra, és semmiképpen meg nem menekülnek."},{"book":"1 Tesszalonika","chapter":"5","verse":"4","text":"De ti, atyámfiai, nem vagytok sötétségben, hogy az a nap tolvajmódra lephetne meg titeket."},{"book":"1 Tesszalonika","chapter":"5","verse":"5","text":"Ti mindnyájan a világosság fiai vagytok, és a nappal fiai; nem vagyunk az éjszakáé, sem a sötétségé!"},{"book":"1 Tesszalonika","chapter":"5","verse":"6","text":"Ne is aludjunk tehát, mint a többiek, hanem legyünk éberek és józanok."},{"book":"1 Tesszalonika","chapter":"5","verse":"7","text":"Mert akik alusznak, éjjel alusznak, és akik részegek, éjjel részegednek meg."},{"book":"1 Tesszalonika","chapter":"5","verse":"8","text":"Mi azonban nappaliak vagyunk, legyünk tehát éberek, magunkra öltve a hitnek és szeretetnek mellvasát és sisakként az üdvösség reménységét."},{"book":"1 Tesszalonika","chapter":"5","verse":"9","text":"Mert Isten nem haragra rendelt minket, hanem arra, hogy elnyerjük az üdvösséget a mi Urunk Jézus Krisztus által,"},{"book":"1 Tesszalonika","chapter":"5","verse":"10","text":"aki meghalt értünk, hogy akár ébren vagyunk, akár alszunk, együtt éljünk vele."},{"book":"1 Tesszalonika","chapter":"5","verse":"11","text":"Vigasztaljátok azért egymást, és építse egyik a másikat, ahogyan teszitek is."},{"book":"1 Tesszalonika","chapter":"5","verse":"12","text":"Kérünk titeket, atyámfiai, hogy becsüljétek meg azokat, akik fáradoznak közöttetek, és elöljáróitok az Úrban, és intenek titeket,"},{"book":"1 Tesszalonika","chapter":"5","verse":"13","text":"és az ő munkájukért nagyon szeressétek őket. Egymással békességben éljetek!"},{"book":"1 Tesszalonika","chapter":"5","verse":"14","text":"Kérünk továbbá titeket, atyámfiai, intsétek azokat, akik nem vállalják Isten rendjét, bátorítsátok a csüggedőket, gyámolítsátok az erőtleneket, türelmesek legyetek mindenki iránt."},{"book":"1 Tesszalonika","chapter":"5","verse":"15","text":"Vigyázzatok, hogy senki senkinek rosszért rosszal ne fizessen, hanem mindenkor a jóra törekedjetek egymás iránt és mindenki iránt."},{"book":"1 Tesszalonika","chapter":"5","verse":"16","text":"Mindenkor örüljetek!"},{"book":"1 Tesszalonika","chapter":"5","verse":"17","text":"Szüntelen imádkozzatok!"},{"book":"1 Tesszalonika","chapter":"5","verse":"18","text":"Mindenért hálát adjatok, mert ez az Isten akarata a Krisztus Jézus által a számotokra."},{"book":"1 Tesszalonika","chapter":"5","verse":"19","text":"A Lelket ki ne oltsátok!"},{"book":"1 Tesszalonika","chapter":"5","verse":"20","text":"A prófétálást meg ne vessétek!"},{"book":"1 Tesszalonika","chapter":"5","verse":"21","text":"Mindent vizsgáljatok meg, és ami jó, azt megtartsátok!"},{"book":"1 Tesszalonika","chapter":"5","verse":"22","text":"Mindenféle rossztól őrizkedjetek!"},{"book":"1 Tesszalonika","chapter":"5","verse":"23","text":"Maga pedig a békesség Istene szenteljen meg titeket teljesen, és őrizze meg egész valótokat, mind lelketeket, mind testeteket feddhetetlenül a mi Urunk Jézus Krisztus eljövetelére."},{"book":"1 Tesszalonika","chapter":"5","verse":"24","text":"Hű az, aki elhívott titeket, és ő meg is cselekszi azt."},{"book":"1 Tesszalonika","chapter":"5","verse":"25","text":"Atyámfiai, imádkozzatok értünk!"},{"book":"1 Tesszalonika","chapter":"5","verse":"26","text":"Köszöntsetek minden atyafit szent csókkal."},{"book":"1 Tesszalonika","chapter":"5","verse":"27","text":"Kérve kérlek titeket az Úr nevében, hogy olvassátok fel ezt a levelet minden atyafi előtt."},{"book":"1 Tesszalonika","chapter":"5","verse":"28","text":"A mi Urunk Jézus Krisztus kegyelme legyen veletek! Ámen."}]}