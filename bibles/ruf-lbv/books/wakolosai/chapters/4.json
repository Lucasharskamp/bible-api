{"data":[{"book":"Wakolosai","chapter":"4","verse":"1","text":"Namwe iwakulu muwatendele iwatumwa wenu pfinoghile na ka pfayobama Imulungu, mkumbuke ka namwe pfipfila mna Imtwatsa kulanga."},{"book":"Wakolosai","chapter":"4","verse":"2","text":"Mumlombe Imulungu bila ukwipfa, na hamlomba mwalangitse na mlonge imighede kwe Imulungu."},{"book":"Wakolosai","chapter":"4","verse":"3","text":"Pfipfila mtulombele na twetwe ili Imulungu atufughulile libani kwaajili ya mbuli yake ing'aimanyike, ili tudahe kulonga imbuli ya Kiristu. Kwaajili ya imbuli ayo sambi namchifungo."},{"book":"Wakolosai","chapter":"4","verse":"4","text":"Lelo mlombe ili nidahe kulonga ka pfanibamighwa, na imbuli ayo pfaitsokwikighwa mwatsimwatsi."},{"book":"Wakolosai","chapter":"4","verse":"5","text":"Muwe ne inzewele pfamkala ne iwanu ing'awomtoghola Kiristu, muitumile ghoya nyafwasi yamwinawo."},{"book":"Wakolosai","chapter":"4","verse":"6","text":"Ghamatsuwa ghose mlonge ghanoghile na ighowapfila iwanu, kuya mmanye kuwedika ghoya iwanu wose."},{"book":"Wakolosai","chapter":"4","verse":"7","text":"Nomtuma Tukiko kuna mwemwe, yeye ndughu mnoghelighwa, msang'ana mwenyepfale na imtumwa miyetu mne isang'ano ye Imtwatsa, katsomlongelani mbuli tsangu tsose."},{"book":"Wakolosai","chapter":"4","verse":"8","text":"Nomtuma kuna mwemwe ili awaghumeni ghumoyo kwa kuwalongela mbuli tsetu."},{"book":"Wakolosai","chapter":"4","verse":"9","text":"Kakutsa na Onesimo, ndughu yetu mnoghelighwa na mwenyepfale, ayo ka miyenu. Watsomwing'ani mbuli tse ipfinu pfose ipfitendeka hano."},{"book":"Wakolosai","chapter":"4","verse":"10","text":"Aristariko, yali mchifungo na nene, kowalamsani na Maliki, binamu yake Balinaba pfipfila kowalamsani. Ma tsampata malaghitso ghake, ang'apfika mumbokele."},{"book":"Wakolosai","chapter":"4","verse":"11","text":"Naye Yoshua iyokemighwa Yusti kowalamsani. Mghati mwe Wayahudi iwabokele inoghola, hawano waliyeka iwosang'ana na nene kwaajili ya undewa we Imulungu, nawo wonguma ghumoyo ghendo."},{"book":"Wakolosai","chapter":"4","verse":"12","text":"Epafura, mwenyekaye miyenu, mtumwa wa Yesu Kiristu komlamsani, ghamatsuwa ghose yeye ng'akwipfa bae kumlombelani ili mkomale, mwime ghendo na mghendelele kutoghola na kutenda ighamnoghela Imulungu."},{"book":"Wakolosai","chapter":"4","verse":"13","text":"Nodaha kulapfa ukalangama ka kosang'ana ng'ani kwaajili ya mwemwe na kwaajili ye iwanu wa Laodikiya na awala iwali Hiyerapoli."},{"book":"Wakolosai","chapter":"4","verse":"14","text":"Luka, ayula mghanga wetu mnoghelighwa, na Dema womlamsani."},{"book":"Wakolosai","chapter":"4","verse":"15","text":"Muwalamse iwandughu iwali Laodikiya, na Nimfa na iwanu iwomtoghola Kiristu iwetingana mne ing'anda yake."},{"book":"Wakolosai","chapter":"4","verse":"16","text":"Mng'amalitsa kuisoma ibaluwa ino, weng'eni na wayenu iwanu iwomtoghola Kiristu wa Laodikiya nawo waisome, ne ibaluwa yaniwaandikile awala wa Laodikiya wamwing'eni mwemwe, namwe muisome."},{"book":"Wakolosai","chapter":"4","verse":"17","text":"Na mumlongele Arikipo aitende ghoya isang'ano ila yeng'ighwe ne Imtwatsa."},{"book":"Wakolosai","chapter":"4","verse":"18","text":"Nene Pauli nakwandika ghano kwa ghumoko ghwangu mwenyegho kuwalamsani. Mkumbuke kuwa nene na mchifungo. Uluso we Imulungu ukale namwe."}]}