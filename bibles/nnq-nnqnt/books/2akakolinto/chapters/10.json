{"data":[{"book":"2 Akakolinto","chapter":"10","verse":"1","text":"Nena Paulo namwene monekana kulita anda mbi na mangweto, nambu anda mbi kutali na mangweto nakale, ndenda kumpembela kwa kiya na gwambone gwa Kilisto."},{"book":"2 Akakolinto","chapter":"10","verse":"2","text":"Nannyopanga makameka mbe nakalije kingobu pambakuika, magambu manyi kube nhotwi kube nakale kwa boa bala abapemele kita twe tubi na tama andi bandu ba padunia."},{"book":"2 Akakolinto","chapter":"10","verse":"3","text":"Kweli tutama padunia nambu ngondo jito tuputana andi bandu ba paduniaje."},{"book":"2 Akakolinto","chapter":"10","verse":"4","text":"Magambu chilaa chituputilana ngiti chilaa cha duniaje, nambu makakala ga Nnoongo agaalabiya boma yoa ya akangondwa na agaalabia mawacho guwangi,"},{"book":"2 Akakolinto","chapter":"10","verse":"5","text":"nu kubomola kila kilebe chikibekigwe na bandu na chi bikilokelokela nukutauka kummanya Nnoongo, tugakamula mawacho goa nu kugabeka gannyali Kilisto."},{"book":"2 Akakolinto","chapter":"10","verse":"6","text":"Anda nnimbangite mukujali, twe tuba tayali kunhwukumula mundu jwajoa jwanga jali."},{"book":"2 Akakolinto","chapter":"10","verse":"7","text":"Mangwetumwe nnola ilebe kwa panja tu. Bo, abi mundu jwajwoa ojwapemele kube jwenio nga jwa Kilisto? Tela! Nambu, awache na twe uyo tubandu ba Kilisto andi jwenio apabi jwa Kilisto."},{"book":"2 Akakolinto","chapter":"10","verse":"8","text":"Ne mbi kulolaje oni kulokeloke kinala chabambi Angwana kinala chukunnimbia mwojo mangweto ngiti chukunhwechuyaje ata yene mbi kupweleje wala pachoko."},{"book":"2 Akakolinto","chapter":"10","verse":"9","text":"Ngiti mbala nannyogoyeje mangweto kwa balua yango."},{"book":"2 Akakolinto","chapter":"10","verse":"10","text":"Mundu aotwi kulenga, “Balua ya Paulo inukale na inamalobe matopeu nambu anda mwene Paulo abi upopo abonekana mundu jukulita na palonge malobe gakwe anda gambonije.”"},{"book":"2 Akakolinto","chapter":"10","verse":"11","text":"Mundu ojwalonge genia mbaya akombakele kutenda gaga agutuandika mubalua kingobu tubi kutali nga agutukamula kingobu tubi pamwe na mangweto."},{"book":"2 Akakolinto","chapter":"10","verse":"12","text":"Atayene kabi tujigiteje kukibeka tela na bandu abikilumbalila bene. Bandu abikipema nu kukilandanikia angweto jika, bandu benia nga akatokamau."},{"book":"2 Akakolinto","chapter":"10","verse":"13","text":"Twenga tulokalokaje kupeta pipaligwa, nambu kulokaloka kwito kuigala mumaengo gatupi Nnoongo, maengo genia uyo tagakamu kwinu."},{"book":"2 Akakolinto","chapter":"10","verse":"14","text":"Twe tulokitelokitije kupeta pipaligwa kingobu putukiba kachinu. Gambu putuika kachinu kuntangachila Nhwalo Gwambone gwa Yesu Kilisto tukiba nkati ja mipaka."},{"book":"2 Akakolinto","chapter":"10","verse":"15","text":"Kabe twe tubi kulokalokaje gambu ga maengo gabakamulinge bandu bange nambu tuhyobale kutenda imani jinu pijijendeke kola natwe tupata lilanga likamwa maengo muno panakati jinu tela na mipaka jatupi Nnoongo."},{"book":"2 Akakolinto","chapter":"10","verse":"16","text":"Penia matuotola kutangacha Nhwalo Gwambone kuilambo yenge, kutali na mangweto penia tilokaloka gambu ga maengo gito ngiti maengo gabakamwi bandu bange kilambo yengeje."},{"book":"2 Akakolinto","chapter":"10","verse":"17","text":"Nambu andi Majandiko Gachwapi pagalenga, “Ojwapala kulokaloka alokeloke maengo gabatei Angwana.”"},{"book":"2 Akakolinto","chapter":"10","verse":"18","text":"Gambu mundu jwajeketeligwa ngiti jwakilumbali mweneje, nambu jwajo jwalumbaligwa na Angwana."}]}