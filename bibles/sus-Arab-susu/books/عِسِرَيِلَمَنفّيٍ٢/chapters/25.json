{"data":[{"book":"عِسِرَيِلَ مَنفّيٍ ٢","chapter":"25","verse":"1","text":"بَبِلْن مَنفّ نٍبُكَدَنسَرِ شَ مَنفّيَ حّ سٌلٌمَنَانِ ندٍ، كِكٍ قُ، شِ قُ ندٍ رَ، عَ نَشَ قَ عَ نُن عَ شَ سْورِ فَلِ رَ دَرِ سَلَمُ فٍرٍ شِلِ مَ. عٍ نَشَ يٌنكِن تَا رَبِلِنيِ رَ، عٍ سٍ ندٍ تِ عَلَكٌ عٍ شَ نْ تٍدٍ تّتّ قَرِ."},{"book":"عِسِرَيِلَ مَنفّيٍ ٢","chapter":"25","verse":"2","text":"تَا نَشَ لُ سُشُي كُي هَن مَنفّ سٍدٍكِيَ شَ مَنفّيَ حّ قُ نُن كٍرٍن ندٍ رَ."},{"book":"عِسِرَيِلَ مَنفّيٍ ٢","chapter":"25","verse":"3","text":"كِكٍ نَانِ ندٍ شِ سٌلٌمَنَانِ ندٍ رَ، كَامّ تٌ بَرَ نُ سّنبّ سْتْ تَا كُي، دٌنسٍ يٌ مُ نُ نَ حَمَ يِ رَ سْنْن،"},{"book":"عِسِرَيِلَ مَنفّيٍ ٢","chapter":"25","verse":"4","text":"تَاكَيٍ نَشَ يَلٍ تِ تَا تّتّ مَ كْي رَ، سْورِ سّنبّمَيٍ قَ مِنِ نَادّ رَ نَشَن نَ تّتّ قِرِنيِيٍ تَفِ، مَنفّ شَ مَلَبُدٍ قّ مَ، عٍ قَ سِفَ عَرَبَ قِيلِ مَ. كَلِدِكَيٍ نُ يٌنكِنشِ تَا رَبِلِنيِ."},{"book":"عِسِرَيِلَ مَنفّيٍ ٢","chapter":"25","verse":"5","text":"كَلِدِكَيٍ تٌ تَا سْورِيٍ تٌ عٍ فِ رَ، عٍ نَشَ بِرَ عٍ شَ مَنفّ قْشْ رَ، عٍ قَ عَ سُشُ يٍرِكٌ قِيلِ مَ. مَنفّ شَ سْورِيٍ نَشَ عٍ فِ عَ شُن مَ، عٍ يٍنسٍن يّ."},{"book":"عِسِرَيِلَ مَنفّيٍ ٢","chapter":"25","verse":"6","text":"كَلِدِكَيٍ نَشَ مَنفّ سُشُ، عٍ عَ شَنِن بَبِلْن مَنفّ شْن مَ رِبِلَ. مّننِ عٍ نَشَ عَ مَكِيتِ."},{"book":"عِسِرَيِلَ مَنفّيٍ ٢","chapter":"25","verse":"7","text":"عٍ نَشَ سٍدٍكِيَ شَ دِيٍ كْن نَشَبَ عَ يَ شْرِ، عٍ قَ عَ تَن يَيٍ كَنَ. نَ دَنفِ شَنبِ، بَبِلْن مَنفّ نَشَ عَ شِرِ وُرٍ فبٍيلِ يْلْنشْنيِ رَ، عَ عَ شَنِن بَبِلْن."},{"book":"عِسِرَيِلَ مَنفّيٍ ٢","chapter":"25","verse":"8","text":"كِكٍ سُولِ ندٍ شِ سٌلٌقٍرٍ ندٍ رَ، نٍبُكَدَنسَرِ شَ مَنفّيَ حّ قُ نُن سٌلٌمَنَانِ ندٍ نَن نُ عَ رَ بَبِلْن شُن مَ، نٍبُسَرَدَن بَبِلْن مَنفّ شَ سْورِ شُنيِ نَشَ سِفَ دَرِ سَلَمُ."},{"book":"عِسِرَيِلَ مَنفّيٍ ٢","chapter":"25","verse":"9","text":"عَ نَشَ عَلَتَلَ شَ بَنشِ، مَنفّ شَ بَنشِ، نُن دَرِ سَلَمُ بَنشِ شُنفبٍ بِرِن فَن."},{"book":"عِسِرَيِلَ مَنفّيٍ ٢","chapter":"25","verse":"10","text":"كَلِدِكَيٍ شَ سْورِ نَشٍيٍ نُ نَ عَ قْشْ رَ، عٍ نَشَ تّتّ رَبِرَ نَشَن نُ دَرِ سَلَمُ رَبِلِنشِ."},{"book":"عِسِرَيِلَ مَنفّيٍ ٢","chapter":"25","verse":"11","text":"نٍبُسَرَدَن، بَبِلْن سْورِ مَنفّ نَشَ دَرِ سَلَمُ حَمَ دْنشْييٍ شَنِن بَبِلْن، نَشٍيٍ نُ لُشِ تَا كُي، نُن نَشٍيٍ عٍ يّتّ سٌ بَبِلْن مَنفّ يِ رَ."},{"book":"عِسِرَيِلَ مَنفّيٍ ٢","chapter":"25","verse":"12","text":"كْنْ عَ نَشَ تِن سٍتَرٍ ندٍيٍ تَن شَ لُ نَا، عٍ شَ نُ بْشِ رَوَلِ، عٍ نُ وّنِ بِلِيٍ سِ."},{"book":"عِسِرَيِلَ مَنفّيٍ ٢","chapter":"25","verse":"13","text":"كَلِدِكَيٍ نَشَ سٍيٍ تٌنفٌ نَشٍيٍ يَءِلَنشِ وُرٍ فبٍيلِ رَ، عٍ عٍ رَشُنُ عَلَكٌ عٍ شَ نَ وُرٍ فبٍيلِ شَنِن بَبِلْن. نَ كُي، عٍ نَشَ كِنكِ قِرِن، يٍ سَسٍ شُنفبٍ، نُن عَ دْشْدٍيٍ كَنَ."},{"book":"عِسِرَيِلَ مَنفّيٍ ٢","chapter":"25","verse":"14","text":"عٍ نَشَ عَلَتَلَ شَ بَنشِ تُندٍيٍ، ثٍلِيٍ، قِنّيٍ، تْنبِلِيٍ، نُن يِرَبَسٍ بِرِن تٌنفٌ، نَشٍيٍ نُ يَءِلَنشِ وُرٍ فبٍيلِ رَ."},{"book":"عِسِرَيِلَ مَنفّيٍ ٢","chapter":"25","verse":"15","text":"عَ نَشَ يِرَبَسٍيٍ نُن ثْوتِيٍ قَن بِرِن تٌنفٌ نَشٍيٍ نُ يَءِلَنشِ شّيمَ نُن فبٍتِ رَ."},{"book":"عِسِرَيِلَ مَنفّيٍ ٢","chapter":"25","verse":"16","text":"بَنشِ كِنكِ قِرِنيِيٍ، يٍ سَسٍ شُنفبٍ نَشَن شِلِ «بَا،» عَ دْشْدٍ نَشٍيٍ نُ نَ عَ بُن مَ، سُلٍمَنِ نَشٍيٍ يَءِلَن عَلَتَلَ شَ بَنشِ بّ، نَ بِرِن قِندِشِ وُرٍ فبٍيلِ فبٍفبٍ نَن نَ، نَشَن شَسَبِ مُ نُ نْمَ كٌلٌندٍ."},{"book":"عِسِرَيِلَ مَنفّيٍ ٢","chapter":"25","verse":"17","text":"نَ بَنشِ كِنكِ قِرِنيِيٍ شَ مَءِتٍيَ نُ نْنفْن يَ قُ نُن سٌلٌمَسَشَن لِمَ. نَ كِنكِ شُنيِيٍ نُ يَءِلَنشِ وُرٍ فبٍيلِ نَن نَ، عٍ مَسٌلِ كْوبّ بٌفِ مَنِيّيٍ رَ. نٍيٍ شَ مَءِتٍيَ نُ نْنفْن يَ سَشَن لِمَ."},{"book":"عِسِرَيِلَ مَنفّيٍ ٢","chapter":"25","verse":"18","text":"بَبِلْن سْورِ مَنفّ نَشَ سّرّشّدُبّ كُنتِفِ سٍرَيَ، سّرّشّدُبّ قِرِن ندٍ سٍقَنِيَ، نُن هْرْ مْبَنشِ نَادّ مَكَنتّ سَشَنيِيٍ شَنِن عَ شُن مَ."},{"book":"عِسِرَيِلَ مَنفّيٍ ٢","chapter":"25","verse":"19","text":"عَ نَشَ يِ مِشِ شُنفبٍيٍ قَن شَنِن؛ سْورِ مَنفّ، مَنفّ رَ سِمَ سُولِ، كُنتِفِ ندٍ نَشَن نُ سْورِيٍ سُفَندِ مَ، نُن نَ كُنتِفِ شَ مِشِ تٌنفٌ سٍننِ."},{"book":"عِسِرَيِلَ مَنفّيٍ ٢","chapter":"25","verse":"20","text":"بَبِلْن سْورِ مَنفّ نٍبُسَرَدَن نَشَ نَ مِشِ بِرِن شَنِن بَبِلْن مَنفّ شْن مَ رِبِلَ."},{"book":"عِسِرَيِلَ مَنفّيٍ ٢","chapter":"25","verse":"21","text":"بَبِلْن مَنفّ نَشَ عٍ قَشَ رِبِلَ، شَمَتَ بْشِ مَ. يُدَيَكَيٍ رَكٍلِشِ عٍ شَ بْشِ مَ نَ كِ نّ."},{"book":"عِسِرَيِلَ مَنفّيٍ ٢","chapter":"25","verse":"22","text":"نٍبُكَدَنسَرِ حَمَ دْنشْي نَشَن لُ يُدَيَ، عَ نَشَ عَشِكَمَ شَ دِ، سَقَن شَ مَمَدِ فّدَلَيَ، قِندِ عٍ شَ مَنفّ رَ."},{"book":"عِسِرَيِلَ مَنفّيٍ ٢","chapter":"25","verse":"23","text":"عِسِرَيِلَ سْورِ مَنفّيٍ تٌ عَ كٌلٌن عَ بَبِلْن مَنفّ بَرَ فّدَلَيَ تِ مَنفّ رَ، عٍ بِرِن نَشَ سِفَ عَ شّيبُدٍ مِسِثَ نُن عٍ شَ سْورِيٍ رَ. نَ سْورِ مَنفّيٍ شِلِيٍ نَن يَ؛ نٍتَنِيَ شَ دِ سُمَيِلَ، كَرٍيَ شَ دِ يٌشَنَن، تَنشُمّتِ شَ دِ سٍرَيَ نٍتٌقَكَ، نُن مَاكَكَ شَ دِ يَاسَنِيَ."},{"book":"عِسِرَيِلَ مَنفّيٍ ٢","chapter":"25","verse":"24","text":"فّدَلَيَ نَشَ لَايِدِ تٌنفٌ عٍ تَن نُن عٍ شَ سْورِيٍ بّ، عَ نَشّ، «وٌ نَشَ فَاشُ كَلِدِكَيٍ يَ رَ. وٌ لُ يِ بْشِ مَ بَبِلْن مَنفّ شَ يَامَرِ بُن مَ، نَ كُي وٌ شَ قٍ سْونّيَمَ نّ.»"},{"book":"عِسِرَيِلَ مَنفّيٍ ٢","chapter":"25","verse":"25","text":"كْنْ عَ كِكٍ سٌلٌقٍرٍ ندٍ رَ، نٍتَنِيَ شَ دِ سُمَيِلَ، نَشَن تَنُن قِندِ عٍلِسَمَ رَ مَنفّ بْنسْي يَ مَ، نَشَ قَ عَ نُن مِشِ قُ رَ، عٍ قَ فّدَلَيَ قَشَ، عَ يُدَكَيٍ نُن كَلِدِكَيٍ قَشَ، نَشٍيٍ نُ نَ عَ سّيتِ مَ مِسِثَ."},{"book":"عِسِرَيِلَ مَنفّيٍ ٢","chapter":"25","verse":"26","text":"نَ كُي حَمَ بِرِن، قٌرِيٍ، دِ مّدِيٍ نُن سْورِ مَنفّيٍ نَشَ عٍ فِ عٍ سِفَ مِسِرَ بْشِ مَ، بَرِ مَ عٍ نُ فَاشُشِ كَلِدِكَيٍ يَ رَ."},{"book":"عِسِرَيِلَ مَنفّيٍ ٢","chapter":"25","verse":"27","text":"يُدَيَ مَنفّ يٍهٌيَكِنِ شَ سِفّ حّ تٌنفٌ سَشَن نُن سٌلٌقٍرٍ ندٍ رَ بَبِلْن بْشِ مَ، عَ كِكٍ قُ نُن قِرِن ندٍ، شِ مْشْحّن نُن سٌلٌقٍرٍ ندٍ رَ، بَبِلْن مَنفّ عٍقِلِ مٍرٌدَكِ نَشَ يُدَيَ مَنفّ يٍهٌيَكِنِ رَ مِنِ فٍيلِ."},{"book":"عِسِرَيِلَ مَنفّيٍ ٢","chapter":"25","verse":"28","text":"عَ نَشَ هِننّ عَ رَ، عَ عَ شَ كِبَنيِ رَدَنفِ مَنفّ فبّتّيٍ رَ، عَ تَن نُن نَشٍيٍ نُ عَ رَ بَبِلْن بْشِ مَ."},{"book":"عِسِرَيِلَ مَنفّيٍ ٢","chapter":"25","verse":"29","text":"عَ نَشَ عَ شَ فٍيلِمَنِ سٌسٍيٍ مَسَرَ، عَ نُ قَ لُ عَ دّفٍ رَ مَنفّ شَ تٍيبِلِ رَ تّمُي بِرِن."},{"book":"عِسِرَيِلَ مَنفّيٍ ٢","chapter":"25","verse":"30","text":"بَبِلْن مَنفّ نَشَ عَ حْشْ سَ عَ شَ قٍ شْن مَ عَ قَنيِ رَ عَ شَ سِمَيَ بِرِن كُي."}]}