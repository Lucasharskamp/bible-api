{"data":[{"book":"Tito","chapter":"2","verse":"1","text":"Nyaka ipuonj weche mowinjore gi puonj ma adiera."},{"book":"Tito","chapter":"2","verse":"2","text":"Puonj jodongo mondo obed joma obidhore, ma ok ohero oyuma, kendo moritore, bende man-gi yie mar adier gihera kod kinda."},{"book":"Tito","chapter":"2","verse":"3","text":"Kamano bende puonj mon madongo mondo kit ngimagi obed ranyisi maber, ma ok jokuoth, kata joma ohero madho kongʼo, to nyaka gibed gi puonj mabeyo."},{"book":"Tito","chapter":"2","verse":"4","text":"Ka gitimo kamano, to ginyalo puonjo mon matindo kaka onego giher chwogi gi nyithindgi;"},{"book":"Tito","chapter":"2","verse":"5","text":"ka giterore mos kendo gidak e ngima maler bende ka girito e utegi. Nyaka gibed mon mangʼwon kendo moluoro chwogi mondo kik ngʼato angʼata yany wach Nyasaye."},{"book":"Tito","chapter":"2","verse":"6","text":"Kamano bende onego ijiw yawuowi matindo mondo oritre."},{"book":"Tito","chapter":"2","verse":"7","text":"Bednegi ranyisi e yore duto kitimo gik mabeyo. Kipuonjo to nyis ni in ngʼama ngimane oriere tir kendo ma ok dwar oyuma,"},{"book":"Tito","chapter":"2","verse":"8","text":"wecheni obed weche mowinjore ma ngʼato ok nyal chayo ni gin weche mofuwo mondo joma ok oyie kodi wigi okuodi nikech gionge gimoro amora marach ma ginyalo wacho kuomwa."},{"book":"Tito","chapter":"2","verse":"9","text":"Puonj wasumbini mondo owinj ruodhi mag-gi e weche duto, kendo gitem timonegi mana gik malongʼo ma ok gidwokore kodgi,"},{"book":"Tito","chapter":"2","verse":"10","text":"kata kik gikwal gigegi, to ginyisre ni gin joma inyalo geno e weche duto mondo omi e yore duto gimi puonj mar Nyasaye Jawarwa oywa ji."},{"book":"Tito","chapter":"2","verse":"11","text":"Nikech ngʼwono mar Nyasaye makelo warruok osefwenyore ne ji duto."},{"book":"Tito","chapter":"2","verse":"12","text":"Ngʼwonono puonjowa mondo wakwed timbe maricho kod gombo mochido mag piny, kendo mondo wabed kawaritore e ngima makare mamiyo Nyasaye duongʼ e kindeni,"},{"book":"Tito","chapter":"2","verse":"13","text":"kapod warito geno mogwedhi ma en fwenyruok man-gi duongʼ mar Nyasacha maduongʼ kod Jawarwa, Yesu Kristo,"},{"book":"Tito","chapter":"2","verse":"14","text":"mane ochiworenwa mondo oreswa wawe timbe maricho kendo mondo opwodh ne en owuon joma owinjore bedo joge, moikore timo gik mabeyo."},{"book":"Tito","chapter":"2","verse":"15","text":"Koro magi e gik monego ipuonji. Jiw ji kendo ikwergi gi teko duto. Kik iwene ngʼato thuolo mondo ochayi."}]}