{"data":[{"book":"1 Qoronttosa","chapter":"1","verse":"1","text":"Xoossa shenen Yesus Kiristoosas kiitistanas xeygetida Phawulosapene nu isha Sostinosape,"},{"book":"1 Qoronttosa","chapter":"1","verse":"2","text":"Qoronttosan diza Xoossa woossa keethas, Goda Yesus Kiristoosas duma keezidaytasine isttasara nuusara Goda gidida Goda Yesus Kiristoosa suntha awan awanka xeygiza ammanizaytara gidanas xeygetida asa wursos."},{"book":"1 Qoronttosa","chapter":"1","verse":"3","text":"Nu Aawa Xoossafe Goda Yesus Kiristoosape kiyatethine saroy intes gido."},{"book":"1 Qoronttosa","chapter":"1","verse":"4","text":"Goda Yesus Kiristoosa baggara intes imetida Xoossa kiyatetha gishshi wurso wode inte gishshika ta Xoossu galatays."},{"book":"1 Qoronttosa","chapter":"1","verse":"5","text":"Gaasoyka ay yoonka, hessikka hasa7an gidin eratetha wurson inte duretidista."},{"book":"1 Qoronttosa","chapter":"1","verse":"6","text":"Kiristoosa gishshi nu intes markattidayssi inte achchan minnides."},{"book":"1 Qoronttosa","chapter":"1","verse":"7","text":"Hessa gishshi inte Yessus Kiristoosay qonccana gallas naagishin ayana imotethatape aykoka intes paccena."},{"book":"1 Qoronttosa","chapter":"1","verse":"8","text":"Goda Yesus Kiristoosa nam7antho yaana gallasan inte inte bolla boroy bayinda beettana mala wursethi gakanas izi intena lo7ethi naagana."},{"book":"1 Qoronttosa","chapter":"1","verse":"9","text":"Izi ba naaza nu Goda Yesus Kiristoosa issipetethako intena xeygida Xoossi izi ammanetida Xoossukko."},{"book":"1 Qoronttosa","chapter":"1","verse":"10","text":"Ta ishato! inte garisan shaaketethi doontta mala intes issi wozinayne issi qofay daana mala inte inte garisan issino gidana mala Goda Yesus Kiristoosa sunthan ta intena woossays."},{"book":"1 Qoronttosa","chapter":"1","verse":"11","text":"Ta ishato inte garisan palamay dizayssa ta Qalo7i so asape siyadis."},{"book":"1 Qoronttosa","chapter":"1","verse":"12","text":"Yoozika hayssa malakko; Inte garisan issi issi asati ta Phawulosa baggakko gees; baggay qasse ta Aphilosa baggakko gees; baggay qasse ta keefa baggakko gishin haray qasse ta Kiristoosa baggaakko gees."},{"book":"1 Qoronttosa","chapter":"1","verse":"13","text":"Histiko Kiristoosay shaaketi wodhidee? Inte gishshi Phawulosay kaqettidee? Woyko Phawulosa sunthan xamaqetidetii?"},{"book":"1 Qoronttosa","chapter":"1","verse":"14","text":"Inte giddofe Qarsoxxosapene Gayiyosape attin hara oonaka ta xamaqontta gishshi Xoossa galatays."},{"book":"1 Qoronttosa","chapter":"1","verse":"15","text":"Hessa gishshi oonikka “Ta Phawulosa sunthan xamaqistadis” gaana asi deena."},{"book":"1 Qoronttosa","chapter":"1","verse":"16","text":"Tumuka Isxxifanose so asa xamaqadis. Heytape hara ta xamaqidakone ta eriza uray deena."},{"book":"1 Qoronttosa","chapter":"1","verse":"17","text":"Kiristoosay tana kiitiday mishiracho qaala yootanas attin xamaqanas gidena. Kiristoosa masiqaley hada gidontta mala ta asape gidida cinccatethan sabakikke."},{"book":"1 Qoronttosa","chapter":"1","verse":"18","text":"Masiqaleza kiitay dhayana dizaytas eeyatethikko. Gido attin attana diza nuusu gidiko Xoossa wolqakko."},{"book":"1 Qoronttosa","chapter":"1","verse":"19","text":"“Cinccata cinccateth ta issitafe dhaysana; eranchata eratetha ta hada oothana” geeteti geesha maxaafan xaafettides."},{"book":"1 Qoronttosa","chapter":"1","verse":"20","text":"Cinccay awan dizee? Tamarida eray awan dizee? Hayssa wodeza piligi erizay awan dizee? Xoossi ha alameza erateth eeyatethan kessibeynee?"},{"book":"1 Qoronttosa","chapter":"1","verse":"21","text":"Xoossa eratethafe dendidayssan alamey ba eratetha giddon Xoossu eroy xoonin sabako eeyatethan ammanizayta ashshanas Xoossa shene gidides."},{"book":"1 Qoronttosa","chapter":"1","verse":"22","text":"Ay wodeka Ayhudati duma malata koyettes. Girike asati qasse erateth koyettes."},{"book":"1 Qoronttosa","chapter":"1","verse":"23","text":"Nuna gidiko kaqetida Kiristoosa sabakosu. Hessika Ayhudatas dhuphekko. Hanko ammanontta deretas qasse eeyatethikko."},{"book":"1 Qoronttosa","chapter":"1","verse":"24","text":"Xoossi xeygidaytas istti Ayhudista gidin woykko Girike dere asa gidikkoka Kiristoosay Xoossa wolqane Xoossa eratethikko."},{"book":"1 Qoronttosa","chapter":"1","verse":"25","text":"Gaasoyka asa erape Xoossa eeyatethi aadhida eratethikko. Asa minotethafe Xoossa laafatethi aadhes."},{"book":"1 Qoronttosa","chapter":"1","verse":"26","text":"Ta ishato kase inte xeygetiza wode inte ay mala asakkone ane qopite. Asa qofa mala gidiko intefe darizayti erata gidekista. Intefe daroti waolqqay bayindaytakko. Darotikka gita keeththa asape yeletibeykkista."},{"book":"1 Qoronttosa","chapter":"1","verse":"27","text":"Gido attin Xoossi erata yeelachanas derape eeyata doorides. Xoossi minota yeelachanas alamezape daburanchata doorides."},{"book":"1 Qoronttosa","chapter":"1","verse":"28","text":"Xoossi hanko ammanontta asa achan deettes geeteti erettiza miishata bayinda miisha mala oothana hayssa alamezan leqettidaytane kawuyidayta hada milatizayta doorides."},{"book":"1 Qoronttosa","chapter":"1","verse":"29","text":"Hessika izi oothiday oonkka iza sinthan ceeqetontta malakko."},{"book":"1 Qoronttosa","chapter":"1","verse":"30","text":"Intena qasse Xoossi Yesus Kiristoosara issifetethi deyana mala oothides. Hessa gishshi Xooss Yesus Kiristoosa nu erateth, nu xiilloteth, nu geeshatethine nuna ashshizade gidana mala oothides."},{"book":"1 Qoronttosa","chapter":"1","verse":"31","text":"Hesa gishshi kase “Ceeqiza uray Godan ceeqo” geeteti geesha maxaafan xaafetida malakko."}]}