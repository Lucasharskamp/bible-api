{"data":[{"book":"1 Corinthia","chapter":"4","verse":"1","text":"keini ngaihi Christa suokngai khat-um Pathian dikna inthuuk kaminchusik chuonmi ngaikha kin-eii tia nangni'n nangaidonru."},{"book":"1 Corinthia","chapter":"4","verse":"2","text":"Suok ngaidiang arei ka-e khachu inmani karu ngaidiang huoikajuo esik hi eii."},{"book":"1 Corinthia","chapter":"4","verse":"3","text":"Keidiang nangni'n chong ningtan khat-um manmasi singna theina-ah chong ningtan kha kei iteii ngaidonmong. Kei kapumtak innum chong intanmong."},{"book":"1 Corinthia","chapter":"4","verse":"4","text":"Kei kapumtak tuunmakna kha iteii jetmong, takkha khawa kha'n kei iteii kajetmak miring kha namin-emak. Pumi eii kei chungnga chongkatanchu."},{"book":"1 Corinthia","chapter":"4","verse":"5","text":"Khawa jarra apha heitungmaklai chong tanmaru, Pumi kajuo ngaakru. Ama'n ziingna-ah inthup ngaikha war khan akeisuosik eii halli miring malung ngaikha amalarsik eii. Halli mi rakip in ama chuontho dungjuiya Pathian minpaakna kha inmusik eii."},{"book":"1 Corinthia","chapter":"4","verse":"6","text":"Ule nai ngai, hiwa-ngai rakip hi kei kapumtak khat-um Apollos in nangni nemnasik kinjuikha ejei, “Dan kha rakaanmaru” tia lei-injia kha ningjetnasik. Nangni'n miring inkhat jarra in-or maru halli miring inkhat kha enzootmak thomaru."},{"book":"1 Corinthia","chapter":"4","verse":"7","text":"Tume miring leiilaak neek-ah nangni kanaminlok? Ning inei rakip Pathian inapeii emak abe? kha e-inchu ningnei ngaikha kutchoi emak angnga angjarra ninglok orme?"},{"book":"1 Corinthia","chapter":"4","verse":"8","text":"Ningmanuom rakip nangni'n ningneijei! Nangni ning-inchongjei! keini reng kin-emak innum nangni chu rengngai ning-angjei! keini-um nangnile reng enasik nangni'n reng ning-etak kha kei'n kamanuom!"},{"book":"1 Corinthia","chapter":"4","verse":"9","text":"Mipui maikuungnga thatsik-ah inpejei mi angnga, Pathian'n ahekna phamtaang siamruoi itihi einidiang inape kha eii tia kei'n kalei; ajarchu manmasituol, marwaan tirton khat-um mi rakip mit-en nakha eini ni-ejei."},{"book":"1 Corinthia","chapter":"4","verse":"10","text":"Christa sikbit eini aka-am kha ni-eii, takkha Christa diang nangni akasing kha ning-eii. Keinichu nemmung, takkha nangnichu ningngar. Keinichu innamatir, takkha nangnichu khoya innatho."},{"book":"1 Corinthia","chapter":"4","verse":"11","text":"Hiwapha takhin keini'n wonkachaam khat-um tuikaraal; puonchet puonwai kinkahak; keini innawuok; khat-um kin-inn kinlei ommak."},{"book":"1 Corinthia","chapter":"4","verse":"12","text":"Keini'n kinkut tak-ah chuon kangar kha kintho, keinidiang khomaak innasaam phakhan, keini'n rawaan kinpeii, keini innawuokli innaminpoong phakhan, keini'n kapoongkha kindei, Chuon 18:3"},{"book":"1 Corinthia","chapter":"4","verse":"13","text":"keini innarilse phakhan, keini'n chongkadaiya kinmasang. Tuunkatung nuoipilchung akachok reiina khat-um manmasituolla nemna kaboi ngaikha kin eii."},{"book":"1 Corinthia","chapter":"4","verse":"14","text":"Kei'n hiwahi nangni naminjak nasik kimajia emak, takkha kei'n kiminriang kasa-ngai angnga naminchu nasik kei'n kimajia kha eii."},{"book":"1 Corinthia","chapter":"4","verse":"15","text":"Christa diang lising soom kanakeiruoi sik-ah ningnei innum, Pa khachu inkhatbit ningnei. Chongkahoi kaheichoiya Christa Jisu diang ningpa kha ka ejei."},{"book":"1 Corinthia","chapter":"4","verse":"16","text":"Kei'n nangnidiang kanati, khachu, kei omchan juiru. 1 Cor 11:1; Phil 3:17"},{"book":"1 Corinthia","chapter":"4","verse":"17","text":"Hiwasik jarra kei'n kiminriang khat-um Pumi diang ki-ngamna kasapa Timothy tak nangnidiang kajuotir, kei'n koisuok rakip-ah inmani ngaidiang kaminchu laikhan, kei'n Christa Jisu diang angtho thoa kaomme tikha ama'n nangnidiang narilpite."},{"book":"1 Corinthia","chapter":"4","verse":"18","text":"Kei'n nangnidiang kaheiwanook maksik angnga, nangni karra miring lekkhatchu ninglok-or."},{"book":"1 Corinthia","chapter":"4","verse":"19","text":"Takkha Pumi lungdou e-inchu kei'n innottheiya nangnidiang kaheiwa nooksik eii, halli hiwa kalok-or inmani ngai chongril khabit emak-ah khat-um inranak kha kei'n entokkata kajetsik eii."},{"book":"1 Corinthia","chapter":"4","verse":"20","text":"Ajarchu Pathian rengram khachu chongbit khan emak takkha ranak kha eii."},{"book":"1 Corinthia","chapter":"4","verse":"21","text":"Kei'n nangnidiang sungmol choiya juoningbo emakli minriang khat-um ratha kadaiya juoningbo? Hume ningmanuom?"}]}