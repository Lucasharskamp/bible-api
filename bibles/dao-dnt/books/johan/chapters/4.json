{"data":[{"book":"Johan","chapter":"4","verse":"1","text":"Jesuh naw Johana kthaka Baptican jah pe lü, axüisaw hea jah pyangki tia mawng, Pharisee naw ngjakie."},{"book":"Johan","chapter":"4","verse":"2","text":"(Akcanga ta, Jesuh amät naw baptican am jah pe, axüisaw he naw ami jah peta kyaki),"},{"book":"Johan","chapter":"4","verse":"3","text":"Ami pyena mawng Jesuh naw a ngjak ja Judah khaw ceh ta lü, Kalile khaw da,"},{"book":"Johan","chapter":"4","verse":"4","text":"Samarih khaw sunpah lü cit yahki."},{"book":"Johan","chapter":"4","verse":"5","text":"Jakop naw a capa Josep üng a peta khaw pei, Samarih khaw hne Sukhar mlüha pha lawki."},{"book":"Johan","chapter":"4","verse":"6","text":"Acuia Jakopa tuikhui veki. Jesuh lam a lawnak bawngbai lü, tuikhui peia ngawki. Acun cun mhnüp ngsunga kyaki."},{"book":"Johan","chapter":"4","verse":"7","text":"Samarih nghnumi tui than khaia law se Jesuh naw, “Ka awk vai tui na pea,” a ti."},{"book":"Johan","chapter":"4","verse":"8","text":"(Acun k'um üng, axüisaw he cun mlüh k’uma ei vai khyäi acun hea citkie.)"},{"book":"Johan","chapter":"4","verse":"9","text":"Samarih nghnumi naw, “Ihawkba, nang Judah khyang naw, kei Samarih nghnumia veia tui na awk vai na täeiki ni?” ti lü, a kthäh be. (Judah khyang mjüe cun Samarih khyangea eiawknak tuikhawt üng eiawk am thum na u.)"},{"book":"Johan","chapter":"4","verse":"10","text":"Jesuh naw, “Pamhnam naw nang üng i ning pet hlüki ti am ksingki, u naw tui ning täeiki ti pi am ksingki. Na ksinga ta, angsäia xünnak tui ning pet vaia na na täei khai sü,” a ti."},{"book":"Johan","chapter":"4","verse":"11","text":"Nghnumi naw, “Saja aw, tuikhui thuki, vähnak vai tuipung pi am na taki. Hawia kaa xünnak tui na taki ni?"},{"book":"Johan","chapter":"4","verse":"12","text":"“Hina tuikhui, amät naw aw khawi lü, a cae ja, a khyüngseie naw pi ami awk khawi, kami pu Jakop naw a jah pet, nang ania kthaka kyäp bawk aih lü,” a ti."},{"book":"Johan","chapter":"4","verse":"13","text":"Jesuh naw msang lü, “Hina tui awki naküt ta, tui cawi be ham khai."},{"book":"Johan","chapter":"4","verse":"14","text":"Acunsepi, kei naw ka pet vaia tui awki naküt ta, tui am cawi ti. Kei naw ka pet vaia tui cun a puk k'uma hna lü, angsäi xünnak tuia kya se, anglät xünnak pi yah khai,” a ti."},{"book":"Johan","chapter":"4","verse":"15","text":"Nghnumi naw, “Saja aw, tui am cawi ti lü, tui than khaia hia käh ka law be ti vaia, acuna tui na pea,” a ti."},{"book":"Johan","chapter":"4","verse":"16","text":"Jesuh naw, “Cita, na cei va khü lü, law bea,” a ti."},{"book":"Johan","chapter":"4","verse":"17","text":"Nghnumi naw, “Ka cei am ve,” ti se,"},{"book":"Johan","chapter":"4","verse":"18","text":"Na cei mhma ve pängki, tuh na vepüi pi na ceia am kya; acen üng akcang pyen veki,” a ti."},{"book":"Johan","chapter":"4","verse":"19","text":"Nghnumi naw, “Saja aw, sahma mata na kya khaia ning ksing veng."},{"book":"Johan","chapter":"4","verse":"20","text":"“Kami pupae naw hina mcung üng Pamhnam a na hjawkhah khawikie. Nangmi Judahe naw, ‘Jerusalema ni Pamhnam hjawkhahnak’ nami tiki” a ti."},{"book":"Johan","chapter":"4","verse":"21","text":"Jesuh naw, “Nghnumi aw, ka pyen hin juma. Khyang he naw Pa cun ahina mcung ja Jerusalem mlüha am ami hjawkhahnak tia kcün pha law khai."},{"book":"Johan","chapter":"4","verse":"22","text":"“Nangmi Samarihe naw nami hjawkhah am ksing uki. Cunüngpi, keimi Judahe naw ta u kami hjawkhahki ti kami ksingki. Isetiakyaküng, küikyannak cun Judahe üngka naw lawkia kyaki."},{"book":"Johan","chapter":"4","verse":"23","text":"“Acunsepi, akcün pha law khai, hjawkhahkie naw Ngmüimkhya ja akcanga ami hjawkhah vai cun tukbäih yea kya ve. Pa naw acukba hjawkhah khaie jah hlüeiki."},{"book":"Johan","chapter":"4","verse":"24","text":"“Mhnam cun Ngmüimkhyaa kyaki. Hjawkhahki naküt naw Ngmüimkhya ja ngthungtak am hjawkhah yah vai,” a ti."},{"book":"Johan","chapter":"4","verse":"25","text":"Nghnumi naw, “Mesijah law khai ti ka ksingki. Ani a law üng, ani naw ahmäi naküt jah mtheh law khai,” a ti."},{"book":"Johan","chapter":"4","verse":"26","text":"Jesuh naw, “Nang ning ngthuheipüiki hin ani ni,” a ti."},{"book":"Johan","chapter":"4","verse":"27","text":"Acunüng axüisaw he law bekie naw nghnumi am a na ngthuhei se hmuh u lü müncankie. Acunsepi, u naw pi, “I na ngaihki? Ise hina nghnumi na ngthuheipüiki ni?” ti lü, am kthäh u."},{"book":"Johan","chapter":"4","verse":"28","text":"Nghnumi naw a tui um hawih hüt lü, a lawnak khaw da citki naw khyange üng jah mtheh lü,"},{"book":"Johan","chapter":"4","verse":"29","text":"“Law ua, ka awmih khawi naküt ksingkia khyang mat ve ve, teng law u. Mesijah am niki aw?” a ti."},{"book":"Johan","chapter":"4","verse":"30","text":"Mlüh ceh ta u lü, Jesuha veia citkie."},{"book":"Johan","chapter":"4","verse":"31","text":"Acun k'um üng axüisaw he naw, “Rabbi, na ei eia” ti lü, ami mtheh."},{"book":"Johan","chapter":"4","verse":"32","text":"Acunsepi Jesuh naw, “Nangmi naw am nami ksing ka ei vai ta veng,” a ti."},{"book":"Johan","chapter":"4","verse":"33","text":"Axüisawe amimät üng, “A ei vai tha lawki veki aw” ti lü, ngthähkie."},{"book":"Johan","chapter":"4","verse":"34","text":"Jesuh naw, “Na tüih lawkia a ngjak hlü bilawh ja, a khut kpäng vai cun keia eiawka kyaki ni."},{"book":"Johan","chapter":"4","verse":"35","text":"“‘Khya kphyü ve hamki, acun käna cang ahnaka kcün pha law khai’ am nami ti khawiki aw? Teng u, ka ning jah mthehki, mang hü u lü, loe jah teng süm ua, hmin päng lü, ah vai kcün ve u."},{"book":"Johan","chapter":"4","verse":"36","text":"“Atki naw ngkhyengnak yah lü anglät xünnak vaia a ktheipai mcun ve, sawki ja atki ani nghngih atänga je yüm khai xawi."},{"book":"Johan","chapter":"4","verse":"37","text":"“Ahin üng, ‘mat naw saw se, mat naw atki’ tia khuisui cun cang ve."},{"book":"Johan","chapter":"4","verse":"38","text":"“Am nami khüinak khawia loa cang at khaia ka ning jah tüihki. Acuia akce he naw khüi u se, ami khüinak kce cun nangmia ngmangnak ni,” a ti."},{"book":"Johan","chapter":"4","verse":"39","text":"Acunüng, “Ka awmih naküt ksingki ve ve,” tia, ngthu, nghnumi naw a pyena phäha Samarih khyang khawhah naw Jesuh jum lawkie."},{"book":"Johan","chapter":"4","verse":"40","text":"Samarih khyange Jesuh veia ami law üng ami veia a ve vaia nghui na u se, acuia Jesuh cun mhnüp nghngih awmki."},{"book":"Johan","chapter":"4","verse":"41","text":"Jesuh a ngthu pyena phäh khyang khawkän naw jum lawkie."},{"book":"Johan","chapter":"4","verse":"42","text":"Acunakyase, nghnumia veia, “Tuh ta, nanga pyena phäha am kya lü, kamimät naw kami ngjak ja akcanga hin hin khawmdeka Küikyan Bawia kyaki ti, kami ksinga phäha kami jumki,” ami ti."},{"book":"Johan","chapter":"4","verse":"43","text":"Amhnüp nghngih käna, acun üngka naw Kalile hne da citki."},{"book":"Johan","chapter":"4","verse":"44","text":"4:44 Mt 13:57; Mk 6:4; Lk 4:24Isetiakyaküng, Jesuh amät naw, “Sahma cun amäta hminaka khawa mhlünmtainak am yah khawi naw,” a ti."},{"book":"Johan","chapter":"4","verse":"45","text":"4:45 Jn 2:23Jerusalem Lätnak Pawia cit u lü Pawi k’um üng Jesuh naw a jah pawhmsah naküt jah hmukie naw ta, Kalile khawa Jesuh a law üng, Kalile khyange naw dokhamkie."},{"book":"Johan","chapter":"4","verse":"46","text":"Acun käna Jesuh Kalile khaw Kana, tui cun capyituia a nglatnak sak hnüna law beki. Acuia khyang ngvai mat a capa Kapenawm mlüha a mhnatei veki."},{"book":"Johan","chapter":"4","verse":"47","text":"Ani naw Jesuh Judah khaw üngka naw Kalile khawa lawki ti a ngjak üng, a capa thih law hlüki, law lü a mdaw law be vaia cit lü a va nghuinak."},{"book":"Johan","chapter":"4","verse":"48","text":"Jesuh naw, “U naw pi müncanksee ja cäiletnake am nami hmuh üng amdanga am jum hlü uki,” a ti."},{"book":"Johan","chapter":"4","verse":"49","text":"Khyang ngvai naw, “Saja aw, ka ca am a thih ham üng akjanga lawa,” a ti."},{"book":"Johan","chapter":"4","verse":"50","text":"Jesuh naw, “Cit bea, na capa daw be khai ni,” a ti. Khyang ngvai cun Jesuha pyen jum lü nghlat beki."},{"book":"Johan","chapter":"4","verse":"51","text":"A nghlat be lama a mpyae naw a na khyum u lü, “Na capa dawei law be ve,” ti lü, ami mtheh."},{"book":"Johan","chapter":"4","verse":"52","text":"Ngvai naw iti üng a capa a daw law bea mawng jah kthäh se, amimi naw, “Müta, mü lam naji mat üng mhnat naw khyah ve,” ti lü, ami mtheh."},{"book":"Johan","chapter":"4","verse":"53","text":"Jesuh naw, “Na capa daw be khai ni,” a tinaka kcüna kyaki ti a ksing. Acunakyase, amät ja a khuiim kyawnglawng ami van naw jumkie."},{"book":"Johan","chapter":"4","verse":"54","text":"Ahin cun Jesuh Judah khaw üngka naw Kalile khawa a law käna anghngihnak müncankse a pawha kyaki."}]}