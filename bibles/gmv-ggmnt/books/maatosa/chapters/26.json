{"data":[{"book":"Maatosa","chapter":"26","verse":"1-2","text":"Yesusay hessa hasa7i wursidappe guye bena kalizaytas namm7u galasappe guye paziga gididaysa ereti? Assa nay kaqistanas adhi immistana gidees."},{"book":"Maatosa","chapter":"26","verse":"3-4","text":"Hessappe guye qesista halaqatinne dere cimmati Qayafa getetiza qessista halaqa gibe gidon shiqidi hiillara Yesusa oythidi wodhisanas maqetida."},{"book":"Maatosa","chapter":"26","verse":"5","text":"Gido atin asa garsan oshi dendontamala ba7ale galas gidoppo gidi qachida."},{"book":"Maatosa","chapter":"26","verse":"6","text":"Yesusay Bitaniyan inchiracha hargera diza Simona getetizade son dishin"},{"book":"Maatosa","chapter":"26","verse":"7","text":"Issi macashi dizara wagay kezi al7o gidida albasxirose getetiza shito issi bilqaxe kumeth oykkada Yesusakko shiqada izi madan utidishin iza hu7e bolla shitoza gusadus."},{"book":"Maatosa","chapter":"26","verse":"8","text":"Iza kalizayti hessa beydi haysi aazas mela moretize?"},{"book":"Maatosa","chapter":"26","verse":"9","text":"Shitozi daro wagas bayzetidi mishay manqotas imetizakoch? gida."},{"book":"Maatosa","chapter":"26","verse":"10","text":"Yesusay hessa eridi hano macashayo aazas wayseti? iza tass lo7o othadus."},{"book":"Maatosa","chapter":"26","verse":"11","text":"Manqoti wurso wode intenara detees, ta gidikko wurso wode intenara dikke gidees."},{"book":"Maatosa","chapter":"26","verse":"12","text":"Iza shitoza ta bolla gusidaysi tana mogos gigidanasa."},{"book":"Maatosa","chapter":"26","verse":"13","text":"Ta intess tumu gays haysi wongelay sabaketiza alame yushon awnkka iza othidaysi izo qopisizaz gididi hasa7istana."},{"book":"Maatosa","chapter":"26","verse":"14","text":"Hessappe guye tammane namm7atappe issay Asqorotu Yihuda getetizaysi qesista halaqatakko bidi"},{"book":"Maatosa","chapter":"26","verse":"15","text":"ta intees iza atha immikko inte tass ay immane? gidees. Istika izas hezu tammu birra iza kushen taybi immida."},{"book":"Maatosa","chapter":"26","verse":"16","text":"He galasappe simidi Yihiday Yesusa istas athi immanas giga wode nagishe gam7idees."},{"book":"Maatosa","chapter":"26","verse":"17","text":"Uketha ba7ale giza ba7ale galas iza kalizayti Yesusakko shiqidi ne paziga manaso awan gigisana mala koyay? gida."},{"book":"Maatosa","chapter":"26","verse":"18","text":"Izikka istas zaridi gede katamma bidi ebelo getetiza ass asstamarey ta wodey matida gish tana kalizaytara paziga ta ne kethan bochana gidees gidi yotite gidees."},{"book":"Maatosa","chapter":"26","verse":"19","text":"Iza kalizaytikka Yesusay ista azazida mala paziga kawo gigisida."},{"book":"Maatosa","chapter":"26","verse":"20","text":"Gadey omarsishin Yesusay tammane nam7atara madan utidees."},{"book":"Maatosa","chapter":"26","verse":"21","text":"Isti musan dishin izi istas ta tumu gays intefe issay athi immana gidees."},{"book":"Maatosa","chapter":"26","verse":"22","text":"Istika kehi muzetidi taran taran Godo tanesha gida."},{"book":"Maatosa","chapter":"26","verse":"23","text":"Izikka zaridi tana athi immanadey keren tanara kushe yedizadekko gidees."},{"book":"Maatosa","chapter":"26","verse":"24","text":"Iza gish kasse xafetidaysa mala asa nay baana, gido attin asa na athi immizadees aye anna! he uray yeletonta atidakko izas lo7okoshin"},{"book":"Maatosa","chapter":"26","verse":"25","text":"Iza athi immana Yihuday “tamarsizayso tanesha?” gides. Izikka Ee ne gida mala, gidees."},{"book":"Maatosa","chapter":"26","verse":"26","text":"Isti musan dishin Yesusay miza qummappe ekkidi anjidees. Menthidine bena kalizaytas immidi he7itte miitte, haysi ta ashokko gidees."},{"book":"Maatosa","chapter":"26","verse":"27","text":"Qassekka usha denthidi galatidinne bena kalizaytas immidi “wurkka hayssappe uyitte.”"},{"book":"Maatosa","chapter":"26","verse":"28","text":"Daro asa nagarappe marana gukiza ta oratha caqo suthay hayssa."},{"book":"Maatosa","chapter":"26","verse":"29","text":"Ta intess gizay ta aawa kawotethan ta intenara oratha wogan uyana gakanas hayssappe sinthan hayssa woynne ayfe intenara uykke gidees."},{"book":"Maatosa","chapter":"26","verse":"30","text":"Mazimure yexidappe guye pudde dabrazayte giza zumma bolla kezida."},{"book":"Maatosa","chapter":"26","verse":"31","text":"Yesusay istas inte wuri hach ommars tanan dhuphetidi tana yegi bana, hemizaysa ta shcana mehetinne lalistana getetidi kasse xafetidees gidees."},{"book":"Maatosa","chapter":"26","verse":"32","text":"Gido atin tani dendaysafe guye intefe sinthatada gede Galila bana gidees."},{"book":"Maatosa","chapter":"26","verse":"33","text":"Phixirosay zaridi hankoyti wuri ne gedon dhuphetikokka tani mulekka dhuphetikke gidees."},{"book":"Maatosa","chapter":"26","verse":"34","text":"Yesusaykka izas zaridi “tumu gays hach qamma kuntoy uuonta kassistada hezu to ne tana kadana gidees."},{"book":"Maatosa","chapter":"26","verse":"35","text":"Phixirosay qasse nenara ta hayqana koyshikokka mulekka ta nena kadikke gidees. Yesusa kaliza hankoytikka kumeth izaysathokka gida."},{"book":"Maatosa","chapter":"26","verse":"36","text":"Hessappe guye Yesusay bena kalizaytara gede getesemane getetizaso bidees. Istakka he bada ta wosishin inte hayssan utishite gidees."},{"book":"Maatosa","chapter":"26","verse":"37","text":"Phixirosarane Zabidossa nayta namm7ata benara ekki bishe ogge bolla muzetethine daro qoppo oykidees."},{"book":"Maatosa","chapter":"26","verse":"38","text":"Hessapeka ta shempiya hayqana gakanas daro muzistadus tanara minidi hanini takitte gidees."},{"book":"Maatosa","chapter":"26","verse":"39","text":"Istappe guth gede adhidi sintha bolla kundidi “ta aawaw ness danda7etikko haysi metoy tappe adho gido attin tani koydama mala gidonta neni koyda mala hano gi wosidees."},{"book":"Maatosa","chapter":"26","verse":"40","text":"Hessappe simidi bena kalizaytakko yidi isti dhiskishin demidees. Phixirossakka hayto asato inte tanara issi satekkone minanas xonide?"},{"book":"Maatosa","chapter":"26","verse":"41","text":"Pacen inte gelonta mala minidi wositte, ayanani gigetidees shin ashoy gidikko daburancha gidees."},{"book":"Maatosa","chapter":"26","verse":"42","text":"Qassekka nammanthao bidi ta aawaw hayssa uyanasi tass atonta miish gidikko ne sheney poleto gidi wosidees."},{"book":"Maatosa","chapter":"26","verse":"43","text":"Qassekka izi yishin ista ayfe dhiskoy kumida gish zin7idayta beydees."},{"book":"Maatosa","chapter":"26","verse":"44","text":"Ista agagidi qassekka bidi hezantho kasse wodida qaala zari wosidees."},{"book":"Maatosa","chapter":"26","verse":"45","text":"Hessappe bena kalizaytakko simidi ha7ikka shempidi dhiskideti? heko ha7i satey matidees asa nay nagaranchata kushen adhi immistana gidees."},{"book":"Maatosa","chapter":"26","verse":"46","text":"Dendite ane boss tana athi immizadey yussa bolla dees."},{"book":"Maatosa","chapter":"26","verse":"47","text":"Izi hasa7ishin tamane namm7atappe issay Yihiday yidees. Qessista halaqatine dere cimati yedida daro asay torane duqa oykidi Yudara issi dees."},{"book":"Maatosa","chapter":"26","verse":"48","text":"Yudaykka ta yerizadey iza gidida gish oykite gidi kasse yoti wothidees."},{"book":"Maatosa","chapter":"26","verse":"49","text":"Siti gi Yesusakko bidi tamarsizayso saro gishe Yesusa yeridees."},{"book":"Maatosa","chapter":"26","verse":"50","text":"Yesusaykka ta lagge ne yida qohaaththaa polla gidees. Herakka asay shiqetidi Yesusa oykidi qachidees."},{"book":"Maatosa","chapter":"26","verse":"51","text":"Yesusara dizaytappe issay githa mash shodidi qesista halaqaza ashikara hayth qanxidees."},{"book":"Maatosa","chapter":"26","verse":"52","text":"Yesusaykka anne ne mash kohon zara geltha masha shodizayti mashan dhayana."},{"book":"Maatosa","chapter":"26","verse":"53","text":"koshikko ta ta aawa oychizakko daro shiyan qodetiza izi tass yedonta agana milatize?"},{"book":"Maatosa","chapter":"26","verse":"54","text":"Hessatho othikko qasse gesha maxafatan hanana getetidaysi wani polistane gidees."},{"book":"Maatosa","chapter":"26","verse":"55","text":"He wode Yesusay asa wonbade oykiza asatho mashne durqa ekidi tana oykana yideti? Wontin wontin maqidasen utada ta tamarsishin kasse oykibeykista shin."},{"book":"Maatosa","chapter":"26","verse":"56","text":"Gido atin haysi wurikka hanidaysi kasse nabeti gesha maxafatan yotidaysi polistanasa. Hessa wode Yesusa kalizayti iza yegidi dhayida."},{"book":"Maatosa","chapter":"26","verse":"57","text":"He wode Yesusa oykidi asati Muse woga astematetine dere cimati issippe shiqidason qesista halaqa Qayafakko ehaaththaida."},{"book":"Maatosa","chapter":"26","verse":"58","text":"Gido atin Phixirosay qesista halaqa gibe gakanas hahora Yesusa kalidees. Gibe gido gelidi haizaysa wurseth beyanas gibe nagizaytara utidees."},{"book":"Maatosa","chapter":"26","verse":"59","text":"He wode qesista halaqatine Ayhudata dulatay kumeth Yesusa wodhisanas wordo marka koydees."},{"book":"Maatosa","chapter":"26","verse":"60-61","text":"Wordo markati daroti shiqikokka besiza markateth demibeytena, gido attin guyeppe namm7u ass dayti shiqidi haysi adezi ta Xoossa maqidasse lalada hezu galasara zarada kexana danda7ays gidees gidi markatida."},{"book":"Maatosa","chapter":"26","verse":"62","text":"Hessa siyida qesista halaqay utethafe dendi eqidi hayti asati ne bolla markatizaysas aykoka zarikki gidees."},{"book":"Maatosa","chapter":"26","verse":"63","text":"Yesusaykka co7u gidees, qesista halaqay ta nena de7o Xoossa sunthan oychays neni Kirstosa, Xoossa na gidikko tass yota gidees."},{"book":"Maatosa","chapter":"26","verse":"64","text":"Yesusaykka ne goysokka mala gido attin intess wursos ta yotizay sinthappe asa nay wolqama ushichan utidi salo sharara yiza wode inte beyana gidees."},{"book":"Maatosa","chapter":"26","verse":"65","text":"He wode qesista halaqay ba mayo dakidi Xoossa bolla xasha qaala hasa7idees, nus hayssafe adhiza hara azza markka koshze Xoossa bolla casha qaala izi hasa7ishin inte inte haythara siyidista."},{"book":"Maatosa","chapter":"26","verse":"66","text":"Intes ay milatize? gidees. Istika zaridi izas hayqoy beses gida."},{"book":"Maatosa","chapter":"26","verse":"67","text":"He wode Yesusa ayfeson cutishe icida, bagayti baqishe."},{"book":"Maatosa","chapter":"26","verse":"68","text":"Kirstosa, ne nena nabe gasashin nena baqiday oonakkone ane nus yota gida."},{"book":"Maatosa","chapter":"26","verse":"69","text":"Hessafe guye Phixirosay qessista halaqa gibe gido uti dishin issi ketha gidon othiza macash dizara izakko shiqada nenikka Galila Yesusara dizde gadus."},{"book":"Maatosa","chapter":"26","verse":"70","text":"Izi qasse ne ay gizakone ta erikke gidi wurso asa sinthan kadidees."},{"book":"Maatosa","chapter":"26","verse":"71","text":"Gibezappe keziza penge izi bishin issi hara othanchiya iza xelada hen gadan dizaytas haysi adezi Nazirete Yesusara dizadekko gadus."},{"book":"Maatosa","chapter":"26","verse":"72","text":"Izikka ta iza erikke gidi namm7antho kadidees."},{"book":"Maatosa","chapter":"26","verse":"73","text":"Guthu gamm7ishin hen eqida asati shiqidi Phixirossa ne hasa7ay ne haytara dizaysa qoncisees, tummappe ne ista baga asa gida."},{"book":"Maatosa","chapter":"26","verse":"74","text":"Izikka caqishene ammatishe hessa adeza ta erikke gidees. Herakka kuutoy uu7ides."},{"book":"Maatosa","chapter":"26","verse":"75","text":"Hessa wode Yesusay kasse Phixirosas kuutoy wasanas ne tana hezu to kaadana gidi yotida qalay qofetin Phixirosay kare kezidi cammo yeho yekidees."}]}