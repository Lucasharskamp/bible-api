{"data":[{"book":"يٌسُوٍ","chapter":"4","verse":"1","text":"حَمَ بِرِن تٌ فّ يُرُدّن عِفِرِدٍ، عَلَتَلَ نَشَ عَ مَسٍن يٌسُوٍ بّ،"},{"book":"يٌسُوٍ","chapter":"4","verse":"2","text":"«وٌ شّمّ قُ نُن قِرِن مَيٍفٍتِ حَمَ يَ مَ، بْنسْي كٍرٍن، شّمّ كٍرٍن."},{"book":"يٌسُوٍ","chapter":"4","verse":"3","text":"وٌ شَ عٍ يَامَرِ عٍ شَ فّمّ قُ نُن قِرِن تٌنفٌ يُرُدّن شُرٍ تَفِ سّرّشّدُبّيٍ سَنيِ شَرَشِيٍ نُ تِشِ دّننَشّ. وٌ عٍ شَنِن يِرٍ وٌ كْي رَدَنفِمَ دّننَشّ.»"},{"book":"يٌسُوٍ","chapter":"4","verse":"4","text":"يٌسُوٍ نَشَ شّمّ قُ نُن قِرِنيِيٍ شِلِ عٍ نَشٍيٍ مَيٍفٍتِشِ عِسِرَيِلَكَيٍ يَ مَ، بْنسْي كٍرٍن، شّمّ كٍرٍن."},{"book":"يٌسُوٍ","chapter":"4","verse":"5","text":"يٌسُوٍ نَشَ عَ قَلَ عٍ بّ، «وٌ دَنفِ وٌ مَرِفِ عَلَتَلَ شَ سَاتّ كَنكِرَ يَ رَ، وٌ شَ سِفَ يُرُدّن شُرٍ تَفِ. وٌ تَن مِشِ كٍرٍن كٍرٍنمَ بِرِن شَ فّمّ كٍرٍن كٍرٍن تٌنفٌ عِسِرَيِلَ بْنسْي كْنتِ مَ، وٌ عَ دْشْ وٌ تُنكِيٍ قَرِ،"},{"book":"يٌسُوٍ","chapter":"4","verse":"6","text":"عَلَكٌ نَ شَ قِندِ تْنشُمَ رَ وٌ تَفِ. وٌ شَ دِيٍ قَمَ وٌ مَشْرِندٍ تِنَ، ‹يِ فّمّيٍ قِندِشِ وٌ بّ مُنسٍ رَ؟›"},{"book":"يٌسُوٍ","chapter":"4","verse":"7","text":"وٌ عَ قَلَمَ نّ عٍ بّ، ‹يِ نَن عَ مَسٍنشِ عَ يُرُدّن يٍ بٌلٌن نّ عَلَتَلَ شَ سَاتّ كَنكِرَ يَ رَ. عَ نُ يُرُدّن عِفِرِ مَ تّمُي نَشّ، شُرٍ يٍ بِرِن نَشَ بٌلٌن. يِ فّمّيٍ قِندِشِ حْشْ رَ سِفَ سٍ نَن نَ عِسِرَيِلَكَيٍ بّ تّمُي بِرِن.›»"},{"book":"يٌسُوٍ","chapter":"4","verse":"8","text":"يٌسُوٍ نَشَن قَلَ عِسِرَيِلَكَيٍ بّ، عٍ نَشَ نَ رَبَ. عٍ نَشَ فّمّ قُ نُن قِرِنيِيٍ تٌنفٌ يُرُدّن شُرٍ تَفِ، عَلْ عَلَتَلَ عَ مَسٍن يٌسُوٍ بّ كِ نَشّ، عٍ سَ عٍ تٌنفٌ عِسِرَيِلَ بْنسْي كْنتِ مَ. عٍ نَشَ عٍ شَنِن حَمَ يٌنكِندٍ، عٍ عٍ دْشْ نَا."},{"book":"يٌسُوٍ","chapter":"4","verse":"9","text":"يٌسُوٍ نَشَ فّمّ قُ نُن قِرِن فبّتّيٍ مَلَن يُرُدّن شُرٍ تَفِ، عَلَ شَ سَاتّ كَنكِرَ شَنِنمَيٍ نُ تِشِ دّننَشّ. هَن تٌ نَ فّمّ مَلَنشِيٍ نَ نَا."},{"book":"يٌسُوٍ","chapter":"4","verse":"10","text":"سّرّشّدُبّ نَشٍيٍ نُ سَاتّ كَنكِرَ شَنِنمَ، نٍيٍ نَشَ تِ يُرُدّن شُرٍ تَفِ، هَن حَمَ فّ عَلَتَلَ شَ يَامَرِ بِرِن نَبَتُدٍ، عَلْ عَننَبِ مُنسَ نُ بَرَ عَ مَسٍن يٌسُوٍ بّ كِ نَشّ. حَمَ بِرِن نَشَ دَنفِ مَقُرٍن مَقُرٍن."},{"book":"يٌسُوٍ","chapter":"4","verse":"11","text":"عٍ تٌ بَرَ فّ دَنفِدٍ، سّرّشّدُبّيٍ نَشَ دَنفِ حَمَ يَ رَ، عٍ نُن عَلَتَلَ شَ سَاتّ كَنكِرَ."},{"book":"يٌسُوٍ","chapter":"4","verse":"12","text":"رُبٍن بْنسْي، فَدِ بْنسْي، نُن مَنَسِ بْنسْي سّيتِ نَشَ دَنفِ، عٍ تِ عٍ فٍرٍ سٌ كِ مَ عِسِرَيِلَ حَمَ يَ رَ، عَلْ عَننَبِ مُنسَ عَ قَلَ عٍ بّ كِ نَشّ."},{"book":"يٌسُوٍ","chapter":"4","verse":"13","text":"فٍرٍ سٌي مِشِ وُلُ تٌنفٌ نَانِ حْندْن نَشَ دَنفِ عَلَتَلَ يَ تٌدٍ رَ، فٍرٍ سٌسٍ نَ عٍ يِ رَ، عٍ رّدِشِ سِفَقٍ رَ يٍرِكٌ قِيلِ مَ فٍرٍ سٌدٍ."},{"book":"يٌسُوٍ","chapter":"4","verse":"14","text":"نَ لْشْي عَلَتَلَ نَشَ يٌسُوٍ شِلِ فبٌ عِسِرَيِلَكَيٍ بِرِن يَ شْرِ. عٍ نَشَ عَ بِنيَ عَ شَ سِمَيَ كُي عَلْ عٍ نُ عَننَبِ مُنسَ بِنيَمَ كِ نَشّ."},{"book":"يٌسُوٍ","chapter":"4","verse":"15","text":"نَ شَنبِ عَلَتَلَ نَشَ عَ مَسٍن يٌسُوٍ بّ،"},{"book":"يٌسُوٍ","chapter":"4","verse":"16","text":"«سّرّشّدُبّيٍ يَامَرِ، نَشٍيٍ سّرِيّ كَنكِرَ شَنِنمَ، عٍ شَ تٍ يُرُدّن شُرٍ كُي.»"},{"book":"يٌسُوٍ","chapter":"4","verse":"17","text":"يٌسُوٍ نَشَ سّرّشّدُبّيٍ يَامَرِ، «وٌ تٍ يُرُدّن شُرٍ كُي.»"},{"book":"يٌسُوٍ","chapter":"4","verse":"18","text":"سّرّشّدُبّ نَشٍيٍ عَلَتَلَ شَ سَاتّ كَنكِرَ شَنِنمَ، نٍيٍ نُ عٍ سَنيِ تَلَمَ تّمُي نَشّ كٍلِقٍ رَ يُرُدّن شُرٍ كُي، يُرُدّن يٍ مَن نَشَ فبِلٍن عَ يِرٍ، عَ مَن نَشَ عَ حّرّ قْلْ عَلْ عَ سِنفٍ. عَ نَشَ بَنبَرَن يّ يُرُدّن يِرٍ بِرِن مَ."},{"book":"يٌسُوٍ","chapter":"4","verse":"19","text":"حَمَ كٍلِ يُرُدّن شُرٍ كِكٍ سِنفٍ شِ قُ ندٍ نّ، عٍ قَ سَ يٌنكِن فِلِفَلِ، يٍرِكٌ سٌفٍتٍدٍ بِرِ."},{"book":"يٌسُوٍ","chapter":"4","verse":"20","text":"يٌسُوٍ نَشَ فّمّ قُ نُن قِرِنيِيٍ مَلَن فِلِفَلِ، عٍ نَشٍيٍ تٌنفٌ يُرُدّن شُرٍ تَفِ،"},{"book":"يٌسُوٍ","chapter":"4","verse":"21","text":"عَ نَشَ عَ قَلَ عِسِرَيِلَكَيٍ بّ، «شَ وٌ شَ دِيٍ سَ وٌ مَشْرِن يِ فّمّيٍ شَ قٍ رَ،"},{"book":"يٌسُوٍ","chapter":"4","verse":"22","text":"وٌ شَ عٍ يَابِ، ‹عِسِرَيِلَ يِ يُرُدّن شُرٍ عِفِرِ عَ شَرَشِ نَن نَ.›"},{"book":"يٌسُوٍ","chapter":"4","verse":"23","text":"وٌ مَرِفِ عَلَتَلَ يِ شُرٍ شَرَشِ وٌ يَ شْرِ نّ، هَن وٌ بِرِن نَشَ فّ دَنفِدٍ عَلْ وٌ مَرِفِ عَلَتَلَ عَ رَبَ شُلُنيُمِ بَا رَ كِ نَشّ. نَ نَشَ شَرَ مُشُ يَ شْرِ هَن مُشُ بِرِن نَشَ فّ عَ عِفِرِدٍ،"},{"book":"يٌسُوٍ","chapter":"4","verse":"24","text":"عَلَكٌ دُنِحَ سِ بِرِن شَ نْ عَ كٌلٌندٍ عَلَتَلَ شْنيّ قِندِشِ شْنيّ بَرَكَشِ نَن نَ، وٌ مَن شَ فَاشُ وٌ مَرِفِ عَلَتَلَ يَ رَ.»"}]}