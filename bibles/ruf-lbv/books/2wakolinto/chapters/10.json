{"data":[{"book":"2 Wakolinto","chapter":"10","verse":"1","text":"Nene mwenyegho Pauli iyanikoneka nihola hanikala namwe, lekeni na mkali hanikala kutali namwe ka iwanu wangi pfawolonga, nowalombani kwa libatsi na uluso wa Kiristu."},{"book":"2 Wakolinto","chapter":"10","verse":"2","text":"Nowalombani mleke kunenda niwe mkali hanikutsa, kwaapfila nolongesa ghendo nodaha kuwa mkali kwa awala wose iwotwona twetwe twokala ka iwanu we iisi ino."},{"book":"2 Wakolinto","chapter":"10","verse":"3","text":"Hata ka twokala muisi, ng'atwitowa bae ka iwanu we iisi pfawetowa."},{"book":"2 Wakolinto","chapter":"10","verse":"4","text":"Kwaapfila tsisilaha tsatwitowela si tsisilaha tse iisi bae, ila ngupfu ye Imulungu iihinya boma lyose lye iwotuhila. Twotsihinya mbuli tsose tse ughutsu,"},{"book":"2 Wakolinto","chapter":"10","verse":"5","text":"na kubomola chila chinu ichighoda ichikighwe kuighoma Imbuli ye Imulungu; na kutsitenda mbutsi tsose tsimtegheletse Kiristu."},{"book":"2 Wakolinto","chapter":"10","verse":"6","text":"Mwemwe hamkomala mna ukutegheletsa chila chinu, twetwe twiyandaa kumuhigha chila munu iyolema kutegheletsa."},{"book":"2 Wakolinto","chapter":"10","verse":"7","text":"Mwemwe mwolola ipfinu kwa kunze kuliheka. Pfii hana imunu iyebona ka yeye munu wa Kiristu? Pfinogha, naye pfipfila yatwone ka twetwe pfipfila twa iwanu wa Kiristu ka yeye pfayali imunu wa Kiristu."},{"book":"2 Wakolinto","chapter":"10","verse":"8","text":"Hata ka neghoda sideke kwa uwetso iyatwing'ile Imtwatsa wa kuwatsenga na si wa kuwabomola bae, sikona chinyala bae."},{"book":"2 Wakolinto","chapter":"10","verse":"9","text":"Sibama bae mboneke ka nobama kuwatenda mpfuke kwa tsibaluwa tsangu."},{"book":"2 Wakolinto","chapter":"10","verse":"10","text":"Imunu kodaha kulonga, “Tsibaluwa tsa Pauli ng'ali na tsina mbuli nito, lekeni yeye mwenyegho hayokala na twetwe kahela ngupfu na ghayolonga ka si chinu bae.”"},{"book":"2 Wakolinto","chapter":"10","verse":"11","text":"Imunu iyolonga apfo yatange ghendo ka aghala ghatukwandika hatuli kutali gheghala na aghala ighatutenda hatuli namwe."},{"book":"2 Wakolinto","chapter":"10","verse":"12","text":"Ng'atubama bae kwiika au kwighala ne iwanu wala iwetunya wenyegho. Iwanu iwelinga wenyegho kwa wenyegho na iweghala wenyegho kwa wenyegho, awo wa wabotsi."},{"book":"2 Wakolinto","chapter":"10","verse":"13","text":"Twetwe, ng'atutsolumbilila bae ukwighoda, ukwighoda kwetu kutsokala mna ing'onde iyatwing'ile Imulungu, ing'onde iipfikile mbaka kuna mwemwe."},{"book":"2 Wakolinto","chapter":"10","verse":"14","text":"Kwaapfila ng'atulumbilile bae mna ukwighoda kwetu. Twetwe iwo itulongole kuwaghalila Imbuli Inoghile ya Kiristu."},{"book":"2 Wakolinto","chapter":"10","verse":"15","text":"ng'atwighodela sang'ano tsawatendile iwanu wangi kubita chipimo chayatwikile Imulungu, lekeni twololela ghendo ka ukutoghola kwenu kutsakongetseka, tudahe kusang'ana ng'onde ng'ulu mghati mwenu kwa chipimo chayekile Imulungu."},{"book":"2 Wakolinto","chapter":"10","verse":"16","text":"Kuya twodaha kupeta Imbuli Inoghile mna isi tsingi. Kwaapfila ng'atubama bae kwighodela ing'onde iisang'anighwe mne isi ya imunu yungi."},{"book":"2 Wakolinto","chapter":"10","verse":"17","text":"Lekeni ka pfagholonga Ghamaandiko Mahenzeluka. “Iyobama kwighoda, yeghodele achila chayatendile Imtwatsa.”"},{"book":"2 Wakolinto","chapter":"10","verse":"18","text":"Kwaapfila iyotogholighwa si yula bae iyetunya imwenyegho, ila ayula iyetunyighwa ne Imtwatsa."}]}