{"data":[{"book":"پەیدابوون","chapter":"23","verse":"1","text":"هەموو تەمەنی سارا سەد و بیست و حەوت ساڵ بوو."},{"book":"پەیدابوون","chapter":"23","verse":"2","text":"ئینجا سارا لە قیریەت ئەربەع مرد، کە حەبرۆنە لە خاکی کەنعان. ئیبراهیمیش هات بۆ ئەوەی بۆ سارا بلاوێتەوە و بەسەریدا بگریێت."},{"book":"پەیدابوون","chapter":"23","verse":"3","text":"ئیبراهیم لەبەردەم مردووەکەی هەستا و لەگەڵ حیتییەکان قسەی کرد و گوتی:"},{"book":"پەیدابوون","chapter":"23","verse":"4","text":"«من لەنێو ئێوە نامۆ و میوانم. لەلای خۆتان گۆڕێکم بە موڵک بدەنێ، تاکو بتوانم مردووەکەم بنێژم.»"},{"book":"پەیدابوون","chapter":"23","verse":"5","text":"حیتییەکان وەڵامی ئیبراهیمیان دایەوە و پێیان گوت:"},{"book":"پەیدابوون","chapter":"23","verse":"6","text":"«گەورەم، گوێمان لێ بگرە، تۆ لەنێوانمان میرێکی بە توانایت. مردووەکەی خۆت لە باشترین گۆڕی ئێمە بنێژە. هیچ پیاوێکیش لە ئێمە دەست بەو گۆڕەوە ناگرێت کە تۆ مردووەکەتی تێدا دەنێژیت.»"},{"book":"پەیدابوون","chapter":"23","verse":"7","text":"ئیبراهیمیش هەستا و کڕنۆشی بۆ حیتییەکان برد کە خەڵکی خاکەکە بوون."},{"book":"پەیدابوون","chapter":"23","verse":"8","text":"ئینجا قسەی لەگەڵ کردن و گوتی: «ئەگەر ڕازین بەوەی مردووەکەم بنێژم، ئەوا گوێم لێ بگرن و داوا لە عەفرۆنی کوڕی چۆحەر بکەن کە"},{"book":"پەیدابوون","chapter":"23","verse":"9","text":"ئەشکەوتەکەی مەخپێلەم پێ بفرۆشێت کە هی ئەوە و دەکەوێتە کەنار کێڵگەکەی. با بە نرخی تەواوی خۆشی بمداتێ، بۆ ئەوەی لەنێو ئێوەدا بۆ گۆڕ ببێتە موڵکم.»"},{"book":"پەیدابوون","chapter":"23","verse":"10","text":"عەفرۆنی حیتی لەنێو حیتییەکان دانیشتبوو، لەبەرچاوی هەموو حیتییەکان، هەموو ئەوانەی هاتبوونە ناو دەروازەی شارەکەی، وەڵامی ئیبراهیمی دایەوە:"},{"book":"پەیدابوون","chapter":"23","verse":"11","text":"«نا گەورەم، گوێت لێم بێت، کێڵگەکەت پێ دەبەخشم بە ئەشکەوتەکەی ناویشییەوە. لەبەرچاوی گەلەکەم پێم بەخشیت. مردووەکەی خۆت بنێژە.»"},{"book":"پەیدابوون","chapter":"23","verse":"12","text":"ئیبراهیمیش لەبەردەم خەڵکی خاکەکە کڕنۆشی برد و"},{"book":"پەیدابوون","chapter":"23","verse":"13","text":"لەبەرچاوی خەڵکی خاکەکە بە عەفرۆنی گوت: «بەڵام ئەگەر تۆ ڕازیت، ئەوا حەز دەکەم گوێشم لێ بگریت: نرخی کێڵگەکەت دەدەمێ. لە منی وەربگرە، ئینجا مردووەکەی خۆم لەوێ دەنێژم.»"},{"book":"پەیدابوون","chapter":"23","verse":"14","text":"عەفرۆنیش وەڵامی ئیبراهیمی دایەوە:"},{"book":"پەیدابوون","chapter":"23","verse":"15","text":"«گوێم لێ بگرە گەورەم، زەوییەکە بایی چوار سەد شاقل23‏:15 نزیکەی 800 مسقاڵ، 4,5 کیلۆگرام.‏ زیوە، بەڵام ئەوە لەنێوان من و تۆ چییە! مردووەکەی خۆت بنێژە.»"},{"book":"پەیدابوون","chapter":"23","verse":"16","text":"ئیبراهیمیش گوێی لە عەفرۆن گرت و لەبەرچاوی حیتییەکان ئەو بڕە زیوەی بۆ عەفرۆن کێشا. چوار سەد شاقل زیو، بەو کێشانەی لەلای بازرگانەکان باوبوو."},{"book":"پەیدابوون","chapter":"23","verse":"17","text":"ئیتر کێڵگەکەی عەفرۆن، ئەوەی لە مەخپێلەیە، ئەوەی لەبەردەم مەمرێیە، کێڵگەکە و ئەشکەوتەکە کە لەناوییەتی، هەروەها هەموو ئەو دارانەی لەناو کێڵگەکەیە و لە سنووری دەوروبەریەتی، بووە"},{"book":"پەیدابوون","chapter":"23","verse":"18","text":"موڵکی ئیبراهیم، لەبەرچاوی هەموو حیتییەکان، هەموو ئەوانەی هاتبوونە ناو دەروازەی شارەکە."},{"book":"پەیدابوون","chapter":"23","verse":"19","text":"دوای ئەوە ئیبراهیم سارای ژنی لەناو ئەشکەوتەکەی کێڵگەی مەخپێلە ناشت کە لەبەردەم مەمرێیە، ئەوەش حەبرۆنە لە خاکی کەنعان."},{"book":"پەیدابوون","chapter":"23","verse":"20","text":"ئیتر حیتییەکان کێڵگەکە و ئەشکەوتەکەی ناویان بە موڵک دا بە ئیبراهیم، بۆ ئەوەی ببێتە گۆڕستان."}]}