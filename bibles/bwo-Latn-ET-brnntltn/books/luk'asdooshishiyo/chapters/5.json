{"data":[{"book":"Luk'as Dooshishiyo","chapter":"5","verse":"1","text":"Ik aaw Iyesus Genseret' aats k'ari gúratse need' dek't b́ befere ay ashuwots b́ maants t'int Ik'i aap'tso k'ebosh bo gifniyefere bo teshi."},{"book":"Luk'as Dooshishiyo","chapter":"5","verse":"2","text":"Bí aats k'ari gúrats t'iindek't need'iru jelb gitwotsi bek'b́k'ri, mus' detsirwotsmó jelbwotsitse kesht bo mus'i kambwotsi bo mashfera botesh."},{"book":"Luk'as Dooshishiyo","chapter":"5","verse":"3","text":"5:1-3 Mat. 13:1-2; Mar. 3:9-10; 4:1  Iyesus jelbwotsitsi iku, Simoonk wottsuts b́ kindi. Simonshowere «Jelbani datsatse aats k'aromaants aab taash t'intswe» bí et. Maniye okoon jelbú'ats bedek't ash asho b́ daniyiri b́ tesh."},{"book":"Luk'as Dooshishiyo","chapter":"5","verse":"4","text":"B́ keewrwo b́ ishyakon Sim'onsh, «Jelbu ay dek't k'arts aats k'aromaants wokide'er neenat n tohuwotsn mus' detsosh juwore,» b́ et."},{"book":"Luk'as Dooshishiyo","chapter":"5","verse":"5","text":"Sim'onwere «Danifono! t'ú jamo maawron gatsaat eegor deshatsone, nee ni'etihakonmó, hambe! mus'i kambo shap'etwone,» bí et."},{"book":"Luk'as Dooshishiyo","chapter":"5","verse":"6","text":"5:6 21:6  Mus'i kambman bo shap'tsok'on kambo b́ gad'efetso weeralo ayts mus'o detsbodek'i."},{"book":"Luk'as Dooshishiyo","chapter":"5","verse":"7","text":"Mansh k'osh jelbutse fa'a bo tohuwotsi kolon waar boosh geetso bo dabitwok'o bo s'eeǵ, boowere waat git jelbuwots limosh muk'i boborfetsosh mus'on s'eents bok'r."},{"book":"Luk'as Dooshishiyo","chapter":"5","verse":"8","text":"Simon P'et'ros man bek'b́k'rtsok'on Iyesus shinats tuk'umalgutsat, «Doonzono, Taa morretsk t wottsotse t maants t'ink'aye!» bí et."},{"book":"Luk'as Dooshishiyo","chapter":"5","verse":"9","text":"Han bíettsonwere bínat bínton teshts b́ tohjamwots bo detsts mus'i aytsatse tuutson ayidek't adt boteshtsotsna."},{"book":"Luk'as Dooshishiyo","chapter":"5","verse":"10","text":"Mank'o Sim'on tooh wottswots Zebdiwos nanawots Yak'obnat Yohansń adtni botesh. Iyesus Simonsh «Shenono shatk'aye, Haniyehakon ash detsetwo wotitune» bí et."},{"book":"Luk'as Dooshishiyo","chapter":"5","verse":"11","text":"Bowere jelbuwotsi aats gúúrats bot'intsi hakon jam keewo k'azk'rat Iyesus shuuts shoydek't botuwi."},{"book":"Luk'as Dooshishiyo","chapter":"5","verse":"12","text":"Ik aaw Iyesus kit ikutse b́befere bíatso een shodon detsetso, eenshodonwere bí ats jamats keshutstso ash iko b́ maants b́ waa, Iyesusi b́ bek'ktsok'on b́ baron datsats gúp'gup'dek't t doonzo «Ni eekiyal taan s'ayintso falfne,» et bín b́ k'oni."},{"book":"Luk'as Dooshishiyo","chapter":"5","verse":"13","text":"Iyesuswere b́ kisho jargdek' bín shuu'at «Eekere! s'ayine!» bí et. Ashmanwere manoor b́ een shodatse s'ayin b́wutsi."},{"book":"Luk'as Dooshishiyo","chapter":"5","verse":"14","text":"5:14 Lew. 14:1-32  Manats dabt hank'o ett bí azazi «Keewan konshor nkewrawok'owa, ernmó niamtsok'on n tooko kahniwotssh kitswe, ash jamosh gaw b́wotitwok'owa n s'ayintsi jango Muse b́ azaztso woshoono t'intswe.»"},{"book":"Luk'as Dooshishiyo","chapter":"5","verse":"15","text":"Iyesus shútso iki k'oshortsoniyere bogo shiye b́guuts, ay ashuwotswere b́keewo k'ebonat boshodotse kashosh geeyat bo kakuwefo."},{"book":"Luk'as Dooshishiyo","chapter":"5","verse":"16","text":"Bímó ash aalok k'ayamrni Ik'o b́ k'onfo."},{"book":"Luk'as Dooshishiyo","chapter":"5","verse":"17","text":"Ik aaw Iyesus daniyoke b́befere ferisawi eteetswotsnat Muse nemo danifwotsn b́ganoke bedek'tni bo tesh, bo Gelilnat Yihud gál jamotse Iyerusalem kitotsnowere watswotsu fa'ano botesh. Iyesus shodetswotsi b́ kashiru doonzo ango bíntoni b́tesh."},{"book":"Luk'as Dooshishiyo","chapter":"5","verse":"18","text":"Ash dúr iko es'oń kur dek'ts ash ashuwots Iyesusmaants dek't bowaa, Iyesus bítse b́ beyiru moots kindsh de'er b́shinats beezo geyatni bo tesh,"},{"book":"Luk'as Dooshishiyo","chapter":"5","verse":"19","text":"Ernmó asho bí'aytsatse tuutson durman moots kindsho bomaaw, mansh máá tookats dek' bokesh, máá tokono wogdek't máá maac'ots bí'es'onton Iyesus shinats orshdek't gedebok'ri."},{"book":"Luk'as Dooshishiyo","chapter":"5","verse":"20","text":"Iyesuswere bo aman amano b́bek'tsok'on durosh, «Ashono neena! n morro niatse sholbazere,» bí et."},{"book":"Luk'as Dooshishiyo","chapter":"5","verse":"21","text":"Nem danifuwotsnat ferisawino etefwotsn «Kone bíwo Ik'o c'ashirwani? Ash morro oorowe etosh falitwo Ik'oniye okoon k'osho kone fa'oni?» ett bo gitsotse bo gawfera botesh."},{"book":"Luk'as Dooshishiyo","chapter":"5","verse":"22","text":"Iyesuswere bo bogawirman dank'rat boosh hank'o bíet, «It nibotse eegoshe hank'o it gawiri?"},{"book":"Luk'as Dooshishiyo","chapter":"5","verse":"23","text":"B́woteferemó ‹N morro neesh oorowe› etonat, ‹Tuur amee!› etotse aaw ketefa?"},{"book":"Luk'as Dooshishiyo","chapter":"5","verse":"24","text":"Ernmó ash na'o datsatse morro oorowe etosh alo b́detstsok'o dano itsh geyife» ett ash durmansh, «Ashono neena tuuwe, ni es'o kur de'er n galomand amee!» bí eti."},{"book":"Luk'as Dooshishiyo","chapter":"5","verse":"25","text":"Dúronwere manoor ash ashuwots shinatse tuut, bíats k'eedek't b́teshts es'o kurdek't, Ik'o údefere b́ galomand bí ami."},{"book":"Luk'as Dooshishiyo","chapter":"5","verse":"26","text":"Manoke fa'a ash jamwotswere ayidek't adfetst, shatoon «Hambets adits keewo bek'rone,» etfetst Ik'o bo údi."},{"book":"Luk'as Dooshishiyo","chapter":"5","verse":"27","text":"Maniyere il Iyesus manoke kesht bíamfere Lewi eteetso t'ilish ko'ifo t'ilish b́dek'foke b́befere bek'krat «T shuutso wowe» bí et."},{"book":"Luk'as Dooshishiyo","chapter":"5","verse":"28","text":"Lewi were jobk' ett jamó k'azk'rat b́ shuutso bíami."},{"book":"Luk'as Dooshishiyo","chapter":"5","verse":"29","text":"Maniye il Lewi b́mootse Iyesus mangosha ett een wotts móónat úshon k'aniyi b́k'ri, b́ k'anits móónat úshono t'ilish kakuf ayuwotsnat k'oshwotsu ay ash ashuwotsu datseyatni botesh."},{"book":"Luk'as Dooshishiyo","chapter":"5","verse":"30","text":"5:30 Luk'. 15:1-2  Ferisawi eteefwotsnat bo jir wotts nem danifwots «T'ilish ko'ifwotsntonat morrotswotsnton maat b́ úshiri eegoshe?» ett Iyesus danifuwots aats bo mumund."},{"book":"Luk'as Dooshishiyo","chapter":"5","verse":"31","text":"Iyesus hank'o et boosh bí'anyi, «Shodtswotssha bako jeenwotssh atetso geyiratse,"},{"book":"Luk'as Dooshishiyo","chapter":"5","verse":"32","text":"Taa t wáá morretswots naandrone bo etetwok'o s'eegosha bako kááwwotsi s'egoshaliye.»"},{"book":"Luk'as Dooshishiyo","chapter":"5","verse":"33","text":"Ik ik ashuwots Iyesussh, «Yohansnat ferisawiwotsn bo danifwots ayoto s'oomefno, Ik'ono k'onfnere, n danifwots jam aawo máát bo'úshir eegoshe?» ett bín boaati."},{"book":"Luk'as Dooshishiyo","chapter":"5","verse":"34","text":"Iyesuswere hank'o ett boosh bí aani, «Guuyo bonton b́befere guuy jishfwots bo s'oomo boosh geyitwe etatnya it gawiri?"},{"book":"Luk'as Dooshishiyo","chapter":"5","verse":"35","text":"Ernmó guuyo booke k'a'údek'et aawo weetwe, manoor s'oomitúne.»"},{"book":"Luk'as Dooshishiyo","chapter":"5","verse":"36","text":"Manatse tuut Iyesus jewrdek' boosh ik keewo b́keewi, «Shemi handri but'o shemi nataats shipfo konwor aaliye, mank'o b́k'aliyalmó shemi handro gad'ni b́k'riti, but'i handronwere shemi natosh woteratse."},{"book":"Luk'as Dooshishiyo","chapter":"5","verse":"37","text":"Mank'o weyni biri arwi natots weyni biri handro gas'fo aaliye, gas'eyalmó weyni biri handrman aruman t'up'inibk'riti, weyni birmanwere kud'ni b́gutsiti, arwonwere finats jinatse."},{"book":"Luk'as Dooshishiyo","chapter":"5","verse":"38","text":"Mansh weyni handr biro arwi handrots gaas'o geyife,"},{"book":"Luk'as Dooshishiyo","chapter":"5","verse":"39","text":"Weyni biri kats úshtso weyni biri beno úsho geeratse, ‹Ja'atso weyni biri katso k'anefe,› bí eteti.»"}]}