{"data":[{"book":"1 Kolinto","chapter":"8","verse":"1","text":"Mu diambu di zimbizi zitambuku kuidi bitumba, tuzebi ti beto bosonzayilu yidi yeto. Nzayilu yinnatanga luniemo vayi luzolo tunga lueti tunga."},{"book":"1 Kolinto","chapter":"8","verse":"2","text":"Mutu wowo wulembo yindula ti niandi zebi, buna kasi zaba ko boso bufueti zabulu."},{"book":"1 Kolinto","chapter":"8","verse":"3","text":"Vayi enati mutu wunzolanga Nzambi, buna niandi zabikini kuidi Nzambi."},{"book":"1 Kolinto","chapter":"8","verse":"4","text":"Mu diambu di mambu matedi dia zimbizi zitambuku kuidi bitumba, muaki beto tuzebi mboti ti bitumba bidi bima biphamba va ntotowawu, ayi, kuisi Nzambi yinkaka ko ; Nzambi yimosi kaka yidi."},{"book":"1 Kolinto","chapter":"8","verse":"5","text":"Bila enati bawombo beti tedolo zinzambi buba mu diyilu, buba va ntoto ; buna diodi dilembo monika ti zinzambi zidi ziwombo ayi bapfumu badi bawombo."},{"book":"1 Kolinto","chapter":"8","verse":"6","text":"Vayi kuidi beto tuzebi ti Nzambi yimosi kaka yidi, Tata, niandi wuvanga bima bioso ayi beto tulembo zingi mu diambu diandi. Ayi Pfumu yimosi kaka yidi, Yesu-Klisto. Bima bioso bivangulu mu niandi ayi beto tuidi mu niandi."},{"book":"1 Kolinto","chapter":"8","verse":"7","text":"Muaki baboso basi nzayilu ko. Vayi bankaka bu bayuku sambilanga bitumba nate buabu, beti dianga zimbizi ziozi zintambukungu kuidi bitumba. Mayindu ma mintima miawu bu madi malebakana, buna makubamonisanga ti bavodidi masumu."},{"book":"1 Kolinto","chapter":"8","verse":"8","text":"Luzaba mboti ti bidia bilendi kutufuanisa va meso ma Nzambi ko. Enati tukadi dia kadi kima buna tulendi kambu kima ko, enati tudidi, kadi kima tulendi baka ko va mbata."},{"book":"1 Kolinto","chapter":"8","verse":"9","text":"Vayi lukeba mu diambu di kiphuanza kioki kidi yeno ; kibika ba ditadi dimbuminina minlebukila thutu."},{"book":"1 Kolinto","chapter":"8","verse":"10","text":"Bila enati mutu wumueni “ngeyo mutu widi nzayilu” buna vuendi mu nzo Nzambi yi bitumba, keti buna mayindu ma ntima wu nlebukila wowomamantuma mu dia zimbizi zitambuku kuidi bitumba ?"},{"book":"1 Kolinto","chapter":"8","verse":"11","text":"Mu diambu di nzayilu aku, khomba yoyo yilebakana, yoyi Klisto kafuila va dikulusi, makazimbala."},{"book":"1 Kolinto","chapter":"8","verse":"12","text":"Bu lumvolanga bobo masumu kuidi bakhomba ayi bu lulembo luekanga mintima mi minlebukila, luzaba mboti ti kuidi niandi veka Klisto lulembo volanga masumu."},{"book":"1 Kolinto","chapter":"8","verse":"13","text":"Diawu enati bidia ndilenda dia bilenda buisa khombꞌama mu masumu, buna ndilendi buela bidianga ko mu diambu ndibika ba diluaku dimbuila khombꞌama mu masumu."}]}