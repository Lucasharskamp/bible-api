{"data":[{"book":"FEƝƝINANNDE","chapter":"19","verse":"1","text":"Ɓawto ɗun, mi nani hawa tiiɗuka immorde e jamaa ɗuuɗuɗo ka kammu, no wi'a:"},{"book":"FEƝƝINANNDE","chapter":"19","verse":"2","text":"Ɲaawooje makko ɗen ko goongaaje feewuɗe!"},{"book":"FEƝƝINANNDE","chapter":"19","verse":"3","text":"Ɓe wi'i kadi ɗimmun:"},{"book":"FEƝƝINANNDE","chapter":"19","verse":"4","text":"Tawi mawɓe ɓen noogay e nayo e tagooje nay wuuruɗe ɗen no jiccinoo, no sujjana Alla Jooɗiiɗo ka jullere laamu on e nder wi'ugol:"},{"book":"FEƝƝINANNDE","chapter":"19","verse":"5","text":"Hawa kadi yalti ka jullere laamu no wi'a:"},{"book":"FEƝƝINANNDE","chapter":"19","verse":"6","text":"Mi nani kadi wa hawa jamaa ɗuuɗuɗo e wa hito di'e ɗuuɗuɗe e wa hito rigganɗe tiiɗuɗe, no wi'a:"},{"book":"FEƝƝINANNDE","chapter":"19","verse":"7","text":"Weltoɗen, wonen e nder welo-welo, mawninen mo,"},{"book":"FEƝƝINANNDE","chapter":"19","verse":"8","text":"o yeɗaama ɓornagol conci ɗaatuɗi jalbuɗi laaɓuɗi.»"},{"book":"FEƝƝINANNDE","chapter":"19","verse":"9","text":"Malaa'ikaajo on wi'immi kadi yo mi windu wonde: «Maloore wonanii ɓen noddaaɓe ka nafakka peera *Baalun kun.» O wi'i kadi: «Ɗii ko daaluyeeji Alla goongaaji.»"},{"book":"FEƝƝINANNDE","chapter":"19","verse":"10","text":"Onsay mi jiccii ka koyɗe makko fii sujjangol mo. Kono o wi'immi: «Accu, wota a waɗu ɗun! Ko mi kurkodoowo e maa e musiɓɓe maa ɓen, jogiiɓe seeditoore Iisaa nden. Sujjan Alla! Ko seeditoore Iisaa nden woni ruuhu longinoowo annabaaɓe ɓen.»"},{"book":"FEƝƝINANNDE","chapter":"19","verse":"11","text":"Mi yi'i kadi kammu ngun no udditii, mi tawi e hino puccu ranewu, tawi waɗɗiiɗo ngu on no wi'ee Sella-Findeejo e Goongaajo. Ko peewal o ɲaawirta, o haɓira."},{"book":"FEƝƝINANNDE","chapter":"19","verse":"12","text":"Gite makko ɗen no wa'i wa joyngol yiite, *meetelli buy no ka hoore makko. Innde no windii e makko nde hay gooto andaa si hinaa kanko."},{"book":"FEƝƝINANNDE","chapter":"19","verse":"13","text":"Dolokke mo o ɓornii on no moddi ƴiiƴan. Himo wi'ee Daaluyee Alla on."},{"book":"FEƝƝINANNDE","chapter":"19","verse":"14","text":"Tawi koneeli wonɗi ɗin ka kammu no waɗɗii pucci daneeji, no jokki mo, hiɓe ɓornii conci ɗaatuɗi daneeji laaɓuɗi."},{"book":"FEƝƝINANNDE","chapter":"19","verse":"15","text":"Tawi kaafa welka no yalta ka hunduko makko fii foolugol leƴƴi ɗin, awa kadi o ayniroyay ɓe labbooru njandi, o yaaɓa, o munca *wiiɲuuje ɗen ka wuugirde tikkere moolanaande Alla Jom Bawgal nden."},{"book":"FEƝƝINANNDE","chapter":"19","verse":"16","text":"Tawi innde no windii ka dolokke makko e ka busal makko, ɗun ko: «Lanɗo Lamɓe e Koohoojo Koohooɓe.»"},{"book":"FEƝƝINANNDE","chapter":"19","verse":"17","text":"Mi yi'i kadi malaa'ikaajo no darii ka nder naange, no ewnoo colli wonɗi wiirude ka weeyo dow ɗin fow ko tiiɗi, wi'a: «Aree, mottondiron fii nafakka mawɗo Alla on!"},{"book":"FEƝƝINANNDE","chapter":"19","verse":"18","text":"Ɲaamon ɓalli lamɓe ɓen, e ɓalli hooreeɓe suufaaɓe ɓen, e ɓalli dolnuɓe ɓen, e ɓalli pucci e waɗɗotonooɓe ɗi ɓen, e ɓalli yimɓe ɓen fow, rimɓe e maccuɓe, fanɗuɓe e njanɗuɓe!»"},{"book":"FEƝƝINANNDE","chapter":"19","verse":"19","text":"Onsay mi yi'i kullii ngin e lamɓe aduna ɓen e koneeli mun ɗin no mottondiri fii haɓugol waɗɗiiɗo puccu ranewu ngun e konu mun ngun."},{"book":"FEƝƝINANNDE","chapter":"19","verse":"20","text":"Kullii ngin nangidaa e waɗitiiɗo annabaajo on, ɗun ko on waɗunooɗo maandeeji yeeso maggii ɗi o ɗaynirnoo heɓunooɓe maande kullii ngin ɓen, sujjani nandolla maggii on. Ɓe ɗiɗoo non ɓe bugaa ka weendu yiite ko ɓe wurɓe, ɗun ko ka mbollan yiite."},{"book":"FEƝƝINANNDE","chapter":"19","verse":"21","text":"Ɓeya wariraa kaafa yaltaynooka ka hunduko waɗɗinooɗo puccu ngun on, colli ɗin fow ɲaami ɓalli maɓɓe ɗin haa haari."}]}