{"data":[{"book":"Romans","chapter":"10","verse":"1","text":"N ngaxakerenyie, n bɔɲɛ waxɔnfe birin na naxan na, Yuwifie xa kisi sɔtɔ. N ma Ala maxandi nan na ki e bɛ."},{"book":"Romans","chapter":"10","verse":"2","text":"N na e seede ra, a e sɛnbɛ saxi Ala xa fee kui, kɔnɔ na mu kelixi lɔnni xa ma."},{"book":"Romans","chapter":"10","verse":"3","text":"E to mu a kolon Ala mixi matinxinma a ya i ki naxɛ, e naxa kata e xa e yɛtɛ kan matinxin. Na kui, e mu e yɛtɛ magoro Ala bɛ a tan xa tinxinyi fi e ma."},{"book":"Romans","chapter":"10","verse":"4","text":"Ala xa Mixi Sugandixi bara gɛ Munsa xa sɛriyɛ rakamalide, alako naxan yo na danxaniya a ma, na kanyi xa tinxinyi sɔtɔ."},{"book":"Romans","chapter":"10","verse":"5","text":"Annabi Munsa to nu tinxinyi xa fe masenfe naxan sɔtɔma sɛriyɛ rabatufe ma, a yi nan sɛbɛ Kitaabui kui, «Mixi naxan yi sɛriyɛ rabatuma a simaya sɔtɔma nɛ a saabui ra.»"},{"book":"Romans","chapter":"10","verse":"6","text":"Kɔnɔ a to nu tinxinyi xa fe masenfe naxan sɔtɔma danxaniya saabui ra, a yi nan sɛbɛ,"},{"book":"Romans","chapter":"10","verse":"7","text":"«Xa na mu a ra i i yɛtɛ maxɔrin,"},{"book":"Romans","chapter":"10","verse":"8","text":"Kitaabui munse masenxi?"},{"book":"Romans","chapter":"10","verse":"9","text":"A i na a fala i dɛ ra a Marigi nan na Isa ra, i man naxa la a ra i bɔɲɛ kui a Ala bara a rakeli faxamixie tagi, i kisima nɛ."},{"book":"Romans","chapter":"10","verse":"10","text":"Mixi danxaniyama yi masenyi ma a bɔɲɛ nan kui, a tinxinyi sɔtɔ Ala ya i. A na la a ra, a a falama a dɛ nan na, a kisi sɔtɔ."},{"book":"Romans","chapter":"10","verse":"11","text":"Kitaabui a masenxi, «Mixi yo danxaniya a ma, a kanyi mu yaagima.»"},{"book":"Romans","chapter":"10","verse":"12","text":"Tagi rasa yo mu na Yuwifie nun si gbɛtɛe tagi. Marigi keren nan na e birin bɛ, a man mixi birin kima ki fanyi ra naxee na a xili."},{"book":"Romans","chapter":"10","verse":"13","text":"Alɔ Kitaabui a masenxi ki naxɛ, «Naxan yo na Alatala xili, na kanyi kisima nɛ.»"},{"book":"Romans","chapter":"10","verse":"14","text":"Kɔnɔ na kui, e nɔma a xilide di xa e mu danxaniyaxi a ma? E fa danxaniyama a ma di xa e mu nu a xa fe mɛ? E fa a xa fe mɛma di xa mixi yo mu e kawandima?"},{"book":"Romans","chapter":"10","verse":"15","text":"Na kawandi fan tima e bɛ di xa mixie mu xɛɛxi na fe ma? A sɛbɛxi, «Xɛɛrae, naxee fama xibaaru fanyi ra, e fafe fan ki fanyi!»"},{"book":"Romans","chapter":"10","verse":"16","text":"Kɔnɔ birin xa mu yi xibaaru fanyi suxuxi, barima Annabi Esayi a masen nɛ, «Marigi, nde laxi muxu xa masenyi ra?»"},{"book":"Romans","chapter":"10","verse":"17","text":"Na kui, mixie danxaniyama nɛ e to bara Ala xa masenyi ramɛ. E Ala xa masenyi ramɛma a xa Mixi Sugandixi xa masenyi nan saabui ra."},{"book":"Romans","chapter":"10","verse":"18","text":"Kɔnɔ n xa maxɔrinyi ti, e mu yi masenyi ramɛxi xɛ? Iyo xɛ, barima Kitaabui naxɛ,"},{"book":"Romans","chapter":"10","verse":"19","text":"N man xa maxɔrinyi ti, Isirayila ɲama mu masenyi fahaamuxi xɛ? Yaabi fɔlɛ ra, Ala yi nan masen Annabi Munsa saabui ra,"},{"book":"Romans","chapter":"10","verse":"20","text":"Annabi Esayi fan naxa xɛɛra iba limaniya ra Ala to yi masenyi fi a ma,"},{"book":"Romans","chapter":"10","verse":"21","text":"Kɔnɔ Isirayila xa fe ra, a naxɛ,"}]}