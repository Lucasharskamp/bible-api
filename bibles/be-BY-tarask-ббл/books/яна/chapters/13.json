{"data":[{"book":"ЯНА","chapter":"13","verse":"1","text":"Перад сьвятам Пасхі Ісус, ведаючы, што прыйшла гадзіна Ягоная перайсьці ад сьвету гэтага да Айца, паказаў справаю, што, палюбіўшы Сваіх сутных у сьвеце, да канца палюбіў іх."},{"book":"ЯНА","chapter":"13","verse":"2","text":"І падчас вячэры, калі д'ябал ужо схіліў сэрца Юды Сымонавага Іскарыёта выдаць Яго,"},{"book":"ЯНА","chapter":"13","verse":"3","text":"Ісус, ведаючы, што Айцец усё аддаў у рукі Ягоныя, і што Ён ад Бога прыйшоў і адыходзіць да Бога,"},{"book":"ЯНА","chapter":"13","verse":"4","text":"устаў зь вячэры, распрануўся і, узяўшы ручнік, аперазаўся;"},{"book":"ЯНА","chapter":"13","verse":"5","text":"потым уліў вады ва ўмывальніцу і пачаў абмываць ногі вучням і абціраць ручніком, якім быў аперазаны."},{"book":"ЯНА","chapter":"13","verse":"6","text":"Падыходзіць да Сымона Пятра, і той кажа Яму: Госпадзе! ці Табе абмываць мае ногі?"},{"book":"ЯНА","chapter":"13","verse":"7","text":"Ісус сказаў яму ў адказ: што Я раблю, цяпер ты ня ведаеш, а ўразумееш пасьля."},{"book":"ЯНА","chapter":"13","verse":"8","text":"Пётр кажа Яму: не абмыеш ног маіх вавек. Ісус адказваў яму: калі не абмыю цябе, ня маеш долі са Мною."},{"book":"ЯНА","chapter":"13","verse":"9","text":"Сымон Пётр кажа Яму: Госпадзе! ня толькі ногі мае, але рукі і галаву."},{"book":"ЯНА","chapter":"13","verse":"10","text":"Ісус кажа яму: абмытаму трэба толькі ногі ўмыць, бо чысты ўвесь; і вы чыстыя, але ня ўсе."},{"book":"ЯНА","chapter":"13","verse":"11","text":"Бо ведаў Ён прадажніка Свайго, таму і сказаў: «ня ўсе вы чыстыя»."},{"book":"ЯНА","chapter":"13","verse":"12","text":"А калі абмыў ім ногі і надзеў вопратку Сваю, дык, узьлёгшы зноў, сказаў ім: ці ведаеце, што Я зрабіў вам?"},{"book":"ЯНА","chapter":"13","verse":"13","text":"Вы называеце Мяне Настаўнікам і Госпадам, і слушна кажаце, бо Я сапраўды гэта."},{"book":"ЯНА","chapter":"13","verse":"14","text":"Дык вось, калі Я, Гасподзь і Настаўнік, абмыў ногі вам, дык і вы павінны абмываць ногі адзін аднаму:"},{"book":"ЯНА","chapter":"13","verse":"15","text":"бо Я даў вам прыклад, каб і вы рабілі тое самае, што Я зрабіў вам."},{"book":"ЯНА","chapter":"13","verse":"16","text":"Праўду, праўду кажу вам: раб ня большы за гаспадара свайго, і пасланец ня большы за таго, хто паслаў яго."},{"book":"ЯНА","chapter":"13","verse":"17","text":"Калі гэта ведаеце, дабрашчасныя вы, калі выконваеце."},{"book":"ЯНА","chapter":"13","verse":"18","text":"Не пра ўсіх вас кажу: Я ведаю, каго Я абраў. Але хай збудзецца Пісаньне: «той, хто есьць хлеб са Мною, падняў на Мяне пяту сваю»."},{"book":"ЯНА","chapter":"13","verse":"19","text":"Цяпер маўляю вам, перш чым тое збылося, каб, калі збудзецца, паверылі вы, што гэта Я."},{"book":"ЯНА","chapter":"13","verse":"20","text":"Праўду, праўду кажу вам: хто прымае таго, каго Я пашлю, Мяне прыме; а хто прымае Мяне, прымае Таго, Хто паслаў Мяне."},{"book":"ЯНА","chapter":"13","verse":"21","text":"Сказаўшы гэта, Ісус узрушыўся духам, і засьведчыў, і сказаў: праўду, праўду кажу вам, што адзін з вас выдасьць Мяне."},{"book":"ЯНА","chapter":"13","verse":"22","text":"Тады вучні азіраліся адзін на аднаго, не разумеючы, пра каго Ён кажа."},{"book":"ЯНА","chapter":"13","verse":"23","text":"А адзін вучань Ягоны, якога любіў Ісус, узьляжаў каля грудзей Ісуса;"},{"book":"ЯНА","chapter":"13","verse":"24","text":"яму Сымон Пётр зрабіў знак, каб спытаўся, хто той, пра якога кажа."},{"book":"ЯНА","chapter":"13","verse":"25","text":"Ён, прыпаўшы да грудзей Ісуса, сказаў Яму: Госпадзе, хто гэта?"},{"book":"ЯНА","chapter":"13","verse":"26","text":"Ісус адказваў: той, каму Я, умачыўшы кавалак хлеба, падам. І ўмачыўшы кавалак, падаў Юду Сымонаву Іскарыёту."},{"book":"ЯНА","chapter":"13","verse":"27","text":"І пасьля гэтага кавалка увайшоў у таго сатана. Тады Ісус сказаў яму: што робіш, рабі хутчэй."},{"book":"ЯНА","chapter":"13","verse":"28","text":"Але ніхто з тых, што ўзьляжалі, не зразумеў, навошта Ён сказаў яму."},{"book":"ЯНА","chapter":"13","verse":"29","text":"А як што ў Юды была скарбонка, дык некаторыя думалі, што Ісус кажа яму: купі, што нам трэба на сьвята, альбо, каб даў што-небудзь убогім."},{"book":"ЯНА","chapter":"13","verse":"30","text":"Ён, прыняўшы кавалак, адразу выйшаў; а была ноч."},{"book":"ЯНА","chapter":"13","verse":"31","text":"Калі ён выйшаў, Ісус сказаў: сёньня праславіўся Сын Чалавечы, і Бог праславіўся ў Ім;"},{"book":"ЯНА","chapter":"13","verse":"32","text":"калі Бог праславіўся ў Ім, дык і Бог праславіць Яго ў Сабе, і хутка праславіць Яго."},{"book":"ЯНА","chapter":"13","verse":"33","text":"Дзеткі! ня доўга ўжо быць Мне з вамі: будзеце шукаць Мяне, і, як сказаў Я Юдэям, што, куды Я іду, вы ня можаце прыйсьці, так і вам кажу цяпер."},{"book":"ЯНА","chapter":"13","verse":"34","text":"Запаведзь новую даю вам, палюбеце адзін аднаго; як Я палюбіў вас, так і вы палюбеце адзін аднаго;"},{"book":"ЯНА","chapter":"13","verse":"35","text":"Па тым пазнбюць усе, што вы Мае вучні, калі будзеце мець любоў між сабою."},{"book":"ЯНА","chapter":"13","verse":"36","text":"Сымон Пётр сказаў Яму: Госпадзе! куды Ты ідзеш? Ісус адказваў яму: куды Я іду, ты ня можаш цяпер за Мною ісьці, а потым пойдзеш за Мною."},{"book":"ЯНА","chapter":"13","verse":"37","text":"Пётр сказаў Яму: Госпадзе! чаму я не магу ісьці за Табою цяпер? я душу маю пакладу за Цябе."},{"book":"ЯНА","chapter":"13","verse":"38","text":"Ісус адказваў яму: душу тваю за Мяне пакладзеш? Праўду, праўду кажу табе: не прасьпявае певень, як зрачэшся Мне тройчы."}]}