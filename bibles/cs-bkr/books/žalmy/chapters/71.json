{"data":[{"book":"Žalmy","chapter":"71","verse":"1","text":"V tebeť, Hospodine, doufám, nechť nejsem zahanben na věky."},{"book":"Žalmy","chapter":"71","verse":"2","text":"Vedlé spravedlnosti své vytrhni mne, a vyprosť mne; nakloň ke mně ucha svého, a spas mne."},{"book":"Žalmy","chapter":"71","verse":"3","text":"Budiž mi skalou obydlí, na niž bych ustavičně utíkal; přikázal jsi ostříhati mne, nebo skála má i pevnost má ty jsi."},{"book":"Žalmy","chapter":"71","verse":"4","text":"Bože můj, vytrhni mne z ruky bezbožníka, z ruky převráceného a násilníka."},{"book":"Žalmy","chapter":"71","verse":"5","text":"Nebo ty jsi má naděje, Pane; Hospodine, v tebeť doufám od své mladosti."},{"book":"Žalmy","chapter":"71","verse":"6","text":"Na tebe jsem zpolehl hned od života, z břicha matky mé ty jsi mne vyvedl, v tobě jest chvála má vždycky."},{"book":"Žalmy","chapter":"71","verse":"7","text":"Jako zázrak byl jsem mnohým, a však ty jsi mé silné doufání."},{"book":"Žalmy","chapter":"71","verse":"8","text":"Ó ať jsou naplněna ústa má chválením tebe, přes celý den slavením tebe."},{"book":"Žalmy","chapter":"71","verse":"9","text":"Nezamítejž mne v věku starosti; když zhyne síla má, neopouštějž mne."},{"book":"Žalmy","chapter":"71","verse":"10","text":"Nebo mluvili nepřátelé moji proti mně, a ti, jenž střehou duše mé, radili se spolu,"},{"book":"Žalmy","chapter":"71","verse":"11","text":"Pravíce: Bůh jej opustil, hoňte a popadněte jej, nebo kdo by ho vytrhl, není žádného."},{"book":"Žalmy","chapter":"71","verse":"12","text":"Bože, nevzdalujž se ode mne, Bože můj, přispějž mi na pomoc."},{"book":"Žalmy","chapter":"71","verse":"13","text":"Nechť jsou zahanbeni, a zhynou protivníci duše mé; přikryti buďte lehkostí a hanbou, kteříž hledají pádu mého."},{"book":"Žalmy","chapter":"71","verse":"14","text":"Já pak ustavičně čekati, a vždy víc a víc tě chváliti budu."},{"book":"Žalmy","chapter":"71","verse":"15","text":"Ústa má budou vypravovati spravedlnost tvou, každého dne spasení tvé, ačkoli mu počtu nevím."},{"book":"Žalmy","chapter":"71","verse":"16","text":"Přistoupě k všelijaké moci Panovníka Hospodina, připomínati budu tvou vlastní spravedlnost."},{"book":"Žalmy","chapter":"71","verse":"17","text":"Bože, učinil jsi mne od mladosti mé, a až po dnes vypravuji o divných činech tvých."},{"book":"Žalmy","chapter":"71","verse":"18","text":"Protož také i do starosti a šedin, Bože, neopouštěj mne, až v známost uvedu rámě tvé tomuto věku, a všechněm potomkům sílu tvou."},{"book":"Žalmy","chapter":"71","verse":"19","text":"Nebo spravedlnost tvá, Bože, vyvýšená jest, provodíš zajisté věci veliké. Bože, kdo jest podobný tobě?"},{"book":"Žalmy","chapter":"71","verse":"20","text":"Kterýž ač jsi mi dal okusiti úzkostí velikých a hrozných, však zase k životu navrátíš mne, a z propastí země zase mne vyzdvihneš."},{"book":"Žalmy","chapter":"71","verse":"21","text":"Rozmnožíš důstojnost mou, a zase utěšíš mne."},{"book":"Žalmy","chapter":"71","verse":"22","text":"I jáť také budu tě slaviti na nástroji hudebném, i pravdu tvou, Bože můj; žalmy tobě zpívati budu na harfě, ó svatý Izraelský."},{"book":"Žalmy","chapter":"71","verse":"23","text":"Plésati budou rtové moji, když žalmy zpívati budu tobě, i duše má, kterouž jsi vykoupil."},{"book":"Žalmy","chapter":"71","verse":"24","text":"Nadto i jazyk můj každý den vypravovati bude spravedlnost tvou; nebo se zastyděti a zahanbiti musili ti, jenž mého pádu hledali."}]}