{"data":[{"book":"مزامیر","chapter":"9","verse":"1","text":"ای خداوند، با تمام وجود تو را می‌ستایم و از کارهای شگفت‌انگیز تو سخن می‌رانم."},{"book":"مزامیر","chapter":"9","verse":"2","text":"تو شادی و خوشی من هستی و من در وصف تو، ای خدای متعال، می‌سرایم."},{"book":"مزامیر","chapter":"9","verse":"3","text":"دشمنانم عقب‌نشینی کرده، در حضور تو بر زمین خواهند افتاد و هلاک خواهند شد،"},{"book":"مزامیر","chapter":"9","verse":"4","text":"زیرا تو ای داور عادل بر مسند خود نشسته‌ای و از حق من دفاع می‌کنی."},{"book":"مزامیر","chapter":"9","verse":"5","text":"تو قومهای شرور را محکوم و نابود کرده‌ای و نام آنها را از صفحهٔ روزگار محو ساخته‌ای."},{"book":"مزامیر","chapter":"9","verse":"6","text":"دشمنان ما را به کلی ریشه‌کن نموده‌ای و شهرهای آنها را ویران کرده‌ای به طوری که حتی نامی از آنها نیز باقی نمانده است."},{"book":"مزامیر","chapter":"9","verse":"7","text":"خداوند تا به ابد پادشاه است. او مسند داوری خود را برقرار کرده"},{"book":"مزامیر","chapter":"9","verse":"8","text":"تا بر قومهای دنیا با عدل و انصاف داوری نماید."},{"book":"مزامیر","chapter":"9","verse":"9","text":"خداوند پناهگاه رنجدیدگان است و ایشان را در سختیها حفظ می‌کند."},{"book":"مزامیر","chapter":"9","verse":"10","text":"خداوندا، کسانی که تو را می‌شناسند، به تو پناه می‌آورند زیرا تو هرگز طالبان خود را ترک نکرده‌ای."},{"book":"مزامیر","chapter":"9","verse":"11","text":"در وصف خداوند که در اورشلیم9‏:11 عبری: صهیون؛ همچنین در آیۀ ۱۴. سلطنت می‌کند، بسرایید! کارهای او را در میان همهٔ قومها اعلام کنید!"},{"book":"مزامیر","chapter":"9","verse":"12","text":"زیرا او قاتلان را بی‌سزا نخواهد گذاشت و فریاد ستمدیدگان را فراموش نخواهد کرد."},{"book":"مزامیر","chapter":"9","verse":"13","text":"ای خداوند، ببین دشمنانم چگونه به من ظلم می‌کنند. بر من رحم کن و مرا از چنگال مرگ رهایی دِه"},{"book":"مزامیر","chapter":"9","verse":"14","text":"تا تو را در حضور همهٔ مردم اورشلیم ستایش کنم و به سبب این رهایی شادی نمایم."},{"book":"مزامیر","chapter":"9","verse":"15","text":"دشمنان در چاهی که برای دیگران کنده بودند، افتاده‌اند و در دامهایی که برای دیگران گذاشته بودند گرفتار شده‌اند."},{"book":"مزامیر","chapter":"9","verse":"16","text":"خداوند بدکاران را در دامهای خودشان گرفتار می‌کند و نشان می‌دهد که خدای عادلی است."},{"book":"مزامیر","chapter":"9","verse":"17","text":"همهٔ بدکاران و تمام قومهایی که خدا را از یاد می‌برند هلاک خواهند شد."},{"book":"مزامیر","chapter":"9","verse":"18","text":"بیچارگان و ستمدیدگان سرانجام به یاد آورده خواهند شد و امیدشان بر باد نخواهد رفت."},{"book":"مزامیر","chapter":"9","verse":"19","text":"برخیز، ای خداوند! نگذار انسان پیروز شود؛ باشد که قومها در حضور تو داوری شوند."},{"book":"مزامیر","chapter":"9","verse":"20","text":"آنها را به وحشت انداز تا بفهمند که انسان فانی‌ای بیش نیستند."}]}