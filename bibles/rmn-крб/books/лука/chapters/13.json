{"data":[{"book":"Лука","chapter":"13","verse":"1","text":"Сарсавэ андар одолэндэ, кон шунэлас э Исусес, пхукавдэ Лэски катар галилеяня, савэн о Пилат пхэнляс тэ мударэн одова вахыти, кана он керэнас курбанес."},{"book":"Лука","chapter":"13","verse":"2","text":"О Исус пхэнляс:"},{"book":"Лука","chapter":"13","verse":"3","text":"На! Ай пхэнав тумэнги, тумэ тэ на ачявэна тумарэ бэзя, тумэ аякха кан мэрэн, сар он."},{"book":"Лука","chapter":"13","verse":"4","text":"Я тэ лэс э дэшуохто манушэн, савэ мулэ, кана опэр лэндэ пэли э Силоамски башня. Тумэ тюшундиен, он сас дошалэ аврэндар алаендар, кон бэшэлас андэ Иерусалими?"},{"book":"Лука","chapter":"13","verse":"5","text":"На, ай пхэнав тумэнги: тумэ тэ на ачявэна тумарэ бэзя, ли тумэ кан мэрэн, сар он."},{"book":"Лука","chapter":"13","verse":"6","text":"Пал отхэ о Исус пхукавдяс лэнги пхукаипэ:"},{"book":"Лука","chapter":"13","verse":"7","text":"Дэчи ов пхэнляс э манушэски, саво дикхел пал дракх: «Аки, трин брэш мэ авав тэ дикхав, нанай опрэ адалэ инжырестэ имиша, тай ништо на аракхав. Чин лэс, соски ов ботени лэл пху?»"},{"book":"Лука","chapter":"13","verse":"8","text":"«Сагбуса, — пхэнляс о иргати, — ачяв лэс генэ екх брэш. Мэ лэс кан храндав агорял, кан тхав кхула э гайваненги,"},{"book":"Лука","chapter":"13","verse":"9","text":"тай авэр брэш тэ овэна имиша — лачё, ай тэ на, чинэса лэс»."},{"book":"Лука","chapter":"13","verse":"10","text":"Андэ суббота о Исус сиклярэлас андэ екх синагога."},{"book":"Лука","chapter":"13","verse":"11","text":"Отхэ сас джювли, андэ савятэ сас дэшуохто брэш о духос дукхако. Ой сас камбури тай нащи гортярэласпэс."},{"book":"Лука","chapter":"13","verse":"12","text":"Дикхляс ла, о Исус диняс икос ла тай пхэнляс:"},{"book":"Лука","chapter":"13","verse":"13","text":"Ов тхэдяс опэр латэ Пэ васта, тай ой бирдэн гортили тай лиляс тэ махтадиел э Дэвлэс."},{"book":"Лука","chapter":"13","verse":"14","text":"О баро э синагогако холясаило, кай о Исус аиндэрды андэ суббота, тай ов пхэнляс э манушэнги:"},{"book":"Лука","chapter":"13","verse":"15","text":"Адалэски о Сагбус пхэнляс лэски:"},{"book":"Лука","chapter":"13","verse":"16","text":"Тай на камэл тэ пхутрас э джянджир э дукхаки андэ суббота ли адалэ джювлятэ, э екх андар чяя ки Авраамески, аки, дэшуохто брэш пханля астарэлас ла о Сатанас?"},{"book":"Лука","chapter":"13","verse":"17","text":"Кана Ов адава пхэнляс, алаи Лэски душманенги уло ладжяво, ай алаи о дюняс лошазэлас э намески дилэнги, савэ Ов керэлас."},{"book":"Лука","chapter":"13","verse":"18","text":"Пал отхэ о Исус пхэнляс:"},{"book":"Лука","chapter":"13","verse":"19","text":"Ов сар гэрчицако гугуси, саво о мануш лиляс тай читяс андэ пху андэ пэ барятэ. О гугуси барило тай уло тэрэки, аякха, кай джи о чирикля кердэ гнездадэс андэ лэски ровлендэ."},{"book":"Лука","chapter":"13","verse":"20","text":"Тай генэ пхэнляс:"},{"book":"Лука","chapter":"13","verse":"21","text":"Ов сар шутлипэ, саво э джювли намискердяс тринэ барэ тапцыенца варэса, тэ шутлёл алаи о хумэр."},{"book":"Лука","chapter":"13","verse":"22","text":"О Исус накхелас андар диза тай гава, тай андэ алаендэ сиклярэлас дюняс. Джялас ко Иерусалими."},{"book":"Лука","chapter":"13","verse":"23","text":"Кон-то пхучляс Лэс:"},{"book":"Лука","chapter":"13","verse":"24","text":"— Тхэ зор тэ дэс андэ танг удар. Пхэнав тумэнги: вай бут кан манген тэ дэн, ай нащи."},{"book":"Лука","chapter":"13","verse":"25","text":"Кана о сагбус э кхерэско кан ущел тай кан пхандэл о удар, тумэ кан овэн тэрдэ аврял кай марэн, мангимаса: «Сагбуса амаро, пхутэр амэнги!» Ай Ов кан пхэнэл: «На джянав тумэн, катар тумэ»."},{"book":"Лука","chapter":"13","verse":"26","text":"Дэчи тумэ кан пхэнэн: «Амэ хасас, пиясас ангал Тутэ, тай Ту сиклярэсас амэндэ андэ улицэс»."},{"book":"Лука","chapter":"13","verse":"27","text":"Ай Ов кан пхэнэл: «Мэ на джянав тумэн, катар тумэ. Джян Мандар алаи, кай керэн канлыки!»"},{"book":"Лука","chapter":"13","verse":"28","text":"Отхэ кан овэл роипэ тай халипэ дандэнго, кана тумэ кан дикхен э Авраамес, э Исаакес, э Яковес тай алаи э прарокен андэ Дэвлэско Патишайлыки, ай тумэ кан овэн читэ отхар."},{"book":"Лука","chapter":"13","verse":"29","text":"Кан авэн мануша катар вастоки тай катар запад, катар север тай катар юги, тай кан лэн тхан пал конас андэ Дэвлэско Патишайлыки."},{"book":"Лука","chapter":"13","verse":"30","text":"Тай о палунэ кан овэн ангал, ай ангалунэ — палал."},{"book":"Лука","chapter":"13","verse":"31","text":"Озаман ко Исус пашылэ сарсавэ фарисея тай пхэнлэ:"},{"book":"Лука","chapter":"13","verse":"32","text":"О Исус пхэнляс лэнги:"},{"book":"Лука","chapter":"13","verse":"33","text":"Ай авдес, рано тай овэр Мэ камэл тэ джяв англэ, вай прароки нащи мэрэл на андэ Иерусалими!"},{"book":"Лука","chapter":"13","verse":"34","text":"Иерусалими, Иерусалими, мударимари э прарокенго тай мударэс барэнца бичялдэн тутэ! Сокаборвар Мэ манглём тэ кидав тэ пуен, сар чирикли кидэл пэ пуен тал пэ пхакендэ, ай тумэ на манглянус!"},{"book":"Лука","chapter":"13","verse":"35","text":"Аки, тумаро кхер ачёл тумэнги чючё. Пхэнав тумэнги, кай тумэ на кан дикхен Ман джи одолэски, бискай на кан пхэнэн: «Махтадимэ Одова, Кон авэл андэ нав ки Сагбуско!»"}]}