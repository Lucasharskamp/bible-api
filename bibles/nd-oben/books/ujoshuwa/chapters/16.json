{"data":[{"book":"UJoshuwa","chapter":"16","verse":"1","text":"Isabelo sikaJosefa saqala eJodani, empumalanga yamanzi eJerikho, sakhwela sisuka lapho sisiya enkangala singena elizweni lamaqaqa eBhetheli."},{"book":"UJoshuwa","chapter":"16","verse":"2","text":"Sadabula sisuka eBhetheli (okutsho iLuzi) sachaphela esabelweni sama-Arikhithi e-Atharothi,"},{"book":"UJoshuwa","chapter":"16","verse":"3","text":"sehlela entshonalanga esabelweni samaJafilethi sisiyabamba ekhunjini lweBhethi-Horoni, sibuye siqonde eGezeri, sisiyaphelela olwandle."},{"book":"UJoshuwa","chapter":"16","verse":"4","text":"Ngakho uManase lo-Efrayimi, izizukulwane zikaJosefa, bemukela ilifa labo."},{"book":"UJoshuwa","chapter":"16","verse":"5","text":"Leli kwakulilizwe lika-Efrayimi ngokosendo lwakhe:"},{"book":"UJoshuwa","chapter":"16","verse":"6","text":"waqhubeka usiya olwandle. Usuka eMikhimethathi enyakatho wajika empumalanga usiya eThahanathi-Shilo, usedlula eJanowa empumalanga."},{"book":"UJoshuwa","chapter":"16","verse":"7","text":"Wasusehlela phansi usuka eJanowa usiya e-Atharothi leNara, wagudla iJerikho wayaphutshela kuJodani."},{"book":"UJoshuwa","chapter":"16","verse":"8","text":"Usuka eThaphuwa umngcele waya entshonalanga eDongeni lweKhana wayaphelela olwandle. Leli kwakuyilifa lesizwana sako-Efrayimi, usendo lunye ngalunye."},{"book":"UJoshuwa","chapter":"16","verse":"9","text":"Wawugoqela njalo wonke amadolobho lemizana yawo eyayehlukaniselwe abako-Efrayimi phakathi kwelifa labakoManase."},{"book":"UJoshuwa","chapter":"16","verse":"10","text":"Kabazange bawadudule amaKhenani ayehlala eGezeri; kuze kube lamhla amaKhenani ahlala phakathi kwabantu bako-Efrayimi kodwa besenziswa umsebenzi wesibhalo."}]}