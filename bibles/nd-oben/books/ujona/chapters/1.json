{"data":[{"book":"UJona","chapter":"1","verse":"1","text":"Ilizwi likaThixo lafika kuJona indodana ka-Amithayi lathi:"},{"book":"UJona","chapter":"1","verse":"2","text":"“Hamba uye edolobheni elikhulu laseNiniva utshumayele ngokulisola kakhulu, ngoba ububi balo sebufinyelele kimi.”"},{"book":"UJona","chapter":"1","verse":"3","text":"Kodwa uJona wabalekela uThixo waqonda eThashishi. Wehla waya eJopha, lapho afica khona umkhumbi owawusiya kuleyondawo. Eseyikhuphile imali yokugada, wangena umkhumbi waqonda eThashishi yena ebalekela uThixo."},{"book":"UJona","chapter":"1","verse":"4","text":"UThixo wathumela isiphepho elwandlwe, kwaphenquka isavunguzane esasingathi sizawubhidliza umkhumbi."},{"book":"UJona","chapter":"1","verse":"5","text":"Bonke abagwedli bawo besaba, ngulowo lalowo wakhala kunkulunkulu wakhe. Baphosela imithwalo elwandle ukuze baphungule ubunzima bomkhumbi."},{"book":"UJona","chapter":"1","verse":"6","text":"Induna yomkhumbi yaya kuye yathi, “Ungalala njani? Vuka ubize unkulunkulu wakho! Mhlawumbe yena uzasizwa ukuze singabhubhi.”"},{"book":"UJona","chapter":"1","verse":"7","text":"Abagwedli basebecebisana bathi, “Wozani, senze inkatho ukuze sibone ukuthi ngubani osibangele uhlupho lolu.” Bayenza inkatho, yadla uJona."},{"book":"UJona","chapter":"1","verse":"8","text":"Basebembuza bathi, “Akusitshele, ngubani osibangele lonke lolu uhlupho na? Wenza msebenzi bani na? Uvela ngaphi? Ungowakuliphi ilizwe? Ungowasiphi isizwe na?”"},{"book":"UJona","chapter":"1","verse":"9","text":"Waphendula wathi, “NgingumHebheru, ngikhonza uThixo, uNkulunkulu wasezulwini, owenza ulwandle kanye lomhlabathi.”"},{"book":"UJona","chapter":"1","verse":"10","text":"Lokhu kwabethusa, babuza bathi, “Wenzeni pho?” (Babekwazi ukuthi ubalekela uThixo ngoba wayevele esebatshelile.)"},{"book":"UJona","chapter":"1","verse":"11","text":"Ulwandle lwaselulokhu luqubuka lusiya phambili ngamandla. Ngakho basebembuza bathi, “Senzeni kuwe ukuze ulwandle luthule singalimali na?”"},{"book":"UJona","chapter":"1","verse":"12","text":"Waphendula wathi, “Ngiqukulani lingiphosele elwandle, luzathula. Ngiyazi ukuthi kungumlandu wami okwenze isiphepho esikhulu kangaka sehlela phezu kwenu.”"},{"book":"UJona","chapter":"1","verse":"13","text":"Kodwa amadoda azama ngamandla ukugwedlela emuva emhlabathini. Kodwa behluleka ngoba ulwandle lwaselusidla amahabula okudlula kuqala."},{"book":"UJona","chapter":"1","verse":"14","text":"Khonapho basebekhala kuThixo bathi, “Oh, Thixo, ungasiyekeli sife ngoba sibulele indoda le. Ungasibeki umlandu wokubulala umuntu ongelacala, ngoba wena, Oh Thixo, wenzile njengokufisa kwakho.”"},{"book":"UJona","chapter":"1","verse":"15","text":"Basebethatha uJona bamphosela olwandle, ulwandle lwase luthula ukugubhaza."},{"book":"UJona","chapter":"1","verse":"16","text":"Lokhu kwenza amadoda lawo amesabe kakhulu uThixo, asesenza umhlatshelo kuThixo enza izifungo kuye."},{"book":"UJona","chapter":"1","verse":"17","text":"Kodwa uThixo waletha inhlanzi enkulukazi yamginya uJona, uJona wahlala phakathi kwenhlanzi insuku ezintathu lobusuku obuthathu."}]}