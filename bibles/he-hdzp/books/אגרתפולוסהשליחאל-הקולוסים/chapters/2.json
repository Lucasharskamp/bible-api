{"data":[{"book":"אגרת פולוס השליח אל-הקולוסים","chapter":"2","verse":"1","text":"אני רוצה שתדעו באיזו דאגה אני מתפלל בעדכם, בעד הקהילה בלודקיא ובעד כל אלה שאינם מכירים אותי אישית."},{"book":"אגרת פולוס השליח אל-הקולוסים","chapter":"2","verse":"2","text":"אני מבקש מאלוהים שיעודד, ישמח ויאחד אתכם באהבה רבה איש לרעהו, כדי שתתנסו בחוויה המעשירה שבידיעת סודו של אלוהים, הלא הוא ישוע המשיח עצמו,"},{"book":"אגרת פולוס השליח אל-הקולוסים","chapter":"2","verse":"3","text":"אשר בו בלבד צפונים כל אוצרות החכמה והדעת."},{"book":"אגרת פולוס השליח אל-הקולוסים","chapter":"2","verse":"4","text":"היודעים אתם מדוע אני כותב לכם את כל הדברים האלה? כדי שאיש לא יוכל לרמותכם בדברי־חלקות."},{"book":"אגרת פולוס השליח אל-הקולוסים","chapter":"2","verse":"5","text":"אני אמנם רחוק מכם גיאוגרפית, אך לבי אתכם, ואני ממש מאושר לראות את אמונתכם החזקה והיציבה במשיח."},{"book":"אגרת פולוס השליח אל-הקולוסים","chapter":"2","verse":"6","text":"לכן, אם אתם מאמינים שהאדון ישוע הוא מושיעכם, שמעו בקולו ושמרו את מצוותיו."},{"book":"אגרת פולוס השליח אל-הקולוסים","chapter":"2","verse":"7","text":"השתרשו בו ושאבו כוחכם ממנו, החזיקו באמונה שקיבלתם, והודו לאלוהים על כל מעשיו."},{"book":"אגרת פולוס השליח אל-הקולוסים","chapter":"2","verse":"8","text":"היזהרו מהאנשים שמנסים לרמותכם ולהרוס את אמונתכם בפילוסופיות ובתיאוריות מוטעות ושטחיות, שמבוססות על מחשבות אדם ולא על דברי המשיח."},{"book":"אגרת פולוס השליח אל-הקולוסים","chapter":"2","verse":"9","text":"כל הטבע האלוהי גלום בגוף המשיח,"},{"book":"אגרת פולוס השליח אל-הקולוסים","chapter":"2","verse":"10","text":"ואם נקשור את חיינו בחייו, נימלא בכל הדרוש לחיינו הרוחניים. המשיח הוא האדון הנעלה ביותר, ובעל שליטה מוחלטת על כל כוח אחר."},{"book":"אגרת פולוס השליח אל-הקולוסים","chapter":"2","verse":"11","text":"כאשר האמנתם במשיח לא עברתם מילה פיזית, אלא מילה רוחנית – המשיח הסיר מעליכם את האופי החוטא שלכם, ואת כל המעשים הרעים שנובעים ממנו."},{"book":"אגרת פולוס השליח אל-הקולוסים","chapter":"2","verse":"12","text":"כי הטבע הישן והרע שלכם מת ונקבר עם המשיח כמסומל בטבילתכם, ואתם קמתם מהמוות יחד עם המשיח ונכנסתם לחיים חדשים לגמרי, בזכות אמונתכם בכוחו ובגבורתו של האלוהים אשר הקימו מן המתים."},{"book":"אגרת פולוס השליח אל-הקולוסים","chapter":"2","verse":"13","text":"גם אתם הייתם פעם מתים באופן רוחני בגלל חטאיכם, הייתם משועבדים לתאוותיכם ולא נימלתם, אך אלוהים סלח לכל חטאיכם והעניק לכם חלק בחיי המשיח."},{"book":"אגרת פולוס השליח אל-הקולוסים","chapter":"2","verse":"14","text":"הוא מחק את כל העדויות המאשימות אותנו באי־קיום חוקי התורה ומצוות ה׳. יתר על כן, הוא השמיד את גיליון העדויות המרשיעות בתקעו אותו על צלב המשיח."},{"book":"אגרת פולוס השליח אל-הקולוסים","chapter":"2","verse":"15","text":"במעשה זה שלל אלוהים מהשטן את האפשרות להאשימנו בחטא, והציג לראווה לכל העולם את נצחונו של המשיח על הצלב, אשר בו נמחקו כל חטאינו ולא נותר להם זכר."},{"book":"אגרת פולוס השליח אל-הקולוסים","chapter":"2","verse":"16","text":"לכן אל תניחו לאיש למתוח עליכם ביקורת על המשקה שאתם שותים, על האוכל שאתם אוכלים, או על ענייני שבתות וחגים,"},{"book":"אגרת פולוס השליח אל-הקולוסים","chapter":"2","verse":"17","text":"שכן דברים אלה הם משניים, ואילו הם צילו של העתיד לבוא – ישוע המשיח האדון."},{"book":"אגרת פולוס השליח אל-הקולוסים","chapter":"2","verse":"18","text":"היזהרו מאנשים שרוצים לרמותכם ולשלול את שכרכם מאלוהים, מאנשים שמתגאים בענוותם ועובדים מלאכים. כל אמונתם מבוססת על ”חזיונות“ והם מלאי גאווה."},{"book":"אגרת פולוס השליח אל-הקולוסים","chapter":"2","verse":"19","text":"אנשים אלה אינם מאמינים בעיקר ובחשוב ביותר – במשיח, שהוא הראש של גוף־המאמינים, וממנו בלבד ניזונים כל איברי הגוף, שגדלים ומתחזקים לפי רצון אלוהים."},{"book":"אגרת פולוס השליח אל-הקולוסים","chapter":"2","verse":"20","text":"לכן אם מתם עם המשיח והשתחררתם מדרך המחשבה של העולם, מדוע אתם ממשיכים להשתעבד לחוקים וכללים שהומצאו על־ידי בני־אדם, כגון:"},{"book":"אגרת פולוס השליח אל-הקולוסים","chapter":"2","verse":"21","text":"אל תאחז בזה, אל תטעם מזה או אל תיגע בזה!?"},{"book":"אגרת פולוס השליח אל-הקולוסים","chapter":"2","verse":"22","text":"כל אלה מתייחסים לדברים ארעיים, שחולפים ונגמרים לאחר השימוש."},{"book":"אגרת פולוס השליח אל-הקולוסים","chapter":"2","verse":"23","text":"חוקים אלה נראים מחוכמים בעיני אנשים שמעמידים פנים כאילו שהם משרתים את אלוהים – אלה שמתפארים בצניעותם והגאים בעובדה שהם מייסרים את גופם. אולם למעשה אין כל תועלת במעשים אלה; הם רק מוסיפים לגאוות האדם, ואינם מביאים כבוד לאלוהים."}]}