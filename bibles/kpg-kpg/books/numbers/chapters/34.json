{"data":[{"book":"Numbers","chapter":"34","verse":"1","text":"Dimaadua gaa wanga gi Moses"},{"book":"Numbers","chapter":"34","verse":"2","text":"nnelekai aanei ang gi digau Israel, “Goodou ma ga ulu adu gi Canaan, di gowaa dela e gowadu ko Au gi goodou, nia hagageinga taalinga godou henua le e hai beenei:"},{"book":"Numbers","chapter":"34","verse":"3","text":"Tagageinga di bahi i ngaaga le e daamada mai di Anggowaa go Zin e hana i taalinga tagageinga o Edom. E daamada i dua i di mada ngaaga di Tai Mmade,"},{"book":"Numbers","chapter":"34","verse":"4","text":"gaa huli gi baahi ngeia gi di Ala Nnoonua o Akrabbim, ga hanadu hua igolo laa lodo o Zin gi ngaaga adu gi Kadesh Barnea, ga huli adu beelaa gi baahi dai ngeia adu gi Hazar Addar, ga hanadu gi Azmon,"},{"book":"Numbers","chapter":"34","verse":"5","text":"di gowaa dela ga huli adu gi di gowaa baba o tagageinga o Egypt, ga haga odi gi muli di Tai go Mediterranean."},{"book":"Numbers","chapter":"34","verse":"6","text":"“Tagageinga di bahi i dai la dela go di Tai go Mediterranean."},{"book":"Numbers","chapter":"34","verse":"7","text":"“Tagageinga di bahi i ngeia le e daudali di laini mai di Tai go Mediterranean gaa hana gi di Gonduu Hor,"},{"book":"Numbers","chapter":"34","verse":"8","text":"tugi i golo gaa hana gi di Ala Nnoonua o Hamath. E hanadu hua igolo gi Zedad"},{"book":"Numbers","chapter":"34","verse":"9","text":"mo Ziphron, ga haga odi gi muli i Hazar Enan."},{"book":"Numbers","chapter":"34","verse":"10","text":"“Tagageinga di bahi i dua e daudali hua di laini mai Hazar Enan e hana gi Shepham."},{"book":"Numbers","chapter":"34","verse":"11","text":"Ga hanadu gi ngaaga gi Harbel34.11 Harbel be go Riblah, i bahi i dua o Ain, gaa hana hua igolo gi nia dama gonduu i bahi i dua tongo tai di Tai o Galilee,"},{"book":"Numbers","chapter":"34","verse":"12","text":"ga hanadu labelaa gi ngaaga i taalinga di monowai Jordan, ga haga odi gi muli i di Tai Mmade."},{"book":"Numbers","chapter":"34","verse":"13","text":"Moses ga helekai gi digau Israel, “Deenei tenua e hudihudi go goodou e hai mee ginai, go tenua a Dimaadua ne haga ingoo gi nia madawaawa e hiwa mo di baahi."},{"book":"Numbers","chapter":"34","verse":"14","text":"Nia madawaawa Reuben mo Gad mo di baahi i dua di madawaawa Manasseh la guu kae nadau gowaa, ne duwwe gii hai be nadau madahaanau,"},{"book":"Numbers","chapter":"34","verse":"15","text":"i bahi i dua Jordan, huudonu mai Jericho.”34.15 Joshua 14.1-5"},{"book":"Numbers","chapter":"34","verse":"16","text":"Dimaadua ga helekai gi Moses,"},{"book":"Numbers","chapter":"34","verse":"17","text":"“Eleazar, tangada hai mee dabu, mo Joshua, tama daane a Nun, la gi duwwe tenua gi nia daangada."},{"book":"Numbers","chapter":"34","verse":"18","text":"Gaamai labelaa di tagi e dahi mai di madawaawa e dahi e hagamaamaa e duwwe di maa.”"},{"book":"Numbers","chapter":"34","verse":"19-28","text":"Aanei nia daane ne hilihili go Dimaadua:"},{"book":"Numbers","chapter":"34","verse":"29","text":"Aanei nia daane a Dimaadua ne dongo bolo e duwwe nia gowaa ang gi digau Israel i lodo tenua go Canaan."}]}