{"data":[{"book":"Genesis","chapter":"24","verse":"1","text":"Abraham was oud en hoogbejaard, en Jahweh had Abraham in alles gezegend."},{"book":"Genesis","chapter":"24","verse":"2","text":"Daarom sprak Abraham tot den oudsten dienaar van zijn huis, die het opzicht had over heel zijn bezit: Leg uw hand onder mijn heup;"},{"book":"Genesis","chapter":"24","verse":"3","text":"want ik wil u doen zweren bij Jahweh, den God des hemels en den God der aarde, dat gij voor mijn zoon geen vrouw zult kiezen uit de dochters der Kanaänieten, in wier midden ik woon;"},{"book":"Genesis","chapter":"24","verse":"4","text":"maar dat gij naar mijn land en mijn familie zult gaan, om dáár een vrouw voor mijn zoon Isaäk te zoeken."},{"book":"Genesis","chapter":"24","verse":"5","text":"De dienaar antwoordde: Maar als nu de vrouw mij niet wil volgen naar dit land, moet ik dan uw zoon terugbrengen naar het land, waaruit gij zijt weggetrokken?"},{"book":"Genesis","chapter":"24","verse":"6","text":"Maar Abraham zeide hem: Pas op, dat ge mijn zoon daar niet terugbrengt."},{"book":"Genesis","chapter":"24","verse":"7","text":"Jahweh, de God des hemels, die mij uit mijn vaderlijk huis en uit mijn geboorteland heeft geleid, en die mij gezegd en bezworen heeft: “Aan uw nageslacht geef Ik dit land”: Hij zal zijn engel voor u uit zenden, en u daar voor mijn zoon een vrouw laten vinden."},{"book":"Genesis","chapter":"24","verse":"8","text":"Mocht die vrouw u niet willen volgen, dan verplicht mijn eed u niet langer; maar in geen geval moogt ge mijn zoon daar terugbrengen."},{"book":"Genesis","chapter":"24","verse":"9","text":"Toen legde de dienaar zijn hand onder de heup van Abraham, zijn meester, en zwoer hem de gevraagde eed."},{"book":"Genesis","chapter":"24","verse":"10","text":"Nu nam de dienaar tien kamelen uit de kudde van zijn meester, pakte allerlei kostbaarheden van zijn meester bijeen, trok op en reisde naar Aram-Naharáim, naar de stad van Nachor."},{"book":"Genesis","chapter":"24","verse":"11","text":"Buiten de stad bij de waterput liet hij de kamelen neerknielen; het was tegen de avond, dus tegen de tijd, dat de vrouwen naar buiten gaan, om water te putten."},{"book":"Genesis","chapter":"24","verse":"12","text":"Toen sprak hij: Jahweh, God van mijn heer Abraham; ik bid U, laat mij nu slagen, en wees Abraham, mijn meester, genadig."},{"book":"Genesis","chapter":"24","verse":"13","text":"Zie, ik sta bij de bron, en de dochters van de burgers der stad komen naar buiten, om water te putten."},{"book":"Genesis","chapter":"24","verse":"14","text":"Wanneer het meisje, tot wie ik zeg: “reik mij uw kruik, om te drinken”, ten antwoord geeft: “drink, en ook uw kamelen zal ik water geven”; dan zal dàt het meisje zijn, dat Gij voor uw dienaar Isaäk hebt bestemd; en daaraan zal ik erkennen, dat Gij mijn heer genadig zijt."},{"book":"Genesis","chapter":"24","verse":"15","text":"Nog had hij niet uitgesproken, of Rebekka kwam met een kruik op haar schouder naar buiten; zij was de dochter van Betoeël, den zoon van Milka, de vrouw van Nachor, Abrahams broer."},{"book":"Genesis","chapter":"24","verse":"16","text":"Het was een bijzonder mooi meisje; een maagd, die nog met geen man omgang had gehad. Zij daalde af naar de bron, vulde haar kruik, en kwam weer naar boven."},{"book":"Genesis","chapter":"24","verse":"17","text":"De dienaar liep op haar toe, en sprak: Laat mij een beetje water drinken uit uw kruik."},{"book":"Genesis","chapter":"24","verse":"18","text":"Zij antwoordde: Drink, heer. En terstond liet zij de kruik op haar hand zakken, en gaf hem te drinken."},{"book":"Genesis","chapter":"24","verse":"19","text":"En toen zij hem had laten drinken, zeide zij nog: Ook voor uw kamelen zal ik water putten, tot ze genoeg hebben."},{"book":"Genesis","chapter":"24","verse":"20","text":"Vlug goot ze haar kruik in de drinkbak leeg, repte zich weer naar de put, om opnieuw te gaan scheppen, en water te putten voor al zijn kamelen."},{"book":"Genesis","chapter":"24","verse":"21","text":"Zwijgend nam de man haar nauwkeuriger op, om te weten, of Jahweh zijn reis had doen slagen, of niet."},{"book":"Genesis","chapter":"24","verse":"22","text":"En nadat de kamelen volop hadden gedronken, nam de man een gouden neusring ter waarde van een halve sikkel, stak die in haar neus, deed om haar polsen twee armbanden ter waarde van tien gouden sikkels,"},{"book":"Genesis","chapter":"24","verse":"23","text":"en vroeg: Wiens dochter zijt gij; vertel me dat eens? Is er in het huis van uw vader plaats voor ons, om te overnachten?"},{"book":"Genesis","chapter":"24","verse":"24","text":"Ze gaf hem ten antwoord: Ik ben de dochter van Betoeël, den zoon van Milka, dien zij aan Nachor heeft gebaard."},{"book":"Genesis","chapter":"24","verse":"25","text":"En zij ging voort: We hebben stro en voedsel in overvloed, ook plaats om te overnachten."},{"book":"Genesis","chapter":"24","verse":"26","text":"Toen viel de man op zijn knieën, aanbad Jahweh,"},{"book":"Genesis","chapter":"24","verse":"27","text":"en sprak: Gezegend zij Jahweh, de God van Abraham, mijn meester, die zijn genade en trouw aan mijn heer niet onthoudt; want Jahweh heeft mij geleid naar het huis van den broer van mijn heer."},{"book":"Genesis","chapter":"24","verse":"28","text":"Het meisje was al naar huis gelopen, en vertelde thuis aan haar moeder, wat er gebeurd was."},{"book":"Genesis","chapter":"24","verse":"29","text":"Nu had Rebekka een broer, die Laban heette. Laban liep naar den man, die buiten bij de bron stond;"},{"book":"Genesis","chapter":"24","verse":"30","text":"want hij had de neusring gezien met de armbanden om de polsen van zijn zuster, en zijn zuster Rebekka horen vertellen: zo en zo heeft de man met mij gesproken. Hij trad op hem toe, terwijl hij nog met de kamelen bij de bron stond te wachten,"},{"book":"Genesis","chapter":"24","verse":"31","text":"en sprak: Kom, gezegende van Jahweh; waarom blijft ge nog buiten staan, terwijl ik het huis en een plaats voor de kamelen al gereed heb?"},{"book":"Genesis","chapter":"24","verse":"32","text":"Hij leidde den man naar huis, zadelde de kamelen af, en gaf ze stro en voer; dan bracht hij voor hem en zijn mannen water, om zich de voeten te wassen."},{"book":"Genesis","chapter":"24","verse":"33","text":"Maar toen hem spijzen werden voorgezet, zeide hij: Ik eet niet, eer ik gezegd heb, wat ik moet zeggen. Hij zeide: Spreek op."},{"book":"Genesis","chapter":"24","verse":"34","text":"En hij sprak: Ik ben de dienaar van Abraham."},{"book":"Genesis","chapter":"24","verse":"35","text":"Jahweh heeft mijn heer overvloedig gezegend, zodat hij rijk is geworden; Hij heeft hem schapen en runderen, zilver en goud, slaven en slavinnen, kamelen en ezels geschonken."},{"book":"Genesis","chapter":"24","verse":"36","text":"En Sara, de vrouw van mijn meester, heeft mijn heer een zoon gebaard, toen ze reeds oud was; en aan hem heeft hij heel zijn bezit vermaakt."},{"book":"Genesis","chapter":"24","verse":"37","text":"Nu heeft mijn meester mij een eed laten zweren: Gij moogt voor mijn zoon geen vrouw nemen uit de dochters der Kanaänieten, in wier land ik woon;"},{"book":"Genesis","chapter":"24","verse":"38","text":"maar ge moet naar het huis van mijn vader gaan en naar mijn stam, om daar een vrouw voor mijn zoon te halen."},{"book":"Genesis","chapter":"24","verse":"39","text":"Ik zeide tot mijn heer: Maar als die vrouw mij niet wil volgen?"},{"book":"Genesis","chapter":"24","verse":"40","text":"Hij antwoordde mij: Jahweh voor wiens aanschijn ik heb geleefd, Hij zal zijn engel met u zenden, en uw reis doen gelukken; gij zult een vrouw voor mijn zoon krijgen uit mijn stam en uit het huis van mijn vader."},{"book":"Genesis","chapter":"24","verse":"41","text":"Eerst dan zijt gij van de eed, die ik u opleg, ontslagen, als ge bij mijn stam zijt gekomen, en men er u geen geven wil; dan verplicht mijn eed u niet meer."},{"book":"Genesis","chapter":"24","verse":"42","text":"Toen ik dan vandaag bij de bron was gekomen, zeide ik: Jahweh, God van mijn heer Abraham; ach, laat toch de reis gelukken, die ik heb ondernomen."},{"book":"Genesis","chapter":"24","verse":"43","text":"Zie, ik sta nu bij de waterbron. Wanneer de maagd, die naar buiten komt, om water te putten, en tot wie ik zeg: “geef mij een beetje water te drinken uit uw kruik”,"},{"book":"Genesis","chapter":"24","verse":"44","text":"mij ten antwoord geeft: “drink, en ook voor uw kamelen zal ik putten”, dan zal zij de vrouw zijn, die Jahweh voor den zoon van mijn heer heeft bestemd."},{"book":"Genesis","chapter":"24","verse":"45","text":"Nog had ik bij mezelf niet uitgesproken, of daar kwam Rebekka naar buiten met haar kruik op haar schouder, en daalde af naar de bron, om te putten. En toen ik haar zeide: “laat mij wat drinken”,"},{"book":"Genesis","chapter":"24","verse":"46","text":"liet ze dadelijk haar kruik zakken, en sprak: “drink, en ook uw kamelen zal ik water geven”. Ik dronk, en ze liet ook de kamelen drinken."},{"book":"Genesis","chapter":"24","verse":"47","text":"Ik vroeg haar: Wiens dochter zijt gij? Zij antwoordde: De dochter van Betoeël, den zoon van Nachor, dien Milka hem geschonken heeft. Toen stak ik een ring in haar neus, en deed armbanden om haar polsen."},{"book":"Genesis","chapter":"24","verse":"48","text":"Ik viel op mijn knieën om Jahweh te aanbidden, en ik zegende Jahweh, den God van mijn heer Abraham, die mij op de rechte weg had geleid, om voor zijn zoon de dochter van den broer van mijn meester te gaan halen."},{"book":"Genesis","chapter":"24","verse":"49","text":"Welnu dan, als gij mijn heer liefde en trouw wilt bewijzen, zegt het mij dan; maar zo niet, laat het mij eveneens weten, dan kan ik naar rechts of naar links gaan."},{"book":"Genesis","chapter":"24","verse":"50","text":"Laban en Betoeël gaven ten antwoord: Dit is een beschikking van Jahweh; we kunnen er niets tegen inbrengen."},{"book":"Genesis","chapter":"24","verse":"51","text":"Zie Rebekka staat te uwer beschikking; neem haar met u mee, opdat zij de vrouw wordt van den zoon van uw heer, zoals Jahweh gezegd heeft."},{"book":"Genesis","chapter":"24","verse":"52","text":"Toen de dienaar van Abraham had gehoord wat ze zeiden, wierp hij zich ter aarde voor Jahweh neer."},{"book":"Genesis","chapter":"24","verse":"53","text":"Hij haalde zilveren en gouden sieraden en klederen te voorschijn, en schonk ze aan Rebekka; ook aan haar broer en haar moeder gaf hij kostbare geschenken."},{"book":"Genesis","chapter":"24","verse":"54","text":"Toen eerst aten en dronken hij en zijn mannen, en bleven ze overnachten. Zodra men de volgende morgen was opgestaan, sprak hij: Laat mij nu terug gaan naar mijn heer."},{"book":"Genesis","chapter":"24","verse":"55","text":"Maar haar broer en haar moeder zeiden: Laat het meisje nog een dag of tien bij ons blijven; dan kan ze vertrekken."},{"book":"Genesis","chapter":"24","verse":"56","text":"Maar hij antwoordde hun: Houdt me niet tegen, nu Jahweh mijn reis heeft doen slagen; staat mij dus toe, naar mijn heer te vertrekken."},{"book":"Genesis","chapter":"24","verse":"57","text":"Ze zeiden: We zullen het meisje roepen, en het haar zelf vragen."},{"book":"Genesis","chapter":"24","verse":"58","text":"Zij riepen Rebekka, en vroegen haar: Wilt ge met dien man meegaan? Zij antwoordde: Ja!"},{"book":"Genesis","chapter":"24","verse":"59","text":"Nu lieten ze hun zuster Rebekka vertrekken, vergezeld van haar min en den dienaar van Abraham met zijn volk."},{"book":"Genesis","chapter":"24","verse":"60","text":"Zij zegenden Rebekka, en zeiden tot haar: Zuster, moogt ge tot duizend maal tienduizenden groeien, En moge uw kroost de poorten bezitten van die het haten."},{"book":"Genesis","chapter":"24","verse":"61","text":"Toen maakten Rebekka en haar dienstmaagd zich klaar, stegen op de kamelen, en sloten zich aan bij den man; de dienaar nam Rebekka mee, en vertrok."},{"book":"Genesis","chapter":"24","verse":"62","text":"Intussen was Isaäk naar de woestijn bij de bron van Lachai-Roï getrokken, en woonde hij in het land van de Négeb."},{"book":"Genesis","chapter":"24","verse":"63","text":"Eens was Isaäk bij het vallen van de avond het veld ingegaan, om zich wat te verzetten; toevallig sloeg hij zijn ogen op, en zie: daar kwamen kamelen aan."},{"book":"Genesis","chapter":"24","verse":"64","text":"Ook Rebekka sloeg haar ogen op; en toen zij Isaäk zag, liet zij zich van haar kameel afglijden,"},{"book":"Genesis","chapter":"24","verse":"65","text":"en sprak tot den dienaar: Wie is die man daar, die ons in het veld tegemoet komt? De dienaar antwoordde: Dat is mijn meester. Toen nam ze haar sluier, en bedekte zich."},{"book":"Genesis","chapter":"24","verse":"66","text":"En nadat de dienaar alles, wat hij gedaan had, aan Isaäk had verteld,"},{"book":"Genesis","chapter":"24","verse":"67","text":"leidde Isaäk Rebekka naar de tent van Sara zijn moeder, en nam haar tot vrouw. Isaäk kreeg haar lief, en troostte zich over de dood van zijn moeder."}]}