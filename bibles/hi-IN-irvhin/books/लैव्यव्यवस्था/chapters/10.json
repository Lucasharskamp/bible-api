{"data":[{"book":"लैव्यव्यवस्था","chapter":"10","verse":"1","text":"तब नादाब और अबीहू10:1 नादाब और अबीहू: हारून के जेठे पुत्र जो मूसा के साथ सीनै पर्वत पर चढ़ने‍वालों में थे उन्हें दूर ही से उपासना करनी थी”, “परमेश्वर के निकट” नहीं आना था। नामक हारून के दो पुत्रों ने अपना-अपना धूपदान लिया, और उनमें आग भरी, और उसमें धूप डालकर उस अनुचित आग को जिसकी आज्ञा यहोवा ने नहीं दी थी यहोवा के सम्मुख अर्पित किया।"},{"book":"लैव्यव्यवस्था","chapter":"10","verse":"2","text":"तब यहोवा के सम्मुख से आग निकली और उन दोनों को भस्म कर दिया, और वे यहोवा के सामने मर गए।"},{"book":"लैव्यव्यवस्था","chapter":"10","verse":"3","text":"तब मूसा ने हारून से कहा, “यह वही बात है जिसे यहोवा ने कहा था, कि जो मेरे समीप आए अवश्य है कि वह मुझे पवित्र जाने, और सारी जनता के सामने मेरी महिमा करे।” और हारून चुप रहा।"},{"book":"लैव्यव्यवस्था","chapter":"10","verse":"4","text":"तब मूसा ने मीशाएल और एलसाफान को जो हारून के चाचा उज्जीएल के पुत्र थे बुलाकर कहा, “निकट आओ, और अपने भतीजों को पवित्रस्थान के आगे से उठाकर छावनी के बाहर ले जाओ।”"},{"book":"लैव्यव्यवस्था","chapter":"10","verse":"5","text":"मूसा की इस आज्ञा के अनुसार वे निकट जाकर उनको अंगरखों सहित उठाकर छावनी के बाहर ले गए।"},{"book":"लैव्यव्यवस्था","chapter":"10","verse":"6","text":"तब मूसा ने हारून से और उसके पुत्र एलीआजर और ईतामार से कहा, “तुम लोग अपने सिरों के बाल मत बिखराओ10:6 तुम लोग अपने सिरों के बाल मत बिखराओ: उनकी प्रथा में बाल लम्बे रखना या जो सिर पर और मुँह पर बिखराए जाते थे।, और न अपने वस्त्रों को फाड़ो, ऐसा न हो कि तुम भी मर जाओ, और सारी मण्डली पर उसका क्रोध भड़क उठे; परन्तु इस्राएल के सारे घराने के लोग जो तुम्हारे भाई-बन्धु हैं वह यहोवा की लगाई हुई आग पर विलाप करें।"},{"book":"लैव्यव्यवस्था","chapter":"10","verse":"7","text":"और तुम लोग मिलापवाले तम्बू के द्वार के बाहर न जाना, ऐसा न हो कि तुम मर जाओ; क्योंकि यहोवा के अभिषेक का तेल तुम पर लगा हुआ है।” मूसा के इस वचन के अनुसार उन्होंने किया।"},{"book":"लैव्यव्यवस्था","chapter":"10","verse":"8","text":"फिर यहोवा ने हारून से कहा,"},{"book":"लैव्यव्यवस्था","chapter":"10","verse":"9","text":"“जब जब तू या तेरे पुत्र मिलापवाले तम्बू में आएँ तब-तब तुम में से कोई न तो दाखमधु पीए हो न और किसी प्रकार का मद्य, कहीं ऐसा न हो कि तुम मर जाओ; तुम्हारी पीढ़ी-पीढ़ी में यह विधि प्रचलित रहे,"},{"book":"लैव्यव्यवस्था","chapter":"10","verse":"10","text":"जिससे तुम पवित्र और अपवित्र में, और शुद्ध और अशुद्ध में अन्तर कर सको;"},{"book":"लैव्यव्यवस्था","chapter":"10","verse":"11","text":"और इस्राएलियों को उन सब विधियों को सिखा सको जिसे यहोवा ने मूसा के द्वारा उनको बता दी हैं।”"},{"book":"लैव्यव्यवस्था","chapter":"10","verse":"12","text":"फिर मूसा ने हारून से और उसके बचे हुए दोनों पुत्र एलीआजर और ईतामार से भी कहा, “यहोवा के हव्य में से जो अन्नबलि बचा है उसे लेकर वेदी के पास बिना ख़मीर खाओ, क्योंकि वह परमपवित्र है;"},{"book":"लैव्यव्यवस्था","chapter":"10","verse":"13","text":"और तुम उसे किसी पवित्रस्थान में खाओ, वह यहोवा के हव्य में से तेरा और तेरे पुत्रों का हक़ है; क्योंकि मैंने ऐसी ही आज्ञा पाई है।"},{"book":"लैव्यव्यवस्था","chapter":"10","verse":"14","text":"तब हिलाई हुई भेंट की छाती और उठाई हुई भेंट की जाँघ को तुम लोग, अर्थात् तू और तेरे बेटे-बेटियाँ सब किसी शुद्ध स्थान में खाओ; क्योंकि वे इस्राएलियों के मेलबलियों में से तुझे और तेरे बच्चों का हक़ ठहरा दी गई हैं।"},{"book":"लैव्यव्यवस्था","chapter":"10","verse":"15","text":"चर्बी के हव्यों समेत जो उठाई हुई जाँघ और हिलाई हुई छाती यहोवा के सामने हिलाने के लिये आया करेंगी, ये भाग यहोवा की आज्ञा के अनुसार सर्वदा की विधि की व्यवस्था से तेरे और तेरे बच्चों के लिये हैं।”"},{"book":"लैव्यव्यवस्था","chapter":"10","verse":"16","text":"फिर मूसा ने पापबलि के बकरे की खोजबीन की, तो क्या पाया कि वह जलाया गया है, इसलिए एलीआजर और ईतामार जो हारून के पुत्र बचे थे उनसे वह क्रोध में आकर कहने लगा,"},{"book":"लैव्यव्यवस्था","chapter":"10","verse":"17","text":"“पापबलि जो परमपवित्र है और जिसे यहोवा ने तुम्हें इसलिए दिया है कि तुम मण्डली के अधर्म का भार अपने पर उठाकर उनके लिये यहोवा के सामने प्रायश्चित करो, तुम ने उसका माँस पवित्रस्थान में क्यों नहीं खाया?"},{"book":"लैव्यव्यवस्था","chapter":"10","verse":"18","text":"देखो, उसका लहू पवित्रस्थान के भीतर तो लाया ही नहीं गया, निःसन्देह उचित था कि तुम मेरी आज्ञा के अनुसार उसके माँस को पवित्रस्थान में खाते।”"},{"book":"लैव्यव्यवस्था","chapter":"10","verse":"19","text":"इसका उत्तर हारून ने मूसा को इस प्रकार दिया, “देख, आज ही उन्होंने अपने पापबलि और होमबलि को यहोवा के सामने चढ़ाया; फिर मुझ पर ऐसी विपत्तियाँ आ पड़ी हैं! इसलिए यदि मैं आज पापबलि का माँस खाता तो क्या यह बात यहोवा के सम्मुख भली होती?”"},{"book":"लैव्यव्यवस्था","chapter":"10","verse":"20","text":"जब मूसा ने यह सुना तब उसे संतोष हुआ।"}]}