{"data":[{"book":"కొలస్సీ పత్రిక","chapter":"3","verse":"1","text":"అయితే దేవుడు మిమ్మల్ని క్రీస్తుతో కూడ సజీవులుగా లేపాడు కాబట్టి పైన ఉన్న వాటినే వెతుకుతూ ఉండండి. అక్కడ క్రీస్తు దేవుని కుడి పక్కన కూర్చుని ఉన్నాడు."},{"book":"కొలస్సీ పత్రిక","chapter":"3","verse":"2","text":"పైన ఉన్న వాటి మీదే మీ మనసు నిలపండి. భూసంబంధమైన వాటి మీద మనసు పెట్టుకోవద్దు."},{"book":"కొలస్సీ పత్రిక","chapter":"3","verse":"3","text":"ఎందుకంటే మీరు చనిపోయారు గానీ మీ జీవాన్ని దేవుడు క్రీస్తులో దాచి పెట్టాడు."},{"book":"కొలస్సీ పత్రిక","chapter":"3","verse":"4","text":"మీ జీవం అయిన క్రీస్తు ప్రత్యక్షమైనప్పుడు మీరు కూడా మహిమలో ఆయనతో ప్రత్యక్షమౌతారు."},{"book":"కొలస్సీ పత్రిక","chapter":"3","verse":"5","text":"కాబట్టి ఈ లోకంలోని పాపపు వాంఛలను అంటే వ్యభిచారం, అపవిత్రత, లైంగిక విశృంఖలత, దురాశ, ధన వ్యామోహానికి మారుపేరైన విగ్రహారాధనలను చంపివేయండి."},{"book":"కొలస్సీ పత్రిక","chapter":"3","verse":"6","text":"వీటి వలనే దేవుని తీవ్ర కోపం అవిధేయుల పైకి వస్తుంది."},{"book":"కొలస్సీ పత్రిక","chapter":"3","verse":"7","text":"గతంలో మీరు వారితో కలసి నివసించినప్పుడు ఇవన్నీ చేస్తూ వచ్చారు."},{"book":"కొలస్సీ పత్రిక","chapter":"3","verse":"8","text":"కానీ ఇప్పుడు మీరు తీవ్ర కోపం, ఆగ్రహం, దుర్మార్గపు ఉద్దేశాలు, నిందా వాక్కులు, మీ నోటి నుండి అవమానకరమైన మాటలు, బూతులు అన్నీ వదిలి పెట్టాలి."},{"book":"కొలస్సీ పత్రిక","chapter":"3","verse":"9","text":"ఒకరితో ఒకరు అబద్ధాలు చెప్పవద్దు. ఎందుకంటే మీరు మీ పూర్వ నైజాన్ని దాని పనులతో సహా తీసివేశారు."},{"book":"కొలస్సీ పత్రిక","chapter":"3","verse":"10","text":"ఇప్పుడు ఒక నూతన వ్యక్తిని ధరించారు. ఆ నూతన వ్యక్తిని మీలో సృష్టించిన వాడి స్వరూపంలోకి పూర్ణ జ్ఞానంతో నూతనమవుతూ ఉన్నారు."},{"book":"కొలస్సీ పత్రిక","chapter":"3","verse":"11","text":"ఇలాంటి అవగాహనలో గ్రీకు వాడనీ యూదుడనీ భేదాలు ఉండవు. సున్నతి పొందిన వాడనీ సున్నతి పొందని వాడనీ భేదం లేదు. ఆటవికుడనీ, సితియా జాతివాడనీ, బానిస అనీ, స్వతంత్రుడనీ లేదు. క్రీస్తే సమస్తం, సమస్తంలో ఆయనే ఉన్నాడు."},{"book":"కొలస్సీ పత్రిక","chapter":"3","verse":"12","text":"కాబట్టి దేవుడు ఏర్పరచుకున్న వారూ పరిశుద్ధులూ ప్రియమైన వారుగా, మీరు కనికర హృదయాన్నీ దయనూ దీనత్వాన్నీ సాత్వికతనూ సహనాన్నీ ధరించుకోండి."},{"book":"కొలస్సీ పత్రిక","chapter":"3","verse":"13","text":"ఒకరినొకరు సహించుకోండి. ఇతరుల పట్ల కృప కలిగి ఉండండి. ఎవరి మీదైనా ఫిర్యాదు ఉంటే ప్రభువు మిమ్మల్ని క్షమించినట్టే మీరూ క్షమించండి."},{"book":"కొలస్సీ పత్రిక","chapter":"3","verse":"14","text":"వీటన్నిటికి పైగా ప్రేమను కలిగి ఉండండి. ప్రేమ ఐక్యతకు పరిపూర్ణ రూపం ఇస్తుంది."},{"book":"కొలస్సీ పత్రిక","chapter":"3","verse":"15","text":"క్రీస్తు ప్రసాదించే శాంతి మీ హృదయాల్లో పరిపాలించనివ్వండి. ఈ శాంతి కోసమే మిమ్మల్ని ఒకే శరీరంగా దేవుడు పిలిచాడు. ఇంకా కృతజ్ఞులై ఉండండి."},{"book":"కొలస్సీ పత్రిక","chapter":"3","verse":"16","text":"క్రీస్తు వాక్కు మీలో సమృద్ధిగా నివసించనివ్వండి. సంపూర్ణ జ్ఞానంతో ఒకరికొకరు బోధించుకోండి, బుద్ది చెప్పుకోండి. మీ హృదయాల్లో కృతజ్ఞత కలిగి కీర్తనలతోనూ భజనలతోనూ ఆత్మ సంబంధమైన గానాలతోనూ దేవునికి పాటలు పాడండి."},{"book":"కొలస్సీ పత్రిక","chapter":"3","verse":"17","text":"మాటతో గానీ చర్యతో గానీ, మీరేది చేసినా ప్రభువైన యేసు పేర చేయండి. తండ్రి అయిన దేవునికి ఆయన ద్వారా కృతజ్ఞతలు అర్పిస్తూ చేయండి."},{"book":"కొలస్సీ పత్రిక","chapter":"3","verse":"18","text":"భార్యలారా, మీ భర్తలకు లోబడి ఉండండి. ఇది ప్రభువులో తగిన ప్రవర్తన."},{"book":"కొలస్సీ పత్రిక","chapter":"3","verse":"19","text":"భర్తలారా, మీ భార్యలను ప్రేమించండి. వారితో కటువుగా ఉండవద్దు."},{"book":"కొలస్సీ పత్రిక","chapter":"3","verse":"20","text":"పిల్లలారా, అన్ని విషయాల్లో మీ తల్లిదండ్రుల మాట వినండి. ఇది ప్రభువుకు ప్రీతికరంగా ఉంటుంది."},{"book":"కొలస్సీ పత్రిక","chapter":"3","verse":"21","text":"తండ్రులారా, మీ పిల్లలు నిరుత్సాహపడకుండేలా వారిని రెచ్చగొట్టవద్దు."},{"book":"కొలస్సీ పత్రిక","chapter":"3","verse":"22","text":"దాసులారా, మనుషులను మెప్పించాలని చూసే వారిలా పైకి కనిపించాలని కాకుండా ప్రభువుకు భయపడుతూ చిత్తశుద్ధితో అన్ని విషయాల్లో మీ ఇహలోక యజమానులకు లోబడి ఉండండి."},{"book":"కొలస్సీ పత్రిక","chapter":"3","verse":"23","text":"మీరు ఏ పని చేసినా హృదయపూర్వకంగా చేయండి. మనుషుల కోసం అని కాదు గానీ ప్రభువుకు చేస్తున్నట్లు భావించుకుని చేయండి."},{"book":"కొలస్సీ పత్రిక","chapter":"3","verse":"24","text":"ప్రభువు నుండి మీకు వారసత్వం బహుమతిగా లభిస్తుందని మీకు తెలుసు. ప్రభువైన క్రీస్తుకు మీరు సేవ చేస్తున్నారు."},{"book":"కొలస్సీ పత్రిక","chapter":"3","verse":"25","text":"అక్రమం చేసేవాడికి తాను చేసిన అక్రమానికి తగిన శాస్తి జరుగుతుంది. ఎలాంటి పక్షపాతం ఉండదు."}]}