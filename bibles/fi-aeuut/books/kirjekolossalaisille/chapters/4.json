{"data":[{"book":"Kirje kolossalaisille","chapter":"4","verse":"1","text":"Teidän, joilla on orjia, on oltava heitä kohtaan oikeudenmukaisia ja tasapuolisia. Muistakaa aina, että teilläkin on taivaassa Isäntänne, joka tarkkailee teitä."},{"book":"Kirje kolossalaisille","chapter":"4","verse":"2","text":"Älkää väsykö rukoilemaan; jatkakaa sinnikkäästi ja kiittäkää."},{"book":"Kirje kolossalaisille","chapter":"4","verse":"3","text":"Muistakaa rukoilla meidänkin puolestamme, että Jumala antaisi meille paljon mahdollisuuksia levittää hyvää uutista Kristuksesta. Sen vuoksihan olen täällä vankilassakin."},{"book":"Kirje kolossalaisille","chapter":"4","verse":"4","text":"Rukoilkaa, että osaisin esittää koko sanoman rohkeasti ja selvästi, niin kuin pitäisi."},{"book":"Kirje kolossalaisille","chapter":"4","verse":"5","text":"Käyttäkää kaikki tilaisuudet hyväksi, että voisitte levittää ilosanomaa. Olkaa viisaita joutuessanne tekemisiin ulkopuolisten kanssa."},{"book":"Kirje kolossalaisille","chapter":"4","verse":"6","text":"Kun keskustelette ihmisten kanssa, olkaa ystävällisiä ja silti suoria. Oppikaa vastaamaan jokaiselle oikein."},{"book":"Kirje kolossalaisille","chapter":"4","verse":"7","text":"Rakas uskonveljeni Tykikus kertoo teille kuulumiseni. Hän tekee lujasti työtä ja palvelee kanssani Herraa."},{"book":"Kirje kolossalaisille","chapter":"4","verse":"8","text":"Lähetän hänet tälle matkalle kertomaan, mitä meille kuuluu, ja rohkaisemaan ja lohduttamaan teitä."},{"book":"Kirje kolossalaisille","chapter":"4","verse":"9","text":"Lähetän myös Onesimuksen, rakkaan ja luotettavan veljen, joka on teikäläisiä. Hän ja Tykikus kertovat tuoreimmat uutiset."},{"book":"Kirje kolossalaisille","chapter":"4","verse":"10","text":"Aristarkus, joka on täällä kanssani vankina, lähettää teille terveisiä, samoin Markus, Barnabaan serkku. Niin kuin aikaisemmin sanoin, ottakaa Barnabas lämpimästi vastaan, jos hän tulee sinne."},{"book":"Kirje kolossalaisille","chapter":"4","verse":"11","text":"Myös Jeesus, jota sanotaan Justukseksi, lähettää terveisensä. Nämä kolme ovat täällä ainoat juutalaiskristityt, jotka auttavat minua työssä. Heidän olemassaolonsa on minulle suuri ilonaihe."},{"book":"Kirje kolossalaisille","chapter":"4","verse":"12","text":"Epafras, kolossalainen Jeesuksen Kristuksen palvelija, lähettää terveisiä. Hän rukoilee jatkuvasti sydämestään teidän puolestanne, että Jumala tekisi teistä vahvoja ja täydellisiä ja auttaisi teitä tuntemaan tahtonsa kaikissa asioissa."},{"book":"Kirje kolossalaisille","chapter":"4","verse":"13","text":"Voin vakuuttaa, että hän on tehnyt paljon työtä hyväksenne rukoillessaan sekä teidän että Laodikean ja Hierapoliksen kristittyjen puolesta."},{"book":"Kirje kolossalaisille","chapter":"4","verse":"14","text":"Luukas, rakas lääkäri, lähettää terveisiä, samoin Deemas."},{"book":"Kirje kolossalaisille","chapter":"4","verse":"15","text":"Sanokaa minulta terveisiä Laodikean kristityille ystäville sekä Nymfalle ja niille, jotka kokoontuvat hänen kotonaan."},{"book":"Kirje kolossalaisille","chapter":"4","verse":"16","text":"Voisitteko muuten toimittaa tämän kirjeen Laodikean seurakunnalle sitten, kun olette sen lukeneet? Lukekaa te puolestanne kirje, joka tulee sieltä."},{"book":"Kirje kolossalaisille","chapter":"4","verse":"17","text":"Sanokaa Arkippukselle: »Pidä huolta, että teet kaiken, mitä Herra on käskenyt.»"},{"book":"Kirje kolossalaisille","chapter":"4","verse":"18","text":"Kirjoitan tähän omakätisesti terveiseni: Muistakaa minua, joka olen täällä vankilassa. Jumala siunatkoon teitä!"}]}