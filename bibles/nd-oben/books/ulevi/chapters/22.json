{"data":[{"book":"ULevi","chapter":"22","verse":"1","text":"UThixo wathi kuMosi,"},{"book":"ULevi","chapter":"22","verse":"2","text":"“Tshela u-Aroni lamadodana akhe bahloniphe iminikelo abako-Israyeli abayinikela kimi ukuze bangadumazi ibizo lami elingcwele. Mina nginguThixo."},{"book":"ULevi","chapter":"22","verse":"3","text":"Batshele ukuthi, ‘Kuzozonke izizukulwane ezizayo, nxa ekhona ozabe engahlanzekanga ngokomkhuba kodwa ajinge asondele eminikelweni engcwele, abako-Israyeli abayihlukanisela uThixo, lowomuntu kasuswe ebusweni bami. Mina nginguThixo."},{"book":"ULevi","chapter":"22","verse":"4","text":"Nxa owenzalo ka-Aroni elobulephero kumbe ephihlika ubovu emzimbeni, kangadli iminikelo engcwele aze aqale ahlambuluke. Uzabe esengcolile njalo angabamba okungcoliswe yisidumbu loba athintane lomuntu ovuza ubudoda,"},{"book":"ULevi","chapter":"22","verse":"5","text":"loba athinte iloba yini enwabuzelayo emenza angcole, loba kungumuntu omenza angcole, kungakhathalekile ukuthi yikungcola bani."},{"book":"ULevi","chapter":"22","verse":"6","text":"Lowo othinta loba yikuphi kwalezi izinto uzabe esengcolile kuze kube kusihlwa. Kangadli loba yini eyeminikelo engcwele, ngaphandle kokuba eseqale wageza ngamanzi."},{"book":"ULevi","chapter":"22","verse":"7","text":"Ilanga lingatshona uzabe esehlanzekile, lapho-ke usengadla iminikelo engcwele ngoba iyikudla kwakhe."},{"book":"ULevi","chapter":"22","verse":"8","text":"Kangadli lutho oluzifeleyo, loba olubulewe ngezinye izinyamazana zeganga, ngoba lokho kungamngcolisa. Mina nginguThixo."},{"book":"ULevi","chapter":"22","verse":"9","text":"Abaphristi kabagcine izimiso zami ukuze bangabi lecala bafe ngenxa yokuzeyisa. Mina nginguThixo obenza babengcwele."},{"book":"ULevi","chapter":"22","verse":"10","text":"Akulamuntu ongasuwendlu yomphristi ovunyelwa ukudla umnikelo ongcwele, loba isethekeli somphristi kumbe isisebenzi esiqhatshiweyo; bonke bangawudli."},{"book":"ULevi","chapter":"22","verse":"11","text":"Kodwa nxa umphristi ethenga isigqili ngemali, loba isigqili singesizelwe emzini wakhe, lesosigqili singakudla ukudla kwakhe."},{"book":"ULevi","chapter":"22","verse":"12","text":"Nxa indodakazi yomphristi ithathwa yindoda engasumphristi, kayingadli loba yisiphi isipho esingcwele."},{"book":"ULevi","chapter":"22","verse":"13","text":"Kodwa nxa indodakazi yomphristi isiba ngumfelokazi loba ixotshwe ekwendeni ingelamntwana, ibisibuya izohlala ngakibo njengasebutsheni bayo, ingakudla ukudla kukayise; kodwa ongafanelanga kangakudli."},{"book":"ULevi","chapter":"22","verse":"14","text":"Nxa umuntu engadla umnikelo ongcwele ngokungazi kumele ahlawule kumphristi, abuye engeze ingxenye yesihlanu yalokho kudla."},{"book":"ULevi","chapter":"22","verse":"15","text":"Umphristi kangangcolisi iminikelo engcwele elethwa ngabako-Israyeli kuThixo"},{"book":"ULevi","chapter":"22","verse":"16","text":"ngokubavumela ukuthi bayidle iminikelo leyo, besebesiba lecala okumele balihlawule. Mina nginguThixo obenza babengcwele.’ ”"},{"book":"ULevi","chapter":"22","verse":"17","text":"UThixo wathi kuMosi,"},{"book":"ULevi","chapter":"22","verse":"18","text":"“Tshela u-Aroni lamadodana akhe labo bonke abako-Israyeli uthi loba ngubani kubo, owako-Israyeli loba owezizweni ohlala ko-Israyeli, oletha isipho somhlatshelo kuThixo egcwalisa isifungo loba umnikelo wokuzithandela,"},{"book":"ULevi","chapter":"22","verse":"19","text":"kalethe isifuyo esiduna esingelasici, esingaba yinkomo, imvu kumbe imbuzi ukuze yamukeleke ukumela."},{"book":"ULevi","chapter":"22","verse":"20","text":"Lingalethi lutho olulesici ngoba kaluyikwamukelwa ukulimela."},{"book":"ULevi","chapter":"22","verse":"21","text":"Nxa omunye ekhetha emhlambini wakhe umnikelo wobudlelwano ewuletha kuThixo ukugcwalisa isifungo esithile kumbe umnikelo wokuzithandela, lesosifuyo asingabi lasici, loba indawo esolekayo kuso ukwenzela ukuthi samukeleke."},{"book":"ULevi","chapter":"22","verse":"22","text":"Linganikeli ngezifuyo eziyiziphofu, ezilimeleyo, leziyizilima, loba ezilensumpa kumbe izilonda eziphihlikayo. Lezi lingazibeki phezu kwe-alithari ukuba ngumnikelo wokutshiswa kuThixo."},{"book":"ULevi","chapter":"22","verse":"23","text":"Kodwa umnikelo wokuzithandela ungaba yinkomo kumbe imvu eyisilima loba engakhulanga yaphelela, kodwa ingeke yamukeleke ukugcwalisa isifungo."},{"book":"ULevi","chapter":"22","verse":"24","text":"Linganikeli kuThixo isifuyo esathenwa ngokuxhokolwa, ngokugxotshwa loba ngokudatshulwa amaphambili. Lingakwenzi lokho elizweni lakini,"},{"book":"ULevi","chapter":"22","verse":"25","text":"njalo lingazemukeli izifuyo ezinjalo kwabezizweni, beselinikela ngazo zibe yikudla kukaNkulunkulu wenu. Aziyi kwamukeleka ukulimela ngoba zigogekile, zilezici.”"},{"book":"ULevi","chapter":"22","verse":"26","text":"UThixo wathi kuMosi,"},{"book":"ULevi","chapter":"22","verse":"27","text":"“Ithole elizelweyo loba izinyane lemvu, kumbe elembuzi kalihlale kunina insuku eziyisikhombisa. Kusukela osukwini lwesificaminwembili selisamukeleka ukuba ngumnikelo wokutshiswa kuThixo."},{"book":"ULevi","chapter":"22","verse":"28","text":"Inkomokazi loba imvukazi ayingahlatshwa langa linye lomntanayo."},{"book":"ULevi","chapter":"22","verse":"29","text":"Nxa linikela umhlatshelo wokubonga kuThixo, wunikeleni ngendlela eyamukelekayo ukulimela."},{"book":"ULevi","chapter":"22","verse":"30","text":"Kayidliwe mhlalokho, lingatshiyi lutho lwayo kuze kuse kusasa. Mina nginguThixo."},{"book":"ULevi","chapter":"22","verse":"31","text":"Gcinani imilayo yami liyilandele. Mina nginguThixo."},{"book":"ULevi","chapter":"22","verse":"32","text":"Lingangcolisi ibizo lami elingcwele. Abako-Israyeli kabangazi ngokuthi ngingcwele. Mina nginguThixo olenza libengcwele,"},{"book":"ULevi","chapter":"22","verse":"33","text":"yena owalikhupha eGibhithe ukuba abe nguNkulunkulu wenu. Mina nginguThixo.”"}]}