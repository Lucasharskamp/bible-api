{"data":[{"book":"Yohana","chapter":"20","verse":"1","text":"Alfajiri na mapema siku ya kwanza ya juma, kulipokuwa kungali giza bado, Maria Magdalene alikwenda kaburini na kukuta lile jiwe limeondolewa penye ingilio."},{"book":"Yohana","chapter":"20","verse":"2","text":"Hivyo akaja akikimbia kwa Simoni Petro pamoja na yule mwanafunzi mwingine ambaye Yesu alimpenda, na kusema, “Wamemwondoa Bwana kaburini, na hatujui walikomweka!”"},{"book":"Yohana","chapter":"20","verse":"3","text":"Petro na yule mwanafunzi mwingine wakaondoka mara kuelekea kaburini."},{"book":"Yohana","chapter":"20","verse":"4","text":"Wote wawili walikuwa wanakimbia, lakini yule mwanafunzi mwingine akakimbia mbio zaidi kuliko Petro, akatangulia kufika kaburini."},{"book":"Yohana","chapter":"20","verse":"5","text":"Alipofika, akainama na kuchungulia mle kaburini, akaona vile vitambaa vya kitani mle ndani, lakini hakuingia."},{"book":"Yohana","chapter":"20","verse":"6","text":"Ndipo Simoni Petro akaja, akimfuata nyuma akaenda moja kwa moja hadi ndani ya kaburi. Naye akaona vile vitambaa vya ile sanda vikiwa pale chini"},{"book":"Yohana","chapter":"20","verse":"7","text":"na kile kitambaa kilichokuwa kichwani mwa Yesu. Kitambaa hicho kilikuwa kimekunjwa mahali pa peke yake, mbali na vile vitambaa vya kitani vya ile sanda."},{"book":"Yohana","chapter":"20","verse":"8","text":"Kisha yule mwanafunzi aliyetangulia kufika kaburini naye akaingia ndani, akaona, akaamini,"},{"book":"Yohana","chapter":"20","verse":"9","text":"(kwa kuwa mpaka wakati huo walikuwa bado hawajaelewa kutoka Maandiko kwamba ilikuwa lazima Yesu afufuke kutoka kwa wafu)."},{"book":"Yohana","chapter":"20","verse":"10","text":"Kisha hao wanafunzi wakaondoka wakarudi nyumbani kwao."},{"book":"Yohana","chapter":"20","verse":"11","text":"Lakini Maria Magdalene akasimama nje ya kaburi akilia. Alipokuwa akilia, akainama, kuchungulia mle kaburini,"},{"book":"Yohana","chapter":"20","verse":"12","text":"naye akaona malaika wawili wamevaa mavazi meupe, wameketi pale mwili wa Yesu ulipokuwa umelazwa, mmoja upande wa kichwani na mwingine upande wa miguuni."},{"book":"Yohana","chapter":"20","verse":"13","text":"Wakamuuliza Maria, “Mwanamke, mbona unalia?”"},{"book":"Yohana","chapter":"20","verse":"14","text":"Baada ya kusema hayo, akageuka, akamwona Yesu amesimama, lakini hakumtambua."},{"book":"Yohana","chapter":"20","verse":"15","text":"Yesu akamwambia, “Mwanamke, mbona unalia? Unamtafuta nani?”"},{"book":"Yohana","chapter":"20","verse":"16","text":"Yesu akamwita, “Maria!”"},{"book":"Yohana","chapter":"20","verse":"17","text":"Yesu akamwambia, “Usinishike, kwa maana sijapaa kwenda kwa Baba. Lakini nenda kwa ndugu zangu ukawaambie, ‘Ninapaa kwenda kwa Baba yangu ambaye ni Baba yenu, kwa Mungu wangu ambaye ni Mungu wenu.’ ”"},{"book":"Yohana","chapter":"20","verse":"18","text":"Kwa hiyo Maria Magdalene akaenda kuwatangazia wanafunzi wa Yesu, akisema, “Nimemwona Bwana!” Naye akawaambia kwamba Yesu alikuwa amemweleza mambo hayo yote."},{"book":"Yohana","chapter":"20","verse":"19","text":"Ikawa jioni ya ile siku ya kwanza ya juma, wanafunzi wake walikuwa pamoja, milango ikiwa imefungwa kwa kuwaogopa Wayahudi. Naye Yesu aliwatokea, akasimama katikati yao, akasema, “Amani iwe nanyi!”"},{"book":"Yohana","chapter":"20","verse":"20","text":"Baada ya kusema haya, akawaonyesha mikono yake na ubavu wake. Wanafunzi wake wakafurahi sana walipomwona Bwana."},{"book":"Yohana","chapter":"20","verse":"21","text":"Yesu akawaambia tena, “Amani iwe nanyi! Kama vile Baba alivyonituma mimi, mimi nami nawatuma ninyi.”"},{"book":"Yohana","chapter":"20","verse":"22","text":"Naye alipokwisha kusema haya, akawavuvia, akawaambia, “Pokeeni Roho Mtakatifu."},{"book":"Yohana","chapter":"20","verse":"23","text":"Mkimwondolea mtu yeyote dhambi zake, zitaondolewa, na yeyote msiyemwondolea dhambi zake, hazitaondolewa.”"},{"book":"Yohana","chapter":"20","verse":"24","text":"Lakini Tomaso, aliyeitwa Didimasi, yaani Pacha, mmoja wa wale kumi na wawili, hakuwa pamoja nao Yesu alipokuja."},{"book":"Yohana","chapter":"20","verse":"25","text":"Hivyo wale wanafunzi wengine wakamwambia, “Tumemwona Bwana.”"},{"book":"Yohana","chapter":"20","verse":"26","text":"Baada ya siku nane, wanafunzi wake walikuwa tena pamoja ndani ya nyumba, naye Tomaso alikuwa pamoja nao. Ndipo Yesu akaja milango ikiwa imefungwa na kusimama katikati yao akasema, “Amani iwe nanyi.”"},{"book":"Yohana","chapter":"20","verse":"27","text":"Kisha akamwambia Tomaso, “Weka kidole chako hapa na uone mikono yangu, nyoosha mkono wako uguse ubavuni mwangu. Usiwe na shaka, bali uamini tu.”"},{"book":"Yohana","chapter":"20","verse":"28","text":"Tomaso akamwambia, “Bwana wangu na Mungu wangu!”"},{"book":"Yohana","chapter":"20","verse":"29","text":"Yesu akamwambia, “Umeamini kwa kuwa umeniona? Wamebarikiwa wale ambao hawajaona lakini wameamini.”"},{"book":"Yohana","chapter":"20","verse":"30","text":"Yesu alifanya miujiza mingine mingi mbele za wanafunzi wake, ambayo haikuandikwa katika kitabu hiki."},{"book":"Yohana","chapter":"20","verse":"31","text":"Lakini haya yameandikwa ili mweze kuamini ya kuwa Yesu ndiye Kristo,20:31 Kristo maana yake ni Masiya, yaani Aliyetiwa mafuta. Mwana wa Mungu, na kwa kumwamini mpate uzima katika jina lake."}]}