{"data":[{"book":"Kɔnti tife","chapter":"9","verse":"1","text":"Isirayilakae to mini Misira bɔxi ma, e fa lu gbengberen yire ɲɛ firin, na kike singe Alatala nu bara a masen Munsa bɛ Turusinina gbengberenyi ma,"},{"book":"Kɔnti tife","chapter":"9","verse":"2","text":"«Isirayilakae xa Sayamalekɛ Dangi Sali raba"},{"book":"Kɔnti tife","chapter":"9","verse":"3","text":"yi kike xi fu nun naani, soge dula tɛmui alɔ a yamarixi ki naxɛ.»"},{"book":"Kɔnti tife","chapter":"9","verse":"4","text":"Munsa naxa a fala Isirayilakae bɛ, a e xa Sayamalekɛ Dangi Sali raba."},{"book":"Kɔnti tife","chapter":"9","verse":"5","text":"E naxa na sali raba kike singe xi fu nun naani soge dula tɛmui Turusinina gbengberenyi ma. E naxa a raba, alɔ Alatala a yamari ki naxɛ Munsa bɛ."},{"book":"Kɔnti tife","chapter":"9","verse":"6","text":"Kɔnɔ na lɔxɔɛ, mixi ndee mu nɔ Sayamalekɛ Dangi Sali raba barima e nu bara din mixi fure ra, e fa findi sɛniyɛntare ra na lɔxɔɛ. Na lɔxɔɛ kerenyi e naxa siga Munsa nun Haruna yire."},{"book":"Kɔnti tife","chapter":"9","verse":"7","text":"E a fala e bɛ, «Muxu mu sɛniyɛn fure xa fe ra, kɔnɔ munfe ra muxu mu lan muxu xa fa muxu xa hadiya ra Alatala bɛ alɔ Isirayilaka birin?»"},{"book":"Kɔnti tife","chapter":"9","verse":"8","text":"Munsa naxa e yaabi, «Wo mamɛ ti sinden, n xa a mato Alatala naxan yamarima wo xa fe ra.»"},{"book":"Kɔnti tife","chapter":"9","verse":"9","text":"Alatala naxa a masen Munsa bɛ,"},{"book":"Kɔnti tife","chapter":"9","verse":"10","text":"«Xa wo mu sɛniyɛn fure nde xa fe ra, xa na mu a ra wo na biyaasi kui, wo man nɔma Sayamalekɛ Dangi Sali rabade Alatala xa binyɛ bun ma, keli wo tan ma han a sa wo bɔnsɔɛ li."},{"book":"Kɔnti tife","chapter":"9","verse":"11","text":"Kɔnɔ e tan xa a raba kike firin nde xi fu nun naani soge dula tɛmui. E yɛxɛɛ don a nun taami lɛbinitare nun burɛxɛ xɔnɛ ra."},{"book":"Kɔnti tife","chapter":"9","verse":"12","text":"A dɔnxɔɛ yo naxa lu han gɛɛsɛgɛ. A xɔri fan mu ibɔɔma. E xa na sali raba a sɛriyɛ ki ma."},{"book":"Kɔnti tife","chapter":"9","verse":"13","text":"Kɔnɔ xa mixi sɛniyɛnxi naxan mu na biyaasi kui, a tondi Sayamalekɛ Dangi Sali rabade, na kanyi lanma a xa ba Alatala xa ɲama ya ma, barima a mu fa hadiya ra Alatala bɛ a waxati. Na kanyi fama nɛ a xa yunubi sare sɔtɔde.»"},{"book":"Kɔnti tife","chapter":"9","verse":"14","text":"«Xa i xa xɔɲɛ nde wama Sayamalekɛ Dangi Sali rabafe, a xa a raba a sɛriyɛ ki ma. Sɛriyɛ naxan saxi taa kanyie ma, na sɛriyɛ kerenyi nan luma na xɔɲɛ fan ma.»"},{"book":"Kɔnti tife","chapter":"9","verse":"15","text":"Hɔrɔmɔlingira ti lɔxɔɛ, saatɛ walaxɛe na dɛnnaxɛ, nuxui nde naxa dusu na xun na. Keli nunmare han kuye iba, a nu na hɔrɔmɔlingira fari, a maniyaxi tɛ ra."},{"book":"Kɔnti tife","chapter":"9","verse":"16","text":"Tɛmui birin a nu na na ki nɛ, nuxui nu na hɔrɔmɔlingira fari yanyi ra, a fa yanba alɔ tɛ kɔɛ ra."},{"book":"Kɔnti tife","chapter":"9","verse":"17","text":"Nuxui nɛfɛ keli hɔrɔmɔlingira xun ma, Isirayilakae fan bara keli, e ɲɛrɛ fɔlɔ han a goro, e fa yonkin mɛnni."},{"book":"Kɔnti tife","chapter":"9","verse":"18","text":"Na kui Isirayilakae nu ɲɛrɛma Alatala xa yaamari nan bun ma, e man nu yonkinma Alatala xa yaamari nan ma. Fanni nuxui na hɔrɔmɔlingira xun ma, e fan yonkinma mɛnni nɛ."},{"book":"Kɔnti tife","chapter":"9","verse":"19","text":"Xa nuxui sa bu hɔrɔmɔlingira fari a gbe ra, Isirayilakae nu birama Alatala xa yaamari nan fɔxɔ ra, e lu mɛnni."},{"book":"Kɔnti tife","chapter":"9","verse":"20","text":"Tɛmui ndee na nuxui mu buma, a keli. Isirayilakae nu luma Alatala xa yaamari nan bun ma, e fan keli, e yonkin nuxui yire."},{"book":"Kɔnti tife","chapter":"9","verse":"21","text":"Tɛmui ndee nuxui bara lu yire xi keren, keli kɔɛ ra han kuye iba, a fa siga. A nɛfɛ keli, Isirayilakae fan bara keli, e bira a fɔxɔ ra."},{"book":"Kɔnti tife","chapter":"9","verse":"22","text":"Xa nuxui lu hɔrɔmɔlingira xun ma xi firin, xa na mu kike keren, xa na mu ɲɛ keren, Isirayilakae mu nu kelima e yonkinde, fo na nuxui na keli hɔrɔmɔlingira xun ma tɛmui naxɛ."},{"book":"Kɔnti tife","chapter":"9","verse":"23","text":"E nu yonkinma Alatala xa yaamari nan bun ma, e nu kelima Alatala xa yaamari nan bun ma. E nu birama Alatala xa yaamari nan fɔxɔ ra, a naxan fixi Munsa saabui ra."}]}