{"data":[{"book":"Izajáš","chapter":"29","verse":"1","text":"Běda Arieli, Arieli městu, v kterémž bydlil David. Přidejte rok po roku, nechať zařezují beránky."},{"book":"Izajáš","chapter":"29","verse":"2","text":"Však předce ssoužím Ariele. I nastane žalost a zámutek, nebo mi bude jako Ariel."},{"book":"Izajáš","chapter":"29","verse":"3","text":"Položím se zajisté vůkol proti tobě vojensky, a ssoužím tě bez lítosti, a vzdělám proti tobě šance."},{"book":"Izajáš","chapter":"29","verse":"4","text":"Tehdy sníženo jsuc, z země mluviti budeš, a z prachu šeptati bude řeč tvá; bude, pravím, jako hadače z země hlas tvůj, a z prachu řeč tvá siptěti."},{"book":"Izajáš","chapter":"29","verse":"5","text":"Nebo jako prášku drobného bude množství nepřátel tvých, a jako plev létajících množství ukrutníků, a stane se to hned v okamžení."},{"book":"Izajáš","chapter":"29","verse":"6","text":"Od Hospodina zástupů navštíveno bude hromem a země třesením, a zvukem velikým, vichřicí a bouří a plamenem ohně sžírajícího."},{"book":"Izajáš","chapter":"29","verse":"7","text":"I budeť jako zdání vidění nočního množství všech národů bojujících proti Arieli, a všech válčících proti němu a pevnostem jeho, a ssužujících jej."},{"book":"Izajáš","chapter":"29","verse":"8","text":"Bude, pravím, jako když se lačnému ve snách zdá, an jí, ale když procítí, prázdný jest život jeho; a jako když se žíznivému ve snách zdá, an pije, a když procítí, žíznivým zůstává, a duše jeho vždy žádá: tak bude množství všech národů, bojujících proti hoře Sion."},{"book":"Izajáš","chapter":"29","verse":"9","text":"Jak zpozdilí jste, ješto byste se měli užasnouti; rozkoš provodíte, ješto byste měli na pomoc volati. Zpili se, ale ne vínem; potácejí se, ale ne od nápoje opojného."},{"book":"Izajáš","chapter":"29","verse":"10","text":"Nebo naplnil vás Hospodin duchem chropotu, a zavřel oči vaše; proroků i knížat vašich nejopatrnějších oči zastřel."},{"book":"Izajáš","chapter":"29","verse":"11","text":"Protož jest vám všeliké vidění podobné slovům knihy zapečetěné, kterouž dadí-li tomu, kterýž zná písmo, řkouce: Èti ji medle, i řekne: Nemohu, nebo zapečetěná jest."},{"book":"Izajáš","chapter":"29","verse":"12","text":"Pakli dadí knihu tomu, kterýž nezná písma, řkouce: Èti ji medle, tedy dí: Neznám písma."},{"book":"Izajáš","chapter":"29","verse":"13","text":"Nebo praví Pán: Proto že lid tento přibližuje se ústy svými, a rty svými ctí mne, srdce pak své vzdaluje a bázeň jejich, již se mne bojí, jest z přikázaní lidských pošlá:"},{"book":"Izajáš","chapter":"29","verse":"14","text":"Z té příčiny, aj, já také divně zajdu s lidem tímto, divně, pravím, a zázračně. I zahyne moudrost moudrých jeho, a opatrnost opatrných jeho vymizí."},{"book":"Izajáš","chapter":"29","verse":"15","text":"Běda těm, kteříž hluboko před Hospodinem skrývají radu, jejichž každý skutek děje se v temnostech, a říkají: Kdo nás vidí? A kdo nás šetří?"},{"book":"Izajáš","chapter":"29","verse":"16","text":"Převrácená myšlení vaše zdali nejsou podobná hlině hrnčířově? Zdali říká dílo o dělníku svém: Neučinil mne? A účinek říká-liž o učiniteli svém: Nerozuměl?"},{"book":"Izajáš","chapter":"29","verse":"17","text":"Zdaliž po maličkém a kratičkém času neobrátí se Libán v pole, a pole za les nebude počteno?"},{"book":"Izajáš","chapter":"29","verse":"18","text":"I uslyší v ten den hluší slova knihy, a z mrákoty a tmy oči slepých prohlédnou."},{"book":"Izajáš","chapter":"29","verse":"19","text":"Ale tiší rozveselí se náramně v Hospodinu, a chudí lidé v Svatém Izraelském plésati budou,"},{"book":"Izajáš","chapter":"29","verse":"20","text":"Kdyžto přestane ukrutník, a zahyne posměvač, a všickni, kteříž jsou pilni marnosti, vypléněni budou,"},{"book":"Izajáš","chapter":"29","verse":"21","text":"Kteříž obviňují z hříchu člověka pro slovo, a na toho, kterýž je tresce, v bráně lécejí, a pro nic utiskují spravedlivého."},{"book":"Izajáš","chapter":"29","verse":"22","text":"Protož takto dí o domu Jákobovu Hospodin, kterýž vykoupil Abrahama: Nebudeť již zahanben Jákob, aniž více tvář jeho zbledne."},{"book":"Izajáš","chapter":"29","verse":"23","text":"Nebo když uzří syny své, dílo rukou mých u prostřed sebe, an posvěcují jména mého, tedy posvěcovati budou Svatého Jákobova, a k bázni Boha Izraelského sloužiti,"},{"book":"Izajáš","chapter":"29","verse":"24","text":"Aby bloudící duchem nabyli rozumnosti, a reptáci naučili se umění."}]}