{"data":[{"book":"1PETULO","chapter":"4","verse":"1","text":"Avo, kwavija Kilisto kagazika mulukuli lwake, na mweye vivija molondigwa muigele mhiko na ngelegeza iija iyakalile nayo heyo, kwavija munhu yoyose yogazigwa mulukuli sama ya Kilisto, hatenda vilozo kabili."},{"book":"1PETULO","chapter":"4","verse":"2","text":"Avo, ukazi wenu usigale wa kukala hano muisi hamkala ukazi wa kusulukila mbuli zihile za kiunhu, ila mokala ukazi wa kuwinza manogelwa ga Mulungu."},{"book":"1PETULO","chapter":"4","verse":"3","text":"Kwavija umwaka mkipigiti kitali mkala ukazi wa kutenda gaja Wamhazi gawanogele kutenda. Mkala ukazi wa kutenda ugoni, sulukila za ugoni, kukoligwa, sona za kuja, sona za kung'wa, na nhambiko za miwegu."},{"book":"1PETULO","chapter":"4","verse":"4","text":"Na sambi wamhazi wokanganya vija mweye vumuleka kuilumba hamoja na hewo muukazi wao wa kutenda mbuli zihile. Avo wowalonga mweye vihile."},{"book":"1PETULO","chapter":"4","verse":"5","text":"Ila wokwiza kulava mheta hamwake heyo yeshile kuisasala kuwatagusa iwagima na wadanganhike."},{"book":"1PETULO","chapter":"4","verse":"6","text":"Kino kicho kilamso cha Usenga Unogile kupetigwa hata ha wanhu wadanganhike, giladi watagusigwe mulukuli kamba vowotagusigwa wanhu wose. Upetigwa kumwao giladi ukazi wao wa muloho wakale kamba voyokala Mulungu."},{"book":"1PETULO","chapter":"4","verse":"7","text":"Kimambukizo cha mbuli zose cha mmabehi. Avo muisasale na kuizuila, giladi mdahe kutambika."},{"book":"1PETULO","chapter":"4","verse":"8","text":"Tuhaleka gano gose, muinogele ng'hani wenyego kwa wenyego, kwavija noge dogubika bwando da vilozo."},{"book":"1PETULO","chapter":"4","verse":"9","text":"Mwigomele wenyego kwa wenyego bila kutwanganika."},{"book":"1PETULO","chapter":"4","verse":"10","text":"Kila munhu kagweleligwa nhunza na Mulungu, kulawa mnamna bwando za nhunza zake Mulungu. Avo zitendeni nhunza hizo ziwataze waenu."},{"book":"1PETULO","chapter":"4","verse":"11","text":"Munhu yoyose yali na nhunza ya kupeta, kolondigwa yaupete Usenga wa Mulungu. Munhu yoyose yowataza wanhu wayagwe, kolondigwa yawataze na mhiko ziyagweleligwe na Mulungu, giladi mzimbuli zose nhogolwa yagweleligwe Mulungu kubitila Yesu Kilisto. Yenzi na mhiko viwe kumwake gunge na gunge. Amina."},{"book":"1PETULO","chapter":"4","verse":"12","text":"Mbwiga zangu, sambimsinhuswe na migayo yumgazika, kamba vija kinhu cha mkanganyo kilawilila kumwenu."},{"book":"1PETULO","chapter":"4","verse":"13","text":"Ila deng'heni kamba mobitila mmigayo ya Kilisto, giladi mdeng'he ng'hani kipigiti yenzi yake vondaigubuligwe."},{"book":"1PETULO","chapter":"4","verse":"14","text":"Kamba muhaligigwa sama ya twaga da Kilisto, mmota, kwavija Loho wa yenzi, ayo yali Loho wa Mulungu, kokala mgati yenu."},{"book":"1PETULO","chapter":"4","verse":"15","text":"Kamba munhu yoyose mmwanza wenu kogazika, sambiyagazike kwavija mkomaji, m'bavi, mtenda gehile, ama munhu yosang'hanika na mbuli za wanhu wayagwe."},{"book":"1PETULO","chapter":"4","verse":"16","text":"Ila kamba munhu yoyose yogazigwa sama ya kumtogola Kilisto, sambiyone kinyala, ila yamuheweze Mulungu kwavija kadipapa twaga da Yesu."},{"book":"1PETULO","chapter":"4","verse":"17","text":"Kwavija kipigiti kivika cha nhaguso kusonga na wanhu wa Mulungu. Na ihawa nhaguso yosongela kumwetu tweye, kimambukizo chake chowaze ha wanhu waja walekile kuutogola Usenga Unogile wa Mulungu?"},{"book":"1PETULO","chapter":"4","verse":"18","text":"Kamba Nyandiko Zing'alile vuzilonga,"},{"book":"1PETULO","chapter":"4","verse":"19","text":"Avo, waja wogazigwa kamba vija vuimnogele Mulungu, wolondigwa wakale hasi ya Muumbi wao yalibule uzenzeleganye na kugendelela kutenda ganogile."}]}