{"data":[{"book":"ΙΩΒ","chapter":"23","verse":"1","text":"Ὑπολαβὼν δὲ Ἰὼβ, λέγει,"},{"book":"ΙΩΒ","chapter":"23","verse":"2","text":"Καὶ δὴ οἶδα ὅτι ἐκ χειρός μου ἡ ἔλεγξίς ἐστι, καὶ ἡ χεὶρ αὐτοῦ βαρεῖα γέγονεν ἐπʼ ἐμῷ στεναγμῷ."},{"book":"ΙΩΒ","chapter":"23","verse":"3","text":"Τίς δʼ ἄρα γνοίη, ὅτι εὕροιμι αὐτὸν, καὶ ἔλθοιμι εἰς τέλος;"},{"book":"ΙΩΒ","chapter":"23","verse":"4","text":"Εἴποιμι δὲ ἐμαυτοῦ κρίμα, τὸ δὲ στόμα μου ἐμπλήσαι ἐλέγχων."},{"book":"ΙΩΒ","chapter":"23","verse":"5","text":"Γνοίην δὲ ἰάματα ἅ μοι ἐρεῖ, αἰσθοίμην δὲ τίνα μοι ἀπαγγελεῖ."},{"book":"ΙΩΒ","chapter":"23","verse":"6","text":"Καὶ ἐν πολλῇ ἰσχύϊ ἐπελεύσεταί μοι, εἶτα ἐν ἀπειλῇ μοι οὐ χρήσεται."},{"book":"ΙΩΒ","chapter":"23","verse":"7","text":"Ἀλήθεια γὰρ καὶ ἔλεγχος παρʼ αὐτοῦ, ἐξαγάγοι δὲ εἰς τέλος τὸ κρίμα μου."},{"book":"ΙΩΒ","chapter":"23","verse":"8","text":"Εἰ γὰρ πρῶτος πορεύσομαι, καὶ οὐκ ἔτι εἰμὶ, τὰ δὲ ἐπʼ ἐσχάτοις, τί οἶδα;"},{"book":"ΙΩΒ","chapter":"23","verse":"9","text":"Ἀριστερὰ ποιήσαντος αὐτοῦ καὶ οὐ κατέσχον, περιβαλεῖ δεξιὰ καὶ οὐκ ὄψομαι·"},{"book":"ΙΩΒ","chapter":"23","verse":"10","text":"Οἶδε γὰρ ἤδη ὁδόν μου· διέκρινε δέ με ὥσπερ τὸ χρυσίον."},{"book":"ΙΩΒ","chapter":"23","verse":"11","text":"Ἐξελεύσομαι δὲ ἐν ἐντάλμασιν αὐτοῦ, ὁδοὺς γὰρ αὐτοῦ ἐφύλαξα, καὶ οὐ μὴ ἐκκλίνω ἀπὸ ἐνταλμάτων αὐτοῦ,"},{"book":"ΙΩΒ","chapter":"23","verse":"12","text":"καὶ οὐ μὴ παρέλθω, ἐν δὲ κόλπῳ μου ἔκρυψα ῥήματα αὐτοῦ."},{"book":"ΙΩΒ","chapter":"23","verse":"13","text":"Εἰ δὲ καὶ αὐτὸς ἔκρινεν οὕτως, τίς ἐστιν ὁ ἀντειπὼν αὐτῷ; ὁ γὰρ αὐτὸς ἠθέλησε, καὶ ἐποίησε."},{"book":"ΙΩΒ","chapter":"23","verse":"15","text":"Διὰ τοῦτο ἐπʼ αὐτῷ ἐσπούδακα· νουθετούμενος δὲ, ἐφρόντισα αὐτοῦ."},{"book":"ΙΩΒ","chapter":"23","verse":"15a","text":"Ἐπὶ τούτῳ ἀπὸ προσώπου αὐτοῦ κατασπουδασθῶ· κατανοήσω, καὶ πτοηθήσομαι ἐξ αὐτοῦ."},{"book":"ΙΩΒ","chapter":"23","verse":"16","text":"Κύριος δὲ ἐμαλάκυνε τὴν καρδίαν μου· ὁ δὲ παντοκράτωρ ἐσπούδασέ με."},{"book":"ΙΩΒ","chapter":"23","verse":"17","text":"Οὐ γὰρ ᾔδειν ὅτι ἐπελεύσεταί μοι σκότος, πρὸ προσώπου δέ μου ἐκάλυψε γνόφος."}]}