{"data":[{"book":"Ugubutulu","chapter":"5","verse":"1","text":"Shakapanu mona shintola muliwoku lya kumliwu lya ayu yakalivagiti pashibanta sha ufalumi na sheni shiweriti shilembwa mngati na kunja na kutawalilwa kwa vifindika saba."},{"book":"Ugubutulu","chapter":"5","verse":"2","text":"Kayi numwona ntumintumi gwa kumpindi kana makakala pakabwera, “Gaa yakastahili kuyibandula mifindiku ayi na kushivugula shintola ashi?”"},{"book":"Ugubutulu","chapter":"5","verse":"3","text":"Kumbiti kuweriti ndiri na muntu yoseri kumpindi, ama pasipanu, ama pasi kuzimu, yakaweziti kushigubutula, ama kushilola mngati."},{"book":"Ugubutulu","chapter":"5","verse":"4","text":"Su neni niliti kwa utama toziya kwahereti muntu yakastahili kushigubutula, ama kushilola mngati."},{"book":"Ugubutulu","chapter":"5","verse":"5","text":"Shakapanu yumu gwa walii wazewi kang'ambiriti, “Gunyamali! Guloli! Simba gwa likabila lya Yuda, muyiwuku gwa Dawudi, kakanka. Yomberi kastahili kuyibandula mifindiku yakuwi saba na kushigubutula shintola shilii.”"},{"book":"Ugubutulu","chapter":"5","verse":"6","text":"Shakapanu moniti pakati palii pakwegera na shibanta sha ufalumi, Mwanakondolu kagoloka, Mwanakondolu ayu kawonekaniti gambira kaleketulwa. Kazyengetwa kila uwega na walii viwumbi msheshi yawawera wakomu na walii wazewi. Kaweriti na magoli saba na masu saba geni ndo rohu saba zya Mlungu zyawazitumiti kila pahali pasipanu."},{"book":"Ugubutulu","chapter":"5","verse":"7","text":"Mwanakondolu kagenditi, kashitola shintola shilii kulawa muliwoku lya kumliwu lya ulii yakalivagiti pashibanta sha ufalumi."},{"book":"Ugubutulu","chapter":"5","verse":"8","text":"Na pakashitoliti shintola shilii, viwumbi vilii vyamsheshi vyaviwera vikomu pamuhera na walii wazewi malongu mawili na wamsheshi waguwiti makukama palongolu pa Mwanakondolu. Kila yumu kaweriti na shinubi na mabakuli ga zaabu gagamemiti ubani, geni ndo maluwa ga wantu wa Mlungu."},{"book":"Ugubutulu","chapter":"5","verse":"9","text":"Su wimbiti nyimbu ayi yasyayi,"},{"book":"Ugubutulu","chapter":"5","verse":"10","text":"Guwanyawa waweri ufalumi wa watambika wamtenderi Mlungu gwetu,"},{"book":"Ugubutulu","chapter":"5","verse":"11","text":"Shakapanu ndoliti, mpikaniriti liziwu lya wantumintumi wa kumpindi wavuwa nentu, kuwalangika kwawu maelufu na maelufu na malongu ga maelufu na malongu ga maelufu. Waweriti walivaga kushizyengeta shibanta sha ukulu, viwumbi vikomu vilii vyamsheshi na walii wazewi,"},{"book":"Ugubutulu","chapter":"5","verse":"12","text":"na watakuliti kwa liziwu likulu,"},{"book":"Ugubutulu","chapter":"5","verse":"13","text":"Mpikaniriti viwumbi vyoseri pampindi, pasipanu, pasi pa pasipanu na mubahali, viwumbi vyoseri vya pasipanu poseri pavilonga,"},{"book":"Ugubutulu","chapter":"5","verse":"14","text":"Na viwumbi vyamsheshi vyaviwera vikomu vilii vilongiti, “Yina hangu!” Na wazewi walii waguwa makukama, waguwira."}]}