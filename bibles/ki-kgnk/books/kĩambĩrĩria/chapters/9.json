{"data":[{"book":"Kĩambĩrĩria","chapter":"9","verse":"1","text":"Hĩndĩ ĩyo Ngai akĩrathima Nuhu na ariũ ake, akĩmeera atĩrĩ, “Ciaranai na mũingĩhe na mũiyũre thĩ."},{"book":"Kĩambĩrĩria","chapter":"9","verse":"2","text":"Nyamũ ciothe cia thĩ, na nyoni cia rĩera-inĩ, ciothe nĩ irĩmwĩtigagĩra na imakage nĩ inyuĩ, ciũmbe ciothe iria ithiiagĩra thĩ, na thamaki ciothe cia iria-inĩ; nĩndacineana moko-inĩ manyu."},{"book":"Kĩambĩrĩria","chapter":"9","verse":"3","text":"Kĩndũ gĩothe gĩtũũraga muoyo na gĩthiiaga-rĩ, gĩgũtuĩka irio cianyu. O ta ũrĩa ndamũheire mĩmera ĩrĩa mĩruru mũrĩĩage, rĩu nĩ ndamũhe indo ciothe ituĩke irio cianyu."},{"book":"Kĩambĩrĩria","chapter":"9","verse":"4","text":"“No rĩrĩ, mũtikanarĩe nyama irĩ na thakame, tondũ thakame nĩyo muoyo."},{"book":"Kĩambĩrĩria","chapter":"9","verse":"5","text":"Na ti-itherũ nĩngarĩhanĩria gũitwo gwa thakame yanyu. Ndĩmĩrĩhanĩrie o na kuuma kũrĩ nyamũ o na ĩrĩkũ. Nake mũndũ angĩita thakame ya mũndũ ũngĩ, o nake nĩakarĩhio thakame ĩyo."},{"book":"Kĩambĩrĩria","chapter":"9","verse":"6","text":"“Mũndũ o wothe ũgaita thakame ya mũndũ ũngĩ,"},{"book":"Kĩambĩrĩria","chapter":"9","verse":"7","text":"No inyuĩ-rĩ, ciaranai na mũingĩhe; muongerereke thĩ na mũiyũre kuo.”"},{"book":"Kĩambĩrĩria","chapter":"9","verse":"8","text":"Ningĩ Ngai akĩĩra Nuhu hamwe na ariũ ake atĩrĩ,"},{"book":"Kĩambĩrĩria","chapter":"9","verse":"9","text":"“Rĩu niĩ nĩngũthondeka kĩrĩkanĩro gĩakwa na inyuĩ, na njiaro cianyu iria igooka thuutha wanyu,"},{"book":"Kĩambĩrĩria","chapter":"9","verse":"10","text":"o na hamwe na kĩũmbe gĩothe kĩrĩ muoyo kĩa iria mũraarĩ nacio; nĩcio nyoni, na mahiũ o na nyamũ cia gĩthaka ciothe iria cioimire thabina hamwe na inyuĩ, ici nĩcio ciũmbe ciothe irĩ muoyo gũkũ thĩ."},{"book":"Kĩambĩrĩria","chapter":"9","verse":"11","text":"Nĩndathondeka kĩrĩkanĩro gĩakwa na inyuĩ: Gũtirĩ hĩndĩ ĩngĩ muoyo wothe ũkaaniinwo na mũiyũro wa maaĩ; gũtirĩ hĩndĩ ĩngĩ gũkaagĩa mũiyũro wa maaĩ wa kũniina thĩ.”"},{"book":"Kĩambĩrĩria","chapter":"9","verse":"12","text":"Ningĩ Ngai akiuga atĩrĩ, “Gĩkĩ nĩkĩo kĩmenyithia gĩa kĩrĩkanĩro kĩrĩa ndĩrarĩkanĩra na inyuĩ na ciũmbe ciothe irĩ muoyo irĩ hamwe na inyuĩ, kĩrĩkanĩro kĩa njiarwa ciothe iria igooka:"},{"book":"Kĩambĩrĩria","chapter":"9","verse":"13","text":"Nĩndekĩra mũkũnga-mbura wakwa matu-inĩ, na nĩguo ũgũtuĩka kĩmenyithia gĩa kĩrĩkanĩro gatagatĩ gakwa na andũ a thĩ."},{"book":"Kĩambĩrĩria","chapter":"9","verse":"14","text":"Hĩndĩ ĩrĩa yothe ngaarehe matu igũrũ rĩa thĩ, naguo mũkũnga-mbura woneke matu-inĩ macio,"},{"book":"Kĩambĩrĩria","chapter":"9","verse":"15","text":"nĩndĩĩririkanaga kĩrĩkanĩro gĩakwa gatagatĩ kanyu na niĩ, na gatagatĩ ga ciũmbe cia mĩthemba yothe iria itũũraga muoyo. Gũtirĩ hĩndĩ ĩngĩ maaĩ magatuĩka mũiyũro wa kũniina mĩoyo yothe."},{"book":"Kĩambĩrĩria","chapter":"9","verse":"16","text":"Rĩrĩa rĩothe mũkũnga-mbura ũrĩonekaga itu-inĩ-rĩ, ndĩĩwonaga ngaririkana kĩrĩkanĩro kĩrĩa gĩa gũtũũra nginya tene gatagatĩ ka Ngai na ciũmbe cia mĩthemba yothe iria itũũraga muoyo gũkũ thĩ.”"},{"book":"Kĩambĩrĩria","chapter":"9","verse":"17","text":"Nĩ ũndũ ũcio Ngai akĩĩra Nuhu atĩrĩ, “Gĩkĩ nĩkĩo kĩmenyithia gĩa kĩrĩkanĩro kĩrĩa ndathondeka gatagatĩ gakwa na kĩndũ gĩothe kĩrĩ muoyo gũkũ thĩ.”"},{"book":"Kĩambĩrĩria","chapter":"9","verse":"18","text":"Ariũ a Nuhu arĩa moimire thabina maarĩ Shemu, na Hamu na Jafethu. (Hamu nĩwe warĩ ithe wa Kaanani)."},{"book":"Kĩambĩrĩria","chapter":"9","verse":"19","text":"Acio atatũ nĩo maarĩ ariũ a Nuhu, na kuuma kũrĩ o gũkiuma andũ arĩa othe maahurunjirwo thĩ yothe."},{"book":"Kĩambĩrĩria","chapter":"9","verse":"20","text":"Nuhu aarĩ mũrĩmi, na nĩahaandire mũgũnda wa mĩthabibũ."},{"book":"Kĩambĩrĩria","chapter":"9","verse":"21","text":"Rĩrĩa aanyuire ndibei ya mĩthabibũ ĩyo, akĩrĩĩo, na agĩkoma thĩinĩ wa hema yake atehumbĩrĩte."},{"book":"Kĩambĩrĩria","chapter":"9","verse":"22","text":"Hamu, ithe wa Kaanani, nĩonire njaga ya ithe, na akĩĩra ariũ a nyina eerĩ arĩa maarĩ nja."},{"book":"Kĩambĩrĩria","chapter":"9","verse":"23","text":"No Shemu na Jafethu makĩoya nguo makĩigĩrĩra ciande; magĩthiĩ na kĩĩhutaatĩ, makĩhumbĩra njaga ya ithe. Mothiũ mao maahũgũkĩte na kũngĩ nĩguo matikoone njaga ya ithe wao."},{"book":"Kĩambĩrĩria","chapter":"9","verse":"24","text":"Rĩrĩa Nuhu aarĩĩũkirwo na akĩmenya ũrĩa mũriũ wake ũrĩa mũnini aamwĩkĩte-rĩ,"},{"book":"Kĩambĩrĩria","chapter":"9","verse":"25","text":"akiuga atĩrĩ,"},{"book":"Kĩambĩrĩria","chapter":"9","verse":"26","text":"Ningĩ akiuga atĩrĩ,"},{"book":"Kĩambĩrĩria","chapter":"9","verse":"27","text":"Ngai aroaramia mĩhaka ya Jafethu;"},{"book":"Kĩambĩrĩria","chapter":"9","verse":"28","text":"Thuutha wa mũiyũro wa maaĩ gũthira-rĩ, Nuhu aatũũrire muoyo mĩaka magana matatũ na mĩrongo ĩtano."},{"book":"Kĩambĩrĩria","chapter":"9","verse":"29","text":"Mĩaka yothe ĩrĩa Nuhu aatũũrire muoyo yarĩ mĩaka magana kenda na mĩrongo ĩtano, agĩcooka agĩkua."}]}