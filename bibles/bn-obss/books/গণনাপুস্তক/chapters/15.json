{"data":[{"book":"গণনা পুস্তক","chapter":"15","verse":"1","text":"সদাপ্রভু মোশিকে বললেন,"},{"book":"গণনা পুস্তক","chapter":"15","verse":"2","text":"“ইস্রায়েলীদের সঙ্গে কথা বলো, তাদের বলো, ‘যে দেশ তোমাদের বাসভূমি বলে আমি দান করেছি, সেখানে প্রবেশ করার পর,"},{"book":"গণনা পুস্তক","chapter":"15","verse":"3","text":"তোমরা সদাপ্রভুর কাছে গবাদি পশুপাল অথবা মেষপাল থেকে, আগুনের মাধ্যমে, সদাপ্রভুর আনন্দদায়ক সুরভিস্বরূপ নৈবেদ্য নিয়ে আসবে। সেই নৈবেদ্য হোম-নৈবেদ্য বা পশুবলি, বিশেষ মানতের উদ্দেশে বা স্বেচ্ছাদত্ত উপহার, অথবা উৎসবের বলি, যাইহোক না কেন, নিয়ে আসবে।"},{"book":"গণনা পুস্তক","chapter":"15","verse":"4","text":"তখন যে ব্যক্তি তার নৈবেদ্য নিয়ে আসবে, সে এক ঐফার15:4 প্রায় 1.6 কিলোগ্রাম এক-দশমাংশ মিহি ময়দা, হিনের15:4 প্রায় 1 লিটার এক-চতুর্থাংশ জলপাই তেলের সঙ্গে মিশ্রিত করে, শস্য-নৈবেদ্য সদাপ্রভুকে উপহার দেবে।"},{"book":"গণনা পুস্তক","chapter":"15","verse":"5","text":"হোম-নৈবেদ্যের প্রত্যেকটি মেষশাবক, অথবা অন্য পশুবলির সঙ্গে, হিনের এক-চতুর্থাংশ দ্রাক্ষারস দিয়ে পেয়-নৈবেদ্য প্রস্তুত করবে।"},{"book":"গণনা পুস্তক","chapter":"15","verse":"6","text":"“ ‘একটি মেষের সঙ্গে এক ঐফার15:6 প্রায় 3.2 কিলোগ্রাম দুই-দশমাংশ ও মিহি ময়দা নিয়ে, হিনের15:6 প্রায় 1.3 লিটার এক-তৃতীয়াংশ জলপাই তেল মিশ্রিত করে শস্য-নৈবেদ্য"},{"book":"গণনা পুস্তক","chapter":"15","verse":"7","text":"এবং সেই সঙ্গে হিনের এক-তৃতীয়াংশ দ্রাক্ষারস দিয়ে পেয়-নৈবেদ্য প্রস্তুত করবে। সদাপ্রভুর আনন্দদায়ক সুরভিরূপে এই সমস্ত নিবেদন করবে।"},{"book":"গণনা পুস্তক","chapter":"15","verse":"8","text":"“ ‘যখন তোমার একটি এঁড়ে বাছুর হোম-নৈবেদ্য বা বলিরূপে নিয়ে আসবে, সদাপ্রভুর উদ্দেশে কোনও বিশেষ মানত পূরণ অথবা মঙ্গলার্থক-নৈবেদ্যের জন্য,"},{"book":"গণনা পুস্তক","chapter":"15","verse":"9","text":"তখন সেই এঁড়ে বাছুরের সঙ্গে এক ঐফার15:9 প্রায় 5 কিলোগ্রাম তিন-দশমাংশ মিহি ময়দার সঙ্গে অর্ধ হিন15:9 প্রায় 1.9 লিটার জলপাই তেল মিশ্রিত করে শস্য-নৈবেদ্য নিয়ে আসবে।"},{"book":"গণনা পুস্তক","chapter":"15","verse":"10","text":"সেই সঙ্গে অর্ধ হিন দ্রাক্ষারস, পেয়-নৈবেদ্যরূপে নিয়ে আসবে। এটি ভক্ষ্য-নৈবেদ্য, সদাপ্রভুর আনন্দদায়ক সুরভিরূপে, আগুনের মাধ্যমে নিবেদিত হবে।"},{"book":"গণনা পুস্তক","chapter":"15","verse":"11","text":"প্রত্যেকটি ষাঁড় অথবা মেষ, প্রত্যেকটি মেষশাবক অথবা ছাগশিশু, এইরূপে আয়োজন করতে হবে।"},{"book":"গণনা পুস্তক","chapter":"15","verse":"12","text":"তোমরা তাদের সংখ্যানুসারে প্রত্যেকটি ক্ষেত্রে একই ধরনের করবে।"},{"book":"গণনা পুস্তক","chapter":"15","verse":"13","text":"“ ‘স্বদেশে জাত প্রত্যেক ব্যক্তি, যখন সে সদাপ্রভুর আনন্দদায়ক সুরভিরূপে ভক্ষ্য-নৈবেদ্য নিয়ে আসে, তখন এই সমস্ত বিষয় এভাবেই করবে।"},{"book":"গণনা পুস্তক","chapter":"15","verse":"14","text":"ভবিষ্যৎ প্রজন্মের জন্য, তোমাদের মধ্যে বসবাসকারী কোনো বিদেশি বা অন্য কেউ যদি সদাপ্রভুর আনন্দদায়ক সুরভিরূপে ভক্ষ্য-নৈবেদ্য উৎসর্গ করে, সে ঠিক তোমাদের মতোই করবে।"},{"book":"গণনা পুস্তক","chapter":"15","verse":"15","text":"সমাজের মধ্যে তোমাদের এবং তোমাদের মধ্যে বসবাসকারী বিদেশিদের জন্যও একই বিধি প্রযোজ্য হবে। ভবিষ্যৎ প্রজন্মের জন্যও এই বিধি চিরস্থায়ী। সদাপ্রভুর সামনে তোমরা এবং বিদেশি ব্যক্তি, উভয়ই সমান প্রতিপন্ন হবে।"},{"book":"গণনা পুস্তক","chapter":"15","verse":"16","text":"অভিন্ন বিধি ও নিয়ম তোমাদের ও তোমাদের মধ্যে বসবাসকারী বিদেশিদের ক্ষেত্রে প্রযোজ্য হবে।’ ”"},{"book":"গণনা পুস্তক","chapter":"15","verse":"17","text":"সদাপ্রভু মোশিকে বললেন,"},{"book":"গণনা পুস্তক","chapter":"15","verse":"18","text":"“ইস্রায়েলীদের সঙ্গে কথা বলো, তাদের বলো, ‘যেখানে আমি তোমাদের নিয়ে যাচ্ছি, যখন তোমরা সেই দেশে প্রবেশ করবে"},{"book":"গণনা পুস্তক","chapter":"15","verse":"19","text":"এবং সেই দেশের খাদ্যদ্রব্য আহার করবে, তখন তার একটু অংশ নিয়ে সদাপ্রভুর কাছে নৈবেদ্যরূপে উপহার দেবে।"},{"book":"গণনা পুস্তক","chapter":"15","verse":"20","text":"তোমাদের ভূমিজাত প্রথম খাদ্যদ্রব্য থেকে একটি পিঠে নিবেদন করবে; খামারের উত্তোলনীয় নৈবেদ্য বলেই সেটি উৎসর্গ করবে।"},{"book":"গণনা পুস্তক","chapter":"15","verse":"21","text":"পুরুষ-পরম্পরায় তোমাদের প্রথম ভূমিজাত খাদ্যদ্রব্যের এই উত্তোলনীয় নৈবেদ্য সদাপ্রভুর উদ্দেশে নিবেদন করতে হবে।"},{"book":"গণনা পুস্তক","chapter":"15","verse":"22","text":"“ ‘এখন মোশিকে দত্ত সদাপ্রভুর এই আদেশসমূহের কোনো একটি, তোমরা সমাজরূপে যদি অনিচ্ছাকৃতভাবে, পালন করতে ব্যর্থ হও,"},{"book":"গণনা পুস্তক","chapter":"15","verse":"23","text":"এমনকি সদাপ্রভু যে দিনে তোমাদের আদেশ দিয়েছেন, সেদিন থেকে পুরুষ-পরম্পরায় তোমাদের জন্য সদাপ্রভু মোশির মাধ্যমে তোমাদের যত আদেশ দিয়েছেন,"},{"book":"গণনা পুস্তক","chapter":"15","verse":"24","text":"সেসব যদি অনিচ্ছাকৃতভাবে পালন না করো এবং তা যদি সমাজের অজ্ঞাতসারে হয়, তাহলে সমস্ত সমাজ, হোম-নৈবেদ্যরূপে, সদাপ্রভুর আনন্দদায়ক সুরভির জন্য, এক এঁড়ে বাছুর উৎসর্গ করবে ও সেই সম্পর্কিত শস্য-নৈবেদ্য, পেয়-নৈবেদ্য এবং পাপার্থক বলির জন্য একটি ছাগল উৎসর্গ করবে।"},{"book":"গণনা পুস্তক","chapter":"15","verse":"25","text":"যাজক সমস্ত ইস্রায়েলী সমাজের জন্য প্রায়শ্চিত্ত করবে এবং তাদের পাপ ক্ষমা করা হবে। যেহেতু তাদের অন্যায়ের জন্য তারা সদাপ্রভুর কাছে ভক্ষ্য-নৈবেদ্য ও পাপার্থক বলি নিয়ে আসবে, কারণ সেই পাপ ইচ্ছাকৃত ছিল না।"},{"book":"গণনা পুস্তক","chapter":"15","verse":"26","text":"সমস্ত ইস্রায়েলী সমাজ এবং তাদের মধ্যবর্তী বসবাসকারী বিদেশিদের ক্ষমা করা হবে, যেহেতু সব লোক সেই অনিচ্ছাকৃত অন্যায়ে জড়িত ছিল।"},{"book":"গণনা পুস্তক","chapter":"15","verse":"27","text":"“ ‘কিন্তু যদি মাত্র একজন ব্যক্তি অনিচ্ছাকৃতভাবে পাপ করে, সে পাপার্থক বলির জন্য একটি এক বর্ষীয় ছাগী নিয়ে আসবে।"},{"book":"গণনা পুস্তক","chapter":"15","verse":"28","text":"যাজক সেই ব্যক্তির জন্য সদাপ্রভুর সামনে প্রায়শ্চিত্ত করবে, যে অনিচ্ছাকৃতভাবে পাপ করে অন্যায় করেছিল যখন তাঁর জন্য প্রায়শ্চিত্ত সম্পন্ন হবে তার পাপ ক্ষমা হবে।"},{"book":"গণনা পুস্তক","chapter":"15","verse":"29","text":"যারা অনিচ্ছাকৃত পাপ করে, তাদের প্রত্যেকের জন্য সেই একই বিধি প্রযোজ্য হবে, সে স্বদেশি ইস্রায়েলী হোক, অথবা তাদের মধ্যে বসবাসকারী বিদেশি ব্যক্তি।"},{"book":"গণনা পুস্তক","chapter":"15","verse":"30","text":"“ ‘কিন্তু যদি কোনো স্বদেশি বা বিদেশি ব্যক্তি ঔদ্ধত্য দেখিয়ে পাপ করে, যদি সে সদাপ্রভুর নিন্দা করে, সেই ব্যক্তি, তার জনগোষ্ঠী থেকে উচ্ছিন্ন হবে।"},{"book":"গণনা পুস্তক","chapter":"15","verse":"31","text":"কারণ সে সদাপ্রভুর আদেশ প্রত্যাখ্যান করেছে ও তাঁর বিধি লঙ্ঘন করেছে। সেই ব্যক্তি নিশ্চিতরূপে উচ্ছিন্ন হবে; কারণ তার অপরাধ তার উপরে বর্তাবে।’ ”"},{"book":"গণনা পুস্তক","chapter":"15","verse":"32","text":"ইস্রায়েলীরা যখন প্রান্তরে ছিল, তখন একজন ব্যক্তিকে বিশ্রামবারে কাঠ সংগ্রহ করতে দেখা গেল।"},{"book":"গণনা পুস্তক","chapter":"15","verse":"33","text":"যারা তাকে কাঠ সংগ্রহ করতে দেখেছিল, তারা তাকে মোশি, হারোণ এবং সমস্ত সমাজের কাছে উপস্থিত করল।"},{"book":"গণনা পুস্তক","chapter":"15","verse":"34","text":"তাঁরা তাকে অবরুদ্ধ করে রাখলেন, কারণ তার প্রতি কী করণীয়, তা সুস্পষ্ট জানা ছিল না।"},{"book":"গণনা পুস্তক","chapter":"15","verse":"35","text":"তখন সদাপ্রভু মোশিকে বললেন, “লোকটি অবশ্যই মরবে। সমস্ত সমাজ তাকে ছাউনির বাইরে নিয়ে গিয়ে প্রস্তরাঘাত করবে।”"},{"book":"গণনা পুস্তক","chapter":"15","verse":"36","text":"অতএব সমস্ত সমাজ তাকে ছাউনির বাইরে নিয়ে গেল এবং যেমন সদাপ্রভু মোশিকে আদেশ দিয়েছিলেন, তাকে প্রস্তরাঘাতে বধ করল।"},{"book":"গণনা পুস্তক","chapter":"15","verse":"37","text":"সদাপ্রভু মোশিকে বললেন,"},{"book":"গণনা পুস্তক","chapter":"15","verse":"38","text":"“ইস্রায়েলীদের সঙ্গে কথা বলো, তাদের বলো, ‘পুরুষ-পরম্পরায় তোমাদের পরিধেয় বস্ত্রের কোণে থোপ দেবে। প্রত্যেক থোপ নীল রংয়ের সুতো দিয়ে তৈরি হবে।"},{"book":"গণনা পুস্তক","chapter":"15","verse":"39","text":"তোমরা এই সমস্ত থোপ প্রত্যক্ষ করলে, সদাপ্রভুর বিধিগুলি স্মরণে আনতে পারবে; তাহলে তোমরা সেই সমস্ত পালন করে তোমাদের হৃদয় ও চোখের অভিলাষ অনুসারে ব্যভিচার করবে না।"},{"book":"গণনা পুস্তক","chapter":"15","verse":"40","text":"তখন তোমরা আমার আদেশগুলি পালন করার বিষয় স্মরণে আনবে এবং তোমাদের ঈশ্বরের উদ্দেশে পবিত্র হবে।"},{"book":"গণনা পুস্তক","chapter":"15","verse":"41","text":"আমি সদাপ্রভু, তোমাদের ঈশ্বর, যিনি মিশর থেকে তোমাদের ঈশ্বর হওয়ার জন্য তোমাদের মুক্ত করে এনেছি। আমিই সদাপ্রভু, তোমাদের ঈশ্বর।’ ”"}]}