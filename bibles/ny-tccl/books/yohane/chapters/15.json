{"data":[{"book":"Yohane","chapter":"15","verse":"1","text":"“Ine ndine mpesa weniweni, ndipo Atate anga ndiye mwini munda."},{"book":"Yohane","chapter":"15","verse":"2","text":"Iye amadula nthambi iliyonse ya mwa Ine imene sibala chipatso, koma nthambi iliyonse imene imabala chipatso amayisadzira bwino kuti ibale zipatso zambiri."},{"book":"Yohane","chapter":"15","verse":"3","text":"Inu ndinu oyera kale chifukwa cha mawu amene ndayankhula inu."},{"book":"Yohane","chapter":"15","verse":"4","text":"Khalani mwa Ine, monga Ine ndili mwa inu. Palibe nthambi imene ingabereke chipatso pa yokha ngati sinalumikizike ku mpesa. Chomwechonso inu simungathe kubereka chipatso pokhapokha mutakhala mwa Ine."},{"book":"Yohane","chapter":"15","verse":"5","text":"“Ine ndine mpesa; inu ndinu nthambi zake. Ngati munthu akhala mwa Ine ndi Ine mwa iye, adzabereka zipatso zambiri; popanda Ine simungathe kuchita kanthu."},{"book":"Yohane","chapter":"15","verse":"6","text":"Ngati wina aliyense sakhala mwa Ine, iyeyo ali ngati nthambi imene yatayidwa ndi kufota. Nthambi zotero zimatoledwa, kuponyedwa pa moto ndi kupsa."},{"book":"Yohane","chapter":"15","verse":"7","text":"Ngati inu mukhala mwa Ine ndipo mawu anga akhala mwa inu, pemphani chilichonse chimene mukufuna ndipo mudzapatsidwa."},{"book":"Yohane","chapter":"15","verse":"8","text":"Atate anga amalemekezedwa mukamabereka zipatso zochuluka, ndipo potero mudzionetsa kuti ndinu ophunzira anga."},{"book":"Yohane","chapter":"15","verse":"9","text":"“Monga momwe Atate amandikondera Ine, Inenso ndakukondani. Tsopano khalani mʼchikondi changa."},{"book":"Yohane","chapter":"15","verse":"10","text":"Ngati mumvera malamulo anga, mudzakhala mʼchikondi changa, monga Ine ndimamvera malamulo a Atate anga, ndipo ndimakhala mʼchikondi chawo."},{"book":"Yohane","chapter":"15","verse":"11","text":"Ine ndakuwuzani izi kuti chimwemwe changa chikhale mwa Inu, kuti chimwemwe chanu chikhale chokwanira."},{"book":"Yohane","chapter":"15","verse":"12","text":"Lamulo langa ndi ili: ‘Kondanani wina ndi mnzake monga Ine ndakonda inu.’"},{"book":"Yohane","chapter":"15","verse":"13","text":"Palibe munthu ali ndi chikondi choposa ichi, choti munthu nʼkutaya moyo wake chifukwa cha abwenzi ake."},{"book":"Yohane","chapter":"15","verse":"14","text":"Inu ndinu abwenzi anga ngati muchita zimene Ine ndikulamulani."},{"book":"Yohane","chapter":"15","verse":"15","text":"Ine sindikutchulaninso antchito, chifukwa wantchito sadziwa zimene bwana wake akuchita. Mʼmalo mwake Ine ndakutchani abwenzi pakuti zilizonse zimene ndinaphunzira kwa Atate, Ine ndakudziwitsani."},{"book":"Yohane","chapter":"15","verse":"16","text":"Inu simunandisankhe Ine, koma Ine ndinakusankhani kuti mupite ndi kukabereka zipatso, zipatso zake za nthawi yayitali. Choncho Atate adzakupatsani chilichonse chimene mudzapempha mʼdzina langa."},{"book":"Yohane","chapter":"15","verse":"17","text":"Lamulo langa ndi ili: ‘Muzikondana.’"},{"book":"Yohane","chapter":"15","verse":"18","text":"“Ngati dziko lapansi lidana nanu, dziwani kuti linayamba kudana ndi Ine."},{"book":"Yohane","chapter":"15","verse":"19","text":"Inu mukanakhala anthu a dziko lapansi, dziko lapansi likanakukondani ngati anthu ake omwe. Koma mmene zilili, inu si anthu a dziko lapansi. Ine ndakusankhani kuchokera mʼdziko lapansi, nʼchifukwa chake dziko lapansi limakudani."},{"book":"Yohane","chapter":"15","verse":"20","text":"Kumbukirani mawu amene ndinayankhula nanu akuti, ‘Palibe wantchito amene amaposa bwana wake.’ Ngati anandizunza Ine, iwo adzakuzunzaninso inu. Ngati anamvera chiphunzitso changa, iwo adzamvera chanunso."},{"book":"Yohane","chapter":"15","verse":"21","text":"Iwo adzakuchitani zimenezi chifukwa cha dzina langa, popeza sakudziwa amene anandituma Ine."},{"book":"Yohane","chapter":"15","verse":"22","text":"Ine ndikanapanda kubwera ndi kuyankhula nawo, sakanakhala ndi mlandu. Koma tsopano alibe choti nʼkukanira mlandu wawo."},{"book":"Yohane","chapter":"15","verse":"23","text":"Iye amene amadana ndi Ine amadananso Atate anga."},{"book":"Yohane","chapter":"15","verse":"24","text":"Ine ndikanapanda kuchita pakati pawo zinthu zimene wina aliyense sanachitepo, iwo sakanakhala ochimwa. Koma tsopano aona zodabwitsa izi, komabe akundida Ine pamodzi ndi Atate anga."},{"book":"Yohane","chapter":"15","verse":"25","text":"Koma zatere kuti zikwaniritse zimene zinalembedwa mʼmalamulo awo: ‘Iwo anandida Ine popanda chifukwa.’"},{"book":"Yohane","chapter":"15","verse":"26","text":"“Nkhoswe ikadzabwera imene Ine ndidzakutumizireni kuchokera kwa Atate, ndiye Mzimu Woyera wachoonadi amene achokera kwa Atate, Iyeyo adzandichitira umboni Ine."},{"book":"Yohane","chapter":"15","verse":"27","text":"Inunso mudzandichitira umboni Ine, popeza mwakhala nane kuchokera pachiyambi.”"}]}