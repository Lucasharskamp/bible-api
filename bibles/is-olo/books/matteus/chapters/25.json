{"data":[{"book":"Matteus","chapter":"25","verse":"1","text":"„Himnaríki má líkja við tíu brúðarmeyjar, sem tóku lampa sína og lögðu af stað til móts við brúðgumann."},{"book":"Matteus","chapter":"25","verse":"2-4","text":"Aðeins fimm þeirra gættu þess að fylla lampa sína af olíu, en hinar fimm gleymdu því og fóru með tóma lampa."},{"book":"Matteus","chapter":"25","verse":"5-6","text":"Þegar brúðgumanum seinkaði, syfjaði þær og sofnuðu. En á miðnætti voru þær vaktar með háu hrópi: „Brúðguminn er að koma! Gangið út og takið á móti honum!“"},{"book":"Matteus","chapter":"25","verse":"7-8","text":"Stúlkurnar spruttu á fætur og fóru að sýsla við lampana. Þær fimm sem vantaði olíu, sárbáðu hinar að gefa sér lítið eitt, því það lifði ekki á lömpum þeirra."},{"book":"Matteus","chapter":"25","verse":"9","text":"En hinar svöruðu „Nei, það getum við ekki, því það verður ekki nóg handa okkur öllum. Farið og kaupið olíu handa ykkur.“"},{"book":"Matteus","chapter":"25","verse":"10","text":"En á meðan þær voru fjarverandi kom brúðguminn. Þær sem viðbúnar voru fóru með honum til brúðkaupsins og dyrunum var læst."},{"book":"Matteus","chapter":"25","verse":"11","text":"Seinna komu hinar til baka og stóðu fyrir utan og kölluðu: „Herra, opnaðu fyrir okkur!“"},{"book":"Matteus","chapter":"25","verse":"12","text":"En hann kallaði á móti: „Farið! Þið komið of seint!“"},{"book":"Matteus","chapter":"25","verse":"13","text":"Vakið því og verið viðbúnir, því þið vitið hvorki daginn né stundina er ég kem aftur.“"},{"book":"Matteus","chapter":"25","verse":"14","text":"„Himnaríki er einnig líkt manni sem fór til útlanda. Hann kallaði saman starfsmenn sína og afhenti þeim fé, sem þeir áttu að ávaxta meðan hann væri í burtu."},{"book":"Matteus","chapter":"25","verse":"15","text":"Einum fékk hann tvær milljónir króna, öðrum eina milljón og hinum þriðja hálfa milljón. Þeir fengu misjafnlega mikið eftir hæfileikum sínum og dugnaði. Síðan fór hann úr landi."},{"book":"Matteus","chapter":"25","verse":"16","text":"Maðurinn, sem fékk tvær milljónir, fór þegar að versla með peningana og græddi fljótt aðrar tvær milljónir."},{"book":"Matteus","chapter":"25","verse":"17","text":"Sá sem fékk eina milljón, hófst handa eins og hinn og hagnaðist um aðra milljón."},{"book":"Matteus","chapter":"25","verse":"18","text":"En maðurinn, sem fékk hálfa milljón, gróf peningana í jörðu svo að hann tapaði þeim ekki."},{"book":"Matteus","chapter":"25","verse":"19","text":"Eftir langan tíma kom húsbóndinn aftur úr ferðalaginu. Hann kallaði starfsmennina til sín svo að hann gæti gert upp við þá."},{"book":"Matteus","chapter":"25","verse":"20","text":"Sá sem fengið hafði tvær milljónir kom og afhenti húsbónda sínum fjórar milljónir."},{"book":"Matteus","chapter":"25","verse":"21","text":"Húsbóndinn hrósaði honum og sagði: „Þetta var vel af sér vikið. Þú varst trúr yfir litlu, nú mun ég setja þig yfir mikið. Komdu og við skulum gera okkur dagamun.“"},{"book":"Matteus","chapter":"25","verse":"22","text":"Næst kom sá sem fengið hafði eina milljón. Hann sagði: „Herra þú lést mig fá eina milljón og nú hef ég tvöfaldað þá upphæð.“"},{"book":"Matteus","chapter":"25","verse":"23","text":"„Gott hjá þér!“ sagði húsbóndinn. „Þú ert góður og dyggur þjónn. Þú varst trúr yfir þessu lítilræði, en nú mun ég láta þig fá miklu meira. Komdu, við skulum gleðjast saman!“"},{"book":"Matteus","chapter":"25","verse":"24-25","text":"Síðast kom sá þriðji með sína hálfu milljón og sagði: „Herra, ég vissi að þú ert harður húsbóndi og þar sem ég bjóst við að þú rændir mig hagnaðinum, faldi ég peningana í jörðu og hér hefur þú þá!“"},{"book":"Matteus","chapter":"25","verse":"26","text":"„Letingi!“ svaraði húsbóndinn. „Þú vissir að ég krefði þig um hagnaðinn,"},{"book":"Matteus","chapter":"25","verse":"27","text":"svo þú hefðir að minnsta kosti átt að setja peningana í banka til að ég fengi þó vexti."},{"book":"Matteus","chapter":"25","verse":"28","text":"Takið peningana af þessum manni og látið þann, sem hefur fjórar milljónirnar, fá þá."},{"book":"Matteus","chapter":"25","verse":"29","text":"Sá sem notar vel það sem honum er gefið, mun fá enn meira, og hafa allsnægtir, en sá sem er ótrúr, tapar því litla sem hann hefur."},{"book":"Matteus","chapter":"25","verse":"30","text":"Kastið nú þessum duglausa þjóni út í myrkrið. Þar verður grátið og kveinað.“ “"},{"book":"Matteus","chapter":"25","verse":"31","text":"„Þegar ég, Kristur, kem aftur í dýrð minni og allir englarnir með mér, mun ég setjast í hástól dýrðarinnar."},{"book":"Matteus","chapter":"25","verse":"32","text":"Þá verður öllum þjóðunum safnað saman frammi fyrir mér og ég mun skilja fólkið að, eins og fjárhirðir aðskilur sauðfé og geitur."},{"book":"Matteus","chapter":"25","verse":"33","text":"Kindunum mun ég skipa mér til hægri handar og geitunum til vinstri handar."},{"book":"Matteus","chapter":"25","verse":"34","text":"Þá mun ég, konungurinn, segja við þá til hægri handar: „Komið, þið hinir blessuðu föður míns, inn í ríkið sem ykkur hefur verið ætlað frá því heimurinn varð til."},{"book":"Matteus","chapter":"25","verse":"35","text":"Ég var hungraður og þið gáfuð mér að borða, þyrstur og þið gáfuð mér að drekka. Ég var ókunnugur og þið buðuð mér inn á heimili ykkar."},{"book":"Matteus","chapter":"25","verse":"36","text":"Ég var fatalaus og þið klædduð mig. Ég var sjúkur, og í fangelsi og þið heimsóttuð mig.“"},{"book":"Matteus","chapter":"25","verse":"37","text":"Þá svara hinir réttlátu og segja: „Herra, hvenær sáum við þig hungraðan og gáfum þér að borða, þyrstan og gáfum þér að drekka,"},{"book":"Matteus","chapter":"25","verse":"38","text":"eða ókunnugan og hjálpuðum þér. Hvenær sáum við þig klæðalausan og klæddum þig,"},{"book":"Matteus","chapter":"25","verse":"39","text":"og hvenær veikan eða í fangelsi og litum til þín?“"},{"book":"Matteus","chapter":"25","verse":"40","text":"Þá mun ég, konungurinn, svara þeim og segja: „Þetta sem þið gerðuð bræðrum mínum, gerðuð þið mér.“"},{"book":"Matteus","chapter":"25","verse":"41","text":"Síðan mun ég snúa mér að þeim sem eru til vinstri og segja: „Burt með ykkur, bölvaðir, í eilífa eldinn sem ætlaður er djöflinum og þjónum hans."},{"book":"Matteus","chapter":"25","verse":"42","text":"Ég var hungraður, en þið gáfuð mér ekki að borða, þyrstur og þið færðuð mér ekkert að drekka."},{"book":"Matteus","chapter":"25","verse":"43","text":"Ég var ókunnugur og þið sýnduð mér ekki gestrisni, klæðlaus og þið gáfuð mér enga flík. Ég var veikur og í fangelsi og þið heimsóttuð mig ekki.“"},{"book":"Matteus","chapter":"25","verse":"44","text":"Þá munu þeir svara: „Drottinn, hvenær var það sem við sáum þig hungraðan eða þyrstan, ókunnugan, nakinn, sjúkan eða í fangelsi og hjálpuðum þér ekki?“"},{"book":"Matteus","chapter":"25","verse":"45","text":"Þá mun ég svara: „Þegar þið neituðuð mínum minnsta bróður um hjálp, þá neituðuð þið mér.“"},{"book":"Matteus","chapter":"25","verse":"46","text":"Og þeir munu fara burt til eilífrar refsingar, en hinir réttlátu til eilífs lífs.“"}]}