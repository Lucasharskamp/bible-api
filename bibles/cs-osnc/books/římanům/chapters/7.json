{"data":[{"book":"Římanům","chapter":"7","verse":"1","text":"Milí, bratři, vy se přece dobře vyznáte v zákoně, a tak víte, že se vztahuje pouze na živého člověka."},{"book":"Římanům","chapter":"7","verse":"2","text":"Podle zákona je například žena vázána věrností svému muži jen potud, dokud její muž žije."},{"book":"Římanům","chapter":"7","verse":"3","text":"Jestliže však manžel zemřel, závazek tím pro ženu skončil; když se tedy provdá za jiného, nikdo ji nemůže obžalovat z mnohomužství."},{"book":"Římanům","chapter":"7","verse":"4","text":"Tak i vaše podřízenost zákonu Kristovou smrtí skončila a vy teď náležíte jinému Pánu, totiž vzkříšenému Kristu, aby z vás měl užitek Bůh."},{"book":"Římanům","chapter":"7","verse":"5","text":"Dokud jsme si žili po svém, ovládal nás hlad po zakázaném ovoci, touha po tom, co zákon zakazuje; tím jsme si vysloužili smrt."},{"book":"Římanům","chapter":"7","verse":"6","text":"Když jsme však s Kristem obrazně zemřeli, unikli jsme moci zákona. Nad naším nynějším životem už není nejvyšší autoritou mrtvá litera zákona, nýbrž Duch živého Krista."},{"book":"Římanům","chapter":"7","verse":"7","text":"Tím však nechceme říci, že zákon není dobrý. Vždyť právě zákon nám říká, co je hřích. Kdyby zákon nezakazoval touhu po cizím vlastnictví, ani bych nevěděl, že je to něco špatného."},{"book":"Římanům","chapter":"7","verse":"8","text":"Na druhé straně však zákon také ukazuje, že existuje i zakázané ovoce, když říká: Nepožádáš. Tím podněcuje k silnější touze po zakázaném ovoci. A tak vidíme, že kdyby tu nebyl zákon, nebyl by tu ani hřích."},{"book":"Římanům","chapter":"7","verse":"9","text":"Příchodem zákona do mého života hřích začal existovat"},{"book":"Římanům","chapter":"7","verse":"10-11","text":"a s hříchem přišla smrt. A tak se ukázalo, že Boží příkaz, který měl můj život chránit, způsobil vlastně jeho zkázu. Jakmile jsem chtěl jednat nezávisle na Bohu, byl ortel smrti zpečetěn."},{"book":"Římanům","chapter":"7","verse":"12-13","text":"Nuže, byla to tedy ta dobrá a správná Boží přikázání, která zapříčinila moji smrt? Nikoliv ona, nýbrž neposlušnost, pýcha mého „já“ přivolala na mou hlavu prostřednictvím dobrých přikázání rozsudek smrti a tím se odhalila jako skutečný nepřítel života."},{"book":"Římanům","chapter":"7","verse":"14","text":"Zákon, jak víme, pochází od Boha. My jsme však slabí lidé, jako otroci prodaní hříchu."},{"book":"Římanům","chapter":"7","verse":"15","text":"I když víme, co je dobré a správné, a chceme se tím řídit, vyzní naše snaha často v pravý opak."},{"book":"Římanům","chapter":"7","verse":"16","text":"Třebaže dobrou vůli máme, neumíme ji proměnit v čin."},{"book":"Římanům","chapter":"7","verse":"17","text":"Jako by v nás jednal kdosi jiný proti našemu lepšímu přesvědčení, takže Boží vůli neustále přestupujeme, ačkoliv ji rozumem schvalujeme. Čemu to nasvědčuje?"},{"book":"Římanům","chapter":"7","verse":"18-23","text":"Ukazuje to, že uvnitř jsme ovládáni zákonem zla, který i naše nejlepší úmysly dovede převrátit ve špatné jednání. Na jedné straně tedy rozumem chceme sloužit Bohu a dobru, na druhé straně neustále podléháme zlu."},{"book":"Římanům","chapter":"7","verse":"24","text":"Jak ubozí jsme my lidé! Což neexistuje vysvobození z tohoto nešťastného otroctví?"},{"book":"Římanům","chapter":"7","verse":"25","text":"Díky Bohu existuje. Je tu cesta, kterou nám otevřel Ježíš Kristus."}]}