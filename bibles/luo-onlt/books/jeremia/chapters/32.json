{"data":[{"book":"Jeremia","chapter":"32","verse":"1","text":"Ma e wach mane obirone Jeremia koa kuom Jehova Nyasaye e higa mar apar mar Zedekia ruodh Juda, ma ne en higa mar apar gaboro mar Nebukadneza."},{"book":"Jeremia","chapter":"32","verse":"2","text":"Jolwenj ruodh Babulon ne monjo Jerusalem, kendo Jeremia janabi ne otwe e agola moriti e kar dak mar ruodh Juda."},{"book":"Jeremia","chapter":"32","verse":"3","text":"Koro Zedekia ruodh Juda nokete e twech kanyo, kawacho niya, “Angʼo momiyo ikoro wach kamano? Ka iwacho ni, ‘Ma e gima Jehova Nyasaye owacho: Achiegni chiwo dala maduongʼni ne ruodh Babulon, kendo enoloye."},{"book":"Jeremia","chapter":"32","verse":"4","text":"Zedekia ruodh Juda ok notony e lwet jo-Babulon to enochiwe ne ruodh Babulon, kendo enowuo kode wangʼ gi wangʼ mi enonene gi wengene owuon."},{"book":"Jeremia","chapter":"32","verse":"5","text":"Noter Zedekia Babulon, kama enosikie nyaka atimne gima adwaro, Jehova Nyasaye owacho. Ka ukedo gi jo-Babulon, to ok unulogi.’ ”"},{"book":"Jeremia","chapter":"32","verse":"6","text":"Jeremia nowacho niya, “Wach Jehova Nyasaye nobirona:"},{"book":"Jeremia","chapter":"32","verse":"7","text":"Hanamel wuod Shalum ma wuod owadgi wuonu nobi iri kendo nowach ni, ‘Ngʼiew lopa man Anathoth, nikech kaka watna machiegni koda en ratiro mari kendo tiji mondo ingʼiewe.’"},{"book":"Jeremia","chapter":"32","verse":"8","text":"“Eka, mana kaka Jehova Nyasaye nosewacho, omera Hanamel nobiro ira e agola mar jarito kendo owacho ni, ‘Ngʼiew puotha man Anathoth kama Benjamin orito. Nikech en ratiro mari mondo ingʼiewe kendo ikawe, ngʼiewe ne in owuon.’"},{"book":"Jeremia","chapter":"32","verse":"9","text":"omiyo ne angʼiewo puodho man Anathoth kuom wuod owadgi wuonwa Hanamel kendo apimone shekel apar gabiriyo mar fedha."},{"book":"Jeremia","chapter":"32","verse":"10","text":"Ne aketo seyi kendo agoyo amuri, ka joneno obedo, kendo apimo fedha e ratil."},{"book":"Jeremia","chapter":"32","verse":"11","text":"Ne akawo barup ngʼiepo, mano mogoye amuri momwon motingʼo singruok kod chike mag ngʼiewo lowo, to gi mano ma ok omuon"},{"book":"Jeremia","chapter":"32","verse":"12","text":"kendo ne achiwo baruwani ne Baruk wuod Neria, wuod Maseya, e nyim omera Hanamel kod joneno mane ogo seyi e barup winjruok kod jo-Yahudi mane obet e agola mar jarito."},{"book":"Jeremia","chapter":"32","verse":"13","text":"“E nyimgi ne amiyo Baruk puonjgi:"},{"book":"Jeremia","chapter":"32","verse":"14","text":"‘Ma e gima Jehova Nyasaye Maratego, ma Nyasach Israel, wacho: Kaw barupegi, mago momwon kod ma ok omuon, kendo iketgi e agulu mar lowo mondo omi gibed amingʼa."},{"book":"Jeremia","chapter":"32","verse":"15","text":"Nimar ma e gima Jehova Nyasaye Maratego, ma Nyasach Israel, wacho: Udi, puothe kod puothe mzabibu bende ibiro chak ngʼiew e pinyni.’"},{"book":"Jeremia","chapter":"32","verse":"16","text":"“Bangʼ kane asechiwo barup ngʼiepo ne Baruk wuod Neria, ne alamo Jehova Nyasaye kama:"},{"book":"Jeremia","chapter":"32","verse":"17","text":"“Yaye, Jehova Nyasaye Manyalo Gik Moko Duto, isechweyo polo gi piny kuom tekoni maduongʼ kod badi malach. Onge gima tekni."},{"book":"Jeremia","chapter":"32","verse":"18","text":"Inyiso herani ne ji alufu to ikelo kum mar wuone ni nyithindgi. Yaye Nyasaye maduongʼ kendo maratego, ma nyinge en Jehova Nyasaye Maratego,"},{"book":"Jeremia","chapter":"32","verse":"19","text":"chenro magi dongo kendo timbegi lich. Wengeni oyawore ne yore duto mag ji; imiyo ngʼato mich kaluwore gi kite, kendo mowinjore gi timbene."},{"book":"Jeremia","chapter":"32","verse":"20","text":"Ne itimo ranyisi kod honni e piny Misri kendo isiko kodgi nyaka kawuono, ei Israel kendo e dier ji duto, kendo pod in ngʼat marahuma nyaka chil kawuono."},{"book":"Jeremia","chapter":"32","verse":"21","text":"Ne igolo jogi Israel oa Misri gi ranyisi kod honni, gi lweti maratego kod badi moyarore kod bwok malich."},{"book":"Jeremia","chapter":"32","verse":"22","text":"Ne imiyogi pinyni mane isesingone kweregi, piny mopongʼ gi chak kod mor kich."},{"book":"Jeremia","chapter":"32","verse":"23","text":"Negibiro kendo gikawo pinyno, to ne ok gilwori kata luwo chikeni; ne ok gitimo gik mane ichikogi mondo gitim. Omiyo ne ikelo kuomgi masichegi duto."},{"book":"Jeremia","chapter":"32","verse":"24","text":"“Ne kaka oger pidhe madongo but dala maduongʼ mondo gimonje kendo gikawe. Nikech ligangla, kech kod masiche, dala maduongʼ nochiwne jo-Babulon ma monje. Gima ne iwacho osetimore kaka koro inene."},{"book":"Jeremia","chapter":"32","verse":"25","text":"To kata obedo ni dala maduongʼ enochiw ne jo-Babulon, in, yaye Jehova Nyasaye Manyalo Gik Moko Duto, wachona ni, ‘Ngʼiew puodhoni gi fedha kendo ngʼiepone mondo obed gi joneno.’ ”"},{"book":"Jeremia","chapter":"32","verse":"26","text":"Eka wach Jehova Nyasaye nobiro ne Jeremia:"},{"book":"Jeremia","chapter":"32","verse":"27","text":"“An Jehova Nyasaye, Nyasach ogendini duto. Bende nitiere gima tekna?"},{"book":"Jeremia","chapter":"32","verse":"28","text":"Emomiyo, ma e gima Jehova Nyasaye wacho: Achiegni chiwo dala maduongʼni ne jo-Babulon kendo ne Nebukadneza ruodh Babulon, ma biro monje kendo kawe."},{"book":"Jeremia","chapter":"32","verse":"29","text":"Jo-Babulon mamonjo dala maduongʼni nodonji kendo ginimok kuome mach; giniwangʼe pep, kaachiel gi udi kamane ji owangʼoe iya kuom wangʼo ubani ewi tedni ne Baal kendo kuom chiwo misango miolo piny ne nyiseche manono."},{"book":"Jeremia","chapter":"32","verse":"30","text":"“Jo-Israel gi jo-Juda pok otimo gimoro makmana timbe mamono e nyim wangʼa chakre tin-gi; adiera, jo-Israel pok otimo gimoro makmana chwanya gi gik ma lwetgi oloso, Jehova Nyasaye wacho."},{"book":"Jeremia","chapter":"32","verse":"31","text":"Kochakore odiechiengʼ mane ogere nyaka sani, dala maduongʼni osemedo wangʼo iya kendo miya mirima ma chuna ni nyaka agole e nyim wangʼa."},{"book":"Jeremia","chapter":"32","verse":"32","text":"Jo-Israel gi jo-Juda osechwanya gi timbegi duto mamono magisetimo, gin ruodhi mag-gi kod jotelo, jodolo kod jonabi mag-gi, joma chwo mag Juda kod Jerusalem."},{"book":"Jeremia","chapter":"32","verse":"33","text":"Negilokona ngʼegi ma ok wengegi; kata obedo ni apuonjogi kendo amedo puonjogi, ne ok ginyal chiko itgi kata luwo puonjna."},{"book":"Jeremia","chapter":"32","verse":"34","text":"Negiketo nyisechegi manono e ot ma Nyinga nitiere kendo ginjawe."},{"book":"Jeremia","chapter":"32","verse":"35","text":"Negigero kuonde motingʼore gi malo ne Baal e Holo mar Ben Hinom mondo gitim misango gi yawuotgi kod nyigi ne Molek, kata kamano ne ok amiyogi chik mar timo kamano, kata mano ne onge e pacha niginyalo timo gima mono kamano kendo gimi Juda tim richo."},{"book":"Jeremia","chapter":"32","verse":"36","text":"“Iwuoyo kuom dala maduongʼni ni, ‘Gi ligangla, kech kod masiche enochiwe ne ruodh Babulon.’ To ma e gima Jehova Nyasaye, Nyasach Israel, wacho:"},{"book":"Jeremia","chapter":"32","verse":"37","text":"Adiera anachokgi duto gia e pinje duto kamane ariembogie gi ich wangʼ kod mirimba mager; anadwog-gi kae kendo awegi gidag gi kwe."},{"book":"Jeremia","chapter":"32","verse":"38","text":"Ginibed joga, kendo anabed Nyasachgi."},{"book":"Jeremia","chapter":"32","verse":"39","text":"Anami gibed gi chuny achiel kod tim achiel, mondo omi giluora manokel negiber kod nyithindgi manobi bangʼ-gi."},{"book":"Jeremia","chapter":"32","verse":"40","text":"Analos singruok manyaka chiengʼ kodgi: Ok anawe timonegi maber, kendo anamigi giluora, mondo omi kik gilokre giweya."},{"book":"Jeremia","chapter":"32","verse":"41","text":"Anabed gi mor kuom timonegi maber kendo adiera anaketgi e pinyni gi chunya duto kod parona duto."},{"book":"Jeremia","chapter":"32","verse":"42","text":"“Ma e gima Jehova Nyasaye wacho: Kaka asekelo masiche malich kama ne jogi, omiyo koro anamigi mwandu mane asingonegi."},{"book":"Jeremia","chapter":"32","verse":"43","text":"Ka puothe mangʼeny osengʼiew e pinyni ma uwacho ni, ‘En kama ninono, maonge ji kata le, nimar osechiwe ne jo-Babulon.’"},{"book":"Jeremia","chapter":"32","verse":"44","text":"Puothe nongʼiew gi fedha, kendo barupe lowo nogoye sei kendo nogosingo kendo nobedgi joneno e gwengʼ Benjamin, e mier molworo Jerusalem, e mier mag Juda kendo e mier manie piny mantiere got matin, mar tiend gode ma yo podho chiengʼ kendo e Negev, nikech anadwog-gi ka gia e twech, Jehova Nyasaye wacho.”"}]}