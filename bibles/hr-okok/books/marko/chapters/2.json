{"data":[{"book":"Marko","chapter":"2","verse":"1","text":"Nekoliko dana nakon toga vrati se u Kafarnaum, a vijest o njegovu dolasku brzo se pročuje gradom."},{"book":"Marko","chapter":"2","verse":"2","text":"U kući u kojoj je boravio okupilo se toliko ljudi da više nije bilo mjesta ni za koga, čak ni pred vratima. A on im je propovijedao Riječ."},{"book":"Marko","chapter":"2","verse":"3","text":"Uto dođu četvorica noseći uzetog čovjeka na nosilima."},{"book":"Marko","chapter":"2","verse":"4","text":"Kako nisu mogli kroz mnoštvo doći do Isusa, načine rupu u glinenom krovu nad njegovom glavom i spuste bolesnika na nosilima ravno pred Isusa."},{"book":"Marko","chapter":"2","verse":"5","text":"Kad Isus vidje njihovu vjeru, reče bolesniku: “Sinko, oprošteni su ti grijesi!”"},{"book":"Marko","chapter":"2","verse":"6","text":"Ali neki židovski vjerski vođe koji su ondje sjedili rekoše u sebi:"},{"book":"Marko","chapter":"2","verse":"7","text":"“Kako ovaj može tako govoriti! On huli! Tko može opraštati grijehe osim jedinoga Boga!”"},{"book":"Marko","chapter":"2","verse":"8","text":"Isus duhom prozre njihove misli pa ih upita: “Zašto to smatrate hulom?"},{"book":"Marko","chapter":"2","verse":"9","text":"Što je lakše reći uzetom čovjeku: ‘Grijesi su ti oprošteni’ ili ‘Ustani, uzmi svoja nosila i idi’?"},{"book":"Marko","chapter":"2","verse":"10","text":"Dokazat ću vam da ja, Sin Čovječji, imam vlast na zemlji opraštati grijehe.” Okrene se zatim prema uzetome i reče:"},{"book":"Marko","chapter":"2","verse":"11","text":"“Zapovijedam ti: ustani, uzmi nosila i idi kući!”"},{"book":"Marko","chapter":"2","verse":"12","text":"Čovjek smjesta ustane, uzme nosila i iziđe naočigled mnoštvu. Svi su se divili i slavili Boga govoreći: “Takvo što još nikad nismo vidjeli!”"},{"book":"Marko","chapter":"2","verse":"13","text":"Isus ponovno ode na obalu jezera. Poučavao je mnoštvo koje se okupilo oko njega."},{"book":"Marko","chapter":"2","verse":"14","text":"Prolazeći tuda, opazi Levija, Alfejeva sina, kako ubire porez te ga pozove: “Pođi sa mnom!” Levi ustane i pođe za njim."},{"book":"Marko","chapter":"2","verse":"15","text":"Dok je Isus poslije bio u kući za stolom, došli su brojni ubirači poreza i grešnici i pridružili se njemu i njegovim učenicima. Mnogo takvih bilo je među onima koji su išli za Isusom."},{"book":"Marko","chapter":"2","verse":"16","text":"No kad neki pismoznanci, farizeji, ugledaju Isusa kako jede s tim ozloglašenim ljudima, kazaše njegovim učenicima: “Zašto vaš učitelj jede s ubiračima poreza i drugim grešnicima?”"},{"book":"Marko","chapter":"2","verse":"17","text":"Kad je Isus to čuo, reče im: “Ne treba liječnik zdravima, nego bolesnima. Nisam došao zvati pravednike, već grešnike.”"},{"book":"Marko","chapter":"2","verse":"18","text":"Ivanovi učenici i farizeji povremeno su postili. Jednoga dana neki ljudi dođu Isusu i upitaju ga: “Zašto Ivanovi učenici i farizeji poste, a tvoji učenici ne poste?”"},{"book":"Marko","chapter":"2","verse":"19","text":"Isus im odgovori: “Mogu li uzvanici na svadbenoj večeri postiti dok su s mladoženjom? Ne mogu postiti dok je mladoženja s njima."},{"book":"Marko","chapter":"2","verse":"20","text":"Ali doći će dani kada će im ugrabiti mladoženju. Tada će postiti."},{"book":"Marko","chapter":"2","verse":"21","text":"Nitko ne krpa rupe na staroj odjeći zakrpom od još nesmočena platna. Zakrpa bi se skupila, razvukla tkaninu i napravila još veću rupu."},{"book":"Marko","chapter":"2","verse":"22","text":"Nitko ne ulijeva novo vino u stare mjehove jer bi se raspuknuli. Vino bi se prolilo, a mjehovi uništili. Novo se vino lijeva u nove mjehove.”"},{"book":"Marko","chapter":"2","verse":"23","text":"Jedne su subote Isus i njegovi učenici prolazili poljem usjeva. Učenici počnu putem trgati klasje."},{"book":"Marko","chapter":"2","verse":"24","text":"Farizeji rekoše Isusu: “Zašto čine ono što je subotom zabranjeno? Zakonom je zabranjeno skupljati usjev subotom!”"},{"book":"Marko","chapter":"2","verse":"25","text":"Ali Isus im odgovori: “Niste li nikada u Pismu čitali o tomu što je učinio kralj David kad su on i njegovi pratioci u nevolji ogladnjeli?"},{"book":"Marko","chapter":"2","verse":"26","text":"Ušao je u Dom Božji 2:26 U Hram. Vidjeti 1 Samuelova 21:1-6. (u to je doba veliki svećenik bio Ebijatar) i jeo prineseni kruh koji je dopušteno jesti samo svećenicima te ga je dao jesti i svojim pratiocima."},{"book":"Marko","chapter":"2","verse":"27","text":"Subota je stvorena radi čovjeka, a ne čovjek radi subote."},{"book":"Marko","chapter":"2","verse":"28","text":"Ja, Sin Čovječji, gospodar sam čak i subote.”"}]}