{"data":[{"book":"2 Qoronttosa","chapter":"1","verse":"1","text":"Xoossa shene mala Yesus Kiristoosas kitetida Phawulosapene nu isha Xiinttossape Qoronttosen diza Xoossa woosa keetheys qasseka Akaya biittan ammaniza kumetha asas."},{"book":"2 Qoronttosa","chapter":"1","verse":"2","text":"Nu Aawa Xoossafe Goda Yesus Kiristoossape kiyatethine saroy intes gido."},{"book":"2 Qoronttosa","chapter":"1","verse":"3","text":"Maariza Aawasine wursika mintthethiza nu Goda Yesus Kiristoossa Aawas Xoossas galatay gido."},{"book":"2 Qoronttosa","chapter":"1","verse":"4","text":"Nuka nu baggara Xoossafe demmida minotethan metotetizayta mintthethanas danda7ana mala nu meton izi nuna mintthethees."},{"book":"2 Qoronttosa","chapter":"1","verse":"5","text":"Kiristoosa waayey nu bolla daridaysa mala nuusika Kirstoossa baggara mintthethoy darees."},{"book":"2 Qoronttosa","chapter":"1","verse":"6","text":"Nu meton inte atotethine minoteth demmista. Nuni metotishin qasse inteka kase ekida metoza mala gencci ekkid ministandista."},{"book":"2 Qoronttosa","chapter":"1","verse":"7","text":"Nu meto inte nunara shaaki ekkida mala nunaraka inte ministanaysa nuni eriza gishshi nuusi inte bolla diza ufays gitako."},{"book":"2 Qoronttosa","chapter":"1","verse":"8","text":"Ta ishato Isiya biittan nu bolla gakida meto gishshi inte erana mala nu koyoos. He nu bolla gakida metozi nu tokkanape deexo gidida gishshi hayqontta paxxa daana giidi qopibeyko."},{"book":"2 Qoronttosa","chapter":"1","verse":"9","text":"Adafeka nuus nu bolla hayqo piriday piirdetida milatides; Hess wurikka nu bolla gakkida gaasoy nuni hayqidayta dentthiza Xoossan ammanetanassafe attin nu woliqan ammanetontta mala hanides."},{"book":"2 Qoronttosa","chapter":"1","verse":"10","text":"Izi nuna hessa mala qopontta hayqope ashides. Ha7ika wodepeka izi nuna ashanaysa nu amanetosu."},{"book":"2 Qoronttosa","chapter":"1","verse":"11","text":"Inteka nuna inte woossan madite. Daro asa woossan nuusu imetida imotasine nu gishshi daroti Xoossa galatetes."},{"book":"2 Qoronttosa","chapter":"1","verse":"12","text":"Histiko nu ceqeteth hayssa malako. Ha alamezan harapeka intesara nusara diza gaytotethan, Xoossafe gidida geeshatethaninne suretethan nu deydayssa nu wozinay nuusu markatees. Hessika asa cinccatethan giddontta Xoossa kiiyatethanko."},{"book":"2 Qoronttosa","chapter":"1","verse":"13","text":"Inte nababid eranas danda7ontta miishi nu intes xaafoko. Inte wursika nababid eranaysa nu erosu."},{"book":"2 Qoronttosa","chapter":"1","verse":"14","text":"Inte nunan ceeqetizayssa mala nuka intenan ceeqetizayssa ha7i wurs erontta aggikoka Goda Yesusay simmi yiza gallas wursika erandista."},{"book":"2 Qoronttosa","chapter":"1","verse":"15","text":"Tani hayssa shaaka eriza gishshi nam77uto inte go7etana mala koyro intena beyana qofadis."},{"book":"2 Qoronttosa","chapter":"1","verse":"16","text":"Hessika ta kase maqedoniya bashe intena beyada Maqedoniyapeka simmashe inte achara adhada ta Yuda bishin inte tana maadana mala qopadisikoshin."},{"book":"2 Qoronttosa","chapter":"1","verse":"17","text":"Hayssi ta qofay intes ta lo7etha qopontta qofa milatizee? Woyko hanko dere asas dose gididayssatho taka issito ero ero qasseka akaye akaye giza milatizee?"},{"book":"2 Qoronttosa","chapter":"1","verse":"18","text":"Xoossi ammanetida Xoossu gidida mala nu intes yootiza qalayka “Ee” giid “Akaye” gizaz gidena."},{"book":"2 Qoronttosa","chapter":"1","verse":"19","text":"Gaasoyka tana gidin woykko silasene Xiinttosa gidin nu intes sabakida Xoossa na Yesus Kiristossay “Eenne” “Akaye” gidena. Gido attin wurso wode izan “Ee” xalalay dees."},{"book":"2 Qoronttosa","chapter":"1","verse":"20","text":"Xoossafe imetida ufaysati wurikka “Ee” gididay izanko. Nuka iza baggara Xoossa bonchosu “Amini7i” gizay hessa gishshikko."},{"book":"2 Qoronttosa","chapter":"1","verse":"21","text":"Hessa gishshi inteka nunika Kiristoossan minni eqana malane ba oothos dooriday Xoossuko."},{"book":"2 Qoronttosa","chapter":"1","verse":"22","text":"Nu izayta gididayssa erisanas ba matame nu bolla shoccidayne nu sintthafe demana miishshas ayana waseteth nu wozinan wothiday izako."},{"book":"2 Qoronttosa","chapter":"1","verse":"23","text":"Tani Qoronttosa simmada inteko yoontta agiday intena mishisike gaadako qasse hessi tumu gidontta wordo gidiko Xoossi ta bolla markato."},{"book":"2 Qoronttosa","chapter":"1","verse":"24","text":"Inte ammanon eqida gishshi intena ufaysanas nu intenara oothana attin inte ammano bolla godatanas gidena."}]}