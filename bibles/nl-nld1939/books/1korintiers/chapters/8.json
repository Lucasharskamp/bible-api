{"data":[{"book":"1 Korintiers","chapter":"8","verse":"1","text":"Wat nu het offervlees betreft, weten we: “Allen hebben we kennis.” Maar de kennis blaast op, de liefde bouwt op."},{"book":"1 Korintiers","chapter":"8","verse":"2","text":"Zo iemand zich inbeeldt, iets te kennen, dan is zijn kennis nog niet, zoals ze wezen moet;"},{"book":"1 Korintiers","chapter":"8","verse":"3","text":"doch zo iemand liefde heeft tot God, dan is hij door Hem gekend."},{"book":"1 Korintiers","chapter":"8","verse":"4","text":"Wat dus het eten van het offervlees aangaat, weten we, dat er eigenlijk geen afgod in de wereld bestaat, en dat er geen God is, behalve Eén."},{"book":"1 Korintiers","chapter":"8","verse":"5","text":"Want al zijn er ook zogenaamde goden in de hemel of op aarde, en zó zijn er inderdaad veel goden en veel heren,"},{"book":"1 Korintiers","chapter":"8","verse":"6","text":"voor ons is er slechts één God, de Vader, uit wien alles voortkomt, en tot wien we geordend zijn, en één Heer Jesus Christus, door wien alle dingen, door wien ook wijzelf zijn."},{"book":"1 Korintiers","chapter":"8","verse":"7","text":"Maar niet allen hebben die kennis. Sommigen toch, ook nu nog in de overtuiging, dat er werkelijk afgoden bestaan, eten het juist als offervlees, en hun geweten, zwak als het is, wordt er door bezoedeld."},{"book":"1 Korintiers","chapter":"8","verse":"8","text":"Zeker, het eten zal ons niet voor God brengen: eten we niet, we zijn er niet minder om: eten we wel, we worden er niet beter van."},{"book":"1 Korintiers","chapter":"8","verse":"9","text":"Toch moet gij toezien, dat uw recht de zwakken niet tot aanstoot wordt."},{"book":"1 Korintiers","chapter":"8","verse":"10","text":"Want wanneer zo iemand u, den man van kennis, in een afgodstempel ziet aanliggen, zal dan het geweten van dien zwakken mens niet worden gestijfd in het eten der afgodenoffers?"},{"book":"1 Korintiers","chapter":"8","verse":"11","text":"Ja, dan gaat door uw kennis de zwakke verloren, de broeder, voor wien Christus gestorven is."},{"book":"1 Korintiers","chapter":"8","verse":"12","text":"Maar door zó tegen de broeders te zondigen en hun zwak geweten te kwetsen, zondigt gij tegen Christus."},{"book":"1 Korintiers","chapter":"8","verse":"13","text":"Daarom, zo het eten ergernis geeft aan mijn broeder, dan zal ik in eeuwigheid geen vlees meer eten, om mijn broeder niet te ergeren."}]}