{"data":[{"book":"Rechters","chapter":"5","verse":"1","text":"Toen zongen Debora en Barak, de zoon van Abinóam:"},{"book":"Rechters","chapter":"5","verse":"2","text":"Toen men in Israël de haren liet groeien, Jahweh’s volk zich aanbood ten strijd,"},{"book":"Rechters","chapter":"5","verse":"3","text":"Hoort koningen, Luistert vorsten: Ik wil zingen ter ere van Jahweh, Spelen voor Jahweh, Israëls God."},{"book":"Rechters","chapter":"5","verse":"4","text":"Jahweh, toen Gij uittoogt uit Seïr, Wegtrokt van Edoms veld, Sidderde de aarde, en beefde de hemel, Sloegen de wolken in regen neer."},{"book":"Rechters","chapter":"5","verse":"5","text":"Schokten de bergen voor Jahweh, Voor Jahweh, Israëls God."},{"book":"Rechters","chapter":"5","verse":"6","text":"In de dagen van Sjamgar, den zoon van Anat, In de dagen van Jaël, trokken geen karavanen uit; En die op reis gingen, Sloegen zijpaden in."},{"book":"Rechters","chapter":"5","verse":"7","text":"De leiders ontbraken, In Israël was er niet één: Tot gij opstondt, Debora, Tot gij opstondt, moeder in Israël!"},{"book":"Rechters","chapter":"5","verse":"8","text":"Omdat men zich nieuwe goden had gekozen, Was het brood uit de poorten verdwenen, Werd schild noch lans meer bespeurd Voor de veertig duizend in Israël."},{"book":"Rechters","chapter":"5","verse":"9","text":"Mijn hart gaat uit naar Israëls leiders, Die zich met Jahweh’s volk ten strijde hebben gewijd,"},{"book":"Rechters","chapter":"5","verse":"10","text":"Die gevlekte ezelinnen berijden, Op tapijten gezeten. Die te voet gaat langs de weg, jubelt het uit,"},{"book":"Rechters","chapter":"5","verse":"11","text":"Onder het juichen van die bij de drinkbakken staan, Waar men Jahweh’s gerechte daden bezingt, Zijn rechtvaardige leiding in Israël."},{"book":"Rechters","chapter":"5","verse":"12","text":"Op, Debora; op, met uw lied; Doe het volk oprijzen bij duizenden! Op, Barak, in uw kracht; Boei, die u boeiden, Abinóams zoon!"},{"book":"Rechters","chapter":"5","verse":"13","text":"Daar daalt de rest der dapperen af, Jahweh’s volk komt af met zijn helden:"},{"book":"Rechters","chapter":"5","verse":"14","text":"Aanvoerders uit Efraïm staan in de vlakte, Uw broeder Benjamin onder uw drommen. Uit Makir komen de leiders aan, Uit Zabulon die de bevelstaf zwaaien;"},{"book":"Rechters","chapter":"5","verse":"15","text":"Issakars vorsten vergezellen Debora, Nu Barak zijn voetvolk de valleien injaagt. Maar aan Rubens beken Zijn de angsten des harten geweldig."},{"book":"Rechters","chapter":"5","verse":"16","text":"Waarom blijft ge tussen de omheiningen zitten, Luisterend naar het fluiten der herders?"},{"book":"Rechters","chapter":"5","verse":"17","text":"Gilad dommelt aan de overkant van de Jordaan, Dan houdt zich bij zijn schepen op; Aser blijft zitten aan het strand van de zee, Ingesluimerd aan zijn baaien."},{"book":"Rechters","chapter":"5","verse":"18","text":"Maar Zabulon is een volk, dat zijn leven waagt, En de dood durft trotseren; Evenals Neftali, Dat op de hoogvlakten woont."},{"book":"Rechters","chapter":"5","verse":"19","text":"Daar kwamen de koningen, in slagorde geschaard, Daar streden de koningen van Kanaän Bij Taänak, aan het water van Megiddo; Maar een buit van zilver behaalden ze niet."},{"book":"Rechters","chapter":"5","verse":"20","text":"Uit de hemel hebben de sterren de strijd aangebonden, Van haar banen uit gestreden, Tegen Sisera gevochten:"},{"book":"Rechters","chapter":"5","verse":"21","text":"En de stromende Kisjon sleurde ze mee. De oeroude beek, de beek Kisjon Vertrapte de lijken der helden;"},{"book":"Rechters","chapter":"5","verse":"22","text":"Daar stampten de hoeven der paarden Door het angstig gejaag zijner dapperen."},{"book":"Rechters","chapter":"5","verse":"23","text":"Vervloekt Meroz, sprak de engel van Jahweh, Vervloekt zijn bewoners; Omdat zij Jahweh niet te hulp zijn gesneld, Met hun dapperen Jahweh niet hielpen!"},{"book":"Rechters","chapter":"5","verse":"24","text":"Maar gezegend zij Jaël onder de vrouwen, Gezegend onder haar, die in tenten verblijven;"},{"book":"Rechters","chapter":"5","verse":"25","text":"Water vraagt hij, ze geeft hem melk, In een vorstelijke schaal brengt ze hem room."},{"book":"Rechters","chapter":"5","verse":"26","text":"Met de ene hand grijpt ze de tentpin, Met haar rechter een timmermanshamer; Ze treft Sisera, verbrijzelt zijn hoofd, Vermorzelt en doorboort zijn slapen."},{"book":"Rechters","chapter":"5","verse":"27","text":"Aan haar voeten heeft hij zich uitgestrekt, Aan haar voeten is hij in slaap gevallen; Doch waar hij zich neerlegt, Ligt hij nu dood."},{"book":"Rechters","chapter":"5","verse":"28","text":"Aan het venster door de tralies Tuurt en weeklaagt Sisera’s moeder: Waarom laat zijn strijdkar nog steeds op zich wachten; Waarom rollen zijn wagens zo langzaam aan?"},{"book":"Rechters","chapter":"5","verse":"29","text":"De wijste harer edelvrouwen geeft haar ten antwoord, Wat ze reeds bij zichzelf had bedacht:"},{"book":"Rechters","chapter":"5","verse":"30","text":"Ze hebben buit gevonden, die ze moeten verdelen; Eén, twee slavinnen voor iederen held! Buit: bonte kleren voor Sisera; Buit: bonte kleurige doeken; Een, twee bonte doeken Als buit voor zijn hals."},{"book":"Rechters","chapter":"5","verse":"31","text":"Zo mogen omkomen Al uw vijanden, Jahweh! Maar die U liefhebben Mogen zijn als de opgang der zon in haar kracht! En het land genoot veertig jaar lang rust."}]}