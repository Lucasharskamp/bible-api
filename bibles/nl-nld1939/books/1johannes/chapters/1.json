{"data":[{"book":"1 Johannes","chapter":"1","verse":"1","text":"Wat van de aanvang af bestond, wat wij hebben gehoord, wat wij met onze ogen hebben gezien, wat we mochten aanschouwen en onze handen mochten betasten met betrekking tot het Woord des Levens:"},{"book":"1 Johannes","chapter":"1","verse":"2","text":"ja waarlijk, het Leven is verschenen en wij hebben het gezien; en wij leggen getuigenis af en brengen u de boodschap van het eeuwig Leven, dat bij den Vader was en aan ons is verschenen;"},{"book":"1 Johannes","chapter":"1","verse":"3","text":"wat wij dan hebben gezien en gehoord, dat verkondigen wij ook aan u, opdat gij gemeenschap moogt hebben met ons: en Ã²nze gemeenschap is met den Vader, en met Jesus Christus, zijn Zoon."},{"book":"1 Johannes","chapter":"1","verse":"4","text":"En we schrijven hierover, opdat onze vreugde volkomen mag worden."},{"book":"1 Johannes","chapter":"1","verse":"5","text":"En dit is de boodschap, die we van Hem hebben gehoord, en die we u verkondigen gaan: God is Licht; en in Hem is geen spoor van duisternis!"},{"book":"1 Johannes","chapter":"1","verse":"6","text":"Wanneer we nu zeggen, dat we gemeenschap hebben met Hem, ofschoon we in duisternis wandelen, dan liegen we en betrachten we de waarheid niet."},{"book":"1 Johannes","chapter":"1","verse":"7","text":"Maar wanneer we wandelen in het licht, zoals Hij in het Licht verkeert, dan is er gemeenschap tussen ons beiden, en reinigt het Bloed van Jesus, zijn Zoon, ons van alle zonde."},{"book":"1 Johannes","chapter":"1","verse":"8","text":"Als we beweren, geen zonde te hebben, dan misleiden we onszelf, en is de waarheid niet in ons."},{"book":"1 Johannes","chapter":"1","verse":"9","text":"Maar wanneer we onze zonden bekennen, dan is Hij getrouw en rechtvaardig, om ons de zonden te vergeven en ons te reinigen van alle ongerechtigheid."},{"book":"1 Johannes","chapter":"1","verse":"10","text":"Als we beweren, dat we niet hebben gezondigd, dan maken we Hem tot een leugenaar, en is zijn woord niet in ons."}]}