{"data":[{"book":"MATAYO","chapter":"20","verse":"1","text":"“Kwavija Undewa wa Kuulanga ulinga na munhu yalawile ulukwili kuchola kuzahila wanhu wa kusang'hanika mumgunda wake wa mizabibu."},{"book":"MATAYO","chapter":"20","verse":"2","text":"Waitogolela yawalihe dinali20:2 Dinali imwe nhegulo yake hela ya kitumetume cha zua dimwe. mdizua dimwe, abaho, kawatuma kusang'hanika mumgunda wake wa mizabibu."},{"book":"MATAYO","chapter":"20","verse":"3","text":"Mkipigiti cha saa ndatu kachola kabili, kawona wanhu wayagwe wemile hadisoko walibule sang'hano ya kutenda,"},{"book":"MATAYO","chapter":"20","verse":"4","text":"avo kawalongela, ‘Na mweye gendeni mkasang'hanike mumgunda wa mizabibu, nowaliha kilondigwa kulihigwa.’"},{"book":"MATAYO","chapter":"20","verse":"5","text":"Avo wachola. Mkipigiti cha saa sita na saa tisa kachola kabili, katenda vivija."},{"book":"MATAYO","chapter":"20","verse":"6","text":"Na mkipigiti cha saa longo dimwe na imwe, kachola na kuwavika wanhu wayagwe wema, avo kawauza, ‘Habali mwimile hano songela imitondo bila kutenda sang'hano yoyose?’"},{"book":"MATAYO","chapter":"20","verse":"7","text":"Waja wanhu wamulongela, ‘Kwavija haduhu munhu yatugwelele sang'hano ya kutenda.’ Ija imunhu kawalongela, ‘Gendeni na mweye mkasang'hanike mumgunda wa mizabibu.’"},{"book":"MATAYO","chapter":"20","verse":"8","text":"“Viivikile ichungulo, mwene mgunda kamulongela salange wake, ‘Wakeme wasang'hana, abaho, walihe maliho gao, songa na waja wasongile kusang'hanika ichungulo, abaho, umambukizile na waja wasongile kusang'hanika imitondo.’"},{"book":"MATAYO","chapter":"20","verse":"9","text":"Na waja wose wasongile kusang'hanika ichungulo, kila munhu kalihigwa dinali."},{"book":"MATAYO","chapter":"20","verse":"10","text":"Viwezile waja wasongile kusang'hanika imitondo, wagiza kamba wolihigwa dinali bwando, ila vivija na hewo walihigwa dinali imwe kila munhu."},{"book":"MATAYO","chapter":"20","verse":"11","text":"Wabokela dinali zao, abaho, wasonga kumtwanganikila mwene mgunda,"},{"book":"MATAYO","chapter":"20","verse":"12","text":"walonga, ‘Wanhu wano wa ikimambukizo wasang'hanika saa dimwe diiyeka, ila kuwaliha kamba vuutulihile tweye tusang'hanike mdizua kali na kugaya misi yose!’"},{"book":"MATAYO","chapter":"20","verse":"13","text":"“Mwene mgunda kamwidika munhu imwe mmwanza wao, kalonga, ‘Mbwiga, sikutendele kinhu chochose kihile! Hatuitogolele kusang'hanika mdizua dimwe kwa dinali imwe?"},{"book":"MATAYO","chapter":"20","verse":"14","text":"Sola maliho gako uchole. Nisagula kumgwelela ino waikimambukizo kamba vinikugwelele gweye."},{"book":"MATAYO","chapter":"20","verse":"15","text":"Vino sidaha kutenda vija vinilonda na hela zangu mwenyego? Ama kokona migongo kwavija vinili na moyo unogile?’"},{"book":"MATAYO","chapter":"20","verse":"16","text":"“Avo, wali wa haikimambukizo wowa wa haichanduso, na wali wa haichanduso wowa wa haikimambukizo.”"},{"book":"MATAYO","chapter":"20","verse":"17","text":"Yesu viyakalile yochola Yelusalemu, mnzila kawasola wanahina longo dimwe na wabili hamgwazo weiyeka, na kuwalongela,"},{"book":"MATAYO","chapter":"20","verse":"18","text":"“Tochola Yelusalemu, na Mwana wa Munhu kogeligwa mmakono ga wakulu wa wakulu wa nhambiko na wafundiza Malagizo ga Musa. Womtagusa kudanganhika,"},{"book":"MATAYO","chapter":"20","verse":"19","text":"abaho, kogeligwa mmakono ga Wamhazi, womtendela uponela, womulanha mbalati, na womuwamba mumsalaba, ila mdizua da ikadatu kozuka.”"},{"book":"MATAYO","chapter":"20","verse":"20","text":"Abaho, mama wa wana wa Zebedayo kamcholela Yesu hamoja na wanage, kamfugamila mavindi giladi yapule kinhu."},{"book":"MATAYO","chapter":"20","verse":"21","text":"Yesu kamulongela, “Kolonda choni?”"},{"book":"MATAYO","chapter":"20","verse":"22","text":"Yesu kawalongela, “Hammanyile kinhu chumpula. Modaha kuking'wela kikasi cha mgayo kinilondigwa kuking'wela nie?”"},{"book":"MATAYO","chapter":"20","verse":"23","text":"Yesu kawalongela, “Moking'wela kikasi cha migayo kining'wela nie, ila kukala kumkono wangu wa ukulume na wa ukumoso sio sang'hano yangu. Ila hanhu aho wekiligwa waja wose watandiligwe na Tataangu.”"},{"book":"MATAYO","chapter":"20","verse":"24","text":"Wanahina wayagwe longo dimwe viwahulike vino, wawonela lusango Yakobo na Yohana."},{"book":"MATAYO","chapter":"20","verse":"25","text":"Ila Yesu kawakema hamoja kawalongela, “Movitanga kamba wandewa wa Wamhazi wowatawala na mhiko, na wakulu zao wana udaho mwa wanhu zao."},{"book":"MATAYO","chapter":"20","verse":"26","text":"Sambiiwe vino kumwenu. Ila munhu yoyose mmwanza wenu yahalonda kuwa mkulu, kolondigwa yawe mtumigwa wenu."},{"book":"MATAYO","chapter":"20","verse":"27","text":"Na munhu yoyose mmwanza wenu yahalonda kuwa waichanduso, kolondigwa yawe nyakadala wenu."},{"book":"MATAYO","chapter":"20","verse":"28","text":"Kwavija Mwana wa Munhu hezile kusang'hanikilwa, ila kusang'hanikila wayagwe, na kulava ugima wake giladi yawakombole wanhu bwando.”"},{"book":"MATAYO","chapter":"20","verse":"29","text":"Yesu na wanahina zake viwasegele Yeliko, wanhu bwando wamkweleleza."},{"book":"MATAYO","chapter":"20","verse":"30","text":"Haja kukala na vimbugumbugu wabili wakalile hamgwazo wa inzila, na viwahulike kamba Yesu kobita, wenula dizwi, walonga, “Mndewa, Mwana wa Daudi,20:30 Hano mwana wa Daudi nhegulo yake kolawa mulukolo lwa Mndewa Daudi. tonele bazi!”"},{"book":"MATAYO","chapter":"20","verse":"31","text":"Didale da wanhu diwakomhokela na kuwalongela wanyamale. Ila wagendelela kwinula dizwi, wolonga, “Mndewa, Mwana wa Daudi, tonele bazi!”"},{"book":"MATAYO","chapter":"20","verse":"32","text":"Yesu kema, abaho, kawakema kawauza, “Molonda niwatendele choni?”"},{"book":"MATAYO","chapter":"20","verse":"33","text":"Wamulongela, “Mndewa, tolonda tulole!”"},{"book":"MATAYO","chapter":"20","verse":"34","text":"Yesu kawonela bazi, kagakwasa meso gao. Bahaja wadaha kulola, abaho, wamkweleleza."}]}