{"data":[{"book":"مزامیر","chapter":"50","verse":"1","text":"یهوه، خدای خدایان، سخن می‌گوید؛ او همهٔ مردم را از مشرق تا مغرب نزد خود فرا می‌خواند."},{"book":"مزامیر","chapter":"50","verse":"2","text":"نور جلال خدا از کوه صهیون، که مظهر زیبایی و بزرگی اوست، می‌تابد."},{"book":"مزامیر","chapter":"50","verse":"3","text":"خدای ما خواهد آمد و سکوت نخواهد کرد. شعله‌های آتش در پیشاپیش او و گردباد در اطراف اوست."},{"book":"مزامیر","chapter":"50","verse":"4","text":"او آسمان و زمین را به گواهی می‌طلبد تا بر قوم خود داوری کند."},{"book":"مزامیر","chapter":"50","verse":"5","text":"خداوند می‌فرماید: «قوم خاص مرا که با قربانیهای خود با من عهد بسته‌اند که نسبت به من وفادار بمانند، نزد من جمع کنید.»"},{"book":"مزامیر","chapter":"50","verse":"6","text":"آسمانها گواهند که خدا، خود داور است و با عدالت داوری می‌کند."},{"book":"مزامیر","chapter":"50","verse":"7","text":"«ای قوم من، ای اسرائیل، به سخنان من گوش دهید، زیرا من خدای شما هستم! من خود بر ضد شما شهادت می‌دهم."},{"book":"مزامیر","chapter":"50","verse":"8","text":"دربارهٔ قربانی‌هایتان شما را سرزنش نمی‌کنم، زیرا قربانی‌های سوختنی خود را پیوسته به من تقدیم می‌کنید."},{"book":"مزامیر","chapter":"50","verse":"9","text":"من محتاج گوساله‌ای از طویلۀ تو نیستم و نه بزی از آغُلت،"},{"book":"مزامیر","chapter":"50","verse":"10","text":"زیرا همهٔ حیواناتی که در جنگل و کوه هستند از آن منند."},{"book":"مزامیر","chapter":"50","verse":"11","text":"همهٔ پرندگانی که بر کوهها پرواز می‌کنند و تمام حیواناتی که در صحراها می‌چرند، به من تعلق دارند."},{"book":"مزامیر","chapter":"50","verse":"12","text":"اگر گرسنه هم می‌بودم از تو خوراک نمی‌خواستم، زیرا که جهان و هر چه که در آن است از آن من است."},{"book":"مزامیر","chapter":"50","verse":"13","text":"مگر من گوشت گاوها را می‌خورم و یا خون بزها را می‌نوشم؟"},{"book":"مزامیر","chapter":"50","verse":"14","text":"«قربانی واقعی که باید تقدیم کنید این است که خدای متعال را شکر نمایید و نذرهایی را که کرده‌اید ادا کنید."},{"book":"مزامیر","chapter":"50","verse":"15","text":"هنگامی که در مشکلات هستید مرا بخوانید؛ من شما را نجات خواهم داد و شما مرا ستایش خواهید کرد.»"},{"book":"مزامیر","chapter":"50","verse":"16","text":"اما خدا به شریران چنین می‌گوید: «شما چه حق دارید که فرایض مرا بر زبان بیاورید و دربارهٔ عهد من سخن بگویید؟"},{"book":"مزامیر","chapter":"50","verse":"17","text":"زیرا شما از اصلاح شدن نفرت دارید و کلام مرا پشت گوش می‌اندازید."},{"book":"مزامیر","chapter":"50","verse":"18","text":"وقتی دزد را می‌بینید که دزدی می‌کند با وی همدست می‌شوید و با زناکاران معاشرت می‌کنید."},{"book":"مزامیر","chapter":"50","verse":"19","text":"سخنان شما با خباثت و نیرنگ آمیخته است."},{"book":"مزامیر","chapter":"50","verse":"20","text":"هر جا می‌نشینید از برادرتان بد می‌گویید و غیبت می‌کنید."},{"book":"مزامیر","chapter":"50","verse":"21","text":"این کارها را کردید و من چیزی نگفتم. فکر کردید من هم مانند شما هستم! اما اینک من شما را برای تمام این کارها تنبیه می‌کنم."},{"book":"مزامیر","chapter":"50","verse":"22","text":"«ای کسانی که مرا فراموش کرده‌اید، به من گوش دهید و گرنه شما را هلاک خواهم کرد و فریادرسی نخواهید داشت."},{"book":"مزامیر","chapter":"50","verse":"23","text":"قربانی شایستهٔ من آنست که از من سپاسگزار باشید و مرا ستایش کنید. هر که چنین کند راه نجات را به او نشان خواهم داد.»"}]}