{"data":[{"book":"Psalmen","chapter":"91","verse":"1","text":"Wie onder de hoede van den Allerhoogste verblijft, En in de schaduw van den Almachtige woont,"},{"book":"Psalmen","chapter":"91","verse":"2","text":"Mag zeggen tot Jahweh: “Mijn toevlucht en sterkte, Mijn God, op wien ik vertrouw!”"},{"book":"Psalmen","chapter":"91","verse":"3","text":"Want Hij behoedt u voor de strik van den jager, En voor de verraderlijke kuil;"},{"book":"Psalmen","chapter":"91","verse":"4","text":"Hij zal met zijn vleugelen u dekken, En onder zijn wieken vindt gij een schuilplaats."},{"book":"Psalmen","chapter":"91","verse":"5","text":"Gij hebt de verschrikkingen van de nacht niet te vrezen, Geen pijl, die vliegt overdag;"},{"book":"Psalmen","chapter":"91","verse":"6","text":"Geen pest, die in de duisternis rondsluipt, Geen besmetting, die ‘s middags haar verwoestingen aanricht."},{"book":"Psalmen","chapter":"91","verse":"7","text":"Al vallen er duizend aan uw zijde, Tienduizend aan uw rechterhand, U treffen ze niet; Zijn trouw is een schild en een pantser!"},{"book":"Psalmen","chapter":"91","verse":"8","text":"Ja, met eigen ogen zult gij het zien, En de vergelding der bozen aanschouwen;"},{"book":"Psalmen","chapter":"91","verse":"9","text":"Want úw toevlucht is Jahweh, Den Allerhoogste hebt gij u tot beschermer gekozen."},{"book":"Psalmen","chapter":"91","verse":"10","text":"Geen onheil zal u dus treffen, Geen plaag uw tenten bereiken;"},{"book":"Psalmen","chapter":"91","verse":"11","text":"Want Hij zal voor u zijn engelen ontbieden, Om u op al uw wegen te hoeden."},{"book":"Psalmen","chapter":"91","verse":"12","text":"Zij zullen u op de handen dragen, Opdat gij aan geen steen uw voeten zult stoten;"},{"book":"Psalmen","chapter":"91","verse":"13","text":"Op slang en adder zult gij treden, Leeuwenwelp en draak vertrappen."},{"book":"Psalmen","chapter":"91","verse":"14","text":"“Omdat hij Mij liefheeft, zal Ik hem redden, En omdat hij mijn Naam kent, hem beschermen; Roept hij Mij aan, Dan antwoord Ik hem.”"},{"book":"Psalmen","chapter":"91","verse":"15","text":"Ik zelf sta hem bij in de nood; Ik red hem en herstel hem in ere:"},{"book":"Psalmen","chapter":"91","verse":"16","text":"Lengte van dagen zal Ik hem schenken, En hem mijn heil doen aanschouwen!"}]}