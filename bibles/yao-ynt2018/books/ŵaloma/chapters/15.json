{"data":[{"book":"Ŵaloma","chapter":"15","verse":"1","text":"Uweji ŵatuli ni chikulupi chakulimbangana tukuŵajilwa kwakamusya ŵaali ni chikulupi chakulepetala, ngaŵa kutenda indu yakulinonyelesya twachinsyene pe."},{"book":"Ŵaloma","chapter":"15","verse":"2","text":"Mundu jwalijose pasikati jetu akusachilwa annonyelesye njakwe, kwa kwapanganyichisya yambone kuti anlimbisye mu chikulupi."},{"book":"Ŵaloma","chapter":"15","verse":"3","text":"Pakuŵa, namose Kilisito nganalinonyelesya nsyene, nambo mpela Malembelo ga Akunnungu yagakuti kusala, “Kutukana kose kuŵantukene mmwe, kumujilile une.”"},{"book":"Ŵaloma","chapter":"15","verse":"4","text":"Pakuŵa yose iyalembekwe kalakala mu Malembelo ga Akunnungu, yalembekwe kuti itujiganye uwe, kuti kwa upililiu ni kutuswa ntima kwatupatile ni malembelo go, tukole chilolelo."},{"book":"Ŵaloma","chapter":"15","verse":"5","text":"Akunnungu ŵakwapa ŵandu machili gakupililila ni kutulasika antende nkole nningwa umo, nchikuyaga chitagu cha Kilisito Yesu."},{"book":"Ŵaloma","chapter":"15","verse":"6","text":"Kuti kwa ntima umo ni liloŵe limo nkombole kwakusya Akunnungu, Atati wa Ambuje wetu Che Yesu Kilisito."},{"book":"Ŵaloma","chapter":"15","verse":"7","text":"Nipele, mpochelane jwine ni jwine mpela Kilisito iŵatite pakutupochela kwa ligongo lya ukulu wa Akunnungu."},{"book":"Ŵaloma","chapter":"15","verse":"8","text":"Pakuwa, isyene ngunsalila, Kilisito atendekwe katumetume jwa ŵaumbale kuti alosye usyene wa Akunnungu, kuti amalichisye ilanga iŵapegwilwe achambuje ŵetu."},{"book":"Ŵaloma","chapter":"15","verse":"9","text":"Sooni kuti ŵandu ŵangaŵa Ŵayahudi ŵakusye Akunnungu ligongo lya chanasa chao. Mpela Malembelo ga Akunnungu yagakuti pakusala,"},{"book":"Ŵaloma","chapter":"15","verse":"10","text":"Ni sooni Malembelo gakuti,"},{"book":"Ŵaloma","chapter":"15","verse":"11","text":"Malembelo ga Akunnungu gakuti sooni,"},{"book":"Ŵaloma","chapter":"15","verse":"12","text":"Ni che Isaya nombe akuti,"},{"book":"Ŵaloma","chapter":"15","verse":"13","text":"Nipele, Akunnungu jwali ndande ja chilolelo angumbalichisye ŵanyamwe lukondwa lusyene ni chitendewele nkukulupilila kwenu namose chilolelo chenu chipunde kwa machili ga Mbumu jwa Akunnungu."},{"book":"Ŵaloma","chapter":"15","verse":"14","text":"Achalongo achinjangu, uneji nansyene ngumanyilila kuti ŵanyamwe mgumbele umbone, ni umanyilisi wose ni sooni nkukombola kujiganyana yambone."},{"book":"Ŵaloma","chapter":"15","verse":"15","text":"Nambo mu chikalata chi, nanlembele mwakulimbila nkati indu impepe kuti nankumbusye sooni indu yo. Ndesile yeleyo kwa ligongo lya umbone wambele Akunnungu,"},{"book":"Ŵaloma","chapter":"15","verse":"16","text":"kuti meje katumetume jwa Kilisito Yesu pasikati ja ŵandu ŵangaŵa Ŵayahudi. Nagapanganye masengo ga chimbopesi ga kulalichila Ngani Jambone ja Akunnungu kuti ŵandu ŵangaŵa Ŵayahudi aŵe mbopesi jajikundikwe ni Akunnungu, ni mbopesi jajiswejeswe ni Mbumu jwa Akunnungu."},{"book":"Ŵaloma","chapter":"15","verse":"17","text":"Kwayele, nkulumbikana kwangu ni Kilisito Yesu, ngwete chakulilapa pa masengo gakwatumichila Akunnungu."},{"book":"Ŵaloma","chapter":"15","verse":"18","text":"Pakuŵa ngangulinga kuŵecheta chindu chine, ikaŵe yele yatesile Kilisito kwa litala lyangu une kwakwalongosya ŵandu ŵangaŵa Ŵayahudi ŵajitichisye Akunnungu. Ŵatesile yeleyo kwa maloŵe ni ipanganyo,"},{"book":"Ŵaloma","chapter":"15","verse":"19","text":"kwa machili ga imanyisyo ni yakusimonjeka ni kwa machili ga Mbumu jwa Akunnungu. Kwayele mu ulendo wangu kutyochela ku Yelusalemu ni mwingulugulu mwakwe mpaka kwichila ku Iluliko naalalichile ŵandu Ngani Jambone ja Kilisito kwa utindimisyo."},{"book":"Ŵaloma","chapter":"15","verse":"20","text":"Katema kose nningwa wangu uli umo pe kuti nalichile Ngani Jambone palipose panganilipikaniche liina lya Kilisito, melepe ninaiche kutaŵa pachanya pa nsingi wauŵichikwe ni mundu jwine."},{"book":"Ŵaloma","chapter":"15","verse":"21","text":"Mpela Malembelo ga Akunnungu yagakuti pakusala,"},{"book":"Ŵaloma","chapter":"15","verse":"22","text":"Lyelelyo lili ligongo lilyanekasisye kakajinji kwika kukwenu."},{"book":"Ŵaloma","chapter":"15","verse":"23","text":"Nambo sambano malisisye masengo gangu mu ilambo yi, ni sooni chitandile kalakala nasachile nnope kwika kukwenu,"},{"book":"Ŵaloma","chapter":"15","verse":"24","text":"ngukulupilila kutenda yele sambano. Patinyaule ku Isipania, ngulolela kupitila kwele ni kuonegana ni ŵanyamwe ni kusangalala kanandi pamo ni ŵanyamwe, ni ngulolela ukamuchisyo wenu mu ulendo wangu."},{"book":"Ŵaloma","chapter":"15","verse":"25","text":"Nambo sambano ngwaula kaje ku Yelusalemu kukwatumichila ŵandu ŵa Akunnungu kweleko."},{"book":"Ŵaloma","chapter":"15","verse":"26","text":"Pakuŵa mpingo wa ŵandu ŵakunkulupilila Kilisito ŵa ku Makedonia ni ku Akaya, yanonyele kusonganya indu yakwakamuchisya ŵakulaga ŵaali mumpingo wa ŵandu ŵa Akunnungu ŵakutama ku Yelusalemu."},{"book":"Ŵaloma","chapter":"15","verse":"27","text":"Elo, yanonyele kuitenda yeleyo, nambo kusyene akuŵajilwa kwakamuchisya mu yeleyo. Pakuŵa iŵaga ŵandu ŵangaŵa Ŵayahudi akamulene ni Ŵayahudi mu upile wa chimbumu ni ŵandu ŵangaŵa Ŵayahudi, akuŵajilwa kwakamuchisya Ŵayahudi mu indu yaikwasoŵa ya pachilambo."},{"book":"Ŵaloma","chapter":"15","verse":"28","text":"Pachimalisye masengo go ni kwapa Ŵayahudi ukamuchisyo wo, chisepuchile kukwenu ndi mu ulendo wa ku Isipania."},{"book":"Ŵaloma","chapter":"15","verse":"29","text":"Ngumanyilila kuti patiiche kukwenu tiiche ni upile weujinji nnope wa Kilisito."},{"book":"Ŵaloma","chapter":"15","verse":"30","text":"Achalongo achinjangu, ngunchondelela kwa Ambuje ŵetu Che Yesu Kilisito ni kwa unonyelo waukwika ni Mbumu jwa Akunnungu, mungamuchisye une kwa kumbopelela kwannope kwa Akunnungu."},{"book":"Ŵaloma","chapter":"15","verse":"31","text":"Mumbopelele ngulupuche kutyoka mu makono ga ŵandu ŵangakunkulupilila Kilisito ŵakutama ku Yudea, nombe kutumichila kwangu ku Yelusalemu ko kukundikwe ni ŵandu ŵa Akunnungu ŵaali kweleko."},{"book":"Ŵaloma","chapter":"15","verse":"32","text":"Kwayele, Akunnungu asakaga chiiche kukwenu kwa kusengwa, none sisimiswe ntima pamo ni ŵanyamwe."},{"book":"Ŵaloma","chapter":"15","verse":"33","text":"Akunnungu ŵakwikanacho chitendewele aŵe pamo ni ŵanyamwe wose. Eloo!"}]}