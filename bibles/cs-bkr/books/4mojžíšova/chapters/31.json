{"data":[{"book":"4 Mojžíšova","chapter":"31","verse":"1","text":"Mluvil opět Hospodin k Mojžíšovi, řka:"},{"book":"4 Mojžíšova","chapter":"31","verse":"2","text":"Pomsti prvé synů Izraelských nad Madianskými, a potom připojen budeš k lidu svému."},{"book":"4 Mojžíšova","chapter":"31","verse":"3","text":"Mluvil tedy Mojžíš k lidu, řka: Vypravte některé z sebe k boji, aby šli proti Madianským a vykonali pomstu Hospodinovu nad nimi."},{"book":"4 Mojžíšova","chapter":"31","verse":"4","text":"Po tisíci z pokolení, ze všech pokolení Izraelských vyšlete k boji."},{"book":"4 Mojžíšova","chapter":"31","verse":"5","text":"I vydáno jest z mnohých tisíců Izraelských po tisíci z každého pokolení, totiž dvanácte tisíců způsobných k boji."},{"book":"4 Mojžíšova","chapter":"31","verse":"6","text":"I poslal je Mojžíš po tisíci z každého pokolení k boji, a Fínesa syna Eleazara kněze s nimi; a nádoby svaté i trouby k troubení byly v ruce jeho."},{"book":"4 Mojžíšova","chapter":"31","verse":"7","text":"Tedy bojovali proti Madianským, jakož byl přikázal Hospodin Mojžíšovi, a zbili všecky pohlaví mužského."},{"book":"4 Mojžíšova","chapter":"31","verse":"8","text":"Pobili také krále Madianské mezi jinými, kteréž porazili, totiž Evi, Rekem, Sur, Hur a Rebe, pět králů Madianských; Baláma také, syna Beorova, zabili mečem."},{"book":"4 Mojžíšova","chapter":"31","verse":"9","text":"A zajali synové Izraelští ženy Madianské i děti jejich; všecka hovada jejich, i všechny dobytky jejich, a všecka zboží jejich pobrali."},{"book":"4 Mojžíšova","chapter":"31","verse":"10","text":"Všecka také města jejich, v kterýchž svá obydlí měli, i všecky hrady jejich vypálili ohněm."},{"book":"4 Mojžíšova","chapter":"31","verse":"11","text":"A všecku loupež i všecky kořisti pobravše, lidi i hovada,"},{"book":"4 Mojžíšova","chapter":"31","verse":"12","text":"Vedli je k Mojžíšovi a k Eleazarovi knězi, a ke všemu množství synů Izraelských, i zajaté i kořisti, i loupeže, k vojsku na roviny Moábské, kteréž jsou při Jordánu naproti Jerichu."},{"book":"4 Mojžíšova","chapter":"31","verse":"13","text":"I vyšli Mojžíš a Eleazar kněz a všecka knížata shromáždění proti nim ven za stany."},{"book":"4 Mojžíšova","chapter":"31","verse":"14","text":"Tedy rozhněval se Mojžíš na vůdce vojska, hejtmany nad tisíci a setníky, kteříž se navraceli z boje,"},{"book":"4 Mojžíšova","chapter":"31","verse":"15","text":"A řekl jim Mojžíš: A což jste zachovali všecky ženy?"},{"book":"4 Mojžíšova","chapter":"31","verse":"16","text":"Ej, onyť jsou hle synům Izraelským, podlé rady Balámovy, daly příčinu k přestoupení proti Hospodinu, při modlářství Fegor, pročež ona rána přišla byla na lid Hospodinův."},{"book":"4 Mojžíšova","chapter":"31","verse":"17","text":"Protož nyní zmordujte všecky děti pohlaví mužského, a všecky ženy, kteréž poznaly muže."},{"book":"4 Mojžíšova","chapter":"31","verse":"18","text":"Všecky pak panny, kteréž nepoznaly muže, zachovejte sobě živé."},{"book":"4 Mojžíšova","chapter":"31","verse":"19","text":"Vy pak zůstaňte vně za stany za sedm dní; všickni, kteřížkoli jste někoho zabili, aneb kteříž jste se zabitého dotkli, očištovati se budete dne třetího a dne sedmého, sebe i zajaté své."},{"book":"4 Mojžíšova","chapter":"31","verse":"20","text":"Všeliké také roucho a všecky věci kožené, i všelijaké dílo z í kozích, i všelikou nádobu dřevěnou očistíte."},{"book":"4 Mojžíšova","chapter":"31","verse":"21","text":"I řekl Eleazar kněz vojákům, kteříž byli šli k boji: Toto jest ustanovení zákona, kteréž byl přikázal Hospodin Mojžíšovi."},{"book":"4 Mojžíšova","chapter":"31","verse":"22","text":"Zlato však, stříbro, měď, železo, cín a olovo,"},{"book":"4 Mojžíšova","chapter":"31","verse":"23","text":"A cožkoli trpí oheň, ohněm přepálíte, a přečištěno bude, však tak, když vodou očišťování obmyto bude; což pak nemůže ohně strpěti, to skrze vodu protáhnete."},{"book":"4 Mojžíšova","chapter":"31","verse":"24","text":"Zpéřete také roucha svá v den sedmý, a čistí budete; a potom vejdete do stanů."},{"book":"4 Mojžíšova","chapter":"31","verse":"25","text":"Mluvil i to Hospodin k Mojžíšovi, řka:"},{"book":"4 Mojžíšova","chapter":"31","verse":"26","text":"Sečti summu kořistí zajatých, tak z lidí jako z hovad, ty a Eleazar kněz, a přední z čeledi otců v lidu;"},{"book":"4 Mojžíšova","chapter":"31","verse":"27","text":"A rozdělíš ty kořisti na dva díly, jeden mezi vojáky, kteříž byli vytáhli na vojnu, a druhý mezi všecko shromáždění."},{"book":"4 Mojžíšova","chapter":"31","verse":"28","text":"A vezmeš díl na Hospodina od mužů bojovných, kteříž byli vyšli na vojnu, jednu duši z pěti set, buďto z lidí neb z hovad, neb z oslů, neb z ovcí."},{"book":"4 Mojžíšova","chapter":"31","verse":"29","text":"Z jejich polovice to vezmete, a dáte Eleazarovi knězi obět vzhůru pozdvižení Hospodinu."},{"book":"4 Mojžíšova","chapter":"31","verse":"30","text":"Z polovice pak té, kteráž jest synů Izraelských, vezmeš jedno z padesáti, buďto z lidí neb z volů, neb z oslů, neb z ovcí, a tak ze všelijakých hovad, a dáš to Levítům, držícím stráž příbytku Hospodinova."},{"book":"4 Mojžíšova","chapter":"31","verse":"31","text":"I učinil Mojžíš a Eleazar kněz tak, jakž byl rozkázal Hospodin Mojžíšovi."},{"book":"4 Mojžíšova","chapter":"31","verse":"32","text":"A bylo té kořisti z pozůstalé ještě loupeže, kteréž nabral lid válečný, ovec šestkrát sto tisíc, sedmdesáte a pět tisíců;"},{"book":"4 Mojžíšova","chapter":"31","verse":"33","text":"A volů sedmdesáte a dva tisíce;"},{"book":"4 Mojžíšova","chapter":"31","verse":"34","text":"Oslů šedesáte a jeden tisíců;"},{"book":"4 Mojžíšova","chapter":"31","verse":"35","text":"A panen, kteréž mužů nepoznaly, všech dva a třidceti tisíců."},{"book":"4 Mojžíšova","chapter":"31","verse":"36","text":"Dostala se pak polovice jedna na díl těm, kteříž byli vytáhli na vojnu, dobytka drobného v počtu třikrát sto tisíc, třidceti a sedm tisíců a pět set,"},{"book":"4 Mojžíšova","chapter":"31","verse":"37","text":"A na díl vzatý Hospodinu dobytka drobného šest set, sedmdesáte pět."},{"book":"4 Mojžíšova","chapter":"31","verse":"38","text":"A z volů šest a třidceti tisíců, z nichž přišlo na díl Hospodinu sedmdesáte a dva."},{"book":"4 Mojžíšova","chapter":"31","verse":"39","text":"Oslů také třidceti tisíc a pět set, z nichž přišlo na díl Hospodinu šedesáte a jeden."},{"book":"4 Mojžíšova","chapter":"31","verse":"40","text":"A lidí šestnácte tisíců, z nichž přišlo na díl Hospodinu třidceti a dvě duše."},{"book":"4 Mojžíšova","chapter":"31","verse":"41","text":"Dal tedy Mojžíš díl oddělený Hospodinu Eleazarovi knězi, jakž byl přikázal Hospodin Mojžíšovi."},{"book":"4 Mojžíšova","chapter":"31","verse":"42","text":"Z druhé pak polovice synů Izraelských, kterouž vzal Mojžíš od těch mužů, jenž bojovali,"},{"book":"4 Mojžíšova","chapter":"31","verse":"43","text":"(A bylo té polovice k shromáždění přináležející z ovec třikrát sto tisíc, třidceti a sedm tisíců a pět set;"},{"book":"4 Mojžíšova","chapter":"31","verse":"44","text":"Volů třidceti šest tisíců;"},{"book":"4 Mojžíšova","chapter":"31","verse":"45","text":"Oslů třidceti tisíců a pět set;"},{"book":"4 Mojžíšova","chapter":"31","verse":"46","text":"A lidí šestnácte tisíců;)"},{"book":"4 Mojžíšova","chapter":"31","verse":"47","text":"Z té tedy polovice synů Izraelských vzal Mojžíš po jednom zajatém z padesáti, tak z lidí jako z hovad, a dal to Levítům, držícím stráž příbytku Hospodinova, jakž byl přikázal Hospodin Mojžíšovi."},{"book":"4 Mojžíšova","chapter":"31","verse":"48","text":"Tedy přistoupili k Mojžíšovi vývodové vojska, hejtmané nad tisíci a setníci,"},{"book":"4 Mojžíšova","chapter":"31","verse":"49","text":"A řekli jemu: My služebníci tvoji sečtli jsme počet bojovníků, kteréž jsme měli pod spravou naší, a neubyl ani jeden z nás."},{"book":"4 Mojžíšova","chapter":"31","verse":"50","text":"A protož obětujeme obět Hospodinu, každý z toho, čehož jest dostal, nádobí zlaté, zápony, náramky, prsteny, náušnice a řetízky, aby očištěny byly duše naše před Hospodinem."},{"book":"4 Mojžíšova","chapter":"31","verse":"51","text":"Vzal tedy Mojžíš a Eleazar kněz od nich to zlato všelikého díla řemeslného."},{"book":"4 Mojžíšova","chapter":"31","verse":"52","text":"Bylo pak všeho zlata odděleného, kteréž obětováno Hospodinu, šestnácte tisíců, sedm set a padesáte lotů, od hejtmanů nad tisíci a od setníků."},{"book":"4 Mojžíšova","chapter":"31","verse":"53","text":"(Muži zajisté bojovní, což loupeží vzali, to sobě měli.)"},{"book":"4 Mojžíšova","chapter":"31","verse":"54","text":"A vzavše Mojžíš a Eleazar kněz od hejtmanů nad tisíci a setníků to zlato, vnesli je do stánku úmluvy, na památku synů Izraelských před Hospodinem."}]}