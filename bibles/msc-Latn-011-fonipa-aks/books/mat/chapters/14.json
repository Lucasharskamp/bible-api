{"data":[{"book":"MAT","chapter":"14","verse":"1","text":"Nba, wo waati la, mansa Herodi14.1 Herodi ɲin de tɛrɛ ye Kalile jamanatiiya la. ka Isa la ko mɛn."},{"book":"MAT","chapter":"14","verse":"2","text":"A ka a fɔ a la baaradenilu yɛ ko: «Yaya le ɲin. A ra wuli ka bɔ saya rɔ. Wo le ka a kɛ, sebaya ye a bolo ka kabannakoilu kɛ.»"},{"book":"MAT","chapter":"14","verse":"3","text":"Nba, mansa Herodi tun da Yaya mira ka a sidi ka a bila kaso la. A ka wo kɛ a kɔrɔcɛ Filipe muso le kosɔn, mɛn tɔɔ ko Herodiyasi,"},{"book":"MAT","chapter":"14","verse":"4","text":"baa Yaya tora a fɔla a yɛ ko: «Muso wo ma kan ka sii i kun. Wo dahani tɛ!»"},{"book":"MAT","chapter":"14","verse":"5","text":"Herodi tun ye a fɛ ka Yaya faa, kɔni a silanni tɛrɛ jama yɛ, baa jama tɛrɛ ye Yaya jatela nabi le ri."},{"book":"MAT","chapter":"14","verse":"6","text":"Herodi sɔrɔnlon sankunbɛn kɛra lon mɛn, ii ka tolon kɛ. Herodiyasi denmuso ka dɔn kɛ mɔɔilu tɛma tolon diya ye. Wo diyara Herodi yɛ kosɛbɛ."},{"book":"MAT","chapter":"14","verse":"7","text":"Wo rɔ, a ka a kali sunkurun yɛ ko a wa mɛn ɲinin a fɛ, a ri wo di a ma."},{"book":"MAT","chapter":"14","verse":"8","text":"Sunkurun na ka a fɔ a yɛ a ka kan ka mɛn ɲinin mansa fɛ. Wo rɔ, a wara a fɔ mansa yɛ ko: «N ye a fɛ i ye muran di n ma, Yaya kun ye mɛn kɔndɔ.»"},{"book":"MAT","chapter":"14","verse":"9","text":"Kuma wo ka mansa niilafin kosɛbɛ. Kɔni a tun da ban a kalila a la mɔɔ kiliniilu bɛɛ ɲana. Wo rɔ, a ka jamarili di a la mɔɔilu ma ko ii ye Yaya kun di a ma."},{"book":"MAT","chapter":"14","verse":"10","text":"A ka mɔɔ lɔ Yaya kun tɛɛla a la kaso la."},{"book":"MAT","chapter":"14","verse":"11","text":"A ka a kun tɛɛ a la ka a bila muran do kɔndɔ. A nara wo ri sunkurun ma. Sunkurun wara a di a na ma."},{"book":"MAT","chapter":"14","verse":"12","text":"Yaya la karandenilu nara a su ta ka wa a sutura. Ii wara wo kibaro lase Isa ma."},{"book":"MAT","chapter":"14","verse":"13","text":"Isa ka Yaya faa ko mɛn tuma mɛn na, a kelen donda kulun dɔ ka bɔ ye ka wa. A wara se yɔrɔ do ma, mɔɔ tun tɛ yɔrɔ mɛn. Mɔɔilu ka a wa ko mɛn tuma mɛn na, ii bɔra soilu kɔndɔ ka wa a kɔ ii sen na."},{"book":"MAT","chapter":"14","verse":"14","text":"Isa bɔra kulun kɔndɔ tuma mɛn na, a ka jama ba yen. Ii kininkinin donda a la. Jankarɔto mɛnilu tɛrɛ ii rɔ, a ka woilu lakɛndɛya."},{"book":"MAT","chapter":"14","verse":"15","text":"Wura fɛ, a la karandenilu ka ii madon a la ka a fɔ a yɛ ko: «A ragbɛ, an ye wula le kɔndɔ yan. Su ra ko. I ye sila di jama ma sa ii ri wa dɔɔnninfen san diya yan naminin so mɛsɛnilu kɔndɔ.»"},{"book":"MAT","chapter":"14","verse":"16","text":"Isa ka ii jabi: «Ii mako tɛ wo la. Ai jɛrɛ ye dɔɔnnin di ii ma.»"},{"book":"MAT","chapter":"14","verse":"17","text":"Karandenilu ka a fɔ ko: «Foyi tɛ an bolo yan fɔɔ burukala loolu ni jɛɛ fila.»"},{"book":"MAT","chapter":"14","verse":"18","text":"Isa ka a fɔ ko: «Ai ye na woilu ri n ma yan.»"},{"book":"MAT","chapter":"14","verse":"19","text":"A ka a fɔ jama yɛ ko ii ye ii sii duu ma bin kɛndɛ kan. Wo kɔ rɔ, a ka burukala loolu ni jɛɛ fila ta, ka a ɲa layɛlɛ sankolo ma ka baraka bila Alla yɛ. A ka buru rakadikadi, ka a di a la karandenilu ma. Ii ka a ratala jama tɛma."},{"book":"MAT","chapter":"14","verse":"20","text":"Mɔɔ bɛɛ ka dɔɔnnin kɛ ka ii fa. Jama banni dɔɔnninna, Isa la karandenilu ka buru kunkundun tɔilu ladɛn, ka see tan ni fila lafa wo rɔ."},{"book":"MAT","chapter":"14","verse":"21","text":"Jama mɛn ka dɔɔnnin wo kɛ, cɛɛ waa loolu ɲɔɔn tɛrɛ ye a rɔ. Musoilu ni denilu ma jate."},{"book":"MAT","chapter":"14","verse":"22","text":"Wo kɔ rɔ, Isa ka a fɔ a la karandenilu yɛ i kɔrɔ ko ii ye don kulun kɔndɔ. Ko ii ye wa dala kɔma a ɲɛrɔ. Ko ale watɔ sila dila jama ma."},{"book":"MAT","chapter":"14","verse":"23","text":"Nba, a banni sila dila jama ma, Isa kelen wara Alla tara diya koyinkɛ do kan. Su kora ka a tɛrɛn a kelen ye ye fɔlɔ."},{"book":"MAT","chapter":"14","verse":"24","text":"Wo tuma, karandenilu la kulun da janfa pon gbelemala la. Ji kuruilu tɛrɛ ye ii la kulun namaala. Fɔɲɔ tɛrɛ ye ii kunbɛnna."},{"book":"MAT","chapter":"14","verse":"25","text":"Dondon kasi waati ɲɔɔn, Isa ka a taama ji kan ka wa ii kɔ."},{"book":"MAT","chapter":"14","verse":"26","text":"Kɔni karandenilu ka a taamatɔla yen ji kan tuma mɛn na, silan ba ka ii mira. Ii ka a fɔ ko, «su kɔrɔ do jiya le!» Ii kulera, baa ii silanni."},{"book":"MAT","chapter":"14","verse":"27","text":"Kɔni Isa kumara ii yɛ i kɔrɔ. A ka a fɔ ko: «Ai ye ai jusulatɛɛ! Nde le. Ai kana silan!»"},{"book":"MAT","chapter":"14","verse":"28","text":"Piyɛri ka a fɔ ko: «Maari, ni ile le, i ye n jamari ko n ye taama ji kan ka wa i tɛrɛn ye.»"},{"book":"MAT","chapter":"14","verse":"29","text":"Isa ka a fɔ ko: «Na.» Piyɛri jiira ka bɔ kulun kɔndɔ ka taama ji kan ka wa Isa kɔ."},{"book":"MAT","chapter":"14","verse":"30","text":"Kɔni Piyɛri ka a yen tuma mɛn na ko fɔɲɔ fanka ka bon kojuuya, a silanda ka jii damira ji kɔrɔ. A kulera ko: «Maari, i ye n kisi!»"},{"book":"MAT","chapter":"14","verse":"31","text":"Isa ka a bolo rasɔmɔn i kɔrɔ ka Piyɛri mira. A ka a fɔ a yɛ ko: «Ile, mɛn na lemɛniya ka dɔɔ. Nfenna i ye sikasikala?»"},{"book":"MAT","chapter":"14","verse":"32","text":"Isa ni Piyɛri donda kulun kɔndɔ tuma mɛn na, fɔɲɔ ka a lɔ."},{"book":"MAT","chapter":"14","verse":"33","text":"Karanden mɛnilu tɛrɛ ye kulun kɔndɔ, woilu ka ii birin Isa kɔrɔ. Ii ka a fɔ ko: «Tuɲa le, ile le Alla Dencɛ ri.»"},{"book":"MAT","chapter":"14","verse":"34","text":"Nba, ii ban mɛn kɛni dala tɛɛla, ii sera Kenesarɛti mara rɔ."},{"book":"MAT","chapter":"14","verse":"35","text":"Ye mɔɔilu ka a ɲayen tuma mɛn na ko Isa le, ii ka mɔɔilu lɔ a na ko fɔla mara fan bɛɛ rɔ. Wo rɔ, mɔɔilu nara ii la jankarɔtoilu bɛɛ ri Isa ma,"},{"book":"MAT","chapter":"14","verse":"36","text":"ka a madiya ko a ye diɲɛ ii ye ii bolo maa a la duruki dakun gbansan na. Mɔɔ mɔɔ ka a bolo maa a la, woilu bɛɛ kɛndɛyara."}]}