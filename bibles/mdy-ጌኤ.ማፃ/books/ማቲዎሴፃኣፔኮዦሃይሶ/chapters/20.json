{"data":[{"book":"ማቲዎሴ ፃኣፔ ኮዦ ሃይሶ","chapter":"20","verse":"1","text":"ዬካፓ ዬሱሴ፦ «ጫሪንጮ ካኣቱማ ፔኤኮ ዎይኖ ጎዦ ጎሽኪሳኒ ጎሽካ ዓሶ ኮዒ ጉቴ ዓሚ ኬስኬ ዓሲ ማላኔ፤"},{"book":"ማቲዎሴ ፃኣፔ ኮዦ ሃይሶ","chapter":"20","verse":"2","text":"ዒዚ ፔቴ ፔቴ ዓሶም ፔቴ ፔኤሺኮ ፔቴ ኬሊ ማዻዛ ዒንጎ ሚኢሾ ጪጋኒ ዓሶና ጌስቲ ጊኢጊ ጎዦ ቤዞ ዓሶ ዳኬኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"3","text":"ዬሱሴ ኬኤዛዖ፦ «ዬይ ዓሢ ጉቴ ሶኦፓ ዎዴኮ ቤርታ ቦኦኮ ቤዞ ኬስኪ ማዾ ባይቄም ዔቂ ዓኣ ዓሲ ዴንቂ፥"},{"book":"ማቲዎሴ ፃኣፔ ኮዦ ሃይሶ","chapter":"20","verse":"4","text":"‹ዒንሢ ታኣኮ ዎይኖ ጎዦይዳ ዴንዲ ማዹዋቴ፤ ታ ዒንሢም ኮይሳሢጉዲ ጪጋንዳኔ› ጋዓዛ፥"},{"book":"ማቲዎሴ ፃኣፔ ኮዦ ሃይሶ","chapter":"20","verse":"5","text":"ዔያታ ዓኣዼኔ። ሃሣ ዓባ ሳዛ ሄላኣና ጊንሣ ማሢ ዶምቦልሳ ዎዴ ማዓኣና ኬስኪ ሜሌ ማዻንዳ ዓሲ ዴንቄኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"6","text":"ዬካፓ ዓባ ዒባናኣና ኬስኪ ማዾ ባይቄም ዔቂ ዓኣ ሜሌ ዓሲ ዴንቃዖ፥ ‹ማዾ ባኣያ ሃይካ ዒንሢ ዓይጋ ዔቂ ፔኤቃይ?› ጌዒ ዖኦጫዛ፥"},{"book":"ማቲዎሴ ፃኣፔ ኮዦ ሃይሶ","chapter":"20","verse":"7","text":"ዔያታ ማሃዖ ‹ኑና ማዺሻኒ ጋዓ ዓሲ ባይቄሢሮኬ› ጌዔኔ፤ ዓሢ ዬያ ዋይዛዖ ‹ዒንሢያ ዓኣዺ ታኣኮ ዎይኖ ጎዦይዳ ማዹዋቴ› ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"8","text":"«ዬካፓ ሳዓ ዓማዛ ጎዦ ዓዳሢ ማዻ ዓሶኮ ሱኡጋሢም ‹ጋፒንፃ ሙኬዞንሢዳፓ ዓርቃዖ ቤርታ ሙኬ ዓሶ ሄላንዳኣና ማዾ ዓሶ ቢያ ዔኤሊ ዔያታ ማዼሢ ዛሎ ዔያቶም ጪጌ› ጌዔኔ። 20፡8 ሌዊ. ዓኬ 19፡13፤ ላሚ. ዎማ 24፡15።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"9","text":"ዒማና ዓባ ዒባናኣና ማዻኒ ሙኬ ዓሶንሢ ሚኢሾ ጪጋሢ ኮይላፓ ፔቴ ኬሊ ማዼም ዒንጎ ሚኢሾ ዔኬኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"10","text":"ቤርታ ማዾ ዓርቄዞንሢ ዒማና ባሼ ኑም ጪጎንዶኔ ጌዒ ማሌኔ፤ ጋዓንቴ ዔያቶማኣ ፔቴ ኬሊ ማዼም ዒንጎ ሚኢሻ ዒንጊንቴኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"11","text":"ጪጎና ሚኢሾ ዔያታ ዔካዖ ጉንዱሚሢና ጎዦ ዓዶ ኮራ፦"},{"book":"ማቲዎሴ ፃኣፔ ኮዦ ሃይሶ","chapter":"20","verse":"12","text":"‹ሃንሢ ዓባ ዒባናንቴ ማዾሮ ሙኬዞንሢ ዻካ ሌሊ ማዻዛ ሮኦሪ ማዾና ላቢንቲ ዓቦ ሩኡጳ ሜታዺ ፔኤቄ ዓሶ፥ ኑኡና ዎላ ሄኮ ዎይቲ ኔ ዔያቶም ጪጋይ?› ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"13","text":"«ጎዦ ዓዴ ዬያ ማዻሢ ኮራ ‹ታ ዒሻሢዮ፥ ታ ፑርታ ኔኤም ማዺባኣሴ፤ ፔቴ ኬሊ ማዼም ጪጎ ሚኢሾም ማዻኒ ኔ ታኣና ዎላ ጌስቲ ጊኢጊባኣዓዳ?"},{"book":"ማቲዎሴ ፃኣፔ ኮዦ ሃይሶ","chapter":"20","verse":"14","text":"ሃኣዛጌ፤ ኔኤሮማ ዔኪ ዓኣዼ፤ ኔኤም ታ ዒንጌሢጉዴያ ጋፒንፃ ሙኬ ዓሢማኣ ታ ዒንጋኒ ኮዓኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"15","text":"ታኣኒ ታ ሚኢሾና ኮዔ ባኣዚ ማዻኒ ዳንዳዑዋዓዳ? ጊንሣ ሃሣ ሚጪንታያ ታ ማዔሢሮ ኔና ቂኢሪሻ?›"},{"book":"ማቲዎሴ ፃኣፔ ኮዦ ሃይሶ","chapter":"20","verse":"16","text":"«ዬያሮ ቤርታ ማዔ፥ ጎኦቦ ማላ ሚርጌ ዓሳ ጊንሢም፤ ጊንፃ ዓቴ ላቤያ ማላ ሚርጌ ዓሳ ቤርቲም ማዓንዳኔ» ጌዔኔ። 20፡16 ማቲ. 19፡30፤ ማር. 10፡31፤ ሉቃ. 13፡30።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"17","text":"ዬሱሴ ዬሩሳላሜ ዓኣዺፆይዳ ዓኣዖ፦ ታጶ ላምዖ ዒዛኮ ጊንፆ ሃንታዞንሢ ሌሊ ዱማሲ፥"},{"book":"ማቲዎሴ ፃኣፔ ኮዦ ሃይሶ","chapter":"20","verse":"18","text":"«ሃኣዛጉዋቴ፥ ሃሢ ኑ ዬሩሳላሜ ዓኣዻኔ፤ ዓሲኮ ናዓሢ ቄኤሶኮ ሱኡጎና ሙሴ ዔርዜ ዎጎ ዔርዛ ዓሶናም ዓኣሢንቲ ዒንጊንቴም ዔያታ ዒዛ ሃይቃንዳጉዲ ጌዒ ጌስቲ ዎጋንዳኔ፤"},{"book":"ማቲዎሴ ፃኣፔ ኮዦ ሃይሶ","chapter":"20","verse":"19","text":"ዔያታ ቦሃንዳጉዲና ዢራፓና ጳርቃንዳጉዲ ሃሣ ሱፃንዳጉዲ ዓይሁዴ ማዒባኣ ዓሶም ዓኣሢ ዒንጎንዶኔ፤ ዬካፓ ሃይቂ፥ ሃይባፓ ሃይሣሳ ኬሎና ዒ ዔቃንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"20","text":"ዬካፓ ዜብዲዮሴ ማቻ ፔ ናኣቶና ዎላ ዬሱሴ ኮይላ ሙኪ ዒዛም ጉምዓቲ ዚጋዖ ፔቴ ባኣዚ ዒዞም ማዺንታንዳጉዲ ሺኢቄኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"21","text":"ዬሱሴ፦ «ዓይጌንዴ ኔ ኮዓይ?» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"22","text":"ዬሱሴ ጋዓንቴ፤ «ዓይጎ ሺኢቆንዶቴያ ዒንሢ ዔሩዋሴ፤ ታኣኒ ሃሢ ዑኬ ዔካንዳ ሜታሢ ዒንሢ ዔካኒ ዳንዳዓ? ሃሣ ታ ጌላንዳ ሜታስካ ዒንሢ ጌላኒ ዳንዳዓንዳ?» ጋዓዛ፥ ዔያታኣ፦ «ሂዮ፤ ኑ ዳንዳዓንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"23","text":"ዬካፓ ዬሱሴ፦ «ጎኔ ዒንሢ ታ ዔካንዳ ሜታሢ ዔካንዳኔ፤ ጋዓንቴ ታኣኮ ሚዛቆና ሻውሎናይዳ ዴዒ ታኣና ዎላ ዎይሣንዳጉዲ ማሃሢ ታናቱዋሴ፤ ዬይ ቤዛ ዒንጊንታሢ ታ ዓዴ ጊኢጊሼዞንሢምኬ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"24","text":"ዬማና ዓቴ ታጶ ዒዛኮ ጊንፆ ሃንታዞንሢ ዬያ ዋይዜ ዎዶና ላምዖንሢ ዑፃ ጎሪንቴኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"25","text":"ዬሱሴ ጋዓንቴ ቢያሢ ፔ ባንሢ ዔኤላዖ፦ «ዓይሁዴ ማዒባኣ ዓሶኮ ሱኡጎንሢ ዴሮ ዎይሣዞንሢኬ፤ ዬያጉዲ ዴሮ ሱኡጎንሢኮ ዴሮ ዑፃ ቢታንቶ ዓኣሢ ዒንሢ ዔራኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"26","text":"ዒንሢ ባኣካ ጋዓንቴ ያዺ ማዓንዳያ ኮይሱዋሴ፤ ዒንሢዳፓ ባሼ ማዓኒ ኮዓሢ ዒንሢኮ ዴማ ማዻያ ማዖንጎ። 20፡26 ሉቃ. 22፡25-26።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"27","text":"ዒንሢዳፓ ዑፃ ማዓኒ ኮዓሢ ዒንሢኮ ዴማ ዓይሌ ማዖንጎ። 20፡27 ማቲ. 23፡11፤ ማር. 9፡35፤ ሉቃ. 22፡26።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"28","text":"ዓሲኮ ናዓሢ ዓሲ ዒዛም ማዻንዳጉዲቱዋንቴ፥ ዓሲም ማዻኒና ሼምፓሢ ፔኤሲ ሚርጌ ዓሶ ዛሎ ባይዛኒ ሙኬኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"29","text":"ዬሱሴና ዒዛኮ ጊንፆ ሃንታዞንሢና ዒያርኮይዳፓ ኬስኪ ዓኣዻኣና ሚርጌ ዴሬ ዒዛና ዎላ ዓኣዼኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"30","text":"ዒኢካ ላምዖ ዓኣፒ ባይቄ ዓሲ ጎይፆ ዓጫ ዴዒ ዓኣዖ፥ ዬሱሴ ዒኢና ዓኣዻሢ ዋይዚ፦ «ዳውቴ ናዓሢዮ፥ ጎዳ! ኑና ማኣዴ!» ጌዒ ጌዒ ዒላቴኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"31","text":"ዴራ ዒማና ዚቲ ጋዓንዳጉዲ ዔያቶ ጎራዛ፥ ዔያታ ጋዓንቴ ኮሺ ዼጊዲ፦ «ዳውቴ ናዓሢዮ፥ ጎዳ፥ ኑና ማኣዴ!» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"32","text":"ዒማና ዬሱሴ ዴንዲቤቃ ዔቃዖ፥ ዔያቶ ዔኤሊ፦ «ዓይጎ ታ ዒንሢም ማዻንዳጉዲ ዒንሢ ኮዓይ?» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"33","text":"ዔያታ ማሃዖ፦ «ዓኣፓ ኑኡኮ ዛጋንዳጉዲ ኑ ኮዓኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"20","verse":"34","text":"ዬሱሴ ዔያቶ ሚጪንታዖ፥ ዓኣፖ ዔያቶኮ ፔ ኩጮና ካኣማዛ ቤዞማና ዛጊ ዒዛ ጊንፆ ዔያታ ዓኣዼኔ።"}]}