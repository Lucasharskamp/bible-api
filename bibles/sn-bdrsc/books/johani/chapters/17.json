{"data":[{"book":"Johani","chapter":"17","verse":"1","text":"Jesu akati ataura izvi, akatarira kudenga akanyengetera achiti:"},{"book":"Johani","chapter":"17","verse":"2","text":"Nokuti makamupa simba pamusoro pavanhu vose kuti ape upenyu husingaperi kuna vose vamakamupa."},{"book":"Johani","chapter":"17","verse":"3","text":"Zvino uhu ndihwo upenyu husingaperi: kuti vakuzivei imi, Mwari oga wechokwadi, naJesu Kristu wamakatuma."},{"book":"Johani","chapter":"17","verse":"4","text":"Ndakauyisa kukudzwa kwamuri panyika nokuti ndakapedza basa ramakandipa kuti ndiite."},{"book":"Johani","chapter":"17","verse":"5","text":"Zvino, Baba, ndikudzei pamberi penyu nokukudzwa kwandaiva nako ndinemi nyika isati yavambwa."},{"book":"Johani","chapter":"17","verse":"6","text":"“Ndakaratidza zita renyu kuna avo vamakandipa panyika. Vakanga vari venyu; mukavapa kwandiri uye vakateerera shoko renyu."},{"book":"Johani","chapter":"17","verse":"7","text":"Zvino vanoziva kuti zvinhu zvose zvamakandipa zvinobva kwamuri."},{"book":"Johani","chapter":"17","verse":"8","text":"Nokuti ndakavapa mashoko amakandipa uye vakaagamuchira. Vakaziva zvechokwadi kuti ndakabva kwamuri, uye vakatenda kuti makandituma."},{"book":"Johani","chapter":"17","verse":"9","text":"Ndinovanyengeterera. Handisi kunyengeterera nyika, asi avo vamakandipa nokuti ndevenyu."},{"book":"Johani","chapter":"17","verse":"10","text":"Zvose zvandinazvo ndezvenyu, uye zvose zvamunazvo ndezvangu. Uye kukudzwa kwakauya kwandiri kubudikidza navo."},{"book":"Johani","chapter":"17","verse":"11","text":"Ini handichagarizve munyika, asi ivo vachiri munyika, uye ini ndiri kuuya kwamuri. Baba Vatsvene, vadzivirirei nesimba rezita renyu, zita ramakandipa, kuti vave vamwe sesu tiri vamwe."},{"book":"Johani","chapter":"17","verse":"12","text":"Pandainge ndiinavo, ndakavadzivirira uye ndikavachengeta zvakanaka nezita ramakandipa. Hakuna akarasika kunze kwouyo akatongerwa kuparadzwa kuitira kuti Rugwaro ruzadziswe."},{"book":"Johani","chapter":"17","verse":"13","text":"“Zvino ini ndiri kuuya kwamuri, asi ndiri kutaura zvinhu izvi ndichiri munyika, kuitira kuti vave nomufaro wangu wakazara mukati mavo."},{"book":"Johani","chapter":"17","verse":"14","text":"Ndakavapa shoko renyu uye nyika yakavavenga, nokuti havachisiri venyika sezvandisiri wenyika."},{"book":"Johani","chapter":"17","verse":"15","text":"Munyengetero wangu hausi wokuti muvabvise panyika asi kuti muvadzivirire pane akaipa."},{"book":"Johani","chapter":"17","verse":"16","text":"Havasi venyika, seni ndisiri wenyika."},{"book":"Johani","chapter":"17","verse":"17","text":"Vaitei vatsvene nechokwadi chenyu; shoko renyu ndiro chokwadi."},{"book":"Johani","chapter":"17","verse":"18","text":"Sezvamakandituma munyika, neniwo ndakavatuma munyika."},{"book":"Johani","chapter":"17","verse":"19","text":"Nokuda kwavo ndinozviita mutsvene, kuti naivowo vaitwe vatsvene muzvokwadi."},{"book":"Johani","chapter":"17","verse":"20","text":"“Munyengetero wangu hausi waava voga. Ndinonyengetererawo avo vachazotenda kwandiri kubudikidza nemharidzo yavo,"},{"book":"Johani","chapter":"17","verse":"21","text":"kuti vose vave vamwe, Baba, sezvo imi muri mandiri uye ini ndiri mamuri. Naivowo ngavave matiri kuitira kuti nyika igotenda kuti makandituma."},{"book":"Johani","chapter":"17","verse":"22","text":"Ndakavapa kubwinya kuya kwamakandipa, kuti vave vamwe sesu tiri vamwe:"},{"book":"Johani","chapter":"17","verse":"23","text":"imi mavari uye imi mandiri. Ngavakwaniswe muhumwe kuti nyika izive kuti makandituma uye makavada kunyange sezvamakandida ini."},{"book":"Johani","chapter":"17","verse":"24","text":"“Baba, ndinoda kuti vaya vamakandipa vave neni pandinenge ndiri, uye kuti vaone kubwinya kwangu, iko kubwinya kwamakandipa nokuti makandida nyika isati yasikwa."},{"book":"Johani","chapter":"17","verse":"25","text":"“Baba vakarurama, kunyange nyika isingakuziviyi, ini ndinokuzivai, uye ivo vanoziva kuti makandituma."},{"book":"Johani","chapter":"17","verse":"26","text":"Ndakakuzivisai kwavari, uye ndicharamba ndichiita kuti vakuzivei kuitira kuti rudo rwamakandida narwo rwuve mavari uye kuti ini pachangu ndive mavari.”"}]}