{"data":[{"book":"Jakovljeva","chapter":"1","verse":"1","text":"Jakov, sluga Boga i Gospodina Isusa Krista, piše dvanaestorim plemenima rasijanima po svijetu i pozdravlja ih."},{"book":"Jakovljeva","chapter":"1","verse":"2","text":"Draga braćo i sestre, kad god zapadnete u kušnju, smatrajte da se imate čemu radovati."},{"book":"Jakovljeva","chapter":"1","verse":"3","text":"Jer kad vam je vjera na kušnji, jača vaša postojanost."},{"book":"Jakovljeva","chapter":"1","verse":"4","text":"Zato je pustite da se potpuno razvije, da postanete besprijekornima, bez ikakva nedostatka."},{"book":"Jakovljeva","chapter":"1","verse":"5","text":"Treba li vam mudrosti, iskajte ju od Boga koji je svima daje rado, obilno i bez prigovora."},{"book":"Jakovljeva","chapter":"1","verse":"6","text":"Ali tražite s vjerom, ne sumnjajući da ćete dobiti, jer čovjek koji sumnja nestalan je kao morski valovi koje vjetar lako baca amo-tamo."},{"book":"Jakovljeva","chapter":"1","verse":"7","text":"Takav neka se ne nada išta primiti od Gospodina"},{"book":"Jakovljeva","chapter":"1","verse":"8","text":"jer je čovjek podijeljene duše, nepostojan na svim svojim putovima."},{"book":"Jakovljeva","chapter":"1","verse":"9","text":"Neka se kršćanin1:9 U grčkome: brat. niskoga položaja ponosi time što ga je Bog uzvisio,"},{"book":"Jakovljeva","chapter":"1","verse":"10","text":"a bogataš time što ga je ponizio, jer će nestati poput poljskoga cvijeta."},{"book":"Jakovljeva","chapter":"1","verse":"11","text":"Sunce žarko zasja, biljka usahne i cvijet joj otpadne te sva njegova ljepota nestane. Tako će i bogataši usahnuti na svojim putovima."},{"book":"Jakovljeva","chapter":"1","verse":"12","text":"Blago čovjeku koji odolijeva kušnji. Kad se pokaže prokušanim, dobit će vijenac života koji je Bog obećao svima koji ga ljube."},{"book":"Jakovljeva","chapter":"1","verse":"13","text":"Neka nitko od vas u napasti ne kaže: “Bog me napastuje.” Niti se Boga može napastovati da čini zlo, niti on koga napastuje."},{"book":"Jakovljeva","chapter":"1","verse":"14","text":"Svakoga, naprotiv, napastuje njegova vlastita požuda koja ga privlači i mami."},{"book":"Jakovljeva","chapter":"1","verse":"15","text":"Požuda zatim začne i rodi grijeh, a kad se grijeh potpuno razvije, rađa smrt."},{"book":"Jakovljeva","chapter":"1","verse":"16","text":"Zato se ne dajte varati, ljubljena braćo."},{"book":"Jakovljeva","chapter":"1","verse":"17","text":"Sve što je dobro i savršeno dolazi nam odozgora, od Boga koji je stvorio sva nebeska svjetlila. Za razliku od njih, on se nikada ne mijenja; u njemu nema sjene zbog mijena."},{"book":"Jakovljeva","chapter":"1","verse":"18","text":"On nas je dragovoljno rodio riječju istine, da budemo prvenci iznad svih stvorenja."},{"book":"Jakovljeva","chapter":"1","verse":"19","text":"Upamtite, draga braćo: svatko bi trebao biti brz na slušanju, spor na pričanju i spor na srdžbi"},{"book":"Jakovljeva","chapter":"1","verse":"20","text":"jer ljudska srdžba ne može postupati prema Božjoj pravednosti."},{"book":"Jakovljeva","chapter":"1","verse":"21","text":"Zato izbacite iz svojih života svako zlo i prljavštinu te ponizno prihvatite Božju poruku zasađenu u svoja srca jer ona može spasiti vaše duše."},{"book":"Jakovljeva","chapter":"1","verse":"22","text":"I ne zaboravite da tu poruku nije dostatno samo slušati već treba i postupati prema njoj. Inače sami sebe zavaravate."},{"book":"Jakovljeva","chapter":"1","verse":"23","text":"Jer ako samo slušate Riječ, a ne vršite ju, onda ste poput čovjeka koji pogleda vlastito lice u zrcalu,"},{"book":"Jakovljeva","chapter":"1","verse":"24","text":"ali čim se promotri, odmah ode ne popravivši što je trebalo i zaboravi kako izgleda."},{"book":"Jakovljeva","chapter":"1","verse":"25","text":"Ali tko se ogleda u savršenomu Božjem zakonu—zakonu koji oslobađa—i nije samo zaboravan slušatelj, nego ga zaista i izvršava, Bog će ga blagosloviti u svemu što čini."},{"book":"Jakovljeva","chapter":"1","verse":"26","text":"Umišlja li tko da je pobožan, a ne obuzdava svoj jezik, sam sebe vara jer je njegova pobožnost nevrijedna."},{"book":"Jakovljeva","chapter":"1","verse":"27","text":"Želite li da vaša pobožnost u očima Boga Oca bude čista i neokaljana, pomažite sirotama i udovicama u njihovoj nevolji i čuvajte se neokaljanima od pokvarenosti ovoga svijeta."}]}