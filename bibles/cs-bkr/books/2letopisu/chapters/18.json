{"data":[{"book":"2 Letopisu","chapter":"18","verse":"1","text":"I měl Jozafat bohatství a slávu velmi velikou, a spříznil se s Achabem."},{"book":"2 Letopisu","chapter":"18","verse":"2","text":"Přijel pak po letech k Achabovi do Samaří, a nabil Achab ovcí a volů hojně pro něj a pro lid, kterýž byl s ním, a namlouval ho, aby táhl do Rámot Galád."},{"book":"2 Letopisu","chapter":"18","verse":"3","text":"Nebo řekl Achab král Izraelský Jozafatovi králi Judskému: Potáhneš-li se mnou do Rámot Galád? Odpověděl jemu: Jakž jsem já, tak jsi ty, jako lid tvůj, tak lid můj, a s tebouť budu v tom boji."},{"book":"2 Letopisu","chapter":"18","verse":"4","text":"Řekl také Jozafat králi Izraelskému: Vzeptej se medle dnes na slovo Hospodinovo."},{"book":"2 Letopisu","chapter":"18","verse":"5","text":"I shromáždil král Izraelský proroků svých čtyři sta mužů, a řekl jim: Máme-li jeti do Rámot Galád na vojnu, čili tak nechati? I řekli: Táhni, nebo dá je Bůh v ruku královu."},{"book":"2 Letopisu","chapter":"18","verse":"6","text":"Tedy řekl Jozafat: Což již není zde proroka Hospodinova žádného, abychom se ho zeptali?"},{"book":"2 Letopisu","chapter":"18","verse":"7","text":"Odpověděl král Izraelský Jozafatovi: Ještěť jest muž jeden, skrze něhož bys se mohl poraditi s Hospodinem, ale já ho nenávidím, proto že mi nikdy nic dobrého neprorokuje, ale vždycky zlé. Ten jest Micheáš syn Jemlův. Ale Jozafat řekl: Nechť tak nemluví král."},{"book":"2 Letopisu","chapter":"18","verse":"8","text":"Protož povolav král Izraelský komorníka jednoho, řekl: Přiveď sem rychle Micheáše syna Jemlova."},{"book":"2 Letopisu","chapter":"18","verse":"9","text":"(Mezi tím král Izraelský a Jozafat král Judský seděli jeden každý na stolici své, odíni jsouce rouchem. Seděli pak v placu u vrat brány Samařské, a všickni proroci prorokovali před nimi."},{"book":"2 Letopisu","chapter":"18","verse":"10","text":"Kdežto Sedechiáš syn Kenanův udělal sobě byl i rohy železné, a řekl: Takto praví Hospodin: Těmito trkati budeš Syrské, dokudž jich nepohubíš."},{"book":"2 Letopisu","chapter":"18","verse":"11","text":"Tak podobně všickni proroci prorokovali, řkouce: Jeď do Rámot Galád, a šťastněť se povede; nebo dá je Hospodin v ruku královu.)"},{"book":"2 Letopisu","chapter":"18","verse":"12","text":"V tom posel ten, kterýž šel, aby zavolal Micheáše, mluvil jemu, řka: Aj, řeči proroků těch jednostejné jsou a dobré před králem. Medle, buď řeč tvá, jako řeč kterého z nich, a mluv dobré věci."},{"book":"2 Letopisu","chapter":"18","verse":"13","text":"Jemuž řekl Micheáš: Živť jest Hospodin, že cožkoli vyřkne Bůh můj, to mluviti budu."},{"book":"2 Letopisu","chapter":"18","verse":"14","text":"A když přišel k králi, řekl jemu král: Micheáši, máme-li jeti proti Rámot Galád na vojnu, čili tak nechati? Kterýž řekl: Táhněte a šťastněť se vám povede, i budou dáni v ruku vaši."},{"book":"2 Letopisu","chapter":"18","verse":"15","text":"Ještě řekl jemu král: I kolikrátž tě mám přísahou zavazovati, abys mi nemluvil než pravdu ve jménu Hospodinovu?"},{"book":"2 Letopisu","chapter":"18","verse":"16","text":"Protož řekl: Viděl jsem všecken lid Izraelský rozptýlený po horách jako ovce, kteréž nemají pastýře; nebo řekl Hospodin: Nemají pána tito, navrať se jeden každý do domu svého v pokoji."},{"book":"2 Letopisu","chapter":"18","verse":"17","text":"I řekl král Izraelský Jozafatovi: Zdaližť jsem neřekl, že mi nebude prorokovati nic dobrého, ale zlé?"},{"book":"2 Letopisu","chapter":"18","verse":"18","text":"Řekl dále: Protož slyšte slovo Hospodinovo: Viděl jsem Hospodina sedícího na trůnu svém, a všecko vojsko nebeské stojící po pravici jeho i po levici jeho."},{"book":"2 Letopisu","chapter":"18","verse":"19","text":"I řekl Hospodin: Kdo oklamá Achaba krále Izraelského, aby vytáhl a padl u Rámot Galád? A když pravil ten toto, a jiný pravil jiné,"},{"book":"2 Letopisu","chapter":"18","verse":"20","text":"Tožť vyšel duch, a postaviv se před Hospodinem, řekl: Já ho oklamám. Hospodin pak řekl jemu: Jakým způsobem?"},{"book":"2 Letopisu","chapter":"18","verse":"21","text":"Odpověděl: Vyjdu a budu duchem lživým v ústech všech proroků jeho. Kterýžto řekl: Oklamáš a dovedeš toho; jdiž a učiň tak."},{"book":"2 Letopisu","chapter":"18","verse":"22","text":"Protož aj, jižtě dal Hospodin ducha lživého v ústa proroků tvých těchto, ješto však Hospodin mluvil zlé proti tobě."},{"book":"2 Letopisu","chapter":"18","verse":"23","text":"Tedy přistoupiv Sedechiáš syn Kenanův, dal políček Micheášovi a řekl: Kterouž jest cestou odšel duch Hospodinův ode mne, aby mluvil tobě?"},{"book":"2 Letopisu","chapter":"18","verse":"24","text":"Odpověděl Micheáš: Aj, uzříš v ten den, když vejdeš do nejtajnějšího pokoje, abys se skryl."},{"book":"2 Letopisu","chapter":"18","verse":"25","text":"I řekl král Izraelský: Jměte Micheáše, a doveďte ho k Amonovi hejtmanu města, a k Joasovi synu královu."},{"book":"2 Letopisu","chapter":"18","verse":"26","text":"A díte: Takto praví král: Dejte tohoto do žaláře a dávejte mu jísti maličko chleba a maličko vody, dokudž se nenavrátím v pokoji."},{"book":"2 Letopisu","chapter":"18","verse":"27","text":"Ale Micháš řekl: Jestliže se ty navrátíš v pokoji, tedyť nemluvil Hospodin skrze mne. Přesto řekl: Slyštež to všickni lidé."},{"book":"2 Letopisu","chapter":"18","verse":"28","text":"A tak táhl král Izraelský a Jozafat král Judský proti Rámot Galád."},{"book":"2 Letopisu","chapter":"18","verse":"29","text":"I řekl král Izraelský Jozafatovi: Změním já se, když půjdu k bitvě, ale ty oblec se v roucho své. I změnil se král Izraelský, a jeli k bitvě."},{"book":"2 Letopisu","chapter":"18","verse":"30","text":"Král pak Syrský přikázal byl hejtmanům nad vozy svými, řka: Nebojujte proti malému ani proti velikému, než proti samému králi Izraelskému."},{"book":"2 Letopisu","chapter":"18","verse":"31","text":"I stalo se, když hejtmané nad vozy uzřeli Jozafata, řekli: Král Izraelský jest. Takž se obrátili proti němu, aby bojovali. Tedy zkřikl Jozafat, a Hospodin spomohl jemu, a odvrátil je Bůh od něho."},{"book":"2 Letopisu","chapter":"18","verse":"32","text":"Nebo uzřevše hejtmané nad vozy, že on není král Izraelský, obrátili se od něho."},{"book":"2 Letopisu","chapter":"18","verse":"33","text":"Muž pak střelil z lučiště náhodou, a postřelil krále Izraelského, kdež se pancíř spojuje. Pročež řekl vozkovi: Obrať se, a vyvez mne z vojska; nebo jsem nemocen."},{"book":"2 Letopisu","chapter":"18","verse":"34","text":"I rozmohla se bitva v ten den. Král pak Izraelský stál na voze proti Syrským až do večera, i umřel v západ slunce."}]}