{"data":[{"book":"زکریا","chapter":"6","verse":"1","text":"در یک رؤیای دیگر چهار ارابه دیدم که از میان دو کوه مسی بیرون آمدند."},{"book":"زکریا","chapter":"6","verse":"2","text":"ارابهٔ اول به‌وسیلۀ اسبهای سرخ، ارابهٔ دوم به‌وسیلۀ اسبهای سیاه،"},{"book":"زکریا","chapter":"6","verse":"3","text":"ارابهٔ سوم به‌وسیله اسبهای سفید و ارابهٔ چهارم به‌وسیلۀ اسبهای ابلق کشیده می‌شدند."},{"book":"زکریا","chapter":"6","verse":"4","text":"از فرشته پرسیدم: «ای سرورم، اینها چه هستند؟»"},{"book":"زکریا","chapter":"6","verse":"5","text":"جواب داد: «اینها چهار روح آسمانی هستند که در حضور خداوند تمامی زمین می‌ایستند و اینک برای انجام فرمان او به حرکت درآمده‌اند."},{"book":"زکریا","chapter":"6","verse":"6","text":"اسبهای سیاه به طرف شمال، اسبهای سفید به طرف غرب و اسبهای ابلق به طرف جنوب خواهند رفت.»"},{"book":"زکریا","chapter":"6","verse":"7","text":"اسبهای قوی بیتابی می‌کردند که حرکت کنند و در سراسر زمین بگردند. خداوند فرمود: «بروید و گشت خود را آغاز کنید.» پس آنها راه افتادند و تمام زمین را گشتند."},{"book":"زکریا","chapter":"6","verse":"8","text":"آنگاه خداوند مرا احضار کرد و فرمود: «آنهایی که به سرزمین شمال6‏:8 منظور سرزمین بابِل است. رفتند، حکم مرا اجرا کرده خشم مرا در آنجا فرو نشاندند.»"},{"book":"زکریا","chapter":"6","verse":"9","text":"در پیامی دیگر خداوند به من فرمود:"},{"book":"زکریا","chapter":"6","verse":"10-11","text":"«حلدای، طوبیا و یدعیا از طرف یهودیان تبعید شده در بابِل، هدایایی از طلا و نقره آورده‌اند. هدایا را از آنها بگیر و به خانهٔ یوشیا (پسر صفنیا) برو و با آنها تاجی بساز. سپس تاج را بر سر یهوشع (پسر یهوصادق) کاهن اعظم بگذار."},{"book":"زکریا","chapter":"6","verse":"12","text":"به او بگو که خداوند لشکرهای آسمان چنین می‌فرماید: ”تو نمونه‌ای هستی از آن مردی که «شاخه» نامیده می‌شود.6‏:12 نگاه کنید به زکریا ۳‏:۸. او از جایی که هست جوانه خواهد زد و خانهٔ خداوند را بازسازی خواهد کرد."},{"book":"زکریا","chapter":"6","verse":"13","text":"اوست آنکه خانهٔ خداوند را بنا می‌کند و از شکوه پادشاهی برخوردار می‌شود. او در مقام کاهن و پادشاه حکمرانی خواهد کرد، و بین این دو مقام هماهنگی کامل خواهد بود.“6‏:13 یا «او بر تختش نشسته حکمرانی خواهد کرد و کاهن نزد تختش خواهد ایستاد و بین این دو هماهنگی کامل خواهد بود»."},{"book":"زکریا","chapter":"6","verse":"14","text":"سپس، این تاج را به عنوان هدیه‌ای از طرف حلدای، طوبیا، یدعیا و یوشیا در خانهٔ خداوند بگذار تا یادگاری باشد.»"},{"book":"زکریا","chapter":"6","verse":"15","text":"مردمی که در جاهای دور دست زندگی می‌کنند، خواهند آمد و در بازسازی خانهٔ خداوند کمک خواهند کرد؛ آنگاه خواهید دانست که خداوند لشکرهای آسمان مرا نزد شما فرستاده است. این هنگامی اتفاق خواهد افتاد که شما از خداوند، خدای خویش کاملاً اطاعت کنید."}]}