{"data":[{"book":"Yudaya Mangɛe II","chapter":"4","verse":"1","text":"A naxa yɔxui sɛrɛxɛbade yailan, naxan xa kuyɛ nɔngɔn ya mɔxɔɲɛn lima, a igboe nɔngɔn ya mɔxɔɲɛn, a ite nɔngɔn ya fu."},{"book":"Yudaya Mangɛe II","chapter":"4","verse":"2","text":"A naxa ye sase xungbe digilinxi yailan yɔxui ra. A dɛ xa maigboe nɔngɔn ya fu, a ite nɔngɔn ya suuli, a xa maradigilinyi nɔngɔn ya tongo saxan."},{"book":"Yudaya Mangɛe II","chapter":"4","verse":"3","text":"Na ye sase dɛ rabilinyi bunyi masolixi maniya ningee ra, naxee dɔxɔxi e boore ra. Ninge fu na nɔngɔn ya keren ma, suuli a fari, suuli a bun. Ningee yo, ye sase yo, na birin yailanxi a boore nan na kerenyi ra."},{"book":"Yudaya Mangɛe II","chapter":"4","verse":"4","text":"Na ye sase nu dɔxɔxi ninge gbɛtɛ fu nun firin fari. Saxan ya rafindixi kɔɔla ma, saxan ya rafindixi sogegorode ma, saxan ya rafindixi yirefanyi ma, saxan ya rafindixi sogetede ma. Na ye sase naxan nu xili «Baa» nu dɔxɔxi na ningee fari, e ya rafindixi tande ma."},{"book":"Yudaya Mangɛe II","chapter":"4","verse":"5","text":"Na ye sase xa dɛ rabinyɛ suxu keren. A dɛ kiri masolixi maniya sansi fuge tofanyi ra. Ye fifa kɛmɛ solofere fifa tongo suuli nu nɔma sade a kui."},{"book":"Yudaya Mangɛe II","chapter":"4","verse":"6","text":"A man naxa ye sase fu gbɛtɛ yailan alako e xa xuruse sɛrɛxɛ gan daaxie maxa mɛnni. Suuli nu dɔxɔxi hɔrɔmɔbanxi yirefanyi ma, suuli nu dɔxɔxi a kɔɔla ma. Sɛrɛxɛdubɛe tan nu e maxama ye nan na, naxan nu na na ye sase xungbe kui, naxan nu xili «Baa.»"},{"book":"Yudaya Mangɛe II","chapter":"4","verse":"7","text":"A naxa lanpui dɔxɔse fu yailan xɛɛma ra, alɔ a nu sɛbɛxi ki naxɛ. A naxa e dɔxɔ hɔrɔmɔbanxi kui, suuli yirefanyi ma, suuli kɔɔla ma."},{"book":"Yudaya Mangɛe II","chapter":"4","verse":"8","text":"A naxa teebili fu fan yailan, a e dɔxɔ hɔrɔmɔbanxi kui, suuli yirefanyi ma, suuli kɔɔla ma. A naxa pɔɔti tofanyi kɛmɛ yailan xɛɛma ra."},{"book":"Yudaya Mangɛe II","chapter":"4","verse":"9","text":"A naxa sɛrɛxɛdubɛe xa tɛtɛ yailan, a nun tɛtɛ xungbe gbɛtɛ nun a naadɛe. A naxa naadɛe maso yɔxui ra."},{"book":"Yudaya Mangɛe II","chapter":"4","verse":"10","text":"Na ye sase digilinxi xungbe naxan xili «Baa,» a dɔxɔxi hɔrɔmɔbanxi yirefanyi sogetede biri."},{"book":"Yudaya Mangɛe II","chapter":"4","verse":"11","text":"Xurami naxa tundee, suxumɛe, nun pɔɔtie fan yailan. Na kui, Xurami naxa gɛ mangɛ Sulemani xa walie ra Ala xa hɔrɔmɔbanxi xa fe ra. Na walie nan ya:"},{"book":"Yudaya Mangɛe II","chapter":"4","verse":"12","text":"gɛmɛ tofanyi tixi firin, e xuntagie masolixi alɔ luuti dɛnbɛxie,"},{"book":"Yudaya Mangɛe II","chapter":"4","verse":"13","text":"kɔɔbɛ bogi maniyɛ kɛmɛ naani gbakuxi e ra, safɛ firin na kankan xuntagi a luutie ma,"},{"book":"Yudaya Mangɛe II","chapter":"4","verse":"14","text":"ye sasee nun e dɔxɔsee,"},{"book":"Yudaya Mangɛe II","chapter":"4","verse":"15","text":"ye sase xungbe naxan xili «Baa,» ninge fu nun firin naxee na ye sase xungbe bun ma,"},{"book":"Yudaya Mangɛe II","chapter":"4","verse":"16","text":"tundee, nun suxumɛe. Yi see birin, Xuramabi naxee yailan mangɛ Sulemani bɛ, Alatala xa banxi xa fe ra, e birin yailanxi yɔxui fanyi nan na."},{"book":"Yudaya Mangɛe II","chapter":"4","verse":"17","text":"Mangɛ nu na yɔxui raxunuma Yurudɛn mɛrɛ nan ma, Sukɔti nun Saratan tagi."},{"book":"Yudaya Mangɛe II","chapter":"4","verse":"18","text":"Sulemani yɔxui naxan nawalixi naa, a binyɛ xasabi mu nɔma kolonde."},{"book":"Yudaya Mangɛe II","chapter":"4","verse":"19","text":"Sulemani nu bara se birin yailan Ala xa banxi bɛ: sɛrɛxɛbade xɛɛma daaxi, teebilie taami sɛrɛxɛ sama dɛnnaxɛ,"},{"book":"Yudaya Mangɛe II","chapter":"4","verse":"20","text":"lanpui nun e dɔxɔse xɛɛma daaxie naxee dɛxɛma yire sɛniyɛnxi kui sɛriyɛ ki ma,"},{"book":"Yudaya Mangɛe II","chapter":"4","verse":"21","text":"fugee, lanpuie, suxumɛ xɛɛma tinse daaxie,"},{"book":"Yudaya Mangɛe II","chapter":"4","verse":"22","text":"finɛe, pɔɔti tofanyie, piletie, kolopɔɔti xɛɛma fanyi daaxie, naadɛe xɛɛma daaxi naxee nu na yire sɛniyɛnxi fisamante sode dɛ ra, nun hɔrɔmɔbanxi sode dɛ ra."}]}