{"data":[{"book":"Genesisi","chapter":"38","verse":"1","text":"Panguva iyoyo, Judha akabva kuhama dzake akaburuka akandogara nomurume wokuAdhurama ainzi Hira."},{"book":"Genesisi","chapter":"38","verse":"2","text":"Ikoko Judha akasangana nomwanasikana womumwe murume muKenani ainzi Shua. Akamuwana uye akavata naye;"},{"book":"Genesisi","chapter":"38","verse":"3","text":"akava nemimba akabereka mwanakomana, zita rake rainzi Eri."},{"book":"Genesisi","chapter":"38","verse":"4","text":"Akaitazve imwe mimba akabereka mwanakomana uye akamutumidza zita rokuti Onani."},{"book":"Genesisi","chapter":"38","verse":"5","text":"Akabereka mumwezve mwanakomana akamutumidza zita rokuti Shera. Akamuberekera kuKezibhi."},{"book":"Genesisi","chapter":"38","verse":"6","text":"Judha akatorera dangwe rake Eri mukadzi, uye zita rake ainzi Tamari."},{"book":"Genesisi","chapter":"38","verse":"7","text":"Asi Eri, dangwe raJudha, akanga akaipa pamberi paJehovha, saka Jehovha akamuuraya."},{"book":"Genesisi","chapter":"38","verse":"8","text":"Ipapo Judha akati kuna Onani, “Vata nomukadzi womukoma wako uye umuitire zvawakafanira kuita kwaari somununʼuna, kuti uberekere mukoma wako vana.”"},{"book":"Genesisi","chapter":"38","verse":"9","text":"Asi Onani akaziva kuti vana havaizova vake; saka pose paaivata nomukadzi womukoma wake, aiteurira mbeu pasi kuti arege kuberekera mukoma wake vana."},{"book":"Genesisi","chapter":"38","verse":"10","text":"Zvaakaita zvakanga zvakaipa pamberi paJehovha; saka akamuurayawo."},{"book":"Genesisi","chapter":"38","verse":"11","text":"Ipapo Judha akati kuna Tamari mukadzi womwana wake, “Gara hako uri chirikadzi mumba mababa vako kusvikira mwanakomana wangu Shera akura.” Nokuti akafunga kuti, “Naiye angafawo, sezvakaita madzikoma ake.” Saka Tamari akaenda akandogara mumba mababa vake."},{"book":"Genesisi","chapter":"38","verse":"12","text":"Shure kwenguva refu mukadzi waJudha, mwanasikana waShua, akafa. Judha akati anyaradzwa kubva pakuchema kwake, akakwidza akaenda kuTimina kuvarume vakanga vachiveura makwai, uye shamwari yake Hira muAdhuramu akaenda naye."},{"book":"Genesisi","chapter":"38","verse":"13","text":"Tamari akati audzwa kuti, “Vatezvara vako vari kuenda kuTimina kuti vandoveura makwai avo,”"},{"book":"Genesisi","chapter":"38","verse":"14","text":"akabvisa nguo dzechirikadzi, akazvifukidza nechifukidzo chokumeso kuti azvivanze, uye ipapo akagara pasi pasuo rinopinda kuEnaimi, uri munzira inoenda kuTimina. Nokuti akaona kuti kunyange zvazvo Shera akanga akura, haana kunge apiwa kwaari kuti ave mukadzi wake."},{"book":"Genesisi","chapter":"38","verse":"15","text":"Judha akati amuona, akafunga kuti chifeve, nokuti akanga akafukidza uso hwake."},{"book":"Genesisi","chapter":"38","verse":"16","text":"Asingazivi kuti akanga ari muroora wake, akaenda kwaari parutivi rwenzira akati, “Uya zvino, rega ndivate newe.”"},{"book":"Genesisi","chapter":"38","verse":"17","text":"Iye akati, “Ndingakupa mbudzana kubva muboka rangu rembudzi.”"},{"book":"Genesisi","chapter":"38","verse":"18","text":"Iye akati, “Ndingakupa chitsidzo cheiko?”"},{"book":"Genesisi","chapter":"38","verse":"19","text":"Shure kwokubva kwake ipapo akabvisa chifukidzo ndokubva apfekazve nguo dzake dzechirikadzi."},{"book":"Genesisi","chapter":"38","verse":"20","text":"Zvichakadaro, Judha akatuma shamwari yake muAdhuramu nembudzana iya kuitira kuti chitsidzo chake chidzoswe kwaari kubva kumukadzi uya, asi haana kumuwana."},{"book":"Genesisi","chapter":"38","verse":"21","text":"Akabvunza varume vaigara ikoko akati, “Chiripiko chifeve chaigara parutivi rwenzira yeEnaimi?”"},{"book":"Genesisi","chapter":"38","verse":"22","text":"Saka iye akadzokerazve kuna Judha akandoti, “Handina kumuwana. Pamusoro paizvozvo, vanhu vanogara ikoko vakati, ‘Hakuna kumbova nechifeve kuno.’ ”"},{"book":"Genesisi","chapter":"38","verse":"23","text":"Ipapo Judha akati, “Regai achengete zvaanazvo, kuti arege kuzova chiseko. Zvakadaro ndanga ndamutumira mbudzana iyi, asi hauna kugona kumuwana.”"},{"book":"Genesisi","chapter":"38","verse":"24","text":"Shure kwemwedzi inenge mitatu, Judha akaudzwa kuti, “Muroora wako Tamari ane mhosva youfeve, uye nokuda kwaizvozvo ava nemimba.”"},{"book":"Genesisi","chapter":"38","verse":"25","text":"Zvino paakanga achibudiswa, akatumira shoko kuna vatezvara vake akati, “Ndine mimba yomuridzi wezvinhu izvi.” Uye akatizve, “Onai kana mungaziva mwene wemhete yechisimbiso iyi norutambo rwayo, netsvimbo iyi.”"},{"book":"Genesisi","chapter":"38","verse":"26","text":"Judha akazviziva uye akati, “Iye akarurama kupfuura ini, sezvo ndanga ndisingadi kumupa kumwanakomana wangu Shera.” Uye haana kuzovata naye zvakare."},{"book":"Genesisi","chapter":"38","verse":"27","text":"Nguva yake yokupona yakati yasvika, mudumbu make makanga muna vanakomana vaviri."},{"book":"Genesisi","chapter":"38","verse":"28","text":"Paakanga achipona, mumwe wavo akabudisa ruoko rwake; saka vanyamukuta vakatora rushinda rutsvuku vakamusunga paruoko rwake uye vakati, “Uyu ndiye atanga kubuda.”"},{"book":"Genesisi","chapter":"38","verse":"29","text":"Asi akati adzosera ruoko rwake mukati, mununʼuna wake akabuda, uye vakati, “Saka ndiwo mabudiro awaita nhai!” Uye akatumidzwa zita rokuti Perezi."},{"book":"Genesisi","chapter":"38","verse":"30","text":"Ipapo mukoma wake akanga ano rushinda rutsvuku paruoko rwake, akabuda uye akatumidzwa zita rokuti Zera."}]}