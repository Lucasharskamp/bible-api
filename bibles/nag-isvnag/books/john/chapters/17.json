{"data":[{"book":"John","chapter":"17","verse":"1","text":"Jisu pora etu sob kotha koi diya pichete Tai sorgo phale saikene prathana korise, “Baba, somoi ahi ponchise, Putro pora Apuni ke mohima koribo karone Chora ke mohima kori dibi-"},{"book":"John","chapter":"17","verse":"2","text":"Apuni pora he sob manu uporte Taike adhikar dise aru etu pora he jun khan Apuni pora Taike dise, taikhan sobke anonto jibon pabo nimite."},{"book":"John","chapter":"17","verse":"3","text":"Etu he anonto jibon ase: taikhan pora Apuni he hosa Isor ase koi kene janibole, aru Jisu Khrista ke Jun Apuni pathai dise."},{"book":"John","chapter":"17","verse":"4","text":"Moi etu prithibi te Apuni ke mohima kori dise. Moi kaam khotom hoise juntu Apuni Moike kori bole dise."},{"book":"John","chapter":"17","verse":"5","text":"Etiya, Baba etu duniya bona age te Moi Apuni logote mohima te thaka nisena, etiya Apuni logote mohima hobole dibi."},{"book":"John","chapter":"17","verse":"6","text":"Moi Apuni laga naam taikhan ke dikhai dise, jun khan Apuni he duniya pora Moike dise. Taikhan Apuni laga asele aru Apuni he taikhan ke Moi logote dise aru taikhan Apuni laga kotha mani loise."},{"book":"John","chapter":"17","verse":"7","text":"Etiya taikhan jani loise, sob to Apuni Moike dise, sob Apuni pora ahise koi kene,"},{"book":"John","chapter":"17","verse":"8","text":"kelemane ki kotha Apuni Moike dise, Moi taikhan ke koi dise. Aru taikhan etu grohon kori loise, aru Moi, Apuni pora aha jani loise, aru Apuni he Moike pathaise etu ke biswas kori loise."},{"book":"John","chapter":"17","verse":"9","text":"Moi taikhan karone prathana kori ase. Moi etu duniya karone kora nai, kintu jun khan Apuni Moike dise, kelemane taikhan Apuni laga ase."},{"book":"John","chapter":"17","verse":"10","text":"Aru Ami laga ki ase, sob Apuni laga ase aru ki Apuni laga ase, sob Ami laga ase, aru Moi etu pora mohima hoise."},{"book":"John","chapter":"17","verse":"11","text":"Etiya Moi duniya te bisi din nathakibo, kintu eitu khan to duniya laga manu ase, aru Moi to Apuni logote ahi ase. Pobitro Baba, Apuni naam pora rakhi lobi jun khan Apuni Moike dise, taikhan ekta hobo dibi jineka Amikhan bhi ekta ase."},{"book":"John","chapter":"17","verse":"12","text":"Jitia tak Moi taikhan logote ase, Moi Apuni laga naam pora, ki Apuni Moike dise eitu khan roikhya korise. Aru taikhan kunke bhi harai diya nai, khali khotom hobo thaka ke nohoile17.12 Judas Iscariot ke koi ase, John 18:9., jineka Shastro te likha ase etu pura hobo karone."},{"book":"John","chapter":"17","verse":"13","text":"Kintu etiya Moi Apuni logote ahi ase, aru Ami laga khushi taikhan monte pura hobo karone Moi etu duniya te thaka somoite koi dise."},{"book":"John","chapter":"17","verse":"14","text":"Moi Apuni laga kotha taikhan ke koi dise, aru duniya pora taikhan ke ghin korise, kelemane jineka Moi duniya laga nohoi tineka taikhan bhi duniya laga nohoi."},{"book":"John","chapter":"17","verse":"15","text":"Moi taikhan ke etu duniya pora uthai loijabi koi kene Apuni ke prathana kora nohoi, kintu taikhan ke biya jon pora bachai rakhibi koi kene binti kori ase."},{"book":"John","chapter":"17","verse":"16","text":"Taikhan duniya laga nohoi, jineka Moi duniya laga nohoi."},{"book":"John","chapter":"17","verse":"17","text":"Taikhan ke hosa dikena alag kori lobi. Apuni laga kotha to hosa ase."},{"book":"John","chapter":"17","verse":"18","text":"Jineka Apuni Moike duniya te pathaise, tineka Moi bhi taikhan ke duniya te pathai dise."},{"book":"John","chapter":"17","verse":"19","text":"Aru taikhan karone Moi nijorke alag rakhise, taikhan bhi nijorke hosa pora alag rakhibo karone."},{"book":"John","chapter":"17","verse":"20","text":"Moi khali etu karone binti kora nohoi, kintu taikhan ke bhi, jun khan taikhan kotha pora Moike biswas koribo sob karone binti ase,"},{"book":"John","chapter":"17","verse":"21","text":"taikhan ke bhi ekta hobole dibi, jineka Apuni, Baba, Moi logote ase, aru Ami Apuni logote ase, eneka taikhan bhi Amikhan logote thaki bole, eneka pora duniya biswas koribo Apuni he Amike pathaise koi kene."},{"book":"John","chapter":"17","verse":"22","text":"Aru mohima juntu Apuni Moike dise, Moi taikhan ke di dise, karone taikhan bhi ekta hobole nimite, jineka Amikhan ekta ase."},{"book":"John","chapter":"17","verse":"23","text":"Moi taikhan logote aru Apuni Ami logote- taikhan ekta hobole, aru Apuni he Moike pathaise koi kene prithibi he janibole, aru Apuni Moike morom kora nisena, taikhan ke bhi morom korise."},{"book":"John","chapter":"17","verse":"24","text":"Baba, Ami laga itcha ase jun khan Apuni Moike dise, taikhan bhi kot te Moi thakibo ta te Moi logote thaki bole, tinehoile taikhan Moi laga mohima ke dikhibo, kele koile duniya bona age te Apuni Moike morom kori ahise."},{"book":"John","chapter":"17","verse":"25","text":"Dharmik Baba, prithibi Apuni ke jana nai, kintu Moi Apuni ke jane; aru eitu khan to Apuni pora Moike pathaise koi kene jani loise."},{"book":"John","chapter":"17","verse":"26","text":"Aru Moi Apuni naam taikhan ke koi dise, aru koi thakibo, juntu morom Apuni Moike dise, etu morom taikhan monte thaki bole, aru Moi taikhan logote thaki bole.”"}]}