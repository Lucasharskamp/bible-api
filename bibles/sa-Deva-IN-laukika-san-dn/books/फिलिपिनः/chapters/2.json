{"data":[{"book":"फिलिपिनः","chapter":"2","verse":"1","text":"ख्रीष्टाद् यदि किमपि सान्त्वनं कश्चित् प्रेमजातो हर्षः किञ्चिद् आत्मनः समभागित्वं काचिद् अनुकम्पा कृपा वा जायते तर्हि यूयं ममाह्लादं पूरयन्त"},{"book":"फिलिपिनः","chapter":"2","verse":"2","text":"एकभावा एकप्रेमाण एकमनस एकचेष्टाश्च भवत।"},{"book":"फिलिपिनः","chapter":"2","verse":"3","text":"विरोधाद् दर्पाद् वा किमपि मा कुरुत किन्तु नम्रतया स्वेभ्योऽपरान् विशिष्टान् मन्यध्वं।"},{"book":"फिलिपिनः","chapter":"2","verse":"4","text":"केवलम् आत्महिताय न चेष्टमानाः परहितायापि चेष्टध्वं।"},{"book":"फिलिपिनः","chapter":"2","verse":"5","text":"ख्रीष्टस्य यीशो र्यादृशः स्वभावो युष्माकम् अपि तादृशो भवतु।"},{"book":"फिलिपिनः","chapter":"2","verse":"6","text":"स ईश्वररूपी सन् स्वकीयाम् ईश्वरतुल्यतां श्लाघास्पदं नामन्यत,"},{"book":"फिलिपिनः","chapter":"2","verse":"7","text":"किन्तु स्वं शून्यं कृत्वा दासरूपी बभूव नराकृतिं लेभे च।"},{"book":"फिलिपिनः","chapter":"2","verse":"8","text":"इत्थं नरमूर्त्तिम् आश्रित्य नम्रतां स्वीकृत्य मृत्योरर्थतः क्रुशीयमृत्योरेव भोगायाज्ञाग्राही बभूव।"},{"book":"फिलिपिनः","chapter":"2","verse":"9","text":"तत्कारणाद् ईश्वरोऽपि तं सर्व्वोन्नतं चकार यच्च नाम सर्व्वेषां नाम्नां श्रेष्ठं तदेव तस्मै ददौ,"},{"book":"फिलिपिनः","chapter":"2","verse":"10","text":"ततस्तस्मै यीशुनाम्ने स्वर्गमर्त्यपातालस्थितैः सर्व्वै र्जानुपातः कर्त्तव्यः,"},{"book":"फिलिपिनः","chapter":"2","verse":"11","text":"तातस्थेश्वरस्य महिम्ने च यीशुख्रीष्टः प्रभुरिति जिह्वाभिः स्वीकर्त्तव्यं।"},{"book":"फिलिपिनः","chapter":"2","verse":"12","text":"अतो हे प्रियतमाः, युष्माभि र्यद्वत् सर्व्वदा क्रियते तद्वत् केवले ममोपस्थितिकाले तन्नहि किन्त्विदानीम् अनुपस्थितेऽपि मयि बहुतरयत्नेनाज्ञां गृहीत्वा भयकम्पाभ्यां स्वस्वपरित्राणं साध्यतां।"},{"book":"फिलिपिनः","chapter":"2","verse":"13","text":"यत ईश्वर एव स्वकीयानुरोधाद् युष्मन्मध्ये मनस्कामनां कर्म्मसिद्धिञ्च विदधाति।"},{"book":"फिलिपिनः","chapter":"2","verse":"14","text":"यूयं कलहविवादर्विजतम् आचारं कुर्व्वन्तोऽनिन्दनीया अकुटिला"},{"book":"फिलिपिनः","chapter":"2","verse":"15","text":"ईश्वरस्य निष्कलङ्काश्च सन्तानाइव वक्रभावानां कुटिलाचारिणाञ्च लोकानां मध्ये तिष्ठत,"},{"book":"फिलिपिनः","chapter":"2","verse":"16","text":"यतस्तेषां मध्ये यूयं जीवनवाक्यं धारयन्तो जगतो दीपका इव दीप्यध्वे। युष्माभिस्तथा कृते मम यत्नः परिश्रमो वा न निष्फलो जात इत्यहं ख्रीष्टस्य दिने श्लाघां कर्त्तुं शक्ष्यामि।"},{"book":"फिलिपिनः","chapter":"2","verse":"17","text":"युष्माकं विश्वासार्थकाय बलिदानाय सेवनाय च यद्यप्यहं निवेदितव्यो भवेयं तथापि तेनानन्दामि सर्व्वेषां युष्माकम् आनन्दस्यांशी भवामि च।"},{"book":"फिलिपिनः","chapter":"2","verse":"18","text":"तद्वद् यूयमप्यानन्दत मदीयानन्दस्यांशिनो भवत च।"},{"book":"फिलिपिनः","chapter":"2","verse":"19","text":"युष्माकम् अवस्थाम् अवगत्याहमपि यत् सान्त्वनां प्राप्नुयां तदर्थं तीमथियं त्वरया युष्मत्समीपं प्रेषयिष्यामीति प्रभौ प्रत्याशां कुर्व्वे।"},{"book":"फिलिपिनः","chapter":"2","verse":"20","text":"यः सत्यरूपेण युष्माकं हितं चिन्तयति तादृश एकभावस्तस्मादन्यः कोऽपि मम सन्निधौ नास्ति।"},{"book":"फिलिपिनः","chapter":"2","verse":"21","text":"यतोऽपरे सर्व्वे यीशोः ख्रीष्टस्य विषयान् न चिन्तयन्त आत्मविषयान् चिन्तयन्ति।"},{"book":"फिलिपिनः","chapter":"2","verse":"22","text":"किन्तु तस्य परीक्षितत्वं युष्माभि र्ज्ञायते यतः पुत्रो यादृक् पितुः सहकारी भवति तथैव सुसंवादस्य परिचर्य्यायां स मम सहकारी जातः।"},{"book":"फिलिपिनः","chapter":"2","verse":"23","text":"अतएव मम भाविदशां ज्ञात्वा तत्क्षणात् तमेव प्रेषयितुं प्रत्याशां कुर्व्वे"},{"book":"फिलिपिनः","chapter":"2","verse":"24","text":"स्वयम् अहमपि तूर्णं युष्मत्समीपं गमिष्यामीत्याशां प्रभुना कुर्व्वे।"},{"book":"फिलिपिनः","chapter":"2","verse":"25","text":"अपरं य इपाफ्रदीतो मम भ्राता कर्म्मयुद्धाभ्यां मम सहायश्च युष्माकं दूतो मदीयोपकाराय प्रतिनिधिश्चास्ति युष्मत्समीपे तस्य प्रेषणम् आवश्यकम् अमन्ये।"},{"book":"फिलिपिनः","chapter":"2","verse":"26","text":"यतः स युष्मान् सर्व्वान् अकाङ्क्षत युष्माभिस्तस्य रोगस्य वार्त्ताश्रावीति बुद्ध्वा पर्य्यशोचच्च।"},{"book":"फिलिपिनः","chapter":"2","verse":"27","text":"स पीडया मृतकल्पोऽभवदिति सत्यं किन्त्वीश्वरस्तं दयितवान् मम च दुःखात् परं पुनर्दुःखं यन्न भवेत् तदर्थं केवलं तं न दयित्वा मामपि दयितवान्।"},{"book":"फिलिपिनः","chapter":"2","verse":"28","text":"अतएव यूयं तं विलोक्य यत् पुनरानन्देत ममापि दुःखस्य ह्रासो यद् भवेत् तदर्थम् अहं त्वरया तम् अप्रेषयं।"},{"book":"फिलिपिनः","chapter":"2","verse":"29","text":"अतो यूयं प्रभोः कृते सम्पूर्णेनानन्देन तं गृह्लीत तादृशान् लोकांश्चादरणीयान् मन्यध्वं।"},{"book":"फिलिपिनः","chapter":"2","verse":"30","text":"यतो मम सेवने युष्माकं त्रुटिं पूरयितुं स प्राणान् पणीकृत्य ख्रीष्टस्य कार्य्यार्थं मृतप्रायेऽभवत्।"}]}