{"data":[{"book":"3 Yohana","chapter":"1","verse":"1","text":"Baluwa ino yalaila kwangu miye mdalahala chilongozi nakuwandikila weye Gayo, mbuyangu hungisa chindedi."},{"book":"3 Yohana","chapter":"1","verse":"2","text":"Mbuyangu nakungila ujenyeze mwe mbuli zose naho utende mjima ngungulu saviya wili ngungulu mo muye wako."},{"book":"3 Yohana","chapter":"1","verse":"3","text":"Naseleleswa hadya walukolo we dibunga dya wazumile weze wabule hano, niyo waukula mo ukanuni wako mwe chindedi, weye wajendeleza kwikala mwe chindedi."},{"book":"3 Yohana","chapter":"1","verse":"4","text":"Hahana chintu chikunelelesa kujinka heva kugamba wanangu wekala mwe chindedi."},{"book":"3 Yohana","chapter":"1","verse":"5","text":"Mbuyangu weye wi mkanuni chila nkanana ukawasankanila walukolo hata hegu ni wajeni kwako."},{"book":"3 Yohana","chapter":"1","verse":"6","text":"Walukolo awo, wadiukwila bunga dya wamzumile Kulisito ne zimbuli za ungi wako. Nodamanye vyedi unawambiza saviya vikumwagila Chohile chani wajendeleze ne ntambo yawo."},{"book":"3 Yohana","chapter":"1","verse":"7","text":"Kwaviya wakonga ntambo yawo mwe usankanilo wa Kulisito naho hawakunga wahokele wambizi wowose kulaila kwa wantu hewemzumile Chohile."},{"book":"3 Yohana","chapter":"1","verse":"8","text":"Ivyo, suwe chaungwa chiwambize wantu sa awo chani naswi chidamanye ndima hamwenga nawo kwachausa che chindedi."},{"book":"3 Yohana","chapter":"1","verse":"9","text":"Sidiwandikila bunga dya wamzumile Kulisito mna Diyotulefe, yudya akunga ukulu kujinka wose, alemela kuchetegeleza."},{"book":"3 Yohana","chapter":"1","verse":"10","text":"Hadya hwizila, nanike pwilili mbuli zose akudamanya uyo akuchisezenga na kulonga mbuli za udanti mwetu! Sivyo ivyodu uyo alemela kuwagoneka walukolo we mwe ntambo, naho awachinda wantu watuhu wakuwagoneka na awabalaza kuse wantu wa bunga dya wamzumile Kulisito wadya wakunga kwambiza!"},{"book":"3 Yohana","chapter":"1","verse":"11","text":"Mbuyangu, use kwigiliza wihi, mna wigilize wedi. Mntu akudamanya yedi ni ywa Chohile, akudamanya yehiye hammanyize Chohile."},{"book":"3 Yohana","chapter":"1","verse":"12","text":"Wantu wose wamlonga yedi Demetiliyo, heye chindedi chenye chamtogola. Suwe naswi chalavya ukuuzi wetu mwakwe, weye nawe kumanya kugamba chino chikulonga ni chindedi."},{"book":"3 Yohana","chapter":"1","verse":"13","text":"Nina mbuli zilozize za kukugambila mna sikunga kukuwandikila mwe kalamu na wino."},{"book":"3 Yohana","chapter":"1","verse":"14","text":"Nina msuhi kugamba nanisunguze kukuwona, nachilosane mlomo kwa mlomo."},{"book":"3 Yohana","chapter":"1","verse":"15","text":"Nakungila utondowazi kwa Chohile."}]}