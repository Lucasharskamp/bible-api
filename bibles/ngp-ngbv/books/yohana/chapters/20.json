{"data":[{"book":"Yohana","chapter":"20","verse":"1","text":"Mtootondo zuwa dya nk'hongo dya juma, Umwo kwandile kukei mavukuvuku, Maliamu Magedalena nakaita kwe kikuta, niyo abwiila diiwe dihauswa kulawa mwe mnango we kikuta."},{"book":"Yohana","chapter":"20","verse":"2","text":"Niyo aguluka kuita kwa Simoni Petulo hamwenga na mwanamp'hina mtuhu yudya Yesu naakamuungisa, niyo awagambila, “Wauguha umwili wa Zumbe mwe kikuta, naho hakimanyize aho waikile!”"},{"book":"Yohana","chapter":"20","verse":"3","text":"Niyo Petulo hamwenga na wanamp'hina watuhu waita mwe kikuta."},{"book":"Yohana","chapter":"20","verse":"4","text":"Waidi wawe niyo waguluka, mna yudya mwanamp'hina mtuhu niyo agulukisa kumjink'ha Petulo, awo wanda wa nk'hongo kubula he kikuta."},{"book":"Yohana","chapter":"20","verse":"5","text":"Niyo afunama akaula kundani, no kuiona isanda ihank'handa, mna heingile kundani."},{"book":"Yohana","chapter":"20","verse":"6","text":"Kunyuma kwakwe niyo eza Simoni petulo, yehe niyo ita kundani kwe kikuta. No kubwiila vitambala ve isanda vihank'handa."},{"book":"Yohana","chapter":"20","verse":"7","text":"Hamwenga na suke afungilwe Yesu mwo mtwi wakwe. Havandile hamwenga ne sanda, ila neivunyangizwa hank'handa yoho yenye."},{"book":"Yohana","chapter":"20","verse":"8","text":"Niyo mwanamp'hina mtuhu yudya andile wa nk'hongo kubula he kikuta, niyo yehe naye engila kundani kwe kikuta niyo aona hamwenga nakuhuwila."},{"book":"Yohana","chapter":"20","verse":"9","text":"Niyo wanda hawakombaganye Mawandiko Akukile udya noukagamba naauyuke kulawa mwo kubanika."},{"book":"Yohana","chapter":"20","verse":"10","text":"Niyo wadya wanamp'hina wajuya kaya."},{"book":"Yohana","chapter":"20","verse":"11","text":"Maliamu niyo akimaala akaila haise he kikuta. Viya andile akei akaila, niyo afunama akakaula kundani mwe kikuta."},{"book":"Yohana","chapter":"20","verse":"12","text":"Niyo awaona mtumigwa ywaidi wavaile suke zing'aile wekale hant'hu handile no umwili wakwe Yesu, yumwenga ko mtwi na wakaidi kwe viga."},{"book":"Yohana","chapter":"20","verse":"13","text":"Niyo wamuuza, “Mvele wailai?”"},{"book":"Yohana","chapter":"20","verse":"14","text":"Niyo ahituka kunyuma amuwona Yesu kakimala, mna habunk'hule kugamba andaga ni Yesu."},{"book":"Yohana","chapter":"20","verse":"15","text":"Yesu niyo amuuza, “Mvele wailai? Wamzungula ani?” Maliamu akafanyanya kugamba uyo andaga ni yudya akuikaula ibustani, akamgamba, “Mkulu, nigambile uko umwikile name nehamguhe.”"},{"book":"Yohana","chapter":"20","verse":"16","text":"Yesu niyo amgamba, “Maliamu!”"},{"book":"Yohana","chapter":"20","verse":"17","text":"Yesu niyo amgamba, “Usekunitoza, Kwaviya nikei kuuya kulanga kwa Tate. Mna ita ukawagambile ndugu zangu kugamba, nauya kwa Tate yangu naho hata woho ni Tati yawe. Mnungu wangu naho Mnungu ywawe.”"},{"book":"Yohana","chapter":"20","verse":"18","text":"Niyo Maliamu Magedalena aita nakuwagambila wanamp'hina kugamba kamuwona Zumbe. Naho kamsigiila eze awagambile."},{"book":"Yohana","chapter":"20","verse":"19","text":"Neinda nekisingi zuwa dya nk'hongo dya juma, wanamp'hina nawanda we mwe nyumba wakevugaila zinyivi Kwaviya nawakawogoha wakulu wa wayahudi. Yesu niyo awalaila akimaala hagati hawe na kuwagamba, “Utondowazi nounde na nyuwe.”"},{"book":"Yohana","chapter":"20","verse":"20","text":"Eze ajink'he kulonga ivi, niyo awalagisa mikono yakwe hamwenga no lubavu lwakwe. Wanamp'hina wakwe niyo wanda na kinyemi kikulu Kwaviya wamuwone Zumbe."},{"book":"Yohana","chapter":"20","verse":"21","text":"Yesu niyo awagamba naho, “Utondowazi nounde na nyuwe, enga viya tate anisigiile miye, miye name nawasigiilani nyuwe.”"},{"book":"Yohana","chapter":"20","verse":"22","text":"Eze ajink'he niyo awavikila no kuwagamba, “Hokeleni Muye ywa Mnungu.”"},{"book":"Yohana","chapter":"20","verse":"23","text":"Mnawausila want'hu wavu wawe nawausilwe, hamna wausile hawakudaha kuusilwa."},{"book":"Yohana","chapter":"20","verse":"24","text":"Yumwenga mwe wadya mlongo na waidi, akwitangwa Tomasi hegu pasa, andaga hahali hamwenga na wadya wanamp'hina weyawe viya Yesu akawalaila."},{"book":"Yohana","chapter":"20","verse":"25","text":"Wanamp'hina watuhu niyo wamgamba, “Kimuona Zumbe!”"},{"book":"Yohana","chapter":"20","verse":"26","text":"Juma dimwenga dizedyomboke wanamp'hina na wanda hamwenga kwe nyumba, Tomasi na kanda hamwenga na woho. Umnango nounda uvugalwa mna Yesu niyo eza no kwingila niyo akimaala hagati na kuwagamba, “Utondowazi nounde na nyuwe.”"},{"book":"Yohana","chapter":"20","verse":"27","text":"Yesu niyo amgamba Tomasi, “Gela kadole kako aha, naho kaula mikono yangu. Naho lete umkono wako uugele mwo lubavu lwangu. Usekukunda hwiina mhuwi uhuwile!”"},{"book":"Yohana","chapter":"20","verse":"28","text":"Tomasi niyo amhitula, “Zumbe ywangu na Mnungu ywangu!”"},{"book":"Yohana","chapter":"20","verse":"29","text":"Niyo Yesu amgamba, “Kuhuwila kwaviya kaniona? Ni vedi kwa wadya wakuhuwila haheina kuniyona.”"},{"book":"Yohana","chapter":"20","verse":"30","text":"Mwa meso ya wanamp'hina wakwe Yesu nakadamanya vilagiso vingi heviwandikwe mwe kitabu iki."},{"book":"Yohana","chapter":"20","verse":"31","text":"Mna aya yawandikwa vileke want'hu wahuwile kugamba Yesu niye Kilisito Mwana ywa Mnungu, na kwa kuhuwila mdahe kunda na ugima kwa ludole lwe dizina dyakwe."}]}