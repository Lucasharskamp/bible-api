{"data":[{"book":"1 Piela","chapter":"5","verse":"1","text":"Buabu ndieka vana ndambu yi zithumunu kuidi batu bobo badi bakulutumu beno. Minu mamvama ndidi nkulutu banga bawu ayi ndidi mbangi mu ziphasi zi Klisto ayi ndiela fubakana mu nkembo wowo weka nduka monokoso."},{"book":"1 Piela","chapter":"5","verse":"2","text":"Banga minsungi mi mamemi, ludikilanga bumboti nkangu wowo Nzambi kaluyekudila. Lusunganga wawu bumboti, bika sia ti mu kuiku vayi mu luzolo ; bika sia ti mu diambu di tomba ndandu vayi mu luzolo lu ntima."},{"book":"1 Piela","chapter":"5","verse":"3","text":"Lubika monisa kipfumu kuidi batu bobo Nzambi kaluyekudila vayi banu kifuani kuidi nkangu wu mamemi"},{"book":"1 Piela","chapter":"5","verse":"4","text":"muingi thangu Pfumu yi minsungi mi mamemi kela kuiza, luba tambula budu ki nkembo, kioki kimvembudilanga ko."},{"book":"1 Piela","chapter":"5","verse":"5","text":"A beno baleki, lutumukina bakulutu. Bika kadika mutu buna luidikakikulula va meso ma ndiandi, bila disonama ti : Nzambi weti kakumukina bankua luniemo vayi weti vana nlemvo andi kuidi batu bobo beti kukikulula."},{"book":"1 Piela","chapter":"5","verse":"6","text":"Diawu bika lukikulula ku tsi koko ku lulendo lu Nzambi muingi kalunangika mu thangu yifuana."},{"book":"1 Piela","chapter":"5","verse":"7","text":"Bika lunyekudila mayindu meno bila niandi veka wukulubanzilanga."},{"book":"1 Piela","chapter":"5","verse":"8","text":"Lubika ba phulu dia ayi nua vayi luleka nkielo bila mbeni eno satana wulembo lufiedi banga khosi yinkunga, wulembo tombi nani kafueti mina."},{"book":"1 Piela","chapter":"5","verse":"9","text":"Bu lukunnuanisa, bika luba bakinda mu minu bila luzebi ti ziawu ziozi ziphasi zimmona bakhomba zieno badi va nza."},{"book":"1 Piela","chapter":"5","verse":"10","text":"Vayi bu luela mona ziphasi mu ndambu bilumbu, Nzambi yi nlemvo, mutu wowo wulutela mu diambu luzaba nkemboꞌandi wuka wusuki ; nkembowowo kamonikisa mu Yesu Klisto wela kulufuanisa, ku lukindisa, ku luvana zingolo ayi wela ku lutedimisa mu kambu nikuka."},{"book":"1 Piela","chapter":"5","verse":"11","text":"Bika lulendo lubanga kuidi niandi mu zithangu zioso. Amen !"},{"book":"1 Piela","chapter":"5","verse":"12","text":"Mu lusadusu lu Siluvani, khomba yi kuikama, ndilusonikini nkanda wawumu bukhufi mu diambu di kulukindisa ayi ku lumonisa mu bukiedika ti nlemvowowo widi mu beno widi nlemvo wu kiedika wu Nzambi."},{"book":"1 Piela","chapter":"5","verse":"13","text":"Dibundu didi ku Babiloni, diodi disobolo va kimosi ayi beno, dilufidisidi mboti. Muanꞌama Malako mamvandi wulufidisidi mboti."},{"book":"1 Piela","chapter":"5","verse":"14","text":"Bika lufifasana besi ki kikhomba. Ndembama kuidi beno boso luidi bakangama mu Klisto."}]}