{"data":[{"book":"ПСАЛТЫР","chapter":"67","verse":"1","text":"Кіроўцу хору. Псальма Давідава. Песьня."},{"book":"ПСАЛТЫР","chapter":"67","verse":"2","text":"Няхай паўстане Бог - і расьсеюцца ворагі Ягоныя, і хай ад аблічча Ягонага ўцякуць Яго ненавісьнікі!"},{"book":"ПСАЛТЫР","chapter":"67","verse":"3","text":"Як дым разьвейваецца, так іх разьвей; як топіцца воск ад вагню, так бязбожнікі прад абліччам Божым хай загінуць!"},{"book":"ПСАЛТЫР","chapter":"67","verse":"4","text":"А праведнікі хай узрадуюцца і ўсьцешацца прад Богам, і ўзьвесяляцца ў радасьці."},{"book":"ПСАЛТЫР","chapter":"67","verse":"5","text":"Сьпявайце Богу нашаму, сьпявайце імю Ягонаму, праслаўляйце Таго, Хто па нябёсах ідзе; Гасподзь імя Яму, - і прад абліччам Ягоным радуйцеся."},{"book":"ПСАЛТЫР","chapter":"67","verse":"6","text":"Сіротам Бацька і ўдовам судзьдзя Бог у сьвятой сялібе Сваёй!"},{"book":"ПСАЛТЫР","chapter":"67","verse":"7","text":"Бог самотных уводзіць у дом, вызваляе вязьняў з кайданаў; а непакорлівыя застаюцца ў скварнай пустыні."},{"book":"ПСАЛТЫР","chapter":"67","verse":"8","text":"Божа! калі Ты выходзіў перад народам Тваім, калі Ты ішоў па пустыні,"},{"book":"ПСАЛТЫР","chapter":"67","verse":"9","text":"зямля скаланалася, нават нябёсы плавіліся, ад аблічча Божага, і гэты Сінай - ад аблічча Бога, Бога Ізраілевага."},{"book":"ПСАЛТЫР","chapter":"67","verse":"10","text":"Шчодры дождж праліваў Ты, Божа, на Тваю спадчыну, і калі яна зьнемагала ад працы, Ты падмацоўваў яе."},{"book":"ПСАЛТЫР","chapter":"67","verse":"11","text":"Народ Твой там жыў; з даброці Тваёй, Божа, ты ўдзяляў беднаму."},{"book":"ПСАЛТЫР","chapter":"67","verse":"12","text":"Гасподзь дасьць слова: зьвястунак вялікае мноства."},{"book":"ПСАЛТЫР","chapter":"67","verse":"13","text":"«Цары войска ўцякаюць, уцякаюць, а тая, што дома сядзіць, дзеліць здабычу."},{"book":"ПСАЛТЫР","chapter":"67","verse":"14","text":"Калі спачываеце вы ў сваіх вотчынах, вы - як галубіца, у якое крылы срэбрам пакрытыя, а пёры чыстым золатам:"},{"book":"ПСАЛТЫР","chapter":"67","verse":"15","text":"калі Ўсемагутны расьсеяў цароў на гэтай зямлі, яна забялела, быццам сьнег на Сэлмоне."},{"book":"ПСАЛТЫР","chapter":"67","verse":"16","text":"Гара Божая! - гара Васанская! гара высокая - гара Васанская!"},{"book":"ПСАЛТЫР","chapter":"67","verse":"17","text":"Што ж вы зайздросьліва глядзіце, горы высокія, на гару, на якой Бог з добрай волі жыве, і Гасподзь жыцьме вечна!"},{"book":"ПСАЛТЫР","chapter":"67","verse":"18","text":"Калясьніц Божых процьма, тысячы тысяч сярод іх; сярод іх Гасподзь на Сінаі, у сьвятыні."},{"book":"ПСАЛТЫР","chapter":"67","verse":"19","text":"Ты ўзышоў на вышыню, запалоніў палон, прыняў дары дзеля людзей, каб і адступнікі жыць маглі ў Госпада Бога."},{"book":"ПСАЛТЫР","chapter":"67","verse":"20","text":"Дабраславёны Бог кожны дзень, Бог ускладае на нас цяжар, але Ён і ратуе нас."},{"book":"ПСАЛТЫР","chapter":"67","verse":"21","text":"Бог нам - Бог на ратаваньне; ва ўладзе Госпада Ўладыкі брама сьмерці."},{"book":"ПСАЛТЫР","chapter":"67","verse":"22","text":"Але Бог патрушчыць голаў ворагам Сваім, валасатае цемя таго, хто ў грахах сваіх закасьцянеў."},{"book":"ПСАЛТЫР","chapter":"67","verse":"23","text":"Гасподзь сказаў: ад Васана вярну, выведу з прадоньня марскога,"},{"book":"ПСАЛТЫР","chapter":"67","verse":"24","text":"каб ты апусьціў нагу тваю, як сабакі твае язык свой, у кроў ворагаў."},{"book":"ПСАЛТЫР","chapter":"67","verse":"25","text":"Бачылі шэсьце Тваё, Божа, шэсьце Бога майго, Цара майго ў сьвятыні:"},{"book":"ПСАЛТЫР","chapter":"67","verse":"26","text":"наперадзе йшлі сьпевакі, ззаду ішлі музыкі, пасярэдзіне дзевы з тымпанамі:"},{"book":"ПСАЛТЫР","chapter":"67","verse":"27","text":"«Дабраслаўляйце Бога Госпада на сходах, вы - ад семені Ізраілевага!»"},{"book":"ПСАЛТЫР","chapter":"67","verse":"28","text":"Там Веньямін малодшы - іхні князь; князі Юдавы - уладыкі іхнія; князі Завулонавы, князі Нэфталімавы."},{"book":"ПСАЛТЫР","chapter":"67","verse":"29","text":"Бог твой наказаў табе сілу. Умацуй, Божа, тое, што Ты зрабіў нам!"},{"book":"ПСАЛТЫР","chapter":"67","verse":"30","text":"Дзеля храма Твайго ў Ерусаліме цары прынясуць Табе дары."},{"book":"ПСАЛТЫР","chapter":"67","verse":"31","text":"Утаймуй зьвера ў трысьнягу, - статак валоў сярод цялят народаў, якія хваляцца зьліткамі срэбра; рассып народы, што бітваў прагнуць."},{"book":"ПСАЛТЫР","chapter":"67","verse":"32","text":"Прыйдуць вяльможы з Егіпта; Эфіопія рукі свае працягне да Бога."},{"book":"ПСАЛТЫР","chapter":"67","verse":"33","text":"Царствы зямныя! сьпявайце Богу, услаўляйце Госпада,"},{"book":"ПСАЛТЫР","chapter":"67","verse":"34","text":"Які крочыць на нябёсах нябёсаў спрадвеку. Вось, Ён дае голасу Свайму голас моцы."},{"book":"ПСАЛТЫР","chapter":"67","verse":"35","text":"Узьнясеце славу Богу! веліч Ягоная - на Ізраіле, і магутнасьць Ягоная - на аблоках."},{"book":"ПСАЛТЫР","chapter":"67","verse":"36","text":"Грозны Ты, Божа, у Сьвятыні Тваёй. Бог Ізраілеў - Ён дае сілу і моц народу Свайму. Дабраславёны Бог!"}]}