{"data":[{"book":"Prothom Corinthians","chapter":"11","verse":"1","text":"Moi jineka Khrista laga niyom cholai, eneka nisena tumikhan bhi moi laga niyom khan koribi."},{"book":"Prothom Corinthians","chapter":"11","verse":"2","text":"Etiya moi apnikhan ke prosansa kori ase kele koile apnikhan moi nimite sob to yaad kore, aru apuni laga jati laga niyom khan takot pora dhure, jineka moi apnikhan laga hathte punchai dise."},{"book":"Prothom Corinthians","chapter":"11","verse":"3","text":"Etiya moi apnikhan ke bujhai dibole mon thaka to Khrista to mota manu khan laga matha ase, aru mota khan to maiki khan laga matha ase, aru Isor to Khrista laga matha ase."},{"book":"Prothom Corinthians","chapter":"11","verse":"4","text":"Sob manu jun prathana aru bhabobani kore, etu homoi te tai laga matha te kiba jinis rakhise koile, tai laga matha ke opman kori ase."},{"book":"Prothom Corinthians","chapter":"11","verse":"5","text":"Kintu kun mahila prathana aru bhabobani kore aru tai laga matha dhakikena nakore, tai laga matha ke opman kore. Kilekoile etu to eke kotha nisena ase jineka ekjon mahila tai laga matha te thaka chuli sob kati loi."},{"book":"Prothom Corinthians","chapter":"11","verse":"6","text":"Kilekoile jodi ekjon mahila tai laga matha ke nadhake, tinehoile taikhan laga chuli bhi kati bole dibi. Kintu jodi mahila khan taikhan laga chuli kati bole nahoile bhi matha takulu kori bole opman lage koile, taikhan ke taikhan laga matha dhakibole kobi."},{"book":"Prothom Corinthians","chapter":"11","verse":"7","text":"Kilekoile ekjon mota pora matha dhaka to thik nohoi, kelemane tai to Isor laga noksa aru mohima nisena taike bonaise. Kintu ekjon maiki to tai laga mota laga mohima ase."},{"book":"Prothom Corinthians","chapter":"11","verse":"8","text":"Kilekoile mota manu to maiki pora nohoi. Ulta, maiki he mota manu pora ase11.8 Gen. 2:21-23.."},{"book":"Prothom Corinthians","chapter":"11","verse":"9","text":"Kilekoile mota manu to maiki khan nimite bona nohoi, kintu maiki ke mota manu nimite bonaise."},{"book":"Prothom Corinthians","chapter":"11","verse":"10","text":"Etu nimite maiki khan to taikhan laga matha dhaki kene rakhibo lage, eneka hoile manu khan janibo tai mota laga adhikar te ase koi kene, aru tai eitu khan kora to sorgodoth khan nimite ase."},{"book":"Prothom Corinthians","chapter":"11","verse":"11","text":"Hoilebi, Probhu logote to, maiki to mota pora ajad nohoi, aru mota bhi maiki pora ajad nohoi."},{"book":"Prothom Corinthians","chapter":"11","verse":"12","text":"Kilekoile maiki to mota manu pora ase, aru mota bhi maiki pora he ase: kintu sob jinis to Isor pora he ase."},{"book":"Prothom Corinthians","chapter":"11","verse":"13","text":"Nijor pora bisar kori sabi: ekjon mahila tai laga matha nadhaki kene Isor ke prathana kora to thik ase naki?"},{"book":"Prothom Corinthians","chapter":"11","verse":"14","text":"Etu prithibi laga niyom nijor pora he apnikhan ke nasikhai, jodi ekjon mota chuli lamba kore, etu to tai nimite sorom ase nohoi?"},{"book":"Prothom Corinthians","chapter":"11","verse":"15","text":"Kintu jodi ekjon maiki chuli lamba rakhe, etu tai laga mohima ase nohoi? Kilekoile taike lamba chuli diya to taike dhakibole nimite dise."},{"book":"Prothom Corinthians","chapter":"11","verse":"16","text":"Kintu jodi kunba manu etu kotha khan pora mon khushi nai, amikhan logote bhi aru Isor laga girja khan te bhi aru etu pora alag dusra niyom nai."},{"book":"Prothom Corinthians","chapter":"11","verse":"17","text":"Kintu etiya moi kobole thaka adesh khan, moi apnikhan ke prosansa kora nohoi, apnikhan eke logote aha to, bhal hobole nohoi, kintu bisi biya nimite."},{"book":"Prothom Corinthians","chapter":"11","verse":"18","text":"Kilekoile sob pora age te, moi etu huni bole paise jitia apnikhan girja te eke logote joma hoi, apnikhan majote mon namili kene alag thake, aru etu kotha ke biswas kori bole tan nai."},{"book":"Prothom Corinthians","chapter":"11","verse":"19","text":"Kelemane kunba biswasi khan nijor dimag cholai kene kun he asol biswasi ase koi kene sabole, alag dol khan shuru kori bole bhabe."},{"book":"Prothom Corinthians","chapter":"11","verse":"20","text":"Kelemane jitia apnikhan ekta jagate eke logote ahe, etu to Probhu laga Bhoj kha luwa kori bole nahe."},{"book":"Prothom Corinthians","chapter":"11","verse":"21","text":"Kilekoile jitia kha luwa kora somoi hobo, sob manu nijor laga kha luwa to poila khai loi; kunba to khabole napaikena bhuka thake, aru kunba to bisi khai kene nisa hoi kene thake."},{"book":"Prothom Corinthians","chapter":"11","verse":"22","text":"Kilekoile apnikhan kha luwa kori bole nimite nijor ghor nai naki? Na apnikhan Isor laga girja ke ghin kore aru gorib manu khan ke sorom khilai?"},{"book":"Prothom Corinthians","chapter":"11","verse":"23","text":"Kilekoile moike Probhu pora ki dise etu moi apnikhan ke di ase, Probhu Jisu he, Taike thogai diya rati te, roti loise,"},{"book":"Prothom Corinthians","chapter":"11","verse":"24","text":"aru Tai dhanyavad dise, aru Tai bhangai kene koise, “Etu Moi laga khun ase, juntu tumikhan nimite ase. Moike yaad kori kene etu koribi.”"},{"book":"Prothom Corinthians","chapter":"11","verse":"25","text":"Thik etu nisena, Tai bhi kha luwa kora pichete kup to loise, eneka koi kene, “Etu kup to Ami laga khun te ekta notun laga vachan ase. Apnikhan kiman bar etu pibo, Moike yaad kori kene etu koribi.”"},{"book":"Prothom Corinthians","chapter":"11","verse":"26","text":"Kilekoile hodai jitia apnikhan etu roti pora khabi aru etu kup pora pibo, apnikhan Probhu mora laga khobor to prochar kori thakibo jitia tak Tai wapas nahhe."},{"book":"Prothom Corinthians","chapter":"11","verse":"27","text":"Etu karone, jun hoilebi, thik pora nabuji kene Probhu laga roti khai nohoile kup pora pi loi, tai to Probhu laga gaw aru Tai laga khun age te te golti hobo."},{"book":"Prothom Corinthians","chapter":"11","verse":"28","text":"Kintu ekjon manu tai nijorke poila sai lobole dibi, aru etu nisena taike roti khabole aru kup pora pibole dibi."},{"book":"Prothom Corinthians","chapter":"11","verse":"29","text":"Kilekoile jun manu tai nijor gaw ke bhal pora nasai kene khai aru pi loi, tai to nijorke bisar kora laga khai loi aru pi loi."},{"book":"Prothom Corinthians","chapter":"11","verse":"30","text":"Etu nimite apnikhan majote bisi manu komjur aru bemar ase, aru bisi manu ghumai kene ase11.30 Mori juwa.."},{"book":"Prothom Corinthians","chapter":"11","verse":"31","text":"Kintu jitia amikhan nijorke sai, amikhan ke bisar nahobo."},{"book":"Prothom Corinthians","chapter":"11","verse":"32","text":"Kintu jitia amikhan ke Probhu pora bisar kore, etu amikhan ke sidha kori bole nimite ase, eneka hoile amikhan ke prithibi logote bodnam nohobo."},{"book":"Prothom Corinthians","chapter":"11","verse":"33","text":"Etu karone, moi laga bhai khan, jitia apnikhan eke logote Probhu laga Bhojan khabole ahe, ekjon-ekjon nimite rukhi bhi."},{"book":"Prothom Corinthians","chapter":"11","verse":"34","text":"Jodi kunba ekjon bhuk lagi thakile, taike ghor te khabole dibi, eneka hoile tumi duijon Isor laga bisar te eke logote nahibo. Aru apnikhan pora dusra kiba likha khan to, moi aha pichete apnikhan ke dikhai dibo."}]}