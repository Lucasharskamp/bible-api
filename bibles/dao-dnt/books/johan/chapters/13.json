{"data":[{"book":"Johan","chapter":"13","verse":"1","text":"Lätnak Pawi a pha vai mhnüp mat a hlü ham üng, Jesuh naw hina khawmdek ceh ta lü Paa veia a cehnak vai kcün pha lawki ti ksingki. Hina khawmdeka veki a khyange cen aläa jah mhläkphyanak lü adüt vei cäpa jah kphyanaki."},{"book":"Johan","chapter":"13","verse":"2","text":"Jesuh ja axüisaw he naw mü buh eikie. Sihmona capa, Judaha mlung k’uma, Jesuh phyehei khaia khawyai naw a mhlawmcawk pänga kyaki."},{"book":"Johan","chapter":"13","verse":"3","text":"Pa naw ahmäi a mhjum ja Mhnam üngkhyüh law lü Pamhnama veia cit be khai ti cun Jesuh naw ksingki."},{"book":"Johan","chapter":"13","verse":"4","text":"Acunakyase, buh capawi üngka naw tho law lü a jih ngvaih sut lü ngxuheinak jih a vawh."},{"book":"Johan","chapter":"13","verse":"5","text":"Kbe ksung üng tui kyäi lü axüisaw hea khaw jah mthih pet lü a jih vawh am a jah xuh pet."},{"book":"Johan","chapter":"13","verse":"6","text":"Sihmon Pita veia a pha law üng, “Bawipa aw, ka khaw na na mthih hlü petki aw?” a ti."},{"book":"Johan","chapter":"13","verse":"7","text":"Jesuh naw, “Tukbäih i ka pawhmsah ti am ksing hamki; acunsepi, tuha ta na ksing law khai ni” ti lü a msang."},{"book":"Johan","chapter":"13","verse":"8","text":"Pita naw, “Ka khaw käh na mthi sümsüm khai” a ti."},{"book":"Johan","chapter":"13","verse":"9","text":"Sihmon Pita naw, “Bawipa aw, acun ani üng ta ka khaw däk am ni lü ka kut ja ka lu pi na mthih peta” a ti."},{"book":"Johan","chapter":"13","verse":"10","text":"Jesuh naw, “Tui nghlawk pängki naküt ngcimki ni, i a mthih vai am hlü, a khaw däk ni a hlü. Nangmi avan ngcimcaih päng ve uki, acunsepi am ngcimcaih hamki mat ve ve” a ti. ("},{"book":"Johan","chapter":"13","verse":"11","text":"U naw jawiei khai a ksing pänga phäha, “Nami van nami ngcimki, lüpi am ngcimki mat nami ksunga veki” a ti.)"},{"book":"Johan","chapter":"13","verse":"12","text":"Ami khaw jah mthih pet lü, a jih ngvaih be lü, ngaw beki naw, “Nami khana ka pawh hin asuilam nami ksingki aw?"},{"book":"Johan","chapter":"13","verse":"13","text":"“Nangmi naw Saja aw, Bawipa aw nami na ti na khawiki. Nami cangki, ka kya kungki."},{"book":"Johan","chapter":"13","verse":"14","text":"“Kei nami na Bawipa ja Saja hngawh naw nami khaw ka ning jah mthih pet üng, nangmi pi mat naw mata khaw nami mthih pet vai."},{"book":"Johan","chapter":"13","verse":"15","text":"“Nami khana ka pawha mäiha nangmi naw pi nami pawh hnga vaia ka ning jah mhnuhki."},{"book":"Johan","chapter":"13","verse":"16","text":"13:16 Mt 10:24; Lk 6:40; Jn 15:20“Akcanga ka ning jah mtheh ta: mpya cen a mahpa kthaka am däm bawk khawi; ngsäe cun pi jah tüihkia kthaka däm bawkia am kya."},{"book":"Johan","chapter":"13","verse":"17","text":"“Ahina ngthungtak nami ksingki, nami ksinga mäiha nami xünpüi üng ta ihlawka nami jo sen khai ni."},{"book":"Johan","chapter":"13","verse":"18","text":"“Nami vana mawng ka pyen am ni. Ka xüe ka jah ksingki. Acunsepi, ‘Kani ei yümki naw am na ngja hlü ve’ ti lü, cangcima kümkawi lawnak vaia kyaki."},{"book":"Johan","chapter":"13","verse":"19","text":"“Ahin hin am a pha law ham üng, atuh ka ning jah mtheh ni. Acun a pha law üng ‘Kei Ania Ka Kyaki’ ti nami jumnak thei vaia ka ning jah mtheh ni."},{"book":"Johan","chapter":"13","verse":"20","text":"13:20 Mt 10:40; Mk 9:37; Lk 9:48; 10:16“Akcanga ka ning jah mthehki: au pi ka tüi law dokhameiki cun kei na dokhameiki ni; au pi ka tüi law dokhamki naw, kei pi na dokhameikia kyaki. Kei na dokhameiki naw pi na tüi lawki dokhamkia kyaki”  ti lü a pyen."},{"book":"Johan","chapter":"13","verse":"21","text":"Jesuh naw acukba a pyen law päng üng a mlung khuikha lü, “Akcanga ka ning jah mthehki: nangmi üngka mat naw na phyehei khai” ti lü a jah mtheh."},{"book":"Johan","chapter":"13","verse":"22","text":"U a pyennak hman am ksing u lü axüisaw he naw ami püi ci teng lü awmki he."},{"book":"Johan","chapter":"13","verse":"23","text":"Axüisawe üngka mat, Jesuha kphyanak cun Jesuha peia ngawki."},{"book":"Johan","chapter":"13","verse":"24","text":"Sihmon Pita naw, “U a pyenak ni, na mtheha” ti lü, a kut am khiktawt hü lü a kthäh."},{"book":"Johan","chapter":"13","verse":"25","text":"Acuna axüisaw naw Jesuh peia va ngnawn lü, “Bawipa aw, u ni?” a ti."},{"book":"Johan","chapter":"13","verse":"26","text":"Jesuh naw, “Hina muk mte mcawi lü ka peta khyanga kya khai” ti lü a msang. Muk mte mcawi lü, Sihmona capa Judah üng a pet."},{"book":"Johan","chapter":"13","verse":"27","text":"Muk mte a doei ja khawyam a k’uma lutki. Jesuh naw, “Na pawh vai akjanga pawha” a ti."},{"book":"Johan","chapter":"13","verse":"28","text":"Ei kbe kunga ngawkie naw, i a pyennak ti, u naw pi am ksing u."},{"book":"Johan","chapter":"13","verse":"29","text":"Avang naw Judah Iskarot naw nguiip a cüma phäh, Jesuh naw, ‘‘Hina pawi üng mi summang vai va khyeia a tinak ni, am ani üng khuikha si mpyaki he üng ik’eih jah pea” tikia, ami ngai."},{"book":"Johan","chapter":"13","verse":"30","text":"Judah naw muk mte lo lü cit ktäihki. Acun cun mthana kyaki."},{"book":"Johan","chapter":"13","verse":"31","text":"Acukba a ceh käna Jesuh naw pyen lü, “Atuh hin Khyanga Capa mhlünmtaia kya ve. Ani üngkhyüh Pamhnam pi mhlünmtaia kya ve."},{"book":"Johan","chapter":"13","verse":"32","text":"“Ani üngkhyüh Pamhnama hlüngtainak mdan lü, Pamhnam naw Khyanga Capa pi amät üng mhlünmtai khai. Sängsäng se Pamhnam naw ani mhlünmtai khai."},{"book":"Johan","chapter":"13","verse":"33","text":"13:33 Jn 7:34“Ka canae aw, nami hlawnga ka ve vai hin am hjo ti. Nami na sui hü khaie. Acunüng, Judah ngvaie üng, ‘Ka cehnak vaia am law thei uki’ ti lü ka pyena mäiha atuh pi acukba bäa ka ning jah mthehki."},{"book":"Johan","chapter":"13","verse":"34","text":"13:34 Jn 15:12,17; 1Jn 3:23; 2Jn 5“Ngthumkhän kthai ka ning jah peki: mat ja mat mhläkphya na ua. Ka ning jah mhläkphyanaka mäiha mat ja mat mhläkphya na u."},{"book":"Johan","chapter":"13","verse":"35","text":"“Mat ja mat nami mhläkphyanak üng ta, khyang naküt naw ka hnukläke tia ning jah ksing khaie” a ti."},{"book":"Johan","chapter":"13","verse":"36","text":"Sihmon Pita naw, “Bawipa aw, hawia na cit khai?” a ti."},{"book":"Johan","chapter":"13","verse":"37","text":"Pita naw, “Bawipa aw, ise atuh na hlawnga am ka law theiki ni? Na phäha ta thih vai pi am kyüh nawng” a ti."},{"book":"Johan","chapter":"13","verse":"38","text":"Jesuh naw, “Keia phäha na thih vai akcanga am na kyühki aw? Akcanga ka ning mthehki: nang naw ainghlüi am khawng ham se, ani am ksing ngü ti lü kthum vei na ngcim khai” a ti."}]}