{"data":[{"book":"Ivan","chapter":"16","verse":"1","text":"To sam vam rekao da ne biste otpali od vjere."},{"book":"Ivan","chapter":"16","verse":"2","text":"Jer će vas izopćivati iz sinagoga i doći će vrijeme kad će svatko tko vas bude ubijao misliti da služi Bogu."},{"book":"Ivan","chapter":"16","verse":"3","text":"A to će činiti zato što nikada nisu upoznali ni Oca ni mene."},{"book":"Ivan","chapter":"16","verse":"4","text":"To vam govorim sada da biste se, kad se to dogodi, sjetili kako sam vas upozorio. Nisam vam govorio prije jer sam znao da ću biti s vama još neko vrijeme.”"},{"book":"Ivan","chapter":"16","verse":"5","text":"“Ali sad odlazim onomu koji me je poslao, a nitko od vas nije me ni upitao kamo idem."},{"book":"Ivan","chapter":"16","verse":"6","text":"Umjesto toga se žalostite zato što sam vam to rekao."},{"book":"Ivan","chapter":"16","verse":"7","text":"No za vas je uistinu bolje da ja odem jer ako ja ne odem, neće vam doći Utješitelj16:7 Ili: Savjetnik, Pomagač, Hrabritelj, Zastupnik.. Ako pak odem, poslat ću ga k vama."},{"book":"Ivan","chapter":"16","verse":"8","text":"Kad dođe, on će dokazati svijetu zabludu s obzirom na grijeh, pravednost i sud."},{"book":"Ivan","chapter":"16","verse":"9","text":"Ljudi svijeta su u grijehu jer ne vjeruju u mene."},{"book":"Ivan","chapter":"16","verse":"10","text":"Moju će pravednost potvrditi Otac tako što će me uzdignuti na mjesto slave, gdje me više nećete vidjeti;"},{"book":"Ivan","chapter":"16","verse":"11","text":"sud dolazi zato što je knez ovoga svijeta već osuđen."},{"book":"Ivan","chapter":"16","verse":"12","text":"Toliko toga bih vam još imao reći, ali sada to ne biste mogli podnijeti."},{"book":"Ivan","chapter":"16","verse":"13","text":"Kad dođe Duh Istine, uputit će vas u cjelokupnu istinu. On neće iznositi vlastite misli, nego će vam prenijeti ono što je čuo. Objavit će vam i ono što će se dogoditi."},{"book":"Ivan","chapter":"16","verse":"14","text":"On će me proslaviti otkrivajući vam ono što primi od mene."},{"book":"Ivan","chapter":"16","verse":"15","text":"Sve što ima Otac, moje je. Zato kažem da će vam otkriti ono što primi od mene.”"},{"book":"Ivan","chapter":"16","verse":"16","text":"“Još samo malo pa ću otići i više me nećete vidjeti. No malo zatim ponovno ćete me vidjeti.”"},{"book":"Ivan","chapter":"16","verse":"17","text":"Učenici su pitali jedni druge: “Kako on to misli: ‘Nećete me vidjeti, a onda ćete me opet vidjeti’? I što želi reći kad kaže: ‘Odlazim Ocu’?"},{"book":"Ivan","chapter":"16","verse":"18","text":"Što znači: ‘Još samo malo’? Ne razumijemo to.”"},{"book":"Ivan","chapter":"16","verse":"19","text":"Isus je shvatio da ga žele to pitati, pa reče: “Pitate se među sobom na što sam mislio kad sam rekao: ‘Još samo malo pa ću otići i više me nećete vidjeti, no malo zatim vidjet ćete me ponovno’?"},{"book":"Ivan","chapter":"16","verse":"20","text":"Zaista vam kažem, svijet će se veseliti zbog onoga što će mi se dogoditi, a vi ćete plakati i jadikovati. Ali vaša će se žalost preokrenuti u radost."},{"book":"Ivan","chapter":"16","verse":"21","text":"Bit će to kao i sa ženom u trudovima—žalosna je dok rađa, ali kad se dijete rodi, radosna je što je donijela novu osobu na svijet pa zaboravlja bolove koje je pretrpjela."},{"book":"Ivan","chapter":"16","verse":"22","text":"Tako je i s vama, sad se žalostite, ali ću vas opet vidjeti i razveselit ćete mi se; te vam radosti nitko neće moći uskratiti."},{"book":"Ivan","chapter":"16","verse":"23","text":"U taj dan ništa me nećete tražiti. Zaista vam kažem, zamolite li što Oca u moje ime, dat će vam."},{"book":"Ivan","chapter":"16","verse":"24","text":"Dosad niste ništa molili u moje ime. Molite i primit ćete, da vaša radost bude potpuna."},{"book":"Ivan","chapter":"16","verse":"25","text":"O tomu sam vrlo oprezno govorio, u prispodobama, ali će doći vrijeme kad to više neće biti potrebno i kada ću vam otvoreno govoriti o Ocu."},{"book":"Ivan","chapter":"16","verse":"26","text":"Tada ćete njemu iznijeti svoje molbe u moje ime. Ne kažem da ću ja moliti za vas"},{"book":"Ivan","chapter":"16","verse":"27","text":"jer vas sâm Otac žarko voli zato što ste vi mene voljeli i vjerovali da sam došao od Oca."},{"book":"Ivan","chapter":"16","verse":"28","text":"Da, izišao sam od Oca i došao na svijet, a otići ću s ovoga svijeta i vratiti se Ocu.”"},{"book":"Ivan","chapter":"16","verse":"29","text":"“Sada otvoreno govoriš,” rekoše njegovi učenici, “a ne u zagonetkama."},{"book":"Ivan","chapter":"16","verse":"30","text":"Sada shvaćamo da sve znaš i da ti nitko ne mora ništa reći.16:30 Ili: da te nitko ne mora ništa pitati Zato vjerujemo da si izišao od Boga.”"},{"book":"Ivan","chapter":"16","verse":"31","text":"“Vjerujete li zaista?” odgovori im Isus."},{"book":"Ivan","chapter":"16","verse":"32","text":"“No dolazi vrijeme, i već je tu, kad ćete se razbježati svaki na svoju stranu, a mene ćete ostaviti samoga. Ipak neću biti sam jer Otac je sa mnom."},{"book":"Ivan","chapter":"16","verse":"33","text":"Sve sam vam to rekao da u meni imate mir. Ovdje na zemlji imat ćete nevolje, ali ohrabrite se, ja sam pobijedio svijet!”"}]}