{"data":[{"book":"o Ukolosai","chapter":"4","verse":"1","text":"Ni inyu mwaatti mwa ashulhupalheva, mwaalhoheke ipotta chinyu wo ikiriri ni wo ikekhiaye, muupuwelhaka wiira ni inyuva chiicho nhanaa Athithi wiirimu."},{"book":"o Ukolosai","chapter":"4","verse":"2","text":"Munlhapelheke Nlhuku wo uhoochaa, nshiheke nlhepelhaka ni unshukuru Nlhuku."},{"book":"o Ukolosai","chapter":"4","verse":"3","text":"Nnilhapelhelheke ni hii chiicho Nlhuku anihulhelhe nlhako wo uhimiacha nttenga uvithiye unomwacha Kuristo, urii nlhatu wo uttukiya waka,"},{"book":"o Ukolosai","chapter":"4","verse":"4","text":"wiira koorie uhimiacha thoko chinothananiya aka uhimiacha mwaari."},{"book":"o Ukolosai","chapter":"4","verse":"5","text":"Nkhalheke ni irusho cho waarwelha attu ahinanrumelhelha Kuristo, ntumiyaka rata nipesha nirina inyu."},{"book":"o Ukolosai","chapter":"4","verse":"6","text":"Malhove inyu akhalheke o nnema ikatema chonkhaye ni o waatheka attu, nchuwelha iphiro yoombone yo umwaakhulha rata kila mmoka."},{"book":"o Ukolosai","chapter":"4","verse":"7","text":"Tikiko, munnihu ninonttuna ihu, namitheko o ukhulhuvelhiya nkhunanihu wo ntheko wo Athithi awaakaru, noowa o uhimeriani mwaha aka wonkhaye."},{"book":"o Ukolosai","chapter":"4","verse":"8","text":"Kinonruma awe uwaninyu wiira ohelheni nrima wo uhimeriani mwaha wihu,"},{"book":"o Ukolosai","chapter":"4","verse":"9","text":"nowa vamoka ni Naonesimo, munnihu ottuniya ni o ukhulhuvelhiya arii mmoka inyu. Anowa o uhimeriani mwaha wo chittu chonkhaye chinopangia vaa."},{"book":"o Ukolosai","chapter":"4","verse":"10","text":"Aristako, ttukiye nkhunanaka, nouvahani isalamu. Ni Namako, ashivani aya Nabanaba amanlhe inyu uhimeriya malhehero anaacha, vanowa aya mwaapochereke rata."},{"book":"o Ukolosai","chapter":"4","verse":"11","text":"Ni Nayoshua aneehaniya Yusto, anouvahani isalamu. Munlhokoni mwa Ayahudi enelhiye unyawo munrimani apinshe nrima, yalha vekha aya, phi novara ntheko vamoka ni mii wo nlhatu wo umwene wa Nlhuku ni ayo phi nokihelha nrima chinene."},{"book":"o Ukolosai","chapter":"4","verse":"12","text":"Naepafra, mmoka inyu ni namitheko a Kuristo Yesu, anouvahani isalamu. Ikatema chonkhaye khanoochaa ulhapelhani mwaattiva wiira mweemelhe wo wiilhipa, nkhomaalheke ni ukhalha wo ikekhiaye wo mwaha wonkhaye unothanana awe Nlhuku."},{"book":"o Ukolosai","chapter":"4","verse":"13","text":"Kinowooria uhimiechesha chineera aya wo uvara ntheko wo ukuruvalhelha wo nlhatu winyu ni wa attu o Ulaodikiya ni o Uhierapoli."},{"book":"o Ukolosai","chapter":"4","verse":"14","text":"Ashinna Luka, abwana mganga ihu o uttuniya, vamoka ni Nadema ni ayo anouvahani isalamu."},{"book":"o Ukolosai","chapter":"4","verse":"15","text":"Isalamu chihu mwaavaheke ni ashilhoko ihu o Ulaodikiya. Mwaavaheke isalamu Animfa vamoka ni attu anrumelhenlhe Kuristo onkhaye anokumaana unupani waya."},{"book":"o Ukolosai","chapter":"4","verse":"16","text":"Mwamalhaka ushoma ilha iwarakha ilha, mwaavaheke attu anrumelhenlhe Kuristo ashikhunaninyu o Ulaodikiya ni ayo ashomeke. Ni ayo mwaakakhaneke iwarakha irweehiye uwannyaya iyo ni inyu nshome."},{"book":"o Ukolosai","chapter":"4","verse":"17","text":"Mweerelheke Naakipo aweheke rata ntheko uvahiye aya ni Athithi wiira atimirihe."},{"book":"o Ukolosai","chapter":"4","verse":"18","text":"Mii Paolo kinouvahani isalamu chinolhepa aka wo moono aka kimwanene. Muupuwelheke uttukiya waka. Nnema wa Nlhuku ukhalhe ni inyu."}]}