{"data":[{"book":"philipinaḥ","chapter":"2","verse":"1","text":"khrīṣṭād yadi kimapi sāntvanaṁ kaścit premajāto harṣaḥ kiñcid ātmanaḥ samabhāgitvaṁ kācid anukampā kṛpā vā jāyate tarhi yūyaṁ mamāhlādaṁ pūrayanta"},{"book":"philipinaḥ","chapter":"2","verse":"2","text":"ekabhāvā ekapremāṇa ekamanasa ekaceṣṭāśca bhavata|"},{"book":"philipinaḥ","chapter":"2","verse":"3","text":"virodhād darpād vā kimapi mā kuruta kintu namratayā svebhyo'parān viśiṣṭān manyadhvaṁ|"},{"book":"philipinaḥ","chapter":"2","verse":"4","text":"kevalam ātmahitāya na ceṣṭamānāḥ parahitāyāpi ceṣṭadhvaṁ|"},{"book":"philipinaḥ","chapter":"2","verse":"5","text":"khrīṣṭasya yīśo ryādṛśaḥ svabhāvo yuṣmākam api tādṛśo bhavatu|"},{"book":"philipinaḥ","chapter":"2","verse":"6","text":"sa īśvararūpī san svakīyām īśvaratulyatāṁ ślāghāspadaṁ nāmanyata,"},{"book":"philipinaḥ","chapter":"2","verse":"7","text":"kintu svaṁ śūnyaṁ kṛtvā dāsarūpī babhūva narākṛtiṁ lebhe ca|"},{"book":"philipinaḥ","chapter":"2","verse":"8","text":"itthaṁ naramūrttim āśritya namratāṁ svīkṛtya mṛtyorarthataḥ kruśīyamṛtyoreva bhogāyājñāgrāhī babhūva|"},{"book":"philipinaḥ","chapter":"2","verse":"9","text":"tatkāraṇād īśvaro'pi taṁ sarvvonnataṁ cakāra yacca nāma sarvveṣāṁ nāmnāṁ śreṣṭhaṁ tadeva tasmai dadau,"},{"book":"philipinaḥ","chapter":"2","verse":"10","text":"tatastasmai yīśunāmne svargamartyapātālasthitaiḥ sarvvai rjānupātaḥ karttavyaḥ,"},{"book":"philipinaḥ","chapter":"2","verse":"11","text":"tātastheśvarasya mahimne ca yīśukhrīṣṭaḥ prabhuriti jihvābhiḥ svīkarttavyaṁ|"},{"book":"philipinaḥ","chapter":"2","verse":"12","text":"ato he priyatamāḥ, yuṣmābhi ryadvat sarvvadā kriyate tadvat kevale mamopasthitikāle tannahi kintvidānīm anupasthite'pi mayi bahutarayatnenājñāṁ gṛhītvā bhayakampābhyāṁ svasvaparitrāṇaṁ sādhyatāṁ|"},{"book":"philipinaḥ","chapter":"2","verse":"13","text":"yata īśvara eva svakīyānurodhād yuṣmanmadhye manaskāmanāṁ karmmasiddhiñca vidadhāti|"},{"book":"philipinaḥ","chapter":"2","verse":"14","text":"yūyaṁ kalahavivādarvijatam ācāraṁ kurvvanto'nindanīyā akuṭilā"},{"book":"philipinaḥ","chapter":"2","verse":"15","text":"īśvarasya niṣkalaṅkāśca santānāiva vakrabhāvānāṁ kuṭilācāriṇāñca lokānāṁ madhye tiṣṭhata,"},{"book":"philipinaḥ","chapter":"2","verse":"16","text":"yatasteṣāṁ madhye yūyaṁ jīvanavākyaṁ dhārayanto jagato dīpakā iva dīpyadhve| yuṣmābhistathā kṛte mama yatnaḥ pariśramo vā na niṣphalo jāta ityahaṁ khrīṣṭasya dine ślāghāṁ karttuṁ śakṣyāmi|"},{"book":"philipinaḥ","chapter":"2","verse":"17","text":"yuṣmākaṁ viśvāsārthakāya balidānāya sevanāya ca yadyapyahaṁ niveditavyo bhaveyaṁ tathāpi tenānandāmi sarvveṣāṁ yuṣmākam ānandasyāṁśī bhavāmi ca|"},{"book":"philipinaḥ","chapter":"2","verse":"18","text":"tadvad yūyamapyānandata madīyānandasyāṁśino bhavata ca|"},{"book":"philipinaḥ","chapter":"2","verse":"19","text":"yuṣmākam avasthām avagatyāhamapi yat sāntvanāṁ prāpnuyāṁ tadarthaṁ tīmathiyaṁ tvarayā yuṣmatsamīpaṁ preṣayiṣyāmīti prabhau pratyāśāṁ kurvve|"},{"book":"philipinaḥ","chapter":"2","verse":"20","text":"yaḥ satyarūpeṇa yuṣmākaṁ hitaṁ cintayati tādṛśa ekabhāvastasmādanyaḥ ko'pi mama sannidhau nāsti|"},{"book":"philipinaḥ","chapter":"2","verse":"21","text":"yato'pare sarvve yīśoḥ khrīṣṭasya viṣayān na cintayanta ātmaviṣayān cintayanti|"},{"book":"philipinaḥ","chapter":"2","verse":"22","text":"kintu tasya parīkṣitatvaṁ yuṣmābhi rjñāyate yataḥ putro yādṛk pituḥ sahakārī bhavati tathaiva susaṁvādasya paricaryyāyāṁ sa mama sahakārī jātaḥ|"},{"book":"philipinaḥ","chapter":"2","verse":"23","text":"ataeva mama bhāvidaśāṁ jñātvā tatkṣaṇāt tameva preṣayituṁ pratyāśāṁ kurvve"},{"book":"philipinaḥ","chapter":"2","verse":"24","text":"svayam ahamapi tūrṇaṁ yuṣmatsamīpaṁ gamiṣyāmītyāśāṁ prabhunā kurvve|"},{"book":"philipinaḥ","chapter":"2","verse":"25","text":"aparaṁ ya ipāphradīto mama bhrātā karmmayuddhābhyāṁ mama sahāyaśca yuṣmākaṁ dūto madīyopakārāya pratinidhiścāsti yuṣmatsamīpe tasya preṣaṇam āvaśyakam amanye|"},{"book":"philipinaḥ","chapter":"2","verse":"26","text":"yataḥ sa yuṣmān sarvvān akāṅkṣata yuṣmābhistasya rogasya vārttāśrāvīti buddhvā paryyaśocacca|"},{"book":"philipinaḥ","chapter":"2","verse":"27","text":"sa pīḍayā mṛtakalpo'bhavaditi satyaṁ kintvīśvarastaṁ dayitavān mama ca duḥkhāt paraṁ punarduḥkhaṁ yanna bhavet tadarthaṁ kevalaṁ taṁ na dayitvā māmapi dayitavān|"},{"book":"philipinaḥ","chapter":"2","verse":"28","text":"ataeva yūyaṁ taṁ vilokya yat punarānandeta mamāpi duḥkhasya hrāso yad bhavet tadartham ahaṁ tvarayā tam apreṣayaṁ|"},{"book":"philipinaḥ","chapter":"2","verse":"29","text":"ato yūyaṁ prabhoḥ kṛte sampūrṇenānandena taṁ gṛhlīta tādṛśān lokāṁścādaraṇīyān manyadhvaṁ|"},{"book":"philipinaḥ","chapter":"2","verse":"30","text":"yato mama sevane yuṣmākaṁ truṭiṁ pūrayituṁ sa prāṇān paṇīkṛtya khrīṣṭasya kāryyārthaṁ mṛtaprāye'bhavat|"}]}