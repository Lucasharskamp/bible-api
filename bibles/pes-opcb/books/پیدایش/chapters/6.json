{"data":[{"book":"پیدایش","chapter":"6","verse":"1","text":"وقتی تعداد انسانها روی زمین زیاد می‌شد، و دختران برای ایشان متولد می‌شدند،"},{"book":"پیدایش","chapter":"6","verse":"2","text":"پسران خدا6‏:2 منظور از «پسران خدا‏» ممکن است نسل خداپرست شیث باشد، زیرا لفظ پسران خدا به مردم خداپرست نیز اطلاق می‌شد. در این صورت می‌توان آیات مزبور را چنین تفسیر کرد که پسران نسل شیث با دختران نسل قائن ازدواج کردند و فرزندانی به وجود آوردند که به شرارت روی آوردند. ولی برخی از مفسرین معتقدند که منظور از پسران خدا، فرشتگانی می‌باشند که از فرمان خدا سرپیچی نمودند. دیدند که دختران انسانها زیبا هستند، پس هر کدام را که پسندیدند، برای خود به زنی گرفتند."},{"book":"پیدایش","chapter":"6","verse":"3","text":"آنگاه خداوند فرمود: «روح من همیشه در انسان باقی نخواهد ماند، زیرا او موجودی است فانی و نفسانی. پس صد و بیست سال به او فرصت می‌دهم تا خود را اصلاح کند.»"},{"book":"پیدایش","chapter":"6","verse":"4","text":"در آن روزها و نیز پس از آن، وقتی پسران خدا و دختران انسانها با هم وصلت نمودند، مردانی غول‌آسا از آنان به وجود آمدند. اینان دلاوران معروف دوران قدیم هستند."},{"book":"پیدایش","chapter":"6","verse":"5","text":"خداوند دید که شرارت انسان بر زمین چقدر زیاد شده است، و نیتهای دل او دائماً به بدی تمایل دارد."},{"book":"پیدایش","chapter":"6","verse":"6","text":"پس خداوند از آفرینش انسان متأسف شد و در دل محزون گشت."},{"book":"پیدایش","chapter":"6","verse":"7","text":"پس خداوند فرمود: «من نسل بشر را که آفریده‌ام از روی زمین محو می‌کنم. حتی چارپایان و خزندگان و پرندگان را نیز از بین می‌برم، زیرا از آفریدن آنها متأسف شدم.»"},{"book":"پیدایش","chapter":"6","verse":"8","text":"اما در این میان نوح مورد لطف خداوند قرار گرفت."},{"book":"پیدایش","chapter":"6","verse":"9","text":"این است تاریخچۀ نوح و خاندانش:"},{"book":"پیدایش","chapter":"6","verse":"10","text":"نوح سه پسر داشت به نامهای سام، حام و یافث."},{"book":"پیدایش","chapter":"6","verse":"11","text":"در این زمان، گناه و ظلم بسیار زیاد شده بود و از نظر خدا به اوج خود رسیده بود."},{"book":"پیدایش","chapter":"6","verse":"12","text":"خدا شرارت بشر بر روی زمین را مشاهده کرد، زیرا همۀ مردم دنیا فاسد شده بودند."},{"book":"پیدایش","chapter":"6","verse":"13","text":"پس خدا به نوح فرمود: «تصمیم گرفته‌ام تمام این مردم را هلاک کنم، زیرا زمین را از شرارت پُر ساخته‌اند. من آنها را همراه زمین از بین می‌برم."},{"book":"پیدایش","chapter":"6","verse":"14","text":"«اما تو، ای نوح، با چوب درخت سرو یک کشتی بساز و در آن اتاقهایی درست کن، و درون و بیرونش را با قیر بپوشان."},{"book":"پیدایش","chapter":"6","verse":"15","text":"آن را طوری بساز که طولش ۳۰۰ ذراع،6‏:15 فاصله بین سرانگشتان تا آرنج را یک ذراع می‌گفتند. هر ذراع تقریباً نیم متر است. عرضش ۵۰ ذراع و ارتفاع آن ۳۰ ذراع باشد."},{"book":"پیدایش","chapter":"6","verse":"16","text":"یک ذراع پایینتر از سقف، پنجره‌ای برای روشنایی کشتی بساز. در داخل آن سه طبقه بنا کن و درِ ورودی کشتی را در پهلوی آن بگذار."},{"book":"پیدایش","chapter":"6","verse":"17","text":"«به‌زودی من سراسر زمین را با آب خواهم پوشانید تا هر موجود زنده‌ای که در آن هست، هلاک گردد."},{"book":"پیدایش","chapter":"6","verse":"18","text":"اما عهد خود را با تو استوار خواهم ساخت، و تو وارد کشتی خواهی شد؛ تو و پسرانت و زنت و زنان پسرانت، همراه تو."},{"book":"پیدایش","chapter":"6","verse":"19","text":"از تمام حیوانات، یک جفت نر و ماده با خود به داخل کشتی ببر، تا از خطر این طوفان در امان باشند."},{"book":"پیدایش","chapter":"6","verse":"20","text":"جفتی از هر نوع پرنده، از هر نوع چارپا و از هر نوع خزنده نزد تو خواهند آمد تا آنها را زنده نگاه داری."},{"book":"پیدایش","chapter":"6","verse":"21","text":"همچنین خوراک کافی برای خود و برای تمام موجودات در کشتی ذخیره کن.»"},{"book":"پیدایش","chapter":"6","verse":"22","text":"نوح تمام اوامر خدا را انجام داد."}]}