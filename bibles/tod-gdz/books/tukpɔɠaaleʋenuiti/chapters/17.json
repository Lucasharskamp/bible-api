{"data":[{"book":"Tukpɔɠaaleʋe Nuiti","chapter":"17","verse":"1","text":"Zunui ta ɠɛni zeini Efelayime ɠize yooi zu, daaseigi ɠɛni ga Mika."},{"book":"Tukpɔɠaaleʋe Nuiti","chapter":"17","verse":"2","text":"É ɠɛni dee ma: «È-ɠi ka su ga ti wali ɠae waagila ungila (1.100) unmani è ya, è unma nui voovooni gàazu. Nà ɠa gè walii naa ɠulani è ya, toɠa pɔ̀ bɛ.»"},{"book":"Tukpɔɠaaleʋe Nuiti","chapter":"17","verse":"3","text":"É wali ɠae waagila ungilagi (1.100) veeni dee ya, naa ɠɛni ma: «Nà niima wali ɠaei veezu Ɠɔoɠɔ GALAGI ʋɛ ga nà ɓɔɠɔi zeei, é ɠɛ dòun zunui ʋɛ, ga vololibai ta kɔɔɠɔ ganigi é ga kɔlui gaawuungai. Zekana gè feezu la è ya ʋolu.»"},{"book":"Tukpɔɠaaleʋe Nuiti","chapter":"17","verse":"4","text":"É wali ɠaei veeni dee ya. Dee wali ɠae unfelegɔi (200) zeɠeni, é fe kɔlu ɠaawuun nui ya. Naa vololibai ta kɔɔɠɔ ganigi ɓɛtɛni ga kɔlu ɠaawuungai. Ti ti ʋuuni Mika ná-pɛlɛi wu."},{"book":"Tukpɔɠaaleʋe Nuiti","chapter":"17","verse":"5","text":"Mika naa, ada zɔlɔɔni ná-pɛlɛi wu, ʋɛ é ɠɛni nɔkɔsu ná ti wu. É zalaɠa ɠula zeɠei ta pɛlɛ wu zalei taɠiligaa ɓɛtɛni, é ná-doun zunui ta zei ga ná-zalaɠa ɠula nui."},{"book":"Tukpɔɠaaleʋe Nuiti","chapter":"17","verse":"6","text":"Naama ziɛgi zu, masa ge la ɠɛni Izilayɛle unda. Ɛsɛ ge ɠɛni naa nɔ ɠɛɛzu, nii pagai gaazu."},{"book":"Tukpɔɠaaleʋe Nuiti","chapter":"17","verse":"7","text":"Zunu loungoi ta ɠɛni Ɓɛteleyɛme laai zu, Zuda yooi zu, Zuda ná-bolodai zu. É ɠɛni ga Levi nui ta, é ɠɛni seikɔɠɔmai zu."},{"book":"Tukpɔɠaaleʋe Nuiti","chapter":"17","verse":"8","text":"Zunui naa zeɠeni Ɓɛteleyɛme taazuʋɛ, Zuda yooi zu, é li zeizu adaʋɛ ta, ʋɛ a zei ná. É yɛni ziɛzu pelei zu, é zeeli Efelayime ɠize yooi zu, eyɛsu é zeeli Mika ná-pɛlɛi wu."},{"book":"Tukpɔɠaaleʋe Nuiti","chapter":"17","verse":"9","text":"Mika ɠɛni ma: «Ɗa zeɠezu mini?»"},{"book":"Tukpɔɠaaleʋe Nuiti","chapter":"17","verse":"10","text":"Mika ɠɛni ma: «Yɛ pɔ̀ bɛ, è ɠɛ ga kɛ̀ɛ, ta zalaɠa ɠula nui bɛ̀, nà wali ɠae puugɔ ve è ya kona gilagi laawu, é ɓɔ seɠeiti ba, ta daamianigi.»"},{"book":"Tukpɔɠaaleʋe Nuiti","chapter":"17","verse":"11","text":"É vaani bu ɠana, é yɛ zunui naa ʋɔ bɛ, naa ɓalaa yeezeini bu, é deve ga ná-doun zunui ta."},{"book":"Tukpɔɠaaleʋe Nuiti","chapter":"17","verse":"12","text":"Mika Levi nui zeini zalaɠa ɠula wotii unda, zunu loungoi naa ɠɛni ga ná-zalaɠa ɠula nui. É naa laazuʋɛɛni ná-pɛlɛi wu."},{"book":"Tukpɔɠaaleʋe Nuiti","chapter":"17","verse":"13","text":"Mika ɠɛni ma: «Niizu, gè kwɛɛga ga Ɠɔoɠɔ GALAGI ɠa faanɛɛ ɠɛ bɛ̀, tɔɔzei Levi nui nii ɠa bà ga zalaɠa ɠula nui.»"}]}