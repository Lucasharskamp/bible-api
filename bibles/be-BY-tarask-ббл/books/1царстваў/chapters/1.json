{"data":[{"book":"1 ЦАРСТВАЎ","chapter":"1","verse":"1","text":"Быў адзін чалавек з Раматаім-Цофіма, з гары Яфрэмавай, імя яго Элкана, сын Ерахама, сына Ілія, сына Тоху, сына Цуфа, - Эфрацянін;"},{"book":"1 ЦАРСТВАЎ","chapter":"1","verse":"2","text":"у яго былі дзьве жонкі: імя адной Ганна, а імя другой Фэнана; у Фэнаны былі дзеці, а ў Ганны ня было дзяцей."},{"book":"1 ЦАРСТВАЎ","chapter":"1","verse":"3","text":"І хадзіў гэты чалавек з горада свайго ў адпаведныя дні пакланяцца і прыносіць ахвяру Госпаду Саваофу ў Сілом; і там былі два сыны ягоныя, Офні і Фэнэес, сьвятарамі Госпада."},{"book":"1 ЦАРСТВАЎ","chapter":"1","verse":"4","text":"У той дзень, калі Элкана прыносіў ахвяру, даваў Фэнане, жонцы сваёй, і ўсім сынам яе і дочкам яе долі;"},{"book":"1 ЦАРСТВАЎ","chapter":"1","verse":"5","text":"а Ганьне даваў долю адмысловую, бо кахаў Ганну, хоць Гасподзь замкнуў улоньне яе."},{"book":"1 ЦАРСТВАЎ","chapter":"1","verse":"6","text":"Суперніца яе моцна засмучала яе, падбіваючы яе да нараканьняў на тое, што Гасподзь замкнуў улоньне яе."},{"book":"1 ЦАРСТВАЎ","chapter":"1","verse":"7","text":"Так бывала кожны год, калі хадзіла яна ў дом Гасподні: тая засмучала яе, а гэтая плакала і ня ела."},{"book":"1 ЦАРСТВАЎ","chapter":"1","verse":"8","text":"І сказаў ёй Элкана, муж яе: Ганна! Чаго ты плачаш і чаму не ясі, і, чаго смуткуе сэрца тваё? ці ж ня лепшы я табе за дзесяць сыноў?"},{"book":"1 ЦАРСТВАЎ","chapter":"1","verse":"9","text":"І ўстала Ганна пасьля таго, як яны елі і пілі ў Сіломе. А Ілій сьвятар сядзеў тады на сядзеньні каля ўваходу ў храм Гасподні."},{"book":"1 ЦАРСТВАЎ","chapter":"1","verse":"10","text":"І была яна ў скрусе душы, і малілася Госпаду, і горка плакала,"},{"book":"1 ЦАРСТВАЎ","chapter":"1","verse":"11","text":"і дала абяцаньне, кажучы: Госпадзе Саваоф! Калі Ты ўважыш скрусе рабы Тваёй і спамянеш пра мяне, і не забудзеш рабы Тваёй і дасі рабе Тваёй дзіця мужчынскага полу, дык я аддам яго Госпаду на ўсе дні жыцьця яго, і брытва не кране галавы ягонай."},{"book":"1 ЦАРСТВАЎ","chapter":"1","verse":"12","text":"Тым часам як яна доўга малілася прад Госпадам, Ілій глядзеў на вусны яе;"},{"book":"1 ЦАРСТВАЎ","chapter":"1","verse":"13","text":"і як Ганна гаварыла ў сэрцы сваім, а вусны яе толькі варушыліся, і ня было чуваць голасу яе, дык Ілій прыняў яе за п'яную."},{"book":"1 ЦАРСТВАЎ","chapter":"1","verse":"14","text":"І сказаў ёй Ілій: дакуль ты будзеш п'яная? працьверазіся зь віна твайго."},{"book":"1 ЦАРСТВАЎ","chapter":"1","verse":"15","text":"І адказвала Ганна і сказала: не, спадару мой; я - жонка, што засмучаецца духам, віна і сікеру я ня піла; а выліваю душу маю прад Госпадам;"},{"book":"1 ЦАРСТВАЎ","chapter":"1","verse":"16","text":"ня лічы рабы тваёй нягоднаю жанчынаю, бо ад вялікай журбы маёй і ад скрухі маёй я гаварыла дагэтуль."},{"book":"1 ЦАРСТВАЎ","chapter":"1","verse":"17","text":"І адказваў Ілій і сказаў: ідзі зь мірам, і Бог Ізраілеў спраўдзіць просьбу тваю, чаго ты прасіла ў Яго."},{"book":"1 ЦАРСТВАЎ","chapter":"1","verse":"18","text":"А яна сказала: хай жа знойдзе раба твая літасьць у вачах тваіх! І пайшла яна ў дарогу сваю, і ела, і аблічча яе ня было ўжо журботнае, як раней."},{"book":"1 ЦАРСТВАЎ","chapter":"1","verse":"19","text":"І ўсталі яны раніцай, і пакланіліся прад Госпадам, і вярнуліся, і прыйшлі ў дом свой у Раму. І паклікаў Элкана Ганну, жонку сваю, і спамянуў пра яе Гасподзь."},{"book":"1 ЦАРСТВАЎ","chapter":"1","verse":"20","text":"Празь некаторы час зачала Ганна і нарадзіла сына і дала яму імя Самуіл, бо, «у Госпада я выпрасіла яго»."},{"book":"1 ЦАРСТВАЎ","chapter":"1","verse":"21","text":"І пайшоў муж яе Элкана і ўся сямья ягоная прынесьці гадавую ахвяру Госпаду і абяцаньні свае."},{"book":"1 ЦАРСТВАЎ","chapter":"1","verse":"22","text":"А Ганна не пайшла, сказаўшы мужу свайму: калі дзіця будзе аднята ад грудзей і падрасьце, тады я завяду яго, і ён зьявіцца прад Госпадам і застанецца там назаўсёды."},{"book":"1 ЦАРСТВАЎ","chapter":"1","verse":"23","text":"І сказаў ёй Элкана, муж яе: рабі, што табе заўгодна; заставайся, пакуль ня выкарміш яго грудзьмі; толькі хай спраўдзіць Гасподзь слова, якое выйшла з вуснаў тваіх. І засталася жонка ягоная і карміла грудзямі сына свайго, пакуль ня выкарміла."},{"book":"1 ЦАРСТВАЎ","chapter":"1","verse":"24","text":"А калі выкарміла яго, пайшла зь ім у Сілом, узяўшы тры цяляці і адну эфу мукі і мех віна, і прыйшла ў дом Госпада ў Сіломе; а хлопчык быў яшчэ дзіця."},{"book":"1 ЦАРСТВАЎ","chapter":"1","verse":"25","text":"І закалолі цяля; і прывялі хлопчыка да Ілія,"},{"book":"1 ЦАРСТВАЎ","chapter":"1","verse":"26","text":"і сказала: о, спадару мой! хай жыве душа твая, спадару мой! я - тая самая жанчына, якая тут пры табе стаяла і малілася Госпаду;"},{"book":"1 ЦАРСТВАЎ","chapter":"1","verse":"27","text":"за гэтае дзіця малілася я, і спраўдзіў мне Гасподзь просьбу маю, чаго я прасіла ў Яго;"},{"book":"1 ЦАРСТВАЎ","chapter":"1","verse":"28","text":"і я аддаю яго Госпаду на ўсе дні жыцьця ягонага - служыць Госпаду. І пакланілася там Госпаду."}]}