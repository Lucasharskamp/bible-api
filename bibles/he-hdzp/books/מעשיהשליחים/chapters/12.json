{"data":[{"book":"מעשי השליחים","chapter":"12","verse":"1","text":"באותם הימים התנכל המלך הורדוס למאמינים אחדים,"},{"book":"מעשי השליחים","chapter":"12","verse":"2","text":"אף הוציא להורג את יעקב השליח, אחיו של יוחנן."},{"book":"מעשי השליחים","chapter":"12","verse":"3","text":"כשראה הורדוס שהדבר מצא־חן בעיני מנהיגי היהודים, אסר את פטרוס באמצע חג הפסח."},{"book":"מעשי השליחים","chapter":"12","verse":"4","text":"הורדוס התכוון להעמיד את פטרוס למשפט פומבי בתום החג, ועל כן השליך אותו בינתיים לכלא והפקיד עליו שישה־עשר שומרים."},{"book":"מעשי השליחים","chapter":"12","verse":"5","text":"אולם הקהילה התפללה בעד פטרוס ללא הרף בעת מעצרו."},{"book":"מעשי השליחים","chapter":"12","verse":"6","text":"בלילה שקדם למשפט הפומבי ישן פטרוס בין שני חיילים, כבול בשרשרת כפולה, והשומרים שמרו בזהירות על פתח הכלא."},{"book":"מעשי השליחים","chapter":"12","verse":"7","text":"לפתע זרח אור בתוך התא, ומלאך ה׳ עמד לצידו של פטרוס. המלאך נגע בירכו של פטרוס והעירו משנתו. ”קום, מהר!“ קרא המלאך. באותו רגע נפלו השרשרות מעל־ידיו."},{"book":"מעשי השליחים","chapter":"12","verse":"8","text":"”התלבש ונעל את נעליך“, הוסיף המלאך, ופטרוס עשה. ”עכשיו לבש את מעילך ובוא אחרי!“ פקד."},{"book":"מעשי השליחים","chapter":"12","verse":"9","text":"פטרוס יצא מהתא בעקבות המלאך, אולם כל הזמן חשב שזהו רק חלום או חזיון; הוא לא יכול היה להאמין שכל זה קורה לו במציאות!"},{"book":"מעשי השליחים","chapter":"12","verse":"10","text":"הם חלפו על פני גוש התאים הראשון והשני, והגיעו אל שער הברזל הפונה לרחוב. השער נפתח לפניהם מעצמו, והם עברו דרכו. הם המשיכו ללכת עוד מרחק קצר, ולפתע נעלם המלאך."},{"book":"מעשי השליחים","chapter":"12","verse":"11","text":"פטרוס הבין לבסוף את המתרחש. ”אין זה חלום!“ אמר לעצמו. ”אלוהים באמת שלח את מלאכו להציל אותי מיד הורדוס וממזימותיהם של היהודים!“"},{"book":"מעשי השליחים","chapter":"12","verse":"12","text":"לאחר שעיכל את הדבר במוחו הלך אל ביתה של מרים, אמו של יוחנן מרקוס. שם התאספו מאמינים רבים לתפילה."},{"book":"מעשי השליחים","chapter":"12","verse":"13","text":"פטרוס דפק על דלת הבית, ונערה בשם רודה ניגשה לראות מי זה."},{"book":"מעשי השליחים","chapter":"12","verse":"14","text":"כשהכירה את קולו של פטרוס היא שמחה כל־כך, עד ששכחה לפתוח את הדלת. היא מיהרה להיכנס אל הבית וסיפרה לכולם שפטרוס עומד בחוץ."},{"book":"מעשי השליחים","chapter":"12","verse":"15","text":"האחים לא האמינו לה. ”יצאת מדעתך!“ קראו. אולם מאחר שרודה עמדה על שלה, חשבו: ”אולי זהו המלאך של פטרוס. הם ודאי הרגו אותו.“"},{"book":"מעשי השליחים","chapter":"12","verse":"16","text":"בינתיים המשיך פטרוס לדפוק על הדלת, וכשיצאו לבסוף האחים לפתוח את השער, הם הופתעו מאוד!"},{"book":"מעשי השליחים","chapter":"12","verse":"17","text":"פטרוס אמר להם לשתוק, וסיפר להם כיצד חילץ אותו האדון מבית־הכלא. ”ספרו זאת ליעקב ולאחים“, ביקש מהם, והלך לו למקום בטוח יותר."},{"book":"מעשי השליחים","chapter":"12","verse":"18","text":"עם אור הבוקר שררה מבוכה גדולה בכלא: מה קרה לפטרוס?"},{"book":"מעשי השליחים","chapter":"12","verse":"19","text":"הורדוס שלח את אנשיו לחפש את פטרוס, אך הם לא מצאו אותו. משום כך ציווה הורדוס לאסור את שישה־עשר השומרים, להעמידם לדין ולהוציאם להורג. לאחר מכן עזב את העיר ועבר לגור בקיסריה."},{"book":"מעשי השליחים","chapter":"12","verse":"20","text":"בהיותו בקיסריה הגיעה משלחת מהערים צור וצידון כדי לראותו. הורדוס לא היה ביחסים טובים עם תושבי הערים האלה, אולם חברי המשלחת התיידדו עם בלסטוס המזכיר של המחוז וביקשו שלום, כי מבחינה כלכלית הייתה ארצם תלויה במסחר עם ארצו של הורדוס."},{"book":"מעשי השליחים","chapter":"12","verse":"21","text":"נקבע להם ראיון עם הורדוס, וביום המיועד הוא לבש את בגדי מלכותו, ישב על כסא מפואר ונאם לפניהם."},{"book":"מעשי השליחים","chapter":"12","verse":"22","text":"בתום הנאום הריע לו הקהל בתשואות רמות וצעק: ”זהו קולו של אל, ולא של בן־תמותה!“"},{"book":"מעשי השליחים","chapter":"12","verse":"23","text":"באותו רגע הכה מלאך ה׳ את הורדוס במחלה קשה; גופו נמלא תולעים שכרסמו אותו, וכעבור זמן קצר מת, משום שקיבל את סגידת האנשים במקום שיחלוק את הכבוד לאלוהים."},{"book":"מעשי השליחים","chapter":"12","verse":"24","text":"בשורת הישועה של אלוהים התפשטה במהירות, ומאמינים רבים נוספו לקהילה."},{"book":"מעשי השליחים","chapter":"12","verse":"25","text":"לאחר שסיימו בר־נבא ושאול את שליחותם בירושלים, לקחו איתם את יוחנן מרקוס ושבו לאנטיוכיה."}]}