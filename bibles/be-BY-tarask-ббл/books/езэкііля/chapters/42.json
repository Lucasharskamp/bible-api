{"data":[{"book":"ЕЗЭКІІЛЯ","chapter":"42","verse":"1","text":"І вывеў мяне да зьнешняга двара паўночнаю дарогаю і прывёў мяне да пакояў, якія насупраць плошчы і насупраць будынка на поўнач,"},{"book":"ЕЗЭКІІЛЯ","chapter":"42","verse":"2","text":"да таго месца, якое каля паўночных дзьвярэй мае ў даўжыню сто локцяў, а ў шырыню пяцьдзясят локцяў."},{"book":"ЕЗЭКІІЛЯ","chapter":"42","verse":"3","text":"Насупраць дваццаці локцяў унутранага двара і насупраць памоста, які на зьнешнім двары, былі галярэя супраць галярэі ў тры ярусы."},{"book":"ЕЗЭКІІЛЯ","chapter":"42","verse":"4","text":"А перад пакоямі - ход у дзесяць локцяў шырыні, а ўсярэдзіну адзін локаць; дзьверы іх выходзяць на поўнач."},{"book":"ЕЗЭКІІЛЯ","chapter":"42","verse":"5","text":"Верхнія пакоі - вузейшыя, бо галярэя забірае ў іх крыху адносна ніжніх і сярэдніх пакояў гэтага будынка."},{"book":"ЕЗЭКІІЛЯ","chapter":"42","verse":"6","text":"Яны - у тры ярусы, і такіх слупоў, якія на дварах, няма ў іх; таму яны і зроблены вузей за ніжнія і сярэднія пакоі, пачынаючы ад дарогі."},{"book":"ЕЗЭКІІЛЯ","chapter":"42","verse":"7","text":"А вонкавая сьцяна насупраць гэтых пакояў ад зьнешняга двара, якая складае франтальны бок пакояў, мае даўжыні пяцьдзясят локцяў;"},{"book":"ЕЗЭКІІЛЯ","chapter":"42","verse":"8","text":"бо і пакоі на зьнешнім двары займаюць даўжыні толькі пяцьдзясят локцяў, і вось, перад храмам сто локцяў."},{"book":"ЕЗЭКІІЛЯ","chapter":"42","verse":"9","text":"А зьнізу - ход да гэтых пакояў з усходняга боку, калі падыходзяць да іх са зьнешняга двара."},{"book":"ЕЗЭКІІЛЯ","chapter":"42","verse":"10","text":"У шырыню сьцены двара на ўсход перад плошчаю і перад будынкам былі пакоі."},{"book":"ЕЗЭКІІЛЯ","chapter":"42","verse":"11","text":"І ход перад імі - такі самы, як і ў тых пакоях, якія выходзяць да поўначы, такая самая даўжыня, як і ў тых, і такая самая шырыня, і ўсе выхады зь іх і будова іхняя і дзьверы ў іх такія самыя, як і ў тых."},{"book":"ЕЗЭКІІЛЯ","chapter":"42","verse":"12","text":"Такія самыя дзьверы, як і ў пакоях, якія на поўдзень, і для ўваходу ў іх - дзьверы каля самай дарогі, якая ішла проста ўздоўж сьцяны на ўсход."},{"book":"ЕЗЭКІІЛЯ","chapter":"42","verse":"13","text":"І сказаў ён мне: пакоі на поўнач і пакоі на поўдзень, якія перад плошчаю, ёсьць пакоі сьвяшчэнныя, у якіх сьвятары, якія набліжаюцца да Госпада, ядуць самыя сьвятыя ахвяры; там сама яны кладуць самыя сьвятыя ахвяры і хлебнае прынашэньне, і ахвяру за грэх і ахвяру за злачынства, бо гэта месца сьвятое."},{"book":"ЕЗЭКІІЛЯ","chapter":"42","verse":"14","text":"Калі ўвойдуць туды сьвятары, дык яны не павінны выходзіць з гэтага сьвятога месца на зьнешні двор, пакуль не пакінуць там вопраткі сваёй, у якой служылі, бо яна сьвяшчэнная; яны павінны апрануцца ў іншае адзеньне, і тады выходзіць да людзей."},{"book":"ЕЗЭКІІЛЯ","chapter":"42","verse":"15","text":"Калі ён закончыў мерыць унутраны храм, дык вывеў мяне праз браму, якая выходзіць на ўсход, і пачаў мерыць яе вакол."},{"book":"ЕЗЭКІІЛЯ","chapter":"42","verse":"16","text":"Ён абмерыў усходні бок мернаю трысьцінаю і намераў мернаю трысьцінаю ўсяго пяцьсот трысьцін;"},{"book":"ЕЗЭКІІЛЯ","chapter":"42","verse":"17","text":"з паўночнага боку тою самаю мернаю трысьцінаю намераў усяго пяцьсот трысьцін;"},{"book":"ЕЗЭКІІЛЯ","chapter":"42","verse":"18","text":"з паўднёвага боку намераў мернаю трысьцінаю таксама пяцьсот трысьцін."},{"book":"ЕЗЭКІІЛЯ","chapter":"42","verse":"19","text":"Павярнуўшыся на заходні бок, намераў мернаю трысьцінаю пяцьсот трысьцін."},{"book":"ЕЗЭКІІЛЯ","chapter":"42","verse":"20","text":"З усіх чатырох бакоў ён вымерыў яго; вакол яго быў мур даўжынёю ў пяцьсот трысьцін і ў пяцьсот трысьцін шырынёю, каб аддзяліць сьвятое месца ад несьвятога."}]}