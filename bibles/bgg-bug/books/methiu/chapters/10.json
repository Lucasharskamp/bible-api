{"data":[{"book":"Methiu","chapter":"10","verse":"1","text":"Isu è awai samoy snanyi shii ò ho srane ibuii ragungthek khia pha nane ichua miiriie nane radthek shii gang phi pha riichai phi."},{"book":"Methiu","chapter":"10","verse":"2","text":"Hì ne guaphasamoythek snanyi pha ibeng ro: igobi Simon (Phithar ro è ho), chiih-è ai ikhuii Andrew; Zebedi pha dufuii Jems nane ai ikhuii Jon;"},{"book":"Methiu","chapter":"10","verse":"3","text":"Philiph nane Bartholomew; Thomas nane mijin thanpha Methiu; Alphayus pha dufuii Jems nane Thadaeus;"},{"book":"Methiu","chapter":"10","verse":"4","text":"Soh shii miie pha Simon nane Isu shii zum yi pha Judas Iskharioth ithek ro."},{"book":"Methiu","chapter":"10","verse":"5","text":"Isu è ji pha samoy snanyi shii miyao yua ne fuang thoh ge: Gai bran pha soh shii nane Samaria thawunthek shii awuii rabo."},{"book":"Methiu","chapter":"10","verse":"6","text":"Jiphachiang shii, nathek ne Israel pha bran, ro shiishai san dun pha thiig shii wuii bo."},{"book":"Methiu","chapter":"10","verse":"7","text":"10:7-15: Lug 10:4-12Wuii srane yua bo, hamangkhung pha Sajathua ne inui sha ro!"},{"book":"Methiu","chapter":"10","verse":"8","text":"Radpho shii gang phi bo, iypho shii chai hà yi bo, hìariie è radpho shii gang phi bo, chiih-è, ibuiithek shii khia phi bo. Nathek è igong aphi pha mua, jiè nathek ne gai shii igong ayie pha phi muii bo."},{"book":"Methiu","chapter":"10","verse":"9","text":"Nathek ne san liiman nane thama pha bangthek ahan rabo."},{"book":"Methiu","chapter":"10","verse":"10","text":"10:10: 1Khor 9:14; 1Thi 5:18 Lumuii hà lua shii chayem pha biia de ayie rabo, chiih-è, lai ne gua pha phadiig nane lakhiathek nane thagin de ahan rabo. Bliaphothek è nyie chiid pha ji shii ne phi ruii phro."},{"book":"Methiu","chapter":"10","verse":"11","text":"Nathek è thawun nane thiig hà wuii mage shii, nathek shii wie ho pha yang pho shii sow bo. Chiih-è, nathek è ji pha ithua adung sapho shii ne ai rog shii rai bo."},{"book":"Methiu","chapter":"10","verse":"12","text":"Khuchung, nathek è hò iliing hà wuii shii, yao bo, liijiing ne nathek rog shii um bo."},{"book":"Methiu","chapter":"10","verse":"13","text":"Jipha hò bran è nathek shii wie ho arone, nathek pha liijiing nane salamthek ne rai yi bo; chiih-è, ithek è nathek shii wie aho arone, chiihphado nawaithek ro salamthek ji idoh yi bo."},{"book":"Methiu","chapter":"10","verse":"14","text":"10:14: Blk 13:51 Chiih-è, giak hò hà nane thawun hà nathek shii wie aho arone, chiihphado ji pha ithua thoh srane nawaithek laikham pha nyiakphlab kham ne thoh marui bo."},{"book":"Methiu","chapter":"10","verse":"15","text":"10:15: Mth 11:24; Igo 19:24-28 Gu è nathek shii izai yao, Chua pha inai shii Hamangkhung-aphuii è ji pha thiigthek è ne Sodom nane Gomorah pha branthek shii lamuna bushun rek ruii phro!"},{"book":"Methiu","chapter":"10","verse":"16","text":"Yoi bo! Gu è nathek shii shiishai duiine choishaluii um pha duchoi shii thoh ramuii ro. Nathek ne pham duiine briak rek ne, pharo duiine zum rek bo."},{"book":"Methiu","chapter":"10","verse":"17","text":"10:17-20: Mrg 13:9-11; Lug 12:11,12; 21:12-15 Riig bthan bo. Hanyie è nathek shii zum ne limiang moe hà noh dun ne chiih-è nathek shii ne misiahòthek hà chia ruii phro."},{"book":"Methiu","chapter":"10","verse":"18","text":"Gu chiang è nathek shii chua pha bohkhohphothek nane sajathek moe noh ruii phro, chiih-è Mua Wie ji nathek shii nane gai bran shii yao bo."},{"book":"Methiu","chapter":"10","verse":"19","text":"Khuchung ithek è nathek shii noh ne chuajan noh shii, na khi-èrek ne yao chiih-è nyie yao chid pha ji shii samdiig arek chid rabo; ishak thog mage shii, nathek nyie yao pha ji ne phi ruii phro."},{"book":"Methiu","chapter":"10","verse":"20","text":"Nathek è nyie yao pha miyaogamthek jine nathek re-è asi phro; jithek ne Aphuii pha ragung è nathek è yao ruii phro."},{"book":"Methiu","chapter":"10","verse":"21","text":"“Branthek awaithek khuiino shii ua muii pha ithek shii phi muii phro chiih-è Aphuii è awaithek aniphiing shii duiine rek phro, Aniphiing de awaithek pha Aphuii-amuii shii gidieg rek ne iy yi pha phi muii phro.”"},{"book":"Methiu","chapter":"10","verse":"22","text":"10:22: Mth 24:9; Mrg 13:13; Lug 21:17; Mth 24:13; Mrg 13:13Zab è nathek shii gu chiang è khiijai ruii phro, Jishii, hanyie è iidohhè thog pha kho pho ne ragia rey ruii phro."},{"book":"Methiu","chapter":"10","verse":"23","text":"Ithek shii thawun jia hà diigkhui ruii shii, gai hà yo marui bo. Gu è nathek shii izai yang dang. “Bran dufuii awuii sapho shii ne Israel pha zab thawun blia ne ajong ba phro.”"},{"book":"Methiu","chapter":"10","verse":"24","text":"10:24: Lug 6:40; Jon 13:16; 15:20 “Samoy ne awai masdo è boh asi ro; khiao ne awai Ithong è boh asi ro."},{"book":"Methiu","chapter":"10","verse":"25","text":"10:25: Mth 9:34; 12:24; Mrg 3:22; Lug 11:15 Ji-è, samoy ne Masdo duiine rek pha ji ne chodang pha rek bo, khiao de awai Ithong duiine rek bo. Haliingpha khrug shii Ibuii rone ho arone, ji pha haliingpho branthek shii bajo buii ibeng ho phro."},{"book":"Methiu","chapter":"10","verse":"26","text":"“Ji-è branthek shii arumchid rabo. Thuh shii nyie kheb pha ji ne hong ruii phro, chiih-è ug pha ji ne thieg ruii phro."},{"book":"Methiu","chapter":"10","verse":"27","text":"Gu è igiia shii nyie yao pha ji ne inai shii yao din bo, chiih-è nathek è nyie ug ne yoi pha ji hòthek lakhung è yao dun."},{"book":"Methiu","chapter":"10","verse":"28","text":"Hanyie è siu shii ua ne jimagunde ragung shii a-ua mua pho shii arum rabo; ji pha chiang shii, Hamangkhung-aphuii shii rum bo, hanyie ne siu nane ragung shii thumuluii hà mua maphi phro."},{"book":"Methiu","chapter":"10","verse":"29","text":"Nathek sikhi jia è fuiishiiraithek nyi nyapheg mua phro, thuh de Jishii, Aphuii è achid sapho ne ji pha fuiishiirai jia de nyiak shii achiih mua phro."},{"book":"Methiu","chapter":"10","verse":"30","text":"Nathek shii de, ji duiine nathek khrug shii um pha khaziangthek de zab tham ne ruiijong ro."},{"book":"Methiu","chapter":"10","verse":"31","text":"Ji-è, arum chid rabo; nathek ne ji pha fuiishiiraithek è de bajo igong pha branthek ro!”"},{"book":"Methiu","chapter":"10","verse":"32","text":"Hanyie è ithek ne gu è rey phrone hong yao arone, hamangkhung pha Aphuii moe shii gu è ji duiine rek phi pha ro."},{"book":"Methiu","chapter":"10","verse":"33","text":"10:33: 2Thi 2:12 Jishii, hanyie gu shii hong ne snai arone, aishii de gu hamangkhung pha Aphuii moe shii snai ruii phro."},{"book":"Methiu","chapter":"10","verse":"34","text":"Gu è ichiih sohjambling shii liijiing yie ne wuii pha ji anow rabo. Asi, gu ne liijiing yie ne wuii pha asi ro, jishii khamriie yi ne wuii ruii phro."},{"book":"Methiu","chapter":"10","verse":"35","text":"10:35,36: Mikh 7:6 Gu ne dufuii è aphuii shii mak rek yi pha ji rab wuii phro, dimi è amuii shii mak rek yi, shami è khiing shii mak rek yi pha ji rab pha wuii."},{"book":"Methiu","chapter":"10","verse":"36","text":"Naro bajo awie pha mak ne nawai haliing è rey ruii phro."},{"book":"Methiu","chapter":"10","verse":"37","text":"“Hanyie gu shii è de muna awaithek aphuii dinne amuii shii miie pho ne” Guro samoythek rek pha adunmey phro; hanyie è awaithek dufuii dimi shii gu è de muna miie pho ne guro samoythek rek pha adunmey phro."},{"book":"Methiu","chapter":"10","verse":"38","text":"10:38: Mth 16:24; Mrg 8:34; Lug 9:23Hanyie è awai bai ji han ne gu idoh aluagieng pho ne guro samoythek rek pha adunmey phro."},{"book":"Methiu","chapter":"10","verse":"39","text":"10:39: Mth 16:25; Mrg 8:35; Lug 9:24; 17:33; Jon 12:25 Hanyie è awai siu sieng pha ragia rek arone, mua ruii phro; Jishii hanyie gu chiang è awai chai shii mua muii arone mua ruii phro."},{"book":"Methiu","chapter":"10","verse":"40","text":"Hanyie è nathek shii wie ho ai ne gu shii de wie ho ruii ro, chiih-è hanyie gu shii wie ho pho ne gu shii thoh ge pha ji shii wie ho ro."},{"book":"Methiu","chapter":"10","verse":"41","text":"Hanyie è Hamangkhung-aphuii pha muapho shii wie ho, nyieliieshii ai ne Hamangkhung-aphuii pha muapho ro, nathek shii mua pha lasen ne aishii de mua ruii phro. Chiih-è hanyie è bran wie shii wieho nyieliieshii ai de wie, aishii de ithek lasen ji mua ruii phro."},{"book":"Methiu","chapter":"10","verse":"42","text":"Nathek de hì izai thieg mage bo, nyieliieshii ai ne guro samoy rone hanyie è guro ìu samoythek jia shii de kho choi phi ne niing yi, hamblo shii lasen mua ruii phro."}]}