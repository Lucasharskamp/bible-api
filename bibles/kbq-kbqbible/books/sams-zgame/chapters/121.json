{"data":[{"book":"Sams-Zgame","chapter":"121","verse":"1","text":"Nagra navua kesga hu'na agonaramintega koanagi, inantegati nazamahu vahera egahie?"},{"book":"Sams-Zgame","chapter":"121","verse":"2","text":"Monane mopanema tro'ma hu'nea Ra Anumzantegati naza hu'zana ne-e."},{"book":"Sams-Zgame","chapter":"121","verse":"3","text":"Agra katre'nigenka regrarinka omasegosane. Na'ankure kagri'ma kegavama hunegantemo'a avura nomasea ne' mani'ne."},{"book":"Sams-Zgame","chapter":"121","verse":"4","text":"Antahio, tamagerfa huno Israeli vahe'ma kegavama hunezmantemo'a, avu'tokora nosuno avura nomasea ne' mani'ne."},{"book":"Sams-Zgame","chapter":"121","verse":"5","text":"Ra Anumzamo'a tamagrira kegava huramante'ne. Ra Anumzamo'a tona zafagna huno kagri tvaonte mani'neno, kegava hunegante."},{"book":"Sams-Zgame","chapter":"121","verse":"6","text":"Zage feru'pima nevnankeno'a zagemo'a tenogasagesigeno, kenage'ma nevnankeno'a, ikamo'a hazenkea ogamigahie."},{"book":"Sams-Zgame","chapter":"121","verse":"7","text":"Ra Anumzamo'a kagrira kegava hugante'sigenka, so'e hunka nemaninka hazenkea e'origahane."},{"book":"Sams-Zgame","chapter":"121","verse":"8","text":"Meninteti'ma agafa huteno henkama maninoma vaniana, inantego vunka enka'ma hananana Ra Anumzamo'a avua anteno kegava hugante vava huno vugahie."}]}