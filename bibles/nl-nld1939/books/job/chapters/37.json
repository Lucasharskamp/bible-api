{"data":[{"book":"Job","chapter":"37","verse":"1","text":"Ja, hierover siddert mijn hart, En springt op van zijn plaats."},{"book":"Job","chapter":"37","verse":"2","text":"Hoort, hoort het bulderen van zijn stem, Het gebrom, dat komt uit zijn mond."},{"book":"Job","chapter":"37","verse":"3","text":"Langs heel de hemel slingert Hij zijn bliksem, En tot de grenzen der aarde."},{"book":"Job","chapter":"37","verse":"4","text":"Zijn stem gromt achter Hem aan, Hij dondert met zijn machtige kreet; Hij houdt de bliksem niet terug, Wanneer zijn stem zich laat horen."},{"book":"Job","chapter":"37","verse":"5","text":"Maar ook wonderen wrocht God door zijn stem, Doet grote, onbegrijpelijke dingen!"},{"book":"Job","chapter":"37","verse":"6","text":"Hij spreekt tot de sneeuw: Val op aarde neer; Tot de regenstromen: Weest hevig!"},{"book":"Job","chapter":"37","verse":"7","text":"Dan sluit Hij alle mensen op, Opdat ieder sterveling zijn werk erkent;"},{"book":"Job","chapter":"37","verse":"8","text":"Ook de dieren zoeken hun schuilplaats op, En leggen zich neer in hun holen."},{"book":"Job","chapter":"37","verse":"9","text":"Uit zijn kamer komt de wervelwind, Uit zijn voorraadschuren de koude;"},{"book":"Job","chapter":"37","verse":"10","text":"Door de adem Gods wordt het ijs gestolten, De watervlakte in boeien gelegd;"},{"book":"Job","chapter":"37","verse":"11","text":"Het zwerk belaadt Hij met dampen, En spreidt zijn lichtende wolken uit."},{"book":"Job","chapter":"37","verse":"12","text":"Ze zweven naar alle kanten rond, En gaan, zoals Hij het beschikt, Om te volbrengen, wat Hij hun gebiedt, Op de oppervlakte der aarde:"},{"book":"Job","chapter":"37","verse":"13","text":"Is het tot straf, ze volbrengen zijn wil; Is het tot zegen, ze voeren hem uit."},{"book":"Job","chapter":"37","verse":"14","text":"Job, schenk er uw aandacht aan, Houd op, en let op Gods wonderen!"},{"book":"Job","chapter":"37","verse":"15","text":"Begrijpt ge, hoe God ze gebiedt, En het licht van zijn wolken doet flitsen;"},{"book":"Job","chapter":"37","verse":"16","text":"Begrijpt ge iets van het zweven der wolken, Van de wonderwerken van den Alwetende?"},{"book":"Job","chapter":"37","verse":"17","text":"Gij, wiens kleren te warm zijn, Als de aarde amechtig van de zuidenwind ligt:"},{"book":"Job","chapter":"37","verse":"18","text":"Kunt gij, evenals Hij, het zwerk tot een uitspansel strijken, Vast als een spiegel van gegoten metaal?"},{"book":"Job","chapter":"37","verse":"19","text":"Laat mij weten, wat wij Hem zullen zeggen, Wij, die door de duisternis hulpeloos staan!"},{"book":"Job","chapter":"37","verse":"20","text":"Zal deze wijken wanneer ik het zeg; Worden weggevaagd, als de mens het beveelt?"},{"book":"Job","chapter":"37","verse":"21","text":"Neen, thans aanschouwt men geen licht, Het is door de wolken verduisterd; Maar een wind steekt op, en bezemt ze weg:"},{"book":"Job","chapter":"37","verse":"22","text":"En uit het Noorden breekt de goudglans door! God is van ontzagwekkende luister omringd:"},{"book":"Job","chapter":"37","verse":"23","text":"Wij dringen dus niet tot den Almachtige door! Hij is groot in kracht en gerechtigheid; Hij is de Heer van het recht, die nimmer verdrukt!"},{"book":"Job","chapter":"37","verse":"24","text":"Daarom moeten de mensen Hem vrezen, Doorgronden Hem al de wijzen niet!"}]}