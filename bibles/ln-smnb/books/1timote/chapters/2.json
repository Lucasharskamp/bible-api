{"data":[{"book":"1 Timote","chapter":"2","verse":"1","text":"Boye liboso na nyonso, nazali kolendisa ete bosengaka na Nzambe, bosambelaka Ye, bobondelaka Ye mpo na bato mosusu mpe bozongiselaka Ye matondi mpo na bato nyonso,"},{"book":"1 Timote","chapter":"2","verse":"2","text":"mpo na bakonzi mpe mpo na bakambi nyonso, mpo ete tokoka kobika bomoi ya boboto, ya kimia, ya botosi kati na makambo ya Nzambe, mpe bomoi ya bosantu."},{"book":"1 Timote","chapter":"2","verse":"3","text":"Pamba te yango nde ezali malamu mpe esepelisaka Nzambe Mobikisi na biso,"},{"book":"1 Timote","chapter":"2","verse":"4","text":"oyo alingi ete bato nyonso babikisama mpe bayeba solo."},{"book":"1 Timote","chapter":"2","verse":"5","text":"Solo, ezali na Nzambe kaka moko. Ndenge moko mpe ezali na Moyokanisi kaka moko kati na Nzambe mpe bato : ezali moto moko, Yesu-Klisto"},{"book":"1 Timote","chapter":"2","verse":"6","text":"oyo amikabaki lokola mbeka mpo na kokangola bato nyonso. Yango nde litatoli oyo epesamaki na tango oyo abongisa."},{"book":"1 Timote","chapter":"2","verse":"7","text":"Ezali mpe mpo na litatoli yango nde Nzambe atiaki ngai mopanzi sango mpe ntoma, mpo na kolakisa kondima mpe solo epai ya Bapagano. Nazali kokosa te, nazali nde koloba solo."},{"book":"1 Timote","chapter":"2","verse":"8","text":"Yango wana nalingi ete mibali basambelaka na bisika nyonso, na kotombola maboko ya bule, na kanda te mpe na koswana te."},{"book":"1 Timote","chapter":"2","verse":"9","text":"Nalingi mpe ete basi balataka na ndenge oyo ebongi, oyo ekoki te kobetisa bato mabaku, mpe na ndenge ya lolendo te ; bakangisa suki te mpe balata te ezala biloko ya wolo, mayaka to bilamba ya talo makasi,"},{"book":"1 Timote","chapter":"2","verse":"10","text":"kasi balata nde misala ya malamu, misala oyo ebongi mpo na basi oyo batatolaka polele ete bagumbamelaka Nzambe."},{"book":"1 Timote","chapter":"2","verse":"11","text":"Na tango ya mateya, basi basengeli kovanda nye mpe kozala na botosi."},{"book":"1 Timote","chapter":"2","verse":"12","text":"Napesi te na mwasi nzela ya koteya to ya kozala na bokonzi na likolo ya mobali ; mwasi asengeli nde kovanda nye."},{"book":"1 Timote","chapter":"2","verse":"13","text":"Solo Nzambe asalaki liboso Adamu, mpe sima, Eva."},{"book":"1 Timote","chapter":"2","verse":"14","text":"Ezali Adamu te moto akosamaki ; ezali mwasi nde akosamaki mpe abukaki mobeko ya Nzambe,"},{"book":"1 Timote","chapter":"2","verse":"15","text":"kasi mwasi akobikisama na nzela ya kobota. Basi bakobikisama soki bakobi kati na kondima, kati na bolingo mpe kati na bosantu oyo ezangi lolendo."}]}