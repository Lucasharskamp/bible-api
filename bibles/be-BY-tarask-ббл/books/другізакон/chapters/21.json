{"data":[{"book":"ДРУГІ ЗАКОН","chapter":"21","verse":"1","text":"Калі ў зямлі, якую Гасподзь, Бог твой, дае табе ў валоданьне, знойдзены будзе забіты, які ляжыць на полі, і невядома, хто забіў яго,"},{"book":"ДРУГІ ЗАКОН","chapter":"21","verse":"2","text":"дык няхай выйдуць старэйшыны твае і судзьдзі твае і памераюць адлегласьць да гарадоў, якія вакол забітага;"},{"book":"ДРУГІ ЗАКОН","chapter":"21","verse":"3","text":"і старэйшыны горада таго, які будзе найбліжэй да забітага, няхай возьмуць цялушку, на якой не працавалі, якая не насіла ярма,"},{"book":"ДРУГІ ЗАКОН","chapter":"21","verse":"4","text":"і няхай старэйшыны таго горада завядуць гэтую цялушку ў дзікую даліну, якая ня ўроблена і не засеяна, і заколюць там цялушку ў даліне;"},{"book":"ДРУГІ ЗАКОН","chapter":"21","verse":"5","text":"і прыйдуць сьвятары, сыны Лявііныя, - бо іх выбраў Гасподзь, Бог твой, служыць Яму, і дабраслаўляць імем Госпада, і паводле слова іхняга трэба рашыць усякую спрэчную справу і ўсякую прычыненую шкоду,"},{"book":"ДРУГІ ЗАКОН","chapter":"21","verse":"6","text":"і ўсе старэйшыны горада таго, найбліжэйшыя да забітага, няхай абмыюць рукі свае над цялушкай, зарэзанай у даліне,"},{"book":"ДРУГІ ЗАКОН","chapter":"21","verse":"7","text":"і абвесьцяць і скажуць: рукі нашыя не пралілі крыві гэтай, і вочы нашыя ня бачылі;"},{"book":"ДРУГІ ЗАКОН","chapter":"21","verse":"8","text":"ачысьці народ Твой, Ізраіля, які Ты, Госпадзе, вызваліў, і не залічы народу Твайму, Ізраілю, нявіннай крыві. І яны ачысьцяцца ад крыві."},{"book":"ДРУГІ ЗАКОН","chapter":"21","verse":"9","text":"Так павінен ты змываць у сябе кроў невінаватага, калі хочаш рабіць добрае і справядлівае прад вачыма Госпада."},{"book":"ДРУГІ ЗАКОН","chapter":"21","verse":"10","text":"Калі выйдзеш на вайну супраць ворагаў тваіх, і Гасподзь, Бог твой, аддасьць іх у рукі твае, і возьмеш іх у палон,"},{"book":"ДРУГІ ЗАКОН","chapter":"21","verse":"11","text":"і ўбачыш сярод палонных жанчыну, прыгожую з твару, і пакахаеш яе, і захочаш узяць яе сабе за жонку,"},{"book":"ДРУГІ ЗАКОН","chapter":"21","verse":"12","text":"дык прывядзі яе ў дом свой, і няхай яна астрыжэ галаву сваю і абрэжа пазногці свае,"},{"book":"ДРУГІ ЗАКОН","chapter":"21","verse":"13","text":"і здыме зь сябе палоньніцкую вопратку сваю, і жыве ў доме тваім, і аплаквае бацьку свайго і маці сваю цэлы месяц; і пасьля таго ты можаш увайсьці да яе і зрабіцца яе мужам, і яна будзе тваёю жонкаю;"},{"book":"ДРУГІ ЗАКОН","chapter":"21","verse":"14","text":"калі ж яна пасьля не спадабаецца табе, дык ты адпусьці яе, куды яна захоча, але не прадавай яе за срэбра і ня ўводзь яе ў рабства, бо ты ўпакорыў яе."},{"book":"ДРУГІ ЗАКОН","chapter":"21","verse":"15","text":"Калі ў каго будуць дзьве жонкі - адна любая, а другая нялюбая, і як любая, так і нялюбая народзяць яму сыноў, і першынцам будзе сын нялюбай, -"},{"book":"ДРУГІ ЗАКОН","chapter":"21","verse":"16","text":"дык, пры падзеле сынам сваім маёмасьці сваёй, ён ня можа сыну жонкі любай аддаць першынства перад першародным сынам нялюбай;"},{"book":"ДРУГІ ЗАКОН","chapter":"21","verse":"17","text":"а першынцам павінен прызнаць сына нялюбай і даць яму двайную долю з усяго, што ў яго знойдзецца, бо ён ёсьць пачатак сілы ягонай, яму належыць права першародства."},{"book":"ДРУГІ ЗАКОН","chapter":"21","verse":"18","text":"Калі ў каго будзе сын упарты і непакорлівы, які ня слухаецца голасу бацькі свайго і голасу маці сваёй, і яны каралі яго, але ён ня слухаецца іх, -"},{"book":"ДРУГІ ЗАКОН","chapter":"21","verse":"19","text":"дык бацька ягоны і маці ягоная няхай возьмуць яго і прывядуць яго да старэйшынаў горада свайго і да варотаў свайго жытла"},{"book":"ДРУГІ ЗАКОН","chapter":"21","verse":"20","text":"і скажуць старэйшынам горада свайго: «гэты сын наш упарты і непакорлівы, ня слухаецца слоў нашых, ласун і пэяніца»;"},{"book":"ДРУГІ ЗАКОН","chapter":"21","verse":"21","text":"тады ўсе жыхары горада ягонага няхай пабэюць яго камянямі да сьмерці; і так вынішчы зло спасярод сябе, і ўсе Ізраільцяне пачуюць і збаяцца."},{"book":"ДРУГІ ЗАКОН","chapter":"21","verse":"22","text":"Калі ў кім знойдзецца злачынства, вартае сьмерці, і ён будзе ўсьмерчаны, і ты павесіш яго на дрэве,"},{"book":"ДРУГІ ЗАКОН","chapter":"21","verse":"23","text":"дык цела ягонае не павінна начаваць на дрэве, а пахавай яго таго ж самага дня, бо пракляты прад Богам павешаны на дрэве, але не апаганьвай зямлі тваёй, якую Гасподзь, Бог твой, дае табе ў дзялянку."}]}