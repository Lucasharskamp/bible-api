{"data":[{"book":"Qolasiyasen","chapter":"1","verse":"1","text":"Xoossa shenen Yesus kiristoosan kiitetida Phawulosapene nu isha Xinitosape,"},{"book":"Qolasiyasen","chapter":"1","verse":"2","text":"Qolasiyasen diza kiristoosan dummatidaytassine ammanetida ishatas nu Aawa Xoossafe sarotethine kiyateth intes gido."},{"book":"Qolasiyasen","chapter":"1","verse":"3","text":"Nu inte gishshi woossiza wurso gallas nu Goda Yesus kiristoosa Aawa Xoossa galatoos."},{"book":"Qolasiyasen","chapter":"1","verse":"4","text":"Gaasoyka intes Yesus kiristoosan diza ammanonine ammaniza asa inte wurs siiqizayssa nu siyida gishshiko."},{"book":"Qolasiyasen","chapter":"1","verse":"5","text":"Hess wurikka haniday salon intes giigetida hidotape dendidayssankko. Hessa he hedota gishshi mishiracho qaala inte kasetidi siydista."},{"book":"Qolasiyasen","chapter":"1","verse":"6","text":"Hessika hee inteko gakides. Hessa mishiracho qaala inte siyosopenne Xoossa kiyatetha tumatetha inte ero gallasafe haa simmin alame yuushon izi oothishe dizayssa mala inte achchan ayfe ayfishene diccishe dees."},{"book":"Qolasiyasen","chapter":"1","verse":"7","text":"Hessaka ha7i nu gishshi gididi kiristoosas ammanetida oothancha gididayssinne nunara issife oothiza siiqizade Ephapiray intena tamarisides."},{"book":"Qolasiyasen","chapter":"1","verse":"8","text":"Qasseka izi intenan diza ayana siiqotetha nuusu yootides."},{"book":"Qolasiyasen","chapter":"1","verse":"9","text":"Nu qasse hessa siyosope haa simmin inte Xoossa shene eratethaninne ayana cinccatethan intena kunththana mala inte gishshi woossa qanxxibeyko."},{"book":"Qolasiyasen","chapter":"1","verse":"10","text":"Hessaththoka Godas bessiza duusu daana mala inte iza poli ufayssana mala lo7o ootho wurson ayfe immana malanne Xoossu eron dicci dicci baana mala nu intes woossos."},{"book":"Qolasiyasen","chapter":"1","verse":"11-12","text":"Intes gita minotethine danda7ay deyana mala iza boncho wolqa mala inte keehi minni ufa7ettishe7oso geeshati laatiza po7oso nu laatanas nuna gathida Xoossa Aawa galatana malakko."},{"book":"Qolasiyasen","chapter":"1","verse":"13","text":"Izi nuna dhuman haaretethafe ashshidi gede ba dosiza naaza kawotethan nuna pinththides."},{"book":"Qolasiyasen","chapter":"1","verse":"14","text":"Nu izan wozettidi nagarape maaretidos."},{"book":"Qolasiyasen","chapter":"1","verse":"15","text":"Kiristoosay ayfen beetontta Xoossas tumu lemusone medhetetha wursofe gitanne bayrako."},{"book":"Qolasiyasen","chapter":"1","verse":"16","text":"Medheteth wuri izan medhettides. Salonine sa7an dizayti, ayfen beetizaytine beetonttayti gidinkka woliqamata gidinka haarizayta gidinka woykko godatethi dizayti haniday wurikka izan izas medhetides."},{"book":"Qolasiyasen","chapter":"1","verse":"17","text":"Izi wursofe kase dees. Wurika issi bolla oyketi minniday izaniko."},{"book":"Qolasiyasen","chapter":"1","verse":"18","text":"Izi ba asateth gidida woossa keethays hu7eko. Wurisos bolla gidana mala izi hayqida asa wursofe koyro dendides."},{"book":"Qolasiyasen","chapter":"1","verse":"19","text":"Hessika haniday kumetha Xoossatethay iza naazan deyana mala Xoossa Aawa shene gidida gishshiko."},{"book":"Qolasiyasen","chapter":"1","verse":"20","text":"Masqale bolla izape gukida suuthan saroteth medhidi biitta bolla gidin salo bolla dizayssa wurs iza baggara benara iginththides."},{"book":"Qolasiyasen","chapter":"1","verse":"21","text":"Inte iitta amale geedon kase inte Xoossafe shaaketidi inte inte qofara iza morikistakoshin."},{"book":"Qolasiyasen","chapter":"1","verse":"22","text":"Ha7i qasse inte bolla balayine wothoy bayndda geeshata oothidi intena ba sinthth shiishanas kiristoosa asho hayqo baggara Xooss intena iginththides."},{"book":"Qolasiyasen","chapter":"1","verse":"23","text":"Hessika hananay inte ammanon xaphidine giigetidi inte inte ammanon ekkida mishshiracho qaalape qaaxxontta minni eqqikokko. Intesinne salo gufanththon diza medhetethas sabaketida mishiracho qaalay hessako. Ta Phawulosayka hayssa ha mishshiracho qaalas oothancha gidadis."},{"book":"Qolasiyasen","chapter":"1","verse":"24","text":"Ta inte gishshi waaye beyidayss ha7ika tana ufaysses. Kiristoosay ba asatetha hessika woossa keeththa gishshi izi ekkida waayezape ekkishin pacciday diiko tani ta ashon kunthana."},{"book":"Qolasiyasen","chapter":"1","verse":"25","text":"Xoossa qaala ta intes pacey baynida gaththana mala taas Xoossafe imettida hadara mala ta woossa keeththa oothancha gidadis."},{"book":"Qolasiyasen","chapter":"1","verse":"26","text":"Ha qaalay beni wodepene kase yeletethafe geemmid xuura gidi gammi7des. Ha7i gidiko ammanizaytas wursos qonccides."},{"book":"Qolasiyasen","chapter":"1","verse":"27","text":"Xoossi ba asas qonccisanas koyida xuuray iza boncho duretethay dere asa gidida inte giddon ay mala gitakone bessanaskko. Izika iza boncho ufayssi gidida inte gidon diza kiristoosako."},{"book":"Qolasiyasen","chapter":"1","verse":"28","text":"Nuka issi issi ura kiristoosas kumetha asi hisiti shiishanas danda7ana mala asi wurs hiillara zorishene tamarisishe kiristoossa gishshi sabakoos."},{"book":"Qolasiyasen","chapter":"1","verse":"29","text":"Taka ta garisan minththa oothiza iza woliqan ubbaa baaxistashe he qofa polanas dafistayss."}]}