{"data":[{"book":"Jesaja","chapter":"52","verse":"1","text":"Ontwaak, ontwaak! Sion, bekleed u met kracht, Jerusalem, heilige stad, trek uw feestgewaad aan; Want nooit meer treedt bij u binnen Onbesnedene of onreine!"},{"book":"Jesaja","chapter":"52","verse":"2","text":"Schud het stof van u af, en sta op, Gevangene, Jerusalem; Slaak de boeien van uw hals, Gevangen dochter van Sion!"},{"book":"Jesaja","chapter":"52","verse":"3","text":"Want zó spreekt Jahweh, de Heer; Om niet zijt ge verkocht; Niet voor de prijs van zilver Zult ge worden gelost!"},{"book":"Jesaja","chapter":"52","verse":"4","text":"Want zó spreekt Jahweh, de Heer: Mijn volk trok eertijds naar Egypte, Om daar te verblijven, En Assjoer heeft het zonder reden verdrukt."},{"book":"Jesaja","chapter":"52","verse":"5","text":"Maar hier, zegt Jahweh, wat heb Ik hier nog te doen? Mijn volk is er heengesleept zonder enige grond; Zijn tyrannen razen, zegt Jahweh; Dag in, dag uit wordt mijn Naam er gelasterd!"},{"book":"Jesaja","chapter":"52","verse":"6","text":"Waarachtig, mijn volk zal er mijn Naam leren kennen; Ja, op die dag zal het weten, Dat Ik het ben, die zegt: Hier ben Ik!"},{"book":"Jesaja","chapter":"52","verse":"7","text":"Hoe lieflijk zijn op de bergen De voeten van den vreugdebode, Die vrede meldt, de blijmare brengt, het heil verkondigt, Tot Sion zegt: Uw God gaat heersen!"},{"book":"Jesaja","chapter":"52","verse":"8","text":"Al uw wachters verheffen hun stem En jubelen in koren; Want ze zien met hun ogen, Dat Jahweh terugkeert naar Sion."},{"book":"Jesaja","chapter":"52","verse":"9","text":"Juicht en jubelt in koren Puinen van Jerusalem; Want Jahweh erbarmt zich over zijn volk, En gaat Jerusalem verlossen."},{"book":"Jesaja","chapter":"52","verse":"10","text":"Jahweh ontbloot zijn heilige arm Voor het oog aller volken; En alle grenzen der aarde aanschouwen Het heil van onzen God!"},{"book":"Jesaja","chapter":"52","verse":"11","text":"Terug, terug! Trekt er uit weg; Raakt niet aan wat onrein is; Trekt weg uit zijn midden, en maakt u weer rein, Die Jahweh’s vaten moet dragen!"},{"book":"Jesaja","chapter":"52","verse":"12","text":"Maar trekt niet weg in wilde haast, En snelt niet als vluchteling heen: Want Jahweh gaat aan uw spits, Uw achterhoede is Israëls God!"},{"book":"Jesaja","chapter":"52","verse":"13","text":"Zie, mijn Dienaar zal stijgen in aanzien, En worden verhoogd en verheven; Even hoog zal Hij stijgen, Als velen verslagen over Hem stonden."},{"book":"Jesaja","chapter":"52","verse":"14","text":"Nu is zijn gelaat wel onmenselijk verwrongen, En heeft zijn gestalte niets menselijks meer;"},{"book":"Jesaja","chapter":"52","verse":"15","text":"Maar eens zullen vele volken bij zijn aanblik ontroeren, En koningen hun mond voor Hem sluiten. Want dan zullen ze zien wat hun nooit was verkondigd, Aanschouwen wat ze nimmer nog hadden gehoord;"}]}