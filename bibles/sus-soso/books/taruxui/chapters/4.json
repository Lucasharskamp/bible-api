{"data":[{"book":"Taruxui","chapter":"4","verse":"1","text":"Yaya nun Piyɛri to nu wɔyɛnma mixie bɛ, sɛrɛxɛdubɛe, hɔrɔmɔbanxi sɔɔri yarerati, nun Sadusenie naxa fa."},{"book":"Taruxui","chapter":"4","verse":"2","text":"E bɔɲɛ naxa te barima Piyɛri nun Yaya nu ɲama xaranfe, a falafe mixi faxaxie fama nɛ rakelide alɔ Isa rakelixi ki naxɛ."},{"book":"Taruxui","chapter":"4","verse":"3","text":"E naxa e suxu, e e sa geeli han na kuye iba, barima kɔɛ nu bara so."},{"book":"Taruxui","chapter":"4","verse":"4","text":"Kɔnɔ mixi wuyaxi naxee na wɔyɛnyi mɛ, e naxa a suxu. Danxaniyatɔɛe xun naxa masa, han xɛmɛe kɔnti naxa wulu suuli ɲɔndɔn li."},{"book":"Taruxui","chapter":"4","verse":"5","text":"Na kuye iba, Yuwifi yareratie, forie, nun sɛriyɛ karamɔxɔe naxa e malan Darisalamu,"},{"book":"Taruxui","chapter":"4","verse":"6","text":"a nun Anani sɛrɛxɛdubɛ kuntigi, nun Kayafa, Yaya, Alesandire, a nun naxee birin na sɛrɛxɛdubɛ kuntigi bɔnsɔɛ."},{"book":"Taruxui","chapter":"4","verse":"7","text":"E naxa Piyɛri nun Yaya ti e tagi, e naxa e maxɔrin, «Wo nɔxi yi rayalande di? Wo a rayalanxi saabui mundun na?»"},{"book":"Taruxui","chapter":"4","verse":"8","text":"Piyɛri naxa a masen e bɛ muxu a rayalanxi Ala Xaxili Sɛniyɛnxi nan saabui ra,"},{"book":"Taruxui","chapter":"4","verse":"9","text":"«Isirayila forie nun kuntigie, wo bara muxu maxɔrin yi namatɛ xa fe fanyi sɔtɔɛ ma, a yalanxi ki naxɛ."},{"book":"Taruxui","chapter":"4","verse":"10","text":"Wo tan nun Isirayilakae birin xa a kolon yi xɛmɛ yalanxi Isa Nasarɛtika, Ala xa Mixi Sugandixi, xili saabui nan na. Wo Isa naxan banban wuri magalanbuxi ma, Ala naxan nakeli faxɛ ma, a tan nan xili yi namatɛ rayalanxi."},{"book":"Taruxui","chapter":"4","verse":"11","text":"Isa maniyaxi ‹gɛmɛ nan na naxan tide gbo dangi gɛmɛ birin na, kɔnɔ wo tan banxitie bara mɛɛ na gɛmɛ ra.›"},{"book":"Taruxui","chapter":"4","verse":"12","text":"Kisi mu sɔtɔma ndende ra fo a tan, barima xili gbɛtɛ yo mu na duniɲa, won kisima naxan saabui ra.»"},{"book":"Taruxui","chapter":"4","verse":"13","text":"E naxa kaaba Piyɛri nun Yaya xa limaniya ma, barima xarantaree nan nu e ra. E naxa a kolon e nu bara bira Isa fɔxɔ ra a nu na duniɲa ma tɛmui naxɛ."},{"book":"Taruxui","chapter":"4","verse":"14","text":"Kɔnɔ xɛmɛ to nu tixi e sɛɛti ma, a yalanxi, e mu nɔ sese falade."},{"book":"Taruxui","chapter":"4","verse":"15","text":"E naxa Piyɛri, Yaya, nun na xɛmɛ yaamari e xa mini Yuwifi kiitisae ya ma. E nu fa wɔyɛn e bore tagi."},{"book":"Taruxui","chapter":"4","verse":"16","text":"E naxa e bore maxɔrin, «Won xa munse raba yi mixie ra? Darisalamukae birin bara a kolon e kaabanako xungbe nan nabaxi. Won fan mu nɔma na matandide."},{"book":"Taruxui","chapter":"4","verse":"17","text":"Kɔnɔ alako yi fe naxa yensen yɛ mixie ra, won xa e ratɔn a xɔrɔxɔɛ ra, e naxa wɔyɛn Isa xili ra sɔnɔn.»"},{"book":"Taruxui","chapter":"4","verse":"18","text":"E naxa Piyɛri, Yaya, nun na xɛmɛ xili. E naxa wɔyɛn e bɛ a xɔrɔxɔɛ ra, a e naxa masenyi yo ti, e naxa mixi yo xaran Isa xili ra sɔnɔn."},{"book":"Taruxui","chapter":"4","verse":"19","text":"Piyɛri nun Yaya naxa e yaabi, «Wo a mato, a lanma muxu xa bira wo tan nan fɔxɔ ra ba, ka Ala?"},{"book":"Taruxui","chapter":"4","verse":"20","text":"Muxu mu nɔma dundude fe ma muxu bara naxan to, muxu bara naxan mɛ.»"},{"book":"Taruxui","chapter":"4","verse":"21","text":"E man naxa xaaɲɛ e ma, kɔnɔ ɲama birin to nu Ala matɔxɔma fe ma naxan bara raba, e mu nɔ lande a ma a lanma e xa e ɲaxankata ki naxɛ. E naxa e rabɛɲin."},{"book":"Taruxui","chapter":"4","verse":"22","text":"Yi xɛmɛ naxan nayalanxi, a xa simaya nu bara dangi ɲɛ tongo naani ra."},{"book":"Taruxui","chapter":"4","verse":"23","text":"E to e bɛɲin, Piyɛri nun Yaya naxa siga e booree yire. E naxa fe birin yaba e bɛ sɛrɛxɛdubɛ kuntigie nun forie naxan fala e bɛ."},{"book":"Taruxui","chapter":"4","verse":"24","text":"E to na mɛ, e birin naxa e xui ite Ala ma ɲanige keren fari. E naxa a maxandi, «Marigi, i tan naxan koore daa, a nun bɔxi, a nun baa, a nun se naxan birin na duniɲa,"},{"book":"Taruxui","chapter":"4","verse":"25","text":"i tan nan a fala Ala Xaxili Sɛniyɛnxi saabui ra, i xa konyi Dawuda dɛ ra, muxu baba,"},{"book":"Taruxui","chapter":"4","verse":"26","text":"Duniɲa mangɛe bara keli,"},{"book":"Taruxui","chapter":"4","verse":"27","text":"«Nɔndi na a ra, Herode, Ponsi Pilati, xɔɲɛe, a nun Isirayila bɔnsɔɛe bara ti i xa konyi sɛniyɛnxi Isa kanke, i naxan sugandixi,"},{"book":"Taruxui","chapter":"4","verse":"28","text":"alako e xa fe birin naba i singe nu bara natɛ tongo a nu lan naxan xa raba."},{"book":"Taruxui","chapter":"4","verse":"29","text":"Yakɔsi, Marigi, i xa a mato e xaaɲɛxi ki naxɛ. Sɛnbɛ fi i xa konyie ma, alako e xa nɔ i xa wɔyɛnyi masende limaniya ra."},{"book":"Taruxui","chapter":"4","verse":"30","text":"I bɛlɛxɛ itala, alako mixi xa rayalan, kaabanakoee nun tɔnxumae xa raba i xa konyi sɛniyɛnxi Isa xili ra.»"},{"book":"Taruxui","chapter":"4","verse":"31","text":"E to gɛ Ala maxandide, e nu malanxi dɛnnaxɛ, na naxa sɛrɛn. Ala Xaxili Sɛniyɛnxi naxa goro e birin ma. E naxa so Ala xa wɔyɛnyi masenfe limaniya ra."},{"book":"Taruxui","chapter":"4","verse":"32","text":"Danxaniyatɔɛ ɲama birin bɔɲɛ ma fe naxa lu keren. Mixi yo mu a falama a keren gbe nan na se nde ra, kɔnɔ se birin naxa findi birin gbe ra."},{"book":"Taruxui","chapter":"4","verse":"33","text":"Xɛɛrae naxa Marigi Isa xa marakeli masen mixie bɛ sɛnbɛ ra. Ala naxa hinnɛ e ra a fanyi ra."},{"book":"Taruxui","chapter":"4","verse":"34","text":"Setare yo mu nu na e ya ma, barima xɛe nun banxie nu na naxee birin yi ra, e nu e matima nɛ,"},{"book":"Taruxui","chapter":"4","verse":"35","text":"e nu a sare dɛntɛgɛ xɛɛrae bɛ. Nee nu fa a itaxun kankan hayi bɛrɛ ma."},{"book":"Taruxui","chapter":"4","verse":"36","text":"Mixi nde nu na naxan xili Yusufu, Lewi di naxan barixi Sipiri. Xɛɛrae nu a xili falama nɛ Baranabasi, na nan falaxi «mixi ralimaniya»."},{"book":"Taruxui","chapter":"4","verse":"37","text":"A naxa xɛ mati naxan nu na a yi, a naxa fa a kɔbiri ra, a a dɛntɛgɛ xɛɛrae bɛ."}]}