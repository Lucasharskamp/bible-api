{"data":[{"book":"Ezechiel","chapter":"35","verse":"1","text":"Het woord van Jahweh werd tot mij gericht."},{"book":"Ezechiel","chapter":"35","verse":"2","text":"Mensenkind, ge moet uw gelaat richten naar het Seïr-gebergte; profeteer ertegen,"},{"book":"Ezechiel","chapter":"35","verse":"3","text":"en zeg: Zo spreekt Jahweh, de Heer! Bergen van Seïr, Ik kom op u af, strek mijn hand tegen u uit, en verander u in een steppe en een wildernis."},{"book":"Ezechiel","chapter":"35","verse":"4","text":"Ik maak uw steden tot puin, en zelf zult ge een steppe worden. Zo zult ge erkennen, dat Ik Jahweh ben!"},{"book":"Ezechiel","chapter":"35","verse":"5","text":"Omdat ge van oudsher vijandig waart en de zonen van Israël aan de punt van het zwaard hebt opgeofferd, toen zij in nood verkeerden, en de schuld het hoogtepunt bereikte;"},{"book":"Ezechiel","chapter":"35","verse":"6","text":"daarom, zowaar Ik leef, zegt Jahweh, de Heer: Aan bloed hebt ge u vergrepen, dan zal bloed u vervolgen. In bloed zal Ik u veranderen, bloed zal u vervolgen."},{"book":"Ezechiel","chapter":"35","verse":"7","text":"Ik maak het Seïr-gebergte tot een steppe en een wildernis; ieder, die er komt of gaat, zal Ik eruit verdelgen."},{"book":"Ezechiel","chapter":"35","verse":"8","text":"Met uw gesneuvelden zal Ik uw hoogten, uw dalen en al uw kloven overdekken; ze vallen daarin neer, getroffen door het zwaard!"},{"book":"Ezechiel","chapter":"35","verse":"9","text":"Ik verander u in een woestenij voor eeuwig; nooit meer worden uw steden bewoond. Zo zult ge erkennen, dat Ik Jahweh ben!"},{"book":"Ezechiel","chapter":"35","verse":"10","text":"Omdat ge dacht: “Beide volken en beide landen worden van mij, wij nemen ze in bezit”; terwijl toch Jahweh daar woont;"},{"book":"Ezechiel","chapter":"35","verse":"11","text":"daarom zegt Jahweh, de Heer: Zowaar Ik leef, Ik zal u even toornig en jaloers behandelen, als gij in uw haat met hen hebt gehandeld. Ik zal Mij aan u openbaren, als Ik u richt."},{"book":"Ezechiel","chapter":"35","verse":"12","text":"Zo zult ge erkennen, dat Ik Jahweh ben. Ik heb al de schimpscheuten verstaan, die ge over de bergen van Israël hebt uitgeroepen: Ze liggen verwoest, ze vallen ons toe als buit!"},{"book":"Ezechiel","chapter":"35","verse":"13","text":"Ge hebt een grote mond tegen Mij opgezet, overmoedig tegen Mij gesproken, maar Ik heb het verstaan."},{"book":"Ezechiel","chapter":"35","verse":"14","text":"Dit zegt Jahweh, de Heer: Tot vreugde van heel de aarde zal Ik u in een steppe veranderen."},{"book":"Ezechiel","chapter":"35","verse":"15","text":"Zoals ge u verheugd hebt over het erfdeel van Israëls huis, omdat het verwoest ligt, zo zal Ik hetzelfde doen met u! Verwoest zult ge liggen, bergen van Seïr, en heel Edom zal te gronde gaan! Zó zullen ze erkennen, dat Ik Jahweh ben!"}]}