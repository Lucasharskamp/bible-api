{"data":[{"book":"2 Basessaloniika","chapter":"3","verse":"1","text":"Abooluganda, eky’enkomerero, mutusabirenga, ekigambo kya Mukama kibune mangu era Mukama agulumizibwenga, nga bw’agulumizibwa mu mmwe,"},{"book":"2 Basessaloniika","chapter":"3","verse":"2","text":"tulyoke tununulibwe okuva mu bakozi b’ebibi, kubanga si bonna abakkiriza."},{"book":"2 Basessaloniika","chapter":"3","verse":"3","text":"Naye Mukama waffe mwesigwa, alibanyweza mmwe era anaabawonyanga Setaani."},{"book":"2 Basessaloniika","chapter":"3","verse":"4","text":"Era twesiga nga Mukama waffe, abakozesa ebyo bye twabayigiriza era nga munaabikolanga bulijjo."},{"book":"2 Basessaloniika","chapter":"3","verse":"5","text":"Mukama waffe aluŋŋamyenga emitima gyammwe mu kutegeera okwagala kwa Katonda, n’obugumiikiriza obuva eri Kristo."},{"book":"2 Basessaloniika","chapter":"3","verse":"6","text":"Abooluganda abaagalwa, mbakuutira mu linnya lya Mukama waffe Yesu Kristo ne mu buyinza bwe, mwewalenga abagayaavu abatayagala kukola mirimu ne balemwa okugoberera ekyokulabirako kye twabateerawo."},{"book":"2 Basessaloniika","chapter":"3","verse":"7","text":"Kubanga mmwe bennyini mumanyi bulungi bwe kibagwanira okutugobereranga ng’ekyokulabirako kyammwe, kubanga temwatulaba nga twegomba okulya ebyo bye tutakoleredde,"},{"book":"2 Basessaloniika","chapter":"3","verse":"8","text":"tetwakkiriza kulya mmere ya muntu yenna awatali kumusasula. Twafubanga nnyo ne tukoowa nga tukola emirimu emisana n’ekiro tulyoke tufunemu bye twetaaga okukozesa, era tuleme kuzitoowerera muntu n’omu ku mmwe."},{"book":"2 Basessaloniika","chapter":"3","verse":"9","text":"Si kubanga tetwalina buyinza okubagamba mmwe okutuliisa, naye twayagala mutulabireko nga bwe kibagwanidde okukolanga."},{"book":"2 Basessaloniika","chapter":"3","verse":"10","text":"Era ne bwe twali gye muli eyo, twabakuutira nti omuntu yenna bw’agaananga okukola emirimu, n’okulya talyanga."},{"book":"2 Basessaloniika","chapter":"3","verse":"11","text":"Kyokka tuwulira nti mu mmwe mulimu abagayaavu abatayagala kukola, aboonoona ebiseera byabwe mu kusaasaanya eŋŋambo."},{"book":"2 Basessaloniika","chapter":"3","verse":"12","text":"Mu linnya lya Mukama waffe, tubeegayirira era tubakuutira abali bwe batyo, okukolanga emirimu n’obunyiikivu n’obuteefu balyoke balyenga ebyo bye bakoleredde."},{"book":"2 Basessaloniika","chapter":"3","verse":"13","text":"Naye mmwe temukoowanga kukola bulungi abooluganda abaagalwa."},{"book":"2 Basessaloniika","chapter":"3","verse":"14","text":"Era omuntu yenna bw’atagonderanga biragiro byaffe mu bbaluwa eno, oyo mumwetegereze, muleme kukolagananga naye, ensonyi ziryoke zimukwate."},{"book":"2 Basessaloniika","chapter":"3","verse":"15","text":"So temumuyisanga nga mulabe wammwe naye mumubuulirirenga ng’owooluganda eyetaaga okulabulwa."},{"book":"2 Basessaloniika","chapter":"3","verse":"16","text":"Kale Mukama nannyini mirembe abawenga emirembe mu byonna. Mukama abeerenga nammwe mwenna."},{"book":"2 Basessaloniika","chapter":"3","verse":"17","text":"Kuno kwe kulamusa kwange, nze Pawulo, mu mukono gwange, bwe ntyo bwe nkola ku nkomerero z’ebbaluwa zange zonna okulaga nti zivudde gye ndi. Bwe nti bwe mpandiika."},{"book":"2 Basessaloniika","chapter":"3","verse":"18","text":"Ekisa kya Mukama waffe Yesu Kristo kibeerenga nammwe mwenna."}]}