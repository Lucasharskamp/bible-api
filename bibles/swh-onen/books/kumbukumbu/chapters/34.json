{"data":[{"book":"Kumbukumbu","chapter":"34","verse":"1","text":"Kisha Mose akaupanda mlima Nebo kutoka tambarare za Moabu mpaka kilele cha Pisga, ngʼambo ya Yeriko. Huko Bwana akamwonyesha nchi yote: kutoka Gileadi mpaka Dani,"},{"book":"Kumbukumbu","chapter":"34","verse":"2","text":"Naftali yote, nchi ya Efraimu na Manase, nchi yote ya Yuda mpaka bahari ya magharibi,34:2 Yaani Bahari ya Mediterania."},{"book":"Kumbukumbu","chapter":"34","verse":"3","text":"Negebu na nchi yote kuanzia Bonde la Yeriko, Mji wa Mitende, hadi Soari."},{"book":"Kumbukumbu","chapter":"34","verse":"4","text":"Kisha Bwana akamwambia, “Hii ndiyo nchi niliyomwahidi Abrahamu na Isaki na Yakobo kwa kiapo niliposema, ‘Nitawapa wazao wako.’ Nimekuruhusu uione kwa macho yako, lakini hutavuka kuingia.”"},{"book":"Kumbukumbu","chapter":"34","verse":"5","text":"Naye Mose mtumishi wa Bwana akafa huko Moabu, kama Bwana alivyokuwa amesema."},{"book":"Kumbukumbu","chapter":"34","verse":"6","text":"Mungu akamzika huko Moabu, katika bonde mkabala na Beth-Peori, lakini hakuna ajuaye kaburi lake lilipo mpaka leo."},{"book":"Kumbukumbu","chapter":"34","verse":"7","text":"Mose alikuwa na umri wa miaka mia moja na ishirini alipofariki; hata hivyo nguvu ya macho yake haikufifia wala mwili wake haukudhoofika."},{"book":"Kumbukumbu","chapter":"34","verse":"8","text":"Waisraeli wakaomboleza kwa ajili ya Mose kwenye tambarare za Moabu kwa siku thelathini, mpaka wakati wa kulia na kuomboleza ulipopita."},{"book":"Kumbukumbu","chapter":"34","verse":"9","text":"Basi Yoshua mwana wa Nuni alijazwa roho ya hekima kwa sababu Mose alikuwa ameweka mikono yake juu yake. Kwa hiyo Waisraeli wakamsikiliza na wakafanya yale ambayo Bwana alikuwa amemwagiza Mose."},{"book":"Kumbukumbu","chapter":"34","verse":"10","text":"Tangu wakati huo, katika Israeli hajainuka nabii mwingine kama Mose, ambaye Bwana alimjua uso kwa uso,"},{"book":"Kumbukumbu","chapter":"34","verse":"11","text":"aliyetenda ishara zote zile za miujiza na maajabu ambayo Bwana alimtuma kuyatenda huko Misri, yaani kwa Farao na maafisa wake wote na nchi yake yote."},{"book":"Kumbukumbu","chapter":"34","verse":"12","text":"Kwa kuwa hakuna mtu yeyote aliyewahi kuonyesha nguvu nyingi ama kutenda matendo ya kutisha ambayo Mose aliwahi kuyafanya mbele ya Israeli yote."}]}