{"data":[{"book":"যাত্রাপুস্তক","chapter":"31","verse":"1","text":"আর সদাপ্রভু মোশিকে বললেন,"},{"book":"যাত্রাপুস্তক","chapter":"31","verse":"2","text":"“দেখ, আমি যিহূদা বংশের হূরের নাতি ঊরির ছেলে বৎসলেলের নাম ধরে ডাকলাম।"},{"book":"যাত্রাপুস্তক","chapter":"31","verse":"3","text":"আর আমি তাকে ঈশ্বরের আত্মায়, জ্ঞানে, বুদ্ধিতে, বিদ্যায় ও সব রকম শিল্প কৌশলে পরিপূর্ণ করলাম;"},{"book":"যাত্রাপুস্তক","chapter":"31","verse":"4","text":"যাতে সে শিল্পের নকশা করতে পারে, সোনা, রূপা ও পিতলের কাজ করতে পারে,"},{"book":"যাত্রাপুস্তক","chapter":"31","verse":"5","text":"পাথর কেটে আকার দিতে, কাঠ খোদাই করতে ও সব রকম কারিগরী শিল্প করতে পারে।"},{"book":"যাত্রাপুস্তক","chapter":"31","verse":"6","text":"আর দেখ, আমি দান বংশের অহীষামকের ছেলে অহলীয়াবকে তার সহকারী করে দিলাম এবং সমস্ত জ্ঞানী লোকের অন্তরে জ্ঞান দিলাম; সুতরাং আমি তোমাকে যা যা আদেশ করেছি, সে সমস্ত তারা তৈরী করবে;"},{"book":"যাত্রাপুস্তক","chapter":"31","verse":"7","text":"সমাগম তাঁবু, সাক্ষ্য সিন্দুক ও সাক্ষ্য সিন্দুকের উপরের প্রতিবিধান এবং তাঁবুর সমস্ত পাত্র;"},{"book":"যাত্রাপুস্তক","chapter":"31","verse":"8","text":"আর টেবিল ও তার সব পাত্র, পরিষ্কার বাতিদান ও তার সব পাত্র এবং ধূপবেদি;"},{"book":"যাত্রাপুস্তক","chapter":"31","verse":"9","text":"আর হোমবেদি ও তার সব পাত্র এবং তলদেশ সহ বড় গামলা।"},{"book":"যাত্রাপুস্তক","chapter":"31","verse":"10","text":"এবং সূক্ষ্মশিল্পিত বস্ত্র, যাজকের কাজ করার জন্য হারোণ যাজকের পবিত্র পোশাক, তার ছেলেদের পোশাক"},{"book":"যাত্রাপুস্তক","chapter":"31","verse":"11","text":"এবং অভিষেকের তেল ও পবিত্র স্থানের জন্য সুগন্ধি ধূপ; আমি তোমাকে যেমন আদেশ দিয়েছি, সেই অনুসারে তারা সমস্তই করবে।”"},{"book":"যাত্রাপুস্তক","chapter":"31","verse":"12","text":"আর সদাপ্রভু মোশিকে বললেন, “তুমি ইস্রায়েল সন্তানদের আরও এই কথা বলো,"},{"book":"যাত্রাপুস্তক","chapter":"31","verse":"13","text":"‘তোমরা অবশ্যই আমার বিশ্রামদিন পালন করবে; কারণ তোমাদের বংশপরম্পরা অনুসারে আমার ও তোমাদের মধ্যে এটা এক চিহ্ন হয়ে থাকলো, যেন তোমরা জানতে পারো যে, আমিই তোমাদের পবিত্র করার সদাপ্রভু।"},{"book":"যাত্রাপুস্তক","chapter":"31","verse":"14","text":"সুতরাং তোমরা বিশ্রামদিন পালন করবে, কারণ তোমাদের জন্য সেই দিন পবিত্র; যে কেউ সেই দিন অপবিত্র করবে, তার অবশ্যই প্রাণদণ্ড হবে; কারণ যে কেউ ঐ দিনের কাজ করবে, সে তার লোকদের মধ্যে থেকে উচ্ছিন্ন হবে।"},{"book":"যাত্রাপুস্তক","chapter":"31","verse":"15","text":"ছদিন কাজ করবে, কিন্তু সপ্তম দিন সদাপ্রভুর উদ্দেশ্যে বিশ্রামের জন্য পবিত্র বিশ্রামদিন, সেই বিশ্রামদিনের যে কেউ কাজ করবে, তার অবশ্যই প্রাণদণ্ড হবে।"},{"book":"যাত্রাপুস্তক","chapter":"31","verse":"16","text":"অতএব ইস্রায়েল সন্তানরা চিরদিনের ব্যবস্থা হিসাবে বংশের পরম্পরা অনুসারে বিশ্রামদিন রক্ষা করার জন্য বিশ্রামদিন পালন করবে।"},{"book":"যাত্রাপুস্তক","chapter":"31","verse":"17","text":"আমার ও ইস্রায়েল সন্তানদের মধ্যে এটা চিরকালীন চিহ্ন; কারণ সদাপ্রভু ছদিনের আকাশমণ্ডল ও পৃথিবী সৃষ্টি করেছিলেন, আর সপ্তম দিনের বিশ্রাম করেছিলেন এবং ঝালিয়ে নিয়েছিলেন’।”"},{"book":"যাত্রাপুস্তক","chapter":"31","verse":"18","text":"পরে তিনি সীনয় পর্বতে মোশির সঙ্গে কথা শেষ করে সাক্ষ্যের দুটি ফলক, ঈশ্বরের আঙ্গুল দিয়ে লেখা দুটি পাথরের ফলক, তাঁকে দিলেন।"}]}