{"data":[{"book":"2 Timoteo","chapter":"4","verse":"1","text":"Nnongi ja Nnoongo na nnongi ja Kilisto Yesu jwapakahukumu bandu ababi bwomi na abawile na kwa magambu atenda kuika kutawala kongo abi Nngwana nannagila,"},{"book":"2 Timoteo","chapter":"4","verse":"2","text":"ntangacha lilobe lya Nnoongo, mpanganike kutangacha kingobu chambone andaje kingobu changa mbone na nkalipe nkelebuye na mape bandu mwojo makabola kukuimbalila kwoa."},{"book":"2 Timoteo","chapter":"4","verse":"3","text":"Gambu makiika kingobu penia bandu bipenikije maboulo ga kweli, nambu bikengama tama yabe bene ni kikikongole akaboli nduu abapakalengela ilebe yae yibipala kijoa."},{"book":"2 Timoteo","chapter":"4","verse":"4","text":"Bikananga kujoa kweli, bigalambukila omo yu uwangi."},{"book":"2 Timoteo","chapter":"4","verse":"5","text":"Mwenga, nambu mma mio kila ali, nhwimbalila kupotekigwa na ntenda liengo lya ntangachi jwa Nhwalo Gwambone na nnenganakia kwambone upakachi gwinu ku Nnoongo."},{"book":"2 Timoteo","chapter":"4","verse":"6","text":"Kingobu chango chu kuwe kibandakile na myai jango jimiminigwa andi yene akakung'i pabamimina lilumbo lya divai nnongi ja Nnoongo."},{"book":"2 Timoteo","chapter":"4","verse":"7","text":"Mbutine ngondo kwambone, mwanja gwango nyomwile, imani ng'oite gwicho."},{"book":"2 Timoteo","chapter":"4","verse":"8","text":"Ngoe iigi kupata hupo yambaligwa gambu gukunhwalali Nnoongo hupo ejibi Angwana, ojwahukumu pipaligwa ku lichoba lyenie ngiti netuje na baba abalende kwa chuna kubuja kwabe."},{"book":"2 Timoteo","chapter":"4","verse":"9","text":"Makachelwaje kuika kwangone."},{"book":"2 Timoteo","chapter":"4","verse":"10","text":"Gambu Dema aipai ile ya padunia pano nganeka nu kujenda Kusesalonike. Kelesike ajei ku Galatia na Tito ajei Kudalimatia."},{"book":"2 Timoteo","chapter":"4","verse":"11","text":"Luka tu nga ojwabi pamba pamwe na nenga. Mantole Maluko nhwika nakwe, kwa magambu maotola kunyangata mu liengo lyango."},{"book":"2 Timoteo","chapter":"4","verse":"12","text":"Nakankinga Tukiko kukilambo chuku Efeso."},{"book":"2 Timoteo","chapter":"4","verse":"13","text":"Pampakuika umbotalele likoti lyango linililekite kwa Kalipo kukilambo cha Kutoloa, uyo unetele ni itabu muno yae itendakigwe kulimbendela."},{"book":"2 Timoteo","chapter":"4","verse":"14","text":"Pundi kipala jwakemigwa Alekizanda andendi mabaja majingi, Angwana mabannepa kuboke mu itendwa yakwe."},{"book":"2 Timoteo","chapter":"4","verse":"15","text":"Namwe mma maha najwenio kwa magambu akate kana muno nhwalo gwito."},{"book":"2 Timoteo","chapter":"4","verse":"16","text":"Pinikikola pu kutumbula akibaje mundu jwajemite kingono chango, boa ngabaneka. Nnoongo balekeke malemwa gabe!"},{"book":"2 Timoteo","chapter":"4","verse":"17","text":"Nambu Angwana ngabatama pamwe nane, ngabambe makakala, mpaka nganhotola kuutangacha nhwalo gwoa, kupala bandu banga Akayahudi bujoe, kabe ngakomboligwa mu hukumu ja kiu andi mukano ji liimba."},{"book":"2 Timoteo","chapter":"4","verse":"18","text":"Angwana mabangombola na mabaja goa nu kundola tegatega mpaka ku kingwana chabe chu kumbengu. Kwabe kube ni kibumo cha Nnoongo machoba goa pangapela! Unhyo."},{"book":"2 Timoteo","chapter":"4","verse":"19","text":"Mapatange abali Pilisika na Akula, pamwe bandu ababi kunyumba ja Onesifolo."},{"book":"2 Timoteo","chapter":"4","verse":"20","text":"Elasto ngaigala ku Kolinto na Tolofimo ngananneka Mileto kwa magambu akiba ntamwe."},{"book":"2 Timoteo","chapter":"4","verse":"21","text":"Nhwika chokwe tango nu kuikaje kipepwe. Ebulo na Pude na Lino na Kelaudio bampatanga abali uyo na akalongo bange abunhwamini Kilisto."},{"book":"2 Timoteo","chapter":"4","verse":"22","text":"Angwana babe namwe umwojo gwinu. Nannyopelanga mmoa upeele gwa Nnoogo."}]}