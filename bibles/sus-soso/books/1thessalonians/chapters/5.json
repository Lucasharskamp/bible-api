{"data":[{"book":"1 Thessalonians","chapter":"5","verse":"1","text":"N ngaxakerenyie, hali n mu sese fala wo bɛ waxati nun lɔxɔɛe xa fe ra yi fee sa rabama tɛmui naxɛ."},{"book":"1 Thessalonians","chapter":"5","verse":"2","text":"Wo fan yati a kolon a fanyi ra, a Marigi xa lɔxɔɛ fama nɛ alɔ muɲɛti fama kɔɛ ra ki naxɛ."},{"book":"1 Thessalonians","chapter":"5","verse":"3","text":"Mixie nɛ lanyi nun bɔɲɛsa xa fe falama tɛmui naxɛ, gbaloe dusuma e xun ma na tɛmui nɛ, alɔ furuginɛ difuri na keli a ra. E mu tangama a ma muku."},{"book":"1 Thessalonians","chapter":"5","verse":"4","text":"Kɔnɔ wo tan, ngaxakerenyie, wo mu na dimi xa kui. Na lɔxɔɛ mu lanma a xa wo tɛrɛnna alɔ muɲɛti."},{"book":"1 Thessalonians","chapter":"5","verse":"5","text":"Wo birin findixi naiyalanyi nun yanyi die nan na. Kɔɛ nun dimi die xa mu won na."},{"book":"1 Thessalonians","chapter":"5","verse":"6","text":"Na kui, won naxa xi alɔ booree. Won xa fee rasaxa a fanyi ra, won naxa yanfa."},{"book":"1 Thessalonians","chapter":"5","verse":"7","text":"Naxee xima, e xima kɔɛ nan na. Naxee siisima, e siisima kɔɛ nan na."},{"book":"1 Thessalonians","chapter":"5","verse":"8","text":"Won tan naxee findixi yanyi mixie ra, won xa mɛɛni won yɛtɛ ma. Won xa danxaniya nun xanunteya rasabati, won xa won xaxili ti kisi ra. Nee tide luma nɛ won bɛ alɔ kanke makantase nun xun makantase tide luma geresoe bɛ ki naxɛ."},{"book":"1 Thessalonians","chapter":"5","verse":"9","text":"Ala mu a ragirixi won ma, a xa xɔnɛ xa won li. A a ragirixi nɛ won tan xa kisi nan sɔtɔ Marigi Isa saabui ra, Ala xa Mixi Sugandixi"},{"book":"1 Thessalonians","chapter":"5","verse":"10","text":"naxan faxa won ma fe ra. Na nan a toxi, xa muxu ɲiɲɛ nan a ra, xa muxu faxaxi nan a ra, muxu fama nɛ sabatide a i."},{"book":"1 Thessalonians","chapter":"5","verse":"11","text":"Na kui, wo xa wo bore ralimaniya, wo xa wo bore sɛnbɛ so alɔ wo darixi a raba ra ki naxɛ."},{"book":"1 Thessalonians","chapter":"5","verse":"12","text":"N ngaxakerenyie, muxu bara wo mayandi wo xa mixie binya naxee na walife wo tagi, wo rasife nun wo raɲɛrɛfe ra Marigi xa fe kui."},{"book":"1 Thessalonians","chapter":"5","verse":"13","text":"Wo xa e binya a fanyi ra xanunteya kui e xa wali xa fe ra."},{"book":"1 Thessalonians","chapter":"5","verse":"14","text":"N ngaxakerenyie, muxu man bara wo maxandi, wo xa tunnaxɔnɛe rasi, wo xa limaniyataree ralimaniya, wo xa sɛnbɛtaree mali, wo diɲɛ mixi birin bɛ."},{"book":"1 Thessalonians","chapter":"5","verse":"15","text":"Wo xa a mato a fanyi ra mixi yo naxa fe kobi ɲɔxɔ fe kobi ra. Wo xa nu fe fanyi nan tun naba wo bore bɛ, a nun mixi birin bɛ."},{"book":"1 Thessalonians","chapter":"5","verse":"16","text":"Wo xa sɛɛwa tɛmui birin."},{"book":"1 Thessalonians","chapter":"5","verse":"17","text":"Wo xa Ala maxandi waxati birin."},{"book":"1 Thessalonians","chapter":"5","verse":"18","text":"Wo xa Ala tantu fe birin kui. Na findixi Ala sago nan na wo bɛ, wo tan naxee danxaniyaxi a xa Mixi Sugandixi Isa ma."},{"book":"1 Thessalonians","chapter":"5","verse":"19","text":"Wo naxa Ala Xaxili Sɛniyɛnxi xɔlɔn nagoro."},{"book":"1 Thessalonians","chapter":"5","verse":"20","text":"Wo naxa wo tuli xɔrɔxɔ namiɲɔnmɛe xa masenyie ma,"},{"book":"1 Thessalonians","chapter":"5","verse":"21","text":"kɔnɔ wo xa fe birin mato a fanyi ra."},{"book":"1 Thessalonians","chapter":"5","verse":"22","text":"Xa fefe kobi, wo xa wo makuya na ra pon!"},{"book":"1 Thessalonians","chapter":"5","verse":"23","text":"Ala xa wo rasɛniyɛn a ki nun a kɛɲa ma, a tan Ala naxan bɔɲɛsa fima. Ala xa wo xaxili nun wo nii nun wo fate ratanga, marakɔrɔsi yo naxa lu wo ma won Marigi Isa fa tɛmui."},{"book":"1 Thessalonians","chapter":"5","verse":"24","text":"Naxan wo xilixi, a na a xui xanbi ra, a fama nɛ a rabade."},{"book":"1 Thessalonians","chapter":"5","verse":"25","text":"N ngaxakerenyie, wo Ala maxandi muxu bɛ."},{"book":"1 Thessalonians","chapter":"5","verse":"26","text":"Wo xa ngaxakerenyie birin xɛɛbu sunbui sɛniyɛnxi ra."},{"book":"1 Thessalonians","chapter":"5","verse":"27","text":"N bara wo yamari Marigi xili ra wo xa yi bataaxɛ xaran ngaxakerenyie birin bɛ."},{"book":"1 Thessalonians","chapter":"5","verse":"28","text":"Ala xa hinnɛ fi wo ma won Marigi Isa saabui ra, a xa Mixi Sugandixi."}]}