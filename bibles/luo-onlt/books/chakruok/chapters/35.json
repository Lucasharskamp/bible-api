{"data":[{"book":"Chakruok","chapter":"35","verse":"1","text":"Eka Nyasaye nowacho ne Jakobo niya, “Aa malo idhi Bethel kendo idag kuno mi iger kendo mar misango ne Nyasaye, mane ofwenyoreni kane iringo ia kuom Esau owadu.”"},{"book":"Chakruok","chapter":"35","verse":"2","text":"Kuom mano Jakobo nowacho ne joode duto kod ji mane ni kode niya, “Wituru nyiseche mag pinje mamoko ma un-go kendo upwodhru mi urwak lewni maler."},{"book":"Chakruok","chapter":"35","verse":"3","text":"Eka ubi mondo wadhiuru Bethel, kuma abiro dhi geroe kendo mar misango ne Nyasaye, mane odwoka e kinde mane an e chandruok malich kendo ma osebedo koda kamoro amora ma asedhiyoe.”"},{"book":"Chakruok","chapter":"35","verse":"4","text":"Kuom mano negimiyo Jakobo nyiseche mag pinje mamoko mane gin-go kod stadi mane ni e itgi kendo Jakobo noyikogi e tiend yiend ober man Shekem."},{"book":"Chakruok","chapter":"35","verse":"5","text":"Eka negichako wuoth kendo luoro mar Jehova Nyasaye nomako mier duto mane okiewo kodgi maonge ngʼama nolawo bangʼ-gi."},{"book":"Chakruok","chapter":"35","verse":"6","text":"Jakobo kod ji duto mane ni kode nochopo Luz (ma tiende ni Bethel) e piny Kanaan."},{"book":"Chakruok","chapter":"35","verse":"7","text":"Kanyo Jakobo nogero kendo mar misango kendo noluongo kanyo ni El Bethel, nikech kanyo ema ne Nyasaye ofwenyorene kane oringo owadgi."},{"book":"Chakruok","chapter":"35","verse":"8","text":"Debora, ma japit Rebeka notho kendo noyike e tiend yiend ober machiegni gi Bethel. Kuom mano nochak kanyo ni Allon Bakuth."},{"book":"Chakruok","chapter":"35","verse":"9","text":"Bangʼ ka Jakobo nosea Padan Aram, Nyasaye nochako ofwenyorene kendo nogwedhe."},{"book":"Chakruok","chapter":"35","verse":"10","text":"Nyasaye nowachone niya, “Kata obedo ni nyingi en Jakobo to ok nochak oluongi kamano to koro ibiro luongi ni Israel.” Omiyo nochake ni Israel."},{"book":"Chakruok","chapter":"35","verse":"11","text":"Kendo Nyasaye nowachone niya, “An Nyasaye Maratego, nywolri kendo imedri. Ogendini kod dhout ogendini noa kuomi kendo ruodhi nowuog kuomi."},{"book":"Chakruok","chapter":"35","verse":"12","text":"Piny mane amiyo Ibrahim kod Isaka bende abiro miyi kaachiel gi nyikwayi.”"},{"book":"Chakruok","chapter":"35","verse":"13","text":"Eka Nyasaye nodhi e polo moweye kama ne giwuoyoe kodeno."},{"book":"Chakruok","chapter":"35","verse":"14","text":"Jakobo nochungo siro mar kidi kanyono mane Nyasaye owuoyoe kode, kendo noolo ewi sirono misango miolo piny bende noolo misango mar mo ewi siro."},{"book":"Chakruok","chapter":"35","verse":"15","text":"Jakobo nochako kanyo mane Nyasaye owuoyoe kodeno ni Bethel."},{"book":"Chakruok","chapter":"35","verse":"16","text":"Eka negiwuok gia Bethel. Kane gisedhi mochwalore gi Efrath, muoch nochako kayo Rael kendo nochandore ahinya."},{"book":"Chakruok","chapter":"35","verse":"17","text":"E kinde mane muoch kayeno, jacholo nowachone niya, “Kik iluor nikech inywolo wuowi machielo.”"},{"book":"Chakruok","chapter":"35","verse":"18","text":"Kane chunye chiegni chot nochako wuodeno ni Ben-Oni.35:18 Ben-Oni tiende ni nyathi moyud e chandruok. To wuon mare to nochake ni Benjamin.35:18 Benjamin tiende ni wuoda mar bada ma korachwich."},{"book":"Chakruok","chapter":"35","verse":"19","text":"Kuom mano Rael notho kendo nokunye e yo madhi Efrath (ma tiende ni Bethlehem)."},{"book":"Chakruok","chapter":"35","verse":"20","text":"Jakobo noketo siro ewi liend Rael kendo nyaka chil kawuono sirono obet kar liend Rael."},{"book":"Chakruok","chapter":"35","verse":"21","text":"Israel nochako odhi nyime giwuoth kendo noguro hembe tok oinga mar Migdal Eder."},{"book":"Chakruok","chapter":"35","verse":"22","text":"Kane oyudo Israel dak kuno, Reuben nodhi moterore gi Bilha jatich ma nyako mar wuon-gi mi Israel nowinjo wachno."},{"book":"Chakruok","chapter":"35","verse":"23","text":"Yawuot Lea ne gin:"},{"book":"Chakruok","chapter":"35","verse":"24","text":"Yawuot Rael ne gin:"},{"book":"Chakruok","chapter":"35","verse":"25","text":"Yawuot Bilha, jatich Rael madhako ne gin:"},{"book":"Chakruok","chapter":"35","verse":"26","text":"Yawuot Zilpa jatich Lea madhako ne gin:"},{"book":"Chakruok","chapter":"35","verse":"27","text":"Jakobo noduogo dala ir wuon-gi Isaka Mamre machiegni gi Kiriath Arba (ma tiende ni Hebron), kumane Ibrahim kod Isaka odakie."},{"book":"Chakruok","chapter":"35","verse":"28","text":"Isaka nodak higni mia achiel gi piero aboro."},{"book":"Chakruok","chapter":"35","verse":"29","text":"Eka Isaka notho kendo noluwo kwerene ka oti kendo hike ngʼeny. Kendo yawuot Esau kod Jakobo noyike."}]}