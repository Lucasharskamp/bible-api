{"data":[{"book":"Lukas","chapter":"5","verse":"1","text":"En dag da Jesus sto ved Genesaretsjøen, presset folket på for å høre Guds budskap."},{"book":"Lukas","chapter":"5","verse":"2","text":"Han fikk da se to tomme båter som noen fiskere hadde forlatt ved stranden mens de skyllet garna sine."},{"book":"Lukas","chapter":"5","verse":"3","text":"Han steg om bord i en av båtene og ba Simon, han som eide den, å ro litt ut fra land. Mens han satt i båten, talte han til folket på land."},{"book":"Lukas","chapter":"5","verse":"4","text":"Da han hadde sluttet å tale, sa han til Simon: ”Ro ut på dypt vann og kast ut noten, slik at dere får den fisken dere trenger!”"},{"book":"Lukas","chapter":"5","verse":"5","text":"”Herre”, sa Simon, ”vi har arbeidet hardt i hele natt og har likevel ikke fått noe. Men etter som det er du som sier dette, skal vi forsøke på nytt.”"},{"book":"Lukas","chapter":"5","verse":"6","text":"Da de gjorde det, fikk de så mye fisk at noten holdt på å revne!"},{"book":"Lukas","chapter":"5","verse":"7","text":"Da vinket de på hjelp fra sine kamerater for å få dem ut med den andre båten, og snart var begge båtene så fulle med fisk at de holdt på å synke."},{"book":"Lukas","chapter":"5","verse":"8","text":"Da Simon til slutt fattet hva som hadde skjedd, falt han på kne for Jesus og sa: ”Herre, gå fra meg! Jeg er en synder. Jeg kan ikke være i din nærhet.”"},{"book":"Lukas","chapter":"5","verse":"9","text":"Både han og de andre i båten hadde blitt helt forskrekket da de så hvor mye fisk de hadde fått."},{"book":"Lukas","chapter":"5","verse":"10","text":"Kompanjongene hans, som het Jakob og Johannes og var sønnene til Sebedeus, var like forskrekket."},{"book":"Lukas","chapter":"5","verse":"11","text":"Da de hadde rodd båtene i land, gikk de fra alt for å følge Jesus."},{"book":"Lukas","chapter":"5","verse":"12","text":"En annen gang, da Jesus besøkte en by, møtte han en mann som var alvorlig angrepet av spedalskhet5:12 Ordet spedalsk, lepra, er blitt brukt på denne tiden for mange forskjellige hudsykdommer.. Da mannen fikk se Jesus kastet han seg til jorden foran han og ba: ”Herre, om du vil, da kan du gjøre meg frisk.”"},{"book":"Lukas","chapter":"5","verse":"13","text":"Jesus rakte ut hånden og rørte ved ham og sa: ”Det vil jeg. Du er frisk!” Straks forsvant spedalskheten."},{"book":"Lukas","chapter":"5","verse":"14","text":"Jesus forbød mannen å fortelle til noen det som hadde skjedd. Han sa: ”Gå i stedet til presten og la ham undersøke deg. Ta også med det offeret som Moses har bestemt at spedalske skal gi når de er blitt friske.5:14 Se Tredje Mosebok 14:1-4. Da kommer alle til å forstå at Gud har helbredet deg.”"},{"book":"Lukas","chapter":"5","verse":"15","text":"Ryktet om Jesus spredde seg bare raskere og raskere. Et stort antall mennesker kom for å høre på ham og bli helbredet fra sykdommene sine."},{"book":"Lukas","chapter":"5","verse":"16","text":"Derfor trakk han seg ofte bort til øde steder for å be."},{"book":"Lukas","chapter":"5","verse":"17","text":"En dag Jesus underviste, satt noen av fariseerne5:17 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. og de skriftlærde5:17 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. blant dem som lyttet. De hadde kommet fra byene i hele Galilea og Judea, og også fra Jerusalem. Guds kraft var over Jesus slik at han kunne helbrede."},{"book":"Lukas","chapter":"5","verse":"18-19","text":"Da kom noen menn bærende på en båre der det lå en lam mann. De forsøkte å brøyte seg vei i folkemassen for å komme bort til Jesus, men de klarte ikke å ta seg fram. Derfor gikk de opp på taket og tok bort noen takstein og firte båren med den lamme mannen ned, rett foran Jesus."},{"book":"Lukas","chapter":"5","verse":"20","text":"Da Jesus så hvor stor tro de hadde, sa han til den lamme: ”Min sønn, jeg har tilgitt syndene dine.”"},{"book":"Lukas","chapter":"5","verse":"21","text":"”Hva er dette for en fyr som spotter5:21 Å spotte er å håne og snakke stygt om noe hellig. Gud på dette viset?” tenkte fariseerne og de skriftlærde. ”Det er jo bare Gud som kan tilgi synder.”"},{"book":"Lukas","chapter":"5","verse":"22","text":"Jesus forsto hva de tenkte og sa: ”Hvorfor tenker dere at dette er å spotte Gud?"},{"book":"Lukas","chapter":"5","verse":"23","text":"Er det ikke like umulig for et menneske å si til den lamme: ’Reis deg opp og gå’ som det er å si ’Jeg tilgir deg syndene dine?’ ”"},{"book":"Lukas","chapter":"5","verse":"24","text":"Så vendte han seg til den lamme og sa: ”For å bevise at jeg, Menneskesønnen5:24 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., har makt til å tilgi synder her på jorden, sier jeg deg: ’Reis deg opp, ta båren din og gå hjem!’ ”"},{"book":"Lukas","chapter":"5","verse":"25-26","text":"Og straks reiste seg mannen opp, rett foran øynene på folket som var mer enn forbløffet. Mannen tok båren sin og gikk hjem, mens han hele tiden hyllet Gud. Alle som så det, ble helt forskrekket. Så begynte de å hylle Gud og gjentok gang på gang: ”Det vi har sett i dag, er helt utrolig, ja, virkelig helt utrolig!”"},{"book":"Lukas","chapter":"5","verse":"27","text":"Da Jesus seinere dro fra byen, fikk han se en toller5:27 Tollerne var jøder som arbeide med å ta inn skatt til romerne, og de var foraktet av alle. som het Levi sitte utenfor tollboden. ”Kom og bli min disippel”, sa Jesus til ham."},{"book":"Lukas","chapter":"5","verse":"28","text":"Uten å nøle reiste Levi seg, dro fra alt og fulgte Jesus."},{"book":"Lukas","chapter":"5","verse":"29","text":"Levi ordnet seinere til en fest for Jesus i huset sitt. Da de spiste sammen, deltok mange av kollegene til Levi som jobbet i tolletaten blant gjestene. Det var også mange andre gjester."},{"book":"Lukas","chapter":"5","verse":"30","text":"Fariseerne5:30 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter., og spesielt de skriftlærde5:30 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. blant dem, ble svært sinte og sa til disiplene: ”Hvordan kan dere synke så dypt at dere spiser sammen med tollere og syndere?”"},{"book":"Lukas","chapter":"5","verse":"31","text":"Jesus svarte: ”Det er ikke de friske som trenger lege, men de som er syke."},{"book":"Lukas","chapter":"5","verse":"32","text":"Min oppgave her på jorden er å føre syndere tilbake til Gud, ikke å ta hånd om dem som allerede følger hans vilje.”"},{"book":"Lukas","chapter":"5","verse":"33","text":"De religiøse lederne anklaget også Jesus for en annen sak. De sa: ”Disiplene til døperen Johannes faster og ber regelmessig, og det gjør også disiplene til fariseerne5:33 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter.. Men dine, de spiser og drikker og nyter livet i fulle drag!”"},{"book":"Lukas","chapter":"5","verse":"34","text":"Da svarte Jesus: ”Dere vil vel ikke pålegge bryllupsgjestene å gå fastende og sultne mens brudgommen er hos dem?"},{"book":"Lukas","chapter":"5","verse":"35","text":"Men en dag vil han bli tatt fra dem, og i tiden etter den dagen vil de nok faste. Det finnes tid og sted for alt.”"},{"book":"Lukas","chapter":"5","verse":"36","text":"Jesus fortalte to eksempler som illustrerte dette: Han sa: ”Ingen river løs en bit tøy fra et nytt plagg som enda ikke er krympet, for å sy den på et gammelt plagg. Da blir jo først det nye plagget ødelagt, og for øvrig vil lappen krympe og dermed rive i stykker plagget som er gammelt."},{"book":"Lukas","chapter":"5","verse":"37","text":"Og ingen heller ny vin i gamle skinnsekker, for når vinen gjærer, blir sekkene sprengt og ødelagt, og vinen renner ut."},{"book":"Lukas","chapter":"5","verse":"38","text":"Nei, ny vin må fylles i nye sekker."},{"book":"Lukas","chapter":"5","verse":"39","text":"Men ingen som har drukket av den gamle vinen, har særlig lyst på den nye. Den gamle gylne årgangen er best, sier de.”5:39 Folk ville holde fast ved sine gamle religiøse mønster."}]}