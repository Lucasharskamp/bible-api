{"data":[{"book":"خروج","chapter":"18","verse":"1","text":"یترون، پدرزن موسی و کاهن مدیان شنید که خدا چه کارهایی برای موسی و قوم اسرائیل کرده و بخصوص اینکه چگونه خداوند آنها را از مصر رهانیده است."},{"book":"خروج","chapter":"18","verse":"2","text":"پیش از این، موسی زن خود صفوره را با دو پسرش نزد یترون فرستاده بود."},{"book":"خروج","chapter":"18","verse":"3","text":"(نام پسر اول موسی جرشوم18‏:3 «جرشوم» با عبارت عبری «بیگانه‌ای در آنجا» شباهت دارد. بود زیرا به هنگام تولد او، موسی گفته بود: «من در سرزمین بیگانه، غریبم.»"},{"book":"خروج","chapter":"18","verse":"4","text":"پسر دومش اِلعازار18‏:4 «اِلعازار» یعنی «خدای من یاور است». نام داشت، زیرا به هنگام تولد او، موسی گفته بود: «خدای پدرم یاورم بوده و مرا از شمشیر فرعون نجات داد.»)"},{"book":"خروج","chapter":"18","verse":"5","text":"پس یترون پدرزن موسی برای دیدن موسی به صحرا آمد. او پسران و زن موسی را نیز همراه خود آورده بود. در این وقت موسی و قوم نزدیک کوه خدا اردو زده بودند."},{"book":"خروج","chapter":"18","verse":"6","text":"یترون برای موسی پیام فرستاده بود که: «من، یترون، پدرزنت همراه زنت و دو پسرت می‌آییم تا تو را ببینیم.»"},{"book":"خروج","chapter":"18","verse":"7","text":"پس موسی به استقبال یترون رفت، به او تعظیم کرد و صورت او را بوسید. پس از احوالپرسی، آنها به خیمهٔ موسی رفتند"},{"book":"خروج","chapter":"18","verse":"8","text":"و موسی برای پدرزنش تعریف کرد که خداوند چه بلاهایی بر سر فرعون و مصری‌ها آورد تا بنی‌اسرائیل را رهایی دهد و چه مشقتی را در طول این سفر تحمل کردند تا به آنجا رسیدند و چگونه خداوند قوم خود را از خطرها و دشواریها نجات داد."},{"book":"خروج","chapter":"18","verse":"9","text":"یترون به سبب احسان خداوند بر بنی‌اسرائیل و آزادی آنها از مصر بسیار خوشحال شد"},{"book":"خروج","chapter":"18","verse":"10","text":"و گفت: «متبارک باد خداوند که قوم خود را از دست فرعون و مصری‌ها نجات داد."},{"book":"خروج","chapter":"18","verse":"11","text":"اکنون می‌دانم که خداوند بزرگتر از همهٔ خدایان است، زیرا او قوم خود را از دست مصری‌های متکبر و بی‌رحم نجات داده است.»"},{"book":"خروج","chapter":"18","verse":"12","text":"یترون قربانی سوختنی و قربانیهای دیگر به خدا تقدیم کرد، و هارون و همهٔ مشایخ قوم اسرائیل به دیدن او آمدند و در حضور خدا برای خوردن گوشت قربانی دور هم نشستند."},{"book":"خروج","chapter":"18","verse":"13","text":"روز بعد، موسی برای رسیدگی به شکایتهای مردم در جایگاه خود نشست و مردم از صبح تا غروب در حضور او ایستادند."},{"book":"خروج","chapter":"18","verse":"14","text":"یترون وقتی دید که رسیدگی به شکایتهای مردم، وقت زیادی را می‌گیرد، به موسی گفت: «چرا این کار را به تنهایی انجام می‌دهی؟ چرا مردم را تمام روز سر پا نگه می‌داری؟»"},{"book":"خروج","chapter":"18","verse":"15","text":"موسی جواب داد: «من باید این کار را بکنم، زیرا مردم برای حل مشکلات خود پیش من می‌آیند تا نظر خدا را بدانند."},{"book":"خروج","chapter":"18","verse":"16","text":"وقتی بین دو نفر اختلافی پیش می‌آید، نزد من می‌آیند و من تشخیص می‌دهم که حق با چه کسی است و فرایض و شریعت خدا را به آنها تعلیم می‌دهم.»"},{"book":"خروج","chapter":"18","verse":"17","text":"پدرزن موسی گفت: «این کار تو درست نیست."},{"book":"خروج","chapter":"18","verse":"18","text":"تو با این کار، خود را از پای در می‌آوری و قوم را نیز خسته می‌کنی. تو نمی‌توانی این کار سنگین را به تنهایی انجام دهی."},{"book":"خروج","chapter":"18","verse":"19","text":"حرف مرا گوش کن و نصیحت مرا بپذیر و خدا تو را برکت خواهد داد. تو در حضور خدا نمایندهٔ این مردم باش و مسائل و مشکلات ایشان را به او بگو."},{"book":"خروج","chapter":"18","verse":"20","text":"تو باید قوانین و شریعت خدا را به آنها تعلیم دهی و بگویی که چطور زندگی کنند و چه رفتاری داشته باشند."},{"book":"خروج","chapter":"18","verse":"21","text":"در ضمن از میان همۀ قوم مردانی کاردان و خداترس و درستکار که از رشوه متنفر باشند انتخاب کن تا آنها در گروه‌های هزار نفره، صد نفره، پنجاه نفر و ده نفره داور و رهبر باشند."},{"book":"خروج","chapter":"18","verse":"22","text":"آنها باید همیشه آماده باشند تا به مسائل جزئی مردم رسیدگی کنند اما مسائل مهم را نزد تو بیاورند. بگذار رهبران خودشان مسائل جزئی را حل کنند. بدین ترتیب آنها بار تو را سبکتر خواهند کرد."},{"book":"خروج","chapter":"18","verse":"23","text":"اگر این روش را در پیش‌گیری و خواست خدا نیز چنین باشد، آنگاه خسته نخواهی شد و قوم نیز در حالی که اختلافشان حل شده است، راضی به خانه‌های خویش باز خواهند گشت.»"},{"book":"خروج","chapter":"18","verse":"24","text":"موسی نصیحت پدرزن خود را پذیرفت و مطابق پیشنهاد او عمل کرد."},{"book":"خروج","chapter":"18","verse":"25","text":"او مردان کاردانی را برگزید و از میان آنها برای هر هزار نفر، صد نفر، پنجاه نفر و ده نفر قضاتی تعیین کرد."},{"book":"خروج","chapter":"18","verse":"26","text":"آنها مرتب به کار قضاوت مشغول بودند و به مشکلات و اختلافات کوچکتر رسیدگی می‌کردند، ولی برای حل مسائل مهم و پیچیده نزد موسی می‌آمدند."},{"book":"خروج","chapter":"18","verse":"27","text":"پس از چند روز، موسی پدرزنش را بدرقه کرد و او به ولایت خود بازگشت."}]}