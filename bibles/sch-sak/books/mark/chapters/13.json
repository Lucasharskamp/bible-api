{"data":[{"book":"Mark","chapter":"13","verse":"1","text":"Jisua Biekin renga a hong jôk lâihan a ruoisingei lâia mi inkhatin a kôm, “Minchupu, en ta! Lungngei le inngei kamâm aom tie hi!” a tia."},{"book":"Mark","chapter":"13","verse":"2","text":"Jisua'n a kôm, “Hi in roiinpui ngei hi nu mu na? Lung inkhat luo amuna hin mâkin om no nia; anrêngin misim zit la nîng atih,” a tia."},{"book":"Mark","chapter":"13","verse":"3","text":"Jisua chu Biekin mâi tienga Olive Muola ânsung lâihan a kôm, Peter, Jacob, John le Andrew inrûkin a kôm an honga."},{"book":"Mark","chapter":"13","verse":"4","text":"“Mahi khotika mo ahong om rang? Male ma neinunngei ha ahongtungna rangin imo minsina aom rang? Mi ril roh,” an tia."},{"book":"Mark","chapter":"13","verse":"5","text":"Jisua'n an kôm, “Tutên nangni an huong loina rangin inning roi,” a tipe ngeia."},{"book":"Mark","chapter":"13","verse":"6","text":"Mi tamtakin, “Khrista ki ni!” tiin ki rimingin hong an ta, mi tamtak huong an tih."},{"book":"Mark","chapter":"13","verse":"7","text":"Male anâina mo, alazana mo râl ruhu thurchi ngei nin riet khomin nin jâmminzal no roi. Ma anga neinunngei hah chu aom ngêt rang ani, hannirese amongna chu la ni tak no ni."},{"book":"Mark","chapter":"13","verse":"8","text":"Jâtngei le Jâtngei lân doi an ta, ramngei le ramngei lân doi an tih, rêngramngei le rêngramngei lân doi an tih. Muntina ningnungei hong a ta, mâitâmngei la chul atih. Ma neinunngei ha nâiha aphutna ngei angin ani rang."},{"book":"Mark","chapter":"13","verse":"9","text":"“Nangninanâkin nin inning ngêt rang ani. Sûrin la om nin ta, male roijêknamuna tuongin la om nin tih. Synagogngeia jêmpol la ni nin ta; keima jârin rêngngei le roijêkpungei makunga Thurchi Sa misîr pe ngei rangin lân ding nin tih.”13:9-11: Mat 10:17-20; Luk 12:11,12"},{"book":"Mark","chapter":"13","verse":"10","text":"Aniatachu amongna ahong tung mân, Thurchisa hih mi murdi kôm misîrin aom bak ngêt rang ani."},{"book":"Mark","chapter":"13","verse":"11","text":"Male sûrin nin oma, male roijêknamuna tuongin nin om tikin, nin ti rang lei mindonin azora aphâk mân nin jâmminzal no roi; azora taka, i-ih khom nangni pêka aom tak hah ti roi. Chong nin ti rang ngei hah nangni nin chong ni no nia; anni ngei hah Ratha Inthieng renga ajuong rang ani."},{"book":"Mark","chapter":"13","verse":"12","text":"Mîn a lâibungngei nanâk khom that rangin la minsûr a ta, male pa khomin ma angdênin a nâingei la minsûr sa a ta, nâingei khomin an nulepangei doi an ta, male that an tih."},{"book":"Mark","chapter":"13","verse":"13","text":"Keima sikin mitinin nangni la mumâk an tih. Aniatachu tukhom among dêna tuongdierpu chu sanminringin om atih."},{"book":"Mark","chapter":"13","verse":"14","text":"“‘Intakna Ichi Omtak’ ha ânding loina rang muna ânding la mu nin tih.” (aporepungei ranga minrietna: mahi aomtie rietthei rese ngei!) “Hanchu Judea rama om ngei hah tângngei chunga han rot ngêt rese ngei.”"},{"book":"Mark","chapter":"13","verse":"15","text":"In chunga ompu khomin chumin a chôi rang a in sûnga neinun juong lâk rangin azora minhek tet no rese."},{"book":"Mark","chapter":"13","verse":"16","text":"Loia ompu khomin a puon va lâk rangin in sûnga kîr tet no rese."},{"book":"Mark","chapter":"13","verse":"17","text":"Nupang nâivong ngei le nâitesen pomlâi nûngei rangin chu ma nikhuongei hah khodôra ichiruoi mo ani rang!"},{"book":"Mark","chapter":"13","verse":"18","text":"Ma zora hah phalbia atung loina rangin Pathien kôm chubaitho roi."},{"book":"Mark","chapter":"13","verse":"19","text":"Ma nikhuongeia intaknangei ha chu Pathien'n rammuol a sinphut renga avien sûn tena rammuolin a lei riet ngâi murdi nêkin ânchungtak ani rang sikin. Ma anga neinun ha chu khotiklâi khomin om nôk tet khâi no ni.13:19: Dan 12:1; Chph 7:14"},{"book":"Mark","chapter":"13","verse":"20","text":"Aniatachu ma nikhuongei hah Pumapa'n a minbong ania; ninorese chu tute ring thei no ni ngei. Nikhomrese, a thangsai a mingei sikin ma nikhuongei hah a minbong ani."},{"book":"Mark","chapter":"13","verse":"21","text":"“Hanchu, tukhomin nin kôm, ‘En ta, hin Messiah aom!’ aninônchu, ‘En ta, son aom!’ an ti khomin maha iem no roi."},{"book":"Mark","chapter":"13","verse":"22","text":"Messiah rotholngei le dêipu dikloingei an inlang rang sikin. Pathien'n a thangsai a mingei tena khom anitheiin chu an huong theina rangin sininkhêlngei le kamâmruoi neinunngei tho an tih."},{"book":"Mark","chapter":"13","verse":"23","text":"Nangni chu inningchienin om roi! Azora ahong tung mân khokhoi khom nangni ke lei ril let zoi ani."},{"book":"Mark","chapter":"13","verse":"24","text":"“Ma intakna nikhuongei le azora avun suo nûkin chu nisa hah hong jîng a ta, tha khom vâr khâi no nia,13:24: Isa 13:10; Joel 2:10,31; 3:15; Chph 6:12; Isa 13:10; Ezek 32:7"},{"book":"Mark","chapter":"13","verse":"25","text":"ârsingei khom invân renga joungtâk an ta, male munronga sinthotheinangei khom an omnangei renga inthîn pai atih.13:25: Isa 34:4; Chph 6:13; Joel 2:10"},{"book":"Mark","chapter":"13","verse":"26","text":"Hanchu Miriem Nâipasal hih sinthotheina inlaltak le roiinpuitak leh sumngei lâia khin juong inlang atih.13:26: Dan 7:13; Chph 1:7"},{"book":"Mark","chapter":"13","verse":"27","text":"Ama'n philchung kôlkil minlia, kôlmong kângkhat renga kôlmong kângkhat dênin rammuol pumpuia, Pathien'n a thangsai a mingei mintûp rangin a vântîrtonngei tîr atih."},{"book":"Mark","chapter":"13","verse":"28","text":"“Theichang kungin nangni minchu rese. Amachangngei ahong ema, ahong innoia male abuongei ahong incherin chu kholum hih anâi zoi ti nin riet ngâi."},{"book":"Mark","chapter":"13","verse":"29","text":"Ma angdênin, nangni khomin ma neinunngei hah ahongtung nin mu tika chu azora13:29: azora ahong nâi zoi, ânphut rang ani zoi; aninônchu ama hih anâi zoi, juong rangin ânzoi sai kêng ani zoi. ahong nâi zoi, ânphut rang ani zoi tiin nin riet rang ani."},{"book":"Mark","chapter":"13","verse":"30","text":"Ma neinunngei murdi hah atûnlâia mingei hih an thi riei mân ahongtung rang tiin riettit roi."},{"book":"Mark","chapter":"13","verse":"31","text":"Pilchung le invân inmang pai a ta, hannirese ko chongbâingei chu inmang pai tet no ni."},{"book":"Mark","chapter":"13","verse":"32","text":"“Nikhomrese, anikhuo aninônchu azora chu khotika mo ahongtung rang, invâna vântîrtonngei khomin, Nâipasal khomin, tutên riet mak ngei; Pa vai kêng a riet ani.13:32: Mat 24:36"},{"book":"Mark","chapter":"13","verse":"33","text":"Azora hah khotika mo ahongtung rang nin riet loi sikin, inningchien ungla, intûngchienin om roi."},{"book":"Mark","chapter":"13","verse":"34","text":"Maha chu mîn a in a mâka, a tîrlâmngei rachamneina a pêk ngeia, an sintho rang a pêk ngei chita, inkhârôtpu khom inningchiena om ranga chong a mâk pea, ram lataka khuolse angin ani.13:34: Luk 12:36-38"},{"book":"Mark","chapter":"13","verse":"35","text":"Masikin inningchienin om roi, in pumapa hong rang zora hah kholoia mo, jânchima mo, ârkhuona mo, jînga mo, ahongtung rang nin riet loi sikin."},{"book":"Mark","chapter":"13","verse":"36","text":"Inningloiin a hong duoi khomin, a inin nangni hong mu tet no rese."},{"book":"Mark","chapter":"13","verse":"37","text":"Hanchu, nin kôma ki ti hih mi murdi kôm ki ti ani: inningchienin om roi!” a tia."}]}