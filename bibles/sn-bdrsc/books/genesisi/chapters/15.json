{"data":[{"book":"Genesisi","chapter":"15","verse":"1","text":"Shure kwaizvozvo shoko raJehovha rakasvika kuna Abhurama muchiratidzo richiti:"},{"book":"Genesisi","chapter":"15","verse":"2","text":"Asi Abhurama akati, “Haiwa Ishe Jehovha, muchandipeiko sezvo ndisina mwana uye Eriezeri weDhamasiko ndiye achava mudyi wenhaka yangu here?”"},{"book":"Genesisi","chapter":"15","verse":"3","text":"Uye Abhurama akati, “Hamuna kundipa vana; saka muranda ari mumba mangu ndiye achava mudyi wenhaka yangu.”"},{"book":"Genesisi","chapter":"15","verse":"4","text":"Ipapo shoko raJehovha rakasvika kwaari richiti, “Murume uyu haangavi mudyi wenhaka yako, asi mwanakomana anobva mumuviri wako ndiye achava mudyi wenhaka yako.”"},{"book":"Genesisi","chapter":"15","verse":"5","text":"Akamutora akamubudisa panze akati, “Tarisa kumusoro kumatenga uye uverenge nyeredzi uone zvirokwazvo kana ukakwanisa kudziverenga.” Ipapo akati kwaari, “Ndizvo zvichaita vana vako.”"},{"book":"Genesisi","chapter":"15","verse":"6","text":"Abhurama akatenda Jehovha, uye iye akamuti ndiko kururama kwake."},{"book":"Genesisi","chapter":"15","verse":"7","text":"Akatiwo kwaari, “Ndini Jehovha, akakubudisa munyika yeUri yavaKaradhea kuti ndikupe nyika iyi kuti uitore ive yako.”"},{"book":"Genesisi","chapter":"15","verse":"8","text":"Asi Abhurama akati, “Haiwa Ishe Jehovha, ndingaziva seiko kuti ndichaitora?”"},{"book":"Genesisi","chapter":"15","verse":"9","text":"Saka Jehovha akati kwaari, “Ndivigire tsiru, mbudzi negondobwe, chimwe nechimwe chazvo china makore matatu pamwe chete nenjiva uye nehangaiwa.”"},{"book":"Genesisi","chapter":"15","verse":"10","text":"Abhurama akauyisa zvose izvi kwaari, akazvigura napakati uye akaronga hafu dzacho dzakatarisana; asi shiri haana kudzipamura napakati."},{"book":"Genesisi","chapter":"15","verse":"11","text":"Ipapo shiri dzinodya nyama dzakaburukira panyama, asi Abhurama akadzidzinga."},{"book":"Genesisi","chapter":"15","verse":"12","text":"Zuva parakanga rovira, Abhurama akabatwa nehope huru, uye rima guru rinotyisa rakauya pamusoro pake."},{"book":"Genesisi","chapter":"15","verse":"13","text":"Ipapo Jehovha akati kwaari, “Uzive zvirokwazvo kuti zvizvarwa zvako zvichava vatorwa munyika isati iri yavo, uye vachabatwa senhapwa uye vachibatwa zvakaipa kwamakore mazana mana."},{"book":"Genesisi","chapter":"15","verse":"14","text":"Asi ndicharanga rudzi rwavachashandira senhapwa, uye shure kwaizvozvo vachabuda vaine pfuma zhinji kwazvo."},{"book":"Genesisi","chapter":"15","verse":"15","text":"Kunyange zvakadaro, iwe uchaenda kumadzibaba ako norugare uye uchavigwa wakwegura kwazvo."},{"book":"Genesisi","chapter":"15","verse":"16","text":"Parudzi rwechina, zvizvarwa zvako zvichadzoka pano, nokuti chivi chavaAmori hachisati chasvika pakuzara kwacho.”"},{"book":"Genesisi","chapter":"15","verse":"17","text":"Zuva rakati ravira, uye kwasviba, choto chinopfungaira utsi uye nomwenje unopfuta zvakaonekwa uye zvikapfuura napakati penhindi."},{"book":"Genesisi","chapter":"15","verse":"18","text":"Pazuva iro, Jehovha akaita sungano naAbhurama akati, “Nyika iyi ndinoipa kuzvizvarwa zvako, kubva kurwizi rweIjipiti kusvikira kurwizi rukuru, Yufuratesi,"},{"book":"Genesisi","chapter":"15","verse":"19","text":"nyika yavaKeni, navaKenazi, vaKadhimoni,"},{"book":"Genesisi","chapter":"15","verse":"20","text":"vaHiti, vaPerizi, vaRefaimi,"},{"book":"Genesisi","chapter":"15","verse":"21","text":"vaAmori, vaKenani, vaGirigashi navaJebhusi.”"}]}