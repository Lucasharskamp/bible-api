{"data":[{"book":"Olubereberye","chapter":"28","verse":"1","text":"Awo Isaaka n’ayita Yakobo n’amuwa omukisa, n’amukuutira nti, “Towasanga, wadde omu ku bakazi Abakanani."},{"book":"Olubereberye","chapter":"28","verse":"2","text":"Golokoka ogende e Padanalaamu mu nnyumba ya Besweri kitaawe wa nnyoko, ofune omukazi omu ku bawala ba Labbaani mwannyina nnyoko."},{"book":"Olubereberye","chapter":"28","verse":"3","text":"Katonda Ayinzabyonna akuwe omukisa, akwaze, weeyongere, era obeerenga n’abantu ab’enjawulo bangi."},{"book":"Olubereberye","chapter":"28","verse":"4","text":"Akuwe emikisa gya Ibulayimu, era agiwe n’ezzadde lyo, olyoke ofune ensi mw’otambulira, Katonda gye yawa Ibulayimu.”"},{"book":"Olubereberye","chapter":"28","verse":"5","text":"Bw’atyo Isaaka n’asiibula Yakobo, Yakobo n’agenda e Padanalaamu ewa Labbaani, mutabani wa Besweri Omusuuli mwannyina Lebbeeka, nnyina wa Esawu ne Yakobo."},{"book":"Olubereberye","chapter":"28","verse":"6","text":"Esawu n’ategeera nga Isaaka awadde Yakobo omukisa, era ng’amusindise e Padanalaamu afuneyo omukazi, era nga bwe yamuwa omukisa yamukuutira nti, “Towasanga ku bakazi Abakanani,”"},{"book":"Olubereberye","chapter":"28","verse":"7","text":"era nga Yakobo agondedde kitaawe ne nnyina n’agenda e Padanalaamu."},{"book":"Olubereberye","chapter":"28","verse":"8","text":"Awo n’ategeera nti abakazi Abakanani tebaasanyusa kitaawe Isaaka."},{"book":"Olubereberye","chapter":"28","verse":"9","text":"Esawu n’agenda eri Isimayiri n’awasa omukazi erinnya lye Makalasi, muwala wa Isimayiri, mutabani wa Ibulayimu, mwannyina wa Nebayoosi, n’amwongera ku bakazi be yalina."},{"book":"Olubereberye","chapter":"28","verse":"10","text":"Awo Yakobo n’ava e Beeruseba n’ayolekera Kalani. N’atuuka mu kifo ekimu, n’asula awo ekiro ekyo, kubanga obudde bwali buzibye."},{"book":"Olubereberye","chapter":"28","verse":"11","text":"N’addira erimu ku mayinja agaali mu kifo ekyo, n’alyezizika ne yeebaka."},{"book":"Olubereberye","chapter":"28","verse":"12","text":"N’aloota ng’alaba eddaala eggwanvu nga liva ku nsi okutuuka mu ggulu, era nga bamalayika ba Katonda balikkirako era nga balinnyirako,"},{"book":"Olubereberye","chapter":"28","verse":"13","text":"era nga Mukama atudde waggulu waalyo. Mukama n’agamba Yakobo nti, “Nze Mukama Katonda wa Ibulayimu jjajjaawo, era Katonda wa Isaaka; ensi kw’ogalamidde ndigikuwa ggwe n’ezzadde lyo."},{"book":"Olubereberye","chapter":"28","verse":"14","text":"Era ezzadde lyo liriba ng’enfuufu y’oku nsi, era olibuna obugwanjuba n’obuvanjuba era n’obukiikakkono n’obukiikaddyo. Mu ggwe ne mu zadde lyo amawanga gonna ag’oku nsi mwe galiweerwa omukisa."},{"book":"Olubereberye","chapter":"28","verse":"15","text":"Laba ndi wamu naawe, era nnaakukuumanga buli gy’onoogendanga yonna, era ndikukomyawo mu nsi eno, kubanga sirikuleka okutuusa nga mmaze okukola ekyo kye nkugambye.”"},{"book":"Olubereberye","chapter":"28","verse":"16","text":"Awo Yakobo n’ava mu tulo n’agamba nti, “Mazima ddala Mukama ali mu kifo kino, nze mbadde ssimanyi.”"},{"book":"Olubereberye","chapter":"28","verse":"17","text":"N’atya nnyo, n’agamba nti, “Ekifo kino nga kyantiisa! Ekifo kino ye nnyumba ya Katonda, era guno gwe mulyango gw’eggulu.”"},{"book":"Olubereberye","chapter":"28","verse":"18","text":"Awo Yakobo n’agolokoka ku makya, n’addira ejjinja lye yali yeezizise n’alisimba okuba empagi n’ayiwa amafuta ku mutwe gwalyo."},{"book":"Olubereberye","chapter":"28","verse":"19","text":"Ekifo ekyo n’akituuma Beseri, songa ekibuga ekyo kyayitibwanga Luzi."},{"book":"Olubereberye","chapter":"28","verse":"20","text":"Awo Yakobo ne yeerayirira ng’agamba nti, “Katonda bw’alibeera nange, n’ankuuma mu lugendo luno lwe ndiko, n’ampa emmere okulya era n’ebyokwambala ne nkomawo mirembe mu nnyumba ya kitange,"},{"book":"Olubereberye","chapter":"28","verse":"21","text":"olwo Mukama n’aba Katonda wange."},{"book":"Olubereberye","chapter":"28","verse":"22","text":"Era ejjinja lino lye nsimbye okuba empagi liriba nnyumba ya Katonda, era n’ebyo byonna by’ompa ndikuwaako ekimu eky’ekkumi.”"}]}