{"data":[{"book":"Revhitiko","chapter":"14","verse":"1","text":"Jehovha akati kuna Mozisi:"},{"book":"Revhitiko","chapter":"14","verse":"2","text":"“Iyi ndiyo mirayiro yomunhu ane chirwere panguva yake yokucheneswa kana auyiswa kumuprista:"},{"book":"Revhitiko","chapter":"14","verse":"3","text":"Muprista anofanira kuenda kunze kwomusasa agonomuongorora. Kana munhu aporeswa kubva kumaperembudzi,"},{"book":"Revhitiko","chapter":"14","verse":"4","text":"muprista acharayira kuti shiri mbiri mhenyu dzakachena, nedanda romusidhari, nomucheka mutsvuku, nehisopi zviuyiswe kuti acheneswe."},{"book":"Revhitiko","chapter":"14","verse":"5","text":"Ipapo muprista acharayirwa kuti imwe yeshiri idzi iurayiwe pamusoro pemvura yakachena muhari yevhu."},{"book":"Revhitiko","chapter":"14","verse":"6","text":"Anofanira zvino kutora shiri mhenyu oinyika pamwe chete nedanda romusidhari, mucheka mutsvuku nehisopi muropa reshiri yaurayiwa pamusoro pemvura yakachena."},{"book":"Revhitiko","chapter":"14","verse":"7","text":"Achasasa uyo anofanira kucheneswa kubva kuchirwere chamaperembudzi kanomwe, agozivisa kuti akachena. Ipapo anofanira kuregera shiri mhenyu ichienda musango."},{"book":"Revhitiko","chapter":"14","verse":"8","text":"“Munhu anofanira kucheneswa anofanira kusuka nguo dzake agoveura bvudzi rake rose agoshamba nemvura, ipapo achava akacheneswa. Mushure maizvozvi anogona kuuya mumusasa asi anofanira kugara kunze kwetende rake kwamazuva manomwe."},{"book":"Revhitiko","chapter":"14","verse":"9","text":"Pazuva rechinomwe anofanira kuveura bvudzi rake rose. Anofanira kuveura musoro wake, ndebvu dzake, tsiye dzake, nerimwe bvudzi rake rose. Anofanira kusuka nguo dzake agozvishambidza nemvura uye achava akachena."},{"book":"Revhitiko","chapter":"14","verse":"10","text":"“Pazuva rorusere anofanira kuuya namakwayana maviri amakondobwe nesheshe imwe chete, dzose dzine gore dzisina kuremara, pamwe chete nezvikamu zvitatu kubva mugumi zveefa14:10 marita angaita 6.5 zvoupfu hwakatsetseka hwakasanganiswa namafuta sechipiriso chezviyo nerogi14:10 0.3 yerita, uyewo nomundima 12, 15, 21 ne 24  imwe chete yamafuta."},{"book":"Revhitiko","chapter":"14","verse":"11","text":"Muprista achazivisa kuti akachena, anofanira kuuya nouya anofanira kucheneswa nezvipiriso zvake pamberi paJehovha pamusuo weTende Rokusangana."},{"book":"Revhitiko","chapter":"14","verse":"12","text":"“Ipapo muprista anofanira kutora gwayana rimwe chete gono agoripa sechipiriso chemhosva pamwe chete nerogi ramafuta; achazvininira pamberi paJehovha sechipiriso chokuninira."},{"book":"Revhitiko","chapter":"14","verse":"13","text":"Anofanira kubaya gwayana panzvimbo tsvene apo panobayirwa chipiriso chezvivi nechipiriso chinopiswa. Sezvakaita chipiriso chezvivi, chipiriso chemhosva ndechomuprista, chitsvene-tsvene."},{"book":"Revhitiko","chapter":"14","verse":"14","text":"Muprista anofanira kutora rimwe ropa rechipiriso chemhosva agoriisa pamucheto wenzeve yokurudyi yomunhu anocheneswa, pamunwe wake mukuru wokuruoko rwokurudyi uye napachigunwe chikuru chetsoka yake yokurudyi."},{"book":"Revhitiko","chapter":"14","verse":"15","text":"Ipapo muprista achatora imwe rogi yamafuta agodira muchanza choruoko rwake rworuboshwe,"},{"book":"Revhitiko","chapter":"14","verse":"16","text":"agonyika munwe wake wokutendeka nawo wokurudyi mumafuta ari muchanza choruoko rwake agosasa mamwe acho nomunwe kanomwe pamberi paJehovha."},{"book":"Revhitiko","chapter":"14","verse":"17","text":"Muprista achaisa mamwe mafuta anosara muchanza panzeve yokurudyi youyo anofanira kucheneswa, pamunwe mukuru woruoko rwake rwokurudyi nepachigunwe chikuru chegumbo rake rokurudyi pamusoro peropa rechipiriso chemhosva."},{"book":"Revhitiko","chapter":"14","verse":"18","text":"Mamwe mafuta ose ari muchanza make muprista achaaisa pamusoro pouyo achada kucheneswa, agomuyananisira pamberi paJehovha."},{"book":"Revhitiko","chapter":"14","verse":"19","text":"“Ipapo muprista achabayira chipiriso chechivi agoyananisira uyo anofanira kucheneswa kubva pakusachena kwake. Mushure maizvozvo muprista achabaya chipiriso chinopiswa"},{"book":"Revhitiko","chapter":"14","verse":"20","text":"agochipa paaritari pamwe chete nechipiriso chezviyo, agomuyananisira, uye achava akachena."},{"book":"Revhitiko","chapter":"14","verse":"21","text":"“Asi kana ari murombo asingakwanisi kuuya naizvozvi, anofanira kutora gwayana gono sechipiriso chemhosva kuti aninire agomuyananisira pamwe chete nechikamu chimwe chete kubva mugumi cheefa14:21 marita angaita 2  youpfu hwakatsetseka hwakasangana namafuta sechipiriso chezviyo, zvikamu zviviri kubva muzvitatu zverogi ramafuta,"},{"book":"Revhitiko","chapter":"14","verse":"22","text":"njiva mbiri kana hangaiwa mbiri dzaanokwanisa kuuya nadzo, imwe yechipiriso chechivi neimwe yechipiriso chinopiswa."},{"book":"Revhitiko","chapter":"14","verse":"23","text":"“Pazuva rorusere anofanira kuzviuyisa kumuprista pamusuo weTende Rokusangana pamberi paJehovha, kuti acheneswe."},{"book":"Revhitiko","chapter":"14","verse":"24","text":"Muprista anofanira kutora gwayana rechipiriso chemhosva nerogi ramafuta agozvininira pamberi paJehovha sechipiriso chokuninira."},{"book":"Revhitiko","chapter":"14","verse":"25","text":"Achabaya gwayana rechipiriso chemhosva agotora rimwe ropa raro agoriisa panzeve yokurudyi yomunhu anoda kucheneswa, pamunwe mukuru woruoko rwokurudyi napachigunwe chikuru chepagumbo rokurudyi."},{"book":"Revhitiko","chapter":"14","verse":"26","text":"Muprista achadira mamwe mafuta muchanza choruoko rwake rworuboshwe"},{"book":"Revhitiko","chapter":"14","verse":"27","text":"uye nomunwe wake wokurudyi wokutendeka nawo agomwaya mamwe mafuta anobva muchanza chake kanomwe pamberi paJehovha."},{"book":"Revhitiko","chapter":"14","verse":"28","text":"Mamwe mafuta ari muchanza chake anofanira kuaisa munzvimbo dzimwe chetedzo dzaakaisa ropa rechipiriso chemhosva panzeve yokurudyi youyo anoda kucheneswa, pamunwe mukuru woruoko rwake rwokurudyi napachigunwe chikuru chegumbo rake rokurudyi."},{"book":"Revhitiko","chapter":"14","verse":"29","text":"Mamwe mafuta ose achasara muchanza muprista achaaisa mumusoro mouyo anofanira kucheneswa, kuti ayananisirwe pamberi paJehovha."},{"book":"Revhitiko","chapter":"14","verse":"30","text":"Ipapo achabayira njiva kana hangaiwa diki izvo zvaanogona kuwana,"},{"book":"Revhitiko","chapter":"14","verse":"31","text":"imwe sechipiriso chechivi neimwe sechipiriso chinopiswa pamwe chete nechipiriso chezviyo. Nenzira iyi muprista achayananisira pamberi paJehovha, panzvimbo youya anofanira kucheneswa.”"},{"book":"Revhitiko","chapter":"14","verse":"32","text":"Iyi ndiyo mirayiro pamusoro pouyo ane chirwere chamaperembudzi uye asingakwanisi kuuya nezvipiriso zvinofanira kupiwa kuti acheneswe."},{"book":"Revhitiko","chapter":"14","verse":"33","text":"Jehovha akati kuna Mozisi naAroni,"},{"book":"Revhitiko","chapter":"14","verse":"34","text":"“Kana mapinda munyika yeKenani iyo yandiri kukupai senhaka, ndikaita chirwere chinopararira chamaperembudzi muimba iri munyika iyoyo,"},{"book":"Revhitiko","chapter":"14","verse":"35","text":"muridzi weimba anofanira kuenda kundoudza muprista kuti, ‘Ndaona chimwe chinhu chinenge maperembudzi mumba mangu.’"},{"book":"Revhitiko","chapter":"14","verse":"36","text":"Ipapo muprista anofanira kurayira kuti vabudise zvose zviri mumba muprista asati apinda kundotarira hosha, kuti kurege kuva nechinhu chiri mumba chichanzi hachina kuchena. Mushure maizvozvo muprista anofanira kupinda agoongorora imba."},{"book":"Revhitiko","chapter":"14","verse":"37","text":"Anofanira kuongorora chakwindi chiri mumadziro eimba uye kana pane makomba makomba ane ruvara rwezerere kana akatsvukuruka,"},{"book":"Revhitiko","chapter":"14","verse":"38","text":"muprista anofanira kubuda napamusuo wemba agoipfiga kwamazuva manomwe."},{"book":"Revhitiko","chapter":"14","verse":"39","text":"Pazuva rechinomwe muprista achadzoka kuzoongorora imba. Kana maperembudzi apararira pamadziro,"},{"book":"Revhitiko","chapter":"14","verse":"40","text":"anofanira kurayira kuti matombo ane utachiona abviswe agorasirwa kunzvimbo isina kuchena kunze kweguta."},{"book":"Revhitiko","chapter":"14","verse":"41","text":"Ipapo ngaarayire kuti madziro ose omukati memba aparwe uye zvaparwa zvigoraswa kunzvimbo isina kuchena kunze kweguta."},{"book":"Revhitiko","chapter":"14","verse":"42","text":"Ipapo vanofanira kutora mamwe matombo vagotsiva aya vagotora ivhu idzva vakodzura imba."},{"book":"Revhitiko","chapter":"14","verse":"43","text":"“Kana chakwindi chikaonekwa zvakare mumba mushure mokunge matombo abviswa imba yaparwa uye yadzurwa,"},{"book":"Revhitiko","chapter":"14","verse":"44","text":"muprista anofanira kuenda kunozvinanʼanidza. Kana maperembudzi apararira ihosha inoparadza, imba haina kuchena."},{"book":"Revhitiko","chapter":"14","verse":"45","text":"Inofanira kupazwa, matombo ayo, mapuranga nokudzura kwose, zvotorwa zvoendeswa kunze kweguta kunzvimbo isina kuchena."},{"book":"Revhitiko","chapter":"14","verse":"46","text":"“Munhu upi noupi achapinda muimba iyi painenge ichakapfigwa achava asina kuchena kusvika manheru."},{"book":"Revhitiko","chapter":"14","verse":"47","text":"Munhu wose achavata kana kuti achadya ari mumba iyoyo anofanira kusuka nguo dzake."},{"book":"Revhitiko","chapter":"14","verse":"48","text":"“Asi kana muprista akauya kuzoiongorora, akaona kuti maperembudzi haana kupararira mumba mushure mokunge yadzurwa, achati imba yakachena nokuti maperembudzi aenda."},{"book":"Revhitiko","chapter":"14","verse":"49","text":"Kuti anatse imba, anofanira kutora shiri mbiri nedanda romusidhari, mucheka mutsvuku nehisopi."},{"book":"Revhitiko","chapter":"14","verse":"50","text":"Achaurayira imwe shiri pamusoro pemvura yakachena iri muhari yevhu."},{"book":"Revhitiko","chapter":"14","verse":"51","text":"Ipapo anofanira kutora puranga romusidhari, hisopi, mucheka mutsvuku, shinda neshiri mhenyu ozvinyika muropa reshiri yafa nemvura yakachena, uye agosasa mumba kanomwe."},{"book":"Revhitiko","chapter":"14","verse":"52","text":"Achanatsa imba neropa reshiri, mvura yakachena, shiri mhenyu, danda romusidhari, hisopi uye nomucheka mutsvuku."},{"book":"Revhitiko","chapter":"14","verse":"53","text":"Ipapo anofanira kuregedza shiri mhenyu kuti iende hayo kunze kweguta kusango. Nenzira iyi achayananisira imba uye ichava yakachena.”"},{"book":"Revhitiko","chapter":"14","verse":"54","text":"Iyi ndiyo mirayiro yechirwere chamaperembudzi, kuvava,"},{"book":"Revhitiko","chapter":"14","verse":"55","text":"maperembudzi pamucheka kana mumba,"},{"book":"Revhitiko","chapter":"14","verse":"56","text":"uye kuzvimba, kufunuka, kana gwapa rakacheneruka,"},{"book":"Revhitiko","chapter":"14","verse":"57","text":"kuti mugoziva kuti chinhu chakachena kana kuti hachina kuchena."}]}