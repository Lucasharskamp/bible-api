{"data":[{"book":"3 Mose","chapter":"9","verse":"1","text":"Anazama huvaretageno 8ti knazupa Mosese'a Aronine mofavre naga'ane Israeli kva vahetaminena ke hutru huteno,"},{"book":"3 Mose","chapter":"9","verse":"2","text":"amanage huno Aronina asami'ne, Kumite'ma ofama hu'zana mago afuhe afahe osu'nesia agaho ve bulimakao afu nevrenka, kre fananehu ofama hu'zana mago ve sipisipia afuhe afahe osu'nesia avrenka Ra Anumzamofona avuga ofa ome huntegahane."},{"book":"3 Mose","chapter":"9","verse":"3","text":"Hagi Israeli vahe'mokizmia kagra anage hunka zamasamio, kumizmigu'ma kresramna vunakura, ve meme afu nevreta, tevefima kre fananehu ofama hu'zana mago kafu huno afuhe afahe osu'nesia agaho bulimakaone, mago sipisipi afuteti kresramna nevuta,"},{"book":"3 Mose","chapter":"9","verse":"4","text":"mago ve bulimakaone mago ve sipisipireti arimpa fru ofa kresramana Ra Anumzamofo avuga nehuta, masavenu'ma eri havia hu flauateti witi ofa hugahaze. Na'ankure menina Ra Anumzamo'a tamagrite efore hugahie."},{"book":"3 Mose","chapter":"9","verse":"5","text":"Hagi Mosese'ma hu'nea zantamina Israeli vahe'mo'za eri'za atruhu seli nomofo avuga Ra Anumzamofo avure eme oti'naze."},{"book":"3 Mose","chapter":"9","verse":"6","text":"Anante Mosese'a amanage hu'ne, Ra Anumzamo'a huno amanahu'za hanageno Ra Anumzamofo masazamo'a tamagritera efore hugahie hu'ne."},{"book":"3 Mose","chapter":"9","verse":"7","text":"Anante Mosese'a anage huno Aronina asami'ne, Kumite'ma nona huno kresramna vu ofaka'ane tevefima kre fanane hu ofaka'a erinka enka kagra'a kumitera nona hunka ofa nehunka, Anumzamo'ma hu'nea kante antenka ruga'amokizmi kumi'zamirera nona hunka kresramna vuzamantegahane."},{"book":"3 Mose","chapter":"9","verse":"8","text":"Hagi Aroni'a kresramna vu itare vurava'o huno kumi'agu kresramna vanigu agaho bulimakao anankena akafri'ne."},{"book":"3 Mose","chapter":"9","verse":"9","text":"Hagi anante mofavrezaga'amo'za korama'a eri'za ageno, azanko ana korampi reteno, kresramna vu itare'ma me'nea pazivetaminte frenenteno, mago'ama meama'a kresramna vu itamofo agafi tagitre'ne."},{"book":"3 Mose","chapter":"9","verse":"10","text":"Hagi Ra Anumzamo'ma Mosesema asami'nea kante anteno afova'agi, tarega kresoagi, asumanama erinovazi'nea afova'a kresramna vu itare kumi'mofo nona huno tevefi kresramna vu'ne."},{"book":"3 Mose","chapter":"9","verse":"11","text":"Ame'ane ukri'anena kumamofo fegi'a ome kre'ne."},{"book":"3 Mose","chapter":"9","verse":"12","text":"Anantera Aroni'a kresramna vu sipisipi afura ananke akafritege'za, mofavre'amo'za ana korana eri amizageno, kresramna vu itamofo asoparega rutritri hugagi'ne."},{"book":"3 Mose","chapter":"9","verse":"13","text":"Hagi kresramna vu afu'ma tagahu osi osi'ma hunte'nefinti magoke magoke erinemi'za asenianena erimizageno kresramna vu itarera kre'ne."},{"book":"3 Mose","chapter":"9","verse":"14","text":"Hagi agusu agese zama'ane agazama'anena tinu sese huteno kresramna vu itare kre'ne."},{"book":"3 Mose","chapter":"9","verse":"15","text":"Hagi anantera Aroni'a veamokizmi ofa kresramna vu afura erino ome kresramna nevuno, agra veamokizmi kumite'ma kresramna vu meme afu avreno ananke akafrino ese'ma hu'neaza huno kresramna vu'ne."},{"book":"3 Mose","chapter":"9","verse":"16","text":"Hagi kresramna vu'zana erino eno kresramna vu trake'mo'ma hu'nea kante anteno kresramna vu'ne."},{"book":"3 Mose","chapter":"9","verse":"17","text":"Hagi mago'a witia azampina eriviteno eno, kre mna vu itare nanterana eme kremna vu'ne."},{"book":"3 Mose","chapter":"9","verse":"18","text":"Hagi agra veamozama Anumzanema mago zamarimpa hanaza ofa bulimakaone, sipisipi afu'enena anankena akafri'ne. Hagi Aronina mofavre naga'amo'za korama'a erimizageno, kresramna vu itamofo asoparega rutri tri hu'ne."},{"book":"3 Mose","chapter":"9","verse":"19","text":"Hianagi bulimakaomofo afova'ane, sipisipimofo risonarega me'nea agusa'ane, tarega kreso'ane asumanama eri novazi'nea afovane,"},{"book":"3 Mose","chapter":"9","verse":"20","text":"ana afu'mofo amimizafi eri antageno Aroni'a kresramana vu itare kre'ne."},{"book":"3 Mose","chapter":"9","verse":"21","text":"Aroni'a Mosese'ma hu'nea kante anteno amimiza'ane tamaga kaziga amumazinanena erino Ra Anumzamofo avuga eriverave hu ofa hu'ne."},{"book":"3 Mose","chapter":"9","verse":"22","text":"Hagi Aroni'a kumite'ma kresramna vu ofane, kre fanane hu ofane, rimpa fru ofama huteno'a, veamokizmirega ana azana rusuteno asomu ke huzmanteteno, anantetira atreno erami'ne."},{"book":"3 Mose","chapter":"9","verse":"23","text":"Mosese'ene Aronikea atruma nehaza seli nompi mareriteke atiramike eke veamokizmia asomu ke eme hunezmantakeno, Ra Anumzamofo masamo'a veamokizmire e'ama hu'ne."},{"book":"3 Mose","chapter":"9","verse":"24","text":"Ra Anumzamo'a tevea atregeno eramino ana kresramna vu'zane, afova'a kresramana vu itaretira tefanane hu'ne. E'i anazama vahe'mo'za nege'za muse hu'za kezaneti'za, zamavugo saregati mopafi mase'za mono hunte'naze."}]}