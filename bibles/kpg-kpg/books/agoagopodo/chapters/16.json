{"data":[{"book":"Agoago Podo","chapter":"16","verse":"1","text":"Gidaadou e mee hua di hai tadau bilaan, malaa, ma go God hua dela e daahi nia helekai hagamodu."},{"book":"Agoago Podo","chapter":"16","verse":"2","text":"Goe e mee hua di hagamaanadu bolo au mee huogodoo ala e hai le e hai donu, gei Dimaadua e pauna nia dahidamee o dau hai maanadu."},{"book":"Agoago Podo","chapter":"16","verse":"3","text":"Tangi ang gi Dimaadua gi haga maluagina ina au bilaan, gei au bilaan la gaa kila humalia."},{"book":"Agoago Podo","chapter":"16","verse":"4","text":"Nia mee huogodoo Dimaadua ne hai, la iai ono hagaodi i golo, gei di hagaodi o digau huaidu la go di mooho gi daha."},{"book":"Agoago Podo","chapter":"16","verse":"5","text":"Dimaadua e de hiihai gi digau ala e bida hagalaamua ginaadou, Mee hagalee hai digaula gii tanga gi daha mo di hagaduadua."},{"book":"Agoago Podo","chapter":"16","verse":"6","text":"Manawa dahi mo di hai hegau donu, gei God ga dumaalia adu gi o huaidu. Hagalongo gi Dimaadua gei di huaidu ga deemee di tale adu gi di goe."},{"book":"Agoago Podo","chapter":"16","verse":"7","text":"Maa goe ga haga manawa lamalia Dimaadua, Mee e mee di hai o hagadaumee gii hai nia ihoo haga tenetene ni oou."},{"book":"Agoago Podo","chapter":"16","verse":"8","text":"Ma koia e humalia ma gaa kumi doo hui dulii mai do ngalua donu, i di kumi di hui damana mai do ngalua hagalee donu."},{"book":"Agoago Podo","chapter":"16","verse":"9","text":"Goe e mee hua di hai au bilaan, malaa ma go Dimaadua dela e dagi doo ala."},{"book":"Agoago Podo","chapter":"16","verse":"10","text":"Di king e helehelekai i ono mogobuna donu mai baahi o Dimaadua. Ana haganoho e donu i nia madagoaa huogodoo."},{"book":"Agoago Podo","chapter":"16","verse":"11","text":"Dimaadua e hiihai gi nia mee pauna mee gii donu, nia mee hagatau mee gii donu, mo nia hui gii donu."},{"book":"Agoago Podo","chapter":"16","verse":"12","text":"Nia king e de hiihai gi di huaidu, idimaa ma go di tonu dela e haga maaloo di oobidi."},{"book":"Agoago Podo","chapter":"16","verse":"13","text":"Di king e hiihai e hagalongo gi di tonu, gei mee e haga gila aga digau ala e leelee donu."},{"book":"Agoago Podo","chapter":"16","verse":"14","text":"Nia daangada kabemee e hagamahi e haga tenetene di nadau king. Maa di king ga hagawelewele, holongo dahi dangada gaa made."},{"book":"Agoago Podo","chapter":"16","verse":"15","text":"Di manawa lamalia o di king le e hai gadoo be nia gabua ala e haga uwauwa i di madagoaa haga hoou nia lau laagau mo tomo aga, di mouli la i golo."},{"book":"Agoago Podo","chapter":"16","verse":"16","text":"E koia e humalia ma ga hai mee gi di kabemee mo di iloo mee, i di hai mee gi nia goolo mo nia silber."},{"book":"Agoago Podo","chapter":"16","verse":"17","text":"Nia daangada humalia e taele i di ala dela hagalee hula gi di huaidu, malaa, mmada gii donu gi di ala dela e hana iei goe, be di maa e mee di hagamouli goe."},{"book":"Agoago Podo","chapter":"16","verse":"18","text":"Bida hagalaamua goe e dagi gi di mooho, mo digau ala e bida hagaamu ginaadou hagalee kila."},{"book":"Agoago Podo","chapter":"16","verse":"19","text":"Di manawa hila gi lala mo di noho hagaloale la koia e humalia i di hai goe gii hai be digau ala e bida hagalaamua ginaadou ge e hai mee gi nadau maluagina gaiaa."},{"book":"Agoago Podo","chapter":"16","verse":"20","text":"Daudalia nia mee ala ne aago adu gi di goe, gei goe ga haadanga lamalia. Hagadonu ina Dimaadua, gei goe ga tenetene."},{"book":"Agoago Podo","chapter":"16","verse":"21","text":"Nia daangada e iloo ginaadou be koai tangada kabemee ge madua, idimaa mee e iloo nia mee. Ana helekai lee humalia e hai nia daangada gi hiihai di hagalongo."},{"book":"Agoago Podo","chapter":"16","verse":"22","text":"Di kabemee la di hagamau o di mouli ang gi digau hagamamaanadu kabemee, gei di haga kuulu digau dadaulia la go di hagauwwou o di madagoaa."},{"book":"Agoago Podo","chapter":"16","verse":"23","text":"Nia daangada hagamamaanadu kabemee e hagamaanadu i mua nadau helekai. Nadau helekai e hai nia daangada gi hiihai di daudali gi nonua."},{"book":"Agoago Podo","chapter":"16","verse":"24","text":"Nnelekai dumaalia e hai be nia meegai lodo henua maangala, e maangala ma gaa momi, e humalia gi do huaidina."},{"book":"Agoago Podo","chapter":"16","verse":"25","text":"Di ala dela e hagamaanadu kooe bolo e donu, e mee hua di dagi goe gi di made.16.25 Agoago Podo 14.12"},{"book":"Agoago Podo","chapter":"16","verse":"26","text":"Di hihiigai e haga ngalua tangada ngalua gi nonua, idimaa mee e hiihai e hai gii dohu dono miami."},{"book":"Agoago Podo","chapter":"16","verse":"27","text":"Nia daangada huaidu e halahala nadau ala e haga huaidu digau ala i golo. Nadau helekai e ulaula be di ahi wele."},{"book":"Agoago Podo","chapter":"16","verse":"28","text":"Tamu dangada e hagadele go digau huaidu. Digaula e hagalogo nia hagahuaidu i mehanga nia hagadau ihoo."},{"book":"Agoago Podo","chapter":"16","verse":"29","text":"Digau hagamuamua e halahalau nadau ihoo, mo di dagi digaula gi di hagahalauwa."},{"book":"Agoago Podo","chapter":"16","verse":"30","text":"Gii pula i nia daangada ala e gadagada gi kila mai nadau niha mo di gemugemu adu gi di goe. Digaula la iai nadau hagamaanadu huaidu i golo."},{"book":"Agoago Podo","chapter":"16","verse":"31","text":"Di hui o digau ala e hangaahai donu la go di mouli waalooloo. Di libogo hinaa la go di goobai aamua."},{"book":"Agoago Podo","chapter":"16","verse":"32","text":"Di noho baba la koia e humalia i di maaloo. Di dagi au hagamaanadu la koia e humalia i di dagi nia waahale."},{"book":"Agoago Podo","chapter":"16","verse":"33","text":"Nia daangada e hai nadau mee e manamana di hiihai a Dimaadua, gei di maa go God hua dela e dugu di mee dela gaa gila."}]}