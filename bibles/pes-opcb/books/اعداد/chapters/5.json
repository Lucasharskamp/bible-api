{"data":[{"book":"اعداد","chapter":"5","verse":"1","text":"خداوند به موسی فرمود:"},{"book":"اعداد","chapter":"5","verse":"2","text":"«به بنی‌اسرائیل دستور بده که تمام اشخاص جذامی و همهٔ کسانی را که عضو تناسلی‌شان جریان دائمی دارند و آنانی را که در اثر تماس با جنازه نجس شده‌اند، از اردوگاه بیرون کنند."},{"book":"اعداد","chapter":"5","verse":"3","text":"خواه مرد باشند خواه زن، ایشان را بیرون کنند تا اردوگاه شما که من در آن ساکنم نجس نشود.»"},{"book":"اعداد","chapter":"5","verse":"4","text":"قوم اسرائیل طبق دستور خداوند عمل کرده، این اشخاص را بیرون راندند."},{"book":"اعداد","chapter":"5","verse":"5","text":"سپس خداوند به موسی فرمود:"},{"book":"اعداد","chapter":"5","verse":"6","text":"«این دستورها را به بنی‌اسرائیل بده: هر کس، چه مرد باشد چه زن، هرگاه به خداوند خیانت کرده، خسارتی به کسی وارد آورد،"},{"book":"اعداد","chapter":"5","verse":"7","text":"باید به گناه خود اعتراف نموده، علاوه بر جبران کامل خسارت، یک پنجم خسارت وارده را نیز به شخص خسارت دیده بپردازد."},{"book":"اعداد","chapter":"5","verse":"8","text":"ولی اگر شخصی که خسارت دیده است بمیرد و قوم و خویش نزدیکی نداشته باشد تا به او خسارت پرداخت شود، در آن صورت باید آن را برای خداوند به کاهن بپردازد. درضمن خطاکار باید یک قوچ نیز برای کفاره به کاهن بدهد."},{"book":"اعداد","chapter":"5","verse":"9","text":"تمام هدایای مقدّس که بنی‌اسرائیل برای کاهن می‌آورند، مال کاهن خواهد بود."},{"book":"اعداد","chapter":"5","verse":"10","text":"هر کاهنی می‌تواند تمام هدایای مقدّس را که می‌گیرد، برای خود نگه دارد.»"},{"book":"اعداد","chapter":"5","verse":"11","text":"و خداوند به موسی فرمود:"},{"book":"اعداد","chapter":"5","verse":"12","text":"«این دستورها را به بنی‌اسرائیل بده: اگر زنِ کسی از او برگشته، به وی خیانت ورزد،"},{"book":"اعداد","chapter":"5","verse":"13","text":"و با مردی دیگر همبستر شود، ولی شوهرش یا کسی دیگر از این ماجرا آگاه نشود، آن زن خود را نجس ساخته، هرچند که شاهدی نبوده و او در حین عمل گرفتار نشده باشد."},{"book":"اعداد","chapter":"5","verse":"14","text":"اگر شوهرش غیرتی شده، به زنش شک کند و بخواهد بداند زنش خود را نجس ساخته یا نه،"},{"book":"اعداد","chapter":"5","verse":"15","text":"او باید برای روشن شدن حقیقت، زن خود را پیش کاهن بیاورد. در ضمن آن مرد باید یک کیلو آرد جو هم با خود بیاورد، ولی آن را با روغن یا کندر مخلوط نکند، چون این هدیهٔ بدگمانی است و برای تشخیص گناه تقدیم می‌شود."},{"book":"اعداد","chapter":"5","verse":"16","text":"«کاهن، آن زن را به حضور خداوند بیاورد،"},{"book":"اعداد","chapter":"5","verse":"17","text":"و قدری آب مقدّس در کوزه‌ای سفالین بریزد و مقداری از غبار کف خیمۀ عبادت را با آن مخلوط کند."},{"book":"اعداد","chapter":"5","verse":"18","text":"سپس زن را در حضور خداوند بر پا داشته، موی بافتهٔ سر او را باز کند و هدیهٔ بدگمانی را در دستهایش بگذارد تا معلوم شود که آیا بدگمانی شوهرش بجاست یا نه. کاهن در حالی که کوزهٔ آب تلخ لعنت را در دست دارد جلوی زن بایستد."},{"book":"اعداد","chapter":"5","verse":"19","text":"آنگاه از آن زن بخواهد قسم بخورد که بی‌گناه است و به او بگوید: ”اگر غیر از شوهرت مرد دیگری با تو همبستر نشده است، و اگر در مدتی که زیر اقتدار شوهرت بوده‌ای، از شوهرت برنگشته‌ای و خود را نجس نساخته‌ای، از اثرات این آب تلخ لعنت مبرا باش."},{"book":"اعداد","chapter":"5","verse":"20","text":"ولی اگر از او برگشته و به او خیانت کرده‌ای و با همبستر شدن با مردی دیگر خود را نجس ساخته‌ای…“"},{"book":"اعداد","chapter":"5","verse":"21","text":"«در اینجا کاهن زن را وادارد تا سوگندِ لعنت بخورد و به زن بگوید: ”لعنت خداوند در میان قومت گریبانگیر تو شود و او رَحِمت را بخشکاند و شکمت را متورم سازد."},{"book":"اعداد","chapter":"5","verse":"22","text":"و این آبِ لعنت به بدن تو داخل شده شکمت را متورم سازد و رَحِمت را بخشکاند.“ و زن باید بگوید: ”آری، اینچنین شود.“"},{"book":"اعداد","chapter":"5","verse":"23","text":"بعد کاهن این لعنتها را در یک طومار بنویسد و آنها را در آب تلخ بشوید."},{"book":"اعداد","chapter":"5","verse":"24","text":"سپس آن آب تلخ را به زن بدهد تا بنوشد."},{"book":"اعداد","chapter":"5","verse":"25","text":"«سپس کاهن هدیهٔ بدگمانی را از دست زن بگیرد و آن را در حضور خداوند تکان داده، روی مذبح بگذارد."},{"book":"اعداد","chapter":"5","verse":"26","text":"مشتی از آن را به عنوان نمونه روی آتش مذبح بسوزاند و بعد، از زن بخواهد آب را بنوشد."},{"book":"اعداد","chapter":"5","verse":"27","text":"اگر او به شوهرش خیانت کرده باشد آب بر او اثر می‌کند و شکمش متورم شده، نازا می‌گردد و در میان قوم اسرائیل مورد لعنت قرار می‌گیرد"},{"book":"اعداد","chapter":"5","verse":"28","text":"ولی اگر او پاک بوده و زنا نکرده باشد، به او آسیبی نمی‌رسد و می‌تواند حامله شود."},{"book":"اعداد","chapter":"5","verse":"29","text":"«این است قانون بدگمانی در مورد زنی که شوهرش نسبت به وی بدگمان شده باشد."},{"book":"اعداد","chapter":"5","verse":"30","text":"همان‌طور که گفته شد در چنین موردی شوهر باید زن خود را به حضور خداوند بیاورد تا کاهن طی مراسمی قضیه را روشن سازد که آیا زن به شوهرش خیانت کرده یا نه."},{"book":"اعداد","chapter":"5","verse":"31","text":"اگر زن مقصر شناخته شود، تاوان گناهش را پس خواهد داد، اما شوهرش در این مورد بی‌تقصیر خواهد بود، زیرا خود زن مسئول گناهش است.»"}]}