{"data":[{"book":"Jozue","chapter":"10","verse":"1","text":"Uslyšev pak Adonisedech, král Jeruzalémský, že Jozue vzal město Hai, a jako proklaté zkazil je, (nebo jakž učinil Jerichu a králi jeho, tak učinil Hai a králi jeho,) a že pokoj učinili obyvatelé Gabaon s Izraelem, a bydlí u prostřed něho,"},{"book":"Jozue","chapter":"10","verse":"2","text":"I bál se velmi, proto že město veliké bylo Gabaon, jako jedno z měst královských, a že bylo větší než Hai, a všickni muži jeho udatní."},{"book":"Jozue","chapter":"10","verse":"3","text":"Protož poslal Adonisedech, král Jeruzalémský, k Ohamovi, králi Hebron, a k Faramovi, králi Jarmut, a k Jafiovi, králi Lachis, a k Dabirovi, králi Eglon, řka:"},{"book":"Jozue","chapter":"10","verse":"4","text":"Sjeďte se ke mně, a pomozte mi, abychom dobyli Gabaon, proto že pokoj učinili s Jozue a s syny Izraelskými."},{"book":"Jozue","chapter":"10","verse":"5","text":"I shromáždilo se a vytáhlo pět králů Amorejských, král Jeruzalémský, král Hebron, král Jarmut, král Lachis, král Eglon, oni i všecka vojska jejich, a položivše se u Gabaon, dobývali ho."},{"book":"Jozue","chapter":"10","verse":"6","text":"Tedy poslali muži Gabaon k Jozue do ležení v Galgala, řkouce: Neodjímejž ruky své od služebníků svých; přitáhni rychle k nám, zachovej nás a spomoz nám; nebo sebrali se proti nám všickni králové Amorejští bydlící na horách."},{"book":"Jozue","chapter":"10","verse":"7","text":"I táhl Jozue z Galgala, on i všecken lid bojovný s ním, všickni muži udatní."},{"book":"Jozue","chapter":"10","verse":"8","text":"(Nebo byl řekl Hospodin k Jozue: Neboj se jich, v ruce tvé zajisté dal jsem je, neostojíť žádný z nich před oblíčejem tvým.)"},{"book":"Jozue","chapter":"10","verse":"9","text":"I připadl na ně Jozue v náhle, nebo celou noc táhl z Galgala."},{"book":"Jozue","chapter":"10","verse":"10","text":"A potřel je Hospodin před Izraelem, kterýžto pobil je ranou velikou u Gabaon, a honil je cestou, kudy se jde k Betoron, a bil je až do Azeka a až do Maceda."},{"book":"Jozue","chapter":"10","verse":"11","text":"I stalo se, když utíkali před tváří Izraele, sstupujíce do Betoron, že Hospodin metal na ně kamení veliké s nebe, až k Azeku, a mřeli. Více jich zemřelo od krupobití kamenného, než jich pobili synové Izraelští mečem."},{"book":"Jozue","chapter":"10","verse":"12","text":"Tedy mluvil Jozue k Hospodinu v den, v kterýž dal Hospodin Amorejského v moc synům Izraelským, a řekl před syny Izraelskými: Slunce v Gabaon zastav se, a měsíc v údolí Aialon."},{"book":"Jozue","chapter":"10","verse":"13","text":"I zastavilo se slunce, a stál měsíc, dokudž nepomstil se lid nad nepřátely svými. Zdali není toho napsáno v knize Upřímého? Tedy stálo slunce u prostřed nebe, a nepospíchalo k západu, jako za jeden celý den."},{"book":"Jozue","chapter":"10","verse":"14","text":"Nebylo dne takového prvé ani potom, jako když vyslyšel Hospodin hlas člověka; nebo Hospodin bojoval za Izraele."},{"book":"Jozue","chapter":"10","verse":"15","text":"I navracel se Jozue i všecken Izrael s ním do táboru v Galgala."},{"book":"Jozue","chapter":"10","verse":"16","text":"Uteklo pak bylo těch králů pět, a skryli se v jeskyni při Maceda."},{"book":"Jozue","chapter":"10","verse":"17","text":"I oznámeno bylo Jozue těmi slovy: Nalezeno jest pět králů, kteříž se skryli v jeskyni při Maceda."},{"book":"Jozue","chapter":"10","verse":"18","text":"I řekl Jozue: Přivalte kamení veliké k díře té jeskyně, a osaďte ji muži, aby ostříhali jich."},{"book":"Jozue","chapter":"10","verse":"19","text":"Vy pak nezastavujte se, hoňte nepřátely své, a bíte je po zadu, a nedejte jim vjíti do měst jejich, nebo dal je Hospodin Bůh váš v ruku vaši."},{"book":"Jozue","chapter":"10","verse":"20","text":"Když pak přestali Jozue a synové Izraelští bíti jich porážkou velikou velmi, až i zahlazeni byli; a kteříž živi pozůstali z nich, utekli do měst hrazených:"},{"book":"Jozue","chapter":"10","verse":"21","text":"Navrátil se všecken lid do ležení k Jozue do Maceda ve zdraví; nepohnul proti synům Izraelským žádný jazykem svým."},{"book":"Jozue","chapter":"10","verse":"22","text":"Potom řekl Jozue: Odhraďte díru u jeskyně, a vyveďte ke mně pět králů těch z jeskyně."},{"book":"Jozue","chapter":"10","verse":"23","text":"I učinili tak, a vyvedli k němu pět králů těch z jeskyně, krále Jeruzalémského, krále Hebron, krále Jarmut, krále Lachis, krále Eglon."},{"book":"Jozue","chapter":"10","verse":"24","text":"A když vyvedli ty krále k Jozue, svolav všecky muže Izraelské, řekl vývodám mužů bojovných, kteříž s ním v tažení tom byli: Přistupte sem, a šlapejte nohama svýma na hrdla těch králů. Kteřížto přistoupivše, šlapali nohama svýma na hrdla jejich."},{"book":"Jozue","chapter":"10","verse":"25","text":"I řekl jim Jozue: Nebojte se ani strachujte, posilňte se a buďte zmužilí, nebo tak učiní Hospodin všechněm nepřátelům vašim, proti nimž bojujete."},{"book":"Jozue","chapter":"10","verse":"26","text":"Potom bil je Jozue a zmordoval, a pověsil je na pěti dřevích; a viseli na dřevích až do večera."},{"book":"Jozue","chapter":"10","verse":"27","text":"Když pak zapadlo slunce, k rozkazu Jozue složili je s dřev, a uvrhli je do jeskyně, v kteréž se byli skryli, a přivalili kamení veliké k díře jeskyně, kteréž jest tu až do tohoto dne."},{"book":"Jozue","chapter":"10","verse":"28","text":"Téhož dne také dobyl Jozue Maceda, a pohubil je mečem, i krále jejich pobil spolu s nimi, a všecky lidi, kteříž byli v něm. Neživil žádného, ale učinil králi Maceda, jako učinil králi Jericha."},{"book":"Jozue","chapter":"10","verse":"29","text":"Táhl potom Jozue a všecken Izrael s ním z Maceda k Lebnu, a dobýval Lebna."},{"book":"Jozue","chapter":"10","verse":"30","text":"I vydal je také Hospodin v ruku Izraelovi i krále jeho, a pobil je mečem, a všecky duše, kteréž byly v něm; nenechal tam žádného živého, a učinil králi jeho, jako učinil králi Jericha."},{"book":"Jozue","chapter":"10","verse":"31","text":"Táhl také Jozue a všecken Izrael s ním z Lebna do Lachis, a položivše se u něho, dobývali ho."},{"book":"Jozue","chapter":"10","verse":"32","text":"I dal Hospodin Lachis v ruku Izraele, a dobyl ho druhého dne, a pohubil je mečem i všecky lidi, kteříž byli v něm, rovně tak, jakž učinil Lebnu."},{"book":"Jozue","chapter":"10","verse":"33","text":"Tehdy přitáhl Horam, král Gázer, aby pomoc dal Lachis. I porazil jej Jozue i lid jeho, tak že nepozůstavil žádného živého."},{"book":"Jozue","chapter":"10","verse":"34","text":"Táhl potom Jozue a všecken Izrael s ním z Lachis do Eglon, a položivše se naproti, bojovali proti němu."},{"book":"Jozue","chapter":"10","verse":"35","text":"A vzali je toho dne, a pobili je mečem, a všecky duše, kteréž byly v něm, dne toho pomordovali, rovně tak, jakž učinili Lachis."},{"book":"Jozue","chapter":"10","verse":"36","text":"Vstoupil pak Jozue a všecken Izrael s ním z Eglon do Hebron, a dobývali ho."},{"book":"Jozue","chapter":"10","verse":"37","text":"I vzali je a zhubili mečem i krále jeho, i všecka města jeho, i každého člověka, kterýž byl v něm; nepozůstavil žádného živého, podobně tak, jakož učinil Eglon. I zahladil je i všelikou duši, kteráž byla v něm."},{"book":"Jozue","chapter":"10","verse":"38","text":"Potom navracuje se Jozue a všecken Izrael s ním, přišli do Dabir, a dobýval ho."},{"book":"Jozue","chapter":"10","verse":"39","text":"I vzal je a krále jeho i všecka města jeho, a pohubili je mečem, a všelikou duši, kteráž byla v něm, jako proklaté vyhladili. Nepozůstavili žádného živého; jakož učinil Hebron, tak učinil Dabir i králi jeho, a jakož učinil Lebnu a králi jeho."},{"book":"Jozue","chapter":"10","verse":"40","text":"A tak pohubil Jozue všecku zemi po horách, i polední stranu, i roviny a údolí, i všecky krále jejich. Nepozůstavil žádného živého, ale všelikou duši vyhladil, jakož přikázal Hospodin Bůh Izraelský."},{"book":"Jozue","chapter":"10","verse":"41","text":"Pohubil tedy Jozue všecko od Kádesbarne až do Gázy, a všecku zemi Gosen až do Gabaon."},{"book":"Jozue","chapter":"10","verse":"42","text":"A všecky krále ty a zemi jejich vzal Jozue pojednou, nebo Hospodin Bůh Izraelský bojoval za Izraele."},{"book":"Jozue","chapter":"10","verse":"43","text":"Potom navrátil se Jozue a všecken Izrael s ním do ležení, kteréž bylo v Galgala."}]}