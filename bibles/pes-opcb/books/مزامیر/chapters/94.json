{"data":[{"book":"مزامیر","chapter":"94","verse":"1","text":"ای خداوند، ای خدای انتقام گیرنده، قدرتت را نشان بده."},{"book":"مزامیر","chapter":"94","verse":"2","text":"ای داور جهان، برخیز و متکبران را به سزای اعمالشان برسان."},{"book":"مزامیر","chapter":"94","verse":"3","text":"گناهکاران تا به کی پیروز و سرافراز خواهند بود؟"},{"book":"مزامیر","chapter":"94","verse":"4","text":"همهٔ بدکاران، گستاخ و ستمگر هستند و حرفهای ناروا می‌زنند."},{"book":"مزامیر","chapter":"94","verse":"5","text":"قوم تو را از بین می‌برند و بر بندگانت ظلم می‌کنند."},{"book":"مزامیر","chapter":"94","verse":"6","text":"بیوه‌زنان و غریبان و یتیمان را می‌کشند."},{"book":"مزامیر","chapter":"94","verse":"7","text":"این ستمکاران می‌گویند: «خداوند ما را نمی‌بیند و خدای یقعوب متوجهٔ کارهای ما نمی‌شود.»"},{"book":"مزامیر","chapter":"94","verse":"8","text":"ای قوم من، چرا اینقدر نادان هستید؟ کِی عاقل خواهید شد؟"},{"book":"مزامیر","chapter":"94","verse":"9","text":"آیا خدا که به ما گوش داده است، خودش نمی‌شنود؟ او که به ما چشم داده است، آیا نمی‌بیند؟"},{"book":"مزامیر","chapter":"94","verse":"10","text":"او که همهٔ قومها را مجازات می‌کند، آیا شما را مجازات نخواهد کرد؟ او که همه چیز را به انسان می‌آموزد، آیا نمی‌داند که شما چه می‌کنید؟"},{"book":"مزامیر","chapter":"94","verse":"11","text":"خداوند از افکار انسان آگاه است و می‌داند که آنها پوچ و بی‌ارزش‌اند."},{"book":"مزامیر","chapter":"94","verse":"12","text":"خوشا به حال کسی که تو، ای خداوند، او را تأدیب می‌کنی و قوانین خود را به او می‌آموزی."},{"book":"مزامیر","chapter":"94","verse":"13","text":"چنین شخصی، در روزهایی که تو گناهکاران را گرفتار می‌سازی و نابود می‌کنی، آسوده‌خاطر و در امان خواهد بود."},{"book":"مزامیر","chapter":"94","verse":"14","text":"خداوند قوم برگزیدهٔ خود را ترک نخواهد کرد و ایشان را از یاد نخواهد برد."},{"book":"مزامیر","chapter":"94","verse":"15","text":"بار دیگر داوری از روی عدل و انصاف اجرا خواهد شد و همهٔ درستکاران از آن پشتیبانی خواهند کرد."},{"book":"مزامیر","chapter":"94","verse":"16","text":"کیست که به طرفداری از من برخیزد و در مقابل گناهکاران ایستادگی کند؟ چه کسی حاضر است با من علیه بدکاران بجنگد؟"},{"book":"مزامیر","chapter":"94","verse":"17","text":"اگر خداوند مددکار من نمی‌بود به‌زودی از بین می‌رفتم."},{"book":"مزامیر","chapter":"94","verse":"18","text":"وقتی فریاد زدم که پاهایم می‌لغزند! تو، ای خداوند پر محبت، به فریادم رسیدی و دست مرا گرفتی."},{"book":"مزامیر","chapter":"94","verse":"19","text":"هنگامی که فکرم ناراحت و دلم بی‌قرار است، ای خداوند، تو مرا دلداری می‌دهی و به من آسودگی خاطر می‌بخشی."},{"book":"مزامیر","chapter":"94","verse":"20","text":"آیا حکمرانان شرور از حمایت تو برخوردار خواهند بود که به نام قانون هر نوع ظلمی را مرتکب می‌شوند؟"},{"book":"مزامیر","chapter":"94","verse":"21","text":"آنها علیه درستکاران توطئه می‌چینند و بی‌گناهان را به مرگ محکوم می‌کنند."},{"book":"مزامیر","chapter":"94","verse":"22","text":"اما خداوند صخره و پناهگاه من است و مرا از هر گزندی حفظ می‌کند."},{"book":"مزامیر","chapter":"94","verse":"23","text":"خداوند، شریران و بدکاران را به سزای اعمالشان خواهد رسانید و آنها را از بین خواهد برد. آری، خداوند، خدای ما، ایشان را نابود خواهد کرد."}]}