{"data":[{"book":"הבשורה על-פי לוקס","chapter":"10","verse":"1","text":"לאחר מכן בחר האדון שבעים תלמידים נוספים, ושלח אותם לפניו בזוגות אל הערים והכפרים שבהם עמד לבקר."},{"book":"הבשורה על-פי לוקס","chapter":"10","verse":"2","text":"”מאחר שהקציר רב והפועלים מעטים,“ אמר להם ישוע, ”התחננו לאלוהים שישלח פועלים נוספים לעזור לכם בעבודתכם למענו."},{"book":"הבשורה על-פי לוקס","chapter":"10","verse":"3","text":"לכו עתה וזכרו שאני שולח אתכם כשלוח כבשים בין זאבים."},{"book":"הבשורה על-פי לוקס","chapter":"10","verse":"4","text":"אל תיקחו אתכם כסף, חפצים אישיים ואף לא זוג נעליים נוסף, ואל תעצרו בדרך לשוחח עם איש."},{"book":"הבשורה על-פי לוקס","chapter":"10","verse":"5","text":"”בכניסתכם לכל בית ברכו אותו תחילה לשלום."},{"book":"הבשורה על-פי לוקס","chapter":"10","verse":"6","text":"אם באותו בית גר אדם אוהב שלום, הברכה תתקיים, ואם אין אוהב שלום באותו בית – הברכה תשוב אליכם."},{"book":"הבשורה על-פי לוקס","chapter":"10","verse":"7","text":"”בבואכם אל כפר או עיר אל תעברו מבית מארח אחד לאחר, אלא התארחו בבית אחד בלבד, ואל תהססו לאכול ולשתות כל מה שמגישים לכם, כי הפועל ראוי לשכרו."},{"book":"הבשורה על-פי לוקס","chapter":"10","verse":"8","text":"”בכל עיר שבה מקבלים אתכם בשמחה איכלו את המוגש לפניכם,"},{"book":"הבשורה על-פי לוקס","chapter":"10","verse":"9","text":"רפאו את החולים ואמרו להם: ’מלכות האלוהים קרובה אליכם‘."},{"book":"הבשורה על-פי לוקס","chapter":"10","verse":"10","text":"”בעיר שבה לא מקבלים אתכם צאו לרחובות וקראו:"},{"book":"הבשורה על-פי לוקס","chapter":"10","verse":"11","text":"’כמחאה על התנהגותכם אנחנו מנערים את אבק עירכם שדבק ברגלינו, אולם דעו לכם שאכן קרובה מלכות האלוהים!‘"},{"book":"הבשורה על-פי לוקס","chapter":"10","verse":"12","text":"אני אומר לכם שאפילו לסדום המרושעת יהיה קל יותר ביום הדין מאשר לעיר הזאת."},{"book":"הבשורה על-פי לוקס","chapter":"10","verse":"13","text":"”אוי ואבוי לכן, כורזין ובית־צידה! אילו חוללתי בצור ובצידון את הנסים שחוללתי בקרבכן, מזמן היו שם כולם חוזרים בתשובה ולובשים שק ואפר לאות חרטה."},{"book":"הבשורה על-פי לוקס","chapter":"10","verse":"14","text":"כן, צור וצידון תקבלנה עונש קל משלכן ביום הדין!"},{"book":"הבשורה על-פי לוקס","chapter":"10","verse":"15","text":"ואתם, אנשי כפר־נחום, החושבים אתם שירוממו אתכם לשמים? לגיהינום תרדו!“"},{"book":"הבשורה על-פי לוקס","chapter":"10","verse":"16","text":"ישוע המשיך לדבר אל התלמידים: ”מי ששומע לכם שומע לי; מי שמזלזל בכם מזלזל בי; ומי שמזלזל בי מזלזל באלוהים אשר שלח אותי.“"},{"book":"הבשורה על-פי לוקס","chapter":"10","verse":"17","text":"כעבור זמן־מה חזרו שבעים השליחים אל ישוע ודיווחו לו בשמחה: ”אדוננו, אפילו השדים נכנעים לנו כשאנו מצווים עליהם בשמך!“"},{"book":"הבשורה על-פי לוקס","chapter":"10","verse":"18","text":"”אכן,“ ענה ישוע, ”ראיתי את השטן נופל מן השמים כברק!"},{"book":"הבשורה על-פי לוקס","chapter":"10","verse":"19","text":"באמת הענקתי לכם סמכות וכוח להתגבר על כל כוחות האויב, ולרמוס נחשים ועקרבים. דבר לא יוכל לפגוע בכם!"},{"book":"הבשורה על-פי לוקס","chapter":"10","verse":"20","text":"אף־על־פי־כן עליכם לשמוח לא משום שאתם יכולים להתגבר על השדים, אלא משום ששמותיכם כתובים בשמים!“"},{"book":"הבשורה על-פי לוקס","chapter":"10","verse":"21","text":"לאחר מכן נמלא ישוע שמחת רוח הקודש וקרא: ”אבי, אדון השמים והארץ, אני מודה לך על שהסתרת דברים אלה מפני חכמים ומשכילים, וגילית אותם לאנשים פשוטים שבוטחים בך כמו ילדים. כן, תודה לך אבי, מפני שכך רצית."},{"book":"הבשורה על-פי לוקס","chapter":"10","verse":"22","text":"הכול נמסר לי מאבי; אף אחד אינו מכיר ממש את הבן, מלבד האב, ואף אחד אינו מכיר ממש את האב, מלבד הבן ואלה שהוא בוחר לגלות להם את האב.“"},{"book":"הבשורה על-פי לוקס","chapter":"10","verse":"23","text":"ישוע פנה אל תלמידיו ואמר להם בשקט: ”זכות גדולה נפלה בחלקכם, שיכולים אתם לראות את אשר ראיתם."},{"book":"הבשורה על-פי לוקס","chapter":"10","verse":"24","text":"נביאים ומלכים רבים השתוקקו לראות את מה שאתם רואים ולשמוע את מה שאתם שומעים, אך לא זכו.“"},{"book":"הבשורה על-פי לוקס","chapter":"10","verse":"25","text":"פעם רצה אחד מחכמי־התורה לנסות את ישוע. ”רבי,“ שאל החכם, ”מה עלי לעשות כדי לזכות בחיי נצח?“"},{"book":"הבשורה על-פי לוקס","chapter":"10","verse":"26","text":"”מה אומרת על כך התורה?“ השיב לו ישוע בשאלה."},{"book":"הבשורה על-פי לוקס","chapter":"10","verse":"27","text":"”התורה אומרת: ’ואהבת את ה׳ אלוהיך בכל לבבך, ובכל נפשך ובכל מאודך; ואהבת לרעך כמוך‘“, השיב החכם."},{"book":"הבשורה על-פי לוקס","chapter":"10","verse":"28","text":"”נכון מאוד“, אישר ישוע. ” ’אם תקיים מצוות אלה תזכה בחיי נצח‘.“"},{"book":"הבשורה על-פי לוקס","chapter":"10","verse":"29","text":"החכם רצה להצדיק את רגשותיו (מפני שלא אהב אנשים מסוימים), ולכן שאל: ”מיהו רעי?“"},{"book":"הבשורה על-פי לוקס","chapter":"10","verse":"30","text":"ישוע השיב במשל: ”יהודי אחד הלך בדרך מירושלים ליריחו והותקף על־ידי שודדים. הם הפשיטו את בגדיו מעליו, גזלו את כספו, הכו אותו באכזריות והשאירו אותו בצד הדרך פצוע קשות."},{"book":"הבשורה על-פי לוקס","chapter":"10","verse":"31","text":"במקרה עבר שם כהן אחד, אולם בראותו את הפצוע עבר לצדו השני של השביל."},{"book":"הבשורה על-פי לוקס","chapter":"10","verse":"32","text":"עבר במקום גם איש משבט לוי. הוא הביט בפצוע המוטל בצד הדרך, אולם המשיך בדרכו."},{"book":"הבשורה על-פי לוקס","chapter":"10","verse":"33","text":"הזדמן למקום שומרוני אחד, ובראותו את הפצוע נמלא רחמים."},{"book":"הבשורה על-פי לוקס","chapter":"10","verse":"34","text":"השומרוני ניגש אל הפצוע, משח את פצעיו וחבש אותם, לאחר מכן הרכיב אותו על חמורו והביאו לאכסניה, שם טיפל בו והאכיל אותו."},{"book":"הבשורה על-פי לוקס","chapter":"10","verse":"35","text":"למחרת, לפני שהמשיך בדרכו, שילם השומרוני סכום כסף לבעל האכסניה ואמר: ’דאג בבקשה לכל מחסורו של הפצוע, ואם לא יספיק הכסף – אשלם את החסר בשובי‘."},{"book":"הבשורה על-פי לוקס","chapter":"10","verse":"36","text":"”מי מהשלושה היה לדעתך רע טוב לאיש הפצוע?“"},{"book":"הבשורה על-פי לוקס","chapter":"10","verse":"37","text":"”האדם שריחם עליו“, השיב החכם."},{"book":"הבשורה על-פי לוקס","chapter":"10","verse":"38","text":"ישוע ותלמידיו המשיכו בדרכם, וכשהגיעו לאחד הכפרים הזמינה אותם אישה בשם מרתא להתארח בביתה."},{"book":"הבשורה על-פי לוקס","chapter":"10","verse":"39","text":"אחותה מרים התיישבה על הארץ לרגלי ישוע והקשיבה לדבריו."},{"book":"הבשורה על-פי לוקס","chapter":"10","verse":"40","text":"מרתא חשה לחץ מהעבודה שבהכנת ארוחה גדולה לכולם, ומשום כך פרצה לחדר וקראה: ”נכון שאין זה הוגן שאחותי תשאיר לי את כל העבודה? אמור לה בבקשה שתבוא לעזור לי.“"},{"book":"הבשורה על-פי לוקס","chapter":"10","verse":"41-42","text":"”מרתא, יקירתי,“ השיב לה האדון, ”את דואגת לכל כך הרבה דברים. עליך לדאוג לדבר אחד בלבד. מרים בחרה בדבר האחד הזה אשר לא יילקח ממנה.“"}]}