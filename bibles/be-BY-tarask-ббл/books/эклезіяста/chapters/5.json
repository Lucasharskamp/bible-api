{"data":[{"book":"ЭКЛЕЗІЯСТА","chapter":"5","verse":"1","text":"Ня будзь на язык надта борзды, і сэрца тваё хай ня будзе сьпяшацца сказаць перад Богам слова, таму што Бог на небе, а ты на зямлі! Таму слова тваё хай ашчаднае будзе."},{"book":"ЭКЛЕЗІЯСТА","chapter":"5","verse":"2","text":"Бо як сны бачацца ад вялікае працы, так голас дурнога пазнаецца па пустаслоўі."},{"book":"ЭКЛЕЗІЯСТА","chapter":"5","verse":"3","text":"Калі даеш абяцаньне Богу, не замаруджвай выконваць яго, бо ня мае Ён упадабаньня да неразумных: што абяцаўся - зрабі."},{"book":"ЭКЛЕЗІЯСТА","chapter":"5","verse":"4","text":"Лепей табе не абяцацца, чым абяцаць і не зрабіць."},{"book":"ЭКЛЕЗІЯСТА","chapter":"5","verse":"5","text":"Не дазваляй тваім вуснам уводзіць у грэх тваё цела і не кажы перад анёлам Божым: «гэта - памылка!» Навошта табе, каб загневаўся Бог на слова тваё і зруйнаваў дзеі рук тваіх?"},{"book":"ЭКЛЕЗІЯСТА","chapter":"5","verse":"6","text":"Бо ў мроіве сноў, як і ў мроіве слоў - марнасьці шмат; а ты бойся Бога."},{"book":"ЭКЛЕЗІЯСТА","chapter":"5","verse":"7","text":"Калі ты ўбачыш у якім-небудзь краі ўціскі беднаму і парушэньне суду і праўды, дык ня зьдзіўляйся з гэтага, бо за высокім назірае вышэйшы, а над імі яшчэ вышэйшы;"},{"book":"ЭКЛЕЗІЯСТА","chapter":"5","verse":"8","text":"а найвышэйшасьць краіны ёсьць цар, які дбае за ўсю краіну."},{"book":"ЭКЛЕЗІЯСТА","chapter":"5","verse":"9","text":"Хто любіць срэбра, той не насыціцца срэбрам, і хто любіць багацьце, ня мае карысьці зь яго. І гэта - марнасьць!"},{"book":"ЭКЛЕЗІЯСТА","chapter":"5","verse":"10","text":"Калі множыцца маёмасьць, множацца і тыя, што яго спажываюць; і якая карысьць яго ўласьнікам: хіба толькі сваімі вачмі сузіраць?"},{"book":"ЭКЛЕЗІЯСТА","chapter":"5","verse":"11","text":"Салодкі сон у таго, хто працуе, ці мала ён есьць, а ці многа; а сытасьць багатаму спаць не дае."},{"book":"ЭКЛЕЗІЯСТА","chapter":"5","verse":"12","text":"Ёсьць нядоля балючая, якую я пад сонцам бачыў: багацьце, якое ўласьнік пільнуе на шкоду сабе."},{"book":"ЭКЛЕЗІЯСТА","chapter":"5","verse":"13","text":"І гіне багацьце яго ад няшчасных выпадкаў: нарадзіў ён сына, а нічога няма ў руках у яго."},{"book":"ЭКЛЕЗІЯСТА","chapter":"5","verse":"14","text":"Як выйшаў ён голы з улоньня маці сваёй, такі і адыдзе, якім прыйшоў, і нічога ня возьме ад працы сваёй, што мог бы панесьці ў руцэ сваёй."},{"book":"ЭКЛЕЗІЯСТА","chapter":"5","verse":"15","text":"І гэта нядоля балючая: які ён прыйшоў, такі адыходзіць. Якая ж карысьць яму, што працаваў ён на вецер?"},{"book":"ЭКЛЕЗІЯСТА","chapter":"5","verse":"16","text":"А да таго ўсе дні свае еў ён у цемры, у вялікай дакуцы, скрусе й маркоце."},{"book":"ЭКЛЕЗІЯСТА","chapter":"5","verse":"17","text":"Вось яно, што я добрага і прыемнага бачыў: есьці і піць і добрае бачыць ва ўсёй сваёй працы, якую ён робіць пад сонцам ва ўсе дні свайго веку, якія даў яму Бог; бо гэта - ягоная доля."},{"book":"ЭКЛЕЗІЯСТА","chapter":"5","verse":"18","text":"І калі якому чалавеку Бог даў багацьце і маёмасьць, і даў яму ўладу іх спажываць і браць сваю частку ад працы сваёй, дык гэта - дар Божы."},{"book":"ЭКЛЕЗІЯСТА","chapter":"5","verse":"19","text":"Ня многа бо дзён жыцьця свайго мецьме на памяці; таму яго Бог адарае радасьцю сэрца ягонага."}]}