{"data":[{"book":"2 Timotheo","chapter":"2","verse":"1","text":"To in, Wuoda, bed motegno kuom ngʼwono ma wan-go kuom Kristo Yesu."},{"book":"2 Timotheo","chapter":"2","verse":"2","text":"Weche mane iwinjo ka apuonjo e nyim joneno mathoth keti e lwet joma inyalo geno, manyalo puonjo joma moko bende."},{"book":"2 Timotheo","chapter":"2","verse":"3","text":"Bed modhil e chandruok kaachiel kodwa kaka jalweny maber mar Kristo Yesu."},{"book":"2 Timotheo","chapter":"2","verse":"4","text":"Onge jalweny ma dwodore gi weche mag dala nimar odwaro mondo obed malongʼo kowinjo jatende ma chike."},{"book":"2 Timotheo","chapter":"2","verse":"5","text":"Kamano bende e kaka jangʼwech mapiem e ngʼwech ok nyal yudo mich mar jaloch ka ok oringo kaluwore gi chike moketi."},{"book":"2 Timotheo","chapter":"2","verse":"6","text":"Japur matiyo matek bende ema owinjore ocham nyak mokwongo mar cham."},{"book":"2 Timotheo","chapter":"2","verse":"7","text":"Par matut kuom gima awacho. Ruoth biro miyi rieko mar winjo tiend weche duto."},{"book":"2 Timotheo","chapter":"2","verse":"8","text":"Injili malando en ni Yesu Kristo ma Nyakwar Daudi ne ochier oa kuom joma otho."},{"book":"2 Timotheo","chapter":"2","verse":"9","text":"Wach maberno emomiyo isanda kendo itweya ka ngʼat matimo richo. To wach Nyasaye ok otwe."},{"book":"2 Timotheo","chapter":"2","verse":"10","text":"Omiyo adhil kuom duto nikech adwaro ni joma Nyasaye oyiero bende oyudie warruok miyudo kuom Kristo Yesu, kendo makelo duongʼ mochwere."},{"book":"2 Timotheo","chapter":"2","verse":"11","text":"Ma e wach mar adier:"},{"book":"2 Timotheo","chapter":"2","verse":"12","text":"to ka watimo kinda,"},{"book":"2 Timotheo","chapter":"2","verse":"13","text":"to ka ok wabedo jo-adiera,"},{"book":"2 Timotheo","chapter":"2","verse":"14","text":"Par nigi wechegi kisiemogi e nyim Nyasaye ni giwe dhawo kuom weche maonge ohala maketho mana chuny joma winjogi."},{"book":"2 Timotheo","chapter":"2","verse":"15","text":"Tem matek mondo ichiwri ne Nyasaye kaka jatich molony ma wiye ok kuodi kendo mapuonjo Wach mar adiera e yo makare."},{"book":"2 Timotheo","chapter":"2","verse":"16","text":"Pogri kod mbekni manono mag piny nikech jok moketo chunygi e gik ma kamago medo bedo mabor moloyo gi Nyasaye."},{"book":"2 Timotheo","chapter":"2","verse":"17","text":"Puonj mag joma kamago biro landore ka adhola malandore. Achiel kuomgi gin Humenayo gi Fileto,"},{"book":"2 Timotheo","chapter":"2","verse":"18","text":"mosebayo yo moweyo adiera. Giseweyo adiera ka gipuonjo ni chier osetimore, kendo giketho yie mar ji moko."},{"book":"2 Timotheo","chapter":"2","verse":"19","text":"Kata kamano mise mongirore mar Nyasaye ochungʼ motegno kendo ondikie ndiko ma ok ruchre mawacho niya, “Ruoth ongʼeyo joge,”2:19 Kwa 16:5 kendo niya, “Ngʼato ka ngʼato maluongo nying Ruoth nyaka pogre gi timbe maricho.”"},{"book":"2 Timotheo","chapter":"2","verse":"20","text":"Ongʼere in e ot moro amora maduongʼ nitie gige tedo molos gi dhahabu kata fedha, to bende nitie moko molosi gi bao kata lowo. Mokwongogo itiyogo tije mogen, to mokogo itiyogo tich aticha."},{"book":"2 Timotheo","chapter":"2","verse":"21","text":"Omiyo ka ngʼato opwodhore kuom puonj mochido to enobed kaka gir tich mitiyogo tije mogen. Enodok ngʼat maler ma Ruoth oyiego kaka jatichne makare kendo moikore tiyo tich moro amora maber."},{"book":"2 Timotheo","chapter":"2","verse":"22","text":"Ring iwe gombo maricho mag jomatindo kendo ket chunyi mar luwo ngima maler, gi yie, gihera, kod kwe, kaachiel gi joma lamo Ruoth Nyasaye gi chuny maler."},{"book":"2 Timotheo","chapter":"2","verse":"23","text":"Pogri chuth gi mbekni mofuwo maonge rieko, kingʼeyo ni gikelo dhawo."},{"book":"2 Timotheo","chapter":"2","verse":"24","text":"To jatich Ruoth ok owinjore bed makwiny, to onego obed mangʼwon gi ji duto kendo onego obed japuonj molony ma hore mos."},{"book":"2 Timotheo","chapter":"2","verse":"25","text":"Joma dagi puonjne nyaka orie gi muolo, ka en gi geno ni Nyasaye nyalo miyogi thuolo mar lokruok mar weyo richo mi gingʼe adiera,"},{"book":"2 Timotheo","chapter":"2","verse":"26","text":"kendo kogeno ni pachgi nyalo yawore mi gitony gia e obadho mar Satan moseketogi e twech mar timo dwarone."}]}