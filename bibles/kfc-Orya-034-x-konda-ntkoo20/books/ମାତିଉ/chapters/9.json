{"data":[{"book":"ମାତିଉ","chapter":"9","verse":"1","text":"ଜିସୁ ଡଙ୍ଗାଁଦୁ ବାସ୍‌ସି ଗାଡାଦି ଆୟାପାଡ଼ି ମାନି ୱାନି ଗାଡ଼୍‌ତୁ ଡ଼େସିସର୍ହାନ୍‍ ।"},{"book":"ମାତିଉ","chapter":"9","verse":"2","text":"ଆବେ ଅରେନ୍‍ ଲୋକ୍‌ ପକିୟାଗାତି ରୋଗ୍‌ ଲୋକ୍‌ତିଙ୍ଗ୍‌ ଲୋକୁ ୱାନି ଲାକ୍‌ତୁ ତାତାର୍‌ । ରଗ୍‍ତିକାନ୍‍ ୱାନି ଖାଟେଲ୍‍ତୁ ଡରିତାମାର୍ହାନ୍‍ । ୱାରି ନିସ ବିସ୍‌ବାସ୍‌ ସୁଡ଼୍‌ଜି ଜିସୁ ପକିୟାଗାତି ରୋଗ୍‌ ଲୋକ୍‌ତିଙ୍ଗ୍‌ ଇର୍ହାନ୍‌, “ଏ ମାରିନ୍‌, ସାହାସ୍‍ ଆସ୍‍ଆ । ନି ପାପ୍‌ୱିଜୁ କେମା ଆତାମାନାତ୍‌ ।”"},{"book":"ମାତିଉ","chapter":"9","verse":"3","text":"ଏସ ସାସ୍ତ୍ରିର୍‍ ଇୟା ମାଟା ୱେନ୍‌ଞ୍ଜି ୱାରି ୱାରି ଲୋଇ ୱାର୍‍ଗିଦେଙ୍ଗ୍‍ ଆସ୍‌ତାର୍‌, “ଇୟା ଲୋକୁ ମାପୁରୁଙ୍ଗ୍‌ ନିନ୍ଦା କିଜିନାନ୍‌ ।”"},{"book":"ମାତିଉ","chapter":"9","verse":"4","text":"ୱାରି ମୋନ୍‌ତୁ ମାଟା ନେସ୍‌ସି ଜିସୁ ଇର୍ହାନ୍‌, ମିର୍‌ ଏନ୍ଦା ନିଜେ ନିଜେଦି ମନ୍‌ତୁ ଇୟାୱାଜା ତାଗ୍‌ଇ ମାଟା ଅଡ଼୍‍ବିଜିନିଦେର୍‍ ?"},{"book":"ମାତିଉ","chapter":"9","verse":"5","text":"ଇନିକା ଉସାସ୍‌ ? ନି ପାପ୍‌ୱିଜୁ କେମା ଆତାତ୍‌ ଇଜି ଇନିକା, ମାରି, ନିଙ୍ଗିଁଆ, ବୁଲାଆ ଇଜି ଇନିକା ?"},{"book":"ମାତିଉ","chapter":"9","verse":"6","text":"ମାତର୍‌ ପାପ୍‌କେମା କିନି ଉଣ୍ତିଙ୍ଗ୍‌ ବା ଦୁନିଆଦୁ ମନୁସ୍ୟପୁତ୍ରଦି ଅଦିକାର୍‍ ମାନାତ୍‍, “ଇୟା ମାଟା ମି ଆଗ୍‌ଡ଼ି ପାର୍‍ମାଣ୍‍କିନା ।” ତାନିୱେନ୍‍କା ଜିସୁ ପକିୟାରଗିଙ୍ଗ୍‍ ଇର୍ହାନ୍‌, “ନିଙ୍ଗିଁଆ, ନିଜେଦି ଟାଟି ଆସ୍‌ସି ମି ଇଣ୍ତ୍ରସାଙ୍ଗ୍‍ଆ ।”"},{"book":"ମାତିଉ","chapter":"9","verse":"7","text":"ରଗ୍‌ ଲୋକୁ ନିଙ୍ଗ୍‍ଜି ଇନ୍‌ଡ୍ର ସର୍ହାନ୍‍ ।"},{"book":"ମାତିଉ","chapter":"9","verse":"8","text":"ଲୋକୁ ଇକା ସୁଡ଼୍‌ଜି ତିଲାତାର୍‍ । ମାତର୍‌ ଲୋକ୍‌ତିଙ୍ଗ୍‌ ଇୟାୱାଜା ଅଦିକାର୍‌ ସିତାମାନାନ୍‍ଆକା ୱାର୍‌ ମାପୁରୁଦି ଦନ୍ୟବାଦ୍‍ କିତାର୍‍ ।"},{"book":"ମାତିଉ","chapter":"9","verse":"9","text":"ଜିସୁ ଆବେଟ୍‌କୁ ବୁଲାଜିସନିୱାଲେ ମାତିଉ ଦର୍‌ତି ଅରେନ୍‍ ସିସ୍‍ଟୁ ଲୋସ୍‍ନିୱାନିଙ୍ଗ୍‍ ନିଜେଦି ପାଣିକିନି ବାଡିଦୁ ବାସ୍‍ନିମାନିକା ସୁଡ଼ୁତାନ୍‍ ମାରି ୱାନିଙ୍ଗ୍‌ କୁକ୍‌ସି ଇର୍ହାନ୍‌, “ନା ୱେନ୍‌କା ୱେନ୍‌କା ରାଆ ।”"},{"book":"ମାତିଉ","chapter":"9","verse":"10","text":"ଜିସୁ ମାତିଉରି ଇଲ୍‌ତୁ ଉଣିୱାଲେ ନାଣ୍ତ ସିସ୍‍ଟୁ ଲୋସ୍‌ନିକାର୍‌ ମାରି ପାପି ଲୋକୁ ୱାନି ୱାଲେ ମାରି ୱାନି ସିସୁରି ୱାଲେ ଉଣ୍ତେଙ୍ଗ୍‌ ବାସ୍‌ତାର୍‌ ।"},{"book":"ମାତିଉ","chapter":"9","verse":"11","text":"ଏସଲୋକ୍‌ ପାରୁସିର୍‌ ଆକା ସୁଡ଼୍‌ଜି ଜିସୁଦି ସିସୁରିଙ୍ଗ୍‌ ୱେନ୍‌ବାତାର୍‌, “ମି ଗୁରୁ ସିସ୍‍ଟୁ ଲସ୍‍ନିୱାରିୱାଲେ ନି ପାପିଲୋକା ୱାଲେ ଏନ୍ଦା ଅର୍‌ସେ ବାସ୍‌ସି ଉଣୁଜିନାନ୍‍ ।”"},{"book":"ମାତିଉ","chapter":"9","verse":"12","text":"ଜିସୁ ୱାରି ମାଟା ୱେନ୍‌ଞ୍ଜି ଇର୍ହାନ୍‌, “ନେଗି ଲୋକା ଉଣ୍ତିଙ୍ଗ୍‌ ଡାକ୍‌ତର୍‌ତି ଲୋଡ଼ା ସିଲେତ୍‌ । କେବଲ୍‌ ରଗ୍‌ ଲୋକୁ ଡାକ୍‌ତର୍‌ତି ଲୋଡ଼ାକିନାର୍‍ ।"},{"book":"ମାତିଉ","chapter":"9","verse":"13","text":"୯:୧୩ ମାତିଉ ୧୨:୭.ସାସ୍ତ୍ରଦୁ ରାସାତାମାନାତ୍‌, ନାନ୍ ବଦାକିନା ଦୟା, ପୁଜାସିନିକା ସିଲେ ଇୟା ମାଟାଦି ଅର୍ତ ଇନିକା, ସଲ୍‍ସ ବୁଜାଦେଙ୍ଗ୍‌ ବଦାକିଦୁ । ନାନ୍ ଦାର୍ମୁ ଲୋକାଙ୍ଗ୍‌ କୁକ୍‍ତେଙ୍ଗ୍‍ ରେଏ; ମାତର୍‌ ପାପି ଲୋକାଙ୍ଗ୍‌ କୁକ୍‍ତେଙ୍ଗ୍‍ ଇଜି ୱାତାମାନା ।”"},{"book":"ମାତିଉ","chapter":"9","verse":"14","text":"ତେନିୱେନ୍‍କା ଡୁବନ୍‌ ସିନି ଯୋହନତି ସିସୁର୍‍ ଜିସୁ ଲାକ୍‌ତୁ ୱାଜି ୱେନ୍‌ବାତାର୍‌, “ମାପ୍‌ ନି ପାରୁସିର୍‌ ନିସ ଦେବେଙ୍ଗ୍‌ ଉପାସ୍‌କିଜିନାପ୍‍, ନି ସିସୁର୍‍ ଏନ୍ଦା ଏସାଙ୍ଗ୍‍ ବା ଉପାସ୍‍କିଏଜିନାର୍‍ ?”"},{"book":"ମାତିଉ","chapter":"9","verse":"15","text":"ଜିସୁ ଇର୍ହାନ୍‌, ପେଡ଼ିଦୁ ମୁରୁଲି ମାନିସାନ୍ଦି କୁଡ଼ାଙ୍ଗାଁ ଇନିକା ଦୁକ୍‍କିନାର୍‍ ? ଏସାଙ୍ଗ୍‍ ସିଲେ । ମାତର୍‌ ଦିନ୍‌ ୱାନାତ୍‌, ଏସ୍ତିୱାଲେ ମୁରୁଲି ସନାନ୍‌; ନାସ୍ତିୱାଲେ ୱାର୍‌ ଉପାସ୍‌ କିନାର୍‌ ।"},{"book":"ମାତିଉ","chapter":"9","verse":"16","text":"“ଏନ୍‌ ପାଡ଼ିଇ ୱାତିଦୁ ପୁନି କନାଦି ଜାଲି ଗୁତ୍‍ଏନ୍‍ । ଇରିଙ୍ଗ୍‌ ପୁନି କନାଦି ଜାଲି ରେଲାଇଆଜି କିଜିତି ବାଡିଦିଙ୍ଗ୍‍ ନାଣ୍ତ କିଜିସ୍‍କିନାତ୍‍ ।”"},{"book":"ମାତିଉ","chapter":"9","verse":"17","text":"“ଏନ୍‌ ପାଡ଼ିଇ ତଲ୍‍ ମଣିଦୁ ପୁନି ଅଙ୍ଗୁର୍‍ରସ୍‍ ବର୍ତିକିଜି ଇଡ୍‌ଏନ୍‌ । ଇରିଙ୍ଗ୍‌ ଆବେଟ୍‌କୁ ମଣି ପାଡ୍‍ଜିସଲ୍‍ସି ସେଏଣ୍ତ୍‍ଆନାତ୍‍ ମାରି ଅଙ୍ଗୁର୍‍ରସ୍‍ ସହସି ଆଡ୍‍ଗିୱାଙ୍ଗ୍‍ଁନେ । ଅଙ୍ଗୁର୍‍ ରସ୍‌ତିଙ୍ଗ୍‌ ପୁନି ତଲ୍‍ ମଣିଦୁ ଇଟ୍‌ତିଙ୍ଗ୍‌, ରୁଣ୍ତି ଅଙ୍ଗୁର୍‍ରସ୍‍ ନି ତଲ୍‍ମଣି ନେଗେଣ୍ତ୍‍ତେବାନେ ।”"},{"book":"ମାତିଉ","chapter":"9","verse":"18","text":"ଜିସୁ ଇୟାୱିଜୁ ସିକିୟା ସିନିୱାଲେ ଅରେନ୍‍ ଜିହୁଦି ପେରି ପାଣିକିନିକାନ୍‌ ୱାନି ଲାକ୍‌ତୁ ୱାଜି ମେଣ୍ତେଙ୍ଗ୍‍ ଗଟ୍‌କିଜି ଇର୍ହାନ୍‌, “ଇୟାଦାପ୍ରେ ନା ଗାଡ଼ି ସାତାମାନାତ୍‍ । ମାତର୍‌ ନିନ୍‌ ୱାଜ ତାନି ମୁସ୍‌କୁ କିୟୁ ଇଟ୍‌ତିଙ୍ଗ୍‌, ୱାଦ୍‌ ସତେନେ ଜିନାତ୍‌ ।”"},{"book":"ମାତିଉ","chapter":"9","verse":"19","text":"ଦାପେ ଦାପେ ଜିସୁ ନିଙ୍ଗିଁତାନ୍‍ ମାରି ୱାନ୍‌ ନି ୱାନି ସିସୁର୍‍ ଆୟା ପାଣିକିନିୱାନି ୱେନ୍‌କା ୱେନ୍‌କା ସର୍ହାର୍‍ ।"},{"book":"ମାତିଉ","chapter":"9","verse":"20","text":"ୱେନ୍‌କା ଅରେତ୍‌ ଆଇମାଲୋକ୍‍ ୱାନି ୱେନ୍‌କା ତରିଟାନ୍‍ ୱାଜି ୱାନି ୱାତି ଜାଲିଦିଙ୍ଗ୍‌ ମୁଟ୍‍ତାତ୍‍ । ୱାଦ୍‌ ବାର ବାର୍‍ସେକ୍‍ ସାନ୍ଦି ସୁତୁକ୍‍ ଆନି ରୋଗ୍‌ ଦଣ୍ତ୍‌ବଗାଜି ମାର୍ହାତ୍‌ ।"},{"book":"ମାତିଉ","chapter":"9","verse":"21","text":"ୱାଦ୍‌ ମୋନ୍‌ତୁ ମୋନ୍‌ତୁ ଅଡ଼୍‍ବିତାତ୍‍, “କେବଲ୍‌ ୱାନି ୱାତିଦିଙ୍ଗ୍‌ ମୁଟ୍‌ତେଙ୍ଗ୍‌ ଆଟ୍‌ତିଙ୍ଗ୍‌, ନାନ୍ ନେଗେନ୍‍ ଆନାସନା ।”"},{"book":"ମାତିଉ","chapter":"9","verse":"22","text":"ଜିସୁ ମାର୍‍ଜି ବେସ୍‍ସି ତାନିଙ୍ଗ୍‌ ସୁଡ଼ୁତାନ୍‌ ମାରି ଇର୍ହାନ୍‌, “ଆଇଲି, ସାହାସ୍‍ ଆସ୍‌ଆ । ନି ବିସ୍‌ବାସ୍‌ ନିଙ୍ଗିଁ ନେଗେନ୍‌ କିତାମାନାତ୍‌ ।” ଆୟା ଦାପ୍ରେ ଆୟା ଆଇମା ନେଗେନ୍‍ ଆତାସର୍ହାତ୍‍ ।"},{"book":"ମାତିଉ","chapter":"9","verse":"23","text":"ତାନି ୱେନ୍‍କା ଜିସୁ ଆୟା ଜିହୁଦିରି ପେରି ପାଣିକିନିୱାନି ଇଲ୍‌ତୁ ଇତାନ୍‌ । ଆବେଟ୍‌ ମୁସ୍‍ନିୱାଲେ ପିରଡ଼ି ଉକୁତେଙ୍ଗ୍‍ ଇଜି କୁକ୍‍ତିମାର୍‍ଇ ଲୋକ୍ ନି ଆଇ ଲୋକୁ ଆଉଲିଆଜିମାନିକା ସୁଡ଼୍‌ଜି,"},{"book":"ମାତିଉ","chapter":"9","verse":"24","text":"ଜିସୁ ଇର୍ହାନ୍‌, “ୱିଜେରେ ଇବେଟ୍‌କୁ ସହସ ସାନ୍‍ଡ୍ରୁ ! ଆଇଲି ସାଏତ୍‌ । କେବଲ୍‌ ୱାଦ୍‌ ସୁସ୍‍ତାମାନାତ୍‍ !” ୱାନି ମାଟା ୱେନ୍‌ଜି ୱିଜେରେ ବାସେ କିତାର୍‌ ।"},{"book":"ମାତିଉ","chapter":"9","verse":"25","text":"ମାତର୍‌ ୱାର୍‌ ସତି ସର୍‍ରି ୱେନ୍‌କା ଜିସୁ ଆଇଲିଦି ବାକ୍‍ରାଦୁ ସଲ୍‌ସି ତାନି କିୟୁ ଆସ୍‌ସି ନିକ୍‍ତାନ୍‍ ମାରି ୱାଦ୍‌ ନିଙ୍ଗିଁତାତ୍‍ ।"},{"book":"ମାତିଉ","chapter":"9","verse":"26","text":"ଇୟା ଗଟ୍‌ନାଦି କାବୁର୍‌ ଆୟା ରାଜି ୱିଜୁ ତରିନ୍‌ ୱେଙ୍ଗିଁତା ସର୍ହାତ୍‍ ।"},{"book":"ମାତିଉ","chapter":"9","verse":"27","text":"ଜିସୁ ଆବେଟ୍‌କୁ ସନିୱାଲେ ରିଏର୍‌ କାଣାର୍‌ ୱାନି ୱାଲେସର୍ହାର୍‍ । ୱାର୍‌ ଆଉଲିଇଜି ଇର୍ହାର୍‌, “ଏ ଦାଉଦତି ମାରିନ୍‌, ମାଙ୍ଗିଁ ଦୟା କିଆ ।”"},{"book":"ମାତିଉ","chapter":"9","verse":"28","text":"ଜିସୁ ଉଣ୍ତ୍ରି ଇନ୍‌ଡ୍ର ଡ଼ୁଗିତାନ୍‍ । ମାରି ୱାନ୍‌ ବା ସଲ୍‌ସି ଆୟା ଇନ୍‌ଡ୍ର ଡ଼ୁଗିତାର୍‍ । ଆବେ ଜିସୁ ୱାରିଙ୍ଗ୍‌ ୱେନ୍‌ବାତାନ୍‌, “ନାନ୍ ମିଙ୍ଗିଁ ନେଗେନ୍‌ କିଦେଙ୍ଗ୍‌ ଆଟ୍‍ନାଇଜି ବିସ୍‌ବାସ୍‌ କିଜିନିଦେର୍‍ନୋ ?”"},{"book":"ମାତିଉ","chapter":"9","verse":"29","text":"ନାସ୍ତିୱାଲେ ଜିସୁ ୱାରି କାଣ୍‌କାଙ୍ଗ୍‌ ମୁଟ୍‍ସି ଇର୍ହାନ୍‌, “ମି ବିସ୍‌ବାସ୍‌ ଇସାବ୍‌ତାନ୍‌ ଆକା ଆପିତ୍‌ ।”"},{"book":"ମାତିଉ","chapter":"9","verse":"30","text":"ଆୟାଦାପ୍ରେ ୱାର୍‌ କାଣୁକୁ ସୁଡ଼୍‍ଦେଙ୍ଗ୍‍ ଆଟ୍‌ତାର୍‌ । ଜିସୁ ୱାରିଙ୍ଗ୍‌ ନାଣ୍ତ ଆଟ୍‌ୱା ଆଦେସ୍‌ ସିଜି ଇର୍ହାନ୍‌, “ଜାଗାର୍‌ତା ! ଏନ୍‌ ଏଣ୍ତେସ୍‌ ଇୟା ମାଟା ନେସ୍‌ଏନ୍‌ ।”"},{"book":"ମାତିଉ","chapter":"9","verse":"31","text":"ମାତର୍‌ ୱାର୍‌ ଆବେଟ୍‌କୁ ସହସି ସଲ୍‌ସି ଜିସୁଦି ଇୟା ମାଟା ୱିଜୁ ରାଜି ତରିନ୍‌ ୱେର୍‌ତାର୍‌ ।"},{"book":"ମାତିଉ","chapter":"9","verse":"32","text":"ୱାର୍‌ ସନିୱାଲେ ଏସ ଲୋକୁ ଅରେନ୍‍ ଗୁଲେଙ୍ଗ୍‍ ଜିସୁ ଲାକ୍‌ତୁ ତାତାର୍‌ । ୱାନିଙ୍ଗ୍‌ ଦୁବା ଆସ୍‍ତାମାର୍ହାତ୍‍ ଆକା ୱାନ୍‌ ଗୁଲା ଆତାସର୍ହାମାର୍ହାନ୍‍ ।"},{"book":"ମାତିଉ","chapter":"9","verse":"33","text":"ଜିସୁ ୱାନି ମେନ୍ଦଲ୍‌ତାନ୍‌ ଦୁବାଦିଙ୍ଗ୍‌ ସପ୍‌ତି ଦାପ୍ରେ ୱାନ୍‌ ମାଟା ୱାର୍‍ଗିଦେଙ୍ଗ୍‍ ଆସ୍‍ତାନ୍‍ । ୱିଜେରେ କାବାଆଜି ଇର୍ହାର୍‌, “ଇସ୍ରାଏଲ୍‌ ଦେସ୍‌ତୁ ମାପ୍‌ ଇୟାୱାଜା ପାଣି ଏସାଙ୍ଗ୍‍ ସୁଡ଼ୁଏପ୍‍ମାର୍ହାପ୍‍ ।”"},{"book":"ମାତିଉ","chapter":"9","verse":"34","text":"ମାତର୍‌ ପାରୁସିର୍‌ ଇର୍ହାର୍‌, “ଇୟା ଲୋକୁ ଦୁବେଙ୍ଗାଁ ପେରିକାତ୍‍ ବାଲ୍‍ଜିବୁଲ୍‍ ସାକ୍ତିଦାନ୍‌ ଦୁବେଙ୍ଗ୍‍ଁ ଡ଼ିସିସ୍‍ନାନ୍‍ ।”"},{"book":"ମାତିଉ","chapter":"9","verse":"35","text":"ଜିସୁ ବୁଲାଜି ବୁଲାଜି ନାଣ୍ତ ଗାଡ଼୍‌କାଙ୍ଗ୍‌ ନି ନାର୍‍କାଙ୍ଗ୍‍ଁ ସର୍ହାନ୍‍ । ୱିଜୁ ବାଡିଆଙ୍ଗ୍‍ ୱାନ୍‌ ପାର୍‍ତନାକିନି ଇଲ୍‌କାଙ୍ଗ୍‌ ସିକିୟା ସିତାନ୍‌, ମାପୁରୁଦି ରାଜିଦି ନେଗିକାବୁର୍‌ ପ୍ରଚାର୍‌ କିତାନ୍‌ ମାରି ନବ୍‍ଆତିୱାରିଙ୍ଗ୍‍ ନି ରଗ୍‌ ଲୋକାଙ୍ଗ୍‌ ନେଗେନ୍‌କିତାନ୍‌ ।"},{"book":"ମାତିଉ","chapter":"9","verse":"36","text":"ଲୋକାଙ୍ଗ୍‌ ସୁଡ଼୍‌ଜି ୱାନ୍‌ ୱାରି ଉଣ୍ତିଙ୍ଗ୍‌ ଦୁଃକ୍‌‍ କିତାନ୍‌, ଇରିଙ୍ଗ୍‌ ଗାଉଡ଼ୁ ସିଲି ମେଣ୍ତେଙ୍ଗାଁ ମାନ୍ଦା ୱାଜା ୱାର୍‌ ସାକାସିଲିକା ନି ସିନ୍ତା ଆଜିମାର୍ହାର୍‍ ।"},{"book":"ମାତିଉ","chapter":"9","verse":"37","text":"୯:୩୭ ଲୁକ ୧୦:୨.ଆଦେଙ୍ଗ୍‌ ୱାନ୍‌ ସିସୁରିଙ୍ଗ୍‌ ଇର୍ହାନ୍‌, “ପାସିନାଣ୍ତ ଆତାମାନାତ୍‌, ମାତର୍‌ ତାନିଙ୍ଗ୍‌ ଉଣ୍ତାକିଦେଙ୍ଗ୍‌ ଇଜି ନାଣ୍ତଲୋକ୍‍ କୁଲିକିନିକାର୍‍ ସିଲେର୍‌ ।"},{"book":"ମାତିଉ","chapter":"9","verse":"38","text":"ନାଣ୍ତଲୋକ୍‍ କୁଲିକିନିୱାରିଙ୍ଗ୍‍ ପକ୍‍ସି ପାସିଉଣ୍ତାକିଜି ଅତେଙ୍ଗ୍‌ ଇଜି ପାସି ମାଲିକ୍‍ତିମାନୁ ପାର୍‌ତନା କିଦୁ ।”"}]}