{"data":[{"book":"Efézusiakhoz","chapter":"2","verse":"1","text":"Titeket is megelevenített, akik holtak voltatok a ti vétkeitek és bűneitek miatt,"},{"book":"Efézusiakhoz","chapter":"2","verse":"2","text":"melyekben jártatok egykor e világ folyása szerint, a levegőbeli hatalmasság fejedelme szerint, ama lélek szerint, mely most az engedetlenség fiaiban munkálkodik,"},{"book":"Efézusiakhoz","chapter":"2","verse":"3","text":"akik között forgolódtunk egykor mi is mindnyájan a mi testünk kívánságaiban, cselekedve a testnek és a gondolatoknak akaratát, és természet szerint haragnak fiai voltunk, mint egyebek is."},{"book":"Efézusiakhoz","chapter":"2","verse":"4","text":"De az Isten gazdag lévén irgalmasságban, az ő nagy szerelméből, mellyel minket szeretett,"},{"book":"Efézusiakhoz","chapter":"2","verse":"5","text":"minket, kik meg voltunk halva a vétkek miatt, megelevenített együtt a Krisztussal (kegyelemből tartattatok meg!),"},{"book":"Efézusiakhoz","chapter":"2","verse":"6","text":"és együtt feltámasztott és együtt ültetett a mennyekben, Krisztus Jézusban,"},{"book":"Efézusiakhoz","chapter":"2","verse":"7","text":"hogy megmutassa a következendő időkben az ő kegyelmének felséges gazdagságát hozzánk való jóságából a Krisztus Jézusban."},{"book":"Efézusiakhoz","chapter":"2","verse":"8","text":"Mert kegyelemből tartattatok meg, hit által; és ez nem tőletek van: Isten ajándéka ez."},{"book":"Efézusiakhoz","chapter":"2","verse":"9","text":"Nem cselekedetekből, hogy senki ne kérkedjék."},{"book":"Efézusiakhoz","chapter":"2","verse":"10","text":"Mert az ő alkotása vagyunk, általa a Krisztus Jézusban jó cselekedetekre teremtetve, amelyeket előre elkészített az Isten, hogy azokban járjunk."},{"book":"Efézusiakhoz","chapter":"2","verse":"11","text":"Ezért emlékezzetek meg arról, hogy egykor ti a testben pogányok voltatok, kiket körülmetéletlennek neveztek azok, akiknek testét kézzel metélték körül,"},{"book":"Efézusiakhoz","chapter":"2","verse":"12","text":"hogy ti, mondom, abban az időben Krisztus nélkül valók voltatok, Izrael társaságától idegenek és az ígéret szövetségeitől távol valók, reménységetek nem volt, és Isten nélkül valók voltatok e világon."},{"book":"Efézusiakhoz","chapter":"2","verse":"13","text":"Most pedig a Krisztus Jézusban ti, akik egykor távol voltatok, közel valókká lettetek a Krisztus vére által."},{"book":"Efézusiakhoz","chapter":"2","verse":"14","text":"Mert ő a mi békességünk, aki eggyé tette mind a két nemzetséget, és lerontotta a közbevetett választófalat,"},{"book":"Efézusiakhoz","chapter":"2","verse":"15","text":"az ellenségeskedést az ő testében, a parancsolatoknak tételekben való törvényét eltörölve, hogy azt a kettőt egy új emberré teremtse ő magában, békességet szerezve,"},{"book":"Efézusiakhoz","chapter":"2","verse":"16","text":"és hogy megbékéltesse az Istennel mind a kettőt, egy testben a keresztfa által, megölve ezen az ellenségeskedést."},{"book":"Efézusiakhoz","chapter":"2","verse":"17","text":"És eljőve békességet hirdetett néktek, a távol valóknak és a közel valóknak."},{"book":"Efézusiakhoz","chapter":"2","verse":"18","text":"Mert ő által van menetelünk mindkettőnknek egy Lélekben az Atyához."},{"book":"Efézusiakhoz","chapter":"2","verse":"19","text":"Azért immár nem vagytok jövevények és zsellérek, hanem polgártársai a szenteknek és cselédei az Istennek,"},{"book":"Efézusiakhoz","chapter":"2","verse":"20","text":"akiket fölépítettek az apostoloknak és prófétáknak alapkövén, és a szegletkő maga Jézus Krisztus,"},{"book":"Efézusiakhoz","chapter":"2","verse":"21","text":"akiben az egész épület szép rendben egybeilleszkedik, s növekedik szent templommá az Úrban,"},{"book":"Efézusiakhoz","chapter":"2","verse":"22","text":"akiben ti is együtt épültök Isten hajlékává a Lélek által."}]}