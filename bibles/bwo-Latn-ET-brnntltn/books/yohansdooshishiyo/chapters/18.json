{"data":[{"book":"Yohans Dooshishiyo","chapter":"18","verse":"1","text":"Iyesus hank'o b́ etiyakon b́ danifwotsnton K'edron foki túroniye bak'ets bíami, manoke teshts miti bos'wots beyok b́ danifwotsnton bokind."},{"book":"Yohans Dooshishiyo","chapter":"18","verse":"2","text":"Iyesusnat b́ danifwotsn jam aawo manoke boko'efotse bín beshide imetwo Yhud manokman danfee b́ tesh."},{"book":"Yohans Dooshishiyo","chapter":"18","verse":"3","text":"Mansh Yihud, wotadrwotsitsi ik kaywotsi, mank'owere kahni naashwotsitsnat ferisawino eteefwotsitse wosheets kot kotfwotsitse k'atswotsi jishdek't manok b́weyi, boowere fanosiyonat c'eshon, gini k'ac'uwotsi detsdek'tni botesh."},{"book":"Yohans Dooshishiyo","chapter":"18","verse":"4","text":"Iyesuswere bíats bodetu jamo dank'rat bomaand kesh waat, «Kone it geyirwoni?» bí eti."},{"book":"Yohans Dooshishiyo","chapter":"18","verse":"5","text":"Bowere «Nazrettso Iyesusiye nogeyiri» boet. Bíwere «Bíye Taane» bí eti. Bín beshide imetwo Yhudwere bonton need'dek'tni b́tesh."},{"book":"Yohans Dooshishiyo","chapter":"18","verse":"6","text":"Iyesuswere «Bíye taane» bí eree shuutso madand ginaat datsats dih bowts."},{"book":"Yohans Dooshishiyo","chapter":"18","verse":"7","text":"Iyesuswere, «Kone it geyiri» ett aani boon bíaati. Bowere «Nazrettso Iyesusiye nogeyiri» boet."},{"book":"Yohans Dooshishiyo","chapter":"18","verse":"8","text":"Bíwere «Taane itsh etre, eshe it geyrwo taana wotiyal hanotsi k'ayk'rowere, amnee» bíet."},{"book":"Yohans Dooshishiyo","chapter":"18","verse":"9","text":"Hanwere b́wot, «Nihono, taash ni'imts ashuwotsitse ikonor dab t'afiratsee» bí eteets aap'o b́ s'eenisha."},{"book":"Yohans Dooshishiyo","chapter":"18","verse":"10","text":"Smon P'et'rosu shiki gorado b́ detstsotse b́ shiko kaas' dekt kahanai naashwots guutso k'ani wazo k'ut'b́k'ri, guuts man shúútsonwere «Malkosi» b́ tesh."},{"book":"Yohans Dooshishiyo","chapter":"18","verse":"11","text":"18:11 Mat. 26:39; Mar. 14:36; Luk'. 22:42  Iyesusmó P'et'rossh, «N shiki gorado b́ batots anik'rowe, Niho taash bímts gondbek'i wanc'o úshalktaaneya?» bíet."},{"book":"Yohans Dooshishiyo","chapter":"18","verse":"12","text":"Maniyere il wotaderwotsnat boon alefon, Ayhdiwots koti kotfwots Iyesusi detsdek't tip bok'r."},{"book":"Yohans Dooshishiyo","chapter":"18","verse":"13","text":"Shinnwere Hana maants dek't bo am, Hanwere mandúri kahaniwots abaatsi naasho teshtso K'eyafsh bí abi b́ tesh."},{"book":"Yohans Dooshishiyo","chapter":"18","verse":"14","text":"18:14 11:49-50  K'eyafwere «Ik asho ash jamwots jangosh b́ k'iro k'anef» ett Ayhudi naashwotssh iztsoni b́ tesh."},{"book":"Yohans Dooshishiyo","chapter":"18","verse":"15","text":"Smon P'et'rosnat b́ daniru k'oshnton Iyesus shuutso botuu, k'osh b́ daniru man kahniwotsatsi naashoke daneeka b́ tesh, b́ danif manwere Iyesusnton kahaniwots naasho múúlots b́ kindi,"},{"book":"Yohans Dooshishiyo","chapter":"18","verse":"16","text":"P'et'rosmó uratsere fengesh ganok need'dek'tni b́ tesh, kahaniwots naashoke daneets b́ danfman úromaants kesh waat fengesh kotiru baar na'ush keewt P'et'rosn kindsh b́k'r,"},{"book":"Yohans Dooshishiyo","chapter":"18","verse":"17","text":"Fengsh kotiru baar naunu P'et'rossh, «Neewere ashaan danirwotsitsi iko neenosha?» biet. Bíwere taanaliye b́ eti."},{"book":"Yohans Dooshishiyo","chapter":"18","verse":"18","text":"Manoor datso ak' b́ wottsotse guutswotsnat zebi kotirwotsn itsintsiron tawo aat'idek't bokashiri. P'et'roswere bonton need'dek'tni tawa b́kashiri."},{"book":"Yohans Dooshishiyo","chapter":"18","verse":"19","text":"Kahni naashi naasho Iyesusi b́ danifwotsnat b́daniyiru daniy jango bíaati."},{"book":"Yohans Dooshishiyo","chapter":"18","verse":"20","text":"Iyesuswere hank'o ett bísh bíaaniy, «Taaye ash jamosh sháánone t keewi, ayhudi jamwots Ik' k'onosh bokakwets mootse wotowa Ik' mootse aaw aawone tdaniyi, ááshon t keewtso ik keewo aaliye,"},{"book":"Yohans Dooshishiyo","chapter":"18","verse":"21","text":"Eshe, eegoshe taan ni aatiri? Bosh t keewor shishtswotsi aatwe, taa t keewtso bo danfnee.»"},{"book":"Yohans Dooshishiyo","chapter":"18","verse":"22","text":"Iyesus han b́ keewor manoke need'dek't teshtswotsitsi kotirwotsatse iko, «Kahniwots naashosh hank'oweya ni'aaniti?» ett bín b́ jabi."},{"book":"Yohans Dooshishiyo","chapter":"18","verse":"23","text":"Iyesuswere «Gondo aap're wotiyal gond keewo t keewtsk'o gawowe, t keewtso arika wotiyalmó taan eegoshe ntogiri?» bíet."},{"book":"Yohans Dooshishiyo","chapter":"18","verse":"24","text":"Maniyere il Hana, Iyesusi b́ tipetsok'on kahniwots naasho K'eyaf maants damib́k'r."},{"book":"Yohans Dooshishiyo","chapter":"18","verse":"25","text":"Manoor Simon P'et'ros need'dek't tawo b́kashfere b́ tesh, k'osh ashuwotswere «Nee ashman danifwotsitsi iko neenosha?» bo eti. Bíwere, «Taanaliye» jamere bíet."},{"book":"Yohans Dooshishiyo","chapter":"18","verse":"26","text":"P'et'ros b́ waaz b́k'ut'ts ashosh jag wottso kahni naasho guutsuwotsitse iko, «Mit bos'wots beyoke bínton neen be'atsta?» bíet."},{"book":"Yohans Dooshishiyo","chapter":"18","verse":"27","text":"P'et'rosu dab́t jamere bí eti, manoor baako b́k'adi."},{"book":"Yohans Dooshishiyo","chapter":"18","verse":"28","text":"Maniyere il Iyesusi K'eyaf mookere Romn waats dats k'eezirwo múúlok dek't boami, manoronu guura b́ tesh. ayhudiwots fazigi baaliwosh shukeet mereero bometwotse bo kimawok'o ett datsu k'eeziru múúlots kindatsno."},{"book":"Yohans Dooshishiyo","chapter":"18","verse":"29","text":"Mansh P'ilat'os bo maantsan kesh waat, «Ashaanats it t'intsiru s'aamiyo eebi?» ett bíaati."},{"book":"Yohans Dooshishiyo","chapter":"18","verse":"30","text":"Bowere «Ashaan gondo fineraka wotink'e neesh beshide imawk'one b́ teshi» ett bo aani."},{"book":"Yohans Dooshishiyo","chapter":"18","verse":"31","text":"P'ilat'oswere «It it tookon de'amr it nemok'on angshwere» bíet."},{"book":"Yohans Dooshishiyo","chapter":"18","verse":"32","text":"18:32 Yoh. 3:14; 12:32  Manwere b́ wot Iyesus aawk'on b́ k'iritwok'o aap'ets aap'o b́ s'eenetwok'owe."},{"book":"Yohans Dooshishiyo","chapter":"18","verse":"33","text":"P'ilat'oswere aanat b́ múúlots b́ kindi Iyesusno s'eegt «Nee Ayhudi naasho neeneya?» ett bí aati."},{"book":"Yohans Dooshishiyo","chapter":"18","verse":"34","text":"Iyesus «Nee hań nietiŕ n tokoneyamó? t jango k'osh ashuwots neesh bokeewrneya?» bí et."},{"book":"Yohans Dooshishiyo","chapter":"18","verse":"35","text":"P'ilat'oswere, «Taa ayhudi taaneya? Neen taash beshidek't imtswots n jirwotsnat kahni naashwotsnee, nee eebi nk'altsoni?» bí et."},{"book":"Yohans Dooshishiyo","chapter":"18","verse":"36","text":"Iyesus «T mengstu datsanatskiyaliye, t mengstu datsanatsiki wotink'ere Ayhudi naashwots kishots t kindrawok'o ti ashuwots taash kes'ank'ne b́ teshi, t mengstunmó datsanatsikiyaliye» ett bíaaniy."},{"book":"Yohans Dooshishiyo","chapter":"18","verse":"37","text":"P'ilat'oswere «Beree nee nugús neenere?» bí eti. Iyesuswere «Taa nugus t wottsok'o neenere etiri, taa t shuwewokonat datsanats twaa ari jango gawoshee, arik wotts jamo ti aap'o k'ebetwe» ett bíaaniy."},{"book":"Yohans Dooshishiyo","chapter":"18","verse":"38","text":"P'ilat'oswere «Aro eebi?» ett bíaati. Maniyere il P'ilat'os ayhudiwots maants kesh waat hank'o bíet, «Taa bíatse ik naandunor daatsratse,"},{"book":"Yohans Dooshishiyo","chapter":"18","verse":"39","text":"Ernmó it doyok'on fazigi bali aawor tipetswotsitse iko worwot worwoton itsh biitsfe, mansh Ayhudi nugúso itsh t bitsish geefteya?» bí eti."},{"book":"Yohans Dooshishiyo","chapter":"18","verse":"40","text":"Boomó «Berebani noosh biishe bako haniyali!» ett bokúhi. Berbanmó wombedeya b́tesh."}]}