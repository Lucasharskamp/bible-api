{"data":[{"book":"Numbers","chapter":"15","verse":"1","text":"Dimaadua gaa wanga gi Moses"},{"book":"Numbers","chapter":"15","verse":"2","text":"nnaganoho aanei belee daudali go digau Israel i tenua dela gaa wanga go Mee gi digaula:"},{"book":"Numbers","chapter":"15","verse":"3","text":"Di kau daane, siibi daane, be di kuudi e mee di wanga gi Dimaadua e hai ai tigidaumaha dudu, be tigidaumaha o di haga gila aga di hagababa, be tigidaumaha e hiihai bolo e hai di wanga dehuia, be tigidaumaha o di hai daumaha. Nia hauiha o nia tigidaumaha meegai aanei le e haga manawa tenetene ginai Dimaadua."},{"book":"Numbers","chapter":"15","verse":"4-5","text":"Be goai hua dela ma gaa hai dana tigidaumaha dudu gi siibi be di kuudi ang gi Dimaadua le e gaamai ana pauna palaawaa e lua gu unugi gi nia lolo olib dalia di manu e dahi, e hai ai tigidaumaha huwa laagau, ngaadahi mo nia paini waini e lua."},{"book":"Numbers","chapter":"15","verse":"6","text":"Maa siibi daane dela e hai ai tigidaumaha, nia pauna e haa palaawaa gu unugi gi nia paini lolo olib e dolu, le e wanga labelaa gi Mee e hai ai tigidaumaha o nia huwa laagau,"},{"book":"Numbers","chapter":"15","verse":"7","text":"madalia labelaa nia paini waini e dolu. Nia hauiha o nia tigidaumaha aanei e haga tenetene di manawa Dimaadua."},{"book":"Numbers","chapter":"15","verse":"8","text":"Di kau daane ma gaa wanga gi Dimaadua e hai ai tigidaumaha dudu be e haga gila aga di hagababa, be e hai ai tigidaumaha o di hagadaubuni,"},{"book":"Numbers","chapter":"15","verse":"9","text":"gei nia pauna e ono palaawaa gu unugi gi nia paini lolo olib e haa le e wanga labelaa gi Mee,"},{"book":"Numbers","chapter":"15","verse":"10","text":"mo nia paini waini e haa. Nia hauiha o nia tigidaumaha aanei le e haga tenetene di manawa Dimaadua."},{"book":"Numbers","chapter":"15","verse":"11","text":"Aanei nia mee ala e wanga gi Dimaadua dalia nia kau daane, siibi daane, kuudi daane, nia dama siibi be nia damaa kuudi ma ga tigidaumaha."},{"book":"Numbers","chapter":"15","verse":"12","text":"Ma ga tigidaumaha nia manu e logo i di manu e dahi, gei nia mee ala e hai dalia nia maa le e haga mada logo labelaa, e hai hegau gi nia hagatau aalaa."},{"book":"Numbers","chapter":"15","verse":"13","text":"Digau Israel donu huogodoo e hai gii hai di mee deenei i di nadau madagoaa ma gaa hai nadau tigidaumaha meegai, e hauiha kala e haga manawa lamalia ang gi Dimaadua."},{"book":"Numbers","chapter":"15","verse":"14","text":"Di ingoo hua di madagoaa ma gaa noho digau mai i daha i godou baahi, noho bodobodo be noho beelaa gi muli, gei digaula e hai tigidaumaha meegai, e hauiha kala e haga manawa lamalia ang gi Dimaadua, digaula e hai gi haga gila aga nnaganoho hua aalaa."},{"book":"Numbers","chapter":"15","verse":"15","text":"Nia madagoaa huogodoo ala e loomoi, goodou mo digau mai i daha ala ma gaa noho i godou baahi e hai gi daudali nnaganoho aanei. Goodou mo digaula e hai hua be di mee dahi i mua nia golomada Dimaadua."},{"book":"Numbers","chapter":"15","verse":"16","text":"Go nnaganoho hua aanei ala e hai hegau goodou mo digaula.15.16 Leviticus 24.22"},{"book":"Numbers","chapter":"15","verse":"17","text":"Dimaadua gaa wanga gi Moses"},{"book":"Numbers","chapter":"15","verse":"18","text":"nnaganoho aanei belee daudali go digau Israel i tenua dela gaa wanga go Mee gi digaula:"},{"book":"Numbers","chapter":"15","verse":"19","text":"Di ingoo hua nia meegai ala ma gaa hai i golo le e gai, hunu maa e dugu gi daha ang gi Dimaadua."},{"book":"Numbers","chapter":"15","verse":"20","text":"Goodou ma gaa dunu godou palaawaa mai godou huwa laagau, di palaawaa matagidagi le e wanga gi Dimaadua. Deenei e hai di godou wanga dehuia hagalabagau mai godou huwa laagau ala nogo haga madammaa go goodou."},{"book":"Numbers","chapter":"15","verse":"21","text":"Nia madagoaa huogodoo ala ma ga loomoi, di wanga dehuia deenei le e wanga gi Dimaadua mai i godou palaawaa ala e dunu."},{"book":"Numbers","chapter":"15","verse":"22","text":"Gei dolomaa dahi dangada ma ga dibaiaa hua ga hagalee daudali hunu haganoho aanei ala ne wanga go Dimaadua gi Moses,"},{"book":"Numbers","chapter":"15","verse":"23","text":"gei dolomaa i lodo di madagoaa dela e hanimoi, gei nia daangada digi heia nia mee huogodoo ala ne helekai ai Dimaadua mai baahi o Moses."},{"book":"Numbers","chapter":"15","verse":"24","text":"Maa di hala la ne hai idimaa nia daangada la de iloo ginaadou, digaula e dahi aga di nadau damaa kau e hai ai tigidaumaha dudu e hauiha kala e haga manawa lamalia ang gi Dimaadua, dalia tigidaumaha huwa laagau mo waini ala e tau anga. Digaula e hai gi tigidaumaha labelaa di kuudi daane e hai ai tigidaumaha e wwede nadau huaidu."},{"book":"Numbers","chapter":"15","verse":"25","text":"Tangada hai mee dabu gaa hai taumaha o di haga madammaa o digau Israel, gei nia huaidu digaula ga maahede, idimaa di hala la hagalee di mee ne haga maanadu bolo e hai, di mee hua ne dibaiaa, gei digaula la ne gaamai nadau tigidaumaha e wwede nadau huaidu, guu hai tigidaumaha o nia meegai ang gi Dimaadua."},{"book":"Numbers","chapter":"15","verse":"26","text":"Digau Israel huogodoo mo digau mai i daha ala e noho i nadau baahi, le e dumaalia ginai, idimaa digaula huogodoo ne dibaiaa hua guu tale gi di hala deelaa."},{"book":"Numbers","chapter":"15","verse":"27","text":"Maa tei goodou ga dibaiaa hua gaa hala ge digi maanadu bolo ia e hai di hala deelaa, ia e hai gi tigidaumaha dana kuudi ahina guu dahi dono ngadau, e hai ai tigidaumaha wwede nia huaidu."},{"book":"Numbers","chapter":"15","verse":"28","text":"Tangada hai mee dabu e hai taumaha i di gowaa dudu tigidaumaha e hagamadammaa tangada gi daha mo ono hala, gei tangada la gu dumaalia ginai ono huaidu.15.28 Leviticus 4.27-31"},{"book":"Numbers","chapter":"15","verse":"29","text":"Taganoho la hua deenei dela e hai hegau ang gi digau huogodoo ala ma ga ihala, hagalee hilihili be digaula la digau Israel donu, be digau mai i daha ala e noho i Israel."},{"book":"Numbers","chapter":"15","verse":"30","text":"Gei tangada dela ma gaa hai dana mee hala, ge gu iloo ia di mee ne hai, hagalee hilihili be mee tangada donu o Israel be mee tangada mai i daha, mee gu ihala i di haga balumee a Dimaadua, gei mee e daaligi gii made,"},{"book":"Numbers","chapter":"15","verse":"31","text":"idimaa tangada la gu haga balumee nnelekai Dimaadua, gu haga hai gee ana haganoho. Ia e bida hai mee hua gi dono made."},{"book":"Numbers","chapter":"15","verse":"32","text":"Di madagoaa digau Israel nogo i lodo di anggowaa, taane e dahi gaa gida nogo hagabudu ana dohomu i di Laangi Sabad."},{"book":"Numbers","chapter":"15","verse":"33","text":"Taane deenei guu lahi gi Moses, Aaron mo nia daangada huogodoo,"},{"book":"Numbers","chapter":"15","verse":"34","text":"gaa dugu e hagaloohi, idimaa digi modongoohia be di maa di aha e hai gi mee."},{"book":"Numbers","chapter":"15","verse":"35","text":"Dimaadua ga helekai gi Moses, “Taane deenaa e hai gi daaligi gii made; digau Israel huogodoo la gi dilidilia a mee gii made i daha mo di gowaa e noho ai goodou.”"},{"book":"Numbers","chapter":"15","verse":"36","text":"Malaa, digau Israel gaa lahi a mee gi tua di nadau waahale laa, ga dilidili a mee gii made gii hai be nnelekai Dimaadua."},{"book":"Numbers","chapter":"15","verse":"37","text":"Dimaadua ga helekai gi Moses"},{"book":"Numbers","chapter":"15","verse":"38","text":"bolo gi helekai gi digau Israel: “Heia nia ‘tasel’ i nia madaaduge o godou gahu, wanga ina di loahi halatee gi nia mee humu mee aalaa. Goodou e hai di hai deenei i nia madagoaa huogodoo ala ga loomoi.15.38 Deuteronomy 22.12"},{"book":"Numbers","chapter":"15","verse":"39","text":"Nia ‘tasel’ aalaa e hai nia mee hagalangahia; goodou ma gaa mmada gi nia maa, gei goodou ga langahia agu helekai huogodoo, ga daudali nia maa, ga hagalee huli gi daha mo Au, bolo e daudali godou hiihai."},{"book":"Numbers","chapter":"15","verse":"40","text":"Nia ‘tasel’ e haga langahia bolo goodou gi daudalia agu haganoho huogodoo, gei goodou gaa hai nia daangada ni aagu."},{"book":"Numbers","chapter":"15","verse":"41","text":"Au go Yihowah go di godou God dela ne lahamai goodou i Egypt belee hai di godou God. Au go Yihowah, go di godou God.”"}]}