{"data":[{"book":"Skutky apoštolské","chapter":"22","verse":"1","text":"Muži bratří a otcové, poslechněte této mé omluvy, kterouž vám nyní předložím."},{"book":"Skutky apoštolské","chapter":"22","verse":"2","text":"(Uslyševše pak, že by k nim mluvil Židovským jazykem, tím raději mlčeli.) I řekl:"},{"book":"Skutky apoštolské","chapter":"22","verse":"3","text":"Já zajisté jsem muž Žid, narozený v Tarsu městě Cilickém, ale vychován jsem v tomto městě u noh Gamalielových, vyučený s pilností podle Zákona otcovského, horlivý milovník Boha, jakož i vy všickni podnes jste."},{"book":"Skutky apoštolské","chapter":"22","verse":"4","text":"Kterýž jsem se této cestě protivil až k smrti, svazuje a dávaje do žaláře i muže i ženy,"},{"book":"Skutky apoštolské","chapter":"22","verse":"5","text":"Jakož i nejvyšší kněz svědek mi toho jest, i všickni starší. Od nichž i listy k bratřím vzav, šel jsem do Damašku, abych i ty, kteříž tam byli, svázané přivedl do Jeruzaléma, aby byli trápeni."},{"book":"Skutky apoštolské","chapter":"22","verse":"6","text":"I stalo se, když jsem se bral cestou a přibližoval k Damašku, okolo poledne, že pojednou rychle s nebe obklíčilo mne světlo veliké."},{"book":"Skutky apoštolské","chapter":"22","verse":"7","text":"I padl jsem na zem, a slyšel jsem hlas, an mi dí: Saule, Saule, proč mi se protivíš?"},{"book":"Skutky apoštolské","chapter":"22","verse":"8","text":"A já odpověděl jsem: Kdo jsi, Pane? I řekl ke mně: Jáť jsem Ježíš Nazaretský, kterémuž ty se protivíš."},{"book":"Skutky apoštolské","chapter":"22","verse":"9","text":"Ti pak, kteříž se mnou byli, světlo zajisté viděli a přestrašeni jsou, ale hlasu toho, kterýž se mnou mluvil, neslyšeli."},{"book":"Skutky apoštolské","chapter":"22","verse":"10","text":"I řekl jsem: Pane, což mám činiti? A Pán řekl ke mně: Vstana, jdiž do Damašku, a tuť tobě bude povědíno všecko, což jest uloženo, abys ty činil."},{"book":"Skutky apoštolské","chapter":"22","verse":"11","text":"A že jsem byl oslnul pro jasnost světla toho, za ruce jsa veden od těch, kteříž se mnou byli, přišel jsem do Damašku."},{"book":"Skutky apoštolské","chapter":"22","verse":"12","text":"Ananiáš pak nějaký, muž pobožný podle zákona, svědectví maje ode všech přebývajících v Damašku Židů,"},{"book":"Skutky apoštolské","chapter":"22","verse":"13","text":"Přišel ke mně, a stoje, řekl mi: Saule, bratře, prohlédni. A já hned v tu hodinu pohleděl jsem na něj."},{"book":"Skutky apoštolské","chapter":"22","verse":"14","text":"I řekl mi: Bůh otců našich vyvolil tě, abys poznal vůli jeho, a uzřel Spravedlivého tohoto, a abys slyšel hlas z úst jeho."},{"book":"Skutky apoštolské","chapter":"22","verse":"15","text":"Nebo svědkem jemu budeš u všech lidí těch věcí, kteréž jsi viděl a slyšel."},{"book":"Skutky apoštolské","chapter":"22","verse":"16","text":"A protož nyní co prodléváš? Vstana, pokřti se, a obmej hříchy své, vzývaje jméno Páně."},{"book":"Skutky apoštolské","chapter":"22","verse":"17","text":"Stalo se pak, když jsem se navrátil do Jeruzaléma a modlil jsem se v chrámě, že jsem byl u vytržení mysli."},{"book":"Skutky apoštolské","chapter":"22","verse":"18","text":"I viděl jsem jej, an dí ke mně: Pospěš a vyjdi rychle z Jeruzaléma, neboť nepřijmou svědectví tvého o mně."},{"book":"Skutky apoštolské","chapter":"22","verse":"19","text":"A já řekl jsem: Pane, oniť vědí, že jsem já do žaláře dával a bil jsem v školách ty, kteříž věřili v tebe."},{"book":"Skutky apoštolské","chapter":"22","verse":"20","text":"A když vylévali krev Štěpána, svědka tvého, já také jsem tu stál, a přivolil jsem k usmrcení jeho, a ostříhal jsem roucha těch, kteříž jej mordovali."},{"book":"Skutky apoštolské","chapter":"22","verse":"21","text":"A Pán řekl ke mně: Jdi, neboť já ku pohanům daleko pošli tebe."},{"book":"Skutky apoštolské","chapter":"22","verse":"22","text":"I poslouchali ho až do toho slova. A tu hned pozdvihli hlasu svého, řkouce: Zahlaď z země takového, neboť nesluší jemu živu býti."},{"book":"Skutky apoštolské","chapter":"22","verse":"23","text":"A když oni křičeli, a metali s sebe roucha, a prachem házeli v povětří,"},{"book":"Skutky apoštolské","chapter":"22","verse":"24","text":"Rozkázal jej hejtman uvésti do vojska, a kázal jej biči mrskati, aby zvěděl, pro kterou příčinu na něj tak křičí."},{"book":"Skutky apoštolské","chapter":"22","verse":"25","text":"A když jej svázali řemením, řekl Pavel setníkovi, jenž tu stál: Sluší-liž vám člověka Římana a neodsouzeného mrskati?"},{"book":"Skutky apoštolské","chapter":"22","verse":"26","text":"To uslyšav setník, přistoupě k hejtmanu, pověděl jemu, řka: Viz, co chceš činiti; nebo člověk tento jest Říman."},{"book":"Skutky apoštolské","chapter":"22","verse":"27","text":"A přistoupiv hejtman, řekl mu: Pověz mi, jsi-li ty Říman? A on řekl: A já jsem."},{"book":"Skutky apoštolské","chapter":"22","verse":"28","text":"I odpověděl hejtman: Já jsem za veliké peníze toho měšťanství dosáhl. Pavel pak řekl: Ale já jsem se i narodil Říman."},{"book":"Skutky apoštolské","chapter":"22","verse":"29","text":"Tedy ihned odstoupili od něho ti, kteříž jej měli trápiti. Ano i hejtman bál se, když zvěděl, že jest Říman, a že jej byl kázal svázati."},{"book":"Skutky apoštolské","chapter":"22","verse":"30","text":"Nazejtří pak, chtěje zvěděti jistotu, z čeho by jej vinili Židé, propustil jej z pout, a rozkázal, aby se sešli přední kněží i všecka rada jejich. I vyvedl Pavla, a postavil ho před nimi."}]}