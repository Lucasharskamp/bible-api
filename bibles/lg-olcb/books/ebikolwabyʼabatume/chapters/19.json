{"data":[{"book":"Ebikolwa byʼAbatume","chapter":"19","verse":"1","text":"Awo Apolo ng’ali mu Kkolinso, Pawulo n’atambula ng’ayita ku lukalu n’alaga mu Efeso. N’asangayo abayigirizwa bangiko,"},{"book":"Ebikolwa byʼAbatume","chapter":"19","verse":"2","text":"n’ababuuza nti, “Bwe mwakkiriza mwafuna Mwoyo Mutukuvu?” Ne bamuddamu nti, “Nedda tetuwuliranga nti waliwo Mwoyo Mutukuvu.”"},{"book":"Ebikolwa byʼAbatume","chapter":"19","verse":"3","text":"N’ababuuza nti, “Kale mwabatizibwa kuyingira mu ki?” Ne bamuddamu nti, “Twakkiriza ebyo Yokaana Omubatiza bye yatuyigiriza.”"},{"book":"Ebikolwa byʼAbatume","chapter":"19","verse":"4","text":"Awo Pawulo n’abagamba nti, “Yokaana yabatiza okubatiza okw’okwenenya eri abantu ng’agamba nti agenda okujja oluvannyuma lwe bamukkirize. Kino kitegeeza nti ye Yesu.”"},{"book":"Ebikolwa byʼAbatume","chapter":"19","verse":"5","text":"Bwe baawulira ebyo, ne babatizibwa mu linnya lya Mukama waffe Yesu."},{"book":"Ebikolwa byʼAbatume","chapter":"19","verse":"6","text":"Pawulo bwe yabassaako emikono gye, Mwoyo Mutukuvu n’abakkako, ne batandika okwogera ennimi endala era n’okuwa obunnabbi."},{"book":"Ebikolwa byʼAbatume","chapter":"19","verse":"7","text":"Bonna baali abantu nga kkumi na babiri."},{"book":"Ebikolwa byʼAbatume","chapter":"19","verse":"8","text":"Pawulo n’ayingiranga mu kkuŋŋaaniro buli lwa Ssabbiiti ng’abuulira n’obuvumu bungi okumala emyezi esatu, n’abategeezanga ekyo ky’akkiriza era n’ensonga kyava akkiriza, n’asendasenda bangi okukkiriza ebintu by’obwakabaka bwa Katonda."},{"book":"Ebikolwa byʼAbatume","chapter":"19","verse":"9","text":"Naye abamu ne bakakanyaza emitima gyabwe ne bagaana, ne batandika n’okwogera obubi ku Kkubo mu bibiina. Pawulo n’abaviira, n’atwala abakkiriza, ne bakuŋŋaaniranga mu kisenge ky’essomero lya Tulaano buli lunaku."},{"book":"Ebikolwa byʼAbatume","chapter":"19","verse":"10","text":"Ne bamala emyaka ebiri n’okusingawo nga bakola bwe batyo, era Abayudaaya bonna n’Abayonaani bonna abaabeeranga mu kitundu ekyo ekya Asiya ne bawulira ekigambo kya Mukama."},{"book":"Ebikolwa byʼAbatume","chapter":"19","verse":"11","text":"Katonda n’akozesanga Pawulo eby’amagero eby’ekitalo."},{"book":"Ebikolwa byʼAbatume","chapter":"19","verse":"12","text":"Obutambaala bwe n’ebiwero eby’engoye ze bwe byabikkibwanga ku balwadde nga bawona, era abaabangako baddayimooni nga babavaako."},{"book":"Ebikolwa byʼAbatume","chapter":"19","verse":"13","text":"Waaliwo Abayudaaya abaagendanga nga bagoba baddayimooni ku bantu mu buli kibuga, ne bagezaako okukozesa erinnya lya Mukama waffe Yesu, nga bagamba dayimooni ali ku mulwadde nti, “Mu linnya lya Yesu, Pawulo gw’abuulira, nkulagira omuveeko.”"},{"book":"Ebikolwa byʼAbatume","chapter":"19","verse":"14","text":"Waaliwo batabani ba Sukewa, eyali kabona omukulu Omuyudaaya, musanvu, nabo abaakolanga bwe batyo."},{"book":"Ebikolwa byʼAbatume","chapter":"19","verse":"15","text":"Bwe baakigezaako ku musajja eyaliko dayimooni, dayimooni n’abagamba nti, “Yesu mmumanyi, ne Pawulo mmumanyi, naye mmwe, mmwe b’ani?”"},{"book":"Ebikolwa byʼAbatume","chapter":"19","verse":"16","text":"N’ababuukira n’abasinza amaanyi bonna, n’abataagulataagula nnyo, ne bafubutuka mu nnyumba nga bali bwereere, era nga baliko ebiwundu."},{"book":"Ebikolwa byʼAbatume","chapter":"19","verse":"17","text":"Ebigambo ebyo ne bibuna mangu mu Bayudaaya ne mu Bayonaani abaali mu Efeso, era bonna ne bakwatibwa entiisa nnene, n’erinnya lya Mukama waffe Yesu ne liweebwa ekitiibwa kingi."},{"book":"Ebikolwa byʼAbatume","chapter":"19","verse":"18","text":"Bangi mu abo abakkiriza ne beenenya ebibi byabwe mu lwatu ne baatula n’ebikolwa byabwe."},{"book":"Ebikolwa byʼAbatume","chapter":"19","verse":"19","text":"Abamu abaali abalogo ne baleeta ebitabo byabwe ne babyokya ng’abantu bonna balaba. Bwe baabalirira omuwendo gw’ensimbi mu bitabo ebyayokebwa, nga guwera nga siringi emitwalo kkumi."},{"book":"Ebikolwa byʼAbatume","chapter":"19","verse":"20","text":"Awo ekigambo kya Mukama ne kyeyongera okubuna mu maanyi n’okunywera."},{"book":"Ebikolwa byʼAbatume","chapter":"19","verse":"21","text":"Oluvannyuma lw’ebyo okutuukirira Pawulo n’alowooza mu mutima okugenda e Yerusaalemi ng’ayitira mu Makedoniya ne mu Akaya. N’agamba nti, “Bwe ndiva eyo kinsaanira nkyaleko ne mu Ruumi.”"},{"book":"Ebikolwa byʼAbatume","chapter":"19","verse":"22","text":"N’asindika babiri ku baamuyambanga, Timoseewo ne Erasuto e Makedoniya, ye n’asigala mu kitundu kya Asiya okumala ebbanga."},{"book":"Ebikolwa byʼAbatume","chapter":"19","verse":"23","text":"Mu kiseera ekyo ne wabaawo akasasamalo ak’amaanyi ku bigambo by’ekkubo."},{"book":"Ebikolwa byʼAbatume","chapter":"19","verse":"24","text":"Waaliwo omusajja erinnya lye Demeteriyo, yali muweesi wa bintu bya ffeeza, era nga y’akola obusabo obwa ffeeza obwa Atemi obwaleetanga amagoba mangi."},{"book":"Ebikolwa byʼAbatume","chapter":"19","verse":"25","text":"Awo Demeteriyo n’ayita abakozi be bonna wamu n’abo abakola emirimu egikwatagana n’egigye, ne bakuba olukuŋŋaana. N’alyoka ayogera nabo nti, “Mumanyi nti mu mulimu guno mwe tuggya obugagga."},{"book":"Ebikolwa byʼAbatume","chapter":"19","verse":"26","text":"Kale kaakano, nga mwenna bwe mulabye ne bwe muwulidde, omusajja ono Pawulo asenzesenze abantu bangi nnyo wano mu Efeso ne mu Asiya, okubakkirizisa nti bakatonda abakolebwa n’emikono si bakatonda."},{"book":"Ebikolwa byʼAbatume","chapter":"19","verse":"27","text":"Kino kya kabi gye tuli naye si mu Efeso mwokka naye ne mu kitundu kyonna ekya Asiya ne ku yeekaalu ya Atemi ne ku mukazi Oweekitiibwa Atemi. Kubanga ettutumu ly’alina lijja kumuggwaako, mu bitundu byonna ebya Asiya ne mu nsi gy’asinzibwa.”"},{"book":"Ebikolwa byʼAbatume","chapter":"19","verse":"28","text":"Awo bwe baawulira ebyo, ne basunguwala, ne batandika okuleekaana nti, “Atemi ow’Abaefeeso ye Mukulu!”"},{"book":"Ebikolwa byʼAbatume","chapter":"19","verse":"29","text":"Ekibuga ne kijjula akayuuguumo, abantu bonna ne badduka nga balaga mu kifo omwazanyirwanga emizannyo nga bwe basikaasikanya Gayo ne Alisutaluuko, abaatambulanga ne Pawulo, babatwale babawozese."},{"book":"Ebikolwa byʼAbatume","chapter":"19","verse":"30","text":"Pawulo n’ayagala naye okuyingira mu kibiina, kyokka abayigirizwa ne batamukkiriza."},{"book":"Ebikolwa byʼAbatume","chapter":"19","verse":"31","text":"N’abamu ku b’omu Asiya, abaali mikwano gya Pawulo, ne bamutumira aleme kwewaayo kuyingira mu kifo omwazanyirwanga emizannyo."},{"book":"Ebikolwa byʼAbatume","chapter":"19","verse":"32","text":"Abantu abaali munda ne bamala galeekaana, ng’abamu boogera kino n’abalala kiri kubanga ekibiina kyali kitabusetabuse. Abasinga obungi nga n’okumanya tebamanyi nsonga yennyini ebakuŋŋaanyisizza."},{"book":"Ebikolwa byʼAbatume","chapter":"19","verse":"33","text":"Abayudaaya abamu bwe baalengera Alegezanda ng’ali mu kibiina ne bamusika okumuleeta mu maaso. N’akoma ku bantu basirike abeeko ky’abagamba."},{"book":"Ebikolwa byʼAbatume","chapter":"19","verse":"34","text":"Naye ekibiina bwe kyategeera nga Muyudaaya, bonna ne baddamu buto okuleekaana nti, “Atemi ow’Abaefeeso ye Mukulu!” Ne bakiddiŋŋana emirundi n’emirundi okumala ng’essaawa bbiri nnamba."},{"book":"Ebikolwa byʼAbatume","chapter":"19","verse":"35","text":"Awo omukulu w’ekibuga n’abasirisa n’ayogera nabo nti, “Abasajja Abaefeso, buli muntu yenna amanyi nti Efeso mwe mukuumirwa essabo ekkulu ery’omukulu Atemi, gwe tumanyi ng’ekifaananyi ekyava mu ggulu."},{"book":"Ebikolwa byʼAbatume","chapter":"19","verse":"36","text":"Olw’okubanga ebyo tewali abiwakanya, temusaana kwecanga olw’ebyo ebyogerwa, era temusaana kwanguyiriza kukola kya bulabe."},{"book":"Ebikolwa byʼAbatume","chapter":"19","verse":"37","text":"Kale muleese wano abasajja bano abatabbye kintu kya Atemi n’ekimu, wadde okumunyoomoola."},{"book":"Ebikolwa byʼAbatume","chapter":"19","verse":"38","text":"Obanga Demeteriyo n’abakozi be balina ensonga ze bavunaana abasajja bano, embuga z’amateeka weeziri era abalamuzi bajja kuyingira mangu mu nsonga zaabwe. Kirungi bakwate amakubo amatongole."},{"book":"Ebikolwa byʼAbatume","chapter":"19","verse":"39","text":"Obanga waliwo abeemulugunya ku nsonga endala, ebyo biyinza okutereezebwa mu Lukiiko lw’Ekibuga olwa bulijjo."},{"book":"Ebikolwa byʼAbatume","chapter":"19","verse":"40","text":"Kubanga singa tetwegendereza, tujja kuvunaanibwa olw’akasasamalo ka leero, kubanga tetujja kuba na kya kwogera.”"},{"book":"Ebikolwa byʼAbatume","chapter":"19","verse":"41","text":"Awo n’abasiibula, ne basaasaana."}]}