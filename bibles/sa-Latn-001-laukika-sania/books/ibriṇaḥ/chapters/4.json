{"data":[{"book":"ibriṇaḥ","chapter":"4","verse":"1","text":"aparaṁ tadviśrāmaprāpteḥ pratijñā yadi tiṣṭhati tarhyasmākaṁ kaścit cet tasyāḥ phalena vañcito bhavet vayam etasmād bibhīmaḥ|"},{"book":"ibriṇaḥ","chapter":"4","verse":"2","text":"yato 'smākaṁ samīpe yadvat tadvat teṣāṁ samīpe'pi susaṁvādaḥ pracārito 'bhavat kintu taiḥ śrutaṁ vākyaṁ tān prati niṣphalam abhavat, yataste śrotāro viśvāsena sārddhaṁ tannāmiśrayan|"},{"book":"ibriṇaḥ","chapter":"4","verse":"3","text":"tad viśrāmasthānaṁ viśvāsibhirasmābhiḥ praviśyate yatastenoktaṁ, \"ahaṁ kopāt śapathaṁ kṛtavān imaṁ, pravekṣyate janairetai rna viśrāmasthalaṁ mama|\" kintu tasya karmmāṇi jagataḥ sṛṣṭikālāt samāptāni santi|"},{"book":"ibriṇaḥ","chapter":"4","verse":"4","text":"yataḥ kasmiṁścit sthāne saptamaṁ dinamadhi tenedam uktaṁ, yathā, \"īśvaraḥ saptame dine svakṛtebhyaḥ sarvvakarmmabhyo viśaśrāma|\""},{"book":"ibriṇaḥ","chapter":"4","verse":"5","text":"kintvetasmin sthāne punastenocyate, yathā, \"pravekṣyate janairetai rna viśrāmasthalaṁ mama|\""},{"book":"ibriṇaḥ","chapter":"4","verse":"6","text":"phalatastat sthānaṁ kaiścit praveṣṭavyaṁ kintu ye purā susaṁvādaṁ śrutavantastairaviśvāsāt tanna praviṣṭam,"},{"book":"ibriṇaḥ","chapter":"4","verse":"7","text":"iti hetoḥ sa punaradyanāmakaṁ dinaṁ nirūpya dīrghakāle gate'pi pūrvvoktāṁ vācaṁ dāyūdā kathayati, yathā, \"adya yūyaṁ kathāṁ tasya yadi saṁśrotumicchatha, tarhi mā kurutedānīṁ kaṭhināni manāṁsi vaḥ|\""},{"book":"ibriṇaḥ","chapter":"4","verse":"8","text":"aparaṁ yihośūyo yadi tān vyaśrāmayiṣyat tarhi tataḥ param aparasya dinasya vāg īśvareṇa nākathayiṣyata|"},{"book":"ibriṇaḥ","chapter":"4","verse":"9","text":"ata īśvarasya prajābhiḥ karttavya eko viśrāmastiṣṭhati|"},{"book":"ibriṇaḥ","chapter":"4","verse":"10","text":"aparam īśvaro yadvat svakṛtakarmmabhyo viśaśrāma tadvat tasya viśrāmasthānaṁ praviṣṭo jano'pi svakṛtakarmmabhyo viśrāmyati|"},{"book":"ibriṇaḥ","chapter":"4","verse":"11","text":"ato vayaṁ tad viśrāmasthānaṁ praveṣṭuṁ yatāmahai, tadaviśvāsodāharaṇena ko'pi na patatu|"},{"book":"ibriṇaḥ","chapter":"4","verse":"12","text":"īśvarasya vādo'maraḥ prabhāvaviśiṣṭaśca sarvvasmād dvidhārakhaṅgādapi tīkṣṇaḥ, aparaṁ prāṇātmano rgranthimajjayośca paribhedāya vicchedakārī manasaśca saṅkalpānām abhipretānāñca vicārakaḥ|"},{"book":"ibriṇaḥ","chapter":"4","verse":"13","text":"aparaṁ yasya samīpe svīyā svīyā kathāsmābhiḥ kathayitavyā tasyāgocaraḥ ko'pi prāṇī nāsti tasya dṛṣṭau sarvvamevānāvṛtaṁ prakāśitañcāste|"},{"book":"ibriṇaḥ","chapter":"4","verse":"14","text":"aparaṁ ya uccatamaṁ svargaṁ praviṣṭa etādṛśa eko vyaktirarthata īśvarasya putro yīśurasmākaṁ mahāyājako'sti, ato heto rvayaṁ dharmmapratijñāṁ dṛḍham ālambāmahai|"},{"book":"ibriṇaḥ","chapter":"4","verse":"15","text":"asmākaṁ yo mahāyājako 'sti so'smākaṁ duḥkhai rduḥkhito bhavitum aśakto nahi kintu pāpaṁ vinā sarvvaviṣaye vayamiva parīkṣitaḥ|"},{"book":"ibriṇaḥ","chapter":"4","verse":"16","text":"ataeva kṛpāṁ grahītuṁ prayojanīyopakārārtham anugrahaṁ prāptuñca vayam utsāhenānugrahasiṁhāsanasya samīpaṁ yāmaḥ|"}]}