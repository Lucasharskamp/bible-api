{"data":[{"book":"LINJIILA YUUHANNA","chapter":"17","verse":"1","text":"Ɓay wonii o wowlirii nii, onsay Iisaa ɓanti gite ɗen, o fewti ka dow, o wi'i:"},{"book":"LINJIILA YUUHANNA","chapter":"17","verse":"2","text":"wano yeɗirɗaa mo bawgal e hoore kala neɗɗo non, fii no o yeɗira kala mo okkuɗaa mo *ngurndan poomayankejan."},{"book":"LINJIILA YUUHANNA","chapter":"17","verse":"3","text":"Ngurndan poomayankejan ɗan ko yo ɓe ande an Alla Bajjo Goongaajo on, e Iisaa Almasiihu, mo nuluɗaa on."},{"book":"LINJIILA YUUHANNA","chapter":"17","verse":"4","text":"Mi mawninii ma ka hoore leydi, mi timminii kuuɗe ɗe yamirɗaa mi waɗugol ɗen."},{"book":"LINJIILA YUUHANNA","chapter":"17","verse":"5","text":"Jooni non an kadi, yo Baaba an, mawninan takko maa tigi, hara ko mangu ngu mi joginoo takko maa ngun ado aduna on woodeede."},{"book":"LINJIILA YUUHANNA","chapter":"17","verse":"6","text":"«Mi feɲɲinii innde maa nden e hakkunde yimɓe ɓe okkuɗaa mi ka aduna ɗoo ɓen. Ko an ɓe wonannoo, a okkii lan ɓe, awa ɓe ɗoftike daaluyee maa on."},{"book":"LINJIILA YUUHANNA","chapter":"17","verse":"7","text":"Jooni ɓe andii wonde ko yeɗuɗaa mi kon fow ko e maa iwri."},{"book":"LINJIILA YUUHANNA","chapter":"17","verse":"8","text":"Ko fii, mi hewtinii ɓe daaluyeeji ɗi jonnuɗaa mi ɗin, ɓe jaɓii ɗi, awa ɓe andii ka haqiiqa wonde ko ka maa mi iwi, awa kadi ɓe gomɗinii wonde ko an nulimmi."},{"book":"LINJIILA YUUHANNA","chapter":"17","verse":"9","text":"Ko ɓen mi woni toranaade. Hinaa aduna on mi woni toranaade, kono ko ɓe yeɗuɗaa mi ɓen, ɓay ko ɓe maa."},{"book":"LINJIILA YUUHANNA","chapter":"17","verse":"10","text":"Wano tawiri non kala ko mi jeyi ko an jeyi, awa kadi kala ko jeyuɗaa ko min jeyi, e hoore ɗun ko e maɓɓe mangu an ngun feeɲiri."},{"book":"LINJIILA YUUHANNA","chapter":"17","verse":"11","text":"Hande kadi mi alaa e oo aduna. Kamɓe hiɓe ka aduna, min miɗo yahude ka maa. Yaa Baabaajo *Seniiɗo, hiwir ɓe innde maa nde okkuɗaa mi nden, fii no ɓe wonira gooto wano wonirɗen gooto non."},{"book":"LINJIILA YUUHANNA","chapter":"17","verse":"12","text":"Fewndo mi wondi e maɓɓe, mi marirno ɓe innde maa nde okkuɗaa mi nden, mi hiwi ɓe. Hay gooto e maɓɓe majjaali, si hinaa muuyanaaɗo hayrugol on, fii no ko *hiitanoo ka defte kon laatora."},{"book":"LINJIILA YUUHANNA","chapter":"17","verse":"13","text":"«Jooni non miɗo yahude ka maa. Ko mi yewtiri ɗun ka aduna ɗoo, ko fii no weltaare an nden timmira e maɓɓe."},{"book":"LINJIILA YUUHANNA","chapter":"17","verse":"14","text":"Mi hewtinii ɓe kongol maa ngol. Aduna on aɲii ɓe, ɓay ɓe jeyaaka e oo aduna, wano tawiri non min kadi mi jeyaaka e oo aduna."},{"book":"LINJIILA YUUHANNA","chapter":"17","verse":"15","text":"Mi toraaki ma yo a suutu ɓe e oo aduna, kono ko yo a dandu ɓe Bonɗo on."},{"book":"LINJIILA YUUHANNA","chapter":"17","verse":"16","text":"Ɓe jeyaaka e oo aduna, wano tawiri non min kadi mi jeyaaka e oo aduna."},{"book":"LINJIILA YUUHANNA","chapter":"17","verse":"17","text":"Ko daaluyee maa on woni goonga on, waɗu ɓe ɓe maa rewrude e goonga on."},{"book":"LINJIILA YUUHANNA","chapter":"17","verse":"18","text":"Wano nulirɗaa mi non ka aduna, min kadi mi nulirii ɓe non e oo aduna."},{"book":"LINJIILA YUUHANNA","chapter":"17","verse":"19","text":"Min kadi non mi waɗitike mo maa fii maɓɓe, fii yo kamɓe kadi ɓe waɗito ɓe maa rewrude e goonga on."},{"book":"LINJIILA YUUHANNA","chapter":"17","verse":"20","text":"«Hinaa non kamɓe tun mi woni toranaade, kono hay gomɗinoyooɓe lan ɓen sabu konguɗi maɓɓe ɗin,"},{"book":"LINJIILA YUUHANNA","chapter":"17","verse":"21","text":"fii no ɓe fow, ɓe wonira gooto wano an Baabaajo on wonirɗaa e an non, min kadi mi woniri e maa non. Kamɓe kadi, yo ɓe wonir non e men fii no aduna on gomɗinira wonde ko an nulimmi."},{"book":"LINJIILA YUUHANNA","chapter":"17","verse":"22","text":"Min non mi okkii ɓe mangu ngu yeɗuɗaa mi ngun, fii no ɓe wonira gooto, wano wonirɗen gooto non."},{"book":"LINJIILA YUUHANNA","chapter":"17","verse":"23","text":"Mi wona e maɓɓe, an kadi, wonaa e an, fii no ɓe wonira gooto few, e no aduna on andira wonde a nulii lan, awa kadi a yiɗii ɓe wano yiɗirɗaa mi non."},{"book":"LINJIILA YUUHANNA","chapter":"17","verse":"24","text":"«Baaba an, miɗo yiɗi yo ɓe okkuɗaa mi ɓen wonu ka mi woni ɗon, fii no ɓe yi'ira mangu an ngu yeɗuɗaa mi ngun, ɓay a yiɗiino lan ado aduna on woodeede."},{"book":"LINJIILA YUUHANNA","chapter":"17","verse":"25","text":"«Baaba an Feewuɗo, aduna on andaali ma, kono min, mi andii ma, awa ɓee ɗoo kadi andii ko an nulimmi."},{"book":"LINJIILA YUUHANNA","chapter":"17","verse":"26","text":"Mi andinii ɓe innde maa nden, awa kadi mi andinay ɓe, fii no giggol ngol yiɗuɗaa mi ngol wonira e maɓɓe, min kadi mi wona e maɓɓe.»"}]}