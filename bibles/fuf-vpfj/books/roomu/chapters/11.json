{"data":[{"book":"ROOMU","chapter":"11","verse":"1","text":"Awa miɗo landoo: e hara Alla bugitike jamaa mun on? Pellet oo'o! Ko fii min kadi ko mi *Isra'iilayankeejo, jurriya Ibraahiima, ko mi jeyaaɗo e oo bolondaa *Buniyamiinu."},{"book":"ROOMU","chapter":"11","verse":"2","text":"Alla bugitaaki jamaa makko mo o andunoo ko adii fow. E on andaa ko bindi ɗin wi'i kon ka cortewol ka Iiliiya wullitii e Alla ɗon e hoore Isra'iilayankeeɓe ɓen?"},{"book":"ROOMU","chapter":"11","verse":"3","text":"O wi'i: «Joomiraaɗo, ɓe warii annabaaɓe maa ɓen, ɓe waylitii layyorɗe maa ɗen! Jooni ko min tun lutti, awa kadi hiɓe ɗaɓɓa no ɓe ittirammi e oo aduna!»"},{"book":"ROOMU","chapter":"11","verse":"4","text":"Ko honɗun woni jaabannde Alla nden? O daali: «Miɗo maritori yimɓe guluuje njeeɗiɗo, ɓe sujjanaali sanamuuru wi'eteendu *Baalu ndun.»"},{"book":"ROOMU","chapter":"11","verse":"5","text":"Ko wano non kadi e oo saa'i fewndiiɗo, no woodi heddiiɓe ɓe Alla suɓori sulfu mun on."},{"book":"ROOMU","chapter":"11","verse":"6","text":"Si tawii non ko sulfu on o suɓori ɓe, haray hinaa rewrude e kuuɗe ɗen hande kadi. Si hinaa ɗun, haray sulfu on wonaa sulfu."},{"book":"ROOMU","chapter":"11","verse":"7","text":"Awa ko honɗun? Ko Isra'iilayankeeɓe ɓen ɗaɓɓaynoo kon ɓe heɓaali, kono suɓaaɓe ɓen hendike ɗun. Ɓeya, ɓerɗe mun ɗen sattinaa,"},{"book":"ROOMU","chapter":"11","verse":"8","text":"wano windori non:"},{"book":"ROOMU","chapter":"11","verse":"9","text":"Daawuuda kadi wi'i:"},{"book":"ROOMU","chapter":"11","verse":"10","text":"Yo gite maɓɓe ɗen niɓɓitu haa tawa ɓe yi'ataa,"},{"book":"ROOMU","chapter":"11","verse":"11","text":"Awa miɗo landoo: Ɓay ɓe feggike, ɓe yanuno, ngal ɓe immotaako? Pellet oo'o! Kono ko sabu bonnere maɓɓe nden kisiyee on yeɗiraa ɓe wonaa Yahuudiyanke ɓen fii memmingol nawliigu Isra'iilayankeeɓe ɓen."},{"book":"ROOMU","chapter":"11","verse":"12","text":"E hin-le, si tawii bonnere maɓɓe nden ko ngalu oo aduna, e si tawii faɗannde maɓɓe nden ko ngalu ɓe wonaa Yahuudiyanke ɓen, haray ko ittiri ngalu hongu ɓeydotoo ka tawdegol maɓɓe e kisiyee on."},{"book":"ROOMU","chapter":"11","verse":"13","text":"Awa mi andinii on, onon ɓe wonaa Yahuudiyanke ɓen, min oo *sahaabaajo fii ɓe wonaa Yahuudiyanke ɓen, min miɗo teddini fii golle an ɗen,"},{"book":"ROOMU","chapter":"11","verse":"14","text":"fii, si tawii no gasa, memmingol nawliigu e hakkunde leɲol an ngol, e dandugol woɓɓe ɓen."},{"book":"ROOMU","chapter":"11","verse":"15","text":"Si tawii waɗeede maɓɓe sera addii moƴƴintingol hakkunde aduna on e Alla, ko honɗun artireede maɓɓe nden wonoyta si hinaa immintineede ka mayde?"},{"book":"ROOMU","chapter":"11","verse":"16","text":"E hin-le, si tawii bireediije arane ɗen ko Alla wonani, haray farin piyaaɗo on men. Si tawii kadi ɗaɗol ngol ko Alla wonani, haray calɗi ɗin men."},{"book":"ROOMU","chapter":"11","verse":"17","text":"Si tawii non goɗɗi e calɗi ɗin saltaama, e an non, ki *zaytuunihi buruurehi, a tokkaama batte majji, haa tawii a tawdaama e ɗaɗol ngol e enɗan zaytuuni ɗan,"},{"book":"ROOMU","chapter":"11","verse":"18","text":"wota a mantor calɗi ɗin. Si tawii a mantoray, andu tun wonde hinaa an jogii ɗaɗol ngol, kono ko ɗaɗol ngol jogi-maa."},{"book":"ROOMU","chapter":"11","verse":"19","text":"Haray ko wi'ataa: «Calɗi saltaama fii min yo mi tokke.»"},{"book":"ROOMU","chapter":"11","verse":"20","text":"Andaa fota wonde ko ɗi taƴiraa ko angal gomɗinal majji on. An, a siŋorii ɗon sabu gomɗinal maa ngal. Awa wota a mawnintino, kono hulu."},{"book":"ROOMU","chapter":"11","verse":"21","text":"Ko fii, si Allaahu on accaali calɗi ko ngal wondunoo kon, an kadi o accataa ma."},{"book":"ROOMU","chapter":"11","verse":"22","text":"Awa anditu fii moƴƴere Alla nden e yagginannde makko nden, yagginannde makko nden e hoore yanuɓe ɓen, e moƴƴere Alla nden e hoore maa, si a duumike e nder nden moƴƴere. Si hinaa ɗun, an kadi, a soppete."},{"book":"ROOMU","chapter":"11","verse":"23","text":"Kamɓe kadi wano non. Si ɓe duumaaki e angal gomɗinal ngal, ɓe tokkete, ko fii Alla no mari bawgal tokkugol ɓe kadi."},{"book":"ROOMU","chapter":"11","verse":"24","text":"Si tawii an a soppaama e zaytuunihi buruurehi, a tokkaama e zaytuunihi tutaaki, woopondirki e mbaadi maa ndin, ittii e sikke si kamɓe ɓe tokkete e mbaadi maɓɓe ndin, e zaytuunihi maɓɓe kin tigi."},{"book":"ROOMU","chapter":"11","verse":"25","text":"Ko fii, yo musiɓɓe an, mi yiɗaa yo on ronku andude oo gundoo ɗoo fii wota on sikku hiɗon mari faamu feƴƴitungu: sattere ɓernde no e hoore woɓɓe e jamaa Isra'iilayankeeɓe ɓen haa yeru ko timmi e ɓe wonaa Yahuudiyanke ɓen naata."},{"book":"ROOMU","chapter":"11","verse":"26","text":"Ontuma non Isra'iilayanko fow wonay dandaaɓe, wano windori non:"},{"book":"ROOMU","chapter":"11","verse":"27","text":"Ko ɗun wonoyta *ahadi an ndin hakkunde an e maɓɓe"},{"book":"ROOMU","chapter":"11","verse":"28","text":"E telen-ma Kibaaru Moƴƴo on, ko ɓe ayɓe sabu mon, kono e telen-ma suɓeede nden, ko ɓe yiɓɓe Allaahu on sabu baabiraaɓe maɓɓe ɓen."},{"book":"ROOMU","chapter":"11","verse":"29","text":"Ko fii, dokke Alla ɗen e noddaandu makko ndun hinaa ko jaɓitotoo."},{"book":"ROOMU","chapter":"11","verse":"30","text":"Hari on ɗoftanooki Alla, kono jooni on heɓirii yurmeende sabu angal ɗoftaare Yahuudiyankeeɓe ɓen."},{"book":"ROOMU","chapter":"11","verse":"31","text":"Ko wano non jooni, kamɓe kadi ɓe wontiri ɓe ɗoftotaako Alla fii no ɓe heɓiroya yurmeende nden kamɓe kadi, sabu yurmeende nde waɗanaɗon nden."},{"book":"ROOMU","chapter":"11","verse":"32","text":"Ko fii Alla dumbii yimɓe ɓen fow e nder geddi fii no o yurmiree fow."},{"book":"ROOMU","chapter":"11","verse":"33","text":"Ko haa honto ngalu Alla ngun"},{"book":"ROOMU","chapter":"11","verse":"34","text":"Ko fii ko hombo andi miijo Joomiraaɗo on,"},{"book":"ROOMU","chapter":"11","verse":"35","text":"ko hombo adii mo okkorde, si o yoɓita mo?"},{"book":"ROOMU","chapter":"11","verse":"36","text":"Ko fii fow ko immorde e makko,"}]}