{"data":[{"book":"1 Teslonqqe","chapter":"4","verse":"1","text":"Ha7i wurththethan ta ishato inte Xoossa ufayssanas inte waani waani daana bessizakone nu intena tamarsidos. Tumapekka nu tamarsida mala deista; hessa gish Goda Yesuss Kiristtossan nu intena woossizayne zorizay hayssafeka adhdhida hanora inte sinththe gujjana malako."},{"book":"1 Teslonqqe","chapter":"4","verse":"2","text":"Goda Yesuss Kiristtossa wolqan nu intes ay azazo immidakkone inte errista."},{"book":"1 Teslonqqe","chapter":"4","verse":"3","text":"Xoossa sheney inte laymmafe hakkidi dummatanaskko."},{"book":"1 Teslonqqe","chapter":"4","verse":"4","text":"Qasse issi issi asay ba machcho geeshshatethanine bonchon ayso bessizayssa shaaki erro."},{"book":"1 Teslonqqe","chapter":"4","verse":"5","text":"Hessika Xoossu ammanontta dere asa mala laymma qaqetethan gidoopo."},{"book":"1 Teslonqqe","chapter":"4","verse":"6","text":"Hessa malan oonikka balettidi ba isha balethofo; Gasooykka hayssafe kase nu intes yootida malane nagistana mala akekissida mala Goday heyitantta mala nagara oothiza wurssota bolla ba hanqqo ehana."},{"book":"1 Teslonqqe","chapter":"4","verse":"7","text":"Xoossi nuna geshatethas xeeyigides attin tunatethas xeyigibeyna."},{"book":"1 Teslonqqe","chapter":"4","verse":"8","text":"Hessa gish hayssa ha zoreza kadhdhidi ekkonttadey xiillo ayana izas immida Xoossa kadhdhes attin asi kadhdhizade gideena."},{"book":"1 Teslonqqe","chapter":"4","verse":"9","text":"Ishata siiqootetha gish intes oonkka xaafanas kooshshena; Gasooykka inte inte garssan siiqeistana mala inte inte baggara Xoossafe tamardista."},{"book":"1 Teslonqqe","chapter":"4","verse":"10","text":"Kumeetha maqidonyyan diza ammaniza asa wurss inte siiqizayss erretidayssa. Gido attin nu ishato inte hayssafe aathi sinththe bagga siiqistana mala nu intena zoroosu."},{"book":"1 Teslonqqe","chapter":"4","verse":"11","text":"Nu hayssafe kase intena azazida mala inte inte kushera oothite; woopu gi diite; intes gidizayssa loo7ath xeellite."},{"book":"1 Teslonqqe","chapter":"4","verse":"12","text":"Hessika gallas gallas inte duussay hankko ammanontta asa achchan intena bonchisana malane inte ayy asaskka tooho gidontta malakko."},{"book":"1 Teslonqqe","chapter":"4","verse":"13","text":"Ta ishato inte shempidayta gish erontta attana mala nu koyokko. Qasseka ufayss bayindda hinkko hara asata mala inte muuzootana mala nu koyokko."},{"book":"1 Teslonqqe","chapter":"4","verse":"14","text":"Yesussay hayqqidi denddidayssa nu ammaniza gidiiko Yesussa ammanidayta Xoossi yesussara hessathoka zaari ha yeedana."},{"book":"1 Teslonqqe","chapter":"4","verse":"15","text":"Nu Goda qaalan intes gizay hayssa. Nuni hayqqontta paxxa dizaytine Goday yaana gakkanaas gam77anayti kase hayqqidaytape sinththetoko."},{"book":"1 Teslonqqe","chapter":"4","verse":"16","text":"Goday ba hu7era gita azazoni kitanchata halaqa giireththara Xoossa xurummiba giireththan salope wodhdhana. Kase Kiristtossa ammanidi hayqqidayti istti kaseti denddana."},{"book":"1 Teslonqqe","chapter":"4","verse":"17","text":"Hessafe guye nu qasse paxxa dizayti Goda carkko bolla gaaganas isttara isife shaarara denddana; hessathoka nu medhdhinas Godara deyana."},{"book":"1 Teslonqqe","chapter":"4","verse":"18","text":"Hessa gish hayssa qaalan issay issara minettite."}]}