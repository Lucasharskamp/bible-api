{"data":[{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"1","text":"Παῦλος καὶ Σιλουανὸς καὶ Τιμόθεος, τῇ ἐκκλησίᾳ Θεσσαλονικέων ἐν Θεῷ πατρί, καὶ Κυρίῳ Ἰησοῦ Χριστῷ· χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"2","text":"Εὐχαριστοῦμεν τῷ Θεῷ πάντοτε περὶ πάντων ὑμῶν, μνείαν ὑμῶν ποιούμενοι ἐπὶ τῶν προσευχῶν ἡμῶν,"},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"3","text":"ἀδιαλείπτως μνημονεύοντες ὑμῶν τοῦ ἔργου τῆς πίστεως, καὶ τοῦ κόπου τῆς ἀγάπης, καὶ τῆς ὑπομονῆς τῆς ἐλπίδος τοῦ Κυρίου ἡμῶν Ἰησοῦ Χριστοῦ, ἔμπροσθεν τοῦ Θεοῦ καὶ πατρὸς ἡμῶν·"},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"4","text":"εἰδότες, ἀδελφοὶ 1.4 ἠγαπημένοι, ὑπὸ Θεοῦ ¦ ἠγαπημένοι ὑπὸ Θεοῦ, Bez. ¦ ἠγαπημένοι ὑπὸ Θεοῦ Er.ἠγαπημένοι, ὑπὸ Θεοῦ τὴν ἐκλογὴν ὑμῶν·"},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"5","text":"ὅτι τὸ εὐαγγέλιον ἡμῶν οὐκ ἐγενήθη εἰς ὑμᾶς ἐν λόγῳ μόνον, ἀλλὰ καὶ ἐν δυνάμει, καὶ ἐν πνεύματι ἁγίῳ, καὶ ἐν πληροφορίᾳ πολλῇ, καθὼς οἴδατε οἷοι ἐγενήθημεν ἐν ὑμῖν δι᾿ ὑμᾶς."},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"6","text":"Καὶ ὑμεῖς μιμηταὶ ἡμῶν ἐγενήθητε καὶ τοῦ Κυρίου, δεξάμενοι τὸν λόγον ἐν θλίψει πολλῇ μετὰ χαρᾶς πνεύματος ἁγίου,"},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"7","text":"ὥστε γενέσθαι ὑμᾶς τύπους πᾶσι τοῖς πιστεύουσιν ἐν τῇ Μακεδονίᾳ καὶ τῇ Ἀχαΐᾳ."},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"8","text":"Ἀφ᾿ ὑμῶν γὰρ ἐξήχηται ὁ λόγος τοῦ Κυρίου οὐ μόνον ἐν τῇ Μακεδονίᾳ καὶ Ἀχαΐᾳ, ἀλλὰ καὶ ἐν παντὶ τόπῳ ἡ πίστις ὑμῶν ἡ πρὸς τὸν Θεὸν ἐξελήλυθεν, ὥστε μὴ χρείαν ἡμᾶς ἔχειν λαλεῖν τι."},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"9","text":"Αὐτοὶ γὰρ περὶ ἡμῶν ἀπαγγέλλουσιν ὁποίαν εἴσοδον 1.9 ἔχομεν ¦ ἔσχομεν Er. Sc.ἔχομεν πρὸς ὑμᾶς, καὶ πῶς ἐπεστρέψατε πρὸς τὸν Θεὸν ἀπὸ τῶν εἰδώλων, δουλεύειν Θεῷ ζῶντι καὶ ἀληθινῷ,"},{"book":"ΠΡΟΣ ΘΕΣΣΑΛΟΝΙΚΕΙΣ Α","chapter":"1","verse":"10","text":"καὶ ἀναμένειν τὸν υἱὸν αὐτοῦ ἐκ τῶν οὐρανῶν, ὃν ἤγειρεν ἐκ νεκρῶν, Ἰησοῦν, τὸν ῥυόμενον ἡμᾶς ἀπὸ τῆς ὀργῆς τῆς ἐρχομένης."}]}