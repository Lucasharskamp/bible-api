{"data":[{"book":"ЯНА","chapter":"6","verse":"1","text":"Пасьля гэтага Ісус пайшоў на той бок мора Галілейскага, у навакольлі Тыверыяды;"},{"book":"ЯНА","chapter":"6","verse":"2","text":"За Ім сьледам пайшло мноства людзей, таму што бачылі цуды, якія Ён тварыў над хворымі."},{"book":"ЯНА","chapter":"6","verse":"3","text":"Ісус узыйшоў на гару і там сядзеў з вучнямі Сваімі."},{"book":"ЯНА","chapter":"6","verse":"4","text":"А набліжалася Пасха, сьвята Юдэйскае."},{"book":"ЯНА","chapter":"6","verse":"5","text":"Ісус, узьвёўшы вочы і ўгледзеўшы, што мноства людзей ідзе да Яго, кажа Піліпу: дзе нам купіць хлябоў, каб іх накарміць?"},{"book":"ЯНА","chapter":"6","verse":"6","text":"А казаў гэта, выпрабоўваючы яго; бо Сам ведаў, што хацеў зрабіць."},{"book":"ЯНА","chapter":"6","verse":"7","text":"Піліп адказваў Яму: ім на дзьвесьце дынараў ня хопіць хлеба, каб кожнаму дасталося хоць трошкі."},{"book":"ЯНА","chapter":"6","verse":"8","text":"Адзін вучань Ягоны Андрэй, брат Сымона Пётры, кажа Яму:"},{"book":"ЯНА","chapter":"6","verse":"9","text":"Тут ёсьць у аднаго хлопчыка пяць хлябоў ячных і дзьве рыбкі, але што гэта на такое мноства,"},{"book":"ЯНА","chapter":"6","verse":"10","text":"Ісус сказаў: скажэце ім узьлегчы. А было на тым месцы многа травы. І вось узьлегла людзей лікам каля пяці тысяч."},{"book":"ЯНА","chapter":"6","verse":"11","text":"Ісус, узяўшы хлябы і ўзьнёсшы падзяку, раздаў вучням, а вучні тым, што ўзьляжалі, гэтак сама і рыбы, колькі хто хацеў."},{"book":"ЯНА","chapter":"6","verse":"12","text":"І калі насыціліся, дык сказаў вучням Сваім: зьбярэце кавалкі, што засталіся, каб нічога не прапала."},{"book":"ЯНА","chapter":"6","verse":"13","text":"І сабралі, і напоўнілі дванаццаць кашоў кавалкамі ад пяці ячных хлябоў, што засталіся ў тых, якія елі."},{"book":"ЯНА","chapter":"6","verse":"14","text":"Тады людзі, якія бачылі цуд, учынены Ісусам, сказалі: гэта сапраўды Той Прарок, Які мае прыйсьці ў сьвет."},{"book":"ЯНА","chapter":"6","verse":"15","text":"А Ісус, даведаўшыся, што хочуць прыйсьці, неспадзявана ўзяць Яго і зрабіць царом, зноў адыйшоў на гару адзін."},{"book":"ЯНА","chapter":"6","verse":"16","text":"Калі ж настаў вечар, дык вучні Ягоныя выйшлі да мора,"},{"book":"ЯНА","chapter":"6","verse":"17","text":"і, увайшоўшы ў лодку, паплылі на той бок мора ў Капернаум. Ужо цямнела, а Ісус ня прыходзіў да іх."},{"book":"ЯНА","chapter":"6","verse":"18","text":"Дзьмуў моцны вецер, і мора хвалявалася."},{"book":"ЯНА","chapter":"6","verse":"19","text":"Праплыўшы каля дваццаці пяці ці трыццаці стадыяў, яны ўбачылі Ісуса, Які ішоў па моры і набліжаўся да лодкі, і спалохаліся."},{"book":"ЯНА","chapter":"6","verse":"20","text":"Але Ён сказаў ім: гэта Я; ня бойцеся."},{"book":"ЯНА","chapter":"6","verse":"21","text":"Яны хацелі прыняць Яго ў лодку; і адразу лодка прыстала да берага, куды плылі."},{"book":"ЯНА","chapter":"6","verse":"22","text":"На другі дзень люд, што стаяў па той бок мора, бачыў, што там, апрача адной лодкі, у якую ўвайшлі вучні Ягоныя, другой ня было, і што Ісус не ўваходзіў у лодку з вучнямі Сваімі, а адплылі адны вучні Ягоныя;"},{"book":"ЯНА","chapter":"6","verse":"23","text":"тым часам прыйшлі з Тыверыяды іншыя лодкі блізка да таго месца, дзе елі хлеб з дабраславеньня Гасподняга."},{"book":"ЯНА","chapter":"6","verse":"24","text":"І вось, калі людзі ўбачылі, што тут няма Ісуса, ні вучняў Ягоных, дык увайшлі ў лодкі і прыплылі ў Капернаум, шукаючы Ісуса,"},{"book":"ЯНА","chapter":"6","verse":"25","text":"і, знайшоўшы Яго на тым баку мора, сказалі Яму: Равьві! калі Ты сюды прыйшоў?"},{"book":"ЯНА","chapter":"6","verse":"26","text":"Ісус сказаў ім у адказ: праўду, праўду кажу вам: вы шукаеце Мяне не таму, што бачылі цуды, а таму, што елі хлеб і насыціліся;"},{"book":"ЯНА","chapter":"6","verse":"27","text":"дбайце не пра ежу прахлую, а пра ежу, што застаецца на жыцьцё вечнае, якую дасьць вам Сын Чалавечы; бо на Яго паклаў пячатку Сваю Айцец, Бог."},{"book":"ЯНА","chapter":"6","verse":"28","text":"І вось, сказалі Яму: што нам рабіць, каб чыніць дзеі Божыя?"},{"book":"ЯНА","chapter":"6","verse":"29","text":"Ісус сказаў ім у адказ: вось дзея Божая, каб вы верылі ў Таго, Каго Ён паслаў."},{"book":"ЯНА","chapter":"6","verse":"30","text":"На гэта сказалі Яму: якую ж Ты даеш азнаку, каб мы ўбачылі і паверылі Табе? што Ты робіш?"},{"book":"ЯНА","chapter":"6","verse":"31","text":"Бацькі нашыя елі манну ў пустыні, як напісана: «хлеб зь неба даў ім есьці»."},{"book":"ЯНА","chapter":"6","verse":"32","text":"А Ісус сказаў ім: праўду, праўду кажу вам: не Майсей даў вам хлеб зь неба, а Айцец Мой дае вам сапраўдны хлеб зь нябёсаў;"},{"book":"ЯНА","chapter":"6","verse":"33","text":"бо хлеб Божы ёсьць Той, Які сыходзіць зь нябёсаў і дае жыцьцё сьвету,"},{"book":"ЯНА","chapter":"6","verse":"34","text":"На гэта сказалі Яму: Госпадзе! давай нам заўсёды такі хлеб."},{"book":"ЯНА","chapter":"6","verse":"35","text":"А Ісус сказаў ім: Я ёсьць хлеб жыцьця; хто прыходзіць да Мяне, ня будзе галодны, і хто верыць у Мяне, ня спрагнецца ніколі;"},{"book":"ЯНА","chapter":"6","verse":"36","text":"але Я сказаў вам, што вы і бачылі Мяне, і ня верыце."},{"book":"ЯНА","chapter":"6","verse":"37","text":"Усё, што дае Мне Айцец, да Мяне прыйдзе; і таго, хто прыходзіць да Мяне, ня выганю прэч;"},{"book":"ЯНА","chapter":"6","verse":"38","text":"бо Я сыйшоў зь нябёсаў не на тое, каб чыніць волю Маю, а волю Айца, Які паслаў Мяне;"},{"book":"ЯНА","chapter":"6","verse":"39","text":"а воля Айца Майго, Які паслаў Мяне, ёсьць тая, каб з таго, што Ён Мне даў, анічога не загубіць, а ўсё тое ўваскрэсіць у апошні дзень;"},{"book":"ЯНА","chapter":"6","verse":"40","text":"воля Таго, Хто паслаў Мяне, ёсьць тая, каб кожны, хто бачыць Сына і верыць у Яго, меў жыцьцё вечнае; і Я ўваскрэшу яго ў апошні дзень."},{"book":"ЯНА","chapter":"6","verse":"41","text":"Абурыліся на Яго Юдэі за тое, што Ён сказаў: Я ёсьць хлеб, які сыйшоў зь нябёсаў, -"},{"book":"ЯНА","chapter":"6","verse":"42","text":"і казалі: ці ня Ісус гэта, сын Язэпаў, Чыйго бацьку і маці мы ведаем; як жа Ён кажа: Я сыйшоў зь нябёсаў?"},{"book":"ЯНА","chapter":"6","verse":"43","text":"Ісус сказаў ім у адказ: не абурайцеся між сабою:"},{"book":"ЯНА","chapter":"6","verse":"44","text":"ніхто ня можа прыйсьці да Мяне, калі не прывядзе яго Айцец, Які паслаў Мяне; і Я ўваскрэшу яго ў апошні дзень."},{"book":"ЯНА","chapter":"6","verse":"45","text":"У прарокаў напісана: «і будуць усе навучаны Богам; кожны, хто чуў ад Айца і навучыўся, прыходзіць да Мяне»."},{"book":"ЯНА","chapter":"6","verse":"46","text":"Гэта ня тое, каб хто бачыў Айца, апрача Таго, Хто ёсьць ад Бога: Ён бачыў Айца."},{"book":"ЯНА","chapter":"6","verse":"47","text":"Праўду, праўду кажу вам: хто верыць у Мяне, мае жыцьцё вечнае."},{"book":"ЯНА","chapter":"6","verse":"48","text":"Я ёсьць хлеб жыцьця:"},{"book":"ЯНА","chapter":"6","verse":"49","text":"бацькі вашыя елі манну ў пустыні і памерлі;"},{"book":"ЯНА","chapter":"6","verse":"50","text":"а хлеб, што сыходзіць зь нябёсаў, такі, што той, хто есьць яго, не памрэ;"},{"book":"ЯНА","chapter":"6","verse":"51","text":"Я - хлеб жывы, што сыйшоў зь нябёсаў: хто есьць хлеб гэты, будзе жыць вечна; а хлеб, які Я дам, ёсьць Плоць Мая, якую Я аддам за жыцьцё сьвету."},{"book":"ЯНА","chapter":"6","verse":"52","text":"Тады Юдэі пачалі спрачацца паміж сабою, кажучы: як Ён можа даць нам есьці Плоць Сваю?"},{"book":"ЯНА","chapter":"6","verse":"53","text":"А Ісус сказаў ім: праўду, праўду кажу вам: калі ня будзеце есьці Плоці Сына Чалавечага і піць Крыві Ягонай, ня мецьмеце ў сабе жыцьця:"},{"book":"ЯНА","chapter":"6","verse":"54","text":"Хто есьць Маю Плоць і п'е Маю Кроў, мбе жыцьцё вечнае, і Я ўваскрэшу яго ў апошні дзень;"},{"book":"ЯНА","chapter":"6","verse":"55","text":"бо Плоць мая сапраўды ёсьць ежа, і Кроў мая сапраўды ёсьць пітво;"},{"book":"ЯНА","chapter":"6","verse":"56","text":"хто есьць Маю Плоць і п'е Маю Кроў, застаецца ўва Мне, і Я ў ім;"},{"book":"ЯНА","chapter":"6","verse":"57","text":"як паслаў Мяне жывы Айцец, і Я жыву Айцом, так і той, хто есьць Мяне, жыць будзе Мною;"},{"book":"ЯНА","chapter":"6","verse":"58","text":"гэта той хлеб, што сыйшоў зь нябёсаў; ня так, як бацькі вашыя елі манну і памерлі: хто есьць хлеб гэты, жыць будзе вечна."},{"book":"ЯНА","chapter":"6","verse":"59","text":"Гэта казаў Ён у сынагозе, навучаючы ў Капернауме."},{"book":"ЯНА","chapter":"6","verse":"60","text":"Многія вучні Ягоныя, чуючы гэта, казалі: якія дзіўныя словы! Хто можа такое слухаць?"},{"book":"ЯНА","chapter":"6","verse":"61","text":"Але Ісус, ведаючы Сам у Сабе, што вучні Ягоныя наракаюць на тое, сказаў ім: ці гэта спакушае вас?"},{"book":"ЯНА","chapter":"6","verse":"62","text":"што ж будзе, калі ўбачыце Сына Чалавечага, Які ўзыходзіць туды, дзе быў раней?"},{"book":"ЯНА","chapter":"6","verse":"63","text":"дух творыць жыцьцё, плоць ня творыць нічога; словы, якія кажу Я вам, - гэта дух і жыцьцё;"},{"book":"ЯНА","chapter":"6","verse":"64","text":"Але ёсьць сярод вас некаторыя, што ня вераць. Бо Ісус ад пачатку ведаў, хто ёсьць нявернікі, і хто выдасьць Яго."},{"book":"ЯНА","chapter":"6","verse":"65","text":"І сказаў: на тое якраз і казаў Я вам, што ніхто ня можа прыйсьці да Мяне, калі гэта ня дадзена будзе ад Айца Майго."},{"book":"ЯНА","chapter":"6","verse":"66","text":"З гэтага часу многія вучні Ягоныя адыйшлі ад Яго і ўжо не хадзілі зь Ім."},{"book":"ЯНА","chapter":"6","verse":"67","text":"Тады Ісус сказаў дванаццацём: ці ня хочаце і вы адыйсьці?"},{"book":"ЯНА","chapter":"6","verse":"68","text":"Сымон Пётр адказаў Яму: Госпадзе! да каго нам ісьці? Ты маеш словы вечнага жыцьця."},{"book":"ЯНА","chapter":"6","verse":"69","text":"І мы паверылі і спазналі, што Ты - Хрыстос, Сын Бога жывога."},{"book":"ЯНА","chapter":"6","verse":"70","text":"Ісус адказваў ім: ці не дванаццаць вас абраў Я? але адзін з вас д'ябал."},{"book":"ЯНА","chapter":"6","verse":"71","text":"Гэта казаў Ён пра Юду Сымонавага Іскарыёта, бо гэты меўся выдаць Яго, ён быў адзін з дванаццацёх."}]}