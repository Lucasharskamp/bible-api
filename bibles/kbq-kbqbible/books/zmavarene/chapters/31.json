{"data":[{"book":"Zmavarene","chapter":"31","verse":"1","text":"Hagi Ra Anumzamo'a Mosesena asamino,"},{"book":"Zmavarene","chapter":"31","verse":"2","text":"Ko, Bezalelina, Uri nemofo Hurina negeho mofavre Juda nagapinti, Nagra agiahe'na huhamprinte'na,"},{"book":"Zmavarene","chapter":"31","verse":"3","text":"Nagra'a Avamuteti antevi antentenogeno mika'zama tro'ma hu antahi'zana erineno, tro hugara hu'neno, knare antahi'zanena eri'neankino,"},{"book":"Zmavarene","chapter":"31","verse":"4","text":"goliretiki, silvaretiki bronsireti'enema eri avugosa huno avasesezama tro hu'zama,"},{"book":"Zmavarene","chapter":"31","verse":"5","text":"havema taga hu eri'zane, regari tra'ma tro hu eri'zane, zafareti'ma eri eri'zama, ruzahu ruzahu zama azanuti'ma trohu antahintahia agu'afi ante avitente'noe."},{"book":"Zmavarene","chapter":"31","verse":"6","text":"Hanki Dani nagapinti Ahisameki ne'mofavre 31:6 Oholiapu'ema hu'nea agimofo agafa'amo'a, nenfa seli none hu'ne. Bezaleli'ema hu'nea agimofo agafa'a, Ra Anumzamofo kvafine huno hu'ne.Oholiapuna, Bezalelima azama hanigura Ra Anumzamo'na huhamprinte'noe. Anahukna hu'na Nagra mika zama zmazanuti'ma tro'ma hu vahetamina, antahintahia nezami'na huhampri zmante'noankiza tro huo hu'nama hugante'noazana mika tro hugahaze."},{"book":"Zmavarene","chapter":"31","verse":"7","text":"Seli mono none, ruotage kasegema ante vogisine, asunku trarema nehaza avaza'ane seli nompi zantamine,"},{"book":"Zmavarene","chapter":"31","verse":"8","text":"itane ana itare'ma eri'zama eri zantamine, goliretike trohu tavi azotane, ana azotare'ma eri'zama eri zantamine, mnanentake zama kre mnavu itane,"},{"book":"Zmavarene","chapter":"31","verse":"9","text":"kre fanane hu ofama hu' itane, ana itare'ma mika eri'zama eri zantamine, agazama sesehu zuompane ana zuompamofo aga'ane,"},{"book":"Zmavarene","chapter":"31","verse":"10","text":"zagi'zama tro'ma hu'naza kukenaramine, pristi ne' Aroni'ma antanisia ruotage za'za kukenane, ne' mofavre'amozama antanine'za pristi eri'zama eri'za vnaza kukenaramine,"},{"book":"Zmavarene","chapter":"31","verse":"11","text":"huhamprinteno frenentea masavene, ruotage hu'nefinka ante mnavu zane, Nagrama tro hiho hu'na huramantoa kante anteta tro hugahaze."},{"book":"Zmavarene","chapter":"31","verse":"12","text":"Anante Ra Anumzamo'a Mosesena asamino,"},{"book":"Zmavarene","chapter":"31","verse":"13","text":"Israeli vahera zamasmige'za mani fruhu knani'a (Sabat) kegava hiho. Na'ankure amu'nontinfina avame'za me'nena Ra Anumzamo tazeri ruotage hu'ne hutma nentahisageno, henkama fore'ma hu'za esaza vahe'mo'za ana zanke hu'za antahigahaze."},{"book":"Zmavarene","chapter":"31","verse":"14","text":"Hagi tamagra Sabatia ruotage hu'negu kegava hiho. Iza'o Sabatima kegavama osanimofona ahenefrita, mani fru knani'ama Sabati knare'ma eri'zama erisimofona naga'afintira ahenantitreho."},{"book":"Zmavarene","chapter":"31","verse":"15","text":"Eri'zama eri'sazana 6si'a zage knafi erigahazanagi 7ni kna zupa mani fru hugahaze. Ra Anumzamofontera ruotage hu'nea knagino, iza'o ana mani fruhu kna (Sabat) zupama mago eri'zama erisimofona ahe friho."},{"book":"Zmavarene","chapter":"31","verse":"16","text":"Israeli vahe'mo'za mani fruhu kna (Sabat) kegava nehanageno, henkama mani'zama esaza zamagehe'mo'za muse nehu'za ana mani fruhu huvempa knamofona kegava huvava hu'za vugahaze."},{"book":"Zmavarene","chapter":"31","verse":"17","text":"Ana Sabati knamo'a Nagri'ene Israeli vahe amu'nompine mevava avame'za megahie. Na'ankure 6si'a zagegnafi Ra Anumzamo'a monane mopanena tro huteno, 7ni kna zupa eri'zana atreno mani fru hu'ne."},{"book":"Zmavarene","chapter":"31","verse":"18","text":"Ra Anumzamo'ma nanekema Mosesema Sainai agonafina asami vagareteno'a, tare haverarente Anumzamo'ma azankonu erivakakino kre'nea kasege tafetrena Mosesena ami'ne."}]}