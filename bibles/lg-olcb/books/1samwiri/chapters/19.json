{"data":[{"book":"1 Samwiri","chapter":"19","verse":"1","text":"Awo Sawulo n’agamba mutabani we Yonasaani, n’abaweereza be bonna, batte Dawudi. Naye Yonasaani yayagalanga nnyo Dawudi,"},{"book":"1 Samwiri","chapter":"19","verse":"2","text":"bw’atyo n’amulabula ng’agamba nti, “Kitange Sawulo anoonya bw’anaayinza okukutta. Weekuume enkya ku makya, weekweke mu kifo ekikusifu obeere eyo."},{"book":"1 Samwiri","chapter":"19","verse":"3","text":"Nnaagenda ne nnyimirira ne kitange mu nnimiro, w’onoobeera, ne njogera naye ku bikukwatako, n’oluvannyuma nzija kujja nkutegeeze bye nnaazuula.”"},{"book":"1 Samwiri","chapter":"19","verse":"4","text":"Awo Yonasaani n’ayogera bulungi ku Dawudi eri Sawulo kitaawe ng’agamba nti, “Kabaka aleme okukola akabi ku muddu we Dawudi, kubanga talina kyakukoze, era akuweereza bulungi nnyo mu mirimu egy’omugaso."},{"book":"1 Samwiri","chapter":"19","verse":"5","text":"Yeewaayo n’atta Omufirisuuti; Mukama n’aleetera Isirayiri yenna, obuwanguzi obw’ekitalo, n’okiraba n’osanyuka. Lwaki oyigganya omuntu nga Dawudi ataliiko musango, n’oyagala okumutta awatali nsonga?”"},{"book":"1 Samwiri","chapter":"19","verse":"6","text":"Sawulo n’awuliriza Yonasaani, era n’amulayirira ng’agamba nti, “Mukama nga bw’ali omulamu, Dawudi tajja kuttibwa.”"},{"book":"1 Samwiri","chapter":"19","verse":"7","text":"Awo Yonasaani n’ayita Dawudi, n’amutegeeza byonna. N’amuleeta eri Sawulo, Dawudi n’addamu n’aweereza Sawulo ng’olubereberye."},{"book":"1 Samwiri","chapter":"19","verse":"8","text":"Ne wagwawo olutalo nate, Dawudi n’agenda okulwana n’Abafirisuuti, n’abakuba n’atta bangi ku bo, abaasigalawo ne badduka."},{"book":"1 Samwiri","chapter":"19","verse":"9","text":"Awo omwoyo omubi okuva eri Mukama ne gujja ku Sawulo bwe yali ng’atudde mu nnyumba ye, ng’akutte effumu mu mukono, Dawudi bwe yali ng’akuba entongooli."},{"book":"1 Samwiri","chapter":"19","verse":"10","text":"Sawulo n’agezaako okumufumitira ku kisenge n’effumu, naye Dawudi n’alyewoma, ne likwasa ekisenge. Ekiro ekyo Dawudi n’adduka n’awona."},{"book":"1 Samwiri","chapter":"19","verse":"11","text":"Sawulo n’atuma ababaka bagende bakuume ennyumba ya Dawudi, bamutte enkeera. Naye Mikali mukyala wa Dawudi n’amulabula n’amugamba nti, “Bw’otodduke kiro kino, bwe bunaakya bajja kukutta.”"},{"book":"1 Samwiri","chapter":"19","verse":"12","text":"Awo Mikali n’assiza Dawudi mu ddirisa, n’adduka n’agenda ne yeekweka."},{"book":"1 Samwiri","chapter":"19","verse":"13","text":"Mikali n’addira ekifaananyi ekyole n’akiteeka ku kitanda, n’akibikkako olugoye, n’assa n’ebyoya eby’embuzi ku mutwe gwakyo."},{"book":"1 Samwiri","chapter":"19","verse":"14","text":"Awo Sawulo bwe yatumayo ababaka okuwamba Dawudi, Mikali n’abagamba nti, “Mulwadde.”"},{"book":"1 Samwiri","chapter":"19","verse":"15","text":"Sawulo n’abatuma baddeyo bamulabe era n’abalagira nti, “Mumundeetere mu kitanda kye, mmutte.”"},{"book":"1 Samwiri","chapter":"19","verse":"16","text":"Naye abasajja bwe bagenda yo, ne balaba ekifaananyi ekyole mu kitanda, nga ne ku mutwe kuliko ebyoya by’embuzi."},{"book":"1 Samwiri","chapter":"19","verse":"17","text":"Sawulo n’abuuza Mikali nti, “Lwaki wannimbye bw’otyo, n’oleka omulabe wange okudduka, n’okuwona n’awona?” Mikali n’amuddamu nti, “Yaŋŋambye nti, ‘Bw’otondeke kugenda nzija kukutta.’ ”"},{"book":"1 Samwiri","chapter":"19","verse":"18","text":"Awo Dawudi n’addukira eri Samwiri e Laama, n’amutegeeza byonna Sawulo bye yamukola. Ye ne Samwiri ne bagenda e Nayosi ne babeera eyo."},{"book":"1 Samwiri","chapter":"19","verse":"19","text":"Sawulo n’ategeezebwa nti, “Dawudi ali Nayosi mu Laama;”"},{"book":"1 Samwiri","chapter":"19","verse":"20","text":"n’atuma ababaka okumuwamba. Naye bwe baalaba ekibiina kya bannabbi nga boogera eby’obunnabbi, nga Samwiri ye mukulembeze waabwe, Omwoyo wa Katonda n’akka ku basajja ba Sawulo, nabo ne baba nga bali."},{"book":"1 Samwiri","chapter":"19","verse":"21","text":"Awo Sawulo bwe yategeezebwa ekibaddewo, n’atuma ababaka abalala nabo ne baba nga bali. Sawulo n’atuma ekibinja ekyokusatu, era nabo ne baba nga bali."},{"book":"1 Samwiri","chapter":"19","verse":"22","text":"Ekyavaamu, ye yennyini kwe kugenda e Laama, n’atuuka awali oluzzi olunene oluli e Seku, n’abuuza nti, “Samwiri ne Dawudi bali ludda wa?” Ne bamuddamu nti, “Bali Nayosi mu Laama.”"},{"book":"1 Samwiri","chapter":"19","verse":"23","text":"Awo Sawulo n’agenda e Nayosi mu Laama, naye Omwoyo wa Mukama n’amukkako, n’atambula ng’ayogera eby’obunnabbi okutuuka e Nayosi."},{"book":"1 Samwiri","chapter":"19","verse":"24","text":"Ne yeyambula ebyambalo bye, n’atandika okwogera nga bannabbi mu maaso ga Samwiri. N’abeera bw’atyo olunaku lwonna n’okuzibya obudde. Abantu kyebaava boogera nti, “Ne Sawulo ali mu bannabbi?”"}]}