{"data":[{"book":"ВЫХАД","chapter":"29","verse":"1","text":"Вось, што павінен ты ўчыніць зь імі, каб прысьвяціць іх у сьвятары Мне; вазьмі адно цяля з валоў, і два бараны без пахібы,"},{"book":"ВЫХАД","chapter":"29","verse":"2","text":"і хлябоў прэсных, і праснакоў, зьмешаных з алеем, і ляпёшак прэсных, памазаных алеем: з мукі пшанічнай сьпячы іх;"},{"book":"ВЫХАД","chapter":"29","verse":"3","text":"і пакладзі іх у адзін кош, і прынясі іх у кашы, і разам цяля і двух бараноў."},{"book":"ВЫХАД","chapter":"29","verse":"4","text":"А Аарона і сыноў ягоных прывядзі да ўваходу ў скінію сходу і абмый іх вадою."},{"book":"ВЫХАД","chapter":"29","verse":"5","text":"І вазьмі вопратку, і апрані Аарона ў хітон і ў верхнюю рызу, у эфод і ў нагруднік, і аперажы яго па эфодзе;"},{"book":"ВЫХАД","chapter":"29","verse":"6","text":"і надзень яму на галаву кідар і ўмацуй дыядэму сьвятыні на кідары;"},{"book":"ВЫХАД","chapter":"29","verse":"7","text":"і вазьмі алей памазаньня, і вылі яму на галаву, і памаж яго."},{"book":"ВЫХАД","chapter":"29","verse":"8","text":"І прывядзі таксама сыноў ягоных і апрані іх у хітоны;"},{"book":"ВЫХАД","chapter":"29","verse":"9","text":"і аперажы іх поясам, Аарона і сыноў ягоных, і накладзі на іх павязкі, і будзе ім належаць сьвятарства паводле статута навекі; і напоўні рукі Аарона і сыноў ягоных."},{"book":"ВЫХАД","chapter":"29","verse":"10","text":"І прывядзі цяля да скініі сходу, і пакладуць Аарон і сыны ягоныя рукі свае на галаву цяляці;"},{"book":"ВЫХАД","chapter":"29","verse":"11","text":"і закалі цяля перад абліччам Гасподнім каля ўваходу ў скінію сходу;"},{"book":"ВЫХАД","chapter":"29","verse":"12","text":"вазьмі крыві цяляці і накладзі пальцам тваім на рогі ахвярніка, а ўсю кроў вылі пад ахвярнік;"},{"book":"ВЫХАД","chapter":"29","verse":"13","text":"вазьмі ўвесь лой, які пакрывае вантробы, і сальнік зь печані і абедзьве ныркі, і спалі на ахвярніку;"},{"book":"ВЫХАД","chapter":"29","verse":"14","text":"а мяса цяляці і скуру яго і бруд яго спалі на агні па-за табарам: гэта ахвяра за грэх."},{"book":"ВЫХАД","chapter":"29","verse":"15","text":"І вазьмі аднаго барана, і пакладуць Аарон і сыны ягоныя рукі свае на галаву барана;"},{"book":"ВЫХАД","chapter":"29","verse":"16","text":"і закалі барана, і вазьмі крыві ягонай, і пакрапі на ахвярнік з усіх бакоў;"},{"book":"ВЫХАД","chapter":"29","verse":"17","text":"разатні барана на часткі, вымый вантробы ягоныя і галені ягоныя, і пакладзі на расьсечаныя часткі яго і на галаву яго;"},{"book":"ВЫХАД","chapter":"29","verse":"18","text":"і спалі ўсяго барана на ахвярніку: гэта цэласпаленьне Госпаду, духмянасьць прыемная, ахвяра Госпаду."},{"book":"ВЫХАД","chapter":"29","verse":"19","text":"Вазьмі і другога барана, і хай пакладуць Аарон і сыны ягоныя рукі свае на галаву барана;"},{"book":"ВЫХАД","chapter":"29","verse":"20","text":"і закалі барана, і вазьмі крыві ягонай, і пакладзі на край вуха Ааронавага і на край правага вуха сыноў ягоных, і на вялікі палец правай нагі іхняй; і пакрапі крывёю ахвярнік з усіх бакоў;"},{"book":"ВЫХАД","chapter":"29","verse":"21","text":"і вазьмі крыві, якая на ахвярніку, і алею памазаньня, і пакрапі на Аарона і на вопратку ягоную, і на сыноў ягоных і на вопратку сыноў ягоных зь ім, - і будуць асьвечаныя, ён і вопратка ягоная, і сыны ягоныя і вопратка іхняя зь ім."},{"book":"ВЫХАД","chapter":"29","verse":"22","text":"І вазьмі з барана лой і курдзюк, і здор, які пакрывае вантробы, і сальнік зь печані, і абедзьве ныркі і лой, які на іх, правую лапатку,"},{"book":"ВЫХАД","chapter":"29","verse":"23","text":"і адзін круглы хлеб, адну ляпёшку на алеі і адзін праснак з каша, які перад Госпадам,"},{"book":"ВЫХАД","chapter":"29","verse":"24","text":"і пакладзі ўсё на руку Аарону і на рукі сынам ягоным, і прынясі гэта, патрасаючы перад абліччам Гасподнім;"},{"book":"ВЫХАД","chapter":"29","verse":"25","text":"і вазьмі гэта з рук іхніх і спалі на ахвярніку з цэласпаленьнем, дзеля духмянасьці перад Госпадам; гэта ахвяра Госпаду."},{"book":"ВЫХАД","chapter":"29","verse":"26","text":"І вазьмі грудзіну барана ўручэньня, які для Аарона, і прынясі іх, патрасаючы перад абліччам Гасподнім, - і гэта будзе твая доля;"},{"book":"ВЫХАД","chapter":"29","verse":"27","text":"і асьвяці грудзіну прынашэньня, якою патрасаў, і лапатку паднашэньня, якую падносіў, з барана ўручэньня, які для Аарона і для сыноў ягоных, -"},{"book":"ВЫХАД","chapter":"29","verse":"28","text":"і будзе гэта Аарону і сынам ягоным у надзел вечны ад сыноў Ізраілевых, бо гэта - паднашэньне; паднашэньне павінна быць ад сыноў Ізраілевых пры мірных ахвярах, паднашэньне іх Госпаду."},{"book":"ВЫХАД","chapter":"29","verse":"29","text":"А сьвяшчэнная вопратка, якая для Аарона, пяройдзе пасьля яго да сыноў ягоных, каб у ёй памазваць іх і ўручаць ім сьвятарства;"},{"book":"ВЫХАД","chapter":"29","verse":"30","text":"сем дзён павінен апранацца ў іх сьвятар з сыноў ягоных, які заступае яго месца, які будзе ўваходзіць у скінію сходу дзеля служэньня ў сьвятыні."},{"book":"ВЫХАД","chapter":"29","verse":"31","text":"А барана ўручэньня вазьмі і згатуй мяса ягонае на месцы сьвятым;"},{"book":"ВЫХАД","chapter":"29","verse":"32","text":"і хай зьядуць Аарон і сыны ягоныя мяса барана гэтага з каша, каля дзьвярэй скініі сходу,"},{"book":"ВЫХАД","chapter":"29","verse":"33","text":"бо праз гэта зьдзяйсьняецца ачышчэньне дзеля ўручэньня ім сьвятарства і дзеля прысьвячэньня іх; староньні не павінен есьці гэтага, бо гэта сьвятыня;"},{"book":"ВЫХАД","chapter":"29","verse":"34","text":"калі застанецца ад мяса ўручэньня і ад хлеба да раніцы, дык спалі рэшту на агні: ня трэба есьці яго, бо гэта сьвятыня."},{"book":"ВЫХАД","chapter":"29","verse":"35","text":"І зрабі з Ааронам і з сынамі ягонымі ва ўсім так, як Я загадаў табе; сем дзён напаўняй рукі іхнія."},{"book":"ВЫХАД","chapter":"29","verse":"36","text":"І цяля за грэх прынось кожны дзень дзеля ачышчэньня, і ахвяру за грэх учыняй на ахвярніку дзеля ачышчэньня яго, і памаж яго дзеля ачышчэньня яго;"},{"book":"ВЫХАД","chapter":"29","verse":"37","text":"сем дзён ачышчай ахвярнік, і асьвяці яго, і будзе ахвярнік сьвятыня вялікая: усё, што дакранаецца да ахвярніка, асьвеціцца."},{"book":"ВЫХАД","chapter":"29","verse":"38","text":"Вось, што будзеш ты прыносіць на ахвярніку: двух ягнят аднагодкаў кожны дзень пастаянна:"},{"book":"ВЫХАД","chapter":"29","verse":"39","text":"адно ягня прынось раніцай, а другое ягня прынось увечары,"},{"book":"ВЫХАД","chapter":"29","verse":"40","text":"і дзясятую частку эфы пшанічнай мукі, зьмешанай з чвэрцю гіна чаўленага алею, а дзеля выліваньня чвэрць гіна віна, на адно ягня;"},{"book":"ВЫХАД","chapter":"29","verse":"41","text":"другое ягня прынось увечары: з мучным дарам, падобным на ранішні, і з такім самым выліваньнем прынось яго дзеля духмянасьці прыемнай, у ахвяру Госпаду."},{"book":"ВЫХАД","chapter":"29","verse":"42","text":"Гэта цэласпаленьне заўсёднае ў роды вашыя перад дзьвярамі скініі сходу перад Госпадам, дзе буду адкрывацца вам, каб гаварыць з табою;"},{"book":"ВЫХАД","chapter":"29","verse":"43","text":"там буду адкрывацца сынам Ізраілевым, і асьвеціцца месца гэтае славаю Маёю."},{"book":"ВЫХАД","chapter":"29","verse":"44","text":"І асьвячу скінію сходу і ахвярнік; і Аарона і сыноў ягоных асьвячу, каб яны сьвятарылі Мне;"},{"book":"ВЫХАД","chapter":"29","verse":"45","text":"і жыцьму сярод сыноў Ізраілевых і буду ім Богам,"},{"book":"ВЫХАД","chapter":"29","verse":"46","text":"і ўведаюць, што Я Гасподзь, Бог іхні, Які вывеў іх зь зямлі Егіпецкай, каб Мне жыць сярод іх. Я Гасподзь Бог іхні."}]}