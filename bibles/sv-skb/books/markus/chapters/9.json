{"data":[{"book":"Markus","chapter":"9","verse":"1","text":"Jesus sade till dem: ”Jag säger er sanningen, några av dem som står här ska inte smaka (möta) döden innan de har sett att Guds kungarike kommit i [dess] kraft.”"},{"book":"Markus","chapter":"9","verse":"2","text":"Sex dagar efter detta tog Jesus med sig Petrus, Jakob och Johannes och förde dem upp på ett högt berg, ensamma i avskildhet."},{"book":"Markus","chapter":"9","verse":"3","text":"och hans kläder blev skinande (bländande, gnistrande) vita som snö, så vita som ingen valkare i världen kan bleka dem. [En valkare var en anordning för att tvätta och stärka tyg. Den användes när man tillverkade linnetyg.]"},{"book":"Markus","chapter":"9","verse":"4","text":"Sedan visade sig Elia för dem tillsammans med Mose, och de samtalade med Jesus."},{"book":"Markus","chapter":"9","verse":"5","text":"Petrus svarade [trots att ingen frågat honom, han avbröt deras konversation] och sade till Jesus: ”Mästare, det är gott (underbart) för oss att vara här. Låt oss göra tre hyddor [han syftade antagligen på de hyddor som man byggde under firandet av Lövhyddohögtiden], en för dig, en för Mose och en för Elia.”"},{"book":"Markus","chapter":"9","verse":"6","text":"Han visste inte vad han skulle säga, så förskräckta [över vad de såg] var lärjungarna."},{"book":"Markus","chapter":"9","verse":"7","text":"Då kom ett moln och sänkte sig över dem (överskuggade dem), och ur molnet kom en röst: ”Detta är min son, min enda högt älskade. Lyssna ständigt på honom (hör och lär hela tiden från honom)!” [Molnskyn är en bild på Guds närvaro. I Gamla testamentet övertäckte den tabernaklet, se 2 Mos 40:34-35, och vilade över templet i Jerusalem, se 1 Kung 8:10.]"},{"book":"Markus","chapter":"9","verse":"8","text":"Plötsligt när de tittade sig omkring såg de inte längre någon förutom Jesus."},{"book":"Markus","chapter":"9","verse":"9","text":"På väg ned från berget instruerade (förbjöd, varnade) han dem att inte berätta för någon vad de sett förrän Människosonen uppstått från de döda. [Petrus skriver drygt 35 år senare om denna upplevelse på berget, se 2 Pet 1:16-18.]"},{"book":"Markus","chapter":"9","verse":"10","text":"De behöll detta för sig själva, och diskuterade med varandra vad som kunde menas med att uppstå från de döda."},{"book":"Markus","chapter":"9","verse":"11","text":"De frågade honom: ”Varför säger de skriftlärda att det är nödvändigt att Elia kommer först?”"},{"book":"Markus","chapter":"9","verse":"12","text":"Han svarade: ”Det är sant att Elia kommer först [före Messias] och återupprättar allt [som det berättas i Mal 4:5-6]. Varför står det att Människosonen måste lida mycket och bli föraktad (bli behandlad utan respekt)?"},{"book":"Markus","chapter":"9","verse":"13","text":"Jag säger er att Elia redan har kommit, och de gjorde vad de ville med honom, precis som det står skrivet om honom.” [Jesus syftar på Johannes Döparen som Herodes Antipas lät fängsla och döda, se Mark 6:14-29.]"},{"book":"Markus","chapter":"9","verse":"14","text":"När de [Jesus, Petrus, Jakob och Johannes] kom till [de nio andra] lärjungarna [nedanför berget] såg de en stor mängd människor samlade runt dem, och skriftlärda som ifrågasatte (debatterade med) dem."},{"book":"Markus","chapter":"9","verse":"15","text":"Så fort allt folket fick se Jesus blev de förvånade (greps de av bävan) [hans ansikte och person glänste fortfarande] och sprang fram och välkomnade honom."},{"book":"Markus","chapter":"9","verse":"16","text":"Han frågade de skriftlärda: ”Vad är det ni diskuterar med dem (vad är det ni argumenterar och ifrågasätter)?”"},{"book":"Markus","chapter":"9","verse":"17","text":"En man ur folkhopen svarade honom: ”Lärare (Mästare), jag tog med min son till dig, för han har en stum ande (en demon som gör att han inte kan tala)."},{"book":"Markus","chapter":"9","verse":"18","text":"När den tar över honom (blir hans herre), kastar den ner honom och han tuggar fradga och skär tänder och blir stel (får kramper). Jag bad dina lärjungar att driva ut den, men de kunde inte (hade inte kraft).”"},{"book":"Markus","chapter":"9","verse":"19","text":"Jesus svarade dem: ”Ni släkte utan tro (en generation som inte vill tro)! Hur länge måste jag vara med er? Hur länge ska jag tolerera (acceptera, härda ut med) er? För honom till mig!”"},{"book":"Markus","chapter":"9","verse":"20","text":"Så förde de honom till Jesus. På en gång när anden (demonen) såg Jesus, började den slita och rycka i pojken, och han föll ner på marken och rullade runt gång på gång och tuggade fradga."},{"book":"Markus","chapter":"9","verse":"21","text":"Jesus frågade hans far: ”Hur länge har detta pågått?” Han svarade: ”Ända sedan han var liten."},{"book":"Markus","chapter":"9","verse":"22","text":"Demonen har ofta kastat honom både i eld och i vatten för att försöka döda honom. Men om du kan (har kraft och möjlighet) [att göra någonting], så förbarma dig över oss [mig och min son] och hjälp oss (kom snabbt, vi ropar på hjälp att bli botade)!”"},{"book":"Markus","chapter":"9","verse":"23","text":"Jesus sade till honom: ”Om du kan (har kraft och möjlighet) [att göra någonting, säger du]? Allt är möjligt för (alla saker förmår) den som tror.”"},{"book":"Markus","chapter":"9","verse":"24","text":"Genast ropade pojkens far (med sprucken röst, okontrollerat) under tårar: ”Herre, jag tror (litar, förtröstar på dig)! Hjälp min otro (rusa till min hjälp och bota min otro, varje gång jag är svag i tron)!”"},{"book":"Markus","chapter":"9","verse":"25","text":"Nu när Jesus såg att en stor skara människor kom springande dit, talade han strängt till den orena anden (demonen) och sade till den: ”Du stumme och döve ande (demon), jag befaller dig att lämna honom och aldrig mer komma in i honom!”"},{"book":"Markus","chapter":"9","verse":"26","text":"Demonen skrek och slet och ryckte våldsamt i pojken och kom ut. Pojken låg [stilla och livlös] som ett lik, och många sade att han var död."},{"book":"Markus","chapter":"9","verse":"27","text":"Men Jesus tog ett starkt tag om hans hand och började lyfta upp honom, och han reste sig upp."},{"book":"Markus","chapter":"9","verse":"28","text":"När Jesus hade kommit inomhus (gått in i ett hus) och lärjungarna var ensamma med honom frågade de: ”Varför kunde inte vi driva ut den?”"},{"book":"Markus","chapter":"9","verse":"29","text":"Han svarade: ”Den här sorten [den familjen av demoner] kan inte drivas ut på annat sätt än genom bön och fasta.”"},{"book":"Markus","chapter":"9","verse":"30","text":"De gick ut därifrån och vandrade genom Galileen [utan att passera igenom städerna]. Han ville undvika all uppmärksamhet (ville inte att någon skulle få veta det),"},{"book":"Markus","chapter":"9","verse":"31","text":"för han undervisade sina lärjungar [och var mitt uppe i ett viktigt ämne]. Han sade till dem: ”Människosonen överlämnas i människors händer [presens; det är något som redan har börjat ske], och de kommer att döda honom, men när han är dödad ska han uppstå igen efter tre dagar.”"},{"book":"Markus","chapter":"9","verse":"32","text":"Men de förstod inte vad han sade och var rädda att fråga honom [om vad det betydde]."},{"book":"Markus","chapter":"9","verse":"33","text":"De kom [hem] till Kapernaum. När han var inne i huset igen frågade han dem: ”Vad var det ni diskuterade på vägen?”"},{"book":"Markus","chapter":"9","verse":"34","text":"Men de förblev tysta [och skämdes], för på vägen hade de diskuterat (grälat) om vem av dem som var den störste. [Tystnaden visar att lärjungarna skämdes över att de hade grälat om inbördes rang, direkt efter att Jesus talat om sin död, se vers 31.]"},{"book":"Markus","chapter":"9","verse":"35","text":"Han satte sig ner [som en lärare brukade göra då han skulle undervisa], kallade på de tolv och sade: ”Om någon vill vara den förste måste han bli den siste (ringaste av alla) och allas tjänare.”"},{"book":"Markus","chapter":"9","verse":"36","text":"Så tog han ett barn och ställde det i mitten framför dem, tog det i sina armar och sade:"},{"book":"Markus","chapter":"9","verse":"37","text":"”Den som tar emot ett sådant barn i mitt namn tar emot mig, och den som tar emot mig tar inte [bara] emot mig utan [också] honom som har sänt mig.”"},{"book":"Markus","chapter":"9","verse":"38","text":"Johannes sade till honom: ”Mästare, vi såg en man som inte följer oss driva ut demoner i ditt namn, och vi hindrade (förbjöd) honom gång på gång eftersom han inte var med oss (en av dina lärjungar).”"},{"book":"Markus","chapter":"9","verse":"39","text":"Men Jesus sade: ”Hindra (förbjud) honom inte! Ingen som utför ett mirakel (kraftgärning, mäktigt under) i mitt namn kan direkt efteråt tala illa om mig."},{"book":"Markus","chapter":"9","verse":"40","text":"Den som inte är emot oss är för oss."},{"book":"Markus","chapter":"9","verse":"41","text":"Den som ger er ett glas vatten i mitt namn därför att ni tillhör den Smorde (Messias, Kristus), han ska verkligen inte förlora sin lön."},{"book":"Markus","chapter":"9","verse":"42","text":"Men den som förleder (bringar på fall) en av dessa små som tror (förtröstar; litar) på mig, för honom vore det bättre om en tung kvarnsten hängts om halsen och han blivit kastad i havet."},{"book":"Markus","chapter":"9","verse":"43","text":"Om din hand förleder dig till synd, så hugg av den!"},{"book":"Markus","chapter":"9","verse":"45","text":"Om din fot förleder dig till synd, så hugg av den!"},{"book":"Markus","chapter":"9","verse":"47","text":"Om ditt öga förleder dig till synd, så riv ut det!"},{"book":"Markus","chapter":"9","verse":"48","text":"’där deras mask [likmask som äter dem] inte dör och elden inte släcks.’ [Citat från Jes 66:24 – sista versen i Jesaja i ett stycke som talar om ”nya himlar och jord”, se Jes 66:22-23.]"},{"book":"Markus","chapter":"9","verse":"49","text":"För var och en ska saltas med eld."},{"book":"Markus","chapter":"9","verse":"50","text":"Salt är något bra [det bevarar mat och ger en god smak], men om saltet förlorar sin sälta, hur ska ni då få det salt igen? Ha salt i er [var salt och ljus i en mörk värld, se Matt 5:13-16] och lev i harmoni (håll fred) med varandra!”"}]}