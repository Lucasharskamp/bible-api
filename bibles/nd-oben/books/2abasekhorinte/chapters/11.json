{"data":[{"book":"2 AbaseKhorinte","chapter":"11","verse":"1","text":"Ngithemba lizabekezelela okuncane kobuthutha bami; kodwa livele selikwenza lokho."},{"book":"2 AbaseKhorinte","chapter":"11","verse":"2","text":"Mina ngilobukhwele ngani ngobukhwele bokukholwa. Ngathembisa ukulendisela endodeni eyodwa, uKhristu, ukuze ngilethule kuyo liyintombi egcweleyo."},{"book":"2 AbaseKhorinte","chapter":"11","verse":"3","text":"Kodwa ngiyesaba ukuthi njengo-Eva owakhohliswa yibuqili benyoka, ingqondo zenu zingaphanjulwa kancane ekuzinikeleni kwenu kuKhristu okuqotho lokungelasici."},{"book":"2 AbaseKhorinte","chapter":"11","verse":"4","text":"Ngoba nxa umuntu angafika kini atshumayele uJesu ongasuye esamtshumayelayo thina, loba nxa lisamukela umoya ohlukene lalowo elawamukelayo, loba ivangeli elehlukileyo kulelo elalivumayo, likubekezelele lula kakhulu."},{"book":"2 AbaseKhorinte","chapter":"11","verse":"5","text":"Kodwa kangicabangi ukuthi ngiyeyiseka okokucina kulabo “bapostoli abaphezulu.”"},{"book":"2 AbaseKhorinte","chapter":"11","verse":"6","text":"Ngingaba yisikhulumi esingafundiswanga kodwa ulwazi ngilalo. Lokhu sesikwenze kwacaca ngokupheleleyo kini ngezindlela zonke."},{"book":"2 AbaseKhorinte","chapter":"11","verse":"7","text":"Kambe kwakuyisono yini ukuba ngizehlise ukuze ngiliphakamise ngokutshumayela ivangeli likaNkulunkulu kungekho mbadalo na?"},{"book":"2 AbaseKhorinte","chapter":"11","verse":"8","text":"Ngaphanga amanye amabandla ngokwamukela usizo kuwo ukuze ngilisebenzele."},{"book":"2 AbaseKhorinte","chapter":"11","verse":"9","text":"Njalo lalapho ngikini kulolutho engangilufuna, kangibanga ngumthwalo lakubani ngoba abazalwane ababesuka eMasedoniya bangipha engangikuswela. Ngizithibile ekubeni ngumthwalo kini langayiphi indlela njalo ngizaqhubeka ngisenza njalo."},{"book":"2 AbaseKhorinte","chapter":"11","verse":"10","text":"Ngeqiniso elinjengoba iqiniso likaKhristu likhona kimi, akulamuntu ezigabeni zase-Akhayiya ozangalisa ukuzincoma kwami lokhu."},{"book":"2 AbaseKhorinte","chapter":"11","verse":"11","text":"Kungani na? Ngoba angilithandi na? UNkulunkulu uyakwazi ukuthi ngiyalithanda!"},{"book":"2 AbaseKhorinte","chapter":"11","verse":"12","text":"Njalo ngizaqhubeka ngisenza lokhu engikwenzayo ukuze amacebo alabo abafuna ithuba lokuba bakhangelwe njengabalingana lathi ezintweni abazincoma ngazo abe liphutha."},{"book":"2 AbaseKhorinte","chapter":"11","verse":"13","text":"Ngoba abantu abanjalo bangabapostoli bamanga, izisebenzi ezikhohlisayo, ezizenza abapostoli bakaKhristu."},{"book":"2 AbaseKhorinte","chapter":"11","verse":"14","text":"Akumangalisi ngoba loSathane uqobo uzenza ingilosi yokukhanya."},{"book":"2 AbaseKhorinte","chapter":"11","verse":"15","text":"Ngakho akumangalisi nxa izinceku zakhe zizenza izinceku zokulunga. Isiphetho sazo sizakuba ngokufanele izenzo zazo."},{"book":"2 AbaseKhorinte","chapter":"11","verse":"16","text":"Ngiyaphinda ngithi: Akungabi lamuntu ongithatha njengesithutha. Kodwa nxa lisenza njalo, ngamukelani ngendlela elingamukela ngayo isithutha ukuze ngizincome kancane."},{"book":"2 AbaseKhorinte","chapter":"11","verse":"17","text":"Ngalokhu kuzincoma kwami ngesibindi, angikhulumi njengeNkosi kodwa njengesithutha."},{"book":"2 AbaseKhorinte","chapter":"11","verse":"18","text":"Njengoba abanengi bezincoma ngendlela eyenziwa ngumhlaba, lami-ke ngizazincoma."},{"book":"2 AbaseKhorinte","chapter":"11","verse":"19","text":"Labekezelela izithutha ngentokozo ngoba lihlakaniphe kangaka!"},{"book":"2 AbaseKhorinte","chapter":"11","verse":"20","text":"Ngeqiniso, lina libekezelela loba ngubani oligqilazayo loba ethola inzuzo ngani loba ezisiza ngani loba ezikhukhumeza loba elimakala ngempama ebusweni."},{"book":"2 AbaseKhorinte","chapter":"11","verse":"21","text":"Ngivuma ngilenhloni ukuthi thina sasibuthakathaka kakhulu kulokho!"},{"book":"2 AbaseKhorinte","chapter":"11","verse":"22","text":"BangamaHebheru na? Lami nginguye. Bangama-Israyeli na? Lami nginguye. Bayinzalo ka-Abhrahama na? Lami ngiyiyo."},{"book":"2 AbaseKhorinte","chapter":"11","verse":"23","text":"Bazinceku zikaKhristu na? (Sengiphambene ingqondo ukuba ngikhulume kanje.) Mina ngedlula lokho. Sengisebenze nzima, ngibe sentolongweni kanengi, ngabhaxabulwa kakhulukazi, ngabekwa engozini yokufa njalonjalo."},{"book":"2 AbaseKhorinte","chapter":"11","verse":"24","text":"Kahlanu ngatshaywa ngamaJuda imvimvinya ezingamatshumi amathathu lesificamunwemunye."},{"book":"2 AbaseKhorinte","chapter":"11","verse":"25","text":"Kathathu ngatshaywa ngemiqwayi, kanye ngatshaywa ngamatshe, ngafelwa ngumkhumbi kathathu, ngachitha ubusuku losuku ngindenda olwandle,"},{"book":"2 AbaseKhorinte","chapter":"11","verse":"26","text":"kade ngihlezi ngingohambayo njalonje. Ngike ngaba sezingozini zemifula, ezingozini zezigebenga, ezingozini zabantu bakithi, ezingozini zabeZizweni, ezingozini edolobheni, ezingozini emaphandleni, ezingozini elwandle; lasezingozini zabazalwane bamanga."},{"book":"2 AbaseKhorinte","chapter":"11","verse":"27","text":"Ngasebenza nzima, ngatshikatshika njalo kanengi ngingalali; ngezwa indlala lokoma, ngaswela lokudla kanengi; ngagodola njalo ngahamba nqunu."},{"book":"2 AbaseKhorinte","chapter":"11","verse":"28","text":"Langaphandle kwezinye zonke izinto; ngibhekane lokuncindezelwa yikukhathazeka kwami ngamabandla wonke."},{"book":"2 AbaseKhorinte","chapter":"11","verse":"29","text":"Ngubani obuthakathaka, mina ngingabuzwa lobo buthakathaka na? Ngubani oholelwa esonweni, ngingatshi ngaphakathi kwami na?"},{"book":"2 AbaseKhorinte","chapter":"11","verse":"30","text":"Nxa kumele ngizincome, ngizazincoma ngezinto ezibonakalisa ubuthakathaka bami."},{"book":"2 AbaseKhorinte","chapter":"11","verse":"31","text":"UNkulunkulu uYise weNkosi uJesu, ozadunyiswa okungulaphakade, uyakwazi ukuthi kangiqambi manga."},{"book":"2 AbaseKhorinte","chapter":"11","verse":"32","text":"EDamaseko umbusi ongaphansi kweNkosi u-Aretha walaya ukuba idolobho laseDamaseko lilindwe ukuze ngibotshwe."},{"book":"2 AbaseKhorinte","chapter":"11","verse":"33","text":"Kodwa ngehliswa ngesilulu ewindini elalisemdulini, ngaphunyuka ezandleni zakhe."}]}