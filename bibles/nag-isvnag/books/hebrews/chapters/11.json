{"data":[{"book":"Hebrews","chapter":"11","verse":"1","text":"Biswas to hoile, amikhan ki asha kore, juntu nadikhe, hoilebi hosa ase aru pabo koi kene jane."},{"book":"Hebrews","chapter":"11","verse":"2","text":"Taikhan laga biswas nimite he amikhan laga baba khan ke Isor pora thik ase koi dise."},{"book":"Hebrews","chapter":"11","verse":"3","text":"Biswas pora he etu pura shristi to Isor laga hukum pora bonai dise koi kene amikhan jane, etu nimite ki saman dikhi ase eitu khan nadikha laga saman pora bona nohoi11.3 Gen. 1:1; Psa. 33:6,9.."},{"book":"Hebrews","chapter":"11","verse":"4","text":"Biswas pora Abel he Cain pora bhi bhal daan Isor ke dise, etu pora taike dharmik bonai dise, aru Isor pora tai laga daan dikhi kene bhal kotha koise, aru biswas pora he aji tak Abel kotha kore, tai mori jaise hoile bhi11.4 Gen. 4:3-5, 10.."},{"book":"Hebrews","chapter":"11","verse":"5","text":"Biswas pora he Enoch ke Isor logot sorgote uthaikene loi jaise aru tai mora ke dikha nai. “Taike puwa nai kele koile Isor pora taike loi jaise.” Taike loi naja age te, tai Isor ke khushi korise koi kene gawahi dise11.5 Gen. 5:21-24.."},{"book":"Hebrews","chapter":"11","verse":"6","text":"Etiya biswas nathakile Isor ke khushi kori bole na paribo. Kelemane kun Isor usorte ahe Tai jinda ase koi kene biswas kori bole lage aru kun manu Taike bisare taikhan ke inam dibo."},{"book":"Hebrews","chapter":"11","verse":"7","text":"Biswas pora Noah ke, ki nadikhe etu laga kotha khan janibole dise, Isor ke bhoi kori kene thaka nimite, tai laga ghor manu khan ke bachai lobole nimite pani laga jahaaj bona bole dise. Etu kori kene, tai prithibi ke ninda korise aru dharmikta laga uttoradhikari hoise, biswas pora11.7 Gen. 6: 13-22; 7:1.."},{"book":"Hebrews","chapter":"11","verse":"8","text":"Biswas pora Abraham, jitia Isor pora taike matise, kotha mani kene tai pabole thaka jagate jaise.Tai ulaikene jaise, kun jagate jabo lage etu bhi najani kene jaise11.8 Gen. 21:1. ."},{"book":"Hebrews","chapter":"11","verse":"9","text":"Biswas pora tai Isor pora kosom diya laga jagate jai kene dusra desh laga manu nisena thakise.Ta te tai tombu ghor te Isaac aru Jacob, kun tai logot Isor pora diya uttoradhikari paise, taikhan ke loi kene thakise11.9 Gen. 26:3; 35:12; 35:27.."},{"book":"Hebrews","chapter":"11","verse":"10","text":"Kelemane tai ekta bhal pora bhetimul dikena bona laga sheher ke sai thakise, aru etu Isor pora bona ase."},{"book":"Hebrews","chapter":"11","verse":"11","text":"Biswas pora, Sarah buri hoi jaile bhi, bacha bukhi bole parise, kelemane Isor pora ki kosom dise tai etu uporte biswas korise11.11 Gen. 17:19; 18:11; 21:2.."},{"book":"Hebrews","chapter":"11","verse":"12","text":"Etu nimite, ekjon manu pora- juntu Abraham ase, mori bole he thakise- akas te ginti kori bole napara tara nisena tai laga khandan khan jonom hoise, aru taikhan to samundar kinar te balu thaka nisena ginti kori bole napara laga hoi jaise11.12 Gen. 15:5; 2:12.."},{"book":"Hebrews","chapter":"11","verse":"13","text":"Taikhan sob kosom napa age te biswas te mori jaise, kintu bisi dur te taikhan pora eitu khan sob dikhise aru khusi paise. Aru taikhan nijor pora taikhan to dusra desh te thaki ase aru prithibi te nijor manu pora dur hoi kene ase koise11.13 Gen. 23:4; 1 Chr. 29:15.."},{"book":"Hebrews","chapter":"11","verse":"14","text":"Kelemane kun manu khan eneka kotha kore, taikhan nijor laga ghor bona bole bisari ase."},{"book":"Hebrews","chapter":"11","verse":"15","text":"Jodi taikhan kun to desh pora ulaikene jaise etu bhabi thakise koile, taikhan ta te aru bhi wapas ghurabole paribo thakise."},{"book":"Hebrews","chapter":"11","verse":"16","text":"Kintu, taikhan etu pora bhi bhal desh nimite itcha korise, etu hoile, sorgote thaka ula. Etu nimite Isor to taikhan laga Isor ase kobole sorom nakore, kelemane Tai pora taikhan nimite ekta sheher bonai kene rakhise11.16 Exo. 3:6; 3:15.."},{"book":"Hebrews","chapter":"11","verse":"17","text":"Biswas pora he Abraham, jitia Isor pora taike porikha korise, Isaac ke bolidan dibole taiyar hoise. Tai bhi Isor pora asirbad paise aru tai laga ekjon bacha thaka ke bhi bolidan kori bole itcha thakise11.17 Gen. 22:1-10.."},{"book":"Hebrews","chapter":"11","verse":"18","text":"Isor pora taike eneka koisele, “Isaac laga naam pora he tumi laga khandan laga naam matibo11.18 Gen. 21:12..”"},{"book":"Hebrews","chapter":"11","verse":"19","text":"Abraham jani thakise Isor pora Isaac ke mora pora jinda kori bole paribo, aru bhabona nisena, tai Isaac ke etu jaga pora wapas pai loise."},{"book":"Hebrews","chapter":"11","verse":"20","text":"Biswas pora he, ki ahibole ase etu nimite, Isaac pora Jacob aru Esau ke asirbad dise11.20 Gen. 27:27-40.."},{"book":"Hebrews","chapter":"11","verse":"21","text":"Biswas pora, jitia Jacob mori bole thakise, tai laga lathi uporte khara kori kene mohima korise, aru tai laga sob bacha khan ke tai asirbad dise11.21 Gen. 47:31; 48: 15-16.."},{"book":"Hebrews","chapter":"11","verse":"22","text":"Biswas pora Joseph, jitia tai mori bole thakise, tai laga chokra khan ke tai mora pichete Egypt pora tai laga hardi khan loi kene Israel te rakhibole nimite koise11.22 Gen. 50:24-25; Exo. 13:19.."},{"book":"Hebrews","chapter":"11","verse":"23","text":"Biswas pora Moses, jitia jonom loise le, tai laga baba ama pora tin mohina tak taike lukai kene rakhise, kelemane tai sabole bisi sundur thakise, aru raja pora ki hukum dise etu nimite taikhan bhoi kora nai11.23 Exo. 1:22; 2:2.."},{"book":"Hebrews","chapter":"11","verse":"24","text":"Biswas pora Moses, jitia tai dangor hoi jaise, tai nijorke Pharoah laga chukri laga chokra kobole nimite mana korise11.24 Exo. 2:11.."},{"book":"Hebrews","chapter":"11","verse":"25","text":"Kintu, tai nijorke Isor manu khan karone dukh pabole nimite basi loise, mangso laga itcha sob chari kene Isor ke sewa korise."},{"book":"Hebrews","chapter":"11","verse":"26","text":"Tai koise Jisu Khrista laga dhun to Egypt laga dhun pora bhi bisi dangor ase. Kelemane tai suku to tai inam pabole thaka ke sai thakise11.26 1 Pet. 4:14; Mat. 5:12.."},{"book":"Hebrews","chapter":"11","verse":"27","text":"Biswas pora Moses Egypt chari kene jaise. Tai raja laga ghusa ke eku hisab kora nai, tai dukh pa-a homoi te, nadikha ekjon11.27 Isor  ke saithaka nisena bhabona kori kene dhorjo kori loise11.27 Exo. 2:15; 10:28-29.."},{"book":"Hebrews","chapter":"11","verse":"28","text":"Biswas pora tai Israel manu khan ke Nistar aru khun hali diya din manaise, etu pora prothom jonom kora bacha khan ke morai diya laga atma ahi kene namorabo nimite11.28 Exo. 12:21-29.."},{"book":"Hebrews","chapter":"11","verse":"29","text":"Biswas pora Yehudi khan dangor samundar to ekta sukha matite jai thaka nisena paar kori bole parise. Jitia Egypt khan eneka kori bole bisarise, taikhan ke pani pora khai loise11.29 Exo. 14:21:31.."},{"book":"Hebrews","chapter":"11","verse":"30","text":"Biswas pora Jericho sheher laga dewar khan giri jaise, jitia Israel manu khan sath din tak ta te ghuri kene thakise11.30 Jos. 6:12-21; Psa. 106:9-11.."},{"book":"Hebrews","chapter":"11","verse":"31","text":"Biswas pora Rahab, ekjon bebichari, tai dusra biya kaam kori kene thaka khan nisena mora nai, kelemane tai shanti pora jasus kori kene sipahi khan ke modot korise11.31 Jos. 2:11-12; 6: 21-25; Jam. 2:25.."},{"book":"Hebrews","chapter":"11","verse":"32","text":"Etu pora aru moi bisi ki kobo? Jodi moi Gideon, Barak, Samson, Jephtath, David, Samuel aru dusra bhabobadi khan laga kotha kore titia hoile homoi pora eitu khan laga sob kotha kori bole naponchibo."},{"book":"Hebrews","chapter":"11","verse":"33","text":"Biswas pora taikhan rajyo to jiti loise, niyai laga kaam korise, aru asirbad paise. Taikhan bagh laga mukh bhi bondh kori dise,"},{"book":"Hebrews","chapter":"11","verse":"34","text":"jui laga takot to bhujai dise, aru talwar laga dhar pora polabole parise, bemar pora bhal hoi jaise, lorai kora homoi te takot hoi jaise, aru dusra desh laga sipahi khan ke harai dise."},{"book":"Hebrews","chapter":"11","verse":"35","text":"Biswas pora mahila khan punoruthan pora taikhan nijor khandan morija khan paise. Kintu dusra khan ke dukh dise, taikhan ke chari dibo koi kene asha thaka nai, aru etu pora taikhan aru bhi bhal ula punoruthan pabo bhabise."},{"book":"Hebrews","chapter":"11","verse":"36","text":"Aru dusra kunba khan to ninda kori kene pitise aru luha rusi pora bandhi kene bondhi ghor te rakhidise."},{"book":"Hebrews","chapter":"11","verse":"37","text":"Kunba khan ke pathor marise, aru kati kene dui tukra korise, taikhan ke porikha korise, aru taikhan ke talwar pora morai dise. Taikhan saguli aru mer laga chamra pindhise, aru bisi gorib hoi jaise, chinta bhabona bisi hoi jaise, aru manu khan pora taikhan ke biya kori thakise."},{"book":"Hebrews","chapter":"11","verse":"38","text":"Etu duniya to taikhan nimite eku yogya nathaka hoi jaise. Taikhan jongol aru pahar khan te berai thakise, aru mati laga nichete jai kene thakise."},{"book":"Hebrews","chapter":"11","verse":"39","text":"Taikhan laga biswas nimite manu khan pora mohima dise, hoile bhi taikhan Isor laga vachan panai."},{"book":"Hebrews","chapter":"11","verse":"40","text":"Isor he amikhan nimite kiba ekta bhal bhabona kori kene ase, aru amikhan nathakile, taikhan sob to thik hobole na paribo."}]}