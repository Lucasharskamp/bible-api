{"data":[{"book":"Ʋɔnudrɔ̃lawo","chapter":"17","verse":"1","text":"Ŋutsu aɖe nɔ Efraim ƒe tonyigba dzi, eŋkɔe nye Mika."},{"book":"Ʋɔnudrɔ̃lawo","chapter":"17","verse":"2","text":"Gbe ɖeka la, Mika gblɔ na dadaa be, “Wò klosalo akpe ɖeka kple alafa si nèbe ame aɖe fi, eye nèle fi ƒom le amea dem lae nye esi. Nyee fii.”"},{"book":"Ʋɔnudrɔ̃lawo","chapter":"17","verse":"3","text":"Mika trɔ ga la na dadaa eye dadaa gblɔ nɛ be, “Makɔ ga la ŋu atsɔ na Aƒetɔ la ɖe tawò. Mana woawɔ aklamakpakpɛ aɖe na wò eye woafa klosalo ɖe eŋu.”"},{"book":"Ʋɔnudrɔ̃lawo","chapter":"17","verse":"4","text":"Dadaa tsɔ klosalo alafa eve (200) na klosaloɖaŋuwɔla aɖe wòwɔ aklamakpakpɛ aɖe da ɖe Mika ƒe aƒe me."},{"book":"Ʋɔnudrɔ̃lawo","chapter":"17","verse":"5","text":"Legba la ƒe ha ƒomevi vovovowo nɔ Mika si eye wòtsɔ via ɖeka ɖo wo nunɔlae."},{"book":"Ʋɔnudrɔ̃lawo","chapter":"17","verse":"6","text":"Le ŋkeke mawo me la, fia aɖeke menɔ Israel o eya ta ame sia ame wɔa nu sia nu si dze eŋu."},{"book":"Ʋɔnudrɔ̃lawo","chapter":"17","verse":"7","text":"Ɖekakpui aɖe si nye Levitɔ la nɔ Betlehem le Yuda,"},{"book":"Ʋɔnudrɔ̃lawo","chapter":"17","verse":"8","text":"edzo le Betlehem be yeadi teƒe bubu aɖe anɔ. Le eƒe mɔzɔzɔ me la, eva ɖo Mika ƒe aƒe me le Efraim ƒe tonyigba dzi."},{"book":"Ʋɔnudrɔ̃lawo","chapter":"17","verse":"9","text":"Mika biae be, “Afi ka nètso?”"},{"book":"Ʋɔnudrɔ̃lawo","chapter":"17","verse":"10","text":"Mika gblɔ nɛ be, “Nɔ gbɔnye eye nànye fofo kple nunɔla nam. Mana klosalo ewo wò ƒe sia ƒe hekpe ɖe wò nudodo, nuɖuɖu kple dɔƒe ŋu.” Levitɔ la lɔ̃ eye wòtsi anyi."},{"book":"Ʋɔnudrɔ̃lawo","chapter":"17","verse":"11","text":"Enɔ na Mika abe via ŋutsuwo dometɔ ɖeka ene."},{"book":"Ʋɔnudrɔ̃lawo","chapter":"17","verse":"12","text":"Mika kɔ ɖekakpui la ŋu eye wòzu nunɔla nɛ."},{"book":"Ʋɔnudrɔ̃lawo","chapter":"17","verse":"13","text":"Mika gblɔ be, “Menyae be Yehowa ayram azɔ elabena Levitɔ aɖee nye nunɔla le nye aƒe me.”"}]}