{"data":[{"book":"Akaebulania","chapter":"11","verse":"1","text":"Kuyene imani nga kweli ji ilebe eituhyobalela, nu kuiamini ilebe yangabonekana."},{"book":"Akaebulania","chapter":"11","verse":"2","text":"Magambu kwa yene akananhota bito ngabachalakicha, Nnoongo ngabalumbalila gambu gwa imani jabe."},{"book":"Akaebulania","chapter":"11","verse":"3","text":"Ku imani twenga tumanyi kutenda dunia ngijipanganigwa ku lilobe lya Nnoongo, ilebe eibonekana ipanganigwe kuboke mu yangabonekana."},{"book":"Akaebulania","chapter":"11","verse":"4","text":"Ku imani Abeli ngapanga lilumbo kwa Nnoongo elibi chwapi kupeta lya Kaini. Kwa imani jakwe Abeli ngaboneka jwambone nnongi ja Nnoongo, mwene Nnoongo ngachalakicha malumbo gakwe. Kwa imani jakwe Abeli tango akalongela iganukube awile,"},{"book":"Akaebulania","chapter":"11","verse":"5","text":"Ku imani Henoki ngatoligwa na Nnoongo, akaweje. Abonekinije kabele magambu Nnoongo akate kuntola. Andi piandikigwe mu Majandiko ga Chwapi kutenda jwenio tango nu kutoligwaje kumbengu, Nnoongo ngachalakicha kutenda jwenio ateije mabaja."},{"book":"Akaebulania","chapter":"11","verse":"6","text":"Panga imani kuwechekanaje kunhwalalila Nnoongo. Kwa magambu kila mundu ojwannyendele Nnoongo mpaka aamini kutenda Nnoongo abile nu kutenda bagoya abampalapala."},{"book":"Akaebulania","chapter":"11","verse":"7","text":"Imani ngijintenda Nuhu aagabale agakelebuya Nnoongo ku ilebe eipakuika yangabonekana. Ngatengenecha safina mwenio ngakomboligwa jwenio pamwe na akalongo mundu. Kukilebe chenie Nnoongo ngijihukumu dunia, Nuhu ngabonekana jwambone nnongi ja Nnoongo kupete imani yakwe."},{"book":"Akaebulania","chapter":"11","verse":"8","text":"Ku imani Ulaimu ngannyali Nnoongo apakemigwa ajende kukilambo Nnoongo champe kibe chakwe. Iganukube Ulaimu akumanyije kwajenda, ngajenda."},{"book":"Akaebulania","chapter":"11","verse":"9","text":"Ku imani ngatama andi nng'eni mukilambo echannagila Nnoongo. Ngatama kwenio mu lihema anda apatama Isaka na Yakobo, benia uhyo ngabatama mulilagilo ulyale."},{"book":"Akaebulania","chapter":"11","verse":"10","text":"Gambu Ulaimu akiba akalendela kilambo china kijemo chambone, kilambo chenie mwene Nnoongo ojwakiwachila kube kitame pangapela."},{"book":"Akaebulania","chapter":"11","verse":"11","text":"Ku imani uyo Sala ngaamini kutenda Nnoongo kulenganakia malagilo gakwe, kuyene ngaoto kupata ndumbo iganukube akiba mbuja."},{"book":"Akaebulania","chapter":"11","verse":"12","text":"Ku yene, kuboke mundu jwenio jumwe, Ulaimu, jwakiba andi awile, ngabapiti bandu nduu bangabalangika andi ndondwa yu kumbengu na andi nhwangi gu kumbwani."},{"book":"Akaebulania","chapter":"11","verse":"13","text":"Bandu benia boa ngabaweganga kongo babi na imani. Ngabaweganga tango nu kupokeje ilebe eikiba alagine Nnoongo, nambu kutali ngibibona, ngabaala mwojo na angweto ngabalenga mu ng'omo yabe kutenda twe takamageni na takapeta ndela padunia."},{"book":"Akaebulania","chapter":"11","verse":"14","text":"Bandu abalenga ilebe andi yene, balaya kipola kutenda bikipalapala kilambo cha kweli."},{"book":"Akaebulania","chapter":"11","verse":"15","text":"Bikikiwachi kilambo echibabokanga lolo, kabi baotwi kubuja kwenio."},{"book":"Akaebulania","chapter":"11","verse":"16","text":"Nambu ngoe bapalanga kilambo echikibi chambone muno, yani kilambo chu kumbengu. Nga magambu Nnoongo abikulolaje oni andabankemite jwenio Nnoongo jwabe, kwa magambu jwenio mwene tayali bapanganakie kilambo."},{"book":"Akaebulania","chapter":"11","verse":"17","text":"Ku imani Ulaimu ngampanga lilumbo mwana jwakwe Isaka kingobu Nnoongo apalondoya imani jakwe. Ulaimu nga jwapata lilagano, jwenio ngajeketela kumpanga lilumbo mwana jwakwe iganukube akiba jwenio tu,"},{"book":"Akaebulania","chapter":"11","verse":"18","text":"iganukube Nnoongo akiba annengile, “Ibelei inu ibakuboke kwa Isaka.”"},{"book":"Akaebulania","chapter":"11","verse":"19","text":"Ulaimu ngaamini kutenda Nnoongo aotwile kayoya abawile, na kweli Ulaimu ngampata kabele Isaka kuboka kwa abawile, kukulandanakia kwenio."},{"book":"Akaebulania","chapter":"11","verse":"20","text":"Ku imani Isaka ngabalumbi kindimba Yakobo na Esau, bapatange kindimba muno echikipakuika mumachoba agaika."},{"book":"Akaebulania","chapter":"11","verse":"21","text":"Ku imani Yakobo apabandakila kuwe, ngabape kindimba kila mundu jwa ingota ya Yusufu, nganng'ongale Nnoongo akajegemekia bokola jakwe."},{"book":"Akaebulania","chapter":"11","verse":"22","text":"Ku imani Yusufu apabandakila kuwe, ngalenga nhwalo gu kuboka kwa Akaisilaeli mu kilambo chu Kumisili nu uhyo ngabalenge nhwalo gu iyupa yakwe."},{"book":"Akaebulania","chapter":"11","verse":"23","text":"Ku imani achikibelei ba Musa ngabanhwiya Musa kwa myei mitatu kuboka pu kubelekwa. Magambu bammona kualala muno, na bajogopingije amuli ja nngwana Falao ju Kumisili."},{"book":"Akaebulania","chapter":"11","verse":"24","text":"Ku imani Musa apakiba mundu munanhota, ngakana ukemigwa mwana jwa biti Falao."},{"book":"Akaebulania","chapter":"11","verse":"25","text":"Ngalola mbaya kulaga pamwe na bandu ba Nnoongo kuliko kualila mwojo mabaja kukingobu kichoko tu."},{"book":"Akaebulania","chapter":"11","verse":"26","text":"Akamanya kutenda kulaga kwa magambu ga Kilisto jwatukola kubi kwambone muno kupeta kipato choa chi kikilambo cha Misili, magambu akiba akalolela hupo eipakuika."},{"book":"Akaebulania","chapter":"11","verse":"27","text":"Ku imani Musa ngaamwa kuboka kukilambo cha Misili panga jogopa lilaka lya nngwana, na wala abujitije unyuma, kwani akiba anda mundu ojwamweni Nnoongo jwangabonekana."},{"book":"Akaebulania","chapter":"11","verse":"28","text":"Ku imani ngabeka Pasaka jikutumbula, ngalagi myai bapakaye unani mumilyango, kupala mpakachi nkomi akakomaje akinalome abatumbwi kubelekwa ba kabi ja Isilaeli."},{"book":"Akaebulania","chapter":"11","verse":"29","text":"Ku imani bandu buku Isilaeli ngabajomboka baali ja Shamu andi batyanga pajomo, nambu Akamisili apabajiga kutenda yene ngabawaganga na mache."},{"book":"Akaebulania","chapter":"11","verse":"30","text":"Ku imani bandu buku Isilaeli ngabatindi boma ji kilambo cha Yeliko kwa machoba saba na boma jenie ngijigwe."},{"book":"Akaebulania","chapter":"11","verse":"31","text":"Ku imani Laabu ojwakiba nngongola awije pamwe na baba abannemwite Nnoongo, kwa magambu bakapoke akaingakii kwa tengela."},{"book":"Akaebulania","chapter":"11","verse":"32","text":"Nongela nike muno? Kibije kingobu chukujendekea kulongela nhwalo gwa Gidioni, Balaki na Samsoni na Yefita na Daudi na Samweli na akalondoli ba Nnoongo."},{"book":"Akaebulania","chapter":"11","verse":"33","text":"Ku imani benia ngabaoto kuputana na akangwana bilambo yenge, ngabaotola. Ngabatawala pipaligwa na kabeka bandu bajali malagilo, ngabapokela ilebe eyalagila Nnoongo. Ngibitaba kano ya maimba,"},{"book":"Akaebulania","chapter":"11","verse":"34","text":"ngabaimianga mwoto nkale, ngabajepa mapanga, bakibanga banga makakala nambu ngabapata makakala. Ngababe ndii mu ngondo, ngabagaotola matyala mageni."},{"book":"Akaebulania","chapter":"11","verse":"35","text":"Na, akikege abaamine ngababukia akalongo mundu abawile kongo bahyoigwe."},{"book":"Akaebulania","chapter":"11","verse":"36","text":"Bange ngababekigwa unhwenyo na kaputa bokola na bange ngabataba mitondolo na kajigili mukipungo."},{"book":"Akaebulania","chapter":"11","verse":"37","text":"Bange ngabakomigwa kukuputigwa maganga bange ngabaeketigwa ipandi ku michumeno bange ngabakomigwa kwa mapanga. Ngabatindila tindila kongo bakwindangite mambendela ga mambelele na mambendela ga mbui bakiba bandu akaocho bakapotekigwa nu katende mabaja."},{"book":"Akaebulania","chapter":"11","verse":"38","text":"Bandu benia ngubunhwamini Nnoongo, nambu bandu ba dunia jenje bakiba akabaja muno kuyene bapaligweje kube na bandu andi benia. Abunhwamine Nnoongo ngabatindi tindila kupongoti nu kuitombi, ngabatama mumachela nu munduka ya pae."},{"book":"Akaebulania","chapter":"11","verse":"39","text":"Bandu benia Nnoongo ngachalakicha imani jabe. Ata yene bapokije ilebe eyabalagila Nnoongo,"},{"book":"Akaebulania","chapter":"11","verse":"40","text":"magambu Nnoongo akiba atupanganiki ilebe eibi yambone muno magambu gito, kupala akangweto bakakamilikaje panga twenga."}]}