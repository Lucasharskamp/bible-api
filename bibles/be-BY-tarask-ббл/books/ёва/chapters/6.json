{"data":[{"book":"ЁВА","chapter":"6","verse":"1","text":"І адказваў Ёў і сказаў:"},{"book":"ЁВА","chapter":"6","verse":"2","text":"о, калі б правільна былі ўзважаныя мае енкі, і разам зь імі паклалі на шалі пакуту маю!"},{"book":"ЁВА","chapter":"6","verse":"3","text":"Яна пэўна пераважыла б пясок марскі! Таму словы мае палкія."},{"book":"ЁВА","chapter":"6","verse":"4","text":"Бо стрэлы Ўсемагутнага ўва мне; яд іх п'е дух мой; жудасьці Божыя паўсталі супроць мяне."},{"book":"ЁВА","chapter":"6","verse":"5","text":"Ці раве дзікі асёл на траве? ці рыкае бык каля мяшанкі сваёй?"},{"book":"ЁВА","chapter":"6","verse":"6","text":"Ці нясмачнае ядуць без солі, і ці ёсьць смак у яечным бялку?"},{"book":"ЁВА","chapter":"6","verse":"7","text":"Да чаго не хацела дакрануцца душа мая, тое і ёсьць агідная ежа мая."},{"book":"ЁВА","chapter":"6","verse":"8","text":"О, калі б збылося жаданьне маё, і спадзяваньне маё спраўдзіў Бог!"},{"book":"ЁВА","chapter":"6","verse":"9","text":"О, калі б узычыў Бог зламаць мяне, працягнуў руку і пабіў мяне!"},{"book":"ЁВА","chapter":"6","verse":"10","text":"Гэта было б яшчэ радасьцю мне, і я мацаваўся б у маёй бязьлітаснай хваробе, бо я ня зрокся словаў Сьвятога."},{"book":"ЁВА","chapter":"6","verse":"11","text":"Якая сіла ў мяне, каб спадзявацца мне? і які канец, каб доўжыць мне жыцьцё маё?"},{"book":"ЁВА","chapter":"6","verse":"12","text":"Ці цьвёрдасьць камянёў - цьвёрдасьць мая? ці медзь - плоць мая?"},{"book":"ЁВА","chapter":"6","verse":"13","text":"Ці ёсьць ува мне дапамога мне, і ці ёсьць мне якая апора?"},{"book":"ЁВА","chapter":"6","verse":"14","text":"спрагненаму павінна быць спагада сябра ягонага, калі толькі ён не адкінуў страху прад Усеўладным."},{"book":"ЁВА","chapter":"6","verse":"15","text":"Але браты мае няверныя, як паток, як хуткаплынныя ручаі,"},{"book":"ЁВА","chapter":"6","verse":"16","text":"якія чорныя ад лёду і ў якіх зьнікае сьнег."},{"book":"ЁВА","chapter":"6","verse":"17","text":"Калі робіцца цёпла, яны ападаюць, а ў сьпёку зьнікаюць зь месцаў сваіх."},{"book":"ЁВА","chapter":"6","verse":"18","text":"Ухіляюць яны кірунак шляхоў сваіх, заходзяць у пустыню і чэзнуць;"},{"book":"ЁВА","chapter":"6","verse":"19","text":"глядзяць на іх дарогі Тэмайскія, спадзяюцца на іх шляхі Савэйскія,"},{"book":"ЁВА","chapter":"6","verse":"20","text":"але застаюцца пасаромленыя ў сваёй надзеі: прыходзяць туды і ад сораму чырванеюць."},{"book":"ЁВА","chapter":"6","verse":"21","text":"Так і вы цяпер нішто: убачылі страшнае і спалохаліся."},{"book":"ЁВА","chapter":"6","verse":"22","text":"Ці не казаў я: дайце мне, і ад дастатку вашага заплаціце за мяне;"},{"book":"ЁВА","chapter":"6","verse":"23","text":"і выбаўце мяне ад рукі ворага, і ад рукі катаў выкупіце мяне?"},{"book":"ЁВА","chapter":"6","verse":"24","text":"Навучэце мяне, і я замоўкну; пакажэце, у чым я зграшыў."},{"book":"ЁВА","chapter":"6","verse":"25","text":"Якія моцныя словы праўды! Але што даказваюць выкрываньні вашыя?"},{"book":"ЁВА","chapter":"6","verse":"26","text":"Вы прыдумваеце казані дзеля выкрыцьця? На вецер пускаеце словы вашыя."},{"book":"ЁВА","chapter":"6","verse":"27","text":"Вы нападаеце на сірату і капаеце яму сябру вашаму."},{"book":"ЁВА","chapter":"6","verse":"28","text":"Але прашу вас, зірнеце на мяне; ці ж буду я казаць няпраўду перад абліччам вашым?"},{"book":"ЁВА","chapter":"6","verse":"29","text":"Перагледзьце, ці ёсьць няпраўда? перагледзьце, - праўда мая."},{"book":"ЁВА","chapter":"6","verse":"30","text":"Ці ёсьць на языку маім няпраўда? Няўжо горла маё ня можа адрозьніць горычы?"}]}