{"data":[{"book":"Mark","chapter":"10","verse":"1","text":"Hanchu Jisua'n ha mun hah a mâka, Judea ramhuola a sea, male Jordan Tuidung râl ânkânna lokongei apâlpa a kôm an hong intûp nôka, a tho tit ngâi anghan anni ngei ha a lei minchu ngeia."},{"book":"Mark","chapter":"10","verse":"2","text":"Phariseengei senkhat an honga, ama min ôkna rangin, “Mîn a lômnu mâk rangin ei Balamin aphal mo?” mi ril roh, tiin an rekela."},{"book":"Mark","chapter":"10","verse":"3","text":"Jisua'n an kôm, “Moses'n inmo Balam nangni a pêk?” tiin chongrekel leh a thuon ngeia."},{"book":"Mark","chapter":"10","verse":"4","text":"Anni han, “Moses'n chu pasalin inmâkna lekha a mizieka male a lômnu tîr pai rangin inmâk hih a phal ngâi ani” ti hih an thuona chu ani.10:4: Bal 24:1-4; Mat 5:31"},{"book":"Mark","chapter":"10","verse":"5","text":"Jisua'n an kôm, “Minchu nin intak rai sika Moses'n hi Balam hih nangni rangin a miziek, a tipe ngeia."},{"book":"Mark","chapter":"10","verse":"6","text":"Aniatachu rammuol insieng phut renga Pathien Lekhabu'n ati anghan, ‘Pathien'n pasal le nupang’ a sin ngei ani.10:6: Aph 1:27; 5:2"},{"book":"Mark","chapter":"10","verse":"7","text":"‘Masika han pasalin a nû le a pa mâk a ta, male a lômnu leh inlop10:7: Miziek senkhat ngei chu male a lômnu leh inlop ti hi dôn mak ngei. an ta,"},{"book":"Mark","chapter":"10","verse":"8","text":"male inik hah takpum inkhat hongni an ti zoi.’ Masikin inik ni khâi mak ngeia, inkhat an hongni zoi ani."},{"book":"Mark","chapter":"10","verse":"9","text":"Hanchu Pathien'n munkhata a minzom sai chu miriemin an minsen rang nimak,” a tia."},{"book":"Mark","chapter":"10","verse":"10","text":"In sûng an lût lehan a ruoisingeiin ma roi hah Jisua an rekela."},{"book":"Mark","chapter":"10","verse":"11","text":"Ama han an kôm, “Tukhom a lômnu a mâka, male nupang dang inneipui chu a lômnu doiin a inrê ani.10:11,12: Mat 5:32; 1 Kor 7:10,11"},{"book":"Mark","chapter":"10","verse":"12","text":"Ma angdênin, nupang khomin a pasal mâkin pasal dang inneipui chu a inrê ani,” a tia."},{"book":"Mark","chapter":"10","verse":"13","text":"Jisua'n an chunga kutngei a minngama satavur theina rangin mi senkhatin a kôm nâipangtengei an hong tuonga, aniatachu ruoisingeiin mingei hah an lei ngokhuma."},{"book":"Mark","chapter":"10","verse":"14","text":"Jisua'n maha a mu lehan a ningathika, a ruoisingei kôm, “Nâipangtengei ko kôm min hong ungla, khap no roi, Pathien Rêngram chu hi anga mingei ta ani sikin."},{"book":"Mark","chapter":"10","verse":"15","text":"Adiktakin nangni ki ril tukhom nâipangte angin Pathien ram a modôm nônchu Pathien Rêngram lût tet no ni,” a tia.10:15: Mat 18:3"},{"book":"Mark","chapter":"10","verse":"16","text":"Hanchu nâipangtengei a kuoa, an chung chita a kutngei minngamin, male satavur ngei zoi."},{"book":"Mark","chapter":"10","verse":"17","text":"Jisua'n se nôk ranga kalchôichakin, mi inkhat a hong tânna, amakunga khûkinbilin, a kôm, “Minchupu Sa, ringinlon ka chang theina rangin imo ki sin rang?” tiin a rekela."},{"book":"Mark","chapter":"10","verse":"18","text":"Jisua'n a kôm, “Ithomo asa mi ni tia?” “Pathien pêna chu tute mi sa om mak ngei."},{"book":"Mark","chapter":"10","verse":"19","text":"10:19: Jôk 20:13; Bal 5:17; Jôk 20:14; Bal 5:18; Jôk 20:15; Bal 5:19; Jôk 20:16; Bal 5:20; Jôk 20:12; Bal 5:16 Balam chongpêkngei ha chu ni riet duo: ‘Mi that no roh; inrê no roh; inru no roh; adikloitakin tute bâtu tho no roh; mi huong no roh; nu nû le na pa jâ roh ti ngei hih’” a tia."},{"book":"Mark","chapter":"10","verse":"20","text":"Hapa han a kôm, “Minchupu ma Balam chongpêkngei nâm ha chu ka nâipangte renga ke lei jôm sai kêng” a tia."},{"book":"Mark","chapter":"10","verse":"21","text":"Jisua'n amapa hah a en ngita, lungkhamna tak dônin a kôm, “Inkhat mamang na lân sam. Senla no dôn murdi zuor inla, male a sum hah inrieng ngei pêk inla, male invâna rochon dôn ni tih; hanchu hong inla, mi hong jûi roh” a tipea."},{"book":"Mark","chapter":"10","verse":"22","text":"Amapa han ha chong hah a riet lehan, a mâimôk pe oka, mineipa ani sikin, innguikhakin a rot zoi."},{"book":"Mark","chapter":"10","verse":"23","text":"Jisua'n a ruoisingei a vêng ngeia male an kôm “Anei ngei Pathien Rêngrama lûtna rangin khodôra ântak mo ani zoi!” a tia."},{"book":"Mark","chapter":"10","verse":"24","text":"Ruoisingei han a chongril hah jâmzal aom sabak an tia, hannirese Jisua'n a la tibanga an kôm, “Ka nâingei, Pathien Rêngrama lût rang hi idôra ântak mo ani zoi!"},{"book":"Mark","chapter":"10","verse":"25","text":"Minei ngei Pathien Rêngrama lût nêkin chu simphuoi kuora ût lût rang bai uol ok atih” a tia."},{"book":"Mark","chapter":"10","verse":"26","text":"Haten hanchu ruoisingeiin an jâmânzal phar zoia, male inkhat le inkhat annin rekel inlôma, “Hanchu, tumo sanminjôkin aom thei rang?” an tia."},{"book":"Mark","chapter":"10","verse":"27","text":"Jisua'n anni ngei hah a en ngita, an kôm, “Maha miriem rangin chu nitheimaka, aniatachu Pathien rangin chu anithei ani; Pathien rangin chu neinuntin hih anithei let ani” tiin a thuona."},{"book":"Mark","chapter":"10","verse":"28","text":"Hanchu Peter'n a kôm, “En ta, keini chu neinuntin kin mâka, male nang kin jûi ani hi” a tia."},{"book":"Mark","chapter":"10","verse":"29","text":"Jisua'n an kôm, “Ani,” nangni ki ril tukhom keima sika le thurchisa sika, in mo, lâibungngei mo, sarnungei mo, nû mo, pa mo, nâingei mo, loingei mo amâk ngei chu,"},{"book":"Mark","chapter":"10","verse":"30","text":"hi damsûng renga hin inngei mo, lâibungngei mo, sarnungei mo, nûngei mo, pangei mo, nâingei mo, loingei mo, abâk razan man a ta, male mi nuomlonangei khom tuong sa a ta; male zora la hong tung ranga ringinlon khom man sa atih."},{"book":"Mark","chapter":"10","verse":"31","text":"“Aniatachu atûna amotontaka om mi tam ngei chu anûktaka la om an ta, male anûktaka om mi tam ngei chu amotontaka la om an tih,” a tia.10:31: Mat 20:16; Luk 13:30"},{"book":"Mark","chapter":"10","verse":"32","text":"Jisua le a ruoisingei Jerusalem tena se rangin lampuia an oma, Jisua moton ânsa, ruoisingei hah kamâmnân an sipa; a nûkjûi mingei han an chia. Jisua'n, ruoisingei hah an theiviekin a tuong ngei nôka, male a chunga neinun ahongtung rang ngei hah a misîr pe ngei nôka."},{"book":"Mark","chapter":"10","verse":"33","text":"“Rangâi roi, Jerusalem tena ei se rang ania, mahan Miriem Nâipasal hi ochaisingei le Balam minchupungei kuta bangin om atih. Thi rangin theiloimintum an ta masuole chu Jentailngei kuta bang an ta,"},{"book":"Mark","chapter":"10","verse":"34","text":"anni ngei han innuinân mang an ta, michil an ta, jêm an ta, that an tih; hannirese sûnthum suole chu aringin inthoinôk a tih” a tia."},{"book":"Mark","chapter":"10","verse":"35","text":"Hanchu Zebedee nâipasalngei Jacob le John, Jisua kôm an honga, “Minchupu, imini sin mi ni tho pe rangin kin nuom aom,” an tia."},{"book":"Mark","chapter":"10","verse":"36","text":"Jisua'n an kôm, “Maha imo ani?” tiin a rekel ngeia."},{"book":"Mark","chapter":"10","verse":"37","text":"Anni han, a kôm, “Ne Rêngram roiinpuitaka ne rêngsukmuna nên sung tika na changtieng inkhat voitieng inkhat mi ni min sung rangin kin nuom ani” tiin an thuona."},{"book":"Mark","chapter":"10","verse":"38","text":"Jisua'n an kôm, “Nin ngên hi nin riet loi ani. Dûktuongna kilât ke nêk ngêt rang hi nin nêk thei rang mo? Ka baptisma chang rang khom nin chang thei rang mo?” a tipe ngeia.10:38: Luk 12:50"},{"book":"Mark","chapter":"10","verse":"39","text":"Anni han, “Thei kin tih” tiin an thuona."},{"book":"Mark","chapter":"10","verse":"40","text":"Aniatachu ka changtieng mo, ko voitieng mo tumo an sung rang thang rangin chu rachamnei mu-ung. Ha munngei hah chu Pathien'n tu ngei rang mo a minsûk pe ngei kôm han pêk ngei atih,” tiin a tipe ngeia."},{"book":"Mark","chapter":"10","verse":"41","text":"Ma roi hah ruoisi dang sôm ngeiin an lei rieta Jacob le John chunga an lei nuor zoia."},{"book":"Mark","chapter":"10","verse":"42","text":"Masikin Jisua'n anrêngin munkhatin a koi ngeia, an kôm, “Jentailngei chunga roijêkpu an phun ngei chu an chunga an inlal sabak ngâia, male an ruoipungei khom an chunga racham an nei tatak ngâi ti khom nin riet.10:42,43: Luk 22:25,26"},{"book":"Mark","chapter":"10","verse":"43","text":"Nikhomrese, nin lâia chu ma anghin ani rang nimak. Nin lâia tukhomin alien rang a nuomin chu nin tîrlâm ani bak ngêt rang ani;10:43,44: Mat 23:11; Mk 9:35; Luk 22:26"},{"book":"Mark","chapter":"10","verse":"44","text":"male nin lâia tukhomin amotontak ani nuomin chu mi murdi suok ani bak ngêt rang ani."},{"book":"Mark","chapter":"10","verse":"45","text":"Miriem Nâipasal luo mana mîn a sin an tho pe rangin juong maka; mi sin tho pe rangin le mi tamtak ngei ratan ranga a ringna pêk rangin ke a juong ani” a tia."},{"book":"Mark","chapter":"10","verse":"46","text":"Jericho an hong tunga, Jericho renga Jisua le a ruoisingei leh loko tamtak ngei mâkin an se lâiin kutdo Timaius nâipasal Bartimaeus lampui kôla a lei insunga."},{"book":"Mark","chapter":"10","verse":"47","text":"Nazareth Jisua ani ti a riet lehan ân ieka, “Jisua! David Nâipasal, inrieng mi mu roh ba!” a tia."},{"book":"Mark","chapter":"10","verse":"48","text":"Mi tamtakin dâirek rangin an ngokhuma, aniatachu ama'n, “David Nâipasal, inrieng mi mu roh!” tiin ânring uolin ân ieka."},{"book":"Mark","chapter":"10","verse":"49","text":"Jisua ânngama male, “Ama hah hong koi roi” a tia."},{"book":"Mark","chapter":"10","verse":"50","text":"Masikin a puon a vôr paia, inrangtakin ân chôma, male Jisua kôm a hong zoi."},{"book":"Mark","chapter":"10","verse":"51","text":"Jisua'n a kôm, “Khoimo nang ko tho pe rangin nu nuom?” tiin a rekela."},{"book":"Mark","chapter":"10","verse":"52","text":"Jisua'n a kôm, “Se ta roh, na taksônnân nang amindam zoi ani” tiin a rila."}]}