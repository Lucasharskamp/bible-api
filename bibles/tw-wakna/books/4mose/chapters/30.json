{"data":[{"book":"4 Mose","chapter":"30","verse":"1","text":"Mose hyiaa Israel mmusua no mu mpanyimfo no ka kyerɛɛ wɔn se, “Awurade ahyɛ se:"},{"book":"4 Mose","chapter":"30","verse":"2","text":"Sɛ obi hyɛ Awurade bɔ anaa ɔka ntam hyɛ bɔ a, ɛnsɛ sɛ obu so. Ɛsɛ sɛ ɔyɛ nea ɔkaa se ɔbɛyɛ no pɛpɛɛpɛ."},{"book":"4 Mose","chapter":"30","verse":"3","text":"“Sɛ ababaa bi hyɛ Awurade bɔ anaa ɔka ntam hyɛ bɔ bere a ɔda so te nʼagya fi,"},{"book":"4 Mose","chapter":"30","verse":"4","text":"na nʼagya no te sɛ ne ba no ahyɛ bɔ, na wanka hwee a, ne bɔhyɛ ne ne ntam a ɔkaa no nyinaa no di mu."},{"book":"4 Mose","chapter":"30","verse":"5","text":"Nanso sɛ ɛba sɛ nʼagya no siw no bɔhyɛ no ho kwan a, etwa ne bɔhyɛ ne ntam a ɔkae no mu. Awurade de bɛkyɛ ababaa no, efisɛ nʼagya ampene sɛ obedi so."},{"book":"4 Mose","chapter":"30","verse":"6","text":"“Sɛ ɔhyɛ bɔ anaa ɔka ntam ansa na ɔware na ɛbɛyɛ asodi ma no"},{"book":"4 Mose","chapter":"30","verse":"7","text":"na ne kunu no te saa bɔhyɛ no ho asɛm nanso wanka ho hwee a, na ne bɔhyɛ no gyina hɔ."},{"book":"4 Mose","chapter":"30","verse":"8","text":"Na sɛ ne kunu no te na osiw no ho kwan a na ɛkyerɛ sɛ watwa mu a bɔhyɛ no anaa ntam no ho asodi nna ne so bio, enti Awurade de ne ho bɛkyɛ no."},{"book":"4 Mose","chapter":"30","verse":"9","text":"“Ɛsɛ sɛ ɔbea kunafo anaa nea wɔagyaa no aware no di ne ntam a ɔbɛka anaa bɔ a ɔbɛhyɛ no biara so."},{"book":"4 Mose","chapter":"30","verse":"10","text":"“Sɛ waware na ɔte ne kunu fi na ɔhyɛ bɔ anaa ɔka ntam,"},{"book":"4 Mose","chapter":"30","verse":"11","text":"na ne kunu no te na wansiw no ho kwan a, na ɛkyerɛ sɛ ne bɔhyɛ no gyina hɔ."},{"book":"4 Mose","chapter":"30","verse":"12","text":"Na sɛ ne kunu no te na, sɛ wampene so na, otwa mu a, na ne bɔhyɛ no nni mu na Awurade de ne ho bɛkyɛ no."},{"book":"4 Mose","chapter":"30","verse":"13","text":"Enti ne kunu no betumi asi ne bɔ a ɔhyɛ anaa ntam a ɔka no so dua anaasɛ obetwa mu."},{"book":"4 Mose","chapter":"30","verse":"14","text":"Sɛ da mu no nyinaa wanka ho hwee ankyerɛ no de a, na ɛkyerɛ sɛ ɔpene so wɔ hwee a wanka amfa ho no nti."},{"book":"4 Mose","chapter":"30","verse":"15","text":"Sɛ ɔtwɛn ma mmere bi fa so ansa na ɔka se bɔhyɛ no nni mu a, ɛno de, ɛsɛ sɛ ɔsoa ɔbea no mfomso no ho asodi.”"},{"book":"4 Mose","chapter":"30","verse":"16","text":"Eyinom ne mmara a Awurade nam Mose so de maa ɔbarima ne ne yere, ne agya ne ne babea a ɔda so te ne fi no."}]}