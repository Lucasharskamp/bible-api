{"data":[{"book":"Kalatih","chapter":"3","verse":"1","text":"Nangmi Kalatih khyang k’ang he aw! u naw a ning jah mhleimhlak ni? Nami mika hmuh yea Jesuh Khritaw kutlamktung üng a thiha mawng angsinga mdana kya ye se."},{"book":"Kalatih","chapter":"3","verse":"2","text":"Thuma pyen nami läka phäha Pamhnama Ngmüimkhya nami yahki aw? Thangkdaw ngja u lü nami jumeia phäha Pamhnama Ngmüimkhya nami yahki aw? Ning jah kthäh veng na mtheh ua."},{"book":"Kalatih","chapter":"3","verse":"3","text":"Ihlawka nami yawki ni! Pamhnama Ngmüimkhya am tünei u lü atuh nami mäta khyaihnak am nami kpäng vai nami ngja hlüki aw?"},{"book":"Kalatih","chapter":"3","verse":"4","text":"Nami hmuh ngjak he avan amdanga kyaki tinak aw? Iyaw hlenga ta kya vü."},{"book":"Kalatih","chapter":"3","verse":"5","text":"Pamhnam naw Ngmüimkhya ning jah pe lü khutbi bi lü, müncan he nami ksunga a jah mdan hin Thum nami läka phäha aw, am acunüng thangkdaw ngja u lü nami jumeia phäha aw?"},{"book":"Kalatih","chapter":"3","verse":"6","text":"Abrahama mawng cen ngai süm u; “Pamhnam jum se, a jumnaka phäha Pamhnam naw ngdüngdaikia a ngaih pet” tia cangcim üng a ng’yuka kba."},{"book":"Kalatih","chapter":"3","verse":"7","text":"Acunakyase Abrahama cana kcang he cun jumnak takia khyanga kyaki he ti cun nami süm vai sü."},{"book":"Kalatih","chapter":"3","verse":"8","text":"Pamhnam naw khyangmjükce he ami jumnak am amät üng jah ngdüngdaisak khai tia cangcim naw pyen khawiki. Acunakyase cangcim naw, “Pamhnam naw nang üngka naw khyangmjü naküt dawkyanak jah pe khai” tia Abrahama veia thangkdaw a sang cen."},{"book":"Kalatih","chapter":"3","verse":"9","text":"Acunakyase Abraham naw jumei lü dawkyanak a yaha kba; jumeiki naküt naw dawkyanak yah hngaki he."},{"book":"Kalatih","chapter":"3","verse":"10","text":"Thum üp na u lü läkie cun yüncenaka keha awmki he. Isetiakyaküng, “Thum cauk üng ng’yuki naküt am läki naküt cun Pamhnama yüncenaka keha awmki” tia cangcim naw a pyena phäha kyaki."},{"book":"Kalatih","chapter":"3","verse":"11","text":"“A jumnaka phäh Pamhnam naw a ngdüngdaisaka khyang däng ni a xün khawm” tia cangcim üng ng’yukia kyase, u pi Thum läka phäha Pamhnama vei ä ngsungpyunki ti ngsingki."},{"book":"Kalatih","chapter":"3","verse":"12","text":"Thum cun jumnak üng am sengei. “Thuma ti naküt läki xüng khai” tia ni cangcim naw a pyen ve."},{"book":"Kalatih","chapter":"3","verse":"13","text":"“Thing üng taih naküt cun Pamhnama yüncea kyaki” tia cangcim naw a pyena kyase, mi phäha Khritaw amät yüncea ngpawh kyu lü Thuma lawpüia yüncenak üngka jah thawngki."},{"book":"Kalatih","chapter":"3","verse":"14","text":"Pamhnam naw Abrahama veia a khyütam cen khyangmjükce he naw pi Khritaw Jesuh üngka ami yahnak hnga vaia, Khritaw naw ahin a pawha kyaki. Acunüng Pamhnama khyütamnaka Ngmüimkhya cun mimi naw pi jumnak am mi yahnak hnga vaia kyaki."},{"book":"Kalatih","chapter":"3","verse":"15","text":"Ka püi he aw, msuimcäpnak am ka pyen khai: khyang nghngih naw iyaw ngaisim ni lü khyütam ani pawh käna u naw am kpyeh thei, mkhahsia pi am kya khawi."},{"book":"Kalatih","chapter":"3","verse":"16","text":"Pamhnam naw Abraham la a mjükphyüia veia khyütam pawhki. Ngthungcim naw khawjah a pyena kba, “Mjükphyüiea” tia am kya lü khyang mat däng pyena kba, “Mjükphyüia” tia ni akya ve. Acun cun Khritawa kyaki."},{"book":"Kalatih","chapter":"3","verse":"17","text":"Ka pyen hlü cun: Pamhnam naw Abrahama veia ngthumkhän ta lü acun kümsak khaia khyütam pawhki. Kum phyakphyü la thumkip käna peta Thum naw Pamhnama ngthumkhän am kpyeh thei. Pamhnama khyütam pi am pyaisak thei."},{"book":"Kalatih","chapter":"3","verse":"18","text":"Pamhnama khawh yet hin Thum üng sengkia akya üng Pamhnama khyütam üng sengkia am kya hlü ti ve. Acunsepi a khyütama phäha ni Pamhnam naw acuna khawh yet cun Abraham üng a pet ve."},{"book":"Kalatih","chapter":"3","verse":"19","text":"Acunüng Thum cun ia ham vai ni? Katnak cun katnaka kyaki ti mdan khaia kyaki. Thum cun khyütam pet Abrahama mjükphyüia pha law däa khäng khaia pawha kyaki. Thum cun khankhawngsä naw ngsä mata kut üng a peta kyaki."},{"book":"Kalatih","chapter":"3","verse":"20","text":"Acunsepi khyang mat däng a bawi üng ngsä mat am hlü ti; Mhnam ta mat däng3:20 :Mhnam mat däng; am acunüng Mhnam amät däng naw biloki.  ni."},{"book":"Kalatih","chapter":"3","verse":"21","text":"Am acunüng Thum naw Pamhnama khyütam he jah tuki aw? Am jah tu! Nghngicim naw xünak a yahnak vai Thum yahkia akya vai sü, khyang naküt naw Thum läklam lü Pamhnama veia ngdüngdai khai su."},{"book":"Kalatih","chapter":"3","verse":"22","text":"Cunsepi cangcim naw, “Khawmdek avan cun katnak johita keha awmki; Jesuh Khritaw jumei phäha yah vai aphu ka a jah yeta khyütam cun jumeiki he üng jah peta kyaki” a ti."},{"book":"Kalatih","chapter":"3","verse":"23","text":"Cunsepi jumeinaka kcün am a pha law ham üng, jumeinak a ngdang law veicäpa Thum naw thawngkyuma mäiha jah küpki."},{"book":"Kalatih","chapter":"3","verse":"24","text":"Acunakyase jumeinak üng Pamhnama veia mi ngdüngdainak vaia, Khritaw am a pha law ham üng Thum naw jah ngkhapüikia kyaki."},{"book":"Kalatih","chapter":"3","verse":"25","text":"Atuh jumeinaka kcün pha lawki. Thum naw am jah ngkhahpüi ti."},{"book":"Kalatih","chapter":"3","verse":"26","text":"Jumnak am Khritaw Jesuh üng Pamhnama ca nami kya bäihki."},{"book":"Kalatih","chapter":"3","verse":"27","text":"Khritaw üng baptican nami khanki; amät Khritaw nami suiawiki ni."},{"book":"Kalatih","chapter":"3","verse":"28","text":"Acunakyase Judah khyang ja khyangmjükce he, m'ya la ä m'ya, nghnumi he la kpamie hngalangnak am awm; Jesuh Khritaw üng nami van pum mata nami kyaki."},{"book":"Kalatih","chapter":"3","verse":"29","text":"Khritawa ka nami kya üng Abrahama mjükphyüi hea kya u lü Pamhnama khyütam nami yah khai."}]}