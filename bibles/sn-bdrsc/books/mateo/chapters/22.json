{"data":[{"book":"Mateo","chapter":"22","verse":"1","text":"Jesu akataurazve kwavari nemifananidzo achiti,"},{"book":"Mateo","chapter":"22","verse":"2","text":"“Umambo hwokudenga hwakafanana namambo akagadzirira mwanakomana wake mutambo wesvitsa."},{"book":"Mateo","chapter":"22","verse":"3","text":"Akatuma varanda vake kuna avo vainge vakakokwa kumutambo kuti vachiuya, asi vakaramba kuuya."},{"book":"Mateo","chapter":"22","verse":"4","text":"“Ipapo akatumazve vamwe varanda achiti, ‘Taurirai vose vakakokwa kuti ndagadzirira mabiko: Ndabaya nzombe nemombe dzakakodzwa uye zvose zvagadzirirwa. Uyai kumutambo wesvitsa.’"},{"book":"Mateo","chapter":"22","verse":"5","text":"“Asi hapana akateerera uye vakaenda mumwe kumunda wake, mumwewo kune rimwe basa rake."},{"book":"Mateo","chapter":"22","verse":"6","text":"Vamwe vavo vakabata varanda vake vakavaitira zvakaipa uye vakavauraya."},{"book":"Mateo","chapter":"22","verse":"7","text":"Mambo akatsamwa kwazvo. Akatuma hondo yake kundoparadza vaurayi vaya uye akapisa guta ravo."},{"book":"Mateo","chapter":"22","verse":"8","text":"“Ipapo akati kuvaranda vake, ‘Mutambo wesvitsa wagadzirirwa asi vaya vandakakoka vakanga vasingakodzeri kuti vauye."},{"book":"Mateo","chapter":"22","verse":"9","text":"Endai kumharadzano dzenzira mundokoka kumutambo ani zvake wamuchawana.’"},{"book":"Mateo","chapter":"22","verse":"10","text":"Saka varanda vakaenda mumigwagwa vakandokokorodza vose vavakagona kuwana, vose vakanaka nevakaipa, uye imba yesvitsa ikazara navakanga vakokwa."},{"book":"Mateo","chapter":"22","verse":"11","text":"“Asi mambo akati apinda kuzoona vakanga vakokwa, akaona munhu imomo akanga asina nguo yesvitsa."},{"book":"Mateo","chapter":"22","verse":"12","text":"Akamubvunza akati, ‘Shamwari, wapinda seiko muno usina nguo yesvitsa?’ Munhu uya akashaya chokureva."},{"book":"Mateo","chapter":"22","verse":"13","text":"“Ipapo mambo akaudza varanda vake akati, ‘Musungei maoko namakumbo mumukande panze, murima, umo muchava nokuchema nokurumanya kwameno.’"},{"book":"Mateo","chapter":"22","verse":"14","text":"“Nokuti vazhinji vakakokwa asi vakasarudzwa vashoma.”"},{"book":"Mateo","chapter":"22","verse":"15","text":"Ipapo vaFarisi vakabuda vakandoronga kuti vamubate namashoko ake."},{"book":"Mateo","chapter":"22","verse":"16","text":"Vakatuma vadzidzi vavo kwaari pamwe chete navaHerodhi. Vakati, “Mudzidzisi, tinoziva kuti muri munhu akarurama uye kuti munodzidzisa nzira yaMwari zviri maererano nechokwadi. Hamutsauswi navanhu nokuti hamutarisi kuti ndivanaani."},{"book":"Mateo","chapter":"22","verse":"17","text":"Tiudzei zvino kuti imi, munoti kudini? Zvakanaka here kutera mutero kuna Kesari kana kuti hazvina?”"},{"book":"Mateo","chapter":"22","verse":"18","text":"Asi Jesu, achiziva kuipa kwavo, akati, “Imi vanyengeri munondiedzereiko?"},{"book":"Mateo","chapter":"22","verse":"19","text":"Ndiratidzei mari inoshandiswa pakutera mutero.” Vakamuvigira dhenari"},{"book":"Mateo","chapter":"22","verse":"20","text":"uye akavabvunza akati, “Ko, mufananidzo uyu ndowaani uye runyoro urwu ndorwaani?”"},{"book":"Mateo","chapter":"22","verse":"21","text":"Vakapindura vakati, “NdezvaKesari.”"},{"book":"Mateo","chapter":"22","verse":"22","text":"Vakati vanzwa izvi, vakashamiswa. Saka vakamusiya vakaenda."},{"book":"Mateo","chapter":"22","verse":"23","text":"Pazuva rimwe chetero vaSadhusi, avo vanoti hakuna kumuka kwavakafa, vakauya kwaari nomubvunzo."},{"book":"Mateo","chapter":"22","verse":"24","text":"Vakati, “Mudzidzisi, Mozisi akatiudza kuti murume akafa asina vana mununʼuna wake anofanira kuwana chirikadzi agomuberekera vana."},{"book":"Mateo","chapter":"22","verse":"25","text":"Zvino pakati pedu paiva navanakomana vomunhu mumwe vanomwe. Wokutanga akawana mukadzi ndokubva iye afa, uye sezvo akanga asina vana, akasiyira mununʼuna wake mukadzi."},{"book":"Mateo","chapter":"22","verse":"26","text":"Zvimwe chetezvo zvakaitika kuno wechipiri nowechitatu kusvikira kuno wechinomwe."},{"book":"Mateo","chapter":"22","verse":"27","text":"Pakupedzisira mukadzi akazofawo."},{"book":"Mateo","chapter":"22","verse":"28","text":"Zvino pakumuka kwavakafa, achava mukadzi waaniko pavanomwe vaya sezvo vose vaiva varume vake?”"},{"book":"Mateo","chapter":"22","verse":"29","text":"Jesu akavapindura akati, “Ndipo pamunorasika ipapo nokuti hamuzivi Magwaro kana simba raMwari."},{"book":"Mateo","chapter":"22","verse":"30","text":"Pakumuka kwavakafa vanhu havawani kana kuwanikwa, vachange vakaita savatumwa kudenga."},{"book":"Mateo","chapter":"22","verse":"31","text":"Asi pane zvokumuka kwavakafa, hamuna kuverenga here zvakarehwa naMwari kwamuri, achiti,"},{"book":"Mateo","chapter":"22","verse":"32","text":"‘Ndini Mwari waAbhurahama naMwari waIsaka naMwari waJakobho’? Haasi Mwari wavakafa asi wavapenyu.”"},{"book":"Mateo","chapter":"22","verse":"33","text":"Vanhu vazhinji vakati vanzwa izvi, vakashamiswa nokudzidzisa kwake."},{"book":"Mateo","chapter":"22","verse":"34","text":"Vanzwa kuti Jesu akanga akunda vaSadhusi, vaFarisi vakaungana pamwe chete."},{"book":"Mateo","chapter":"22","verse":"35","text":"Mumwe wavo aiva nyanzvi pane zvemirayiro akamuedza nomubvunzo achiti,"},{"book":"Mateo","chapter":"22","verse":"36","text":"“Mudzidzisi, ndoupi murayiro mukuru muMurayiro?”"},{"book":"Mateo","chapter":"22","verse":"37","text":"Jesu akapindura akati, “ ‘Ida Ishe Mwari wako nomwoyo wako wose, nomweya wako wose nokufunga kwako kwose.’"},{"book":"Mateo","chapter":"22","verse":"38","text":"Uyu ndiwo murayiro mukuru uye wokutanga."},{"book":"Mateo","chapter":"22","verse":"39","text":"Wechipiri wakafanana nawo unoti, ‘Ida muvakidzani wako sokuda kwaunozviita iwe.’"},{"book":"Mateo","chapter":"22","verse":"40","text":"Murayiro wose naVaprofita zvakabatanidzwa pamirayiro iyi miviri.”"},{"book":"Mateo","chapter":"22","verse":"41","text":"VaFarisi pavakanga vachakaungana pamwe chete, Jesu akavabvunza akati,"},{"book":"Mateo","chapter":"22","verse":"42","text":"“Munofungei nezvaKristu? Mwana waani?”"},{"book":"Mateo","chapter":"22","verse":"43","text":"Akati kwavari, “Ko, zvino sei Dhavhidhi achitaura noMweya akamuti, ‘Ishe’? Nokuti anoti,"},{"book":"Mateo","chapter":"22","verse":"44","text":"“ ‘Ishe akati kuna Ishe wangu:"},{"book":"Mateo","chapter":"22","verse":"45","text":"Zvino kana Dhavhidhi achimuti, ‘Ishe’ angagova mwanakomana wake sei?”"},{"book":"Mateo","chapter":"22","verse":"46","text":"Hapana akagona kutaura shoko rimwe, uye kubva pazuva iroro zvichienda mberi hapana akazoshinga kumubvunza mimwezve mibvunzo."}]}