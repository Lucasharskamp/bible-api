{"data":[{"book":"Łukasza","chapter":"12","verse":"1","text":"Tymczasem wokół Jezusa gromadziły się coraz większe tłumy—były to już tysiące ludzi, którzy z powodu ścisku aż deptali sobie po nogach. On zaś zwrócił się najpierw do uczniów:"},{"book":"Łukasza","chapter":"12","verse":"2","text":"Nie ma bowiem niczego ukrytego, co ostatecznie nie wyszłoby na jaw."},{"book":"Łukasza","chapter":"12","verse":"3","text":"Cokolwiek powiedziano pod osłoną nocy, wyjdzie na jaw z nastaniem dnia, a co powiedziano na ucho, zostanie ogłoszone publicznie."},{"book":"Łukasza","chapter":"12","verse":"4","text":"Mówię wam jak przyjaciołom: Nie bójcie się tych, którzy uśmiercają ciało, lecz nie mogą zrobić nic więcej!"},{"book":"Łukasza","chapter":"12","verse":"5","text":"Powiem wam jednak, przed kim macie czuć trwogę: Lękajcie się Boga, który po śmierci może wtrącić człowieka do piekła! Miejcie dla Niego respekt!"},{"book":"Łukasza","chapter":"12","verse":"6","text":"Ile kosztuje pięć wróbli? Można je kupić już za kilka drobnych monet. A jednak Bóg nie zapomina o żadnym z nich."},{"book":"Łukasza","chapter":"12","verse":"7","text":"Przecież On wie nawet, ile macie włosów na głowie! Nie bójcie się więc! Jesteście dla Niego cenniejsi niż całe stado wróbli."},{"book":"Łukasza","chapter":"12","verse":"8","text":"Mówię wam: Jeśli jakiś człowiek wyzna przed innymi ludźmi, że należy do Mnie, to i Ja, Syn Człowieczy, przyznam się do niego w obecności aniołów Bożych."},{"book":"Łukasza","chapter":"12","verse":"9","text":"Lecz jeśli ktoś wyprze się Mnie wobec ludzi, i Ja się go wyprę przed aniołami Boga."},{"book":"Łukasza","chapter":"12","verse":"10","text":"Jeśli ktoś powiedziałby coś przeciwko Mnie, Synowi Człowieczemu, może otrzymać przebaczenie. Ale jeśli ktoś powiedziałby coś przeciwko Duchowi Świętemu, nie otrzyma przebaczenia."},{"book":"Łukasza","chapter":"12","verse":"11","text":"Gdy jako moi uczniowie będziecie oskarżeni przed przełożonymi synagog lub przed innymi władzami, nie martwcie się o to, jak się bronić i co macie powiedzieć."},{"book":"Łukasza","chapter":"12","verse":"12","text":"Duch Święty pomoże wam wtedy znaleźć właściwe słowa."},{"book":"Łukasza","chapter":"12","verse":"13","text":"Tymczasem ktoś z tłumu zawołał:"},{"book":"Łukasza","chapter":"12","verse":"14","text":"—Przyjacielu! Kto dał Mi prawo rozstrzygania waszych spraw?—odrzekł Jezus."},{"book":"Łukasza","chapter":"12","verse":"15","text":"—Potem, zwracając się do wszystkich, dodał:"},{"book":"Łukasza","chapter":"12","verse":"16","text":"Następnie opowiedział im taką przypowieść:"},{"book":"Łukasza","chapter":"12","verse":"17","text":"Zastanawiał się więc: „Co tu robić? Nie mam gdzie tego pomieścić”."},{"book":"Łukasza","chapter":"12","verse":"18","text":"W końcu wpadł na pomysł: „Już wiem! Zburzę stare magazyny i zbuduję większe. W nich umieszczę tegoroczne zboże i wszystkie inne zbiory."},{"book":"Łukasza","chapter":"12","verse":"19","text":"A gdy to zrobię, usiądę i powiem sobie: ‚No, przyjacielu, zgromadziłeś zapasy na wiele lat. Teraz możesz jeść, pić i używać życia’ ”."},{"book":"Łukasza","chapter":"12","verse":"20","text":"Lecz Bóg rzekł do niego: „Głupcze! Umrzesz jeszcze tej nocy. Komu więc to wszystko zostawisz?”."},{"book":"Łukasza","chapter":"12","verse":"21","text":"Oto przykład głupiego człowieka, który gromadzi majątek na ziemi, a nie jest bogaty przed Bogiem."},{"book":"Łukasza","chapter":"12","verse":"22","text":"Potem, zwracając się do uczniów, Jezus rzekł:"},{"book":"Łukasza","chapter":"12","verse":"23","text":"Życie to nie tylko pokarm i ubranie."},{"book":"Łukasza","chapter":"12","verse":"24","text":"Spójrzcie na ptaki: Nie sieją ziarna, nie magazynują zapasów, a Bóg żywi je! Przecież wy jesteście ważniejsi od ptaków!"},{"book":"Łukasza","chapter":"12","verse":"25","text":"Czy ktokolwiek, poprzez zamartwianie się, potrafi przedłużyć swoje życie choćby o jedną chwilę?"},{"book":"Łukasza","chapter":"12","verse":"26","text":"Jeśli więc nie możecie uczynić tak drobnej rzeczy, to jaki jest sens martwić się o większe sprawy?"},{"book":"Łukasza","chapter":"12","verse":"27","text":"Uczcie się od polnych kwiatów: Nie pracują i nie troszczą się o swój ubiór. A zapewniam was, że nawet król Salomon, w całym swoim przepychu, nie był tak pięknie ubrany jak one."},{"book":"Łukasza","chapter":"12","verse":"28","text":"Jeśli więc Bóg tak wspaniale ubiera polne kwiaty, które dzisiaj kwitną, a jutro więdną i idą na spalenie, to czy tym bardziej nie zatroszczy się o was, nieufni?!"},{"book":"Łukasza","chapter":"12","verse":"29","text":"Nie martwcie się więc o to, co będziecie jeść i pić."},{"book":"Łukasza","chapter":"12","verse":"30","text":"O te sprawy zabiegają poganie. Wasz Ojciec w niebie dobrze wie, że tego potrzebujecie."},{"book":"Łukasza","chapter":"12","verse":"31","text":"Zabiegajcie więc o Jego królestwo, a wtedy Bóg zatroszczy się o pozostałe rzeczy."},{"book":"Łukasza","chapter":"12","verse":"32","text":"Nie lękajcie się, choć jest was niewielu, bo Ojciec w niebie daje królestwo właśnie wam!"},{"book":"Łukasza","chapter":"12","verse":"33","text":"Sprzedajcie to, co posiadacie, i rozdajcie potrzebującym! Wtedy wasze portfele staną się niezniszczalne i wasze bogactwa w niebie będą bezpieczne—nikt się nie włamie, aby je ukraść, i nic ich nie zniszczy."},{"book":"Łukasza","chapter":"12","verse":"34","text":"Gdzie jest wasz skarb, tam będzie wasze serce."},{"book":"Łukasza","chapter":"12","verse":"35","text":"Bądźcie gotowi na mój powrót i czuwajcie—jak słudzy, będący w gotowości, z lampami w rękach"},{"book":"Łukasza","chapter":"12","verse":"36","text":"i oczekujący powrotu swojego pana z uczty weselnej. Gdy przybędzie i zapuka, natychmiast otworzą mu drzwi."},{"book":"Łukasza","chapter":"12","verse":"37-38","text":"A wtedy spotka ich wielki zaszczyt. Zapewniam was: ich pan się przebierze, zaprosi ich do uczty i sam będzie im usługiwał. Bez względu na to, czy przyjdzie o północy, czy nad ranem, wyróżni tych, których zastanie gotowych na jego powrót."},{"book":"Łukasza","chapter":"12","verse":"39","text":"Pomyślcie: Gdyby właściciel domu wiedział, kiedy złodziej przyjdzie go okraść, nie dopuściłby do włamania."},{"book":"Łukasza","chapter":"12","verse":"40","text":"Wy również musicie uważać, bo nie wiecie, kiedy ja, Syn Człowieczy, powrócę!"},{"book":"Łukasza","chapter":"12","verse":"41","text":"—Panie—zapytał Piotr—czy tę opowieść kierujesz tylko do nas, czy do wszystkich?"},{"book":"Łukasza","chapter":"12","verse":"42","text":"—A kim jest ten wierny i mądry sługa—powiedział Jezus—któremu Pan powierzył opiekę nad innymi swoimi sługami, aby dbał o nich w czasie jego nieobecności?"},{"book":"Łukasza","chapter":"12","verse":"43","text":"Nagrodzi go, gdy po powrocie zobaczy dobrze wykonaną pracę."},{"book":"Łukasza","chapter":"12","verse":"44","text":"Z pewnością da mu w zarządzanie cały swój majątek."},{"book":"Łukasza","chapter":"12","verse":"45","text":"Gdyby jednak ten sługa pomyślał sobie: „Nieprędko wróci właściciel, nie muszę się więc go obawiać” i zaczął znęcać się nad powierzonymi sobie ludźmi, zabawiać się i upijać,"},{"book":"Łukasza","chapter":"12","verse":"46","text":"to jego pan powróci w najmniej oczekiwanej chwili. Surowo się z nim wtedy rozprawi i osądzi go wraz z innymi niewiernymi."},{"book":"Łukasza","chapter":"12","verse":"47","text":"Sługę, który znał wymagania właściciela, a nie wykonał ich, spotka większa kara."},{"book":"Łukasza","chapter":"12","verse":"48","text":"Natomiast tego, który ich nie poznał, a też uczynił coś nagannego, spotka mniejsza kara. Im więcej się komuś powierza, tym więcej się od niego wymaga."},{"book":"Łukasza","chapter":"12","verse":"49","text":"—Przyszedłem—mówił dalej Jezus—wzniecić na ziemi ogień i bardzo bym chciał, aby on już zapłonął."},{"book":"Łukasza","chapter":"12","verse":"50","text":"Mam zostać „ochrzczony” i czekam na ten „chrzest” w wielkiej udręce!"},{"book":"Łukasza","chapter":"12","verse":"51","text":"Sądzicie, że przyszedłem przynieść na ziemię pokój? Wręcz przeciwnie—niezgodę!"},{"book":"Łukasza","chapter":"12","verse":"52","text":"Odtąd nawet wśród najbliższych nastąpią podziały: spośród pięciu osób troje poróżni się z dwojgiem, a dwoje z trojgiem;"},{"book":"Łukasza","chapter":"12","verse":"53","text":"ojciec poróżni się z synem, matka z córką, a teściowa z synową."},{"book":"Łukasza","chapter":"12","verse":"54","text":"Następnie rzekł do tłumu:"},{"book":"Łukasza","chapter":"12","verse":"55","text":"Gdy wieje wiatr z południa, mówicie: „Będzie upał”. I to też się sprawdza."},{"book":"Łukasza","chapter":"12","verse":"56","text":"Obłudnicy! Trafnie prognozujecie pogodę po wyglądzie nieba i ziemi, ale działania Boga widocznego w obecnych czasach nie potraficie rozpoznać!"},{"book":"Łukasza","chapter":"12","verse":"57","text":"Dlaczego sami nie rozsądzacie, co jest słuszne?"},{"book":"Łukasza","chapter":"12","verse":"58","text":"Jeśli w drodze do sądu spotkasz się ze swoim oskarżycielem, staraj się załatwić sprawę polubownie. W przeciwnym bowiem razie, sędzia skaże cię i zostaniesz wtrącony do więzienia."},{"book":"Łukasza","chapter":"12","verse":"59","text":"Mówię ci, że nie wyjdziesz stamtąd, aż spłacisz cały dług—co do grosza."}]}