{"data":[{"book":"2 Timothy","chapter":"4","verse":"1","text":"Moi tumike etu hukum di ase, Isor aru Jisu Khrista laga naam te, kun morija-a aru jinda thaka manu khan sobke bisar koribo, aru Tai nijor aru Tai laga rajyo dikhai dibole ahibo:"},{"book":"2 Timothy","chapter":"4","verse":"2","text":"Susamachar kotha prochar koribi; hodai taiyar thakibi; dhorjo kori kene manu khan ke bujhai di thakibi, gali dibi aru mon dangor koridi kene sob sikhai thakibi."},{"book":"2 Timothy","chapter":"4","verse":"3","text":"Kelemane hosa kotha sikhai diya huni bole mon nathaka homoi ahi ase. Kintu nijor laga mangso itcha phale jabo aru taikhan pora huni bole mon kora kotha he bisaribo4.3 1 Tim. 4:1-2; 2 Tim. 3:1-5.,"},{"book":"2 Timothy","chapter":"4","verse":"4","text":"aru hosa kotha pora dur hoi jabo, aru taikhan dristanto khan phale mon ghuri jabo."},{"book":"2 Timothy","chapter":"4","verse":"5","text":"Kintu tumi to sob homoi te nijorke dhorjo kori thakibi. Dukh kosto uthabi; procharok laga kaam koribi; tumike diya kaam pura koribi."},{"book":"2 Timothy","chapter":"4","verse":"6","text":"Kelemane, moi to hoile bolidan diya nisena nijor jibon chari dibole homoi punchi kene ase4.6 Num. 28:7.."},{"book":"2 Timothy","chapter":"4","verse":"7","text":"Moi para tak bhal lorai te bhal pora lorai korise; moi polai thaka khotom kori loise; moi biswas rakhise4.7 Acts 20:24.."},{"book":"2 Timothy","chapter":"4","verse":"8","text":"Etiya pora moi karone dharmikta laga mukut rakhi dikene ase, juntu Probhu, kun dharmik bisar-korta ase, Tai pora moike utu dinte dibo, aru khali moike he nohoi, kintu sob jonke kunkhan Tai wapas aha din ke bisi asha pora rukhi ase."},{"book":"2 Timothy","chapter":"4","verse":"9","text":"Moi logote joldi ahibole tumi para tak moi logote ahibole kosis koribi,"},{"book":"2 Timothy","chapter":"4","verse":"10","text":"kelemane Demas to amike charise, etu yug ke morom hoija karone aru tai Thessalonica sheher te jai jaise, Crescens bhi Galatia te, aru Titus bhi Dalmatia te."},{"book":"2 Timothy","chapter":"4","verse":"11","text":"Khali Luke ekla moi logote ase. Tumi logote Mark ke bhi loi kene anibi, kelemane tai porisorja laga kaam te moi nimite bisi bhal ase."},{"book":"2 Timothy","chapter":"4","verse":"12","text":"Kintu Tychicus ke moi Ephesus sheher te pathaise."},{"book":"2 Timothy","chapter":"4","verse":"13","text":"Tumi aha homoi te Troas te thaka Carpus logote moi pora chari diya kapra khan, kitab khan aru etu sob pora uporte kitab likha chamra khan ani dibi."},{"book":"2 Timothy","chapter":"4","verse":"14","text":"Alexander, jun luha bostu bona manu ase, tai pora amike bisi biya kaam korise. Tai laga kaam hisab te Probhu pora ghurai dibo4.14 Psa. 28:4; Rom. 12:9.."},{"book":"2 Timothy","chapter":"4","verse":"15","text":"Tumi bhi tai logot pora nijorke hoshiar kori lobi, kele koile tai amikhan laga kotha ke bisi apatti korise."},{"book":"2 Timothy","chapter":"4","verse":"16","text":"Moi nijor laga prothom sakhi diya te, kun bhi moi logote khara kora nai, sob moike chari dise. Isor pora morom kori kene taikhan uporte etu ghurai nadibi."},{"book":"2 Timothy","chapter":"4","verse":"17","text":"Kintu Probhu moi logote te thakikena moike takot dise, etu nimite moi Porjati majot te susamachar hunai dise. Etu nimite moike bagh laga mukh pora bachai loise."},{"book":"2 Timothy","chapter":"4","verse":"18","text":"Probhu pora biya kaam sob pora moike udhar koribo aru moike bachai loi kene Tai laga sorgo rajyote loijabo. Taike he hodai-hodai nimite mohima thakibi. Amen."},{"book":"2 Timothy","chapter":"4","verse":"19","text":"Priscilla aru Aquila, aru Onesiphorus laga ghor-manu khan sobke salam janai dibi."},{"book":"2 Timothy","chapter":"4","verse":"20","text":"Erastus to Corinth sheher te thaki jaise, kintu Trophimus ke ami Miletus sheher te chari dise kele koile tai bemar thakise."},{"book":"2 Timothy","chapter":"4","verse":"21","text":"Thanda din naha age te tumi yate ahibole kosis koribi. Eubulus pora tumike, aru Pudens, aru Linus, Claudia, aru sob bhai khan ke salam di ase."},{"book":"2 Timothy","chapter":"4","verse":"22","text":"Probhu tumi laga atma logote thakibi. Isor laga anugrah sob logote thakibi."}]}