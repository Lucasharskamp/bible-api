{"data":[{"book":"philipinaḥ","chapter":"1","verse":"1","text":"paulatīmathināmānau yīśukhrīṣṭasya dāsau philipinagarasthān khrīṣṭayīśoḥ sarvvān pavitralokān samiteradhyakṣān paricārakāṁśca prati patraṁ likhataḥ|"},{"book":"philipinaḥ","chapter":"1","verse":"2","text":"asmākaṁ tāta īśvaraḥ prabhu ryīśukhrīṣṭaśca yuṣmabhyaṁ prasādasya śānteśca bhogaṁ deyāstāṁ|"},{"book":"philipinaḥ","chapter":"1","verse":"3","text":"ahaṁ nirantaraṁ nijasarvvaprārthanāsu yuṣmākaṁ sarvveṣāṁ kṛte sānandaṁ prārthanāṁ kurvvan"},{"book":"philipinaḥ","chapter":"1","verse":"4","text":"yati vārān yuṣmākaṁ smarāmi tati vārān ā prathamād adya yāvad"},{"book":"philipinaḥ","chapter":"1","verse":"5","text":"yuṣmākaṁ susaṁvādabhāgitvakāraṇād īśvaraṁ dhanyaṁ vadāmi|"},{"book":"philipinaḥ","chapter":"1","verse":"6","text":"yuṣmanmadhye yenottamaṁ karmma karttum ārambhi tenaiva yīśukhrīṣṭasya dinaṁ yāvat tat sādhayiṣyata ityasmin dṛḍhaviśvāso mamāste|"},{"book":"philipinaḥ","chapter":"1","verse":"7","text":"yuṣmān sarvvān adhi mama tādṛśo bhāvo yathārtho yato'haṁ kārāvasthāyāṁ pratyuttarakaraṇe susaṁvādasya prāmāṇyakaraṇe ca yuṣmān sarvvān mayā sārddham ekānugrahasya bhāgino matvā svahṛdaye dhārayāmi|"},{"book":"philipinaḥ","chapter":"1","verse":"8","text":"aparam ahaṁ khrīṣṭayīśoḥ snehavat snehena yuṣmān kīdṛśaṁ kāṅkṣāmi tadadhīśvaro mama sākṣī vidyate|"},{"book":"philipinaḥ","chapter":"1","verse":"9","text":"mayā yat prārthyate tad idaṁ yuṣmākaṁ prema nityaṁ vṛddhiṁ gatvā"},{"book":"philipinaḥ","chapter":"1","verse":"10","text":"jñānasya viśiṣṭānāṁ parīkṣikāyāśca sarvvavidhabuddhe rbāhulyaṁ phalatu,"},{"book":"philipinaḥ","chapter":"1","verse":"11","text":"khrīṣṭasya dinaṁ yāvad yuṣmākaṁ sāralyaṁ nirvighnatvañca bhavatu, īśvarasya gauravāya praśaṁsāyai ca yīśunā khrīṣṭena puṇyaphalānāṁ pūrṇatā yuṣmabhyaṁ dīyatām iti|"},{"book":"philipinaḥ","chapter":"1","verse":"12","text":"he bhrātaraḥ, māṁ prati yad yad ghaṭitaṁ tena susaṁvādapracārasya bādhā nahi kintu vṛddhireva jātā tad yuṣmān jñāpayituṁ kāmaye'haṁ|"},{"book":"philipinaḥ","chapter":"1","verse":"13","text":"aparam ahaṁ khrīṣṭasya kṛte baddho'smīti rājapuryyām anyasthāneṣu ca sarvveṣāṁ nikaṭe suspaṣṭam abhavat,"},{"book":"philipinaḥ","chapter":"1","verse":"14","text":"prabhusambandhīyā aneke bhrātaraśca mama bandhanād āśvāsaṁ prāpya varddhamānenotsāhena niḥkṣobhaṁ kathāṁ pracārayanti|"},{"book":"philipinaḥ","chapter":"1","verse":"15","text":"kecid dveṣād virodhāccāpare kecicca sadbhāvāt khrīṣṭaṁ ghoṣayanti;"},{"book":"philipinaḥ","chapter":"1","verse":"16","text":"ye virodhāt khrīṣṭaṁ ghoṣayanti te pavitrabhāvāt tanna kurvvanto mama bandhanāni bahutaraklośadāyīni karttum icchanti|"},{"book":"philipinaḥ","chapter":"1","verse":"17","text":"ye ca premnā ghoṣayanti te susaṁvādasya prāmāṇyakaraṇe'haṁ niyukto'smīti jñātvā tat kurvvanti|"},{"book":"philipinaḥ","chapter":"1","verse":"18","text":"kiṁ bahunā? kāpaṭyāt saralabhāvād vā bhavet, yena kenacit prakāreṇa khrīṣṭasya ghoṣaṇā bhavatītyasmin aham ānandāmyānandiṣyāmi ca|"},{"book":"philipinaḥ","chapter":"1","verse":"19","text":"yuṣmākaṁ prārthanayā yīśukhrīṣṭasyātmanaścopakāreṇa tat mannistārajanakaṁ bhaviṣyatīti jānāmi|"},{"book":"philipinaḥ","chapter":"1","verse":"20","text":"tatra ca mamākāṅkṣā pratyāśā ca siddhiṁ gamiṣyati phalato'haṁ kenāpi prakāreṇa na lajjiṣye kintu gate sarvvasmin kāle yadvat tadvad idānīmapi sampūrṇotsāhadvārā mama śarīreṇa khrīṣṭasya mahimā jīvane maraṇe vā prakāśiṣyate|"},{"book":"philipinaḥ","chapter":"1","verse":"21","text":"yato mama jīvanaṁ khrīṣṭāya maraṇañca lābhāya|"},{"book":"philipinaḥ","chapter":"1","verse":"22","text":"kintu yadi śarīre mayā jīvitavyaṁ tarhi tat karmmaphalaṁ phaliṣyati tasmāt kiṁ varitavyaṁ tanmayā na jñāyate|"},{"book":"philipinaḥ","chapter":"1","verse":"23","text":"dvābhyām ahaṁ sampīḍye, dehavāsatyajanāya khrīṣṭena sahavāsāya ca mamābhilāṣo bhavati yatastat sarvvottamaṁ|"},{"book":"philipinaḥ","chapter":"1","verse":"24","text":"kintu dehe mamāvasthityā yuṣmākam adhikaprayojanaṁ|"},{"book":"philipinaḥ","chapter":"1","verse":"25","text":"aham avasthāsye yuṣmābhiḥ sarvvaiḥ sārddham avasthitiṁ kariṣye ca tayā ca viśvāse yuṣmākaṁ vṛddhyānandau janiṣyete tadahaṁ niścitaṁ jānāmi|"},{"book":"philipinaḥ","chapter":"1","verse":"26","text":"tena ca matto'rthato yuṣmatsamīpe mama punarupasthitatvāt yūyaṁ khrīṣṭena yīśunā bahutaram āhlādaṁ lapsyadhve|"},{"book":"philipinaḥ","chapter":"1","verse":"27","text":"yūyaṁ sāvadhānā bhūtvā khrīṣṭasya susaṁvādasyopayuktam ācāraṁ kurudhvaṁ yato'haṁ yuṣmān upāgatya sākṣāt kurvvan kiṁ vā dūre tiṣṭhan yuṣmākaṁ yāṁ vārttāṁ śrotum icchāmi seyaṁ yūyam ekātmānastiṣṭhatha, ekamanasā susaṁvādasambandhīyaviśvāsasya pakṣe yatadhve, vipakṣaiśca kenāpi prakāreṇa na vyākulīkriyadhva iti|"},{"book":"philipinaḥ","chapter":"1","verse":"28","text":"tat teṣāṁ vināśasya lakṣaṇaṁ yuṣmākañceśvaradattaṁ paritrāṇasya lakṣaṇaṁ bhaviṣyati|"},{"book":"philipinaḥ","chapter":"1","verse":"29","text":"yato yena yuṣmābhiḥ khrīṣṭe kevalaviśvāsaḥ kriyate tannahi kintu tasya kṛte kleśo'pi sahyate tādṛśo varaḥ khrīṣṭasyānurodhād yuṣmābhiḥ prāpi,"},{"book":"philipinaḥ","chapter":"1","verse":"30","text":"tasmāt mama yādṛśaṁ yuddhaṁ yuṣmābhiradarśi sāmprataṁ śrūyate ca tādṛśaṁ yuddhaṁ yuṣmākam api bhavati|"}]}