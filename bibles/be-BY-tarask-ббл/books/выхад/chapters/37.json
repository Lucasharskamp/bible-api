{"data":[{"book":"ВЫХАД","chapter":"37","verse":"1","text":"І зрабіў Вэсэлііл каўчэг з дрэва сітым: даўжыня яго два локці з палавінаю, шырыня яго паўтара локця і вышыня Яго паўтара локця;"},{"book":"ВЫХАД","chapter":"37","verse":"2","text":"і абклаў яго чыстым золатам зь сярэдзіны і звонку і зрабіў вакол яго залаты вянок;"},{"book":"ВЫХАД","chapter":"37","verse":"3","text":"і выліў для яго чатыры колцы залатыя, на чатырох ніжніх кутках яго: па два колцы з аднаго боку яго, і два колцы з другога боку яго."},{"book":"ВЫХАД","chapter":"37","verse":"4","text":"І зрабіў жэрдкі з дрэва сітым і абклаў іх золатам;"},{"book":"ВЫХАД","chapter":"37","verse":"5","text":"і ўклаў жэрдкі ў колцы, па баках каўчэга, каб насіць каўчэг."},{"book":"ВЫХАД","chapter":"37","verse":"6","text":"І зрабіў века з чыстага золата: даўжыня яго два локці з палавінаю, а шырыня паўтара локця."},{"book":"ВЫХАД","chapter":"37","verse":"7","text":"І зрабіў двух херувімаў з золата: чаканнага вырабу зрабіў іх на абодвух канцах века,"},{"book":"ВЫХАД","chapter":"37","verse":"8","text":"аднаго херувіма з аднаго канца, а другога херувіма з другога канца: пукатымі зь века зрабіў херувімаў з абодвух канцоў яго;"},{"book":"ВЫХАД","chapter":"37","verse":"9","text":"і былі херувімы раскрыленыя ўгору і пакрывалі крыламі сваімі века, а тварамі сваімі былі павернутыя адзін да аднаго; херувімы былі тварамі да века."},{"book":"ВЫХАД","chapter":"37","verse":"10","text":"І зрабіў стол з дрэва сітым даўжынёю ў два локці, шырынёю ў локаць і вышынёю ў паўтара локця,"},{"book":"ВЫХАД","chapter":"37","verse":"11","text":"і абклаў яго золатам чыстым, і зрабіў вакол яго залаты вянок;"},{"book":"ВЫХАД","chapter":"37","verse":"12","text":"і зрабіў вакол яго сьценкі ў далоню і зрабіў залаты вянок каля сьценак яго;"},{"book":"ВЫХАД","chapter":"37","verse":"13","text":"і выліў для яго чатыры колцы залатыя і ўмацаваў колцы на чатырох кутах, каля чатырох ножак яго:"},{"book":"ВЫХАД","chapter":"37","verse":"14","text":"пры сьценках былі колцы, каб укладваць жэрдкі і насіць стол;"},{"book":"ВЫХАД","chapter":"37","verse":"15","text":"і зрабіў жэрдкі з дрэва сітым і абклаў іх золатам, каб насіць стол."},{"book":"ВЫХАД","chapter":"37","verse":"16","text":"Потым зрабіў посуд да стала: міскі, кадзільніцы, кубкі і чары, каб паліваць зь іх, з чыстага золата."},{"book":"ВЫХАД","chapter":"37","verse":"17","text":"І зрабіў сьвяцільню з золата чыстага, чаканную зрабіў сьвяцільню; сьцябло яе, галіны яе, чарачкі яе, яблыкі яе і кветкі яе выходзілі зь яе;"},{"book":"ВЫХАД","chapter":"37","verse":"18","text":"шэсьць галін выходзіла з бакоў яе: тры галіны сьвяцільні з аднаго боку яе і тры галіны сьвяцільні з другога боку яе;"},{"book":"ВЫХАД","chapter":"37","verse":"19","text":"тры чарачкі былі накшталт міндальнай кветкі, яблык і кветкі на адной галінцы, і тры чарачкі накшталт міндальнай кветкі, яблык і кветкі на другой галінцы: так на ўсіх шасьці галінках, што выходзяць зь сьвяцільні;"},{"book":"ВЫХАД","chapter":"37","verse":"20","text":"а на сьцябле сьвяцільні было чатыры чарачкі накшталт міндальнай кветкі зь яблыкамі і кветкамі;"},{"book":"ВЫХАД","chapter":"37","verse":"21","text":"у шасьці галінак, што выходзяць зь яе, яблык пад першымі дзьвюма галінкамі, і яблык пад другімі дзьвюма галінкамі, і яблык пад трэцімі дзьвюма галінкамі;"},{"book":"ВЫХАД","chapter":"37","verse":"22","text":"яблыкі і галінкі іх выходзілі зь яе; уся яна была чаканная, цэльная, з чыстага золата."},{"book":"ВЫХАД","chapter":"37","verse":"23","text":"І зрабіў да яе сем лампад, і абцужкі да яе і латкі да яе, з чыстага золата;"},{"book":"ВЫХАД","chapter":"37","verse":"24","text":"з таланту чыстага золата зрабіў яе з усімі прыладамі яе."},{"book":"ВЫХАД","chapter":"37","verse":"25","text":"І зрабіў ахвярнік дымленьня з дрэва сітым; даўжыня яго локаць, і шырыня яго локаць, чатырохкутны, вышыня яго два локці; зь яго выходзілі рогі яго;"},{"book":"ВЫХАД","chapter":"37","verse":"26","text":"і абклаў яго чыстым золатам, верх яго і бакі яго вакол і рогі яго, і зрабіў да яго залаты вянок вакол;"},{"book":"ВЫХАД","chapter":"37","verse":"27","text":"пад вянком яго на двух кутах яго зрабіў два колцы залатыя, абапал яго зрабіў іх, каб укладваць у іх жэрдкі і насіць яго;"},{"book":"ВЫХАД","chapter":"37","verse":"28","text":"жэрдкі зрабіў з дрэва сітым і абклаў іх золатам."},{"book":"ВЫХАД","chapter":"37","verse":"29","text":"І зрабіў міра на сьвяшчэннае памазаньне і дымленьне пахучае, чыстае, ад умельства таго, хто складвае масьці."}]}