{"data":[{"book":"Jezussirach","chapter":"36","verse":"1","text":"Red ons, God van het heelal, En boezem alle naties schrik voor U in;"},{"book":"Jezussirach","chapter":"36","verse":"2","text":"Hef uw hand op tegen het vreemde volk, Opdat zij uw machtige daden aanschouwen."},{"book":"Jezussirach","chapter":"36","verse":"3","text":"Zoals Gij hùn uw heiligheid getoond hebt in òns, Laat òns zo uw heerlijkheid zien in hén:"},{"book":"Jezussirach","chapter":"36","verse":"4","text":"Opdat zij erkennen, zoals wij het weten, Dat er geen God is buiten U!"},{"book":"Jezussirach","chapter":"36","verse":"5","text":"Vernieuw de tekenen, herhaal uw wonderen, Verheerlijk uw hand, maak sterk uw arm;"},{"book":"Jezussirach","chapter":"36","verse":"6","text":"Wek uw gramschap op, stort uw toorn uit, Buig den vijand, stoot den tegenstander terug."},{"book":"Jezussirach","chapter":"36","verse":"7","text":"Verhaast het einde, de tijd van uw komst; Want wie zal U zeggen: Wat doet Gij?"},{"book":"Jezussirach","chapter":"36","verse":"9","text":"Verpletter het hoofd van de vorsten van Moab, Dat zeggen durft: Niemand hoger dan ik!"},{"book":"Jezussirach","chapter":"36","verse":"10","text":"Roep alle stammen van Jakob terug, Opdat ze hun erfdeel bezitten als vroeger;"},{"book":"Jezussirach","chapter":"36","verse":"11","text":"Erbarm U over het volk, dat naar U wordt genoemd: Over Israël, dat Gij als eerstgeborene hebt verkoren."},{"book":"Jezussirach","chapter":"36","verse":"12","text":"Ontferm U over uw heilige stad, Jerusalem, de plaats van uw woning;"},{"book":"Jezussirach","chapter":"36","verse":"13","text":"Vervul de Sion met uw majesteit, En uw tempel met uw glorie!"},{"book":"Jezussirach","chapter":"36","verse":"14","text":"Leg getuigenis af voor den eersteling uwer schepping, Vervul de profetie, in uw Naam gesproken;"},{"book":"Jezussirach","chapter":"36","verse":"15","text":"Geef het loon aan hen, die op U vertrouwen, En laat uw profeten waarachtig worden bevonden."},{"book":"Jezussirach","chapter":"36","verse":"16","text":"Luister naar het gebed van uw dienaren, Naar Aärons zegen over uw volk;"},{"book":"Jezussirach","chapter":"36","verse":"17","text":"Dan zullen al de grenzen der aarde weten, Dat Gij God zijt voor eeuwig!"},{"book":"Jezussirach","chapter":"36","verse":"18","text":"De keel neemt iedere spijze aan, Maar de ene spijs is beter dan de andere;"},{"book":"Jezussirach","chapter":"36","verse":"19","text":"Het gehemelte proeft het lekkere wild, Een verstandig hart de verleidelijke leugen."},{"book":"Jezussirach","chapter":"36","verse":"20","text":"Een arglistig hart brengt droefheid, Maar een verstandig man weet er zich tegen te weren."},{"book":"Jezussirach","chapter":"36","verse":"21","text":"Een vrouw neemt iederen man; Maar de ene vrouw is beter dan de andere."},{"book":"Jezussirach","chapter":"36","verse":"22","text":"De schoonheid van een vrouw brengt vreugde op het gelaat, En gaat alle weelde der ogen te boven;"},{"book":"Jezussirach","chapter":"36","verse":"23","text":"Heeft ze daarbij een zachte tong, Dan is haar man de gelukkigste mens."},{"book":"Jezussirach","chapter":"36","verse":"24","text":"Wie een vrouw neemt, wint een kostbaar goed, Een hulp hem gelijk, een zuil om te steunen."},{"book":"Jezussirach","chapter":"36","verse":"25","text":"Zonder omheining wordt de wijngaard verwoest; Zonder vrouw dwaalt men doelloos rond."},{"book":"Jezussirach","chapter":"36","verse":"26","text":"Wie zal er vertrouwen op een legerbende, Die rondtrekt van stad tot stad?"},{"book":"Jezussirach","chapter":"36","verse":"27","text":"Zo is de man, die geen tehuis heeft; Hij legt zich neer, waar de nacht hem verrast."}]}