{"data":[{"book":"5 Moseboken","chapter":"18","verse":"1","text":"Prästerna, leviterna – alla av Levi stam, ska inte ha någon arvedel med Israel. De ska äta av Herrens (Jahves) eldsoffer och hans arvedel."},{"book":"5 Moseboken","chapter":"18","verse":"2","text":"De ska inte ha något arv bland sina bröder [4 Mos 26:62; Jos 13:14; 14:4-5; 21]. Herren (Jahve) är deras arvedel, så som han har talat till dem [5 Mos 10:9; 2 Mos 32:25-29; Jos 18:7]."},{"book":"5 Moseboken","chapter":"18","verse":"3","text":"Detta ska vara prästernas legala del från folket, från dem som offrar ett offer, om det är en oxe eller får, som de ska ge till prästen – skuldran, de två käkbenen och magen."},{"book":"5 Moseboken","chapter":"18","verse":"4","text":"Förstlingsfrukten av deras säd, av deras vin och av deras olja och det första av ullen från deras får ska de ge till dem."},{"book":"5 Moseboken","chapter":"18","verse":"5","text":"För Herren (Jahve) din Gud (Elohim) har utvalt dem från alla stammar till att stå och betjäna i Herrens (Jahves) namn, honom (Levi) och hans söner för evigt [5 Mos 33:8-11]."},{"book":"5 Moseboken","chapter":"18","verse":"6","text":"Och när en levit kommer från någon av dina portar [dina städer med murar] i hela Israel där han bor, och kommer av egen vilja (sin själs önskan) till platsen som Herren (Jahve) ska utvälja [5 Mos 12:4-7],"},{"book":"5 Moseboken","chapter":"18","verse":"7","text":"då ska han betjäna i Herrens (Jahves) hans Guds (Elohims) namn, som alla hans bröder leviterna gör som står där inför Herrens (Jahves) ansikte."},{"book":"5 Moseboken","chapter":"18","verse":"8","text":"De ska ha samma del (lika stora portioner) att äta, oberoende av deras fäders ägodelar."},{"book":"5 Moseboken","chapter":"18","verse":"9","text":"När du kommer in i det land som Herren (Jahve) din Gud (Elohim) ger dig, ska du inte lära dig att göra efter dessa länders styggelser."},{"book":"5 Moseboken","chapter":"18","verse":"10","text":"Man ska hos dig inte finna någon som låter sin son eller dotter gå genom eld [5 Mos 12:30-31], någon som använder spådom [2 Mos 7:11; Hes 21:21], en siare eller en trollkarl eller en magiker."},{"book":"5 Moseboken","chapter":"18","verse":"11","text":"Ingen som utför andebesvärjelser, inget medium som frågar förtroliga andar [demoner som förställer sig och talar för den döde], spiritist (spåman) eller en som kallar på döda andar [1 Sam 28]."},{"book":"5 Moseboken","chapter":"18","verse":"12","text":"Vemhelst som gör dessa ting är en styggelse för Herren (Jahve) och på grund av dessa styggelser driver Herren (Jahve) din Gud (Elohim) ut dem från ditt ansikte (ut ur din åsyn)."},{"book":"5 Moseboken","chapter":"18","verse":"13","text":"Du ska vara helhjärtad (uppriktig, fullkomlig) med (tillsammans med) Herren (Jahve) din Gud (Elohim)."},{"book":"5 Moseboken","chapter":"18","verse":"14","text":"Dessa länder, som du ska besätta (inta), lyssnar till siare och till spåmän. Men Herren (Jahve) din Gud (Elohim) har inte tillåtit dig att göra sådant."},{"book":"5 Moseboken","chapter":"18","verse":"15","text":"Herren, din Gud, ska låta en profet uppstå åt dig bland ditt folk, av dina bröder, en som är lik mig [Mose]. Lyssna på honom. [Jesus är denna profet, han uppfyllde denna profetia femtonhundra år senare, se Apg 3:22-23; 7:37.]"},{"book":"5 Moseboken","chapter":"18","verse":"16","text":"Det var om detta du [Israels folk] bad Herren, din Gud, när ni var församlade vid [berget] Horeb [5 Mos 1:6]. Du sade: ”Jag vill inte höra Herrens, min Guds, röst igen, och denna väldiga eld vill jag inte mera se, för då kommer jag att dö.”"},{"book":"5 Moseboken","chapter":"18","verse":"17","text":"Herren sade till mig: ”Vad de säger är riktigt."},{"book":"5 Moseboken","chapter":"18","verse":"18","text":"Jag ska låta en profet uppstå åt dem bland deras bröder, en som är lik dig, och jag ska lägga mina ord i hans mun, och han ska tala till dem allt vad jag befaller honom."},{"book":"5 Moseboken","chapter":"18","verse":"19","text":"Och det skall ske att vemhelst som inte lyssnar till mina ord som han ska tala i mitt namn, av honom ska jag utkräva det."},{"book":"5 Moseboken","chapter":"18","verse":"20","text":"Men den profet som talar ett förmätet ord i mitt namn, som jag inte har befallt honom att tala eller som talar i namnet av andra gudar, den profeten ska dö.”"},{"book":"5 Moseboken","chapter":"18","verse":"21","text":"Och om du säger i ditt hjärta: ”Hur ska jag veta om det är ett ord som Herren (Jahve) inte har talat”?"},{"book":"5 Moseboken","chapter":"18","verse":"22","text":"När en profet talar i Herrens (Jahves) namn, om det inte sker och går i uppfyllelse, är det något som Herren (Jahve) inte har talat. Profeten har talat förmätet, du ska inte vara rädd för honom."}]}