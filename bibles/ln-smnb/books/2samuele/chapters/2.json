{"data":[{"book":"2 Samuele","chapter":"2","verse":"1","text":"Sima na yango, Davidi atunaki Yawe :"},{"book":"2 Samuele","chapter":"2","verse":"2","text":"Boye Davidi akendeki kuna elongo na basi na ye mibale : Ayinoami, moto ya Jizireyeli ; mpe Abigayili, mwasi oyo akufisaki mobali na ye ya liboso, Nabali, moto ya Karimeli."},{"book":"2 Samuele","chapter":"2","verse":"3","text":"Davidi amemaki lisusu mibali oyo bazalaki elongo na ye, moko na moko elongo na libota na ye ; mpe bavandaki na bingumba ya Ebron mpe na bamboka na yango ya mike."},{"book":"2 Samuele","chapter":"2","verse":"4","text":"Bongo bato ya Yuda bayaki na Ebron mpe bapakolaki kuna Davidi mafuta mpo ete akoma mokonzi ya libota ya Yuda."},{"book":"2 Samuele","chapter":"2","verse":"5","text":"Davidi atindaki bantoma mpo na koloba na bato ya Yabeshi ya Galadi : « Tika ete Yawe apambola bino na ndenge botalisaki motema malamu epai ya nkolo na bino, Saulo, mpe na ndenge bokundaki ye !"},{"book":"2 Samuele","chapter":"2","verse":"6","text":"Tika ete Yawe atalisa bino sik’oyo bolamu mpe boyengebene ! Lokola bosalaki bongo, ngai mpe nakotalisa bino bolamu yango kaka."},{"book":"2 Samuele","chapter":"2","verse":"7","text":"Sik’oyo, bozala makasi mpe boyika mpiko, pamba te nkolo na bino, Saulo, akufi. Kasi boyeba mpe ete bato ya Yuda bapakoli ngai mafuta mpo ete nakoma mokonzi na bango. »"},{"book":"2 Samuele","chapter":"2","verse":"8","text":"Na tango wana, Abineri, mwana mobali ya Neri, mokonzi ya basoda ya Saulo, azwaki Ishi-Bosheti, mwana mobali ya Saulo, mpe amemaki ye na Maanayimi."},{"book":"2 Samuele","chapter":"2","verse":"9","text":"Akomisaki ye mokonzi ya Galadi, ya bato ya Ashuri mpe ya Jizireyeli, ya Efrayimi, ya Benjame mpe ya Isalaele mobimba."},{"book":"2 Samuele","chapter":"2","verse":"10","text":"Ishi-Bosheti, mwana mobali ya Saulo, azalaki na mibu tuku minei ya mbotama tango akomaki mokonzi ya Isalaele, mpe akonzaki mibu mibale. Kasi libota ya Yuda ekanganaki na Davidi."},{"book":"2 Samuele","chapter":"2","verse":"11","text":"Davidi asalaki mibu sambo na sanza motoba na Ebron lokola mokonzi ya libota ya Yuda."},{"book":"2 Samuele","chapter":"2","verse":"12","text":"Abineri, mwana mobali ya Neri, elongo na bato ya Ishi-Bosheti, mwana mobali ya Saulo, babimaki wuta na Maanayimi mpo na kokende na Gabaoni."},{"book":"2 Samuele","chapter":"2","verse":"13","text":"Joabi, mwana mobali ya Tseruya, elongo na basali ya Davidi, bango mpe babimaki mpe bakutanaki na bato ya Abineri pene ya liziba ya Gabaoni : bamoko bazalaki na ngambo moko ya liziba, mpe bamosusu, na ngambo mosusu."},{"book":"2 Samuele","chapter":"2","verse":"14","text":"Abineri alobaki na Joabi :"},{"book":"2 Samuele","chapter":"2","verse":"15","text":"Boye, wana batelemaki mpe batangaki bango, emonanaki motango oyo : zomi na mibale mpo na libota ya Benjame mpe Ishi-Bosheti, mwana mobali ya Saulo ; mpe zomi na mibale kati na basali ya Davidi."},{"book":"2 Samuele","chapter":"2","verse":"16","text":"Moko na moko asimbaki monguna na ye na moto mpe atobolaki ye mopanga na mopanzi ; mpe bango nyonso bakweyaki nzela moko. Bongo babengaki esika yango ya Gabaoni : Elikati-Atsurimi2.16 Elikati-Atsurimi elakisi : Esika ya bambeli.."},{"book":"2 Samuele","chapter":"2","verse":"17","text":"Etumba ya mokolo wana ezalaki makasi penza. Basali ya Davidi balongaki Abineri elongo na bato ya Isalaele."},{"book":"2 Samuele","chapter":"2","verse":"18","text":"Bana mibali misato ya Tseruya bazalaki wana : Joabi, Abishayi mpe Asaeli. Asaeli azalaki mbangu lokola mboloko ya zamba."},{"book":"2 Samuele","chapter":"2","verse":"19","text":"Asaeli alandaki Abineri na molende penza mpe atikalaki kobaluka te, ezala na ngambo ya loboko ya mobali to ya loboko ya mwasi."},{"book":"2 Samuele","chapter":"2","verse":"20","text":"Tango Abineri abalukaki mpo na kotala na sima, atunaki :"},{"book":"2 Samuele","chapter":"2","verse":"21","text":"Abineri alobaki na ye :"},{"book":"2 Samuele","chapter":"2","verse":"22","text":"Boye Abineri alobaki lisusu na Asaeli :"},{"book":"2 Samuele","chapter":"2","verse":"23","text":"Kasi lokola Asaeli aboyaki kotika kolanda ye, Abineri atubaki Asaeli songe ya likonga na ye na libumu ; mpe likonga ebimaki ye na mokongo. Asaeli akweyaki mpe akufaki wana. Moto nyonso oyo azalaki kokoma na esika oyo Asaeli akweyaki mpe akufaki azalaki kotelema."},{"book":"2 Samuele","chapter":"2","verse":"24","text":"Joabi mpe Abishayi balandaki Abineri ; mpe wana moyi ezalaki kolala, bakomaki na etando ya Ama oyo etalani na Guya, na nzela oyo ekenda na esobe ya Gabaoni."},{"book":"2 Samuele","chapter":"2","verse":"25","text":"Bato ya Benjame basanganaki sima na Abineri, basalaki lisanga mpe batelemaki na songe ya ngomba moko ya moke."},{"book":"2 Samuele","chapter":"2","verse":"26","text":"Abineri abelelaki na Joabi :"},{"book":"2 Samuele","chapter":"2","verse":"27","text":"Joabi azongisaki :"},{"book":"2 Samuele","chapter":"2","verse":"28","text":"Boye Joabi abetaki kelelo, mpe bato nyonso batelemaki, batikaki kolanda Isalaele mpe babundaki lisusu te."},{"book":"2 Samuele","chapter":"2","verse":"29","text":"Na butu wana nyonso, Abineri mpe bato na ye nyonso batambolaki na etando ya Araba, balekaki Yordani, bakatisaki Bitironi mobimba mpe bakomaki na Maanayimi."},{"book":"2 Samuele","chapter":"2","verse":"30","text":"Joabi atikaki kolanda Abineri mpe azongaki, asangisaki bato na ye nyonso : emonanaki ete bato ya Davidi zomi na libwa kaka nde bazangaki, bakisa Asaeli."},{"book":"2 Samuele","chapter":"2","verse":"31","text":"Kasi bato ya Davidi babomaki bato ya Benjame nkama misato na tuku motoba oyo bazalaki elongo na Abineri."},{"book":"2 Samuele","chapter":"2","verse":"32","text":"Bakamataki Asaeli mpe bakundaki ye kati na kunda ya tata na ye, na Beteleemi. Bongo Joabi mpe bato na ye batambolaki butu mobimba mpe bakomaki na Ebron na tongo-tongo."}]}