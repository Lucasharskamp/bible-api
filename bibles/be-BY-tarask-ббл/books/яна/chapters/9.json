{"data":[{"book":"ЯНА","chapter":"9","verse":"1","text":"І праходзячы, угледзеў чалавека, сьляпога ад роду."},{"book":"ЯНА","chapter":"9","verse":"2","text":"Вучні Ягоныя спыталіся ў Яго: Равьві! хто зграшыў, ён ці бацькі ягоныя, што ўрадзіўся сьляпы?"},{"book":"ЯНА","chapter":"9","verse":"3","text":"Ісус адказваў: не зграшыў ні ён, ні бацькі ягоныя, але гэта на тое, каб на ім выявіліся дзеі Божыя;"},{"book":"ЯНА","chapter":"9","verse":"4","text":"Мне належыць чыніць дзеі Таго, Хто паслаў Мяне, пакуль ёсьць дзень; прыйдзе ноч, калі ніхто ня можа чыніць;"},{"book":"ЯНА","chapter":"9","verse":"5","text":"пакуль Я ў сьвеце, Я - сьвятло сьвету."},{"book":"ЯНА","chapter":"9","verse":"6","text":"Сказаўшы гэта, Ён плюнуў на зямлю, зрабіў гразь са сьліны і памазаў гразёю вочы сьляпому,"},{"book":"ЯНА","chapter":"9","verse":"7","text":"і сказаў яму: ідзі, умыйся ў купальні Сілоам, што азначае: пасланы. Той пайшоў і ўмыўся, і вярнуўся відушчы."},{"book":"ЯНА","chapter":"9","verse":"8","text":"Тут суседзі і тыя, што раней бачылі яго сьляпога, казалі: ці ня той гэта, які сядзеў і прасіў міласьціны?"},{"book":"ЯНА","chapter":"9","verse":"9","text":"Некаторыя казалі: гэта ён. А некаторыя: падобны на яго. Ён казаў: гэта я."},{"book":"ЯНА","chapter":"9","verse":"10","text":"Тады пыталіся ў яго: як адкрыліся ў цябе вочы?"},{"book":"ЯНА","chapter":"9","verse":"11","text":"Ён сказаў у адказ: чалавек, Якога завуць Ісус, зрабіў гразь, памазаў вочы мае і сказаў мне: «ідзі ў купальню Сілоам і ўмыйся». Я пайшоў, умыўся і зрабіўся відушчы."},{"book":"ЯНА","chapter":"9","verse":"12","text":"Тады сказалі яму: дзе Ён? Ён адказаў: ня ведаю."},{"book":"ЯНА","chapter":"9","verse":"13","text":"Павялі гэтага былога сьляпца да фарысэяў."},{"book":"ЯНА","chapter":"9","verse":"14","text":"А была субота, калі Ісус зрабіў гразь і адамкнуў яму вочы."},{"book":"ЯНА","chapter":"9","verse":"15","text":"Спыталіся ў яго і фарысэі таксама, як ён відушчы зрабіўся. Ён ім сказаў: гразь паклаў Ён на мае вочы, і я ўмыўся, і бачу."},{"book":"ЯНА","chapter":"9","verse":"16","text":"Тады некаторыя фарысэі казалі: не ад Бога Гэты Чалавек, бо не шануе суботы. Іншыя казалі: як можа чалавек грэшны тварыць такія цуды? і паўстала між імі нязгода."},{"book":"ЯНА","chapter":"9","verse":"17","text":"Зноў кажуць сьляпому: ты што скажаш пра Яго, бо Ён адамкнуў табе вочы? Ён сказаў: гэта прарок."},{"book":"ЯНА","chapter":"9","verse":"18","text":"Тады Юдэі не паверылі, што быў ён сьляпы і зрабіўся відушчы, пакуль не паклікалі бацькоў гэтага ўжо відушчага"},{"book":"ЯНА","chapter":"9","verse":"19","text":"і спыталіся ў іх: ці гэта сын ваш, пра якога вы кажаце, што нарадзіўся сьляпы? Як жа ён цяпер бачыць?"},{"book":"ЯНА","chapter":"9","verse":"20","text":"Бацькі ягоныя сказалі ім у адказ: мы ведаем, што гэта сын наш і што ён нарадзіўся сьляпы;"},{"book":"ЯНА","chapter":"9","verse":"21","text":"а чаму цяпер бачыць, ня ведаем, ці хто адамкнуў яму вочы, мы ня ведаем: сам у сталых гадах, у самога спытайце, хай сам пра сябе скажа."},{"book":"ЯНА","chapter":"9","verse":"22","text":"Так адказвалі бацькі ягоныя, таму што баяліся Юдэяў; бо Юдэі змовіліся ўжо, каб, хто прызнае Яго за Хрыста, таго адлучаць ад сынагогі;"},{"book":"ЯНА","chapter":"9","verse":"23","text":"вось таму бацькі ягоныя і сказалі: ён у сталых гадах, у самога спытайце."},{"book":"ЯНА","chapter":"9","verse":"24","text":"І вось, другі раз паклікалі чалавека, які быў сьляпы, і сказалі яму: узьнясі хвалу Богу; мы ведаем, што Чалавек Той - грэшнік."},{"book":"ЯНА","chapter":"9","verse":"25","text":"Ён сказаў ім у адказ: ці грэшнік Ён, ня ведаю; адно ведаю, што быў я сьляпы, а цяпер бачу."},{"book":"ЯНА","chapter":"9","verse":"26","text":"Зноў спыталіся ў яго: што зрабіў Ён з табою? як адамкнуў твае вочы?"},{"book":"ЯНА","chapter":"9","verse":"27","text":"адказваў ім: я ўжо сказаў вам, і вы ня слухалі; што яшчэ хочаце пачуць? альбо і вы хочаце зрабіцца Ягонымі вучнямі?"},{"book":"ЯНА","chapter":"9","verse":"28","text":"А яны дакаралі яго і сказалі: ты вучань Ягоны, а мы Майсеевыя вучні;"},{"book":"ЯНА","chapter":"9","verse":"29","text":"мы ведаем, што з Майсеем гаварыў Бог, а Гэтага ня ведаем, адкуль Ён."},{"book":"ЯНА","chapter":"9","verse":"30","text":"Чалавек відушчы сказаў ім у адказ: гэта якраз і дзіўна, што вы ня ведаеце, адкуль Ён, а Ён адамкнуў мне вочы."},{"book":"ЯНА","chapter":"9","verse":"31","text":"Але мы ведаем, што грэшнікаў Бог ня слухае, а хто шануе Бога і выконвае волю Ягоную, таго слухае:"},{"book":"ЯНА","chapter":"9","verse":"32","text":"спрадвеку ня чулі, каб хто адамкнуў вочы таму, хто ўрадзіўся сьляпы;"},{"book":"ЯНА","chapter":"9","verse":"33","text":"калі б Ён ня быў ад Бога, ня мог бы тварыць нічога."},{"book":"ЯНА","chapter":"9","verse":"34","text":"Сказалі яму ў адказ: у грахах ты ўвесь нарадзіўся, і ты нас яшчэ вучыш? І выгналі яго прэч."},{"book":"ЯНА","chapter":"9","verse":"35","text":"Ісус, пачуўшы, што выгналі яго прэч, і знайшоўшы яго, сказаў яму: ці верыш ты ў Сына Божага?"},{"book":"ЯНА","chapter":"9","verse":"36","text":"Ён адказваў і сказаў: а хто Ён, Госпадзе, каб мне верыць у Яго?"},{"book":"ЯНА","chapter":"9","verse":"37","text":"Ісус сказаў яму: і бачыў ты Яго, і Ён гаворыць з табою."},{"book":"ЯНА","chapter":"9","verse":"38","text":"А ён сказаў: веру, Госпадзе! І пакланіўся Яму."},{"book":"ЯНА","chapter":"9","verse":"39","text":"І сказаў Ісус: на суд прыйшоў Я ў сьвет гэты, каб нявідушчыя бачылі, а відушчыя асьлеплі."},{"book":"ЯНА","chapter":"9","verse":"40","text":"Пачуўшы гэта, некаторыя фарысэі, што былі зь Ім, сказалі Яму: няўжо і мы сьляпыя?"},{"book":"ЯНА","chapter":"9","verse":"41","text":"Ісус сказаў ім: калі б вы былі сьляпыя, ня мелі б на сабе грэху; але як што вы кажаце, што бачыце, дык грэх застаецца на вас."}]}