{"data":[{"book":"Matayo","chapter":"3","verse":"1","text":"Mna izisiku azo Yohana Mbatizaji keza kuluwala lwa Yudea, kasonga kuwapetela wanhu."},{"book":"Matayo","chapter":"3","verse":"2","text":"Kawalongela, “Lekeni nzambi zenu kwavija Undewa wa kuulanga wammabehi!”"},{"book":"Matayo","chapter":"3","verse":"3","text":"Ayo Yohana, ayo munhu yalongigwe na mtula ndagu wa Imulungu Isaya,"},{"book":"Matayo","chapter":"3","verse":"4","text":"Kiwalo cha Yohana kitendigwa kwa mibahila ya ngamiya, na kavala mkwiji wa ng'hwembe mkigudi chake. Ndiya yake ikala nzige na uki."},{"book":"Matayo","chapter":"3","verse":"5","text":"Wanhu wamcholela kulawa Yelusalemu, na isi yose ya Yudea na kulawa isi zose zili mmambwega bwega na ulwanda lwa Yolidani."},{"book":"Matayo","chapter":"3","verse":"6","text":"Watogola hewo watenda nzambi na Yohana kawabatiza muulwanda lwa Yolidani."},{"book":"Matayo","chapter":"3","verse":"7","text":"Yohana viyawone Mafalisayo na Masadukayo wengi omwizila yawabatize, kawalongela, “Mweye mizoka nani yawalongele modaha kuikimbila nhaguso yonda igaligwe na Imulungu?"},{"book":"Matayo","chapter":"3","verse":"8","text":"Musang'hane gaja gonda galaguse muzileka nzambi zenu."},{"book":"Matayo","chapter":"3","verse":"9","text":"Sikumugelegeze kwa kulonga kamba Abulahamu heyo muhenga wetu. Nowalongela Imulungu kodaha kugasola mabwe gano na kugatenda lukolo lwa Abulahamu!"},{"book":"Matayo","chapter":"3","verse":"10","text":"Shoka ikigwa goya kukanha mibiki mna gamasina. Kila biki dileka kulela matunda ganogile dokanhigwa na kwasigwa muumoto."},{"book":"Matayo","chapter":"3","verse":"11","text":"Niye nowabatiza mweye kwa mazi kulagusa muzileka nzambi zenu. Lakini yonda yeze kuchugu changu kowabatiza kwa Loho Yang'alile na kwa moto, heyo munhu mkulu kubanza nene, niye sifaya hata kupapa vilatu vake."},{"book":"Matayo","chapter":"3","verse":"12","text":"Ayo kana lungo lwa kubetela uhule mmakono gake. Nayo kousola uhemba wake na kuwika kukanho, lakini koisoma imikumvi muumoto haufaga.”"},{"book":"Matayo","chapter":"3","verse":"13","text":"Mna izisiku azo Yesu kasegela kulawa Galilaya kachola kuna ulwanda lwa Yolidani yakabatizwe na Yohana."},{"book":"Matayo","chapter":"3","verse":"14","text":"Lakini Yohana kalonda kumgomesa Yesu, kalonga, “Niye nolondigwa nibatizigwe na gweye, habali kokwiza kumwangu?”"},{"book":"Matayo","chapter":"3","verse":"15","text":"Yesu kamwidika, “Leka sambi iwe vivo kwavija kwa kutenda vivo togatenda gaja gose golondigwa na Imulungu.” Avo Yohana katogola."},{"book":"Matayo","chapter":"3","verse":"16","text":"Bahaja Yesu viyabatizigwe, kalawa mgamazi, ulanga ugubuka, na kamona Loho wa Imulungu kohumuluka kamba huwa na kakala uchanha yake."},{"book":"Matayo","chapter":"3","verse":"17","text":"Abaho sauti ihulikigwa kulawa kuulanga ilonga, “Ino heyo mwanangu nimnogele, ninogezwa na heyo.”"}]}