{"data":[{"book":"Yohane","chapter":"6","verse":"1","text":"Hambele Yesu kaloka kumwambu mwa tsimbu Galilaya au tsimbu Tiberiya."},{"book":"Yohane","chapter":"6","verse":"2","text":"Likingili lye iwanu limuwinza Yesu kwaapfila tsawona pfihulo pfayatendile pfa kuwahonetsa iwatamu."},{"book":"Yohane","chapter":"6","verse":"3","text":"Kuya Yesu ne iwanang'ina wake wagheluka mchidunda, wakala hasi."},{"book":"Yohane","chapter":"6","verse":"4","text":"Ichihungo che Ipasaka ya Wayahudi tsachikala chahabehi."},{"book":"Yohane","chapter":"6","verse":"5","text":"Yesu hayalolile mmbalimbali kona mtingano mkulu ghwe iwanu womtsila, kamghutsa Filipi, “Kwani twodaha kughula ichijo tuweng'e iwanu wano waje?”"},{"book":"Yohane","chapter":"6","verse":"6","text":"Yesu kaghutsa pfino kumghetsa Filipi, kwaapfila tsakamanya katsotenda choni."},{"book":"Yohane","chapter":"6","verse":"7","text":"Filipi kamwidika, “Sendi miya mbili ng'atsidaha bae kumghulila chighate chila imunu!”"},{"book":"Yohane","chapter":"6","verse":"8","text":"Imwanang'ina yungi wa Yesu, Andereya, ndughu yake Simoni Petiri, kamlongela Yesu,"},{"book":"Yohane","chapter":"6","verse":"9","text":"“Hano hana imsongolo yumwe, yane ipfihindi pfitano pfe pfighate ne iwasomba weli. Lekeni watsoghutatse kwe ipfijo pfino chidogho?”"},{"book":"Yohane","chapter":"6","verse":"10","text":"Yesu kawalongela iwanang'ina wake, “Muwalongele iwanu wakale hasi.” Hanu hala tsahana imitsani, iwanu wakala hasi, tsakukala ne iwamale elufu tano."},{"book":"Yohane","chapter":"6","verse":"11","text":"Kuya Yesu kasola ipfihande pfe pfighate, kalonga, “Mighede Imulungu,” kaweng'a iwanu iwakalile hasi. Katenda pfipfo kwa iwasomba ka iwanu pfawabamile."},{"book":"Yohane","chapter":"6","verse":"12","text":"Iwanu wose hawaghutile, Yesu kawalongela iwanang'ina wake, “Mdondole ipfihande ipfikalile. Chochose chileke ukwagha.”"},{"book":"Yohane","chapter":"6","verse":"13","text":"Apfo iwanang'ina wadondola, wamemesa ipfiseghe kumi na pfili pfe ipfihande pfe pfighate ipfikalile."},{"book":"Yohane","chapter":"6","verse":"14","text":"Iwanu hawonile pfihulo ipfitendighwe na Yesu, wandusa kulonga, “Kweli ayuno ka nabii iyakutsa muisi.”"},{"book":"Yohane","chapter":"6","verse":"15","text":"Yesu tsakamanya iwanu wambama ghendo wamtende yawe imndewa, apfo kagheluka keli mchidunda yaliyeka."},{"book":"Yohane","chapter":"6","verse":"16","text":"Litsua haliswele, iwanang'ina wake Yesu wahulumka mbaka mne tsimbu,"},{"book":"Yohane","chapter":"6","verse":"17","text":"wadina mnumbwi waloka tsimbu waghenda Kaperinaumu. Tsakukala ne ichisi, na Yesu tsakakala ng'ana yawapfikile bae."},{"book":"Yohane","chapter":"6","verse":"18","text":"Libeho kulu ling'ali lyoduma na ghamatsi ghatibuka."},{"book":"Yohane","chapter":"6","verse":"19","text":"Iwanang'ina hawaghendile utali we maili ndatu au maili nne, tsawamwona Yesu koghenda mchanya mwe ghamatsi, kakutsa habehi na mnumbwi, iwanang'ina wapfuka."},{"book":"Yohane","chapter":"6","verse":"20","text":"Lekeni Yesu kawalongela, “Na nene, mleke kupfuka!”"},{"book":"Yohane","chapter":"6","verse":"21","text":"Kuya wabama wamsole Yesu mne mnumbwi, bahala mnumbwi tsaghupfika hanu hawabamile kupfika."},{"book":"Yohane","chapter":"6","verse":"22","text":"Litsuwa lya keli kingili lye iwanu ilikalile kumwambu mwe tsimbu wamanya kukala na mnumbwi umwe uliyeka, Yesu ng'engile bae mne mnumbwi ne iwanang'ina wake, ila iwanang'ina tsawoka waliyeka."},{"book":"Yohane","chapter":"6","verse":"23","text":"Kuya iminumbwi mingi ilawile Tiberiya tsaipfika habehi ne hanu iwanu hawajile pfighate Imtwatsa hayamalitse kupfibaliki."},{"book":"Yohane","chapter":"6","verse":"24","text":"Iwanu hawamanyile Yesu ne iwanang'ina wake ng'awalibaho bae hanu hala, wengila mne iminumbwi waghenda Kaperinaumu kumbama."},{"book":"Yohane","chapter":"6","verse":"25","text":"Iwanu hawamwonile Yesu ubali ungi we tsimbu, wamghutsa, “Mlangulitsi, apfi hano upfikile tsuwachi?”"},{"book":"Yohane","chapter":"6","verse":"26","text":"Yesu kawedika, “Nowalongelani ghendo, mwonibama kwaapfila mja pfighate mghuta, si kwaapfila mwona pfihulo pfangu."},{"book":"Yohane","chapter":"6","verse":"27","text":"Mleke kuchisulukila ichijo ichikola, mchisulukile ichijo ichikala ghamatsuwa ghose. Ichijo chino chicho Imwana we Imunu yatsomwing'ani, kwaapfila Imulungu, Aba kamsaghula na kamtoghola.”"},{"book":"Yohane","chapter":"6","verse":"28","text":"Kuya wamghutsa Yesu, “Apfi tutende choni ili tughatende aghala ghobama Imulungu tughatende?”"},{"book":"Yohane","chapter":"6","verse":"29","text":"Yesu kawedika, “Achino ichinu chayobama Imulungu mtende, mumtoghole ayula iyamtumile.”"},{"book":"Yohane","chapter":"6","verse":"30","text":"Apfo wamghutsa, “Angu pfihulo pfachi pfausang'ana ili tupfone tukutoghole? Kutsotenda choni?"},{"book":"Yohane","chapter":"6","verse":"31","text":"Iwabala wetu waja mana kunyika, ka pfayandikighwe mne Ghamaandiko Mahenzeluka, ‘Kaweng'a chighate ichihulumke kulanga waje.’ ”"},{"book":"Yohane","chapter":"6","verse":"32","text":"Yesu kawalongela, “Nowalongela ghendo, si Musa bae iyaweng'ile chighate ichihulumke kulanga, ila Aba wangu iyo iyaweng'ile chighate che ukweli kulawa kulanga."},{"book":"Yohane","chapter":"6","verse":"33","text":"Kwaapfila chighate chayotwing'a Imulungu iyo ayula iyakutsa kulawa kulanga na iyolapfa ughima kwe iwanu iwali muisi.”"},{"book":"Yohane","chapter":"6","verse":"34","text":"Wamlongela, “Imtwatsa, utwing'e chighate chino ghamatsuwa ghose.”"},{"book":"Yohane","chapter":"6","verse":"35","text":"Kuya Yesu kawalongela, “Nene na ichijo ichighala ughima, awala iwakutsa kuna nene ng'awatsokwona nzala bae, na awala iwonitoghola ng'awatsakwona ng'ilu bae."},{"book":"Yohane","chapter":"6","verse":"36","text":"Ka pfaniwalongele, mmbona lekeni mng'ali ng'amnitoghola bae."},{"book":"Yohane","chapter":"6","verse":"37","text":"Wose iyongaya Aba watsakutsa kuna nene, imunu wowose iyonitsila, simuwinga bae."},{"book":"Yohane","chapter":"6","verse":"38","text":"Kwaapfila nihulumka kulawa kulanga si kutenda pfanibama bae, ila kutenda pfayobama ayula iyanitumile."},{"book":"Yohane","chapter":"6","verse":"39","text":"Ayula iyanitumile kobama apfi, ndeke kumwaghitsa imunu wowose mna iwanu wala iyangaile, ila niwatsilihule wose mna litsuwa lya usighilo."},{"book":"Yohane","chapter":"6","verse":"40","text":"Kwaapfila Aba wangu kobama chila imunu iyomlola Imwana na kumtoghola yawe na ughima wa ghamatsuwa ghose. Nitsomtsilihula litsuwa lya usighilo.”"},{"book":"Yohane","chapter":"6","verse":"41","text":"Wayahudi wandusa kumnung'unikila Yesu kwaapfila tsakalonga, “Nene na chighate ichihulumke kulawa kulanga.”"},{"book":"Yohane","chapter":"6","verse":"42","text":"Walonga, “Apfi ayu si Yesu bae imwana wa Yosefu, aba wake ne mai wake twowamanya. Lelo kodahatse kulonga, ‘Nihulumka kulawa kulanga?’ ”"},{"book":"Yohane","chapter":"6","verse":"43","text":"Yesu kawalongela, “Mleke kunung'unika."},{"book":"Yohane","chapter":"6","verse":"44","text":"Kuduhu imunu iyodaha kunitsila ka Aba iyanitumile ng'amkweghile bae, na nene nitsomtsilihula litsuwa lya usighilo."},{"book":"Yohane","chapter":"6","verse":"45","text":"Wanabii tsawandika, ‘Iwanu wose watsolangulitsighwa ne Imulungu.’ Chila imunu iyomtegheletsa Aba na kwilangulitsa kuna yeye katsokutsa kuna nene."},{"book":"Yohane","chapter":"6","verse":"46","text":"Chanilonga chicho chino, kuduhu imunu iyamwonile Aba ila yula iyalawile kwe Imulungu, ayo yuyo yaliyeka iyamwonile Aba."},{"book":"Yohane","chapter":"6","verse":"47","text":"Nowalongela ghendo, imunu wowose iyotoghola kana ughima wa ghamatsuwa ghose."},{"book":"Yohane","chapter":"6","verse":"48","text":"Nene na chijo ichighala ughima."},{"book":"Yohane","chapter":"6","verse":"49","text":"Iwabala wenu tsawaja mana kunyika lekeni wafa."},{"book":"Yohane","chapter":"6","verse":"50","text":"Lekeni achino ichighate ichihulumka kulawa kulanga, imunu iyochija ng'atsokufa bae."},{"book":"Yohane","chapter":"6","verse":"51","text":"Nene na ichijo che ughima ichihulumke kulawa kulanga. Imunu ang'aja chijo chino, katsokala ghamatsuwa ghose. Chijo chino lukuli lwangu, nolulapfa ili iwanu we isi yose wawe ne ughima.”"},{"book":"Yohane","chapter":"6","verse":"52","text":"Kuya Wayahudi wandusa kwighutsa kwa maya, “Apfi imunu yuno kodahatse kutwing'a lukuli lwake tuluje?”"},{"book":"Yohane","chapter":"6","verse":"53","text":"Yesu kawalongela, “Nowalongela ghendo, ka ng'amkuja lukuli lwe Imwana we Imunu na kunwa idamu yake, ng'amtsokuwa ne ughima mghati mwenu."},{"book":"Yohane","chapter":"6","verse":"54","text":"Imunu wowose iyoluja lukuli lwangu na kunwa idamu yangu kana ughima wa ghamatsuwa ghose, nitsomtsilihula mne litsuwa lya usighilo."},{"book":"Yohane","chapter":"6","verse":"55","text":"Kwaapfila lukuli lwangu ichijo cha kweli na idamu yangu chokunwa cha kweli."},{"book":"Yohane","chapter":"6","verse":"56","text":"Imunu wowose iyoluja lukuli lwangu na kunwa idamu yangu, ayo kokala mghati mwangu, na nene nokala mghati mwake."},{"book":"Yohane","chapter":"6","verse":"57","text":"Aba iyali mghima kanituma, na kwaajili ya Aba nene nokala, apfo imunu iyoluja lukuli lwangu katsokala kwaajili ya nene."},{"book":"Yohane","chapter":"6","verse":"58","text":"Achino chicho ichijo ichihulumke kulawa kulanga, si ka mana iwajile iwabala wenu, na ukufa. Lekeni imunu iyakuja chijo chino katsokuwa mghima ghamatsuwa ghose.”"},{"book":"Yohane","chapter":"6","verse":"59","text":"Yesu kaghalonga agho hayang'ali yolangulitsa mne ing'anda ye ukulombela ako Kaperinaumu."},{"book":"Yohane","chapter":"6","verse":"60","text":"Iwanu wengi iwamuwinzile Yesu hawahulike apfo, walonga, “Ghamalangulitso ghano makomu. Apfi yuhi iyodaha kughatoghola?”"},{"book":"Yohane","chapter":"6","verse":"61","text":"Kuduhu imunu iyamlongele Yesu ichinu chawang'ali wonung'unika iwanang'ina wake, lekeni yeye tsakamanya, apfo kawaghutsa, “Ule ghamalangulitso ghano ghoghetsa ukutoghola kwenu?"},{"book":"Yohane","chapter":"6","verse":"62","text":"Itsakuwatse ka mtsomwona Imwana we Imunu kakuya kulanga hanu hayakalile mwanduso?"},{"book":"Yohane","chapter":"6","verse":"63","text":"Ghumuhe we Imulungu kolapfa ughima, ngupfu tsa imunu ng'atsidaha chinu. Mbuli tsaniwalongele tsowaghalila muhe na ughima."},{"book":"Yohane","chapter":"6","verse":"64","text":"Hata apfo, wangi wenu mng'ali ng'amtoghola.” Kwaapfila Yesu tsakamanya kulawa mwanduso tsina nani ing'awotoghola na tsakamanya nani iyatsomhunduka."},{"book":"Yohane","chapter":"6","verse":"65","text":"Kuya Yesu kalonga keli, “Kwaajili ayo tsaniwalongela kuduhu imunu iyodaha kunitsila mbaka Aba yamtoghole.”"},{"book":"Yohane","chapter":"6","verse":"66","text":"Kulawa litsuwa lino iwanang'ina wake wengi woya kuchughu, ng'awamuwinzile keli."},{"book":"Yohane","chapter":"6","verse":"67","text":"Yesu kawaghutsa iwanang'ina wake kumi na weli, “Pfii, namwe pfipfila mwobama kuka?”"},{"book":"Yohane","chapter":"6","verse":"68","text":"Simoni Petiri kamwidika, “Imtwatsa, tughende kwa nani? Ghweghwe kuna mbuli itsighala ughima wa ghamatsuwa ghose."},{"book":"Yohane","chapter":"6","verse":"69","text":"Twotoghola na twomanya ghweghwe kwa Mwenzeluka we Imulungu.”"},{"book":"Yohane","chapter":"6","verse":"70","text":"Kuya Yesu kawedika, “Apfi siwasaghuleni mwemwe kumi na weli bae? Lekeni yumwe wenu ka Setani.”"},{"book":"Yohane","chapter":"6","verse":"71","text":"Yesu tsayang'ali yolonga mbuli tsa Yuda, imwana wa Simoni Isikarioti, yumwe we iwanang'ina wala kumi na weli, iyomhunduka Yesu hambele."}]}