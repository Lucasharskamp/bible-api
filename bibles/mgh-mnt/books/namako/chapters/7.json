{"data":[{"book":"Namako","chapter":"7","verse":"1","text":"Amafarisayo akina ni owiittuchiha Malhehero yaakhumme Uyerusalemu nkayaathukumana wa Yesu."},{"book":"Namako","chapter":"7","verse":"2","text":"Nkayoona wiira owiittucha awe aalhia wo uhinyawa mathatha thoko cheera aya Amafarisayo wo weetuchiha attu."},{"book":"Namako","chapter":"7","verse":"3","text":"Ukhalhawaya Amafarisayo, ni Ayahudi onkhaye yaari avaraka ikano yeetuchihiye ni ashulhupalhe aya, yo uhilhia mpaka anyaweke mathatha rata thoko,"},{"book":"Namako","chapter":"7","verse":"4","text":"mena khayoria ulhia ittu ithumiye unopangiya maronda wo uhihapihiya kaye. Ni vavawo yaari attwaraka ikano chikina chaahiye ni manyaapwiiya aya cho uhapiha ikahi ni chittu cho uterekelha chikooroshiye wo ishaba."},{"book":"Namako","chapter":"7","verse":"5","text":"Paahi etu Amafarisayo ni owiittuchiha Malhehero a ashinna Musa nkayankoha Yesu wiira, “Veeshiyani owiittucha inyu khanottwara ikano cha ashulhupalhe, ni ulhia wo uhinyawa mathatha rata thoko chaalheheriye?”"},{"book":"Namako","chapter":"7","verse":"6","text":"Yesu nkaakhulha, “Mwa anafiki inyu, ashinna Isaya ahoolhumacha rata thoko chilhepilhe aya wiira,"},{"book":"Namako","chapter":"7","verse":"7","text":"Ukithimicha waya khunlhoka,"},{"book":"Namako","chapter":"7","verse":"8","text":"“Mwaatti nhohiya malhehero a Nlhuku ni uvara ikano cha attu.”"},{"book":"Namako","chapter":"7","verse":"9","text":"Yesu nkaathepa wiira, “Mwaatti nhanaa irusho chinene cho urukunusha malheheriyo a Nlhuku ni uttwara meettuchiho inyu mwaashinene."},{"book":"Namako","chapter":"7","verse":"10","text":"Ukhalhawaya ashinna Musa aheera wiira ‘Mwaathimicheke athumwaninyu ni anumwaninyu, ni ntu riyoothe naaruwana athumwanawe ama anumwanawe yoyo nambaya eeviye.’"},{"book":"Namako","chapter":"7","verse":"11","text":"Nansho mwaattiva nneetuchiha wiira yakhalhaka ntu hanaa ittu yo waavaha athumwanawe ama anumwanawe uno ehanaka yeyo ikorobani, maana aya izawadi ya Nlhuku,"},{"book":"Namako","chapter":"7","verse":"12","text":"yeyo khinolholka tho uvahiya athumwanawe ama anumwanawe."},{"book":"Namako","chapter":"7","verse":"13","text":"Chiichammo etu, phi norukunusha inyu nlhove na Nlhuku wo chittu chinchi thoko chii nnopangacha inyu chi.”"},{"book":"Namako","chapter":"7","verse":"14","text":"Yesu nkeehanacha milhoko cha attu eerelhaka, “Nkakiiwelhelheni mwaattiva, ni uchuwelha."},{"book":"Namako","chapter":"7","verse":"15","text":"Khiiwo ittu inonkelha ntu mwiiruttuni mwawe inonnanariha. Nansho ittu inokhuma munrimani phi no nnanariha ntu."},{"book":"Namako","chapter":"7","verse":"16","text":"Ri ni maaru, eeweeke!”"},{"book":"Namako","chapter":"7","verse":"17","text":"Athameke vaattuni vawo ni ukelha nnupani, owiittucha awe nkanvekelha wiira aalhamulhelhe nenno nlhikaaniho nno."},{"book":"Namako","chapter":"7","verse":"18","text":"Yesu nkeera, “Ata mwaatti khanchuwenlhe waapwaha attu akina ayo? Inyu khanchuwenlhe wiira khiiwo ittu inonkelha ntu mwiiruttuni ikhumaka vathe inonnanariha ntu?"},{"book":"Namako","chapter":"7","verse":"19","text":"Ukhalhawaya khinkelha munrimani mwawe, nansho munthunkwani kaye, kaanyuma kukhumaka mwiiruttuni, urindini. Wo uhimia chiicho Yesu ahoreriha cholhia chonkhaye wiira chihorera ulhiya.”"},{"book":"Namako","chapter":"7","verse":"20","text":"Nkaathepa uhimia wiira, “Ilhe inonkhuma ntu ilhe phinonnanariha."},{"book":"Namako","chapter":"7","verse":"21","text":"Ukhalhawaya munrimani mwa ntu, mwommo phi nokhumelhelha chittu cho unanara, cho wiiya, cho niiviho, cho ulhavalhava"},{"book":"Namako","chapter":"7","verse":"22","text":"cho ulhuva, ilhema, ihache, itiamaru, wiichoona, uruwana ni chittu cho uhilhoka"},{"book":"Namako","chapter":"7","verse":"23","text":"chechiyo cho uhilhoka chiyo chinokhuma munrimani mwa ntu chinonnanariha.”"},{"book":"Namako","chapter":"7","verse":"24","text":"Yesu nkaathama vavawo, ni urwaa ilhapo yaatamana ni iwani yo Utiro. Nkaakelha inupa yaaphiyenlhe awe hittunaka attu achuwelhe wiira aari wowo, nansho khoonrie wiivitha."},{"book":"Namako","chapter":"7","verse":"25","text":"Opani amoka, aari ni mwaamwanaya nnati aavariye ni nshoka no unanara, nkayeewa nkayanrweelha Yesu, nkayeewulhusha vamietoni vawe."},{"book":"Namako","chapter":"7","verse":"26","text":"Yayo khayaari Ayahudi, nansho aari o nikosho no Ayunani o ilhapo yo Usiriya. Nkayanlhepelha Yesu oomolhe nshoka no unanara nammara mwannati aya uyo."},{"book":"Namako","chapter":"7","verse":"27","text":"Nansho Yesu nkaakhulha eeraka, “Naawoniheke thoko ashaana. Ukhalhawaya khavanorera waathurulha ashaana yolhia aya ni waawonyera ashipwa.”"},{"book":"Namako","chapter":"7","verse":"28","text":"Yayo opani ayo nkaamwakhulha Yesu eeraka, “Eiyo Thithi, nansho ata yayo ashipwa ari wuuthi imeza ayo anoorokottacha chittu chinomoramora chiyo!”"},{"book":"Namako","chapter":"7","verse":"29","text":"Yesu nkeera, “Chinre inyu wo waakhulha rata chiyo, nhokolhieke uwani, nnokophwanya nshoka nno ninanthamme mwaninyu uyo!”"},{"book":"Namako","chapter":"7","verse":"30","text":"Paahi etu nkaahokolhia uwani ni umphwanya mwannati aya narumpe vankorini, nshoka ninanthamme."},{"book":"Namako","chapter":"7","verse":"31","text":"Yamalhekeru Yesu nkaathama ilhapo yaatamana Utiro nkaarwa mpaka ibahari yo Ugalilaya avirelhaka Usidoni, apwahaka ilhapo yo Udekapoli."},{"book":"Namako","chapter":"7","verse":"32","text":"Attu nkayammwihera ntu ohiiwa ni uhuulhumacha rata, anlhepelhaka wiira amweeshere miono."},{"book":"Namako","chapter":"7","verse":"33","text":"Paahi etu Yesu nkaamweemesha vachereshere wo vekha awe, nkanhelha makokho mmaaruni, nkanshuwelha ishenye ni unkwakwanya nlhimi."},{"book":"Namako","chapter":"7","verse":"34","text":"Nkaaweha wiirimu ni umumulha wo machiri eeraka, “Efatha” ikhalhaka, “Nttukuwe!”"},{"book":"Namako","chapter":"7","verse":"35","text":"Maaru nkaatiuwa ni nlhimi nkanaattukuwa nkoolhumacha rata."},{"book":"Namako","chapter":"7","verse":"36","text":"Yesu nkaamuka wiira ahivire ahimiachaka, nansho cheera awe wo waachiichiha ni ayo phi athepa aya uvira ahimiachaka."},{"book":"Namako","chapter":"7","verse":"37","text":"Ni kila ntu eewa aari ashangaka. Aahalha eerelhanachaka wiira, “Hopanga chonkhaye voombone! Weewiha ohiiwa ni waattukulha o uhulhumacha!”"}]}