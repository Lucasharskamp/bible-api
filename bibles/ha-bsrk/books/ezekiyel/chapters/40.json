{"data":[{"book":"Ezekiyel","chapter":"40","verse":"1","text":"A shekara ta ashirin da biyar ta zaman bauta, a farkon shekara, a rana ta goma ga wata, a shekara ta goma sha huɗu bayan fāɗuwar birnin Urushalima, a wannan rana ikon Ubangiji ya sauko a kaina ya kuma iza ni."},{"book":"Ezekiyel","chapter":"40","verse":"2","text":"Cikin wahayin, Allah ya kai ni ƙasar Isra’ila ya sa ni a kan wani dutse mai tsayi ƙwarai, inda a gefen kudunsa akwai gine-ginen da suka yi kamar birni."},{"book":"Ezekiyel","chapter":"40","verse":"3","text":"A cikin wahayin ya kai ni can, na kuma ga mutum wanda kamanninsa ya yi kamar tagulla; yana tsaye a hanyar shiga yana riƙe da igiyar lilin da kuma karan awo a hannunsa."},{"book":"Ezekiyel","chapter":"40","verse":"4","text":"Mutumin ya ce mini, “Ɗan mutum, duba da idanunka, ka ji da kunnuwanka ka kuma lura da kowane abin da zan nuna maka, gama abin da ya sa na kawo ka nan ke nan. Ka faɗa wa gidan Isra’ila duk abin da ka gani.”"},{"book":"Ezekiyel","chapter":"40","verse":"5","text":"Na ga katanga da ya kewaye filin haikali gaba ɗaya. Tsawon karan awon da yake a hannun mutumin kamu shida ne, sai ya auna kaurin katangar ya sami kamu shida, tsayinta kuma kamu shida."},{"book":"Ezekiyel","chapter":"40","verse":"6","text":"Sa’an nan ya tafi ƙofar da take fuskantar gabas. Ya hau matakanta ya auna madogarar ƙofa; zurfinta kamu shida ne."},{"book":"Ezekiyel","chapter":"40","verse":"7","text":"Tsawon kowane ɗakin matsara kamu shida ne, fāɗinsa kuma kamu shida, kaurin bangayen da suka raba ɗaki da ɗaki kamu biyar ne. Zurfin madogarar ƙofar da yake dab da shirayin da yake fuskantar haikalin kamu shida ne."},{"book":"Ezekiyel","chapter":"40","verse":"8","text":"Sa’an nan ya auna shirayin hanyar shiga;"},{"book":"Ezekiyel","chapter":"40","verse":"9","text":"zurfinsa kamu takwas ne, kaurin kowane madogarar ƙofarsa kuwa kamu biyu ne. Shirayi hanyar shiga yana fuskantar haikalin."},{"book":"Ezekiyel","chapter":"40","verse":"10","text":"A cikin ƙofar gabas akwai ɗakuna uku a kowane gefe na hanyar shiga; dukan ukun girmansu ɗaya, bangayen da suke tsakani a kowane gefe girmansu ɗaya ne."},{"book":"Ezekiyel","chapter":"40","verse":"11","text":"Sa’an nan ya auna bakin hanyar shiga ya sami fāɗinsa kamu goma, tsawonsa kuma kamu goma sha uku."},{"book":"Ezekiyel","chapter":"40","verse":"12","text":"A gaban kowane ɗakin akwai bango mai tsayi kamu ɗaya, ɗakunan kuma kamu shida-shida ne a kowane gefe."},{"book":"Ezekiyel","chapter":"40","verse":"13","text":"Sa’an nan ya auna hanyar shiga daga saman bangon ɗaki a baya zuwa saman ɗakin da yake ɗaura da shi; nisansu kamu ashirin da biyar ne daga bango zuwa bango."},{"book":"Ezekiyel","chapter":"40","verse":"14","text":"Ya auna ɗakin bakin ƙofa na can ƙarshen hanyar shiga ya sami kamu sittin. Awon ya kai har zuwa shirayin40.14 Seftuwajin; Ibraniyanci bangon da yake fuskantar filin.40.14 Ma’anar Ibraniyanci na wannan aya dai babu tabbas."},{"book":"Ezekiyel","chapter":"40","verse":"15","text":"Nisan da take daga mashigin hanyar shiga zuwa can ƙarshen shirayin, kamu hamsin ne."},{"book":"Ezekiyel","chapter":"40","verse":"16","text":"Akwai ƙananan tagogi a ɗakunan da kuma a bangayen hanyar shiga, yadda suke a shirayin; tagogi a kewaye duka suna fuskantar ciki. An yi wa bangayen da suke waje ƙofar shiga ado da zāne-zāne siffofin itatuwan dabino."},{"book":"Ezekiyel","chapter":"40","verse":"17","text":"Sai mutumin ya bi da ni ta hanyar shiga zuwa filin waje, inda na ga ɗakuna talatin da aka gina kewaye a filin waje na filin. An gina waɗannan ɗakunan gefe a jikin bangon waje, a gabansu kuwa akwai daɓe kewaye da filin."},{"book":"Ezekiyel","chapter":"40","verse":"18","text":"Daɓen ya bi ta daidai gefen hanyoyin shiga, kuma faɗinsa ya yi daidai da tsawon ƙofofin shiga; wannan shi ne daɓen da yake ƙasa-ƙasa."},{"book":"Ezekiyel","chapter":"40","verse":"19","text":"Sa’an nan ya auna nisan da take daga hanyar shiga da take ƙasa-ƙasa daga ciki zuwa waje na filin ciki; ya kai kamu ɗari a gefen gabas haka ma yake a gefen arewa."},{"book":"Ezekiyel","chapter":"40","verse":"20","text":"Sa’an nan mutumin ya auna tsawo da fāɗin ƙofar da take fuskantar arewa, wadda take bi zuwa filin waje."},{"book":"Ezekiyel","chapter":"40","verse":"21","text":"Ƙofar shigar ma tana da ɗakuna uku-uku a kowane gefe. Girman bangayen da suka miƙe, da kuma shirayinta daidai suke da na ƙofa ta fari. Tsawonta kamu hamsin, fāɗinta kuwa kamu ashirin da biyar."},{"book":"Ezekiyel","chapter":"40","verse":"22","text":"Tagoginta, shirayinta da siffofin itatuwan dabinon da aka yi zāne-zānen adonta duk girmansu ɗaya ne da na ƙofar da take fuskantar gabas. Ɗakin shiga shi ma ya fuskanci filin yana kuma da matakai bakwai waɗanda suka bi zuwa ƙofar shiga, da shirayinta ɗaura da su."},{"book":"Ezekiyel","chapter":"40","verse":"23","text":"Akwai ƙofa zuwa filin ciki wadda take fuskantar ƙofar arewa, kamar dai yadda take a gabas. Ya auna daga ƙofa zuwa ƙofar da take ɗaura ta ita; ya sami kamu ɗari."},{"book":"Ezekiyel","chapter":"40","verse":"24","text":"Sa’an nan ya kai ni gefen kudu, na kuma ga ƙofa tana fuskantar kudu. Ya auna madogaranta da shirayinta, dukansu girmansu ɗaya ne kamar sauran ƙofofi biyun."},{"book":"Ezekiyel","chapter":"40","verse":"25","text":"Hanyar shiga da shirayinta suna da tagogi duk a kewaye, kamar tagogin sauran. Tsawonta kamu hamsin ne fāɗinta kuma kamu ashirin da biyar ne."},{"book":"Ezekiyel","chapter":"40","verse":"26","text":"Matakai bakwai sun haura zuwa ƙofar, da shirayi ɗaura da matakan; tana da zāne-zānen adon itatuwan dabino a bangayen a kowane gefe."},{"book":"Ezekiyel","chapter":"40","verse":"27","text":"Filin cikin ma yana da ƙofar da ta fuskanci kudu, sai ya auna daga wannan ƙofa zuwa ƙofar waje a gefen kudu; ya sami kamu ɗari."},{"book":"Ezekiyel","chapter":"40","verse":"28","text":"Sai ya kawo ni cikin filin ciki ta ƙofar kudu, ya kuma auna ƙofar kudu; ita ma tana da girma ɗaya da sauran ƙofofin shiga."},{"book":"Ezekiyel","chapter":"40","verse":"29","text":"Ɗakunanta na matsara, bangayenta duk suna da girma ɗaya da sauran. Hanyar shiga da shirayinta suna da tagogi duk a kewaye. Tsawonta kamu hamsin ne, fāɗinta kuma kamu ashirin da biyar ne."},{"book":"Ezekiyel","chapter":"40","verse":"30","text":"(Fāɗin shirayun hanyoyin shiga kewaye da filin ciki kamu ashirin da biyar ne, fāɗinsu kuma kamu biyar.)"},{"book":"Ezekiyel","chapter":"40","verse":"31","text":"Shirayin ƙofar yana fuskantar filin waje; an yi zāne-zānen adon itatuwan dabino a madogarar bangayen hanyar shiga. Yana kuma da matakai takwas."},{"book":"Ezekiyel","chapter":"40","verse":"32","text":"Sai ya kai ni filin da yake ciki a gefen gabas, ya kuma auna hanyar shiga; girmanta iri ɗaya ne kamar sauran."},{"book":"Ezekiyel","chapter":"40","verse":"33","text":"Ɗakunanta, bangayenta da shirayinta duk girmansu iri ɗaya ne kamar sauran. Hanyar shiga da shirayinta suna da tagogi duk a kewaye. Tsawon hanyar shiga kamu hamsin ne, fāɗinta kuma kamu ashirin da biyar."},{"book":"Ezekiyel","chapter":"40","verse":"34","text":"Shirayinta yana fuskantar filin da yake waje; tana da zāne-zānen adon itatuwan dabino a madogararta. Tana kuma da matakai takwas."},{"book":"Ezekiyel","chapter":"40","verse":"35","text":"Sa’an nan ya kawo ni ƙofar arewa ya kuma auna ta. Girmanta ɗaya ne da sauran,"},{"book":"Ezekiyel","chapter":"40","verse":"36","text":"Haka ma ɗakunanta, bangayenta da shirayinta, ƙofar tana da tagogi duk a kewaye. Tsawonta kamu hamsin, fāɗinta kuma kamu ashirin da biyar."},{"book":"Ezekiyel","chapter":"40","verse":"37","text":"Shirayin ƙofar40.37 Seftuwajin (dubi kuma ayoyi 31 da 34); Ibraniyanci madogarar ta fuskanci filin waje; tana da zāne-zānen adon itatuwan dabino a madogaranta, matakai takwas kuwa sun haura zuwa wajenta."},{"book":"Ezekiyel","chapter":"40","verse":"38","text":"Ɗakin da hanya ta ratsa ciki yana kusa da shirayin a kowane hanyoyin shiga na ciki, inda a kan wanke hadayun ƙonawa."},{"book":"Ezekiyel","chapter":"40","verse":"39","text":"A shirayin hanyar shiga akwai tebur biyu a kowane gefe, inda ake yankan hadayun ƙonawa, hadayun zunubi da kuma hadayun laifi."},{"book":"Ezekiyel","chapter":"40","verse":"40","text":"Ta bangon waje na shirayin hanyar shiga, kusa da matakai a mashigin zuwa hanyar shiga da take arewa akwai tebur biyu, akwai kuma tebur biyu a gefe ɗaya na matakan."},{"book":"Ezekiyel","chapter":"40","verse":"41","text":"Duka dai akwai tebur huɗu a gefe ɗaya na hanyar shiga, huɗu kuma a ɗaya gefen, tebur takwas ke nan gaba ɗaya, inda a kan yanka hadayu a kai."},{"book":"Ezekiyel","chapter":"40","verse":"42","text":"Akwai kuma tebur huɗu da aka yi da sassaƙaƙƙun duwatsu don hadayun ƙonawa, tsawon kowanne kuwa kamu ɗaya da rabi ne, fāɗinsa kamu ɗaya da rabi, tsayinsa kuma kamu ɗaya. A kansu ne a kan ajiye kayan yanka hadayun ƙonawa da kuma sauran hadayu."},{"book":"Ezekiyel","chapter":"40","verse":"43","text":"Aka kakkafa ƙugiyoyi kewaye a bangon, tsawon kowanne ya yi fāɗin tafin hannu. An yi amfani da teburin don a riƙa ajiye naman hadayu."},{"book":"Ezekiyel","chapter":"40","verse":"44","text":"Waje da ƙofar ciki, a cikin filin ciki, akwai ɗakuna biyu, ɗaya40.44 Seftuwajin; Ibraniyanci ɗakuna don mawaƙa, waɗanda suke a gefen ƙofar arewa yana kuma fuskantar kudu, wani kuma a gefen ƙofar kudu40.44 Seftuwajin; Ibraniyanci gabas yana fuskantar arewa."},{"book":"Ezekiyel","chapter":"40","verse":"45","text":"Sai mutumin ya ce mini, “Ɗakin da yake fuskantar kudu ne na firistocin da suke lura da haikali,"},{"book":"Ezekiyel","chapter":"40","verse":"46","text":"ɗaya ɗakin kuma da yake fuskantar arewa ne na firistocin da suke lura da bagade. Waɗannan su ne ’ya’yan Zadok maza, waɗanda su ne kaɗai Lawiyawan da za su iya yin kusa da Ubangiji don su yi hidima a gabansa.”"},{"book":"Ezekiyel","chapter":"40","verse":"47","text":"Sa’an nan ya auna filin, murabba’i ne, tsawonsa kamu ɗari, fāɗinsa kuma kamu ɗari. Bagaden kuwa yana a gaba a cikin haikalin."},{"book":"Ezekiyel","chapter":"40","verse":"48","text":"Sai ya kawo ni shirayin haikalin ya kuma auna madogaran shirayin; fāɗinsu a kowane gefe kamu biyar-biyar ne. Fāɗin mashigin kamu goma sha huɗu ne, bangayenta40.48 Seftuwajin; Ibraniyanci bakin ƙofar take kuma kamu uku-uku ne a kowane gefe."},{"book":"Ezekiyel","chapter":"40","verse":"49","text":"Fāɗin shirayin kamu ashirin ne, kamu goma sha biyu40.49 Seftuwajin; Ibraniyanci goma sha ɗaya kuma daga gaba zuwa baya. A kan kai samansa ta wurin hawan matakai,40.49 Ibraniyanci; Seftuwajin Matakai goma suka haura zuwa wurinsa akwai kuma ginshiƙai a kowane gefe na madogaran."}]}