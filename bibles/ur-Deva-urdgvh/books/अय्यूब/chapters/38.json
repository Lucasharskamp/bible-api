{"data":[{"book":"अय्यूब","chapter":"38","verse":"1","text":"फिर अल्लाह ख़ुद अय्यूब से हमकलाम हुआ। तूफ़ान में से उसने उसे जवाब दिया,"},{"book":"अय्यूब","chapter":"38","verse":"2","text":"“यह कौन है जो समझ से ख़ाली बातें करने से मेरे मनसूबे के सहीह मतलब पर परदा डालता है?"},{"book":"अय्यूब","chapter":"38","verse":"3","text":"मर्द की तरह कमरबस्ता हो जा! मैं तुझसे सवाल करता हूँ, और तू मुझे तालीम दे।"},{"book":"अय्यूब","chapter":"38","verse":"4","text":"तू कहाँ था जब मैंने ज़मीन की बुनियाद रखी? अगर तुझे इसका इल्म हो तो मुझे बता!"},{"book":"अय्यूब","chapter":"38","verse":"5","text":"किसने उस की लंबाई और चौड़ाई मुक़र्रर की? क्या तुझे मालूम है? किसने नापकर उस की पैमाइश की?"},{"book":"अय्यूब","chapter":"38","verse":"6","text":"उसके सतून किस चीज़ पर लगाए गए? किसने उसके कोने का बुनियादी पत्थर रखा,"},{"book":"अय्यूब","chapter":"38","verse":"7","text":"उस वक़्त जब सुबह के सितारे मिलकर शादियाना बजा रहे, तमाम फ़रिश्ते ख़ुशी के नारे लगा रहे थे?"},{"book":"अय्यूब","chapter":"38","verse":"8","text":"जब समुंदर रहम से फूट निकला तो किसने दरवाज़े बंद करके उस पर क़ाबू पाया?"},{"book":"अय्यूब","chapter":"38","verse":"9","text":"उस वक़्त मैंने बादलों को उसका लिबास बनाया और उसे घने अंधेरे में यों लपेटा जिस तरह नौज़ाद को पोतड़ों में लपेटा जाता है।"},{"book":"अय्यूब","chapter":"38","verse":"10","text":"उस की हुदूद मुक़र्रर करके मैंने उसे रोकने के दरवाज़े और कुंडे लगाए।"},{"book":"अय्यूब","chapter":"38","verse":"11","text":"मैं बोला, ‘तुझे यहाँ तक आना है, इससे आगे न बढ़ना, तेरी रोबदार लहरों को यहीं रुकना है।’"},{"book":"अय्यूब","chapter":"38","verse":"12","text":"क्या तूने कभी सुबह को हुक्म दिया या उसे तुलू होने की जगह दिखाई"},{"book":"अय्यूब","chapter":"38","verse":"13","text":"ताकि वह ज़मीन के किनारों को पकड़कर बेदीनों को उससे झाड़ दे?"},{"book":"अय्यूब","chapter":"38","verse":"14","text":"उस की रौशनी में ज़मीन यों तश्कील पाती है जिस तरह मिट्टी जिस पर मुहर लगाई जाए। सब कुछ रंगदार लिबास पहने नज़र आता है।"},{"book":"अय्यूब","chapter":"38","verse":"15","text":"तब बेदीनों की रौशनी रोकी जाती, उनका उठाया हुआ बाज़ू तोड़ा जाता है।"},{"book":"अय्यूब","chapter":"38","verse":"16","text":"क्या तू समुंदर के सरचश्मों तक पहुँचकर उस की गहराइयों में से गुज़रा है?"},{"book":"अय्यूब","chapter":"38","verse":"17","text":"क्या मौत के दरवाज़े तुझ पर ज़ाहिर हुए, तुझे घने अंधेरे के दरवाज़े नज़र आए हैं?"},{"book":"अय्यूब","chapter":"38","verse":"18","text":"क्या तुझे ज़मीन के वसी मैदानों की पूरी समझ आई है? मुझे बता अगर यह सब कुछ जानता है!"},{"book":"अय्यूब","chapter":"38","verse":"19","text":"रौशनी के मंबा तक ले जानेवाला रास्ता कहाँ है? अंधेरे की रिहाइशगाह कहाँ है?"},{"book":"अय्यूब","chapter":"38","verse":"20","text":"क्या तू उन्हें उनके मक़ामों तक पहुँचा सकता है? क्या तू उनके घरों तक ले जानेवाली राहों से वाक़िफ़ है?"},{"book":"अय्यूब","chapter":"38","verse":"21","text":"बेशक तू इसका इल्म रखता है, क्योंकि तू उस वक़्त जन्म ले चुका था जब यह पैदा हुए। तू तो क़दीम ज़माने से ही ज़िंदा है!"},{"book":"अय्यूब","chapter":"38","verse":"22","text":"क्या तू वहाँ तक पहुँच गया है जहाँ बर्फ़ के ज़ख़ीरे जमा होते हैं? क्या तूने ओलों के गोदामों को देख लिया है?"},{"book":"अय्यूब","chapter":"38","verse":"23","text":"मैं उन्हें मुसीबत के वक़्त के लिए महफ़ूज़ रखता हूँ, ऐसे दिनों के लिए जब लड़ाई और जंग छिड़ जाए।"},{"book":"अय्यूब","chapter":"38","verse":"24","text":"मुझे बता, उस जगह तक किस तरह पहुँचना है जहाँ रौशनी तक़सीम होती है, या उस जगह जहाँ से मशरिक़ी हवा निकलकर ज़मीन पर बिखर जाती है?"},{"book":"अय्यूब","chapter":"38","verse":"25","text":"किसने मूसलाधार बारिश के लिए रास्ता और गरजते तूफ़ान के लिए राह बनाई"},{"book":"अय्यूब","chapter":"38","verse":"26","text":"ताकि इनसान से ख़ाली ज़मीन और ग़ैरआबाद रेगिस्तान की आबपाशी हो जाए,"},{"book":"अय्यूब","chapter":"38","verse":"27","text":"ताकि वीरानो-सुनसान बयाबान की प्यास बुझ जाए और उससे हरियाली फूट निकले?"},{"book":"अय्यूब","chapter":"38","verse":"28","text":"क्या बारिश का बाप है? कौन शबनम के क़तरों का वालिद है?"},{"book":"अय्यूब","chapter":"38","verse":"29","text":"बर्फ़ किस माँ के पेट से पैदा हुई? जो पाला आसमान से आकर ज़मीन पर पड़ता है किसने उसे जन्म दिया?"},{"book":"अय्यूब","chapter":"38","verse":"30","text":"जब पानी पत्थर की तरह सख़्त हो जाए बल्कि गहरे समुंदर की सतह भी जम जाए तो कौन यह सरंजाम देता है?"},{"book":"अय्यूब","chapter":"38","verse":"31","text":"क्या तू ख़ोशाए-परवीन को बाँध सकता या जौज़े की ज़ंजीरों को खोल सकता है?"},{"book":"अय्यूब","chapter":"38","verse":"32","text":"क्या तू करवा सकता है कि सितारों के मुख़्तलिफ़ झुरमुट उनके मुक़र्ररा औक़ात के मुताबिक़ निकल आएँ? क्या तू दुब्बे-अकबर की उसके बच्चों समेत क़ियादत करने के क़ाबिल है?"},{"book":"अय्यूब","chapter":"38","verse":"33","text":"क्या तू आसमान के क़वानीन जानता या उस की ज़मीन पर हुकूमत मुतैयिन करता है?"},{"book":"अय्यूब","chapter":"38","verse":"34","text":"क्या जब तू बुलंद आवाज़ से बादलों को हुक्म दे तो वह तुझ पर मूसलाधार बारिश बरसाते हैं?"},{"book":"अय्यूब","chapter":"38","verse":"35","text":"क्या तू बादल की बिजली ज़मीन पर भेज सकता है? क्या वह तेरे पास आकर कहती है, ‘मैं ख़िदमत के लिए हाज़िर हूँ’?"},{"book":"अय्यूब","chapter":"38","verse":"36","text":"किसने मिसर के लक़लक़ को हिकमत दी, मुरग़ को समझ अता की?"},{"book":"अय्यूब","chapter":"38","verse":"37","text":"किस को इतनी दानाई हासिल है कि वह बादलों को गिन सके? कौन आसमान के इन घड़ों को उस वक़्त उंडेल सकता है"},{"book":"अय्यूब","chapter":"38","verse":"38","text":"जब मिट्टी ढाले हुए लोहे की तरह सख़्त हो जाए और ढेले एक दूसरे के साथ चिपक जाएँ? कोई नहीं!"},{"book":"अय्यूब","chapter":"38","verse":"39","text":"क्या तू ही शेरनी के लिए शिकार करता या शेरों को सेर करता है"},{"book":"अय्यूब","chapter":"38","verse":"40","text":"जब वह अपनी छुपने की जगहों में दबक जाएँ या गुंजान जंगल में कहीं ताक लगाए बैठे हों?"},{"book":"अय्यूब","chapter":"38","verse":"41","text":"कौन कौवे को ख़ुराक मुहैया करता है जब उसके बच्चे भूक के बाइस अल्लाह को आवाज़ दें और मारे मारे फिरें?"}]}