{"data":[{"book":"1 Mojžíšova","chapter":"46","verse":"1","text":"Tedy bral se Izrael se vším, což měl; a přišed do Bersabé, obětoval oběti Bohu otce svého Izáka."},{"book":"1 Mojžíšova","chapter":"46","verse":"2","text":"I mluvil Bůh Izraelovi u vidění nočním, řka: Jákobe, Jákobe! Kterýžto odpověděl: Aj, teď jsem."},{"book":"1 Mojžíšova","chapter":"46","verse":"3","text":"I řekl: Já jsem ten Bůh silný, Bůh otce tvého. Neboj se sstoupiti do Egypta, nebo v národ veliký tam tebe učiním."},{"book":"1 Mojžíšova","chapter":"46","verse":"4","text":"Já sstoupím s tebou do Egypta, a já tě také i zase přivedu; a Jozef položí ruku svou na oči tvé."},{"book":"1 Mojžíšova","chapter":"46","verse":"5","text":"Vstal tedy Jákob z Bersabé; a synové Izraelovi vzali Jákoba otce svého, a děti své s ženami svými na vozy, kteréž poslal pro něho Farao."},{"book":"1 Mojžíšova","chapter":"46","verse":"6","text":"Pobrali také dobytek svůj, a zboží své, kteréhož nabyli v zemi Kananejské; a přišli do Egypta, Jákob i všecko símě jeho s ním."},{"book":"1 Mojžíšova","chapter":"46","verse":"7","text":"Syny i vnuky, dcery i vnučky své, a všecku rodinu svou uvedl s sebou do Egypta."},{"book":"1 Mojžíšova","chapter":"46","verse":"8","text":"A tato jsou jména synů Izraelových, kteříž vešli do Egypta: Jákob a synové jeho. Prvorozený Jákobův Ruben."},{"book":"1 Mojžíšova","chapter":"46","verse":"9","text":"A synové Rubenovi: Enoch, Fallu, Ezron a Charmi."},{"book":"1 Mojžíšova","chapter":"46","verse":"10","text":"Synové pak Simeonovi: Jamuel, Jamin, Ahod, Jachin, Sohar a Saul, syn jedné ženy Kananejské."},{"book":"1 Mojžíšova","chapter":"46","verse":"11","text":"Synové Léví: Gerson, Kahat a Merari."},{"book":"1 Mojžíšova","chapter":"46","verse":"12","text":"Synové Judovi: Her, Onan, Séla, Fáres a Zára. (Ale umřel Her a Onan v zemi Kananejské.) Fáres pak měl syny: Ezrona a Hamule."},{"book":"1 Mojžíšova","chapter":"46","verse":"13","text":"Synové Izacharovi: Tola, Fua, Job a Simron."},{"book":"1 Mojžíšova","chapter":"46","verse":"14","text":"A synové Zabulonovi: Sared, Elon a Jahelel."},{"book":"1 Mojžíšova","chapter":"46","verse":"15","text":"Tiť jsou synové Líe, kteréž porodila Jákobovi v Pádan Syrské, a Dínu, dceru jeho. Všech duší synů i dcer jeho bylo třidceti a tři."},{"book":"1 Mojžíšova","chapter":"46","verse":"16","text":"Synové Gád: Sefon, Aggi, Suni, Esebon, Heri, Arodi a Areli."},{"book":"1 Mojžíšova","chapter":"46","verse":"17","text":"Synové Asser: Jemna, Jesua, Jesui, Beria, a Serach sestra jejich. Synové pak Beriovi: Heber a Melchiel."},{"book":"1 Mojžíšova","chapter":"46","verse":"18","text":"To jsou synové Zelfy, kterouž Lában dal Líe dceři své; a ty porodila Jákobovi, šestnácte duší."},{"book":"1 Mojžíšova","chapter":"46","verse":"19","text":"Synové pak Ráchel, manželky Jákobovy: Jozef a Beniamin."},{"book":"1 Mojžíšova","chapter":"46","verse":"20","text":"A Jozefovi narodili se v zemi Egyptské z Asenat, dcery Putifera knížete On, Manasses a Efraim."},{"book":"1 Mojžíšova","chapter":"46","verse":"21","text":"Ale synové Beniaminovi: Béla, Becher, Asbel, Gera, Náman, Echi, Roz, Mufim, Chuppim a Ared."},{"book":"1 Mojžíšova","chapter":"46","verse":"22","text":"Tiť jsou synové Ráchel, kteréž porodila Jákobovi; všech duší čtrnáct."},{"book":"1 Mojžíšova","chapter":"46","verse":"23","text":"A syn Danův: Chusim."},{"book":"1 Mojžíšova","chapter":"46","verse":"24","text":"Synové pak Neftalím: Jaziel, Guni, Jezer a Sallem."},{"book":"1 Mojžíšova","chapter":"46","verse":"25","text":"Ti jsou synové Bály, kterouž Lában dal Ráchel dceři své, a ty porodila Jákobovi; všech duší sedm."},{"book":"1 Mojžíšova","chapter":"46","verse":"26","text":"Všech duší, kteréž vešly s Jákobem do Egypta, což jich pošlo z bedr jeho, kromě žen synů Jákobových, všech duší bylo šedesáte a šest."},{"book":"1 Mojžíšova","chapter":"46","verse":"27","text":"K tomu synové Jozefovi, kteříž se jemu narodili v Egyptě, dva. A tak všech duší domu Jákobova, kteréž vešly do Egypta, bylo sedmdesáte."},{"book":"1 Mojžíšova","chapter":"46","verse":"28","text":"Poslal pak Judu napřed k Jozefovi, aby oznámil jemu prvé, než přišel do Gesen. A tak přišli do země Gesen."},{"book":"1 Mojžíšova","chapter":"46","verse":"29","text":"Jozef pak zapřáh do svého vozu, vyjel vstříc Izraelovi otci svému do Gesen; a jakž ho Jákob uzřel, padl na jeho šíji, a plakal dlouho na šíji jeho."},{"book":"1 Mojžíšova","chapter":"46","verse":"30","text":"I řekl Izrael Jozefovi: Nechť již umru, když jsem viděl tvář tvou; nebo ty ještě jsi živ."},{"book":"1 Mojžíšova","chapter":"46","verse":"31","text":"Jozef pak řekl bratřím svým a domu otce svého: Pojedu a zvěstuji Faraonovi, a dím jemu: Bratří moji a dům otce mého, kteříž bydlili v zemi Kananejské, přišli ke mně."},{"book":"1 Mojžíšova","chapter":"46","verse":"32","text":"Ale jsou pastýři stáda, nebo s dobytkem se obírají; protož ovce své a voly, i cožkoli mají, přihnali."},{"book":"1 Mojžíšova","chapter":"46","verse":"33","text":"A když by povolal vás Farao, a řekl: Jaký jest obchod váš?"},{"book":"1 Mojžíšova","chapter":"46","verse":"34","text":"Odpovíte: Dobytkem se živili služebníci tvoji od mladosti své až do této chvíle, i my i otcové naši; abyste bydlili v zemi Gesen; nebo v mrzkosti mají Egyptští všecky pastýře stáda."}]}