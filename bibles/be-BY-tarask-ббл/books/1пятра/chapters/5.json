{"data":[{"book":"1 ПЯТРА","chapter":"5","verse":"1","text":"Пастыраў вашых умаўляю я, супастыр і сьведка цярпеньняў Хрыстовых і саўдзельнік у славе, якая павінна адкрыцца:"},{"book":"1 ПЯТРА","chapter":"5","verse":"2","text":"пасьвіце Божы статак, які ў вас, наглядайце за ім ня з прынукі, а з ахвоты і богаспадобна, ня дзеля гнюснай карысьлівасьці, а з руплівасьці,"},{"book":"1 ПЯТРА","chapter":"5","verse":"3","text":"і не пануючы над спадчынай Божай, а даючы прыклад статку, -"},{"book":"1 ПЯТРА","chapter":"5","verse":"4","text":"і калі зьявіцца Пастыраначальнік, вы атрымаеце неўвядальны вянок славы."},{"book":"1 ПЯТРА","chapter":"5","verse":"5","text":"Таксама і малодшыя, карэцеся пастырам; а ўсе, скараючыся адно аднаму, набярэцеся пакорлівай мудрасьці, таму што Бог ганарыстым працівіцца, а пакорным дае мілату."},{"book":"1 ПЯТРА","chapter":"5","verse":"6","text":"Дык вось упакорцеся пад моцнай рукою Божай, хай узьнясе вас у свой час;"},{"book":"1 ПЯТРА","chapter":"5","verse":"7","text":"усе клопаты вашыя ўскладзеце на Яго, бо Ён дбае пра вас."},{"book":"1 ПЯТРА","chapter":"5","verse":"8","text":"Цьверазейце, чувайце, бо супраціўнік ваш д'ябал ходзіць, як рыклівы леў, шукаючы каго праглынуць;"},{"book":"1 ПЯТРА","chapter":"5","verse":"9","text":"стойце супроць яго цьвёрдаю вераю, ведаючы, што такія самыя цярпеньні выпадаюць і братам вашым у сьвеце."},{"book":"1 ПЯТРА","chapter":"5","verse":"10","text":"А Бог усялякай мілаты, паклікаўшы нас у вечную славу Сваю ў Хрысьце Ісусе, Сам пасьля нядоўгага цяпреньня вашага, няхай удасканаліць вас, няхай угрунтуе, няхай умацуе, няхай зробіць непахіснымі."},{"book":"1 ПЯТРА","chapter":"5","verse":"11","text":"Яму слава і ўлада навекі вечныя. Амін."},{"book":"1 ПЯТРА","chapter":"5","verse":"12","text":"Гэта сьцісла напісаў я вам праз Сылуана, вернага, як думаю, вашага брата, каб упэўніць вас, суцяшаючы і сьведчачы, што гэта ў ісьціне мілата Божая, у якой вы стаіце."},{"book":"1 ПЯТРА","chapter":"5","verse":"13","text":"Вітае вас выбраная, падобна вам, царква ў Вавілоне і Марк, сын мой."},{"book":"1 ПЯТРА","chapter":"5","verse":"14","text":"Вітайце адно аднаго пацалункам любові. Мір вам усім у Хрысьце Ісусе. Амін."}]}