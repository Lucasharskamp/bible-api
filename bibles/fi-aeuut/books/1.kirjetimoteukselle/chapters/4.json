{"data":[{"book":"1. kirje Timoteukselle","chapter":"4","verse":"1","text":"Pyhä Henki ilmoittaa meille selvästi, että viimeisinä aikoina jotkut luopuvat Kristuksesta ja alkavat seurata paholaisen liikkeelle panemia oppeja."},{"book":"1. kirje Timoteukselle","chapter":"4","verse":"2","text":"Niiden levittäjät ovat sellaisia valheen puhujia, että heidän omatuntonsa on kokonaan turtunut."},{"book":"1. kirje Timoteukselle","chapter":"4","verse":"3","text":"He opettavat, että on väärin mennä avioliittoon ja syödä tiettyjä ruokia, vaikka Jumala on tarkoittanut, että kristityt saisivat nauttia niistä ja olla iloisia ja kiitollisia."},{"book":"1. kirje Timoteukselle","chapter":"4","verse":"4","text":"Kaikki, minkä Jumala on luonut, on hyvää, ja voimme syödä kaikkea, jos kiitämme häntä"},{"book":"1. kirje Timoteukselle","chapter":"4","verse":"5","text":"ja pyydämme häntä siunaamaan ruokamme. Juuri Jumalan sana ja rukous tekevät siitä hyvän."},{"book":"1. kirje Timoteukselle","chapter":"4","verse":"6","text":"Kun näin selität ja opetat, täytät tehtäväsi kunnon työntekijänä: sellainen saa voimansa uskosta ja oikeasta opista, jota sinä olet seurannut."},{"book":"1. kirje Timoteukselle","chapter":"4","verse":"7","text":"Älä tuhlaa aikaa järjettömistä opeista ja taruista väittelemiseen. Käytä aikasi ja voimasi niin, että kasvat uskossa."},{"book":"1. kirje Timoteukselle","chapter":"4","verse":"8","text":"Ruumiinkunnon hoitaminen on tärkeä asia, mutta hengellisen elämän hoitaminen on vielä tärkeämpää – se on kaiken perusta. Sillä ei ole merkitystä vain tämän vaan myös tulevan elämän kannalta."},{"book":"1. kirje Timoteukselle","chapter":"4","verse":"9,10","text":"Tämä on totta, ja kaikkien pitäisi uskoa se. Siksihän me teemme lujasti työtä – kärsimyksiä pelkäämättä. Toivonamme on elävä Jumala, joka on kaikkien ihmisten – varsinkin uskovien – pelastaja."},{"book":"1. kirje Timoteukselle","chapter":"4","verse":"11","text":"Opeta nämä asiat niin, että kaikki ymmärtävät."},{"book":"1. kirje Timoteukselle","chapter":"4","verse":"12","text":"Älä anna kenenkään vähätellä itseäsi siksi, että olet nuori. Ole muille esimerkkinä siitä, miten rakastetaan ja uskotaan ja eletään puhtaasti."},{"book":"1. kirje Timoteukselle","chapter":"4","verse":"13","text":"Pidä sinä huolta pyhien kirjoitusten lukemisesta ja selittämisestä sekä Jumalan sanan julistamisesta seurakunnalle siihen asti, kunnes minä tulen."},{"book":"1. kirje Timoteukselle","chapter":"4","verse":"14","text":"Muista käyttää sitä armolahjaa, jonka sait Jumalalta profetian välityksellä, kun seurakunnan johtajat panivat kätensä päällesi."},{"book":"1. kirje Timoteukselle","chapter":"4","verse":"15","text":"Anna lahjasi seurakunnan käyttöön, niin että kehittymisesi on kaikkien todettavissa."},{"book":"1. kirje Timoteukselle","chapter":"4","verse":"16","text":"Valvo ajatuksiasi ja tekojasi. Kun pysyt uskollisena sille, mikä on oikein, Jumala siunaa sinua ja auttaa sinua pelastamaan muitakin."}]}