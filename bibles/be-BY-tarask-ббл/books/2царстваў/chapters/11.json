{"data":[{"book":"2 ЦАРСТВАЎ","chapter":"11","verse":"1","text":"Праз год, у той час, калі выходзяць цары ў паходы, Давід паслаў Ёава і слуг сваіх зь ім і ўсіх Ізраільцянаў; і яны разьбілі Аманіцянаў і аблажылі Раву; а Давід заставаўся ў Ерусаліме."},{"book":"2 ЦАРСТВАЎ","chapter":"11","verse":"2","text":"Аднаго разу падвечар Давід, устаўшы з пасьцелі, прагульваўся на даху царскага дома і ўбачыў з даху жанчыну, якая купалася; а тая жанчына была вельмі прыгожая."},{"book":"2 ЦАРСТВАЎ","chapter":"11","verse":"3","text":"І паслаў Давід разьведаць, хто гэтая жанчына? І сказалі яму: гэта Вірсавія, дачка Эліяма, жонка Урыі Хэтэяніна."},{"book":"2 ЦАРСТВАЎ","chapter":"11","verse":"4","text":"Давід паслаў слуг узяць яе; і яна прыйшла да яго, і ён спаў зь ёю. А калі яна ачысьцілася ад нячыстасьці сваёй, вярнулася ў дом свой."},{"book":"2 ЦАРСТВАЎ","chapter":"11","verse":"5","text":"Жанчына гэтая зацяжарыла і паслала абвясьціць пра гэта Давіду, кажучы: я цяжарная."},{"book":"2 ЦАРСТВАЎ","chapter":"11","verse":"6","text":"І паслаў Давід сказаць Ёаву: прыйшлі да мяне Урыю Хэтэяніна. І паслаў Ёаў Урыю да Давіда."},{"book":"2 ЦАРСТВАЎ","chapter":"11","verse":"7","text":"І прыйшоў да яго Урыя, распытаў яго Давід пра становішча Ёава і пра становішча народу і пра ход вайны."},{"book":"2 ЦАРСТВАЎ","chapter":"11","verse":"8","text":"І сказаў Давід Урыю: ідзі дамоў і абмый ногі свае. І выйшаў Урыя з Дома царскага, а сьледам за ім панесьлі і царскія стравы."},{"book":"2 ЦАРСТВАЎ","chapter":"11","verse":"9","text":"Але Урыя спаў каля брамы царскага дома з усімі слугамі свайго гаспадара і не пайшоў у свой дом."},{"book":"2 ЦАРСТВАЎ","chapter":"11","verse":"10","text":"І данесьлі Давіду, кажучы: не пайшоў Урыя ў дом свой. І сказаў Давід Урыю: вось ты прыйшоў з дарогі; чаму ж не пайшоў ты ў дом свой?"},{"book":"2 ЦАРСТВАЎ","chapter":"11","verse":"11","text":"І сказаў Урыя Давіду: каўчэг і Ізраіль і Юда ў намётах, і гаспадар мой Ёаў і рабы гаспадара майго ў полі, а я ўвайшоў бы дом свой есьці і піць і спаць са сваёю жонкаю! прысягаю тваім жыцьцём і жыцьцём душы тваёй, гэтага я не зраблю."},{"book":"2 ЦАРСТВАЎ","chapter":"11","verse":"12","text":"І сказаў Давід Урыю: застанься тут і на гэты дзень, а заўтра я адпушчу цябе. І застаўся Урыя ў Ерусаліме на гэты дзень да заўтра."},{"book":"2 ЦАРСТВАЎ","chapter":"11","verse":"13","text":"І запрасіў яго Давід, і еў Урыя перад ім і піў, і напаіў яго Давід. Але ўвечары прыйшоў Урыя спаць на пасьцель сваю з рабамі гаспадара свайго, а ў свой дом не пайшоў."},{"book":"2 ЦАРСТВАЎ","chapter":"11","verse":"14","text":"Раніцай Давід напісаў пісьмо Ёаву і паслаў яго з Урыем."},{"book":"2 ЦАРСТВАЎ","chapter":"11","verse":"15","text":"У пісьме ён напісаў так: пастаўце Урыю там, дзе самая моцная бітва, і адступеце ад яго, каб ён быў забіты і памёр."},{"book":"2 ЦАРСТВАЎ","chapter":"11","verse":"16","text":"Таму, калі Ёаў аблажыў горад, дык паставіў ён Урыю на такім месцы, пра якое ведаў, што там храбрыя людзі."},{"book":"2 ЦАРСТВАЎ","chapter":"11","verse":"17","text":"Выйшлі людзі з горада і біліся зь Ёавам, і загінула некалькі з народу, са слуг Давідавых; быў забіты таксама і Урыя Хэтэянін."},{"book":"2 ЦАРСТВАЎ","chapter":"11","verse":"18","text":"І паслаў Ёаў данесьці Давіду пра ўвесь ход бітвы."},{"book":"2 ЦАРСТВАЎ","chapter":"11","verse":"19","text":"І загадаў пасланаму, кажучы: калі ты раскажаш цару пра ўвесь ход бітвы"},{"book":"2 ЦАРСТВАЎ","chapter":"11","verse":"20","text":"і ўбачыш, што цар разгневаецца і скажа табе: «навошта вы так блізка падыходзілі да горада біцца? хіба вы ня ведалі, што са сьцяны будуць кідаць на вас?"},{"book":"2 ЦАРСТВАЎ","chapter":"11","verse":"21","text":"хто забіў Авімэлэха, сына Еравалавага? ці не жанчына кінула на яго са сьцяны абломак жарона і забіла яго, і ён памёр у Тэвэцы? навошта ж вы блізка падыходзілі да сьцяны?» і тады ты скажы: «і раб твой Урыя Хэтэянін таксама забіты і памёр»."},{"book":"2 ЦАРСТВАЎ","chapter":"11","verse":"22","text":"І пайшоў пасланы і прыйшоў, і расказаў Давіду пра ўсё, дзеля чаго паслаў яго Ёаў, пра ўвесь ход бітвы."},{"book":"2 ЦАРСТВАЎ","chapter":"11","verse":"23","text":"Тады пасланы сказаў Давіду: адольвалі нас тыя людзі і выйшлі да нас у поле, і мы перасьледавалі іх да ўваходу ў браму;"},{"book":"2 ЦАРСТВАЎ","chapter":"11","verse":"24","text":"тады стралялі стралкі са сьцяны па рабах тваіх, і памерлі некаторыя з рабоў цара; памёр таксама і раб твой Урыя Хэтэянін."},{"book":"2 ЦАРСТВАЎ","chapter":"11","verse":"25","text":"Тады сказаў Давід пасланаму: так скажы Ёаву: хай не бянтэжыць цябе гэтая справа, бо меч пажырае часам таго, часам гэтага; узмацні вайну супроць горада і разбуры яго. Так падбадзёры яго."},{"book":"2 ЦАРСТВАЎ","chapter":"11","verse":"26","text":"І пачула жонка Урыі, што памёр Урыя, муж яе, і плакала па мужы сваім."},{"book":"2 ЦАРСТВАЎ","chapter":"11","verse":"27","text":"Калі скончыўся час плачу, Давід паслаў і ўзяў яе ў дом свой, і яна зрабілася жонкаю ягонаю і нарадзіла яму сына. І быў гэты ўчынак, які ўчыніў Давід, благім у вачах Госпада."}]}