{"data":[{"book":"প্রকাশিত বাক্য","chapter":"20","verse":"1","text":"তারপর আমি স্বর্গ থেকে এক দূতকে নেমে আসতে দেখলাম। তাঁর হাতে ছিল সেই অতল-গহ্বরের চাবি ও একটি বড়ো শিকল।"},{"book":"প্রকাশিত বাক্য","chapter":"20","verse":"2","text":"তিনি সেই দানবকে বন্দি করলেন। এ সেই পুরোনো সাপ, যে হল দিয়াবল বা শয়তান।20:2 আদি পুস্তক 3:1; সখরিয় 3:1 তিনি তাকে এক হাজার বছর বন্দি করে রাখলেন।"},{"book":"প্রকাশিত বাক্য","chapter":"20","verse":"3","text":"তিনি তাকে সেই অতল-গহ্বরে নিক্ষেপ করে তার উপরে তালাবন্ধ করে সিলমোহরাঙ্কিত করলেন, যেন যতদিন পর্যন্ত সেই হাজার বছর শেষ না হয়, ততদিন সে সব জাতিকে প্রতারিত করতে না পারে। তারপরে তাকে অবশ্যই অল্প সময়ের জন্য মুক্তি দেওয়া হবে।"},{"book":"প্রকাশিত বাক্য","chapter":"20","verse":"4","text":"পরে আমি কতগুলি সিংহাসন দেখলাম। সেগুলির উপরে যাঁরা উপবিষ্ট ছিলেন, তাঁদের বিচার করার ক্ষমতা দেওয়া হয়েছিল। আর আমি তাদেরও আত্মা দেখলাম, যীশুর সপক্ষে তাদের দেওয়া সাক্ষ্য ও ঈশ্বরের বাক্যের কারণে যাদের মাথা কেটে হত্যা করা হয়েছিল। তারা সেই পশু বা তার মূর্তির পূজা করেনি। তারা তার ছাপও তাদের কপালে কিংবা তাদের হাতে ধারণ করেনি। তারা পুনর্জীবন লাভ করে এক হাজার বছর খ্রীষ্টের সঙ্গে রাজত্ব করল।"},{"book":"প্রকাশিত বাক্য","chapter":"20","verse":"5","text":"(সেই হাজার বছর শেষ না হওয়া পর্যন্ত অবশিষ্ট মৃতেরা জীবন লাভ করল না।) এই হল প্রথম পুনরুত্থান।"},{"book":"প্রকাশিত বাক্য","chapter":"20","verse":"6","text":"ধন্য ও পবিত্র তাঁরা, যারা প্রথম পুনরুত্থানের অংশীদার হন। তাঁদের উপরে দ্বিতীয় মৃত্যুর কোনও ক্ষমতা নেই, কিন্তু তাঁরা ঈশ্বরের ও খ্রীষ্টের যাজক হবেন এবং তাঁর সঙ্গে এক হাজার বছর রাজত্ব করবেন।"},{"book":"প্রকাশিত বাক্য","chapter":"20","verse":"7","text":"সেই হাজার বছর শেষ হলে পর শয়তানকে তার কারাগার থেকে মুক্তি দেওয়া হবে।"},{"book":"প্রকাশিত বাক্য","chapter":"20","verse":"8","text":"তখন সে গোগ ও মাগোগ20:8 গোগ ও মাগোগ পৃথিবীর সমস্ত জাতির প্রতীকস্বরূপ, যারা শেষবারের মতো ঈশ্বরকে আক্রমণের জন্য একজোট হবে। এদের পটভূমিকার জন্য দ্রষ্টব্য, যিহিষ্কেল 38; 39 অধ্যায়। নামে অভিহিত পৃথিবীর চতুর্দিকে অবস্থিত জাতিদের গিয়ে প্রতারিত করে যুদ্ধ করার জন্য তাদের সমবেত করবে। সংখ্যায় তারা সমুদ্রতীরের বালির মতো।"},{"book":"প্রকাশিত বাক্য","chapter":"20","verse":"9","text":"তারা পৃথিবীর বিস্তীর্ণ অঞ্চল বরাবর যুদ্ধযাত্রা করে ঈশ্বরের প্রজাদের শিবির ও তাঁর প্রিয় নগরটি20:9 অর্থাৎ, জেরুশালেম। ঘিরে ধরল। কিন্তু স্বর্গ থেকে আগুন নেমে এসে তাদের গ্রাস করল।20:9 যিহিষ্কেল 38:2,16,22; 2 রাজাবলি 1:10"},{"book":"প্রকাশিত বাক্য","chapter":"20","verse":"10","text":"আর তাদের প্রতারণাকারী দিয়াবলকে জ্বলন্ত গন্ধকের হ্রদে নিক্ষেপ করা হল, যেখানে সেই পশু ও ভণ্ড ভাববাদীকেও নিক্ষেপ করা হয়েছিল। তারা যুগে যুগে চিরকাল, দিনরাত যন্ত্রণাভোগ করবে।"},{"book":"প্রকাশিত বাক্য","chapter":"20","verse":"11","text":"এরপরে আমি এক বিশাল সাদা রংয়ের সিংহাসন ও তার উপরে যিনি বসে আছেন, তাঁকে দেখতে পেলাম। তাঁর উপস্থিতি থেকে পৃথিবী ও আকাশ পালিয়ে গেল। তাদের জন্য আর কোনো স্থান পাওয়া গেল না।"},{"book":"প্রকাশিত বাক্য","chapter":"20","verse":"12","text":"আর আমি দেখলাম, সামান্য ও মহান সকল মৃত ব্যক্তিরা সেই সিংহাসনের সামনে দাঁড়িয়ে আছে। আর কতগুলি পুস্তক খোলা হল। অন্য একটি পুস্তক, অর্থাৎ জীবনপুস্তকও খোলা হল। পুস্তকগুলিতে লিখিত মৃত ব্যক্তিদের কার্যকলাপ অনুসারে20:12 দানিয়েল 2:35; 7:9,10; গীত 62:12 তাদের বিচার করা হল।"},{"book":"প্রকাশিত বাক্য","chapter":"20","verse":"13","text":"সমুদ্র তার মধ্যস্থিত মৃতদের সমর্পণ করল এবং পরলোক20:13 গ্রিক: মৃত্যু ও পাতালও তাদের মধ্যে অবস্থিত মৃতদের সমর্পণ করল। আর তাদের প্রত্যেকের কাজ অনুযায়ী তাদের বিচার করা হল।"},{"book":"প্রকাশিত বাক্য","chapter":"20","verse":"14","text":"তারপর পরলোক ও পাতালকেও আগুনের হ্রদে নিক্ষেপ করা হল। সেই আগুনের হ্রদ হল দ্বিতীয় মৃত্যু।"},{"book":"প্রকাশিত বাক্য","chapter":"20","verse":"15","text":"আর যার নাম সেই জীবনপুস্তকে লিখিত পাওয়া গেল না, তাকেই আগুনের হ্রদে নিক্ষেপ করা হল।"}]}