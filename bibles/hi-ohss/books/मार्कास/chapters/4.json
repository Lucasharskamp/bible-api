{"data":[{"book":"मार्कास","chapter":"4","verse":"1","text":"एक बार फिर मसीह येशु ने झील तट पर शिक्षा देना प्रारंभ किया. ऐसी बड़ी भीड़ उनके आस-पास इकट्ठी हो गयी कि उन्हें झील तट पर लगी एक नाव में जाकर बैठना पड़ा और भीड़ झील तट पर खड़ी रही."},{"book":"मार्कास","chapter":"4","verse":"2","text":"वह अनेक विषयों को दृष्टान्तों के माध्यम से स्पष्ट करने लगे. शिक्षा देते हुए उन्होंने कहा,"},{"book":"मार्कास","chapter":"4","verse":"3","text":"“सुनो! एक किसान बीज बोने के लिए निकला."},{"book":"मार्कास","chapter":"4","verse":"4","text":"बीज बोने में कुछ बीज तो मार्ग के किनारे गिरे, जिन्हें पक्षियों ने आकर चुग लिया."},{"book":"मार्कास","chapter":"4","verse":"5","text":"कुछ अन्य बीज पथरीली भूमि पर भी जा गिरे, जहां पर्याप्‍त मिट्टी नहीं थी. पर्याप्‍त मिट्टी न होने के कारण वे जल्दी ही अंकुरित भी हो गए"},{"book":"मार्कास","chapter":"4","verse":"6","text":"किंतु जब सूर्योदय हुआ, वे झुलस गए और इसलिये कि उन्होंने जड़ें ही नहीं पकड़ी थी, वे मुरझा गए."},{"book":"मार्कास","chapter":"4","verse":"7","text":"कुछ अन्य बीज कंटीली झाड़ियों में गिरे और कंटीली झाड़ियों ने उन्हें दबा दिया और उनसे कोई फल उत्पन्‍न न हुआ."},{"book":"मार्कास","chapter":"4","verse":"8","text":"कुछ अन्य बीज अच्छी भूमि पर जा गिरे, अंकुरित हो बड़े हुए तथा उनमें तीस गुणा, साठ गुणा तथा सौ गुणा फसल हुई.”"},{"book":"मार्कास","chapter":"4","verse":"9","text":"मसीह येशु ने आगे कहा, “जिस किसी के सुनने के कान हों, वह सुन ले.”"},{"book":"मार्कास","chapter":"4","verse":"10","text":"जैसे ही शिष्यों और अन्य साथियों ने मसीह येशु को अकेला पाया, उन्होंने मसीह येशु से दृष्टान्तों के विषय में पूछा."},{"book":"मार्कास","chapter":"4","verse":"11","text":"मसीह येशु ने उनसे कहा, “तुम्हें तो परमेश्वर के राज्य का भेद सौंपा गया है किंतु अन्यों को सब कुछ दृष्टान्तों के माध्यम से समझाया जाता है"},{"book":"मार्कास","chapter":"4","verse":"12","text":"क्योंकि,"},{"book":"मार्कास","chapter":"4","verse":"13","text":"तब मसीह येशु ने उनसे प्रश्न किया, “क्या यह दृष्टांत तुम्हारी समझ में नहीं आया? तब तुम अन्य सब दृष्टान्तों का अर्थ कैसे समझोगे?"},{"book":"मार्कास","chapter":"4","verse":"14","text":"बीज बोनेवाला वचन बोता है."},{"book":"मार्कास","chapter":"4","verse":"15","text":"मार्ग के किनारे की भूमि वे लोग हैं, जिनमें सुसमाचार बोया तो जाता है किंतु जैसे ही वे उसे सुनते हैं शैतान आकर उस बोये हुए सुसमाचार को उठा ले जाता है."},{"book":"मार्कास","chapter":"4","verse":"16","text":"इसी प्रकार पथरीली भूमि वे लोग हैं, जिनमें सुसमाचार बोया जाता है और वे इसे तुरंत खुशी से अपना लेते हैं."},{"book":"मार्कास","chapter":"4","verse":"17","text":"उनमें स्थायी जड़ें तो होती नहीं इसलिये जब सुसमाचार के कारण उन पर कष्ट और अत्याचारों का प्रहार होता है, वे शीघ्र ही पीछे हट जाते हैं."},{"book":"मार्कास","chapter":"4","verse":"18","text":"अन्य लोग उस भूमि के समान हैं, जहां सुसमाचार कांटों के बीच बोया जाता है. वे सुसमाचार को सुनते हैं,"},{"book":"मार्कास","chapter":"4","verse":"19","text":"संसार की चिंताएं, धन-संपत्ति का छलावा तथा अन्य वस्तुओं की लालसाओं का प्रवेश उस सुसमाचार को दबा देता है, जिससे उसका फलदाई होना असंभव हो जाता है."},{"book":"मार्कास","chapter":"4","verse":"20","text":"अन्य लोग उस बीज के समान हैं, जो उत्तम भूमि में बोया जाता है जो संदेश को सुनता हैं, उसे ग्रहण करते हैं तथा फल लाता है—बोया गया बीज के तीस गुणा, साठ गुणा तथा सौ गुणा.”"},{"book":"मार्कास","chapter":"4","verse":"21","text":"मसीह येशु ने आगे कहा, “दीपक को इसलिये नहीं जलाया जाता कि उसे टोकरी या चारपाई के नीचे रख दिया जाए. क्या उसे दीवट पर नहीं रखा जाता?"},{"book":"मार्कास","chapter":"4","verse":"22","text":"ऐसा कुछ भी नहीं, जो छुपा है और खोला न जाएगा और न कुछ गुप्‍त है, जो प्रकाश में न लाया जाएगा."},{"book":"मार्कास","chapter":"4","verse":"23","text":"जिस किसी के सुनने के कान हों, वह सुन ले.”"},{"book":"मार्कास","chapter":"4","verse":"24","text":"इसके बाद मसीह येशु ने कहा, “इसका विशेष ध्यान रखो कि तुम क्या सुनते हो. तुम्हारा नापना उसी नाप से किया जाएगा जिसका इस्तेमाल स्वयं तुम करते हो—तुम्हें ज़रूर इससे भी अधिक दिया जाएगा."},{"book":"मार्कास","chapter":"4","verse":"25","text":"जिसके पास है उसे और भी अधिक दिया जाएगा; जिसके पास नहीं है, उससे वह भी ले लिया जाएगा, जो उसके पास है.”"},{"book":"मार्कास","chapter":"4","verse":"26","text":"मसीह येशु ने आगे कहा, “परमेश्वर का राज्य उस व्यक्ति के समान है, जिसने भूमि पर बीज डाल दिया"},{"book":"मार्कास","chapter":"4","verse":"27","text":"और रात में जाकर सो गया. प्रातः उठकर उसने देखा कि बीज अंकुरित होकर बड़ा हो रहा है. कैसी होती है यह प्रक्रिया, यह वह स्वयं नहीं जानता."},{"book":"मार्कास","chapter":"4","verse":"28","text":"भूमि स्वयं उपज उत्पन्‍न करती है. सबसे पहले अंकुर उगता है, फिर बालें, उसके बाद बालों में दाना."},{"book":"मार्कास","chapter":"4","verse":"29","text":"दाना पड़ने पर वह उसे बिना देरी किए हसिया से काट लेता है क्योंकि उपज तैयार है.”"},{"book":"मार्कास","chapter":"4","verse":"30","text":"तब मसीह येशु ने आगे कहा, “परमेश्वर के राज्य की तुलना किससे की जा सकती है? किस दृष्टांत के द्वारा इसे स्पष्ट किया जा सकता है?"},{"book":"मार्कास","chapter":"4","verse":"31","text":"यह राई के बीज के समान है. जब यह भूमि में बोया जाता है, यह बोये गए अन्य सभी बीजों की तुलना में छोटा होता है"},{"book":"मार्कास","chapter":"4","verse":"32","text":"फिर भी बोये जाने पर यह बड़ा होना शुरू कर देता है तथा खेत के सभी पौधों से अधिक बड़ा हो जाता है—इतना कि आकाश के पक्षी उसकी छाया में बसेरा कर सकते हैं.”"},{"book":"मार्कास","chapter":"4","verse":"33","text":"सुननेवालों की समझ के अनुसार मसीह येशु इसी प्रकार के दृष्टान्तों के द्वारा अपना सुसमाचार प्रस्तुत करते थे;"},{"book":"मार्कास","chapter":"4","verse":"34","text":"बिना दृष्टांत के वह उनसे कुछ भी नहीं कहते थे, और वह अपने शिष्यों के लिए इनका अर्थ तभी बताया करते थे, जब शिष्य उनके साथ अकेले होते थे."},{"book":"मार्कास","chapter":"4","verse":"35","text":"उसी दिन शाम के समय में मसीह येशु ने शिष्यों से कहा, “चलो, उस पार चलें.”"},{"book":"मार्कास","chapter":"4","verse":"36","text":"भीड़ को वहीं छोड़, उन्होंने मसीह येशु को, वह जैसे थे वैसे ही, अपने साथ नाव में ले तुरंत चल दिए. कुछ अन्य नावें भी उनके साथ हो लीं."},{"book":"मार्कास","chapter":"4","verse":"37","text":"उसी समय हवा बहुत तेजी से चलने लगी. तेज लहरों के थपेड़ों के कारण नाव में पानी भरने लगा."},{"book":"मार्कास","chapter":"4","verse":"38","text":"मसीह येशु नाव के पिछले भाग में तकिया लगाए हुए सो रहे थे. उन्हें जगाते हुए शिष्य बोले, “गुरुवर! आपको हमारी चिंता ही नहीं कि हम नाश हुए जा रहे हैं!”"},{"book":"मार्कास","chapter":"4","verse":"39","text":"मसीह येशु जाग गए. उन्होंने बवंडर को डांटा तथा लहरों को आज्ञा दी, “शांत हो जाओ! स्थिर हो जाओ!” बवंडर शांत हो गया तथा पूरी शांति छा गई."},{"book":"मार्कास","chapter":"4","verse":"40","text":"मसीह येशु शिष्यों को देखकर बोले, “क्यों इतने भयभीत हो तुम? क्या कारण है कि तुममें अब तक विश्वास नहीं?”"},{"book":"मार्कास","chapter":"4","verse":"41","text":"शिष्य अत्यंत भयभीत थे. वे आपस में कहने लगे, “कौन है यह कि बवंडर और झील4:41 अथवा लहरें. तक इनका आज्ञापालन करते हैं!”"}]}