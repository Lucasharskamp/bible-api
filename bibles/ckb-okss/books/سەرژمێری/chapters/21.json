{"data":[{"book":"سەرژمێری","chapter":"21","verse":"1","text":"کاتێک کەنعانییەکەی پاشای عەراد کە لە نەقەب نیشتەجێ بوو بیستی نەوەی ئیسرائیل لە ڕێگای ئەتاریمەوە هاتووە، شەڕی لەگەڵ ئیسرائیلییەکاندا کرد و هەندێکی لێیان بە دیل گرت."},{"book":"سەرژمێری","chapter":"21","verse":"2","text":"نەوەی ئیسرائیلیش نەزرێکیان بۆ یەزدان کرد و گوتیان، «ئەگەر ئەو نەتەوەیە بخەیتە ژێر دەستمان، ئەوا شارەکانی بە تەواوی وێران دەکەین21‏:2 وێران دەکەین: لە زمانی عیبری ئەم زاراوەیە دەگەڕێتەوە بۆ شتێک یان کەسێک کە دەبەخشرێت بە یەزدان، زۆر جار بەخشینەکە بە تەواوی لە ناودەبردرێت.‏.»"},{"book":"سەرژمێری","chapter":"21","verse":"3","text":"یەزدانیش گوێی لە هاواری ئیسرائیل گرت و کەنعانییەکانی دایە دەست و خۆیان و شارۆچکەکانیان بە تەواوی وێران کردن، ئیتر ئەو شوێنە ناونرا حۆرما.21‏:3 حۆرما: واتا وێرانکردن.‏"},{"book":"سەرژمێری","chapter":"21","verse":"4","text":"ئینجا لە کێوی هۆرەوە بە ڕێگای دەریای سوور کۆچیان کرد هەتا بە خاکی ئەدۆمدا بسوڕێنەوە، جا گەل لە ڕێگادا ئارامییان لێ بڕا."},{"book":"سەرژمێری","chapter":"21","verse":"5","text":"گەل لە دژی خودا و موسا قسەیان کرد و گوتیان: «بۆچی لە میسر دەرتانهێناین هەتا لە چۆڵەوانی بمرین؟ نە نان هەیە و نە ئاو! ئەم خواردنە بێ تامەمان لەبەرچاو کەوتووە.»"},{"book":"سەرژمێری","chapter":"21","verse":"6","text":"یەزدانیش ماری ژەهراوی بۆ سەر گەل نارد و بە گەلیانەوە دا و خەڵکێکی زۆر لە ئیسرائیل مردن."},{"book":"سەرژمێری","chapter":"21","verse":"7","text":"ئینجا گەل هاتنە لای موسا و گوتیان: «گوناهمان کرد لە دژی یەزدان و لە دژی تۆش قسەمان کرد. لەبەر ئەوە نزا بۆ یەزدان بکە هەتا ئەو مارانەمان لەسەر هەڵبگرێت.» موساش لە پێناوی گەل نزای کرد."},{"book":"سەرژمێری","chapter":"21","verse":"8","text":"یەزدانیش بە موسای فەرموو: «مارێکی ژەهراوی دروستبکە و لەسەر ستوونێک هەڵیبواسە، جا هەر یەکێک پێیەوەدرا و تەماشای کرد دەژیێت.»"},{"book":"سەرژمێری","chapter":"21","verse":"9","text":"موساش مارێکی لە بڕۆنز دروستکرد و لەسەر ستوونێک هەڵیواسی، ئەوە بوو هەر کاتێک کەسێک مار پێوەی دەدا و تەماشای مارە بڕۆنزییەکەی دەکرد، دەژیا."},{"book":"سەرژمێری","chapter":"21","verse":"10","text":"ئینجا نەوەی ئیسرائیل کۆچیان کرد و لە ئۆڤۆت چادریان هەڵدا،"},{"book":"سەرژمێری","chapter":"21","verse":"11","text":"لە ئۆڤۆتەوەش کۆچیان کرد و لە عییی عەڤاریم لە چۆڵەوانی بەرامبەر مۆئاب ڕووەو خۆر هەڵاتن چادریان هەڵدا."},{"book":"سەرژمێری","chapter":"21","verse":"12","text":"لەوێشەوە کۆچیان کرد و لە دۆڵی زەرەد چادریان هەڵدا،"},{"book":"سەرژمێری","chapter":"21","verse":"13","text":"لەوێشەوە کۆچیان کرد و لە قەراغی باکووری ڕووباری ئەرنۆن چادریان هەڵدا کە لە چۆڵەوانییە لە دەرەوەی سنووری ئەمۆرییەکانە، چونکە ئەرنۆن سنووری مۆئابە لەنێوان مۆئاب و ئەمۆرییەکان،"},{"book":"سەرژمێری","chapter":"21","verse":"14","text":"لەبەر ئەوە پەڕتووکی جەنگەکانی یەزدان دەڵێت:"},{"book":"سەرژمێری","chapter":"21","verse":"15","text":"نشێوی شیوەکان،"},{"book":"سەرژمێری","chapter":"21","verse":"16","text":"لەوێشەوە بۆ بئێر بەردەوام بوون، ئەوەش ئەو بیرەیە کە لەوێ یەزدان بە موسای فەرموو، «گەل کۆبکەرەوە ئاویان دەدەمێ.»"},{"book":"سەرژمێری","chapter":"21","verse":"17","text":"ئەوسا ئیسرائیل ئەم گۆرانییەیان چڕی:"},{"book":"سەرژمێری","chapter":"21","verse":"18","text":"بیرێک میرەکان لێیان داوە،"},{"book":"سەرژمێری","chapter":"21","verse":"19","text":"لە مەتانەوە هەتا نەحەلیێل و لە نەحەلیێلەوە هەتا بامۆت21‏:19 بڕوانە 22‏:41‏.‏،"},{"book":"سەرژمێری","chapter":"21","verse":"20","text":"لە بامۆتەوە هەتا دۆڵێک کە لە مۆئابە و لە لووتکەی چیای پسگە کە دەڕوانێتە سەر ڕووی چۆڵەوانی."},{"book":"سەرژمێری","chapter":"21","verse":"21","text":"ئینجا ئیسرائیل نێردراوی بۆ سیحۆنی پاشای ئەمۆرییەکان نارد و گوتی:"},{"book":"سەرژمێری","chapter":"21","verse":"22","text":"«ڕێمان بدە بە خاکەکەتدا تێپەڕین، نە بەلای کێڵگەیەک و نە بەلای ڕەزە مێوێک لانادەین و ئاو لە بیر ناخۆینەوە، هەتا لە خاکەکەت دەچینە دەرەوە بە شاڕێگادا دەڕۆین.»"},{"book":"سەرژمێری","chapter":"21","verse":"23","text":"بەڵام سیحۆن نەیهێشت ئیسرائیل بە خاکەکەیدا تێبپەڕێت، بەڵکو هەموو سوپاکەی کۆکردەوە و بۆ بەرەنگاربوونەوەی ئیسرائیل بۆ چۆڵەوانی دەرچوو، هاتە یەهەچ و شەڕی لەگەڵ ئیسرائیل کرد."},{"book":"سەرژمێری","chapter":"21","verse":"24","text":"ئیسرائیلیش بە شمشێر لێیدا و دەستی بەسەر خاکەکەیدا گرت، لە ئەرنۆنەوە هەتا یەبۆق و هەتا نەوەی عەمۆن، چونکە سنووری عەمۆنییەکان بەهێز بوو."},{"book":"سەرژمێری","chapter":"21","verse":"25","text":"ئیسرائیل هەموو ئەم شارانەی گرت، ئیسرائیل لە هەموو شارەکانی ئەمۆرییەکان نیشتەجێ بوو، لە حەشبۆن و لە هەموو گوندەکانی."},{"book":"سەرژمێری","chapter":"21","verse":"26","text":"لەبەر ئەوەی حەشبۆن شاری سیحۆنی پاشای ئەمۆرییەکان بوو، شەڕی لەگەڵ پاشای پێشووی مۆئاب کردبوو و هەموو خاکەکەی لە دەستی سەندبوو هەتا ئەرنۆن."},{"book":"سەرژمێری","chapter":"21","verse":"27","text":"لەبەر ئەوە شیعرەکان دەڵێن:"},{"book":"سەرژمێری","chapter":"21","verse":"28","text":"«ئاگرێک لە حەشبۆنەوە کڵپەی کرد،"},{"book":"سەرژمێری","chapter":"21","verse":"29","text":"قوڕبەسەرت مۆئاب!"},{"book":"سەرژمێری","chapter":"21","verse":"30","text":"«بەڵام وا ئەوانمان ڕووخاند،"},{"book":"سەرژمێری","chapter":"21","verse":"31","text":"جا ئیسرائیل لە خاکی ئەمۆرییەکاندا مایەوە."},{"book":"سەرژمێری","chapter":"21","verse":"32","text":"ئینجا موسا هەندێک کەسی نارد بۆ سیخوڕیکردن لە یەعزێر، ئیتر گوندەکانیان گرت و ئەو ئەمۆرییانەیان دەرکرد کە لەوێ بوون."},{"book":"سەرژمێری","chapter":"21","verse":"33","text":"ئینجا ڕوویان وەرگێڕا و بە ڕێگای باشاندا سەرکەوتن، جا عۆگی پاشای باشان لەگەڵ هەموو سوپاکەی بۆ بەرەنگاربوونەوەیان گەیشتە ئەدرەعی."},{"book":"سەرژمێری","chapter":"21","verse":"34","text":"یەزدانیش بە موسای فەرموو: «لێی مەترسە، چونکە خۆی و هەموو سوپاکەی و خاکەکەیم داوەتە دەستت، ئەوەی پێ دەکەیت کە بە سیحۆنی پاشای ئەمۆرییەکانت کرد کە لە حەشبۆن فەرمانڕەوا بوو.»"},{"book":"سەرژمێری","chapter":"21","verse":"35","text":"جا لە خۆی و کوڕەکانی و هەموو سوپایەکەیان دا و کەس دەرباز نەبوو، بوونە خاوەنی خاکەکەی."}]}