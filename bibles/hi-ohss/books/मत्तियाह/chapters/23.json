{"data":[{"book":"मत्तियाह","chapter":"23","verse":"1","text":"इसके बाद येशु ने भीड़ और शिष्यों को संबोधित करते हुए कहा,"},{"book":"मत्तियाह","chapter":"23","verse":"2","text":"“फ़रीसियों और शास्त्रियों ने स्वयं को मोशेह के पद पर आसीन कर रखा है."},{"book":"मत्तियाह","chapter":"23","verse":"3","text":"इसलिये उनकी सभी शिक्षाओं के अनुरूप स्वभाव तो रखो किंतु उनके द्वारा किए जा रहे कामों को बिलकुल न मानना क्योंकि वे स्वयं ही वह नहीं करते, जो वह कहते हैं."},{"book":"मत्तियाह","chapter":"23","verse":"4","text":"वे लोगों के कंधों पर भारी बोझ लाद तो देते हैं किंतु उसे हटाने के लिए स्वयं एक उंगली तक नहीं लगाना चाहते."},{"book":"मत्तियाह","chapter":"23","verse":"5","text":"“वे सभी काम लोगों का ध्यान आकर्षित करने के उद्देश्य से ही करते हैं. वे उन पट्टियों23:5 उन पट्टियों जिन पर पवित्र शास्त्र के वचन लिखकर शरीर पर बांधते थे को चौड़ा करते हैं, तथा वे ऊपरी वस्त्र की झालर को भी बढ़ाते जाते हैं."},{"book":"मत्तियाह","chapter":"23","verse":"6","text":"दावतों में मुख्य स्थान, यहूदी सभागृहों में मुख्य आसन,"},{"book":"मत्तियाह","chapter":"23","verse":"7","text":"नगर चौक में लोगों के द्वारा सम्मानपूर्ण अभिनंदन तथा रब्बी कहलाना ही इन्हें प्रिय है."},{"book":"मत्तियाह","chapter":"23","verse":"8","text":"“किंतु तुम स्वयं के लिए रब्बी कहलाना स्वीकार न करना क्योंकि तुम्हारा शिक्षक मात्र एक हैं और तुम सब आपस में भाई हो."},{"book":"मत्तियाह","chapter":"23","verse":"9","text":"पृथ्वी पर तुम किसी को अपना पिता न कहना. क्योंकि तुम्हारा पिता मात्र एक हैं, जो स्वर्ग में हैं"},{"book":"मत्तियाह","chapter":"23","verse":"10","text":"और न तुम स्वयं के लिए स्वामी संबोधन स्वीकार करना क्योंकि तुम्हारा स्वामी मात्र एक हैं—मसीह."},{"book":"मत्तियाह","chapter":"23","verse":"11","text":"अवश्य है कि तुममें जो बड़ा बनना चाहे वह तुम्हारा सेवक हो."},{"book":"मत्तियाह","chapter":"23","verse":"12","text":"जो कोई स्वयं को बड़ा करता है, उसे छोटा बना दिया जाएगा और वह, जो स्वयं को छोटा बनाता है, बड़ा किया जाएगा.”"},{"book":"मत्तियाह","chapter":"23","verse":"13","text":"“धिक्कार है तुम पर पाखंडी, फ़रीसियो, शास्त्रियो! जनसाधारण के लिए तो तुम स्वर्ग-राज्य के द्वार बंद कर देते हो. तुम न तो स्वयं इसमें प्रवेश करते हो और न ही किसी अन्य को प्रवेश करने देते हो. ["},{"book":"मत्तियाह","chapter":"23","verse":"14","text":"धिक्कार है तुम पर पाखंडी, फ़रीसियो, शास्त्रियो! तुम लम्बी-लम्बी प्रार्थनाओं का ढोंग करते हुए विधवाओं की संपत्ति निगल जाते हो. इसलिये अधिक होगा तुम्हारा दंड.]23:14 कुछ प्राचीनतम मूल हस्तलेखों में यह पाया नहीं जाता"},{"book":"मत्तियाह","chapter":"23","verse":"15","text":"“धिक्कार है तुम पर पाखंडी, फ़रीसियो, शास्त्रियो! तुम एक व्यक्ति को अपने मत में लाने के लिए लम्बी-लम्बी जल और थल यात्राएं करते हो. उसके तुम्हारे मत में सम्मिलित हो जाने पर तुम उसे नर्क की आग के दंड का दो गुणा अधिकारी बना देते हो."},{"book":"मत्तियाह","chapter":"23","verse":"16","text":"“धिक्कार है तुम पर अंधे अगुओं! तुम जो यह शिक्षा देते हो, ‘यदि कोई मंदिर की शपथ लेता है तो उसका कोई महत्व नहीं किंतु यदि कोई मंदिर के सोने की शपथ लेता है तो उसके लिए प्रतिज्ञा पूरी करना ज़रूरी हो जाता है.’"},{"book":"मत्तियाह","chapter":"23","verse":"17","text":"अरे मूर्खो और अंधों! अधिक महत्वपूर्ण क्या है—सोना या वह मंदिर जिससे वह सोना पवित्र होता है?"},{"book":"मत्तियाह","chapter":"23","verse":"18","text":"इसी प्रकार तुम कहते हो, ‘यदि कोई वेदी की शपथ लेता है तो उसका कोई महत्व नहीं किंतु यदि कोई वेदी पर चढ़ाई भेंट की शपथ लेता है तो उसके लिए अपनी प्रतिज्ञा पूरी करना ज़रूरी है.’"},{"book":"मत्तियाह","chapter":"23","verse":"19","text":"अरे अंधों! अधिक महत्वपूर्ण क्या है, वेदी पर चढ़ाई भेंट या वेदी जिससे भेंट पवित्र होती है?"},{"book":"मत्तियाह","chapter":"23","verse":"20","text":"इसलिये जो कोई वेदी की शपथ लेता है, वह वेदी तथा वेदी पर समर्पित भेंट दोनों ही की शपथ लेता है."},{"book":"मत्तियाह","chapter":"23","verse":"21","text":"जो कोई मंदिर की शपथ लेता है, वह मंदिर तथा उनकी, जो इसमें रहते हैं, दोनों ही की शपथ लेता है."},{"book":"मत्तियाह","chapter":"23","verse":"22","text":"इसी प्रकार जो कोई स्वर्ग की शपथ लेता है, वह परमेश्वर के सिंहासन की तथा उनकी जो उस पर बैठा हैं, दोनों ही की शपथ लेता है."},{"book":"मत्तियाह","chapter":"23","verse":"23","text":"“धिक्कार है तुम पर पाखंडी, फ़रीसियो, शास्त्रियो! तुम पुदीना, सौंफ़ तथा ज़ीरा का दसवां अंश तो अवश्य देते हो किंतु व्यवस्था की कहीं अधिक गंभीर बातों का अर्थात् न्याय, कृपा तथा विश्वास की उपेक्षा करते हो. यही वे बातें हैं जिनका पूरा करना आवश्यक था—दूसरों की अनदेखी किए बिना."},{"book":"मत्तियाह","chapter":"23","verse":"24","text":"अंधे अगुओं! तुम मक्खी तो छान कर निकाल फेंकते हो किंतु ऊंट निगल जाते हो!"},{"book":"मत्तियाह","chapter":"23","verse":"25","text":"“धिक्कार है तुम पर पाखंडी, फ़रीसियो, शास्त्रियो! प्याले तथा बर्तन को बाहर से तो तुम अच्छी तरह से साफ़ करते हो किंतु अंदर लालच तथा असंयम से भरा है."},{"book":"मत्तियाह","chapter":"23","verse":"26","text":"अंधे फ़रीसियो! पहले प्याले तथा बर्तन को भीतर से साफ़ करो कि वे बाहर से भी साफ़ हो जाएं."},{"book":"मत्तियाह","chapter":"23","verse":"27","text":"“धिक्कार है तुम पर पाखंडी, फ़रीसियो, शास्त्रियो! तुम कब्रों के समान हो, जो बाहर से तो सजायी संवारी जाती हैं किंतु भीतर मरे हुए व्यक्ति की हड्डियां तथा सब प्रकार की गंदगी भरी होती है."},{"book":"मत्तियाह","chapter":"23","verse":"28","text":"तुम भी बाहर से तो मनुष्यों को धर्मी दिखाई देते हो किंतु तुम्हारे अंदर कपट तथा अधर्म भरा हुआ है."},{"book":"मत्तियाह","chapter":"23","verse":"29","text":"“धिक्कार है तुम पर पाखंडी, फ़रीसियो, शास्त्रियो! तुम भविष्यद्वक्ताओं की कब्रें संवारते हो तथा धर्मी व्यक्तियों के स्मारक को सजाते हो और कहते हो"},{"book":"मत्तियाह","chapter":"23","verse":"30","text":"‘यदि हम अपने पूर्वजों के समय में होते, हम इन भविष्यद्वक्ताओं की हत्या के साझी न होते.’"},{"book":"मत्तियाह","chapter":"23","verse":"31","text":"यह कहकर तुम स्वयं अपने ही विरुद्ध गवाही देते हो कि तुम उनकी संतान हो जिन्होंने भविष्यद्वक्ताओं की हत्या की थी."},{"book":"मत्तियाह","chapter":"23","verse":"32","text":"ठीक है! भरते जाओ अपने पूर्वजों के पापों का घड़ा."},{"book":"मत्तियाह","chapter":"23","verse":"33","text":"“अरे सांपो! विषधर की संतान! कैसे बचोगे तुम नर्क-दण्ड से?"},{"book":"मत्तियाह","chapter":"23","verse":"34","text":"इसलिये मेरा कहना सुनो: मैं तुम्हारे पास भविष्यद्वक्ता, ज्ञानी और पवित्र शास्त्र के शिक्षक भेज रहा हूं. उनमें से कुछ की तो तुम हत्या करोगे, कुछ को तुम क्रूस पर चढ़ाओगे तथा कुछ को तुम यहूदी सभागृह में कोड़े लगाओगे और नगर-नगर यातनाएं दोगे"},{"book":"मत्तियाह","chapter":"23","verse":"35","text":"कि तुम पर सभी धर्मी व्यक्तियों के पृथ्वी पर बहाए लहू का दोष आ पड़े—धर्मी हाबिल के लहू से लेकर बैरेखाया के पुत्र ज़करयाह के लहू तक का, जिसका वध तुमने मंदिर और वेदी के बीच किया."},{"book":"मत्तियाह","chapter":"23","verse":"36","text":"सच तो यह है कि इन सबका दंड इसी पीढ़ी पर आ पड़ेगा."},{"book":"मत्तियाह","chapter":"23","verse":"37","text":"“येरूशलेम! ओ येरूशलेम! तू भविष्यद्वक्ताओं की हत्या करता तथा उनका पथराव करता है, जिन्हें तेरे लिए भेजा जाता है. कितनी बार मैंने यह प्रयास किया कि तेरी संतान को इकट्ठा कर एकजुट करूं, जैसे मुर्गी अपने चूज़ों को अपने पंखों के नीचे इकट्ठा करती है किंतु तूने न चाहा."},{"book":"मत्तियाह","chapter":"23","verse":"38","text":"इसलिये अब यह समझ ले कि तेरा घर तेरे लिए उजाड़ छोड़ा जा रहा है."},{"book":"मत्तियाह","chapter":"23","verse":"39","text":"मैं तुझे बताए देता हूं कि इसके बाद तू मुझे तब तक नहीं देखेगा जब तक तू यह नारा न लगाए. ‘धन्य है वह, जो प्रभु के नाम में आ रहा है!’ ”23:39 स्तोत्र 118:26"}]}