{"data":[{"book":"Nahum","chapter":"3","verse":"1","text":"Wee de bloedstad, Heel en al leugen, Volgepropt met geweld, Nooit verzadigd van roof!"},{"book":"Nahum","chapter":"3","verse":"2","text":"Hoor, het klappen der zwepen, Het knarsen der wielen, Jachtende paarden, hotsende wagens,"},{"book":"Nahum","chapter":"3","verse":"3","text":"Galopperende ruiters. Flikkerende zwaarden, bliksemende lansen, Hopen gewonden, en stapels van doden; Ontelbare lijken, Men struikelt erover."},{"book":"Nahum","chapter":"3","verse":"4","text":"Dat komt van de eindeloze ontucht der deerne, Van de bevallige tovenares, Die de volken in haar ontucht verstrikte, En stammen in haar toverkunsten."},{"book":"Nahum","chapter":"3","verse":"5","text":"Zie, Ik kom op u af, Is de godsspraak van Jahweh der heirscharen: Ik licht uw slippen omhoog Tot over uw hoofd. Ik laat de volken uw naaktheid zien, En koninkrijken uw schaamte;"},{"book":"Nahum","chapter":"3","verse":"6","text":"Ik werp vuil op u neer, Maak u tot schande en schouwspel."},{"book":"Nahum","chapter":"3","verse":"7","text":"Dan zal al, die u ziet, van u vluchten, En zeggen: Ninive ligt verwoest! Wie zal haar beklagen, Waar zoek ik troosters voor haar?"},{"book":"Nahum","chapter":"3","verse":"8","text":"Of zijt gij beter dan No-Amon Dat troont aan de Nijl, van water omringd, Wiens bolwerk de zee, Wiens muren de wateren waren?"},{"book":"Nahum","chapter":"3","verse":"9","text":"Koesj en Egypte waren zijn eindeloze kracht, Poet en de LybiÃ«rs zijn helpers:"},{"book":"Nahum","chapter":"3","verse":"10","text":"Toch moest het heen, Moest het in ballingschap gaan! Toch werden zijn kinderen te pletter geslagen Op alle hoeken der straten, Het lot over zijn edelen geworpen, Alle aanzienlijken in boeien geklonken."},{"book":"Nahum","chapter":"3","verse":"11","text":"Gij ook zult u dronken drinken, En worden beneveld; Ook gij zult op zoek moeten gaan Naar een schuilplaats tegen den vijand!"},{"book":"Nahum","chapter":"3","verse":"12","text":"Al uw vestingen zijn als de vijg Met vroegrijpe vruchten: Wanneer men ze schudt, Vallen ze den eter in de mond!"},{"book":"Nahum","chapter":"3","verse":"13","text":"Zie, uw volk in uw kring is als vrouwen De poorten van uw land Staan wagenwijd voor uw vijanden open, Het vuur heeft uw grendels verteerd."},{"book":"Nahum","chapter":"3","verse":"14","text":"Put water voor de belegering, Versterk uw burchten; Treed de klei, en kneed het leem, Grijp de vorm voor de tichels!"},{"book":"Nahum","chapter":"3","verse":"15","text":"Daar zal het vuur u verteren, Het zwaard u verslinden: U verteren als de sprinkhaan, U verslinden als de knaagbek. Al zijt ge talrijk als de sprinkhaan,"},{"book":"Nahum","chapter":"3","verse":"16","text":"Uw kooplieden in groter getal Dan de sterren aan de hemel: De knaagbek ontpopt, en vliegt heen."},{"book":"Nahum","chapter":"3","verse":"17","text":"Uw leiders zijn als de sprinkhaan, uw beambten een zwerm, Die als het koud is, in de muren gaan schuilen; Maar komt de zon, dan vliegen ze heen: Men kent de plaats niet, waar ze blijven!"},{"book":"Nahum","chapter":"3","verse":"18","text":"Uw herders dommelen, koning van Assjoer, Uw vorsten slapen: Uw volk is op de bergen verstrooid, Niemand brengt het bijeen."},{"book":"Nahum","chapter":"3","verse":"19","text":"Geen heil voor uw plaag, Ongeneeslijk uw wonde:Wie van u hoort, klapt om u in de handen; Wie immers had niet steeds van uw boosheid te lijden?"}]}