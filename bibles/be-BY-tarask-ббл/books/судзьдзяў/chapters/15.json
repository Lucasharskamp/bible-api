{"data":[{"book":"СУДЗЬДЗЯЎ","chapter":"15","verse":"1","text":"Празь некалькі дзён, у час жніва пшаніцы, прыйшоў Самсон пабачыцца з жонкаю сваёю, прынёсшы з сабою казьляня; і сказаў ёй: «увайду да жонкі маёй у спальню», бацька яе ня даў яму ўвайсьці."},{"book":"СУДЗЬДЗЯЎ","chapter":"15","verse":"2","text":"І сказаў бацька яе: я падумаў, што ты зьненавідзеў яе, і я аддаў яе дружку твайму; вось, меншая сястра прыгажэйшая за яе; няхай яна будзе табе замест яе."},{"book":"СУДЗЬДЗЯЎ","chapter":"15","verse":"3","text":"Але Самсон сказаў ім: цяпер я буду справядлівы перад Філістымлянамі, калі ўчыню ім благое."},{"book":"СУДЗЬДЗЯЎ","chapter":"15","verse":"4","text":"І пайшоў Самсон, і злавіў трыста лісаў, і ўзяў паходні, і зьвязаў хвост з хвастом, і прывязаў па паходні паміж двума хвастамі;"},{"book":"СУДЗЬДЗЯЎ","chapter":"15","verse":"5","text":"і запаліў паходні, і пусьціў іх на жніво Філістымскае, і выпаліў капіцы і няжаты хлеб, і вінаградныя сады і аліўкавыя."},{"book":"СУДЗЬДЗЯЎ","chapter":"15","verse":"6","text":"І казалі Філістымляне: хто гэта зрабіў? І казалі: Самсон, зяць Філістымлянаў; бо гэты ўзяў жонку ягоную і аддаў сябру ягонаму. І пайшлі Філістымляне, і спалілі агнём яе і бацьку яе."},{"book":"СУДЗЬДЗЯЎ","chapter":"15","verse":"7","text":"Самсон сказаў ім: хоць вы зрабілі гэта, але я адпомшчу вам самім, і толькі тады супакоюся."},{"book":"СУДЗЬДЗЯЎ","chapter":"15","verse":"8","text":"І перабіў ён ім галені і клубы, і пайшоў і засеў у цясьніне скалы Этама."},{"book":"СУДЗЬДЗЯЎ","chapter":"15","verse":"9","text":"І пайшлі Філістымляне, і атабарыліся ў Юдэі, і працягнуліся да Лэхі."},{"book":"СУДЗЬДЗЯЎ","chapter":"15","verse":"10","text":"І сказалі жыхары Юдэі: за што вы выйшлі супраць нас? Яны сказалі: мы прыйшлі зьвязаць Самсона, каб зрабіць зь ім так, як ён зрабіў з намі."},{"book":"СУДЗЬДЗЯЎ","chapter":"15","verse":"11","text":"І пайшлі тры тысячы чалавек зь Юдэі да цясьніны скалы Этама, і сказалі Самсону: хіба ты ня ведаеш, што Філістымляне пануюць над намі? што гэта ты зрабіў нам? Ён сказаў ім: як яны са мною зрабілі, так і я зрабіў зь імі."},{"book":"СУДЗЬДЗЯЎ","chapter":"15","verse":"12","text":"І сказалі яму: мы прыйшлі зьвязаць цябе, каб аддаць цябе ў рукі Філістымлянам. І сказаў ім Самсон: прысягнеце мне, што вы не забэяце мяне."},{"book":"СУДЗЬДЗЯЎ","chapter":"15","verse":"13","text":"І сказалі яму: не, мы толькі зьвяжам цябе і аддамо цябе ім у рукі, а забіваць не заб'ем. І зьвязалі дзьвюма новымі вяроўкамі, і павялі яго зь цясьніны."},{"book":"СУДЗЬДЗЯЎ","chapter":"15","verse":"14","text":"Калі ён падышоў да Лэхі, Філістымляне з крыкамі сустрэлі яго. І сышоў на Яго Дух Гасподні, і вяроўкі, што былі на руках ягоных, зрабіліся, як перагарэлы лён, і ўпалі повязі з рук ягоных."},{"book":"СУДЗЬДЗЯЎ","chapter":"15","verse":"15","text":"Знайшоў ён сьвежую асьліную сківіцу, і, працягнуўшы руку сваю, узяў яе, і забіў ёю тысячу чалавек."},{"book":"СУДЗЬДЗЯЎ","chapter":"15","verse":"16","text":"І сказаў Самсон: сківіцай асьлінаю натоўп, два натоўпы, сківіцай асьлінаю забіў я тысячу чалавек."},{"book":"СУДЗЬДЗЯЎ","chapter":"15","verse":"17","text":"Сказаўшы гэта, кінуў сківіцу з рукі сваёй, і назваў тое месца - Рамат-Лэхі."},{"book":"СУДЗЬДЗЯЎ","chapter":"15","verse":"18","text":"І адчуў моцную смагу, і паклікаў Госпада і сказаў: Ты зрабіў рукою раба Твайго вялікае выратаваньне гэтае; а цяпер памру я ад смагі, і траплю ў рукі неабрэзаных."},{"book":"СУДЗЬДЗЯЎ","chapter":"15","verse":"19","text":"І адчыніў Бог яміну ў Лэсе, і пацякла зь яе вада. Ён напіўся, і вярнуўся дух ягоны, і ён ажыў; таму і названа месца гэтае: «крыніца таго, хто заклікае», якая ў Лэсе да сёньня."},{"book":"СУДЗЬДЗЯЎ","chapter":"15","verse":"20","text":"І быў ён судзьдзя Ізраіля ў дні Філістымлянаў дваццаць гадоў."}]}