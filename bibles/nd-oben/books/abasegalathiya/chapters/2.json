{"data":[{"book":"AbaseGalathiya","chapter":"2","verse":"1","text":"Emva kweminyaka elitshumi lane ngaya eJerusalema futhi, ngalesisikhathi ngangiloBhanabhasi. Ngathatha loThithu futhi."},{"book":"AbaseGalathiya","chapter":"2","verse":"2","text":"Ngaya khona njengokwambulelwa ngethula phambi kwabo ivangeli engilitshumayela kwabeZizweni. Kodwa lokhu ngakwenza ngasese kulabo ababekhanya bengabakhokheli. Ngangifuna ukuba lesiqiniseko sokuthi angigijimeli ize."},{"book":"AbaseGalathiya","chapter":"2","verse":"3","text":"Ikanti loThithu owayelami kazange abanjwe ngamandla ukuba asoke lanxa wayengumGrikhi."},{"book":"AbaseGalathiya","chapter":"2","verse":"4","text":"Indaba le yavela ngoba abanye abazalwane bamanga basebengene phakathi kwethu ukuba bahlole ukukhululeka esilakho kuKhristu uJesu ukuze basenze izigqili."},{"book":"AbaseGalathiya","chapter":"2","verse":"5","text":"Kasibavumelanga lakancane ukuze iqiniso levangeli lihlale likhona kini."},{"book":"AbaseGalathiya","chapter":"2","verse":"6","text":"Labo ababeqakathekiswa, loba beyilokho ababeyikho khona akwenzi mahluko kimi; uNkulunkulu kahluleli ngokubonakala ngaphandle, labobantu kabengezanga lutho elizwini lami."},{"book":"AbaseGalathiya","chapter":"2","verse":"7","text":"Esikhundleni salokho babona ukuthi ngangiphiwe umsebenzi wokutshumayela ivangeli kwabeZizweni njengoPhethro owaphiwa umsebenzi wokutshumayela ivangeli kwabasokiweyo."},{"book":"AbaseGalathiya","chapter":"2","verse":"8","text":"Ngoba uNkulunkulu, owayesebenza kuPhethro njengompostoli kwabasokiweyo, wayesebenza kimi futhi ekutshumayeleni kwami njengompostoli kwabeZizweni."},{"book":"AbaseGalathiya","chapter":"2","verse":"9","text":"UJakhobe, loKhefasi kanye loJohane, abadume njengensika, banika mina loBhanabhasi ilungelo lokuhlanganyela labo lapho sebebone umusa engawuphiwayo. Bavuma ukuthi siye kwabeZizweni, bona baye kwabasokiweyo."},{"book":"AbaseGalathiya","chapter":"2","verse":"10","text":"Abakucelayo kuphela nje yikuthi siqhubeke sikhumbula abayanga, yona kanye into engangitshisekela ukuyenza."},{"book":"AbaseGalathiya","chapter":"2","verse":"11","text":"Ekufikeni kukaKhefasi e-Antiyokhi ngamphikisa sikhangelene ngoba wayesoleka."},{"book":"AbaseGalathiya","chapter":"2","verse":"12","text":"Ngaphambilini kwafika abantu abathile bevela kuJakhobe owayevame ukudla labeZizweni. Kodwa sebefikile waqalisa ukuhlehlela emuva, wazehlukanisa labeZizweni ngoba wayesesaba ababengabeqembu lokusoka."},{"book":"AbaseGalathiya","chapter":"2","verse":"13","text":"Amanye amaJuda lawo ahlanganyela laye kulokhukuzenzisa kwakhe, kwaze kwathi ngenxa yokuzenzisa kwawo uBhanabhasi waholelwa ekulahlekeni."},{"book":"AbaseGalathiya","chapter":"2","verse":"14","text":"Kwathi lapho ngibona ukuba babengenzi okuhambelana leqiniso levangeli, ngathi kuKhefasi phambi kwabo bonke, “Wena ungumJuda kodwa uphila njengoweZizweni hatshi njengomJuda. Pho kwenzeka njani ukuba ubambe ngamandla abeZizweni ukuba balandele imikhuba yamaJuda na?"},{"book":"AbaseGalathiya","chapter":"2","verse":"15","text":"Thina esingamaJuda ngokuzalwa hatshi ‘izoni zeZizweni’"},{"book":"AbaseGalathiya","chapter":"2","verse":"16","text":"siyakwazi ukuthi umuntu kalungisiswa yikugcina umthetho kodwa yikukholwa kuJesu Khristu. Ngakho-ke, lathi futhi, sibeke ukukholwa kwethu kuKhristu uJesu ukuba silungiswe yikukholwa kuKhristu hatshi ngokugcina umthetho ngoba kakho ozalungisiswa ngokugcina umthetho."},{"book":"AbaseGalathiya","chapter":"2","verse":"17","text":"Kodwa nxa sisafuna ukulungisiswa kuKhristu, kube sokubonakala ukuthi thina ngokwethu siyizoni, lokho kutsho ukuthi uKhristu usekela isono na? Akunjalo lakancane!"},{"book":"AbaseGalathiya","chapter":"2","verse":"18","text":"Nxa ngikwakha kutsha lokho engakudilizayo, ngibonakalisa ukuthi ngiyisaphulamthetho."},{"book":"AbaseGalathiya","chapter":"2","verse":"19","text":"Ngoba ngomthetho ngafa emthethweni ukuze ngiphilele uNkulunkulu."},{"book":"AbaseGalathiya","chapter":"2","verse":"20","text":"Sengibethelwe kanye loKhristu, akuseyimi engiphilayo, kodwa uKhristu uphila phakathi kwami. Ukuphila engikuphila emzimbeni, ngikuphila ngokukholwa eNdodaneni kaNkulunkulu, eyangithandayo njalo yazinikela ngenxa yami."},{"book":"AbaseGalathiya","chapter":"2","verse":"21","text":"Kangiwudeli umusa kaNkulunkulu ngoba nxa ukulunga kuzuzwa ngomthetho, uKhristu wafela ize.”"}]}