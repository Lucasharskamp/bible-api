{"data":[{"book":"3 Mose","chapter":"15","verse":"1","text":"Awurade ka kyerɛɛ Mose ne Aaron sɛ,"},{"book":"3 Mose","chapter":"15","verse":"2","text":"“Monhyɛ saa mmara yi mma Israelfoɔ: ‘Ɔbarima biara a ne ho bɛsene aguo no, ne ho agu fi."},{"book":"3 Mose","chapter":"15","verse":"3","text":"Ɛberɛ a ne ho resene guo ne ɛberɛ a agyae no nyinaa ma ne ho gu fi."},{"book":"3 Mose","chapter":"15","verse":"4","text":"“ ‘Mpa a ɔbɛda so ne biribiara a ɔbɛtena so nso ho gu fi;"},{"book":"3 Mose","chapter":"15","verse":"5","text":"enti obiara a ɔde ne ho ka ɔbarima no mpa ho gu fi kɔsi anwummerɛ, enti ɛsɛ sɛ ɔsi ne ntoma na ɔdware."},{"book":"3 Mose","chapter":"15","verse":"6","text":"Obiara a ɔbɛtena akonnwa a ɔbarima no atena so so ho gu fi kɔsi anwummerɛ, enti ɛsɛ sɛ ɔsi ne ntoma na ɔdware."},{"book":"3 Mose","chapter":"15","verse":"7","text":"“ ‘Saa mmara yi ka obiara a ɔde ne ho bɛka ɔbarima no."},{"book":"3 Mose","chapter":"15","verse":"8","text":"“ ‘Obiara a ɔbarima no bɛte ntasuo agu ne so no ho nte kɔsi anwummerɛ enti ɛsɛ sɛ onii no si ne ntoma na ɔdware."},{"book":"3 Mose","chapter":"15","verse":"9","text":"“ ‘Ɔpɔnkɔ adwa biara a ɔbɛtena so no ho agu fi."},{"book":"3 Mose","chapter":"15","verse":"10","text":"Obiara a ne ho bɛka biribiara a aka saa onipa no ase no ho nte kɔsi anwummerɛ, enti ɛsɛ sɛ ɔsi ne ntoma na ɔdware."},{"book":"3 Mose","chapter":"15","verse":"11","text":"“ ‘Sɛ onipa a ne ho nte no rekɔsɔ obi mu na wanhohoro ne nsa ansa a, ɛsɛ sɛ onipa ko no si ne ntoma, dware ne ho, ɛfiri sɛ, ne ho nte kɔsi anwummerɛ."},{"book":"3 Mose","chapter":"15","verse":"12","text":"“ ‘Sɛ saa onipa no sɔ ayowaa biara mu a, ɛsɛ sɛ wɔbɔ no na sɛ ɛyɛ mukaase biribi a wɔde dua na asene deɛ a, ɛsɛ sɛ wɔde nsuo hohoro ho."},{"book":"3 Mose","chapter":"15","verse":"13","text":"“ ‘Sɛ nʼahosene no twa a, ɛsɛ sɛ ɔde nnanson firi ahodwira ho ahosiesie ase na ɔsi ne ntoma na ɔkɔdware wɔ asubɔnten mu."},{"book":"3 Mose","chapter":"15","verse":"14","text":"Ɛda a ɛtɔ so nwɔtwe no, ɔde nturukuku mmienu anaa mmorɔnoma mma mmienu bɛba Awurade anim wɔ Ahyiaeɛ Ntomadan no ano na ɔde ama ɔsɔfoɔ no."},{"book":"3 Mose","chapter":"15","verse":"15","text":"Ɔsɔfoɔ no de wɔn bɛbɔ afɔdeɛ a baako yɛ bɔne ho afɔdeɛ na baako no nso yɛ ɔhyeɛ afɔdeɛ; na ɛkyerɛ sɛ, ɔsɔfoɔ no bɛyɛ mpatadeɛ wɔ Awurade anim ama ɔbarima no, ɛnam nʼahosene no enti."},{"book":"3 Mose","chapter":"15","verse":"16","text":"“ ‘Sɛ ɔbarima biara ahobaa gu a, ɛsɛ sɛ ɔdware ne ho nyinaa, ɛfiri sɛ, ne ho nso nte kɔsi anwummerɛ."},{"book":"3 Mose","chapter":"15","verse":"17","text":"Ntoma anaa mpasotam biara a ahobaa no bi bɛgu mu no, ɛsɛ sɛ wɔsi, ɛfiri sɛ, ɛho nte kɔsi anwummerɛ."},{"book":"3 Mose","chapter":"15","verse":"18","text":"Sɛ ɔbarima fa ɔbaa a, wɔn nna no akyi, ɛsɛ sɛ ɔbaa no ne ɔbarima no nyinaa dware, ɛfiri sɛ, wɔn ho nte kɔsi anwummerɛ."},{"book":"3 Mose","chapter":"15","verse":"19","text":"“ ‘Sɛ ɔbaa kɔ afikyire a, ne ho nte nnanson mu. Saa ɛberɛ no mu, obiara a ɔde ne ho bɛka no no nso ho nte kɔsi anwummerɛ."},{"book":"3 Mose","chapter":"15","verse":"20","text":"“ ‘Biribiara a ɔbɛda so anaa ɔbɛtena so saa ɛberɛ no mu no nso ho agu fi."},{"book":"3 Mose","chapter":"15","verse":"21","text":"Obiara a ɔde ne nsa bɛka ne mpa anaa biribiara a ɔtena so no bɛsi ne ntoma, adware, ɛfiri sɛ, onii no ho agu fi kɔsi anwummerɛ."},{"book":"3 Mose","chapter":"15","verse":"22","text":"Sɛ obi sɔ biribi a watena so mu nso a, ɛsɛ sɛ ɔsi ne ntoma na ɔdware, ɛfiri sɛ, ne ho agu fi kɔsi anwummerɛ,"},{"book":"3 Mose","chapter":"15","verse":"23","text":"sɛ ɛyɛ ne mpasotam anaa nʼakonnwa."},{"book":"3 Mose","chapter":"15","verse":"24","text":"“ ‘Sɛ ɔbarima ne no da saa ɛberɛ yi mu a, ɔbarima no ho gu fi nnanson; na mpa biara a ɔbarima no bɛda so no nso ho gu fi."},{"book":"3 Mose","chapter":"15","verse":"25","text":"“ ‘Sɛ ɛberɛ duru sɛ ɔfiri nanso mogya da so ba anaasɛ mogya ba ɛberɛ a ɛnsɛ mu wɔ bosome no mu a, mmara korɔ no ara na wɔde ka ho asɛm,"},{"book":"3 Mose","chapter":"15","verse":"26","text":"na ɛkyerɛ sɛ, biribiara a ɔbɛda so saa ɛberɛ no ho agu fi te sɛ deɛ nʼafikyikɔ berɛ mu ɔtena biribi so a, ɛho gu fi no ara pɛ."},{"book":"3 Mose","chapter":"15","verse":"27","text":"Obiara a ɔde ne nsa bɛka ne mpa anaa biribiara a ɔtena so no ho agu fi a ɛsɛ sɛ ɔsi ne ntoma, sane dware, ɛfiri sɛ, ne ho nte kɔsi anwummerɛ."},{"book":"3 Mose","chapter":"15","verse":"28","text":"“ ‘Nnanson akyi, sɛ afikyikɔ no twa a, na ɔnni efi mu bio."},{"book":"3 Mose","chapter":"15","verse":"29","text":"Ɛda a ɛtɔ so nwɔtwe no, ɔde nturukuku mmienu anaa mmorɔnoma mma mmienu bɛkɔ akɔma ɔsɔfoɔ no wɔ Ahyiaeɛ Ntomadan no kwan ano"},{"book":"3 Mose","chapter":"15","verse":"30","text":"na ɔsɔfoɔ no de baako abɔ bɔne ho afɔdeɛ na ɔde baako abɔ ɔhyeɛ afɔdeɛ na ayɛ mpatadeɛ ama ɔbaa no wɔ Awurade anim wɔ nʼafikyikɔ no ho fi no ho."},{"book":"3 Mose","chapter":"15","verse":"31","text":"“ ‘Saa ɛkwan yi so na sɛ Israelfoɔ no bi ho gu fi a, mobɛfa de ate wɔn ho anyɛ saa a, ɛsiane sɛ wɔagu mʼAhyiaeɛ Ntomadan a ɛsi wɔn mu no ho fi enti, wɔbɛwuwu.’ ”"},{"book":"3 Mose","chapter":"15","verse":"32","text":"Yeinom ne mmara a ɛwɔ hɔ ma ɔbarima a ne ho sene"},{"book":"3 Mose","chapter":"15","verse":"33","text":"ne ɔbaa a wakɔ afikyire ne obiara a ɔde ne ho ka ɔsakyimafoɔ wɔ ɛberɛ a ne ho nteɛ no mu no."}]}