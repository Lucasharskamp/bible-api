{"data":[{"book":"Valoma","chapter":"15","verse":"1","text":"Hwetu tuhwingîle muing'ulupa, tùlembelewa tutwalilane na idabadangi ya avala vakávele na dimongo muing'ulupa. Tunatende chihi vitukutuku vitukatapalîla tuvene."},{"book":"Valoma","chapter":"15","verse":"2","text":"Henga kila munu muhwetu àlembelewa ankatapalile nnyake kwa kuntendela lambone uchinga anhwingihe muing'ulupa."},{"book":"Valoma","chapter":"15","verse":"3","text":"Kwa kuva, ata Kilisto nanga panatendile vitukutuku vichinkatapalîla chihi mwene, ila ávele muchi chilahaula Malemba Lanaswe kuva, “Kuhebula kwammalele kuvakuhebwile wako Nnungu, kùngumatokedile nangu.”"},{"book":"Valoma","chapter":"15","verse":"4","text":"Na lammalele lalembwîje kala Mmalemba Lanaswe, lànilembwa kwajili ya kutuhunda hwetu, uchinga kwa kupililila kwetu na kukamywa mitima kwa indila ya Malemba Lanaswe, tuhwenehe kuva na lilolelo."},{"book":"Valoma","chapter":"15","verse":"5","text":"Bahi Nnungu avêng'a vanu dimongo dya kupililila na kutujwa ntima, annyululihe mwenu kuva na likudungilo ulimo akuno umutenda chanatendile Yesu Kilisto."},{"book":"Valoma","chapter":"15","verse":"6","text":"Anepo nni mwenu mmammalele pamumbekuva na ntima umo na lidi limo lya kuntumbyanga Nnungu, Atata wa Nang'olo wetu Yesu Kilisto."},{"book":"Valoma","chapter":"15","verse":"7","text":"Bahi pwechelana mmene kwa mmene malinga Kilisto champwechedile mwenu kuva mmake, uchinga Nnungu apate kutumbyangwa."},{"book":"Valoma","chapter":"15","verse":"8","text":"Kwa kuva, nìnnyaulilanga kuva, Kilisto ánivatumikila Vayahudi uchinga apate kulanguja ikulupiki ya Nnungu, na adila ahadi divanapewije anyakala va Chiyahudi dipate kutimila,"},{"book":"Valoma","chapter":"15","verse":"9","text":"na uchinga na vanu vakávele Vayahudi vapate kuntumbyanga Nnungu kwa chididi chake, malinga chiilembwije Mmalemba Lanaswe kuva,"},{"book":"Valoma","chapter":"15","verse":"10","text":"Uchocho, Malemba Lanaswe làhaula kuva,"},{"book":"Valoma","chapter":"15","verse":"11","text":"Kavila làhaula kuva,"},{"book":"Valoma","chapter":"15","verse":"12","text":"Kavila Isaya àhaula kuchidoni,"},{"book":"Valoma","chapter":"15","verse":"13","text":"Bahi Nnungu wa lisingilo lyetu, ammumbajange mwenu ihangaladi yammalele na amani kwa kuva mùnankulupila. Anepo njo pamumbeumbalwa mwalehu na lilolelo kupitila dimongo dya Umumu Wanaswe."},{"book":"Valoma","chapter":"15","verse":"14","text":"Mmakukulupila avangu, nangu nimwene ngùvele na uhakika kuva, mwenu mùniumbalwa na uwambone na mùnilamala lammalele lamulembelewa kulatenda, bahi mùnahulula chihi kuhundana mmene kwa mmene."},{"book":"Valoma","chapter":"15","verse":"15","text":"Henga sehemu dyohe m'baluwa aino ńninnembila bila kuyopa uchinga ninkumbusange kavila mambo fulani. Ngùtendile uchocho ing'anya ya inema yaning'ile Nnungu,"},{"book":"Valoma","chapter":"15","verse":"16","text":"ya kuva ntumishi wa Yesu Kilisto kwa vanu vakávele Vayahudi. Ngùkola madengo la chikuhani la kuyanjaja Malove Lambone uchinga vanu vakávele Vayahudi vapate kukubaliwa na Nnungu kwa kuhahulwa na Umumu Wanaswe. Na vàmbekuva muchi sadaka ikubalîwa na Nnungu."},{"book":"Valoma","chapter":"15","verse":"17","text":"Bahi kwa kulundana kwangu na Yesu Kilisto, nahulula chihi kulilombolela ing'anya ya madengo alano langunkolela Nnungu."},{"book":"Valoma","chapter":"15","verse":"18","text":"Henga nikambelinga kulilombolela kwamba chinu chohecho, chikànave chihi achila chachitendile Yesu Kilisto kupitila nangu uchinga vanu vakávele Vayahudi vapate kumpilikana Nnungu. Átendile uchocho kupitila malove langu na matendo langu,"},{"book":"Valoma","chapter":"15","verse":"19","text":"yani kupitila dimongo dya vimaiho vya masaibu na lakukanganya, na dimongo dya Umumu wa Wanaswe. Bahi kutandikila ku Yelusalemu mpaka chilambo cha ku Iluliko, ǹnihubili kila pachinu Malove Lambone lamwâmba Kilisto."},{"book":"Valoma","chapter":"15","verse":"20","text":"Na likudungilo lyangu ni kuyanjaja Malove Lambone kila pachinu pavakanambipilikana Malove Lambone lamwâmba Kilisto. Ngùkudungidile uchocho uchinga nnadenge munsingi waudengile munu yunji,"},{"book":"Valoma","chapter":"15","verse":"21","text":"malinga chiilembwije Mmalemba Lanaswe kuva,"},{"book":"Valoma","chapter":"15","verse":"22","text":"Aneyo njo ing'anya inangutendile ngudivilwe kwida kwenu kwa kuvilinganya."},{"book":"Valoma","chapter":"15","verse":"23","text":"Henga kwa vino ǹnimalila madengo langu kwa m'bali auno wa chilambo, na kwa kuva kwa vyaka vyohe ngùvele na hamu ing'ulu ya kwida ku Loma unannolanga."},{"book":"Valoma","chapter":"15","verse":"24","text":"Ngùlolela kutenda uchocho panimbekuva unguhwena ya ku Isipaniya. Natamwa namene kwonana na mwenu, koka nguhangalale pamo na mwenu kwa maduva kadiki, na natamwa namene kupata nsada wenu kwajili ya mwanda wangu."},{"book":"Valoma","chapter":"15","verse":"25","text":"Henga vino ngùhwena ya ku Yelusalemu hoti unaveng'a nsada vakúkulupila va aneko."},{"book":"Valoma","chapter":"15","verse":"26","text":"Kwa kuva, vakúkulupila va ku Makedoniya na va ku Akaya vàniamula kuhumya dimali dyao kwa kuveng'a nsada vakúkulupila vanji va aneko ku Yelusalemu, yani avala amahuvani."},{"book":"Valoma","chapter":"15","verse":"27","text":"Vanang'o vànikatapaliwa kutenda uchocho, na anecho njo chivalongwa vanang'o, kwa kuva, ikàva vanu vakávele Vayahudi vàpwechedile dinujo dya chinnungu dya Vayahudi, bahi na vanang'o vàlembelewa vavahudumile Vayahudi kwa kuveng'a vitukutuku vya chimmili vivasikikidile."},{"book":"Valoma","chapter":"15","verse":"28","text":"Bahi nikàmalila madengo anelo na kumala kuva vànipwechela kila chinu chichangwije, nguchingupitile kwenu mwenu panimbekuva nndila unguhwena ya ku Isipaniya."},{"book":"Valoma","chapter":"15","verse":"29","text":"Nangu ǹnimala kuva panimbekwida kwenu mwenu, nìmbekwida na dinujo dyohe namene dya chinnungu kuhaloka kwa Kilisto."},{"book":"Valoma","chapter":"15","verse":"30","text":"Mmakukulupila avangu, nangu nannyuwanga namene kwajili ya Nang'olo wetu Yesu Kilisto na kwajili ya itamwi ya Umumu Wanaswe, lundana na nangu kwa kunguyuwila kwa Nnungu."},{"book":"Valoma","chapter":"15","verse":"31","text":"Yuwanga uchinga panimbehwika ku Yelusalemu nnakamulwe na vanu vakákulupila va nchilambo anecho cha ku Yudeya, na nsada ungupelekeja upate kupwechelewa na vakúkulupila va aneko."},{"book":"Valoma","chapter":"15","verse":"32","text":"Anepo Nnungu akàtamwa, nguchinguhulule kwida kwenu akuno unguhangalala na kutujana mitima pamo na mwenu."},{"book":"Valoma","chapter":"15","verse":"33","text":"Bahi Nnungu wa amani, ààve pamo na mwenu mmammalele! Amina."}]}