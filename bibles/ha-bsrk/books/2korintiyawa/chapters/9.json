{"data":[{"book":"2 Korintiyawa","chapter":"9","verse":"1","text":"Babu wata bukata in rubuta muku game da hidiman nan ga tsarkaka."},{"book":"2 Korintiyawa","chapter":"9","verse":"2","text":"Gama na san aniyarku na yin taimako, ina kuma taƙama a kan wannan ga Makidoniyawa, ina faɗin musu cewa tun bara, ku da kuke a Akayya a shirye kuke ku bayar. Ƙoƙarinku kuwa ya zuga yawancinsu ga aiki."},{"book":"2 Korintiyawa","chapter":"9","verse":"3","text":"Amma ina aika ’yan’uwan nan don kada taƙamar da muke yi da ku, a kan wannan al’amari ta zama a banza, sai dai domin yă zama kuna nan a shirye, kamar yadda na faɗa za ku kasance."},{"book":"2 Korintiyawa","chapter":"9","verse":"4","text":"Gama in waɗansu mutanen Makidoniya sun zo tare da ni, suka tarar ba a shirye kuke ba, kunya ta ishe mu, balle fa ku, saboda amincewa da muke yi da ku."},{"book":"2 Korintiyawa","chapter":"9","verse":"5","text":"Saboda haka, na ga ya dace in roƙi ’yan’uwan nan su ziyarce ku kafin lokacin, su kuma gama shirye-shirye saboda bayarwa ta yardar ran da kuka yi alkawari. Ta haka bayarwar za tă zama a shirye, ta yardar rai ba ta dole ba."},{"book":"2 Korintiyawa","chapter":"9","verse":"6","text":"Ku tuna fa, duk wanda ya yi shuki kaɗan zai girbe kaɗan, kuma duk wanda ya yi shuki da yawa, zai girbe a yalwace."},{"book":"2 Korintiyawa","chapter":"9","verse":"7","text":"Ya kamata kowa yă bayar bisa ga abin da ya yi shawara a zuciyarsa, ba tare da jin nauyi ko don dole ba, gama Allah yana son mai bayarwa da daɗin rai."},{"book":"2 Korintiyawa","chapter":"9","verse":"8","text":"Allah kuwa yana da iko yă ba ku fiye da bukatarku, domin kullum ku wadata da kome ta kowace hanya, kuna ta bayarwa hannu sake, kowane irin kyakkyawan aiki."},{"book":"2 Korintiyawa","chapter":"9","verse":"9","text":"Kamar yadda yake a rubuce cewa,"},{"book":"2 Korintiyawa","chapter":"9","verse":"10","text":"To, shi da yake ba mai shuka iri, yake kuma ba da abinci a ci, shi ne zai ba ku irin shukawa, yă riɓanya shi, yă kuma albarkaci ayyukanku na alheri da yawa."},{"book":"2 Korintiyawa","chapter":"9","verse":"11","text":"Za a wadatar da ku ta kowace hanya, domin ku riƙa bayarwa hannu sake a kowane lokaci. Ta wurinmu kuma bayarwarku hannu sake za tă zama sanadin godiya ga Allah."},{"book":"2 Korintiyawa","chapter":"9","verse":"12","text":"Wannan hidimar da kuke yi, ba bukatun mutanen Allah kaɗai take biya ba, amma tana cike da hanyoyin nuna godiya masu yawa ga Allah."},{"book":"2 Korintiyawa","chapter":"9","verse":"13","text":"Aikin nan naku na alheri tabbatar bangaskiyarku ne, za a kuwa ɗaukaka Allah saboda kun bayyana yarda, cewa kun yi na’am da bisharar Kiristi, saboda kuma gudummawa da kuka yi musu da saura duka, hannu sake."},{"book":"2 Korintiyawa","chapter":"9","verse":"14","text":"A cikin addu’arsu dominku kuwa, zukatansu za su koma gare ku, saboda mafificin alherin da Allah ya ba ku."},{"book":"2 Korintiyawa","chapter":"9","verse":"15","text":"Godiya ga Allah, saboda kyautarsa da ta wuce misali!"}]}