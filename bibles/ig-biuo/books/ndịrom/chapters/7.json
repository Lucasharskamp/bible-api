{"data":[{"book":"Ndị Rom","chapter":"7","verse":"1","text":"Ọ bụ na unu amaghị ụmụnna m, unu ndị maara iwu nke ọma na ọ bụ oge mmadụ dị ndụ ka iwu na-ejide ya?"},{"book":"Ndị Rom","chapter":"7","verse":"2","text":"Dịka ihe ịmaatụ, iwu na-ejikọta nwanyị lụrụ di na di ya mgbe di ya ka nọ ndụ, ma ọ bụrụ na di nwanyị ahụ anwụọ, ọ nọkwaghị nʼokpuru iwu jikọtara ha dịka di na nwunye."},{"book":"Ndị Rom","chapter":"7","verse":"3","text":"A ga-akpọ ya nwanyị na-akwa iko ma ọ bụrụ na ọ lakwuru nwoke ọzọ mgbe di ya ka dị ndụ. Ma ọ bụrụ na di ya anwụọ, ọ ga-abụ onye nwere onwe ya site nʼiwu ahụ. Ọ kwaghị iko ma ọ bụrụ na ọ lụọ nwoke ọzọ."},{"book":"Ndị Rom","chapter":"7","verse":"4","text":"Ya mere, ụmụnna m, unu onwe unu kwa anwụọla nʼebe iwu dị site nʼahụ Kraịst, ka e nwe ike kenye unu onye ọzọ, bụ onye ahụ e mere ka o si nʼọnwụ bilie. Ka anyị site na ya mịa mkpụrụ nye Chineke."},{"book":"Ndị Rom","chapter":"7","verse":"5","text":"Mgbe anụ ahụ mmehie na-achị anyị, ọchịchọ ọjọọ nke iwu na-akpali jupụtara nʼime anyị, nke mere na anyị na-amị mkpụrụ nye ọnwụ."},{"book":"Ndị Rom","chapter":"7","verse":"6","text":"Ugbu a, a tọghapụla anyị pụọ nʼaka iwu ebe anyị nwụrụ nye ihe ndị kere anyị agbụ na mbụ, anyị anaghị ebikwa ndụ nʼusoro iwu ochie nke e dere nʼakwụkwọ, kama anyị na-eje ozi nʼusoro ndụ ọhụrụ nke mmụọ."},{"book":"Ndị Rom","chapter":"7","verse":"7","text":"Ugbu a, gịnị ka anyị ga-ekwu? Iwu ahụ ọ bụ mmehie? Nʼezie, mbaa! Agaraghị m ama ihe mmehie bụ ma ọ bụghị site nʼiwu. Ọ bụrụ na iwu asịghị, “Enwela anya ukwu,”7:7 Ọpụ 20:17; Dit 5:21 agaraghị m ama na ọ bụ mmehie."},{"book":"Ndị Rom","chapter":"7","verse":"8","text":"Ma mmehie sitere nʼiwu a megidere ọchịchọ ọjọọ, mee ka echiche m mgbe niile bụrụ ihe gbasara ihe ọjọọ, na otu m ga-esi mee ha. A sị na iwu adịghị, mmehie agaraghị adị."},{"book":"Ndị Rom","chapter":"7","verse":"9","text":"Na mbụ, abụ m onye dị ndụ mgbe iwu na-adịghị, ma mgbe iwu bịara, e mere ka mmehie nwe ntute."},{"book":"Ndị Rom","chapter":"7","verse":"10","text":"Anwụrụ m, ma chọpụta na iwu ahụ kwesiri iwetara m ndụ ghọziri ihe wetara ọnwụ."},{"book":"Ndị Rom","chapter":"7","verse":"11","text":"Nʼihi na mmehie jiri ohere ahụ iwu webatara ghọgbuo m, sitekwa nʼiwu ahụ gbuo m."},{"book":"Ndị Rom","chapter":"7","verse":"12","text":"Nʼezie, iwu ahụ dị nsọ, ihe e nyere nʼiwu dị nsọ, bụrụkwa ezi omume na ihe dị mma."},{"book":"Ndị Rom","chapter":"7","verse":"13","text":"Mgbe ahụ, ọ pụtara na ihe ahụ dị mma wetaara m ọnwụ? Mba! Kama ọ bụ mmehie sitere nʼihe dị mma wetara m ọnwụ, ka e nwee ike gosipụta na mmehie bụ ihe jọgburu onwe ya site nʼihe e nyere nʼiwu."},{"book":"Ndị Rom","chapter":"7","verse":"14","text":"Anyị matara na iwu bụ ihe nke mmụọ ebe mụ onwe m bụ anụ ahụ efu, onye e rere dịka ohu nye mmehie."},{"book":"Ndị Rom","chapter":"7","verse":"15","text":"O nweghị ụzọ ihe m na-eme si doo m anya. Nʼihi na ihe m na-eme abụghị ihe m chọrọ ime, ọ bụ ihe m kpọrọ asị bụ ihe na-agara m aka ime mgbe niile."},{"book":"Ndị Rom","chapter":"7","verse":"16","text":"Ma ọ bụrụ na m eme ihe m na-achọghị ime, ana m ekwenye na iwu dị mma."},{"book":"Ndị Rom","chapter":"7","verse":"17","text":"Ma dịka ọ dị, ọ bụkwaghị mụ onwe m na-eme ihe ndị a, kama ọ bụ mmehie bi nʼime m."},{"book":"Ndị Rom","chapter":"7","verse":"18","text":"O doro m anya na o nweghị ihe ọma ọbụla dị nʼime m, ya bụ nʼime anụ ahụ m. Nʼihi na ọ na-agụ m agụụ ime ezi ihe, ma ike ime ezi ihe adịghị nʼime m."},{"book":"Ndị Rom","chapter":"7","verse":"19","text":"Ihe m na-eme mgbe m chọrọ ime ezi ihe abụghị ezi ihe ahụ m chọrọ ime kama ọ bụ ajọọ ihe ahụ m na-achọghị ime ka m na-eme."},{"book":"Ndị Rom","chapter":"7","verse":"20","text":"Ọ bụrụ na m na-eme ihe ahụ m na-achọghị ime, ọ pụtara na ọ bụghị mụ onwe m na-eme ihe ndị ahụ. Kama ọ bụ mmehie bi nʼime m na-eme ha."},{"book":"Ndị Rom","chapter":"7","verse":"21","text":"Achọpụtara m iwu nke na-arụ ọrụ nʼime m. Mgbe m chọrọ ime ihe ọma, naanị ihe ọjọọ bụ ihe na-agara m aka ime."},{"book":"Ndị Rom","chapter":"7","verse":"22","text":"Nʼime ime onwe m, ọ na-agụ m agụụ ime ihe iwu Chineke kwuru."},{"book":"Ndị Rom","chapter":"7","verse":"23","text":"Ma ana m ahụta iwu ọzọ dị nʼime m nke na-agba mgba megide iwu nke dị nʼuche m, ime ka m bụrụ ohu nye iwu nke mmehie na-arụ ọrụ ya nʼanụ ahụ m."},{"book":"Ndị Rom","chapter":"7","verse":"24","text":"Lee ụdị ọnọdụ ọjọọ nke m hụtara onwe m nʼime ya! Onye pụrụ ịnapụta m site nʼanụ ahụ a nke na-eduba m nʼọnwụ?"},{"book":"Ndị Rom","chapter":"7","verse":"25","text":"Ma ekele dịrị Chineke, onye na-anapụta m site na Kraịst Jisọs Onyenwe anyị!"}]}