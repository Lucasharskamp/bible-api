{"data":[{"book":"2 Tesszalonika","chapter":"1","verse":"1","text":"Pál, Szilvánusz és Timóteus a thesszalonikai gyülekezetnek, Istenben, a mi Atyánkban és az Úr Jézus Krisztusban."},{"book":"2 Tesszalonika","chapter":"1","verse":"2","text":"Kegyelem néktek és békesség, Istentől, a mi Atyánktól és az Úr Jézus Krisztustól."},{"book":"2 Tesszalonika","chapter":"1","verse":"3","text":"Mindenkor hálaadással tartozunk Istennek, atyámfiai, érettetek, mégpedig méltán, mert hitetek felettébb növekedik, és mindnyájatokban gyarapszik az egymás iránti szeretet."},{"book":"2 Tesszalonika","chapter":"1","verse":"4","text":"Úgyhogy mi magunk is dicsekszünk kitartásotokkal és hitetekkel az Isten gyülekezeteiben, amelyet minden üldöztetések és szorongattatások között elviseltek,"},{"book":"2 Tesszalonika","chapter":"1","verse":"5","text":"bizonyságaként Isten igazságos ítéletének, hogy méltónak ítéltessetek Isten országára, amelyért szenvedtek is."},{"book":"2 Tesszalonika","chapter":"1","verse":"6","text":"Mert igazságos dolog az Isten előtt, hogy szorongattatással fizessen azoknak, akik titeket szorongatnak,"},{"book":"2 Tesszalonika","chapter":"1","verse":"7","text":"nektek pedig, akik velünk együtt szorongattattok nyugalommal, amikor megjelenik az Úr Jézus az égből hatalmas angyalaival,"},{"book":"2 Tesszalonika","chapter":"1","verse":"8","text":"lángoló tűzben. Akkor megítéli azokat, akik nem ismerik az Istent, és akik nem engedelmeskednek a mi Urunk Jézus Krisztus evangéliumának,"},{"book":"2 Tesszalonika","chapter":"1","verse":"9","text":"akik örök pusztulással fognak lakolni távol az Úrtól és hatalmának dicsőségétől"},{"book":"2 Tesszalonika","chapter":"1","verse":"10","text":"azon a napon, amikor majd eljön, hogy megdicsőüljön az ő szentjeiben, és csodálják híveiben, ahogyan ti is hittetek bizonyságtételünknek."},{"book":"2 Tesszalonika","chapter":"1","verse":"11","text":"Ezért imádkozunk is mindenkor értetek, hogy a mi Istenünk méltónak tartson titeket az elhívásra, és töltsön be titeket a jóban való teljes gyönyörűséggel és a hitnek cselekedeteivel,"},{"book":"2 Tesszalonika","chapter":"1","verse":"12","text":"hogy megdicsőüljön bennetek a mi Urunk Jézus Krisztus neve, és ti is őbenne, a mi Istenünknek és az Úr Jézus Krisztusnak kegyelméből."}]}