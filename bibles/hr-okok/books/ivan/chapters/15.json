{"data":[{"book":"Ivan","chapter":"15","verse":"1","text":"“Ja sam pravi trs, a moj je Otac vinogradar."},{"book":"Ivan","chapter":"15","verse":"2","text":"On siječe svaku mladicu na meni koja ne rađa rodom. Pročišćuje mladice koje donose rod kako bi dale još više roda."},{"book":"Ivan","chapter":"15","verse":"3","text":"Vi ste već očišćeni kroz riječ koju sam vam govorio."},{"book":"Ivan","chapter":"15","verse":"4","text":"Ostanite u meni i ja ću ostati u vama! Jer mladica ne može donijeti rod sama od sebe, otkinuta od trsa. Tako ni vi ne možete biti plodonosni ako ste odvojeni od mene."},{"book":"Ivan","chapter":"15","verse":"5","text":"Ja sam trs, a vi ste mladice. Tko ostane u meni i ja u njemu, donijet će velik rod. Jer bez mene ne možete ništa učiniti."},{"book":"Ivan","chapter":"15","verse":"6","text":"Ne ostane li tko u meni, bit će izbačen kao beskorisna mladica i osušiti se. A takve se mladice bacaju u oganj da izgore."},{"book":"Ivan","chapter":"15","verse":"7","text":"Ali ostanete li u meni i slušate moje zapovijedi, možete tražiti što god hoćete i dat će vam se."},{"book":"Ivan","chapter":"15","verse":"8","text":"Moj će se Otac proslaviti time što ćete donijeti mnogo roda i što ćete biti moji učenici."},{"book":"Ivan","chapter":"15","verse":"9","text":"Kao što je Otac volio mene, tako sam i ja volio vas. Ostanite u mojoj ljubavi."},{"book":"Ivan","chapter":"15","verse":"10","text":"Vršite li moje zapovijedi, ostajete u mojoj ljubavi, kao što sam ja vršio zapovijedi svojeg Oca i ostajem u njegovoj ljubavi."},{"book":"Ivan","chapter":"15","verse":"11","text":"To vam kažem da biste u sebi imali moju radost i da vaša radost bude potpuna."},{"book":"Ivan","chapter":"15","verse":"12","text":"Moja je zapovijed da volite jedni druge kao što sam ja volio vas."},{"book":"Ivan","chapter":"15","verse":"13","text":"A veće ljubavi nitko ne može iskazati nego da život dade za svoje prijatelje."},{"book":"Ivan","chapter":"15","verse":"14","text":"Prijatelji ste mi ako činite što vam zapovijedam."},{"book":"Ivan","chapter":"15","verse":"15","text":"Ne zovem vas više slugama jer sluga ne zna gospodarove nakane. Sada ste mi prijatelji jer sam vam kazao sve što mi je Otac rekao."},{"book":"Ivan","chapter":"15","verse":"16","text":"Niste vi mene izabrali. Ja sam izabrao vas! Odredio sam vas da idete i da rodite trajnim rodom, tako da vam moj Otac dade sve što god zatražite u moje ime."},{"book":"Ivan","chapter":"15","verse":"17","text":"Zapovijedam vam da volite jedni druge!”"},{"book":"Ivan","chapter":"15","verse":"18","text":"“Mrzi li vas svijet, znajte da je mene mrzio prije vas."},{"book":"Ivan","chapter":"15","verse":"19","text":"Svijet bi vas volio kad biste pripadali njemu, ali ne pripadate mu jer sam vas ja izabrao iz svijeta. Zato vas svijet mrzi."},{"book":"Ivan","chapter":"15","verse":"20","text":"Sjećate li se što sam vam rekao, da nije sluga veći od svojega gospodara? Pa ako su mene progonili, naravno da će i vas progoniti. Ako su slušali mene, slušat će i vas!"},{"book":"Ivan","chapter":"15","verse":"21","text":"Svijet će vas progoniti zbog mojega imena jer ne poznaju Oca koji me je poslao."},{"book":"Ivan","chapter":"15","verse":"22","text":"Da nisam došao i govorio im, oni ne bi bili krivi, ali ovako nemaju isprike za svoj grijeh."},{"book":"Ivan","chapter":"15","verse":"23","text":"Tko mene mrzi, mrzi i mojeg Oca."},{"book":"Ivan","chapter":"15","verse":"24","text":"Da nisam među njima činio djela koja nitko drugi nije učinio, ne bi bili krivi. A oni su sve to vidjeli, a ipak su zamrzili i mene i mojeg Oca."},{"book":"Ivan","chapter":"15","verse":"25","text":"Time se ispunilo napisano u njihovu Zakonu: ‘Mrzili su me bez razloga.’15:25 Psalam 35:19; Psalam 69:5."},{"book":"Ivan","chapter":"15","verse":"26","text":"Ali poslat ću vam Savjetnika15:26 Ili: Utješitelja, Pomagača, Hrabritelja, Zastupnika., Duha Istine, koji dolazi od Oca i svjedočit će o meni."},{"book":"Ivan","chapter":"15","verse":"27","text":"I vi ćete govoriti o meni jer ste bili sa mnom od početka."}]}