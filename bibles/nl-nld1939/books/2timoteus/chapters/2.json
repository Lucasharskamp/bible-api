{"data":[{"book":"2 Timoteus","chapter":"2","verse":"1","text":"Gij dan mijn kind, toon u kloek door de genade, die ge in Christus Jesus bezit;"},{"book":"2 Timoteus","chapter":"2","verse":"2","text":"wat ge van mij onder vele getuigen gehoord hebt, draag dat aan betrouwbare mannen over, die geschikt zijn, ook anderen te onderrichten;"},{"book":"2 Timoteus","chapter":"2","verse":"3","text":"neem ook uw aandeel in het lijden als een goed krijgsknecht van Christus Jesus."},{"book":"2 Timoteus","chapter":"2","verse":"4","text":"Wie krijgsdienst verricht, bemoeit zich niet met levensonderhoud, om slechts den krijgsheer te behagen."},{"book":"2 Timoteus","chapter":"2","verse":"5","text":"Eveneens wordt een kampvechter niet gekroond, als hij niet volgens vaste regels heeft geworsteld."},{"book":"2 Timoteus","chapter":"2","verse":"6","text":"En slechts de landman, die zich afslooft, moet het eerst van de vruchten genieten."},{"book":"2 Timoteus","chapter":"2","verse":"7","text":"Denk na over wat ik zeg; en de Heer zal u inzicht geven in alles."},{"book":"2 Timoteus","chapter":"2","verse":"8","text":"Denk ook eens terug aan “Jesus Christus, uit Davids zaad, maar van de doden opgewekt;” zoals mijn Evangelie luidt,"},{"book":"2 Timoteus","chapter":"2","verse":"9","text":"waarvoor ik lijd, tot boeien toe, een misdadiger gelijk; maar het Woord van God is niet geboeid!"},{"book":"2 Timoteus","chapter":"2","verse":"10","text":"Daarom juist verdraag ik alles terwille der uitverkorenen, opdat ook zij het heil verwerven in Christus Jesus, en de eeuwige glorie bovendien."},{"book":"2 Timoteus","chapter":"2","verse":"11","text":"Dit woord is waarachtig! Immers zijn wij met Hem gestorven, dan zullen wij ook met Hem leven;"},{"book":"2 Timoteus","chapter":"2","verse":"12","text":"lijden wij, dan zullen wij ook met Hem heersen; verloochenen wij Hem, dan zal Hij ook ons verloochenen;"},{"book":"2 Timoteus","chapter":"2","verse":"13","text":"zijn wij ontrouw, Hij blijft trouw, want Zich verloochenen kan Hij niet."},{"book":"2 Timoteus","chapter":"2","verse":"14","text":"Scherp hun deze dingen in, en bezweer hen bij God, geen woordenstrijd te voeren, die tot niets anders dient, dan tot verderf der hoorders."},{"book":"2 Timoteus","chapter":"2","verse":"15","text":"Doe zelf uw best, voor God te staan als een beproefd man, als arbeider, die zich niet heeft te schamen, als voorsnijder, die het woord der waarheid rechtaf snijdt."},{"book":"2 Timoteus","chapter":"2","verse":"16","text":"Profane beuzelpraat moet ge vermijden; want zij, die er zich aan schuldig maken, vervallen tot steeds groter goddeloosheid,"},{"book":"2 Timoteus","chapter":"2","verse":"17","text":"en hun woord vreet voort als de kanker. Hiertoe behoren Humeneus en Filetus;"},{"book":"2 Timoteus","chapter":"2","verse":"18","text":"door te beweren, dat de opstanding reeds heeft plaats gehad, zijn ze zelf afgedwaald van de waarheid en verwoesten ze het geloof van anderen."},{"book":"2 Timoteus","chapter":"2","verse":"19","text":"Zeker, Gods grondsteen staat ongeschokt, en draagt als stempel: “De Heer kent de zijnen,” en “Wie de naam des Heren aanroept, sta ver van de boosheid.”"},{"book":"2 Timoteus","chapter":"2","verse":"20","text":"Maar in een groot huis zijn niet slechts vaten van goud en zilver, maar ook van hout en leem; sommige met eervolle, andere met smadelijke bestemming."},{"book":"2 Timoteus","chapter":"2","verse":"21","text":"Wie zich dus rein houdt van dit alles, zal een vat zijn tot ere, geheiligd, bruikbaar voor den Heer, en geschikt voor ieder goed werk."},{"book":"2 Timoteus","chapter":"2","verse":"22","text":"Vlucht dus de lusten der jeugd, en streef naar gerechtigheid, geloof, liefde en vrede, in gemeenschap met hen, die den Heer aanroepen met een zuiver hart."},{"book":"2 Timoteus","chapter":"2","verse":"23","text":"Vermijd eveneens de dwaze en onverstandige twistvragen, daar ge weet, dat ze slechts strijd doen ontstaan."},{"book":"2 Timoteus","chapter":"2","verse":"24","text":"Een dienaar des Heren moet niet vechten, maar hij moet vriendelijk jegens allen zijn, geschikt voor het onderricht en lankmoedig."},{"book":"2 Timoteus","chapter":"2","verse":"25","text":"De koppigen moet hij terechtwijzen met zachtheid; want misschien brengt God ze tot inkeer en tot erkenning der waarheid,"},{"book":"2 Timoteus","chapter":"2","verse":"26","text":"en komen ze nog tot bezinning, als ze uit de strik van den duivel door Hem zijn gevangen om zijn wil te volbrengen."}]}