{"data":[{"book":"1 Samuel","chapter":"30","verse":"1","text":"Daudi kod joge nochopo Ziklag chiengʼ mar adek. Koro jo-Amalek noyudo osemonjo Negev gi Ziklag. Negipeyo Ziklag mi giwangʼe,"},{"book":"1 Samuel","chapter":"30","verse":"2","text":"kendo gimako mon kod ji duto mane ni kanyo, jomatindo kod jomadongo ma giteroe twech. To ne ok ginego ngʼato kuomgi, to ne gikawogi ma gidhi kodgi."},{"book":"1 Samuel","chapter":"30","verse":"3","text":"Kane Daudi gi joge ochopo Ziklag, negiyudo ka osewangʼe gi mach kendo mondgi, yawuotgi gi nyigi nosemaki oter e twech."},{"book":"1 Samuel","chapter":"30","verse":"4","text":"Daudi gi joge noywak matek ma tekregi norumo makoro ok ginyal ywak."},{"book":"1 Samuel","chapter":"30","verse":"5","text":"Mond Daudi ariyo bende ne osemaki ma gin Ahinoam nyar Jezreel gi Abigael ma dhako ma chwore otho mane jaod Nabal ja-Karmel."},{"book":"1 Samuel","chapter":"30","verse":"6","text":"Daudi ne chunye ool nikech jogo ne wacho ni mondo ochiele gi kite; ka moro ka moro ne winjo lit nikech yawuote gi nyige. Daudi to noyudo teko moa kuom Jehova Nyasaye ma Nyasache."},{"book":"1 Samuel","chapter":"30","verse":"7","text":"Eka Daudi nowachone Abiathar jadolo, ma wuod Ahimelek niya, “Kelna law mayom mar dolo miluongo ni efod.” Abiathar nokelone,"},{"book":"1 Samuel","chapter":"30","verse":"8","text":"mi Daudi nopenjo Jehova Nyasaye wach ni, “Bende dalaw joma osepeyowagi. Bende dajukgi?”"},{"book":"1 Samuel","chapter":"30","verse":"9","text":"Daudi gi joge mia auchiel nochopo e Holo mar Besor, joge moko nodongʼ kanyo,"},{"book":"1 Samuel","chapter":"30","verse":"10","text":"nimar ji mia ariyo nool ahinya mane ok ginyal ngʼado holono. To Daudi gi ji mia angʼwen nodhi nyime gi lepo."},{"book":"1 Samuel","chapter":"30","verse":"11","text":"Negiyudo ja-Misri moro e pap mi gikele ir Daudi. Negimiye pi mondo omodhi gi chiemo mondo ocham"},{"book":"1 Samuel","chapter":"30","verse":"12","text":"nus mar kek molos gi olemb ngʼowu to gi kek molos gi resin. Nochiemo ma chunye noduogo nikech noyudo pok ochiemo kata modho pi kuom odiechienge adek gi otieno bende."},{"book":"1 Samuel","chapter":"30","verse":"13","text":"Daudi nopenje niya, “In ngʼat ngʼa? To in jakanye?”"},{"book":"1 Samuel","chapter":"30","verse":"14","text":"Ne wapeyo Negev mar jo-Kereth kod gwengʼ Juda to gi Negev ma piny Kaleb mine wawangʼo Ziklag.”"},{"book":"1 Samuel","chapter":"30","verse":"15","text":"Daudi nopenje niya, “Bende inyalo tera ir jopechogi?”"},{"book":"1 Samuel","chapter":"30","verse":"16","text":"Notelo ni Daudi ka gilor mwalo, kendo ne giyudogi ka gike e pap, ka gichiemo kendo metho ka gin gimor maduongʼ nikech gik mane gipeyo e piny jo-Filistia gi piny Juda ne thoth ahinya."},{"book":"1 Samuel","chapter":"30","verse":"17","text":"Daudi nokedo kodgi chakre yuso piny nyaka kinyne godhiambo. Kendo ne onge ngʼat mane otony modhi makmana yawuowi mia angʼwen mane oidho ngamia kende ema noringo otony."},{"book":"1 Samuel","chapter":"30","verse":"18","text":"Daudi noreso gik moko duto mane jo-Amalek osepeyo kaachiel gi monde ariyo."},{"book":"1 Samuel","chapter":"30","verse":"19","text":"Onge gimoro amora mane olal bed ni en ngʼama tin kata ngʼama duongʼ, wuowi kata nyako, gik mane ope kata gik mane gikawo, Daudi nodwoko gik moko duto."},{"book":"1 Samuel","chapter":"30","verse":"20","text":"Nokawo kweth mag jamni kod mag dhok mi joge nosembogi e nyim kweth mag jamni mamoko kowacho niya, “Magi gin gik ma Daudi opeyo.”"},{"book":"1 Samuel","chapter":"30","verse":"21","text":"Eka Daudi noduogo e Holo mar Besor kama ji mia ariyo mane ool mane ok nyal dhi kode nodongʼie. Negibiro mondo girom ni Daudi gi ji mane ni kode. Ka Daudi gi joge nosudo machiegni nomosogi."},{"book":"1 Samuel","chapter":"30","verse":"22","text":"To joricho duto gi joma acheje mane ni ei joma luwo Daudi nowacho niya, “Nikech ne ok gidhi kodwa, ok wabi pogo kodgi gik mope ma wadwoko. To kata kamano ngʼato ka ngʼato okaw chiege gi nyithinde mondo odhigo.”"},{"book":"1 Samuel","chapter":"30","verse":"23","text":"Daudi nodwoko niya, “Ooyo owetena, ok onego utim kamano gi gik ma Jehova Nyasaye osemiyowa. Oseritowa mi ochiwonwa joma nomonjowa."},{"book":"1 Samuel","chapter":"30","verse":"24","text":"Ngʼama biro winjo wachu? Pok mar joma nodongʼ karito gigewa biro bedo marom gi pok ngʼat mane odhi e lweny. Ji duto biro yudo maromre.”"},{"book":"1 Samuel","chapter":"30","verse":"25","text":"Daudi noketo ma obedo chik e Israel chakre chiengʼno nyaka chil kawuono."},{"book":"1 Samuel","chapter":"30","verse":"26","text":"Ka Daudi nochopo Ziklag nooro joote gi gik mope ne jodong Juda mosiepene, kowacho niya, “Ero aoronu mich kuom gik mope mag jowasik Jehova Nyasaye.”"},{"book":"1 Samuel","chapter":"30","verse":"27","text":"Noorgi ni joma ne ni Bethel, Ramoth Negev gi Jatir,"},{"book":"1 Samuel","chapter":"30","verse":"28","text":"gi joma ni Aroer, Sifmoth gi Eshtemoa,"},{"book":"1 Samuel","chapter":"30","verse":"29","text":"gi Rakal; gi jogo mane ni e mier matindo mag jo-Jeramel gi jo-Keni,"},{"book":"1 Samuel","chapter":"30","verse":"30","text":"to gi joma ni Horma, Bor Ashan gi Athak"},{"book":"1 Samuel","chapter":"30","verse":"31","text":"kod Hebron; to mago man e kuonde duto ma Daudi gi joge nosebedo kadhiye."}]}