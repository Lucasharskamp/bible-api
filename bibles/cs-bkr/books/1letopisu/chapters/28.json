{"data":[{"book":"1 Letopisu","chapter":"28","verse":"1","text":"Shromáždil pak David všecka knížata Izraelská, knížata jednoho každého pokolení, a knížata houfů sloužících králi, i hejtmany a setníky, i úředníky nade vším statkem a jměním královým i synů jeho s komorníky, i se všemi vzácnými a udatnými lidmi, do Jeruzaléma."},{"book":"1 Letopisu","chapter":"28","verse":"2","text":"A povstav David král na nohy své, řekl: Slyšte mne, bratří moji a lide můj. Já jsem uložil v srdci svém vystavěti dům k odpočinutí truhle úmluvy Hospodinovy, a ku podnoži noh Boha našeho, a připravil jsem byl potřeby k stavení."},{"book":"1 Letopisu","chapter":"28","verse":"3","text":"Ale Bůh mi řekl: Nebudeš stavěti domu jménu mému, proto že jsi muž válkami zaměstknaný a krev jsi vyléval."},{"book":"1 Letopisu","chapter":"28","verse":"4","text":"Vyvolil pak Hospodin Bůh Izraelský mne ze vší čeledi otce mého, abych byl králem nad Izraelem na věky; nebo z Judy vybral vývodu a z domu Judova čeled otce mého, a z synů otce mého mne ráčil za krále ustanoviti nade vším Izraelem."},{"book":"1 Letopisu","chapter":"28","verse":"5","text":"Tolikéž ze všech synů mých, (nebo mnoho synů dal mi Hospodin), vybral Šalomouna syna mého, aby seděl na stolici království Hospodinova nad Izraelem,"},{"book":"1 Letopisu","chapter":"28","verse":"6","text":"A řekl mi: Šalomoun syn tvůj, ten mi vzdělá dům můj a síně mé; nebo jsem jej sobě zvolil za syna, a já budu jemu za otce."},{"book":"1 Letopisu","chapter":"28","verse":"7","text":"I utvrdím království jeho až na věky, bude-li stálý v ostříhání přikázaní mých a soudů mých, jako i nynějšího času."},{"book":"1 Letopisu","chapter":"28","verse":"8","text":"Nyní tedy při přítomnosti všeho Izraele, shromáždění Hospodinova, an slyší Bůh náš, napomínám vás: Zachovávejte a dotazujte se na všecka přikázaní Hospodina Boha svého, abyste vládli zemí dobrou, a v dědictví její uvedli i syny své po sobě až na věky."},{"book":"1 Letopisu","chapter":"28","verse":"9","text":"Ty také, Šalomoune, synu můj, znej Boha otce svého, a služ jemu celým srdcem a myslí ochotnou. Nebo všecka srdce zpytuje Hospodin a všeliká mysli tanutí zná. Budeš-li ho hledati, nalezneš jej; pakli ho opustíš, zavrže tě na věky."},{"book":"1 Letopisu","chapter":"28","verse":"10","text":"A tak viziž, že tě Hospodin zvolil, abys vystavěl dům svatyně; posilniž se a dělej."},{"book":"1 Letopisu","chapter":"28","verse":"11","text":"Dal pak David Šalomounovi synu svému formu síňce i pokojů jejích, a sklepů i paláců a komor jejích vnitřních, i domu pro slitovnici,"},{"book":"1 Letopisu","chapter":"28","verse":"12","text":"A formu všeho toho, což byl složil v mysli své o síních domu Hospodinova, i o všech komorách vůkol chrámu pro poklady domu Božího, i pro poklady věcí posvátných,"},{"book":"1 Letopisu","chapter":"28","verse":"13","text":"I pro houfy kněží a Levítů, a pro všecko dílo služby domu Hospodinova, a pro všecko nádobí k přisluhování v domě Hospodinově."},{"book":"1 Letopisu","chapter":"28","verse":"14","text":"Dal též zlata v jisté váze na nádobí zlaté, na všelijaké nádobí k jedné každé službě, též stříbra na všecky nádoby stříbrné v jisté váze na všelijaké nádobí k jedné každé službě,"},{"book":"1 Letopisu","chapter":"28","verse":"15","text":"Totiž váhu na svícny zlaté, a lampy jejich zlaté podlé váhy jednoho každého svícnu i lamp jeho, na svícny pak stříbrné podlé váhy svícnu každého a lamp jeho, jakž potřebí bylo každému svícnu."},{"book":"1 Letopisu","chapter":"28","verse":"16","text":"Zlata též váhu na stoly předložení na jeden každý stůl, i stříbra na stoly stříbrné,"},{"book":"1 Letopisu","chapter":"28","verse":"17","text":"I na vidličky a na kotlíky, i na přikryvadla zlata ryzího, a na medenice zlaté váhu na jednu každou medenici, tolikéž na medenice stříbrné jistou váhu na jednu každou medenici."},{"book":"1 Letopisu","chapter":"28","verse":"18","text":"Také na oltář k kadění zlata ryzího váhu, zlata i k udělání vozů cherubínů, kteříž by roztaženými křídly zastírali truhlu úmluvy Hospodinovy."},{"book":"1 Letopisu","chapter":"28","verse":"19","text":"Všecko to skrze vypsání z ruky Hospodinovy mne došlo, kterýž mi to dal, abych vyrozuměl všemu dílu formy té."},{"book":"1 Letopisu","chapter":"28","verse":"20","text":"A tak řekl David Šalomounovi synu svému: Posilniž se a zmocni a dělej; neboj se, ani lekej. Nebo Hospodin Bůh, Bůh můj s tebou bude, nenecháť tebe samého, aniž tě opustí, až i dokonáno bude všecko dílo služby domu Hospodinova."},{"book":"1 Letopisu","chapter":"28","verse":"21","text":"Hle, i houfové kněží a Levítů ke všeliké službě domu Božího s tebou také budou při všelikém díle, jsouce všickni ochotní a prozřetelní v moudrosti při všeliké práci, knížata také i všecken lid ke všechněm slovům tvým."}]}