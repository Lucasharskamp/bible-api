{"data":[{"book":"2 Kolinto","chapter":"11","verse":"1","text":"Thidi luvibidila fioti buvungisi buama. Nyinga, bika lumvibidila."},{"book":"2 Kolinto","chapter":"11","verse":"2","text":"Bila kiphala kidi yama mu diambu dieno, vayi kiphala beni ki Nzambi. Bila minu ndilukuedisa kuidi bakala dimosi, Klisto ; muingi ndiba kulutambika kuidi Klisto banga ndumba yi vedila, yi kambu zaba bakala."},{"book":"2 Kolinto","chapter":"11","verse":"3","text":"Vayi boma ndimmona mu ziphila zioso, mayindu meno mabika bivusu ayi zimbukusu mu diambu di khuikumunu yeno mu mambu matedi Klisto banga nioka bu kavukumuna Eva."},{"book":"2 Kolinto","chapter":"11","verse":"4","text":"Bila enati mutu wunkaka wizidi mu kululonga Yesu dinkaka, bika Yesu diodi tululonga, voti lutambudi pheve yinkaka yiviakini ayi yoyi lutambula ; voti balulongidi Nsamu Wumboti wunkaka wuviakini ayi wowo luwa ; buna lueti kikinina kueno."},{"book":"2 Kolinto","chapter":"11","verse":"5","text":"Muaki ndimbanza ti batu bobo bantedilanga “bamvuala banneni”, basikumvioka ko."},{"book":"2 Kolinto","chapter":"11","verse":"6","text":"Ka diambu ko ndisi ludede ko, vayi nzayilu yidi yama. Tulumonisa yawu mu mambu moso ayi mu ziphila zioso."},{"book":"2 Kolinto","chapter":"11","verse":"7","text":"Nzimbala ndivanga bu ndikikulula minu veka muingi beno luzangulubu ndilulonga Nsamu Wumboti mu kambu futa e ?"},{"book":"2 Kolinto","chapter":"11","verse":"8","text":"Minu ndimanisa kiuka ki mabundu mankaka momo maba kumfidisangazimbongo muingi ndilusadisa. Bu ndiba kuidi beno, ndisia singimina mutu ko ; ka diambu ko phuila yi lusadusu ndiba."},{"book":"2 Kolinto","chapter":"11","verse":"9","text":"Bila bakhomba baba ku Maseduani zindatina bima bioso biobi bikhambu. Mu mambu moso, ndikikeba mu diambu ndibika singimina mu beno ayi ndiela kukikebanga."},{"book":"2 Kolinto","chapter":"11","verse":"10","text":"Sumbu kiedika ki Klisto kidi mu minu, kuisi ko mutu wulenda kumbotula nkembo wowo mu tsi yoso yi Akayi."},{"book":"2 Kolinto","chapter":"11","verse":"11","text":"Bila mbi e ? Bila ndiluzolanga ko e ? Nzambi zebi buevi ndikuluzodilanga."},{"book":"2 Kolinto","chapter":"11","verse":"12","text":"Mama ndilembo vangi ndiela buela vanga diaka mawu mu diambu di botula diluaku kuidi bobo bantomba diluaku muingi batudedakana mu bilakioki beta kiniemisina."},{"book":"2 Kolinto","chapter":"11","verse":"13","text":"Batu bobo badi bamvuala ba luvunu, badi bisadi bimvunanga batu ayi beta kukikitulanga bamvuala ba Klisto."},{"book":"2 Kolinto","chapter":"11","verse":"14","text":"Vayi disi diambu disiminina ko bila niandi veka satana weta kituka mbasi yi kiezila."},{"book":"2 Kolinto","chapter":"11","verse":"15","text":"Disi diambu disiminina ko enati bisadi biandi binkitukanga banga bisadi bisonga. Vayi tsukulu awu yela dedakana boso buididi mavanga mawu."},{"book":"2 Kolinto","chapter":"11","verse":"16","text":"Ndieka buela divutukila, mutu kabika kumbanzila ti ndidi vungisi. Enati buawu, buna bika luthambula banga vungisi, muingi minu mamvamandikiniemisa fioti."},{"book":"2 Kolinto","chapter":"11","verse":"17","text":"Mama ndieka tuba, bika sia ti mu lukanu lu Pfumu thubidi buawuvayi banga vungisi bila mbeki mambu momo mfueti kukiniemisina."},{"book":"2 Kolinto","chapter":"11","verse":"18","text":"Bu didi ti batu bawombo balembo kiniemisa mu diambu di mambu makinsuni, buna bika minu mamvama ndikiniemisa."},{"book":"2 Kolinto","chapter":"11","verse":"19","text":"Beno batu ba nduenga luzebi vibidila bivungisi !"},{"book":"2 Kolinto","chapter":"11","verse":"20","text":"Luzebi vibidila enati mutu wulukitudi bavika, enati mutu wuluzionina kimvuama bueno, bongidi bima bieno, wukizangudi, wulubetidi ku busu."},{"book":"2 Kolinto","chapter":"11","verse":"21","text":"Tsoni ndimona mu tuba ti beto tumonika batu balebakana. Vayi mu diambudiodi batu bankaka batidi kukiniemisa. Banga vungisi thubidi buawu, buna minu mamvana ndenda kukiniemisa mu diambu beni."},{"book":"2 Kolinto","chapter":"11","verse":"22","text":"Bawu badi Baebelewo e ? Minu mamvama ndidi Ebelewo. Bawu badi basi Iseli e ? Minu mamvama ndidi muisi Iseli. Bawu badi mu nkuna Abalahami e ? Minu mamvama ndidi mu nkuna Abalahami."},{"book":"2 Kolinto","chapter":"11","verse":"23","text":"Bawu bisadi bi Klisto e ? Ndintuba banga vungisi, minu ndiba viokidi. Bila minu ndiluta sala mu bisalu bingolo. Ndikota mu nloko mu zikhumbu ziwombo ; bathuta khuba ; zikhumbu ziwombo ndimonina lufua."},{"book":"2 Kolinto","chapter":"11","verse":"24","text":"Mu zikhumbu zitanu, Bayuda bambeta makumatatu ayi divua di bikoti."},{"book":"2 Kolinto","chapter":"11","verse":"25","text":"Zikhumbu zitatu ndibetolo bikoti ; khumbu yimosi ndizubulu matadi, mu zikhumbu zitatu ndibinu lufua mu diama mu masuwa ; ndiviokisa lumbu kimvimba ayi builu bu mvimba va mbu."},{"book":"2 Kolinto","chapter":"11","verse":"26","text":"Ndikiba kuwombo vayi ndimona boma mu zinzadi, boma mu bidovula, boma mu diambu di basi tsi ama Bayuda ; boma mu diambu di Bapakanu, boma mu mavula, boma mu makanga, boma mu mbu ayi boma mu diambu di bakhomba zi luvunu."},{"book":"2 Kolinto","chapter":"11","verse":"27","text":"Ndimona phasi mu bisalu bingolo ; mu zikhumbu ziwombo ndikambulu tulu. Ndimona nzala ayi phuila ; zikhumbu ziwombo ndifuilanzala mu diambu di lusambulu ; ndimona phasi mu diambu di kiozi ayi mu diambu di kambu ku minledi mi vuata."},{"book":"2 Kolinto","chapter":"11","verse":"28","text":"Mu kambu buela yolukila mambu mankaka, kadika lumbu ndieti natanga mfunꞌama : mayindu mu diambu di mabundu moso."},{"book":"2 Kolinto","chapter":"11","verse":"29","text":"Nani mutu wulebakana muingi minu mamvama ndiba wulebakana e ? Nani buidi mu masumu, vayi minu ndikadi mona kiadi mu ntima e ?"},{"book":"2 Kolinto","chapter":"11","verse":"30","text":"Vayi enati mfueti kukiniemisa, buna mfueti kukiniemisa mu diambu di lebakana kuama."},{"book":"2 Kolinto","chapter":"11","verse":"31","text":"Nzambi ayi dise di Pfumuꞌeto Yesu Klisto, mutu wowo widi wusakumunu mu mimvu mioso, zebi ti ndisi mvuna ko."},{"book":"2 Kolinto","chapter":"11","verse":"32","text":"Luzebi ti ku Damasi, guvelinela yi ntinu Aletasi, wuvana minsuamu sunga mafula moso ma divula mu diambu bakhanga."},{"book":"2 Kolinto","chapter":"11","verse":"33","text":"Vayi mu phidi yikangu mu nsinga bathotudila va nela, bakhuludila mu yenda baka ki luphangu. Buawu bobo ndivukila va ntualꞌandi."}]}