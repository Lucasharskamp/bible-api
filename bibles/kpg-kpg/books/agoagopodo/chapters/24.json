{"data":[{"book":"Agoago Podo","chapter":"24","verse":"1","text":"Hudee manawa dubua i digau haihai di huaidu, hudee hagamada e hai hoo gi digaula."},{"book":"Agoago Podo","chapter":"24","verse":"2","text":"Nadau mee ala e hagamaanadu la nia hagahuaidu. I nia madagoaa huogodoo digaula ma gaa huge nadau ngudu, tangada i golo e tale gi di haingadaa."},{"book":"Agoago Podo","chapter":"24","verse":"3","text":"Nia hale le e hau i hongo di hagamau o di iloo mo di modongoohia."},{"book":"Agoago Podo","chapter":"24","verse":"4","text":"Nia goloo ala e maluagina ge madamada le e haga honu nia ruum ala iai di kabemee."},{"book":"Agoago Podo","chapter":"24","verse":"5","text":"Di kabemee le e koia e humalia i di maaloo, uaa, di kabemee le e koia e hagalabagau i di maaloo."},{"book":"Agoago Podo","chapter":"24","verse":"6","text":"Idimaa, goodou gi hagataele ina gi humalia di godou ala dela e heebagi iei goodou i mua di godou hula gi tauwa. Maa goodou gaa kae nia helekai hagamaamaa gi mada logo, goodou koia ga mada maaloo i lodo tauwa."},{"book":"Agoago Podo","chapter":"24","verse":"7","text":"Nnelekai kabemee la koia e llala gi digau dadaulia di modongoohia. Nia mee hagalabagau ma ga helehelekai ai, digaula nadau helekai ai."},{"book":"Agoago Podo","chapter":"24","verse":"8","text":"Maa goe e haganohonoho di hai nia mee huaidu i nia madagoaa huogodoo, do mouli gi muli e gila mai goe tangada haihai di huaidu."},{"book":"Agoago Podo","chapter":"24","verse":"9","text":"Di ingoo hua di hagamaanadu o tangada dadaulia la di hala. Nia daangada e de hiihai gi tangada ana mee ai dela hua ana hagabalumee digau ala i golo."},{"book":"Agoago Podo","chapter":"24","verse":"10","text":"Maa goe e bagege i lodo di haingadaa, e donu bolo goe tangada bagege."},{"book":"Agoago Podo","chapter":"24","verse":"11","text":"Hudee duugia di hagamaamaa tangada dela e lahi e daaligi gii made, gei mee digi hai dana mee hala."},{"book":"Agoago Podo","chapter":"24","verse":"12","text":"Holongo goe e helekai bolo goe hagalee dau, gei God e iloo, e gabunga o hagamaanadu. Mee e daumada goe, Mee e iloo Ia. Mee gaa hui goe gi au mee ala e hai."},{"book":"Agoago Podo","chapter":"24","verse":"13","text":"Dagu dama nei, geina nia mee maangala lodo henua, ma e humalia gadoo be nia mee maangala mai di gowaa benebene mee maangala, e maangala i hongo do holole."},{"book":"Agoago Podo","chapter":"24","verse":"14","text":"Goe gi modongoohia bolo di kabemee le e humalia adu gi do mouli. Hai mee gi di kabemee, gei goe ga hai mee gi di mouli madamada dela maalia."},{"book":"Agoago Podo","chapter":"24","verse":"15","text":"Hudee heia goe gii hai be digau huaidu ala e hagatogomaalia e gaiaa nia daangada mouli donu, be e kae gi daha nadau hale."},{"book":"Agoago Podo","chapter":"24","verse":"16","text":"Ma e aha digau ala e donu e tingatinga haga hia, gei digaula e tuu aga labelaa gi nua i nia madagoaa huogodoo, gei nia lauwa llauehe e oho gi daha digau ala e haihai di huaidu."},{"book":"Agoago Podo","chapter":"24","verse":"17","text":"Hudee manawa lamalia gi do hagadaumee dono madagoaa ma gaa tale gi di haingadaa, ge hudee tenetene dono madagoaa ma gaa doo gi lodo di huaidu."},{"book":"Agoago Podo","chapter":"24","verse":"18","text":"Dimaadua ga iloo Ia do madagoaa dela ma ga manawa beenei, ge Ia ga de hiihai, ga hagalee hagaduadua do hagadaumee."},{"book":"Agoago Podo","chapter":"24","verse":"19","text":"Hudee heia nia daangada ala e hai di huaidu gii hai goe gi manawa gee. Hudee dubua gi digaula."},{"book":"Agoago Podo","chapter":"24","verse":"20","text":"Tangada e hai di huaidu, la deai dono hagadagadagagee gi dono mouli ai. Mee ana mee e gana ginai ai."},{"book":"Agoago Podo","chapter":"24","verse":"21","text":"Dagu dama nei, hagalabagau ina Dimaadua mo di hagalaamua ina di king. Hudee buni anga gi digau ala e hai baahi ang gi meemaa."},{"book":"Agoago Podo","chapter":"24","verse":"22","text":"Nia daangada ala e hai beelaa, e mee hua di hagahuaidu i lodo tama madagoaa dulii. E hai behee? Goe e de iloo di haga halauwa a God be di king dela e mee nau hai?!"},{"book":"Agoago Podo","chapter":"24","verse":"23","text":"Nia daangada kabemee gu helekai labelaa nia mee aanei:"},{"book":"Agoago Podo","chapter":"24","verse":"24","text":"Maa digaula ga haga iloo bolo tangada ono hala ai le e hala, nia daangada huogodoo ga de hiihai ga hagahuaidu digaula."},{"book":"Agoago Podo","chapter":"24","verse":"25","text":"Digau hai gabunga ala e hagaduadua digau hai hala, digaula ga maluagina ang gi ginaadou, ga hagalabagau go nia daangada."},{"book":"Agoago Podo","chapter":"24","verse":"26","text":"Di helekai donu gi di heeu la di hagamodongoohia o di hagadau ihoo donu."},{"book":"Agoago Podo","chapter":"24","verse":"27","text":"Hudee hauhia mo di haga noho ina doo hale, gaa dae loo gi dau gowaa gu togomaalia, gei goe gu modongoohia bolo goe e mee di kae do mouli mai di gowaa deelaa."},{"book":"Agoago Podo","chapter":"24","verse":"28","text":"Hudee hagadootonu kai tilikai balumee i digau ala i golo, be helekai halahalau i digaula."},{"book":"Agoago Podo","chapter":"24","verse":"29","text":"Hudee helekai boloo, “Au gaa hai gi digaula di mee digaula ne hai mai! Au gaa hai au gi tongaadahi gi digaula!”"},{"book":"Agoago Podo","chapter":"24","verse":"30","text":"Au gu haele laa lodo nia gowaa dogi laagau o tangada hagatoo dadaulia."},{"book":"Agoago Podo","chapter":"24","verse":"31","text":"Nia maa guu honu waa geinga duduia, guu buni geinga lloo. Di abaaba duuli nia maa gu mooho gi lala."},{"book":"Agoago Podo","chapter":"24","verse":"32","text":"Au ne gidee di mee deenei, gu hagamaanadu ai, gei au guu kabe dagu hagamaanadu mai di maa:"},{"book":"Agoago Podo","chapter":"24","verse":"33","text":"Hagagemu gii kii goe. Habinia oo lima, kii hagamolooloo."},{"book":"Agoago Podo","chapter":"24","verse":"34","text":"Malaa i di madagoaa e kii iei goe, di hagaloale ga heebagi adu gadoo be tangada gaiaa.24.34 Agoago Podo 6.10-11"}]}