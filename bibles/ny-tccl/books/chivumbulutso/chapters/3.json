{"data":[{"book":"Chivumbulutso","chapter":"3","verse":"1","text":"“Lembera mngelo wampingo wa ku Sarde kuti:"},{"book":"Chivumbulutso","chapter":"3","verse":"2","text":"Dzuka! Limbitsa zimene zatsalira zomwe zatsala pangʼono kufa, pakuti ndaona kuti ntchito zako nʼzosakwanira pamaso pa Mulungu."},{"book":"Chivumbulutso","chapter":"3","verse":"3","text":"Choncho, kumbukira zimene unalandira ndi kumva; uzisunge ndipo ulape. Koma ngati sudzuka, ndidzabwera ngati mbala ndipo sudzadziwa nthawi imene ndidzabwere kwanu."},{"book":"Chivumbulutso","chapter":"3","verse":"4","text":"Komabe uli ndi anthu angapo mu Sarde amene sanadetse zovala zawo. Amenewa adzayenda ndi Ine atavala zoyera popeza ndi oyenera kutero."},{"book":"Chivumbulutso","chapter":"3","verse":"5","text":"Amene adzapambane adzavala zoyera ngati ena aja. Sindidzafafaniza dzina lake mʼbuku lamoyo, koma ndidzamuchitira umboni pamaso pa Atate anga ndi angelo ake."},{"book":"Chivumbulutso","chapter":"3","verse":"6","text":"Amene ali ndi makutu, amve zimene Mzimu akuwuza mipingo.”"},{"book":"Chivumbulutso","chapter":"3","verse":"7","text":"“Lembera mngelo wampingo wa ku Filadefiya kuti:"},{"book":"Chivumbulutso","chapter":"3","verse":"8","text":"Iye akuti, ‘Ine ndimadziwa ntchito zako. Taona, ndakutsekulira pa khomo ndipo palibe wina amene angatseke. Ndikudziwa kuti uli ndi mphamvu zochepa komabe wasunga mawu anga ndipo sunandikane."},{"book":"Chivumbulutso","chapter":"3","verse":"9","text":"Amene ndi mpingo wa Satana, amene amadzitcha kuti ndi Ayuda pamene sali choncho, koma ndi onama, ndidzawabweretsa kwa inu ndi kuwagwetsa pansi pa mapazi anu kuti adzazindikire kuti ndimakukondani."},{"book":"Chivumbulutso","chapter":"3","verse":"10","text":"Popeza mwasunga mawu anga woti mupirire ndipo mwawugwira mtima, Inenso ndidzakupulumutsani nthawi ya mayesero imene idzabwera pa dziko lonse lapansi kuyesa onse okhala pa dziko lapansi."},{"book":"Chivumbulutso","chapter":"3","verse":"11","text":"Ine ndikubwera msanga. Gwiritsitsa chimene uli nacho kuti wina angakulande chipewa chako chaufumu."},{"book":"Chivumbulutso","chapter":"3","verse":"12","text":"Iye amene adzapambane ndidzamusandutsa mzati wa mʼNyumba ya Mulungu wanga. Sadzatulukamonso. Pa iye ndidzalemba dzina la Mulungu wanga ndi dzina la mzinda wa Mulungu wanga, Yerusalemu watsopano, umene ukubwera pansi kuchokera kumwamba kwa Mulungu wanga; ndipo pa iye ndidzalembanso dzina langa latsopano."},{"book":"Chivumbulutso","chapter":"3","verse":"13","text":"Amene ali ndi makutu, amve zimene Mzimu akuwuza mipingo.’ ”"},{"book":"Chivumbulutso","chapter":"3","verse":"14","text":"“Lembera mngelo wampingo wa ku Laodikaya kuti:"},{"book":"Chivumbulutso","chapter":"3","verse":"15","text":"Ine ndimadziwa ntchito zako, kuti sindiwe wozizira kapena wotentha. Ndikanakonda ukanakhala wozizira kapena wotentha!"},{"book":"Chivumbulutso","chapter":"3","verse":"16","text":"Tsono popeza ndiwe wofunda chabe, sindiwe wotentha kapena wozizira, ndatsala pangʼono kuti ndikulavule mʼkamwa mwanga."},{"book":"Chivumbulutso","chapter":"3","verse":"17","text":"Iwe umati: ‘Ndine wolemera, ndine wachuma ndipo sindisowa kanthu.’ Koma sudziwa kuti ndiwe wovutika, womvetsa chisoni, waumphawi, wosaona ndi wamaliseche."},{"book":"Chivumbulutso","chapter":"3","verse":"18","text":"Ndikukulangiza kuti ugule kwa Ine golide woyengedwa ndi moto kuti ukhale wolemera. Ugule zovala zoyera kuti uvale ndi kuphimba umaliseche wako wochititsa manyaziwo. Ndiponso ugule kwa Ine mankhwala a mʼmaso kuti uwone."},{"book":"Chivumbulutso","chapter":"3","verse":"19","text":"Amene ndimawakonda ndimawadzudzula ndi kuwalanga. Choncho chita changu ndipo lapa."},{"book":"Chivumbulutso","chapter":"3","verse":"20","text":"Taonani ndayima pa khomo ndikugogoda. Ngati wina amva mawu anga natsekula chitseko, Ine ndidzalowamo ndi kudya naye, Ine ndi iyeyo."},{"book":"Chivumbulutso","chapter":"3","verse":"21","text":"Amene adzapambana, ndidzamupatsa ufulu wokhala nane pamodzi pa mpando wanga waufumu monga mmene Ine ndinapambana ndi kukhala pansi ndi Atate anga pa mpando wawo waufumu."},{"book":"Chivumbulutso","chapter":"3","verse":"22","text":"Amene ali ndi makutu, amve zimene Mzimu akuwuza mipingo.”"}]}