{"data":[{"book":"1 Petili","chapter":"2","verse":"1","text":"Topi, muwuleki wafu wenu wosi na uhesi wosi na weyi wosi na kwijuma kosi na jowolu shosi."},{"book":"1 Petili","chapter":"2","verse":"2","text":"Ngimu wula wuvavelili vana chali yivadobukela maveli na yumwi wuwowu mukudayiliwa kudobukela majiva nakaka va chimfuki ili kwa liwovi lyaki muweshi kukula na kulowuliwa."},{"book":"1 Petili","chapter":"2","verse":"3","text":"Mayandiku vadeta, “Mwaveni mumanya kucha Bambu ndi msangi.”"},{"book":"1 Petili","chapter":"2","verse":"4","text":"Topi, mumuyendeli Bambu, mweni ndi ligonguveli livelili na unofu, lilemiwili na vandu, lakini lilila lila lishawuliwa na Chapanga na litawuka nendu kwa mweni."},{"book":"1 Petili","chapter":"2","verse":"5","text":"Wuwula wula na yumwi muva kucha migonguveli yivelili na unofu na mukajengiwi nyumba ya Ufuki na amu damugoli chichuku kucha vatambika vang'alili kutawula mitambiku ya chindima yimunowesha Chapanga kupitila Yesu Kilistu."},{"book":"1 Petili","chapter":"2","verse":"6","text":"Kwanongwa Mayandiku Mang'alili vakudeta,"},{"book":"1 Petili","chapter":"2","verse":"7","text":"Kwa yumwi yimujumila, ligonguveli ali litawukili, lakini kwa vala vangajila kujumila,"},{"book":"1 Petili","chapter":"2","verse":"8","text":"Kandi vakudeta,"},{"book":"1 Petili","chapter":"2","verse":"9","text":"Lakini yumwi ndi lukolu lushawuliwili na Chapanga na yumwi ndi vatambika va chiwutwa na lipinga lya vandu vang'alili va Chapanga mweni, yimushawuliwili kulandula figoli fikomi fya Chapanga yavakemili muwuki mulwisa na kuvayingisha mungesha yaki ya chiloja."},{"book":"1 Petili","chapter":"2","verse":"10","text":"Chipindi chimu yumwi mwaveli vandu va Chapanga ha, lakini ponopa yumwi vandu vaki, chipindi chimu mwapatili ha lusungu lwa Chapanga, lakini ponopa mupata lusungu lwaki."},{"book":"1 Petili","chapter":"2","verse":"11","text":"Vaghanja vangu, nguvadedeka yumwi kucha vahenja na vandu va kupita apa pamlima, muyilyepi na hujulu sha wafu yisilimbana na fuki shenu."},{"book":"1 Petili","chapter":"2","verse":"12","text":"Mukudayiliwa kuva na ngalilu nofu munu, gati ya vandu yivangajila kumumanya Chapanga, ili hata pavavapayishila kucha mukugola fya wafu, vaweshi kulola figoli finofu fimugola, vaweshi kumjuma Chapanga mulijuva lya highilu ya vandu."},{"book":"1 Petili","chapter":"2","verse":"13","text":"Topi, muvapikani filongosi vonda kwanongwa ya Bambu hata leki kwa mutwa, yavelili na uwesu mkomi,"},{"book":"1 Petili","chapter":"2","verse":"14","text":"awu vapikani vatavala na yivashawuliwili na mweni na kuvatova yivagolili wafu na kuvajuma yivagola finofu."},{"book":"1 Petili","chapter":"2","verse":"15","text":"Kwa nongwa Chapanga akuvadayila yumwi kwa figoli fyenu finofu kuvabwisha vandu vapufi vangajila kumanya fivadeta."},{"book":"1 Petili","chapter":"2","verse":"16","text":"Mwikali kucha vandu yivavelili na upekesu, lakini mukotoo kugola upekesu awu kufifa wafu, ila mwikali kucha vavanda va Chapanga."},{"book":"1 Petili","chapter":"2","verse":"17","text":"Muvapikani vandu vosi, muvatami valongu venu yivajumila, mumtundamili Chapanga, mumpikani mutwa."},{"book":"1 Petili","chapter":"2","verse":"18","text":"Yumwi vagola fichuku va mukaya, muvapikani vakomi venu kwa ndundamilu yonda, vala yivaveli vasangi na vashishamoyu awu vala yivavifya."},{"book":"1 Petili","chapter":"2","verse":"19","text":"Nongwa Chapanga akunowishiwa na mundu yayiwunishila gobuleku sivayilatili ng'odu nongwa chipindi chosi akumwihola Chapanga."},{"book":"1 Petili","chapter":"2","verse":"20","text":"Damupati liki pamwiwunishila fitovi kwanongwa ya sambi simugolili, leki mukwiwunishila gobuleku kwanongwa mukugola finofu Chapanga danowishiwi na yumwi."},{"book":"1 Petili","chapter":"2","verse":"21","text":"Mukemiwa kwa afi, Kilistu wuwula agobuliwili kwanongwa ya yumwi, kavalekela chilangushilu ili mukovikeli nga wagolili mweni."},{"book":"1 Petili","chapter":"2","verse":"22","text":"Mweni agolili ha sambi, adetili ng'odu chilongu chochosi cha udesi."},{"book":"1 Petili","chapter":"2","verse":"23","text":"Mweni pavamjowulili awuyishili ha jowolu, pavamugobulili avawombilili ha filongu fya kukapusha, ila avikili shuvililu kwa Chapanga yahigha ngajila lushawu."},{"book":"1 Petili","chapter":"2","verse":"24","text":"Mweni atolili sambi shetu munjimba yaki pavamvangililili mulupingika ili tuvi vagoleki. Kwa milonda yaki yufwi tunana."},{"book":"1 Petili","chapter":"2","verse":"25","text":"Yumwi mwaveli muyaghamila kucha vafungami, lakini ponopa muwuya kwa yula mdimi na mlolela wa unofu wenu."}]}