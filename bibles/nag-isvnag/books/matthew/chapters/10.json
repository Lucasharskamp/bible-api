{"data":[{"book":"Matthew","chapter":"10","verse":"1","text":"Jisu tai laga baroh ta chela khan sobke matise aru taikhan ke atma khan kheda bole aru sob bemar khan bhal kori bole adhikar dise."},{"book":"Matthew","chapter":"10","verse":"2","text":"Etiya etu baroh ta chela khan laga naam khan eneka thakise. Poila, Simon -junke Peter koi kene mate-, aru tai laga bhai Andrew; James, Zebedee laga chokra, aru tai laga bhai John;"},{"book":"Matthew","chapter":"10","verse":"3","text":"Philip, aru Bartholomew; Thomas, aru Matthew ekjon poisa utha manu; James, Alphaeus laga chokra, aru Thaddaeus;"},{"book":"Matthew","chapter":"10","verse":"4","text":"Simon ekjon Zealot, aru Judas Iscariot, jun Jisu ke thogabo."},{"book":"Matthew","chapter":"10","verse":"5","text":"Aru baroh ta jon chela khan ke Jisu pora pathai dise. Tai bujhai kene koise, “Porjati manu khan laga rasta te najabi, aru Samaria nogor bhitor te naghusi bhi10.5 Samaria nogor bhitor te naghusi bhi Jer. 50:6."},{"book":"Matthew","chapter":"10","verse":"6","text":"Kintu harai ja-a mer khan jun ase Israel laga ghor, taikhan logot jabi;"},{"book":"Matthew","chapter":"10","verse":"7","text":"aru jitia tumikhan jai, prochar kori kene kobi, ‘Sorgo laga rajyo usor ahi ase.’"},{"book":"Matthew","chapter":"10","verse":"8","text":"Bemar khan ke bhal koribi, mora khan ke uthai dibi, kusto bemar thaka khan ke sapha kori dibi, aru biya atma khan ke khedai dibi. Eku daam naterai kene paise, eku daam noloikena dibi."},{"book":"Matthew","chapter":"10","verse":"9","text":"Suna, chandi, nohoile pitol khan eku nabukhibi."},{"book":"Matthew","chapter":"10","verse":"10","text":"Eku jola nadhuribi jai thaka somoite, nohoile duita kapra, nohoile chapal, nohoile lathi nadhuribi, kele koile kaam kora khan ke hajira pabo lage."},{"book":"Matthew","chapter":"10","verse":"11","text":"Kuntu sheher nohoile bhi bosti te tumikhan jai, utu jagate ekjon bhal manu ke bisaribi, aru jitia tak tumi chari kene najai, tai laga ghor te he thakibi."},{"book":"Matthew","chapter":"10","verse":"12","text":"Jitia tumi tai laga ghor te ghuse, taike salam koribi."},{"book":"Matthew","chapter":"10","verse":"13","text":"Aru etu ghor to thik hoile, tumikhan laga shanti ta te thakibo dibi. Kintu jodi ghor to thik nohoi, tinehoile shanti to wapas tumikhan laga hobo."},{"book":"Matthew","chapter":"10","verse":"14","text":"Judi utu ghor te tumikhan ke ghusibole nadiye, aru utu sheher manu khan pora tumikhan laga kotha nahune, tinehoile etu jaga chari bhi aru tumi laga theng te dhula khan jharikena jai jabi."},{"book":"Matthew","chapter":"10","verse":"15","text":"Hosa pora Moi koi ase, jitia Isor laga bisar kora din ahibo, etu dinte etu sheher to Sodom aru Gomorrah town khan pora bhi bisi lobole napara laga saja pabo10.15 Gen. 19.."},{"book":"Matthew","chapter":"10","verse":"16","text":"Sabi, Ami tumikhan ke ekta mer nisena rong kutta janwar khan majote pathai ase, etu nimite saph nisena gyaani thakibi aru kabotar nisena norom thakibi."},{"book":"Matthew","chapter":"10","verse":"17","text":"Eneka manu khan pora hoshiar koi kene thakibi! Kilekoile taikhan tumikhan ke sabhakhan te loijabo, aru taikhan laga mondoli bhitor te tumikhan ke marikena sajai dibo."},{"book":"Matthew","chapter":"10","verse":"18","text":"Etu pichete Ami nimite tumikhan ke Governor aru raja khan laga age te anibo, dusra khan aru Porjati khan ke ekta gawahi nisena dikhai dibole."},{"book":"Matthew","chapter":"10","verse":"19","text":"Jitia taikhan tumikhan ke taikhan hathte di dibo, titia tumikhan ki kobo lage etu karone chinta na koribi, kele koile thik somoite ji kobo lage etu sob tumikhan ke koi dibo."},{"book":"Matthew","chapter":"10","verse":"20","text":"Kilekoile tumikhan pora nakobo, kintu Baba laga Atma pora he tumikhan nimite koi dibo."},{"book":"Matthew","chapter":"10","verse":"21","text":"Bhai pora he kokai ke phasai dibo, aru baba pora nijor bacha ke. Bacha khan ama baba khan logote jhagara koribo aru taikhan ke morai dibole koribo."},{"book":"Matthew","chapter":"10","verse":"22","text":"Moi laga naam nimite tumikhan ke sob pora ghin koribo. Kintu jun khan dukh digdar puwa homoi sob khotom nohua tak dhorjo kori kene thakibo pare, taikhan he bachibo."},{"book":"Matthew","chapter":"10","verse":"23","text":"Jitia taikhan pora etu sheher te tumikhan ke biya pora digdar dibo, dusra jagate polai jabi, kele koile Ami hosa pora tumikhan ke koi ase, Manu laga Putro naha age te tumikhan Israel laga sob sheher khan te jai kene khotom kori bole na paribo."},{"book":"Matthew","chapter":"10","verse":"24","text":"Ekjon chela tai laga guru pora dangor nohoi, nohoi lebi ekjon nokor malik pora dangor nohoi."},{"book":"Matthew","chapter":"10","verse":"25","text":"Ekjon chela tai laga guru nisena hoile etu he thik ase, aru ekjon nokor tai laga malik nisena hoile he thik ase. Judi taikhan etu ghor malik ke Beelzebul10.25 Saitan koi kene mate koile, kiman bhi biya pora tai laga ghor manu khan ke matibo!"},{"book":"Matthew","chapter":"10","verse":"26","text":"Etu karone taikhan ke bhoi nakhabi, kele koile lukaikene thaka eku nai juntu ke janai nadibo, aru juntu janai dibole pare, etu ke lukai kene rakhibo na paribo."},{"book":"Matthew","chapter":"10","verse":"27","text":"Ji kotha Ami pora tumikhan ke andhera te koi ase, tumikhan pora dinte koi dibi, aru ji kotha tumikhan norom pora kan te huni pai ase, ghor laga sobse untcha jagate uthikena jor pora sobke hunai dibi."},{"book":"Matthew","chapter":"10","verse":"28","text":"Jun khan manu ke morai diye eitu khan ke bhoi na koribi kele koile taikhan tumikhan laga jibon ke morai dibole napare. Hoilebi, Isor ke bhoi koribi Jun he tumikhan laga gaw aru jibon ke bhi khotom kori dibole pare."},{"book":"Matthew","chapter":"10","verse":"29","text":"Ekta chutu chandi pora duita ghor chiriya ke kini bole napare naki? Titia bhi tumikhan laga Baba pora najanikena ekta chiriya bhi matite giribole nadiye."},{"book":"Matthew","chapter":"10","verse":"30","text":"Kintu tumikhan laga matha te chuli thaka khan sob ginti kori kene ase."},{"book":"Matthew","chapter":"10","verse":"31","text":"Etu karone bhoi na koribi. Tumikhan ke ghor laga chiriya pora bhi bisi morom kore."},{"book":"Matthew","chapter":"10","verse":"32","text":"Etu karone jun manu sob manu khan laga age te Moi laga naam shikar koribo, Ami bhi tai laga naam sorgote thaka Ami laga Baba age te shikar dibo."},{"book":"Matthew","chapter":"10","verse":"33","text":"Kintu jun manu pora sob manu laga age te Ami laga naam noloi, Ami bhi tai laga naam sorgote thaka Ami laga Baba age te nolobo."},{"book":"Matthew","chapter":"10","verse":"34","text":"Ami etu prithibi te shanti dibole aha nohoi. Ami shanti loi kene aha nai, kintu talwar loi kene ahise."},{"book":"Matthew","chapter":"10","verse":"35","text":"Kilekoile Ami aha to chokra ke tai laga baba pora alag kori dibole, aru ekjon chukri ke tai laga ama pora alag kori dibole, aru ekjon buari ke tai laga sasuma pora alag kori dibole ahise."},{"book":"Matthew","chapter":"10","verse":"36","text":"Ekjon mota laga dushman khan nijor ghor manu khan he hobo."},{"book":"Matthew","chapter":"10","verse":"37","text":"Jun manu tai nijor baba aru ama ke Ami pora bisi morom kore tai Ami laga chela hobo na paribo; aru jun tai njior chokra nohoi lebi chukri ke Ami pora bhi bisi morom kore, tai Ami laga chela hobo na paribo."},{"book":"Matthew","chapter":"10","verse":"38","text":"Jun manu tai laga nijor Cross to uthaikene moi laga piche nahe, tai Ami laga chela hobo na paribo."},{"book":"Matthew","chapter":"10","verse":"39","text":"Jun manu tai nijor jibon to bacha bole itcha kore tai harai jabo. Kintu jun manu Moi nimite tai laga jibon diye, tai to aru wapas pabo."},{"book":"Matthew","chapter":"10","verse":"40","text":"Jun manu tumike grohon kore, tai Moike bhi grohon kore, aru jun tumike grohon kore, Isor, jun pora Amike pathaise, Taike bhi grohon kore."},{"book":"Matthew","chapter":"10","verse":"41","text":"Jun manu ekjon bhabobadi khan ke grohon kore, tai bhabobadi laga inam pabo, aru jun manu dhormik manu ke grohon kore, tai dhormik manu laga inam pabo."},{"book":"Matthew","chapter":"10","verse":"42","text":"Jun khan etu chutu dukhiya ekjon ke Ami laga chela ase koi kene ek kup thanda pani khilai dibo, hosa pora Ami koi ase, tai to hosa pora bhi tai laga inam to naharabo.”"}]}