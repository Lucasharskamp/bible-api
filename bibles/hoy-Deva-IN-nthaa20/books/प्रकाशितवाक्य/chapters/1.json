{"data":[{"book":"प्रकाशितवाक्य","chapter":"1","verse":"1","text":"यीशु मसीह अन्द प्रकाशितवाक्य, जो आऊक परमेश्वर इदुरसाटी कोटान कि तान दासगोळी आ मातगोळ, यऊर्द राटनेरी आगोद जरूरी आद, तोरसुल; अदिक आव तान स्वर्गदूतगोळ इक कळुकु आऊन द्वारा तान दास यूहन्ना अक हेळदुन,"},{"book":"प्रकाशितवाक्य","chapter":"1","verse":"2","text":"यूहन्ना परमेश्वर उन वचन अदिक यीशु मसीह अन्द गवाही, मतलब जो येनारा आव नोळीदुन अदुर्द गवाही कोट्टुन."},{"book":"प्रकाशितवाक्य","chapter":"1","verse":"3","text":"धन्य आन आव जो ई भविष्यवाणी इन वचन इक वाचुसतान, अदिक आंदुर जो केळतार अदिक इदुर दा लिख्सद मातगोळी मान्सतार; यतिकी समय हात्‍ती आद."},{"book":"प्रकाशितवाक्य","chapter":"1","verse":"4","text":"यूहन्ना अन्द दी टु आसिया अन्द येळ मंडलीगोळ्द हेसुर:"},{"book":"प्रकाशितवाक्य","chapter":"1","verse":"5","text":"अदिक यीशु मसीह दी टु जो विश्वासयोग्य गवाह अदिक सोत्‍तुर दा टु जीत्‍ता आगावाळेर दा पयला अदिक पृथ्वी इन राजागोळव न्यायाधीश हुन, नीमी अनुग्रह अदिक शांती सिकतेला ईरूल."},{"book":"प्रकाशितवाक्य","chapter":"1","verse":"6","text":"१:६ प्रकाशितवाक्य ५:१०अदिक नामी ऊंद राज्य अदिक तान आप्प परमेश्वर उन साटी याजक भी माळ बुट्टुन; आऊंदा महिमा अदिक पराक्रम हमेशा ईरूल. आमीन."},{"book":"प्रकाशितवाक्य","chapter":"1","verse":"7","text":"नोळी, आव बादलगोळ सांगुळ बरावाळा आन, अदिक हर ऊंद कण्ण आऊक नोळीत, उलटा यार आऊक छेद केळदीदुर आंदुर भी आऊक नोळ्यार, अदिक पृथ्वी इन सप्पा जाती आऊन कारण याद्दा बळदार. हव. आमीन."},{"book":"प्रकाशितवाक्य","chapter":"1","verse":"8","text":"प्रभु परमेश्वर, जो आन अदिक जो ईरोन अदिक जो बरावाळा आन, जो सर्वशक्तिमान आन, ईद अनतान, “ना अच पयला अदिक आखरी हुईन.”"},{"book":"प्रकाशितवाक्य","chapter":"1","verse":"9","text":"ना यूहन्ना, जो नीम वार्ट अदिक यीशु उन क्लेश अदिक राज्य अदिक धीरज दा नीम सहभागी आईन, परमेश्वर उन वचन अदिक यीशु उन गवाही इन कारण पतमुस हेसुर इन टापू दा ईरीन."},{"book":"प्रकाशितवाक्य","chapter":"1","verse":"10","text":"ना प्रभु उन दिन आत्मा दा होटबंदीन, अदिक तान हिंद तुरही घाई धोळ्द शब्द ईद अनतेला केळदीन,"},{"book":"प्रकाशितवाक्य","chapter":"1","verse":"11","text":"“जो येनारा नी नोळत्या अदरी किताब दा लिख्सकु येळु मंडलीगोळ्द हात्‍ती कळुबुळ, मतलब इफिसुस, स्मुरना, पिरगमुन, थुआतीरा, सरदीस, फिलदिलफिया, अदिक लौदीकिया अक.” एशिया अन्द येळ मंडलीगोळ्द नक्शा"},{"book":"प्रकाशितवाक्य","chapter":"1","verse":"12","text":"आग ना आऊक, जो नान से माताळोन, नोळोर साटी तान मार्रा तिर्गुसदीन; अदिक हिंद तिर्गकु ना व्हान्ना अन्द येळ दिंग्या ईटोद जागा ऊंद जागा नोळदीन,"},{"book":"प्रकाशितवाक्य","chapter":"1","verse":"13","text":"अदिक आ दिंग्या ईटोद जागा अन्द न्याड्या दा मंळसा अन पार उन घाई ऊंद आरी इक नोळदीन, जो काल ताका फळक्या हाक्‍कु, अदिक याद्दा मा व्हान्ना अन्द पट्टा कटकु ईरोन."},{"book":"प्रकाशितवाक्य","chapter":"1","verse":"14","text":"आऊन ताल्ला अदिक चुट्टी बिळेव ऊन बल्‍की पाला अन घाई चमकदार ईरव, अदिक आऊन कण्णगोळ बेक्‍की इन ज्वाला अन्द घाई ईरव."},{"book":"प्रकाशितवाक्य","chapter":"1","verse":"15","text":"आऊन कालगोळ वळ्लीद पीतळा अन घाई ईरव जसा हिंग हतव कि भट्टी दा सेक्सकु आग्याव, अदिक आऊन शब्द हापाळ नीर इन आवाज इन घाई ईरोद."},{"book":"प्रकाशितवाक्य","chapter":"1","verse":"16","text":"आव तान ऊम्मा कय दा येळ तारा हुळकु ईरोन, अदिक आऊन बाय देल तेज येढ्ढ धार इन तलवार होळतोगोद. आऊन मार्रा हिंग प्रज्वलित ईरोद, ह्यांग सुर्य भर बिसुल इन समय चमकुसतद."},{"book":"प्रकाशितवाक्य","chapter":"1","verse":"17","text":"१:१७ प्रकाशितवाक्य २:८; २२:१३याग ना आऊक नोळदीन रा आऊन कालगोळ मा मुर्दा घाई बिदोदीन. आव नान मा तान ऊम्मा कय ईटकु अंदुन, “अंजबाळ; ना पयला अदिक आखरी अदिक जीवता हुईन;"},{"book":"प्रकाशितवाक्य","chapter":"1","verse":"18","text":"ना सोतोगीदीन, अदिक ईग नोळ ना हमेशा हमेशा जित्‍ता आईन; अदिक मृत्यु अदिक अधोलोक इन चाबीगोळ नान दा हात्‍ती आव."},{"book":"प्रकाशितवाक्य","chapter":"1","verse":"19","text":"इदुरसाटी जो मातगोळ नी नोळ्या अदिक जो मातगोळ आगेत्याव अदिक जो मातगोळ ईदुर बाद्दा आगव आव, अव सप्पा मातगोळी लिख्स कोम."},{"book":"प्रकाशितवाक्य","chapter":"1","verse":"20","text":"मतलब आ येळ तारागोळ्द भेद नी अवरी नान ऊम्मा कय दा नोळीद, अदिक आ येळ व्हान्ना अन्द दिंग्या ईटोद जागा अन्द भेद: अव येळ तारा येळु मंडलीगोळव स्वर्गदूत हुव, अदिक अव येळ दिंग्या ईटव जागा येळ मंडलीगोळ हुव."}]}