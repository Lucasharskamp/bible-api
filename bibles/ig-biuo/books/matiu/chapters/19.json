{"data":[{"book":"Matiu","chapter":"19","verse":"1","text":"Mgbe Jisọs kwusiri okwu ndị a, o hapụrụ Galili gaa na mpaghara Judịa, nke dị nʼofe osimiri Jọdan."},{"book":"Matiu","chapter":"19","verse":"2","text":"Igwe mmadụ dị ukwuu sooro ya. Ọ gwọkwara ndị ahụ na-esighị ike nʼetiti ha nʼebe ahụ."},{"book":"Matiu","chapter":"19","verse":"3","text":"Ụfọdụ ndị Farisii bịakwutere ya i nwalee ya, sị, “O ziri ezi nʼiwu na nwoke ga-agbara nwunye ya alụkwaghị m nʼihi ihe ọbụla?”"},{"book":"Matiu","chapter":"19","verse":"4","text":"Ọ zara ha sị, “Ọ bụ na unu agụtabeghị na akwụkwọ nsọ, na Onye kere ha na mbụ kere ha nwoke na nwanyị."},{"book":"Matiu","chapter":"19","verse":"5","text":"Nʼihi nke a ka nwoke ga-eji hapụ nne ya na nna ya e jikọta ya na nwunye ya. Ha abụọ ga-abụkwa otu anụ ahụ.19:4,5 Jen 1:27; Jen 2:24"},{"book":"Matiu","chapter":"19","verse":"6","text":"Ya mere, ha abụkwaghị mmadụ abụọ ọzọ, kama otu anụ ahụ. Ya mere, ihe Chineke jikọtara, ka mmadụ ọbụla atọsala ya.”"},{"book":"Matiu","chapter":"19","verse":"7","text":"Ha jụrụ ya sị, “Gịnị mekwaranụ Mosis ji nye iwu si na nwoke ọbụla nwere ohere ide akwụkwọ alụkwaghị m nye nwunye ya?”"},{"book":"Matiu","chapter":"19","verse":"8","text":"Ọ zara ha sị ha, “Ọ bụ nʼihi na unu bụ ndị mkpọchi obi, ya mere Mosis jiri hapụ unu ka unu gbaa nwunye unu alụkwaghị m; ma ọ dịghị otu a site na mbụ."},{"book":"Matiu","chapter":"19","verse":"9","text":"Ma ana m asị unu, onye ọbụla ga-ahapụ nwunye ya lụrụ onye ọzọ, ma ọ bụghị nʼihi na o jidere nwunye ya na mmehie ịkwa iko, onye ahụ emeela mmehie ịkwa iko ma ọ lụọ nwanyị ọzọ.”"},{"book":"Matiu","chapter":"19","verse":"10","text":"Ndị na-eso ụzọ ya sịrị ya, “Ọ bụrụ na o si otu a dịrị, ọ ka mma na mmadụ alụghị nwunye ma ọlị.”"},{"book":"Matiu","chapter":"19","verse":"11","text":"Ma ọ zara sị ha, “Ọ bụghị mmadụ niile ga-anagide okwu a. Naanị ndị e nyere ike ime ya ga-anagide ya."},{"book":"Matiu","chapter":"19","verse":"12","text":"Ma ụfọdụ ndị mmadụ ka a mụrụ ka ha bụrụ onozi, ndị ọzọ bụkwa ndị mmadụ ibe ha mere otu a. Ndị ọzọ dịkwa ndị jiri aka ha họrọ ibu onozi19:12 Nke a bụ ọnọdụ alụghị di maọbụ nwunye nke mmadụ kpebiri nʼonwe ya. nʼihi alaeze eluigwe. Onye pụrụ ịnara nke a, ya nara ya.”"},{"book":"Matiu","chapter":"19","verse":"13","text":"Mgbe ahụ e kuteere ya ụmụntakịrị ka o bikwasị ha aka, kpeekwara ha ekpere. Ma ndị na-eso ụzọ ya baara ndị kutere ha mba."},{"book":"Matiu","chapter":"19","verse":"14","text":"Ma Jisọs sịrị ha, “Kweenụ ka ụmụntakịrị bịakwute m, unu egbochikwala ha. Nʼihi na alaeze eluigwe bụ nke ndị dị otu a.”"},{"book":"Matiu","chapter":"19","verse":"15","text":"O bikwasịrị ha aka nʼisi gọzie ha niile tupu ọ hapụ ha pụọ."},{"book":"Matiu","chapter":"19","verse":"16","text":"Otu onye bịakwutere ya, jụọ ya ajụjụ sị, “Ezi onye ozizi, olee ezi ihe m ga-eme ka m keta ndụ ebighị ebi?”"},{"book":"Matiu","chapter":"19","verse":"17","text":"Jisọs sịrị ya, “Gịnị mere i ji ajụ m ajụjụ banyere ihe bụ ezi ihe? Ọ dị naanị otu onye nke bụ ezi mmadụ. Ọ bụrụ na ị chọrọ ịba nʼime ndụ ahụ, debe iwu niile e nyere.”"},{"book":"Matiu","chapter":"19","verse":"18","text":"Ọ jụrụ ya ajụjụ sị, “Olee iwu ndị m ga-edebe?”"},{"book":"Matiu","chapter":"19","verse":"19","text":"Sọpụrụ nne gị na nna gị.19:19 Ọpụ 20:12-16; Dit 5:16-20 Ọzọ, hụkwa onye agbataobi gị nʼanya dị ka onwe gị.’19:19 Lev 19:18”"},{"book":"Matiu","chapter":"19","verse":"20","text":"Nwokorobịa ahụ sịrị ya, “Edebezuchaala m iwu ndị a siterịị na mgbe m dị na nwata. Gịnị ọzọ fọdụụrụ m ime?”"},{"book":"Matiu","chapter":"19","verse":"21","text":"Jisọs zara sị ya, “Ọ bụrụ na ị chọrọ ịbụ onye zuruoke nʼezie, laa nʼụlọ gị ree ihe niile i nwere, nyekwa ndị ogbenye ego i retara. Ị ga-enwe akụ nʼeluigwe, mgbe ahụ, bịakwa soro m.”"},{"book":"Matiu","chapter":"19","verse":"22","text":"Mgbe nwokorobịa ahụ nụrụ okwu a, ọ lara na mwute, nʼihi na ọ bụ ọgaranya."},{"book":"Matiu","chapter":"19","verse":"23","text":"Mgbe ahụ Jisọs gwara ndị na-eso ụzọ ya sị, “Nʼezie agwa m unu, ọ bụ nnọọ ihe siri ike na onye ọgaranya ga-abanye nʼalaeze eluigwe."},{"book":"Matiu","chapter":"19","verse":"24","text":"Ọzọkwa, asị m unu, ọ dịịrị ịnyịnya kamel mfe ịgafe nʼanya agịga, karịa ọgaranya ịbanye nʼalaeze Chineke.”"},{"book":"Matiu","chapter":"19","verse":"25","text":"Okwu a o kwuru tụrụ ndị na-eso ụzọ ya nʼanya. Ha sịrị, “Ọ bụrụ na o si otu a dịrị, onye kwanụ ka a ga-azọpụta?”"},{"book":"Matiu","chapter":"19","verse":"26","text":"Jisọs legidere ha anya sị ha, “Nʼebe mmadụ nọ nke a bụ ihe a na-apụghị ime, ma ọ dịghị ihe rara ahụ ime nʼebe Chineke nọ.”"},{"book":"Matiu","chapter":"19","verse":"27","text":"Mgbe ahụ Pita jụrụ ya sị, “Lee, anyị ahapụla ihe niile soro gị, gịnị ga-abụ ụgwọ ọrụ anyị?”"},{"book":"Matiu","chapter":"19","verse":"28","text":"Jisọs zara sị ya, “Nʼezie agwa m unu, mgbe a ga-agbanwe ihe niile, mgbe Nwa nke Mmadụ ga-anọkwasị nʼelu ocheeze ebube ya, nʼalaeze ahụ, nʼezie, unu bụ ndị na-eso ụzọ m ga-anọkwasị nʼocheeze iri na abụọ ahụ, na-ekpe ebo iri na abụọ nke Izrel ikpe."},{"book":"Matiu","chapter":"19","verse":"29","text":"Onye ọbụla hapụrụ ụlọ ya, na ụmụnne ya nwoke, na ụmụnne ya nwanyị, na nne ya na nna ya, na ụmụntakịrị ya, maọbụ ala o nwere, soro m, ga-anata dị ka ụgwọ ọrụ okpukpu narị ihe ọ hapụrụ, natakwa alaeze. Ọ ga-eketakwa ndụ ebighị ebi."},{"book":"Matiu","chapter":"19","verse":"30","text":"Ma ọtụtụ ndị bu ụzọ ga-abụ ndị ikpeazụ, ma ndị ikpeazụ ga-abụkwa ndị bu ụzọ.”"}]}