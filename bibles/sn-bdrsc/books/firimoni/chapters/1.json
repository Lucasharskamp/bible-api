{"data":[{"book":"Firimoni","chapter":"1","verse":"1","text":"Pauro, musungwa waKristu Jesu, naTimoti hama yedu, kuna Firimoni shamwari yedu inodikanwa uye nomushandi pamwe chete nesu,"},{"book":"Firimoni","chapter":"1","verse":"2","text":"kuna Afia hanzvadzi yedu, kuna Akipo murwi pamwe chete nesu uye nokukereke inosangana mumba mako:"},{"book":"Firimoni","chapter":"1","verse":"3","text":"Nyasha ngadzive nemi norugare zvinobva kuna Mwari Baba vedu naIshe Jesu Kristu."},{"book":"Firimoni","chapter":"1","verse":"4","text":"Ndinovonga Mwari wangu nguva dzose pandinokurangarira muminyengetero yangu,"},{"book":"Firimoni","chapter":"1","verse":"5","text":"nokuti ndinonzwa nezvokutenda kwako muna Ishe Jesu uye norudo rwako kuvatsvene vose."},{"book":"Firimoni","chapter":"1","verse":"6","text":"Ndinokunyengeterera kuti ugovane navamwe nesimba, kuitira kuti uve noruzivo rwakazara pamusoro pezvinhu zvose zvakanaka zvatinazvo muna Kristu."},{"book":"Firimoni","chapter":"1","verse":"7","text":"Rudo rwako rwakandipa mufaro mukuru nokukurudzirwa, nokuti iwe, hama yangu, wakazorodza mwoyo yavatsvene."},{"book":"Firimoni","chapter":"1","verse":"8","text":"Naizvozvo, kunyange zvazvo ndisingatyi, muna Kristu, kuti ndikurayire zvaunofanira kuita,"},{"book":"Firimoni","chapter":"1","verse":"9","text":"asi ndinokukumbira nokuda kworudo. Saka ini, saPauro mutana uye zvino musungwa waKristu Jesu"},{"book":"Firimoni","chapter":"1","verse":"10","text":"ndinokumbira kwauri pamusoro pomwanakomana wangu Onesimasi, akava mwanakomana wangu pakusungwa kwangu."},{"book":"Firimoni","chapter":"1","verse":"11","text":"Akanga asingabatsiri kwauri kare, asi zvino ava kubatsira kwatiri tose iwe neni."},{"book":"Firimoni","chapter":"1","verse":"12","text":"Ndiri kumudzosera kwauri, iye mwoyo wangu chaiwo."},{"book":"Firimoni","chapter":"1","verse":"13","text":"Ndaida kuti iye agare neni kuti agotora nzvimbo yako pakundibatsira zvandiri muusungwa nokuda kweVhangeri."},{"book":"Firimoni","chapter":"1","verse":"14","text":"Asi handina kuda kuita chinhu iwe usina kuchitendera, kuitira kuti zvose zvakanaka zvauchaita zvirege kuva zvokurovedzerwa asi nokuda kwako."},{"book":"Firimoni","chapter":"1","verse":"15","text":"Nokuti zvimwe wakaparadzaniswa naye kwechinguva kuti ugozova naye nokusingaperi,"},{"book":"Firimoni","chapter":"1","verse":"16","text":"asisiri somuranda, asi ava nani kupfuura muranda, sehama inodikanwa. Munhu anodikanwa kwandiri, asi kutonyanya kwauri, zvose somunhu uye sehama muna She."},{"book":"Firimoni","chapter":"1","verse":"17","text":"Saka kana uchindiona somumwe wako, mugamuchire sokugamuchira kwaungandiita."},{"book":"Firimoni","chapter":"1","verse":"18","text":"Kana ane zvaakakutadzira kana kuti ane mungava newe, uzvireve kwandiri."},{"book":"Firimoni","chapter":"1","verse":"19","text":"Ini, Pauro, ndanyora izvi noruoko rwangu. Ndichazviripira, ndisingarevi kuti iwe pachako uri mungava kwandiri."},{"book":"Firimoni","chapter":"1","verse":"20","text":"Hama, ndinoshuva, kuti ndiwane rubatsiro kubva kwauri muna She; zorodza mwoyo wangu muna Kristu."},{"book":"Firimoni","chapter":"1","verse":"21","text":"Ndanyora kwauri ndichivimba nokuteerera kwako, ndichiziva kuti uchaita kunyange kupfuura zvandakukumbira."},{"book":"Firimoni","chapter":"1","verse":"22","text":"Uye chimwe chinhuzve: Ndigadzirirewo pokugara, nokuti ndinotarira kuti ndichapiwa kwamuri pakupindurwa kweminyengetero yenyu."},{"book":"Firimoni","chapter":"1","verse":"23","text":"Epafurasi, musungwa pamwe chete neni muna Kristu Jesu, anokukwazisai,"},{"book":"Firimoni","chapter":"1","verse":"24","text":"uyewo Mako, Aristakusi, Dhemasi, naRuka, vashandi pamwe chete neni."},{"book":"Firimoni","chapter":"1","verse":"25","text":"Nyasha dzaIshe Jesu Kristu ngadzive nomweya wako."}]}