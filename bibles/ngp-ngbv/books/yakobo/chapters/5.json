{"data":[{"book":"Yakobo","chapter":"5","verse":"1","text":"Nyuwe wagoli tegelezeni! Ileni no kuhongeza kwa makunt'ho yakuweziilani."},{"book":"Yakobo","chapter":"5","verse":"2","text":"Ugoli wenyu wose wa mwe isi noukebanikile, kwaviya vint'hu venyu neviole, suke zenyu nazo nezidigwe ni vuvu."},{"book":"Yakobo","chapter":"5","verse":"3","text":"Zahabu zenyu na matundu yenyu yose nevibanike, uko ukubanika nokunde uwona kwenyu kwaviya nokubanange imili yenyu enga moto. Nyuwe mkeumbikila ugoli mwa mazuwa aya yo uheelo!"},{"book":"Yakobo","chapter":"5","verse":"4","text":"Hamuwalihile wandima wa kwe zink'honde zenyu. Tegelezeni wamikalalizani! Ndilo za wavuni wo ulozo mwe zink'honde zenyu zibula kwa Zumbe mta udahi."},{"book":"Yakobo","chapter":"5","verse":"5","text":"Mwikala mwe isi kwa kukebwedeza mioyo yenyu kwa mbuli ziihile ze mili yenyu. Mkegimbaza nyuwe wenye kwa zuwa dyo kuchinjwa."},{"book":"Yakobo","chapter":"5","verse":"6","text":"Mumsengela na kumkoma mnt'hu azumilwe kunda ywedi hameso ha Mnungu, naho yehe hahigane na nyuwe."},{"book":"Yakobo","chapter":"5","verse":"7","text":"Kwa ivo wandugu, finyilizeni kubula kwiza kwakwe Zumbe. Mlimi agojela vihandigwe vilave ulozo ukuungiswa, afinyiliza kubula zinye fula za nk'hongo na zo mzigilizo."},{"book":"Yakobo","chapter":"5","verse":"8","text":"Nanywe mwaungwa kufinyiliza, kimaleni mtogile mwo mhuwi wenyu kwaviya Zumbe ehagihi no kwiza."},{"book":"Yakobo","chapter":"5","verse":"9","text":"Wandugu zangu, msekulabilana nyuwe kwa nyuwe mnase kusengelwa ni Mnungu, uyo niye mlamuzi ehagihi no kwiza."},{"book":"Yakobo","chapter":"5","verse":"10","text":"Wandugu zangu, mnaunga kuwona mliganyizo wa kugojela na kufinyiliza mwe makunt'ho, wakauleni walotezi wegale ulosi kwa zina dya Zumbe."},{"book":"Yakobo","chapter":"5","verse":"11","text":"Chawetanga awo, wavikilwa, kwaviya nawafinyiliza. Mwiva mbuli yo ufinyilizo wa Ayubu, naho mmanya ivo Zumbe amdamanyile ho lukomelezo, kwaviya Zumbe kamema mbazi no wedi."},{"book":"Yakobo","chapter":"5","verse":"12","text":"Kujink'ha ayo yose, wandugu zangu, msekukelisa mbingu hegu isi, hegu kwa kint'hu chochose. Gambeni, “Heiye” umwo mkagamba heiye, naho mgambe “Bule” aho mkagamba bule, aho homsengelwe ni Mnungu."},{"book":"Yakobo","chapter":"5","verse":"13","text":"Eyuko mnt'hu yeyose mwa nyuwe ana makunt'ho? Aungwa kulombeza kwa Mnungu. Naho eyuko mta kinyemi? Aungwa kukema wila wa nt'hogola."},{"book":"Yakobo","chapter":"5","verse":"14","text":"Eyuko mnyonge mwa nyuwe? Aungwa kuwetanga wadala vilongozi mwe difyo dya wahuwila wa Kilisito, na woho nawalombezele na kumhaka mavuta kwa zina dya Zumbe."},{"book":"Yakobo","chapter":"5","verse":"15","text":"Kulombeza kwa mhuwi kwayokola mnyonge, Zumbe naamwinule na enga kadamanya wavu wowose naalekelwe."},{"book":"Yakobo","chapter":"5","verse":"16","text":"Elo, gambilaneni wavu wenyu nyuwe kwa nyuwe, na lombezelaneni vileke mhonywe. Malombezo ya mnt'hu akudamanya yakumwelela Mnungu yana udahi wa kudamanya mengi."},{"book":"Yakobo","chapter":"5","verse":"17","text":"Eliya andaga mnt'hu enga suwe, mna alombezaga kwa kukombeka kugamba fula ise kunya, nayo niyo hainyele mwe isi kwa myaka mitatu na miezi mtandatu."},{"book":"Yakobo","chapter":"5","verse":"18","text":"Niyo alombeza vituhu, fula niyo yanya mwe isi, niyo kwanda na ulozo."},{"book":"Yakobo","chapter":"5","verse":"19","text":"Wandugu zangu, yumwenga ywenyu anaganika kulawa mwe kindedi niyo mtuhu amvuza,"},{"book":"Yakobo","chapter":"5","verse":"20","text":"manyeni kugamba yoyose akumvuza mta wavu kulawa mwo kwaganika kwakwe, naamyokole kulawa mwe file, na naatende ausilwe wavu wakwe mwingi ni Mnungu."}]}