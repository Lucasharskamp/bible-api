{"data":[{"book":"خروج","chapter":"9","verse":"1","text":"آنگاه خداوند به موسی فرمود: «نزد فرعون بازگرد و به او بگو که خداوند، خدای عبرانی‌ها می‌فرماید: قوم مرا رها کن تا بروند و مرا عبادت کنند،"},{"book":"خروج","chapter":"9","verse":"2","text":"اگر همچنان آنها را نگه‌داری و نگذاری بروند"},{"book":"خروج","chapter":"9","verse":"3","text":"بدان که دست خداوند تمام دامهایتان را از گله‌های اسب، الاغ، شتر، گاو و گوسفند، به مرضی جانکاه دچار خواهد کرد."},{"book":"خروج","chapter":"9","verse":"4","text":"من بین گله‌های مصری‌ها و گله‌های اسرائیلی‌ها فرق خواهم گذاشت، به طوری که به گله‌های اسرائیلی‌ها هیچ آسیبی نخواهد رسید."},{"book":"خروج","chapter":"9","verse":"5","text":"من این بلا را فردا بر شما نازل خواهم کرد.»"},{"book":"خروج","chapter":"9","verse":"6","text":"روز بعد، خداوند همان‌طور که فرموده بود، عمل کرد. تمام گله‌های مصری‌ها مردند، ولی از چارپایان بنی‌اسرائیل حتی یکی هم تلف نشد."},{"book":"خروج","chapter":"9","verse":"7","text":"پس فرعون مأموری فرستاد تا تحقیق کند که آیا صحت دارد که از چارپایان بنی‌اسرائیل هیچ‌کدام نمرده‌اند. با این حال وقتی فهمید موضوع حقیقت دارد باز دلش نرم نشد و قوم خدا را رها نساخت."},{"book":"خروج","chapter":"9","verse":"8","text":"پس خداوند به موسی و هارون فرمود: «مشتهای خود را از خاکستر کوره پر کنید و موسی آن خاکستر را پیش فرعون به هوا بپاشد."},{"book":"خروج","chapter":"9","verse":"9","text":"آنگاه آن خاکستر مثل غبار، سراسر خاک مصر را خواهد پوشانید و بر بدن انسان و حیوان دملهای دردناک ایجاد خواهد کرد.»"},{"book":"خروج","chapter":"9","verse":"10","text":"پس آنها خاکستر را برداشتند و به حضور فرعون ایستادند. موسی خاکستر را به هوا پاشید و روی بدن مصری‌ها و حیواناتشان دملهای دردناک درآمد،"},{"book":"خروج","chapter":"9","verse":"11","text":"چنانکه جادوگران هم نتوانستند در مقابل موسی بایستند، زیرا آنها و تمام مصریان به این دملها مبتلا شده بودند."},{"book":"خروج","chapter":"9","verse":"12","text":"اما خداوند همان‌طور که قبلاً به موسی فرموده بود، دل فرعون را سخت کرد و او به سخنان موسی و هارون اعتنا ننمود."},{"book":"خروج","chapter":"9","verse":"13","text":"آنگاه خداوند به موسی فرمود: «صبح زود برخیز و در برابر فرعون بایست و بگو که خداوند، خدای عبرانی‌ها می‌فرماید: قوم مرا رها کن تا بروند و مرا عبادت کنند،"},{"book":"خروج","chapter":"9","verse":"14","text":"و گرنه این بار بلایای بیشتری بر سر تو و درباریان و قومت خواهم آورد تا بدانید در تمامی جهان خدایی مانند من نیست."},{"book":"خروج","chapter":"9","verse":"15","text":"من تا حالا می‌توانستم دست خود را دراز کنم و چنان بلایی بر سر تو و قومت بیاورم که از روی زمین محو شوید."},{"book":"خروج","chapter":"9","verse":"16","text":"ولی تو را به این منظور زنده نگاه داشتم تا قدرت خود را به تو ظاهر کنم و تا نام من در میان تمامی مردم جهان شناخته شود."},{"book":"خروج","chapter":"9","verse":"17","text":"آیا هنوز هم مانع قوم من می‌شوی و نمی‌خواهی رهایشان کنی؟"},{"book":"خروج","chapter":"9","verse":"18","text":"بدان که فردا در همین وقت چنان تگرگی از آسمان می‌بارانم که در تاریخ مصر سابقه نداشته است."},{"book":"خروج","chapter":"9","verse":"19","text":"پس دستور بده تمام حیوانات و آنچه را که در صحرا دارید جمع کنند و به خانه‌ها بیاورند، پیش از آنکه تگرگ تمام حیوانات و اشخاصی را که در صحرا مانده‌اند از بین ببرد.»"},{"book":"خروج","chapter":"9","verse":"20","text":"بعضی از درباریان فرعون از این اخطار خداوند ترسیدند و چارپایان و نوکران خود را به خانه آوردند."},{"book":"خروج","chapter":"9","verse":"21","text":"ولی دیگران به کلام خداوند اعتنا نکردند و حیوانات و نوکران خود را همچنان در صحرا باقی گذاشتند."},{"book":"خروج","chapter":"9","verse":"22","text":"آنگاه خداوند به موسی فرمود: «دستت را به سوی آسمان دراز کن تا بر تمامی مصر تگرگ ببارد، بر حیوانات و گیاهان و بر تمامی مردمی که در آن زندگی می‌کنند.»"},{"book":"خروج","chapter":"9","verse":"23","text":"پس موسی عصای خود را به سوی آسمان دراز کرد و خداوند رعد و تگرگ فرستاد و صاعقه بر زمین فرود آورد."},{"book":"خروج","chapter":"9","verse":"24","text":"در تمام تاریخ مصر کسی چنین تگرگ و صاعقهٔ وحشتناکی ندیده بود."},{"book":"خروج","chapter":"9","verse":"25","text":"در سراسر مصر، تگرگ هر چه را که در صحرا بود زد، انسان و حیوان را کشت، نباتات را از بین برد و درختان را در هم شکست."},{"book":"خروج","chapter":"9","verse":"26","text":"تنها جایی که از بلای تگرگ در امان ماند، سرزمین جوشن بود که بنی‌اسرائیل در آن زندگی می‌کردند."},{"book":"خروج","chapter":"9","verse":"27","text":"پس فرعون، موسی و هارون را به حضور خواست و به ایشان گفت: «من به گناه خود معترفم. حق به جانب خداوند است. من و قومم مقصریم."},{"book":"خروج","chapter":"9","verse":"28","text":"حال از خداوند درخواست کنید تا این رعد و تگرگ وحشتناک را بازدارد. دیگر بس است! من هم اجازه خواهم داد بروید؛ لازم نیست بیش از این اینجا بمانید.»"},{"book":"خروج","chapter":"9","verse":"29","text":"موسی گفت: «بسیار خوب، به محض اینکه از شهر خارج شوم دستهای خود را به سوی خداوند دراز خواهم کرد تا رعد و تگرگ تمام شود تا بدانی که جهان از آن خداوند است."},{"book":"خروج","chapter":"9","verse":"30","text":"ولی می‌دانم که تو و افرادت باز هم از یهوه خدا اطاعت نخواهید کرد.»"},{"book":"خروج","chapter":"9","verse":"31","text":"(آن سال تگرگ تمام محصولات کتان و جو را از بین برد، چون ساقهٔ جو خوشه کرده و کتان شکوفه داده بود،"},{"book":"خروج","chapter":"9","verse":"32","text":"ولی گندم از بین نرفت، زیرا هنوز جوانه نزده بود.)"},{"book":"خروج","chapter":"9","verse":"33","text":"موسی قصر فرعون را ترک کرد و از شهر بیرون رفت و دستهایش را به سوی خداوند بلند کرد و رعد و تگرگ قطع شد و باران بند آمد."},{"book":"خروج","chapter":"9","verse":"34","text":"ولی وقتی فرعون دید باران و تگرگ و رعد قطع شده، او و درباریانش باز گناه ورزیده، به سرسختی خود ادامه دادند."},{"book":"خروج","chapter":"9","verse":"35","text":"پس همان‌طور که خداوند توسط موسی فرموده بود، دل فرعون سخت شد و این بار هم بنی‌اسرائیل را رها نکرد."}]}