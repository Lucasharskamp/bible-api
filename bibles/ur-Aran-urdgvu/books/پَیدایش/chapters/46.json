{"data":[{"book":"پَیدایش","chapter":"46","verse":"1","text":"یعقوب سب کچھ لے کر روانہ ہوا اور بیرسبع پہنچا۔ وہاں اُس نے اپنے باپ اسحاق کے خدا کے حضور قربانیاں چڑھائیں۔"},{"book":"پَیدایش","chapter":"46","verse":"2","text":"رات کو اللہ رویا میں اُس سے ہم کلام ہوا۔ اُس نے کہا، ”یعقوب، یعقوب!“ یعقوب نے جواب دیا، ”جی، مَیں حاضر ہوں۔“"},{"book":"پَیدایش","chapter":"46","verse":"3","text":"اللہ نے کہا، ”مَیں اللہ ہوں، تیرے باپ اسحاق کا خدا۔ مصر جانے سے مت ڈر، کیونکہ وہاں مَیں تجھ سے ایک بڑی قوم بناؤں گا۔"},{"book":"پَیدایش","chapter":"46","verse":"4","text":"مَیں تیرے ساتھ مصر جاؤں گا اور تجھے اِس ملک میں واپس بھی لے آؤں گا۔ جب تُو مرے گا تو یوسف خود تیری آنکھیں بند کرے گا۔“"},{"book":"پَیدایش","chapter":"46","verse":"5","text":"اِس کے بعد یعقوب بیرسبع سے روانہ ہوا۔ اُس کے بیٹوں نے اُسے اور اپنے بال بچوں کو اُن گاڑیوں میں بٹھا دیا جو مصر کے بادشاہ نے بھجوائی تھیں۔"},{"book":"پَیدایش","chapter":"46","verse":"6","text":"یوں یعقوب اور اُس کی تمام اولاد اپنے مویشی اور کنعان میں حاصل کیا ہوا مال لے کر مصر چلے گئے۔"},{"book":"پَیدایش","chapter":"46","verse":"7","text":"یعقوب کے بیٹے بیٹیاں، پوتے پوتیاں اور باقی اولاد سب ساتھ گئے۔"},{"book":"پَیدایش","chapter":"46","verse":"8","text":"اسرائیل کی اولاد کے نام جو مصر چلی گئی یہ ہیں:"},{"book":"پَیدایش","chapter":"46","verse":"9","text":"کے بیٹے حنوک، فلّو، حصرون اور کرمی تھے۔"},{"book":"پَیدایش","chapter":"46","verse":"10","text":"شمعون کے بیٹے یموایل، یمین، اُہد، یکین، صُحر اور ساؤل تھے (ساؤل کنعانی عورت کا بچہ تھا)۔"},{"book":"پَیدایش","chapter":"46","verse":"11","text":"لاوی کے بیٹے جَیرسون، قِہات اور مِراری تھے۔"},{"book":"پَیدایش","chapter":"46","verse":"12","text":"یہوداہ کے بیٹے عیر، اونان، سیلہ، فارص اور زارح تھے (عیر اور اونان کنعان میں مر چکے تھے)۔ فارص کے دو بیٹے حصرون اور حمول تھے۔"},{"book":"پَیدایش","chapter":"46","verse":"13","text":"اِشکار کے بیٹے تولع، فُوّہ، یوب اور سِمرون تھے۔"},{"book":"پَیدایش","chapter":"46","verse":"14","text":"زبولون کے بیٹے سرد، ایلون اور یحلئیل تھے۔"},{"book":"پَیدایش","chapter":"46","verse":"15","text":"اِن بیٹوں کی ماں لیاہ تھی، اور وہ مسوپتامیہ میں پیدا ہوئے۔ اِن کے علاوہ دینہ اُس کی بیٹی تھی۔ کُل 33 مرد لیاہ کی اولاد تھے۔"},{"book":"پَیدایش","chapter":"46","verse":"16","text":"جد کے بیٹے صفیان، حجی، سُونی، اِصبون، عیری، ارودی اور اریلی تھے۔"},{"book":"پَیدایش","chapter":"46","verse":"17","text":"آشر کے بیٹے یِمنہ، اِسواہ، اِسوی اور بریعہ تھے۔ آشر کی بیٹی سِرح تھی، اور بریعہ کے دو بیٹے تھے، حِبر اور ملکی ایل۔"},{"book":"پَیدایش","chapter":"46","verse":"18","text":"کُل 16 افراد زِلفہ کی اولاد تھے جسے لابن نے اپنی بیٹی لیاہ کو دیا تھا۔"},{"book":"پَیدایش","chapter":"46","verse":"19","text":"راخل کے بیٹے یوسف اور بن یمین تھے۔"},{"book":"پَیدایش","chapter":"46","verse":"20","text":"یوسف کے دو بیٹے منسّی اور افرائیم مصر میں پیدا ہوئے۔ اُن کی ماں اون کے پجاری فوطی فرع کی بیٹی آسنَت تھی۔"},{"book":"پَیدایش","chapter":"46","verse":"21","text":"بن یمین کے بیٹے بالع، بکر، اشبیل، جیرا، نعمان، اِخی، روس، مُفیم، حُفیم اور ارد تھے۔"},{"book":"پَیدایش","chapter":"46","verse":"22","text":"کُل 14 مرد راخل کی اولاد تھے۔"},{"book":"پَیدایش","chapter":"46","verse":"23","text":"دان کا بیٹا حُشیم تھا۔"},{"book":"پَیدایش","chapter":"46","verse":"24","text":"نفتالی کے بیٹے یحصی ایل، جونی، یصر اور سِلیم تھے۔"},{"book":"پَیدایش","chapter":"46","verse":"25","text":"کُل 7 مرد بِلہاہ کی اولاد تھے جسے لابن نے اپنی بیٹی راخل کو دیا تھا۔"},{"book":"پَیدایش","chapter":"46","verse":"26","text":"یعقوب کی اولاد کے 66 افراد اُس کے ساتھ مصر چلے گئے۔ اِس تعداد میں بیٹوں کی بیویاں شامل نہیں تھیں۔"},{"book":"پَیدایش","chapter":"46","verse":"27","text":"جب ہم یعقوب، یوسف اور اُس کے دو بیٹے اِن میں شامل کرتے ہیں تو یعقوب کے گھرانے کے 70 افراد مصر گئے۔"},{"book":"پَیدایش","chapter":"46","verse":"28","text":"یعقوب نے یہوداہ کو اپنے آگے یوسف کے پاس بھیجا تاکہ وہ جشن میں اُن سے ملے۔ جب وہ وہاں پہنچے"},{"book":"پَیدایش","chapter":"46","verse":"29","text":"تو یوسف اپنے رتھ پر سوار ہو کر اپنے باپ سے ملنے کے لئے جشن گیا۔ اُسے دیکھ کر وہ اُس کے گلے لگ کر کافی دیر روتا رہا۔"},{"book":"پَیدایش","chapter":"46","verse":"30","text":"یعقوب نے یوسف سے کہا، ”اب مَیں مرنے کے لئے تیار ہوں، کیونکہ مَیں نے خود دیکھا ہے کہ تُو زندہ ہے۔“"},{"book":"پَیدایش","chapter":"46","verse":"31","text":"پھر یوسف نے اپنے بھائیوں اور اپنے باپ کے خاندان کے باقی افراد سے کہا، ”ضروری ہے کہ مَیں جا کر بادشاہ کو اطلاع دوں کہ میرے بھائی اور میرے باپ کا پورا خاندان جو کنعان کے رہنے والے ہیں میرے پاس آ گئے ہیں۔"},{"book":"پَیدایش","chapter":"46","verse":"32","text":"مَیں اُس سے کہوں گا، ’یہ آدمی بھیڑبکریوں کے چرواہے ہیں۔ وہ مویشی پالتے ہیں، اِس لئے اپنی بھیڑبکریاں، گائےبَیل اور باقی سارا مال اپنے ساتھ لے آئے ہیں۔‘"},{"book":"پَیدایش","chapter":"46","verse":"33","text":"بادشاہ تمہیں بُلا کر پوچھے گا کہ تم کیا کام کرتے ہو؟"},{"book":"پَیدایش","chapter":"46","verse":"34","text":"پھر تم کو جواب دینا ہے، ’آپ کے خادم بچپن سے مویشی پالتے آئے ہیں۔ یہ ہمارے باپ دادا کا پیشہ تھا اور ہمارا بھی ہے۔‘ اگر تم یہ کہو تو تمہیں جشن میں رہنے کی اجازت ملے گی۔ کیونکہ بھیڑبکریوں کے چرواہے مصریوں کی نظر میں قابلِ نفرت ہیں۔“"}]}