{"data":[{"book":"यिर्मयाह","chapter":"15","verse":"1","text":"फिर यहोवा ने मुझसे कहा, “यदि मूसा और शमूएल भी मेरे सामने खड़े होते, तो भी मेरा मन इन लोगों की ओर न फिरता। इनको मेरे सामने से निकाल दो कि वे निकल जाएँ!"},{"book":"यिर्मयाह","chapter":"15","verse":"2","text":"और यदि वे तुझ से पूछें ‘हम कहाँ निकल जाएँ?’ तो कहना ‘यहोवा यह कहता है, जो मरनेवाले हैं, वे मरने को चले जाएँ, जो तलवार से मरनेवाले हैं, वे तलवार से मरने को; जो अकाल से मरनेवाले हैं, वे आकाल से मरने को, और जो बन्दी बननेवाले हैं, वे बँधुआई में चले जाएँ।’ (प्रका. 13:10)"},{"book":"यिर्मयाह","chapter":"15","verse":"3","text":"मैं उनके विरुद्ध चार प्रकार के विनाश ठहराऊँगाः मार डालने के लिये तलवार, फाड़ डालने के लिये कुत्ते, नोच डालने के लिये आकाश के पक्षी, और फाड़कर खाने के लिये मैदान के हिंसक जन्तु, यहोवा की यह वाणी है। (प्रका. 6:8)"},{"book":"यिर्मयाह","chapter":"15","verse":"4","text":"यह हिजकिय्याह के पुत्र, यहूदा के राजा मनश्शे के उन कामों के कारण होगा जो उसने यरूशलेम में किए हैं, और मैं उन्हें ऐसा करूँगा कि वे पृथ्वी के राज्य-राज्य में मारे-मारे फिरेंगे।"},{"book":"यिर्मयाह","chapter":"15","verse":"5","text":"“हे यरूशलेम, तुझ पर कौन तरस खाएगा, और कौन तेरे लिये शोक करेगा? कौन तेरा कुशल पूछने को तेरी ओर मुड़ेगा?"},{"book":"यिर्मयाह","chapter":"15","verse":"6","text":"यहोवा की यह वाणी है कि तू मुझ को त्याग कर पीछे हट गई है, इसलिए मैं तुझ पर हाथ बढ़ाकर तेरा नाश करूँगा; क्योंकि, मैं तरस खाते-खाते थक गया हूँ15:6 मैं तरस खाते-खाते थक गया हूँ: परमेश्वर द्वारा भविष्यद्वक्ता की प्रार्थना न सुनने का कारण इस पद में व्यक्त है। ।"},{"book":"यिर्मयाह","chapter":"15","verse":"7","text":"मैंने उनको देश के फाटकों में सूप से फटक दिया है; उन्होंने कुमार्ग को नहीं छोड़ा, इस कारण मैंने अपनी प्रजा को निर्वंश कर दिया, और नाश भी किया है।"},{"book":"यिर्मयाह","chapter":"15","verse":"8","text":"उनकी विधवाएँ मेरे देखने में समुद्र के रेतकणों से अधिक हो गई हैं; उनके जवानों की माताओं के विरुद्ध दुपहरी ही को मैंने लुटेरों को ठहराया है; मैंने उनको अचानक संकट में डाल दिया और घबरा दिया है।"},{"book":"यिर्मयाह","chapter":"15","verse":"9","text":"सात लड़कों की माता भी बेहाल हो गई और प्राण भी छोड़ दिया; उसका सूर्य दोपहर ही को अस्त हो गया; उसकी आशा टूट गई और उसका मुँह काला हो गया। और जो रह गए हैं उनको भी मैं शत्रुओं की तलवार से मरवा डालूँगा,” यहोवा की यही वाणी है।"},{"book":"यिर्मयाह","chapter":"15","verse":"10","text":"हे मेरी माता, मुझ पर हाय, कि तूने मुझ ऐसे मनुष्य को उत्पन्न किया जो संसार भर से झगड़ा और वाद-विवाद करनेवाला ठहरा है! न तो मैंने ब्याज के लिये रुपये दिए, और न किसी से उधार लिए हैं, तो भी लोग मुझे कोसते हैं। परमेश्वर की प्रतिक्रिया"},{"book":"यिर्मयाह","chapter":"15","verse":"11","text":"यहोवा ने कहा, “निश्चय मैं तेरी भलाई के लिये तुझे दृढ़ करूँगा; विपत्ति और कष्ट के समय मैं शत्रु से भी तेरी विनती कराऊँगा।"},{"book":"यिर्मयाह","chapter":"15","verse":"12","text":"क्या कोई पीतल या लोहा, अर्थात् उत्तर दिशा का लोहा15:12 उत्तर दिशा का लोहा: या पीतल यहाँ लोहे: का अर्थ है यिर्मयाह की प्रार्थना परन्तु यहूदा को दासत्व में भेजने का परमेश्वर का उद्देश्य बदलेगा नहीं जो लोहे और पीतल जैसा दृढ़ है। तोड़ सकता है?"},{"book":"यिर्मयाह","chapter":"15","verse":"13","text":"तेरे सब पापों के कारण जो सर्वत्र देश में हुए हैं मैं तेरी धन-सम्पत्ति और खजाने, बिना दाम दिए लुट जाने दूँगा।"},{"book":"यिर्मयाह","chapter":"15","verse":"14","text":"मैं ऐसा करूँगा कि वह शत्रुओं के हाथ ऐसे देश में चला जाएगा जिसे तू नहीं जानती है, क्योंकि मेरे क्रोध की आग भड़क उठी है, और वह तुम को जलाएगी।”"},{"book":"यिर्मयाह","chapter":"15","verse":"15","text":"हे यहोवा, तू तो जानता है; मुझे स्मरण कर15:15 मुझे स्मरण कर: बहुत ही अधिक दुःखी मनुष्य की यह प्रार्थना है जिसका मानवीय स्वभाव इस समय परमेश्वर की इच्छा के अधीन नहीं होना चाहता है।  और मेरी सुधि लेकर मेरे सतानेवालों से मेरा पलटा ले। तू धीरज के साथ क्रोध करनेवाला है, इसलिए मुझे न उठा ले; तेरे ही निमित्त मेरी नामधराई हुई है।"},{"book":"यिर्मयाह","chapter":"15","verse":"16","text":"जब तेरे वचन मेरे पास पहुँचे, तब मैंने उन्हें मानो खा लिया, और तेरे वचन मेरे मन के हर्ष और आनन्द का कारण हुए; क्योंकि, हे सेनाओं के परमेश्वर यहोवा, मैं तेरा कहलाता हूँ।"},{"book":"यिर्मयाह","chapter":"15","verse":"17","text":"तेरी छाया मुझ पर हुई; मैं मन बहलानेवालों के बीच बैठकर प्रसन्न नहीं हुआ; तेरे हाथ के दबाव से मैं अकेला बैठा, क्योंकि तूने मुझे क्रोध से भर दिया था।"},{"book":"यिर्मयाह","chapter":"15","verse":"18","text":"मेरी पीड़ा क्यों लगातार बनी रहती है? मेरी चोट की क्यों कोई औषधि नहीं है? क्या तू सचमुच मेरे लिये धोखा देनेवाली नदी और सूखनेवाले जल के समान होगा?"},{"book":"यिर्मयाह","chapter":"15","verse":"19","text":"यह सुनकर यहोवा ने यह कहा, “यदि तू फिरे, तो मैं फिर से तुझे अपने सामने खड़ा करूँगा। यदि तू अनमोल को कहे और निकम्मे को न कहे, तब तू मेरे मुख के समान होगा। वे लोग तेरी ओर फिरेंगे, परन्तु तू उनकी ओर न फिरना।"},{"book":"यिर्मयाह","chapter":"15","verse":"20","text":"मैं तुझको उन लोगों के सामने पीतल की दृढ़ शहरपनाह बनाऊँगा; वे तुझ से लड़ेंगे, परन्तु तुझ पर प्रबल न होंगे, क्योंकि मैं तुझे बचाने और तेरा उद्धार करने के लिये तेरे साथ हूँ, यहोवा की यह वाणी है। मैं तुझे दुष्ट लोगों के हाथ से बचाऊँगा,"},{"book":"यिर्मयाह","chapter":"15","verse":"21","text":"और उपद्रवी लोगों के पंजे से छुड़ा लूँगा।”"}]}