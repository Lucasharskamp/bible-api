{"data":[{"book":"ВЫХАД","chapter":"4","verse":"1","text":"І адказваў Майсей і сказаў: а калі яны не павераць мне і не паслухаюцца голасу майго і скажуць: не зьявіўся табе Гасподзь?"},{"book":"ВЫХАД","chapter":"4","verse":"2","text":"І сказаў яму Гасподзь: што гэта ў руцэ ў цябе? Ён адказваў: посах."},{"book":"ВЫХАД","chapter":"4","verse":"3","text":"Гасподзь сказаў: кінь яго на зямлю. Ён кінуў яго на зямлю, і ператварыў посах у зьмея, і Майсей уцякаў ад яго."},{"book":"ВЫХАД","chapter":"4","verse":"4","text":"І сказаў Гасподзь Майсею: працягні руку тваю і вазьмі яго; і ён зрабіўся посахам у руцэ ягонай."},{"book":"ВЫХАД","chapter":"4","verse":"5","text":"Гэта ўсё на тое, каб паверылі, што зьявіўся табе Гасподзь, Бог бацькоў іхніх, Бог Абрагамаў, Бог Ісаакаў і Бог Якаваў."},{"book":"ВЫХАД","chapter":"4","verse":"6","text":"Яшчэ сказаў яму Гасподзь: пакладзі руку тваю сабе запазуху. І ён паклаў руку сваю сабе запазуху, выняў яе, і вось рука ў яго пабялела ад праказы, як сьнег."},{"book":"ВЫХАД","chapter":"4","verse":"7","text":"Сказаў: пакладзі зноў руку тваю сабе запазуху. І ён паклаў руку сваю сабе запазуху; і выняў яе з-за пазухі сваёй, і вось, яна зноў зрабілася такая самая, як цела яго."},{"book":"ВЫХАД","chapter":"4","verse":"8","text":"Калі яны не павераць табе і не паслухаюцца голасу першай азнакі, дык павераць голасу азнакі другой;"},{"book":"ВЫХАД","chapter":"4","verse":"9","text":"калі ж не павераць і гэтым дзьвюм азнакам і не паслухаюцца голасу твайго, дык вазьмі вады з ракі і вылі на сухое; і вада, узятая з ракі, зробіцца крывёю на сушы."},{"book":"ВЫХАД","chapter":"4","verse":"10","text":"І сказаў Майсей Госпаду: о, Госпадзе! чалавек я не гаваркі, і такі самы быў і ўчора і заўчора, і калі Ты пачаў гаварыць з рабом Тваім: я цяжка гавару і гаркавы."},{"book":"ВЫХАД","chapter":"4","verse":"11","text":"Гасподзь сказаў: хто даў вусны чалавеку? хто робіць нямым, альбо глухім, альбо відушчым, альбо сьляпым? ці ня Я Гасподзь?"},{"book":"ВЫХАД","chapter":"4","verse":"12","text":"дык вось ідзі, і Я буду пры вуснах тваіх, і навучу цябе, што табе гаварыць."},{"book":"ВЫХАД","chapter":"4","verse":"13","text":"Сказаў: Госпадзе! пашлі іншага, каго можаш паслаць."},{"book":"ВЫХАД","chapter":"4","verse":"14","text":"І загарэўся гнеў Гасподні на Майсея, і Ён сказаў: хіба няма ў цябе Аарона брата, Лявіцяніна? Я ведаю, што ён можа гаварыць, і вось, ён выйдзе насустрач табе і, убачыўшы цябе, зарадуецца ў сэрцы сваім;"},{"book":"ВЫХАД","chapter":"4","verse":"15","text":"ты будзеш яму гаварыць і ўкладваць словы ў вусны ягоныя, а Я буду пры вуснах тваіх і пры вуснах ягоных і буду вучыць вас, што вам рабіць;"},{"book":"ВЫХАД","chapter":"4","verse":"16","text":"і будзе гаварыць ён замест цябе да народу; дык вось, ён будзе тваімі вуснамі, і ты будзеш яму замест Бога:"},{"book":"ВЫХАД","chapter":"4","verse":"17","text":"і посах гэты вазьмі ў руку тваю; ім ты будзеш тварыць азнакі."},{"book":"ВЫХАД","chapter":"4","verse":"18","text":"І пайшоў Майсей, і вярнуўся да Ётора, цесьця свайго, і сказаў яму: пайду я, і вярнуся да братоў маіх, якія ў Егіпце, і пагляджу, ці жывыя яны яшчэ? І сказаў Ётор Майсею: ідзі зь мірам."},{"book":"ВЫХАД","chapter":"4","verse":"19","text":"І сказаў Гасподзь Майсею ў зямлі Мадыямскай: ідзі, вярніся ў Егіпет, бо памерлі ўсе, хто шукаў душы тваёй."},{"book":"ВЫХАД","chapter":"4","verse":"20","text":"І ўзяў Майсей жонку сваю і сыноў сваіх, пасадзіў іх на асла і выправіўся ў зямлю Егіпецкую. І посах Божы Майсей узяў у руку сваю."},{"book":"ВЫХАД","chapter":"4","verse":"21","text":"І сказаў Гасподзь Майсею: калі пойдзеш і вернешся ў Егіпет, глядзі, усе цуды, якія Я даручыў табе, зрабі перад абліччам фараона; а Я зраблю і ачарсьцьвее сэрца ягонае, і ён не адпусьціць народу."},{"book":"ВЫХАД","chapter":"4","verse":"22","text":"І скажы фараону: так кажа Гасподзь: Ізраіль ёсьць сын Мой, першынец Мой;"},{"book":"ВЫХАД","chapter":"4","verse":"23","text":"Я кажу табе: адпусьці сына Майго, каб ён учыніў Мне служэньне; а калі ня пусьціш яго, дык вось, Я забэю сына твайго, першынца твайго."},{"book":"ВЫХАД","chapter":"4","verse":"24","text":"Па дарозе на начлезе здарылася, што сустрэў яго Гасподзь і хацеў усьмерціць яго."},{"book":"ВЫХАД","chapter":"4","verse":"25","text":"Тады Сэпфора, узяўшы каменны нож, абрэзала крайнюю плоць сыну свайму і, кінуўшы да ног ягоных, сказала: ты жаніх крыві ў мяне."},{"book":"ВЫХАД","chapter":"4","verse":"26","text":"І адышоў ад яго Гасподзь. Тады сказала яна: жаніх крыві - па абразаньні."},{"book":"ВЫХАД","chapter":"4","verse":"27","text":"І Гасподзь сказаў Аарону: ідзі напярэймы Майсею ў пустыню. І ён пайшоў, і сустрэўся зь ім на гары Божай, і пацалаваў яго."},{"book":"ВЫХАД","chapter":"4","verse":"28","text":"І пераказаў Майсей Аарону ўсе словы Госпада, Які яго паслаў, і ўсе азнакі, якія ён наказаў."},{"book":"ВЫХАД","chapter":"4","verse":"29","text":"І пайшоў Майсей з Ааронам, і сабралі яны ўсіх старэйшынаў сыноў Ізраілевых,"},{"book":"ВЫХАД","chapter":"4","verse":"30","text":"і пераказаў Аарон усе словы, якія гаварыў Гасподзь Майсею, і зрабіў Майсей азнакі на вачах у народа,"},{"book":"ВЫХАД","chapter":"4","verse":"31","text":"і паверыў народ; і пачулі, што Гасподзь наведаў сыноў Ізраілевых і ўбачыў пакуты іхнія, і схіліліся яны і пакланіліся."}]}