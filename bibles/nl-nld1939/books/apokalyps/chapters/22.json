{"data":[{"book":"Apokalyps","chapter":"22","verse":"1","text":"Ook toonde hij mij een stroom van het water des Levens, helder als kristal, opbruisend uit de Troon van God en van het Lam."},{"book":"Apokalyps","chapter":"22","verse":"2","text":"En midden op haar plein, aan beide kanten door de stroom omringd, stond de boom des levens, die twaalf maal vruchten draagt, en elke maand zijn vruchten geeft. De bladeren van de bomen dienen tot genezing der volken,"},{"book":"Apokalyps","chapter":"22","verse":"3","text":"en geen enkele vervloeking zal er meer zijn."},{"book":"Apokalyps","chapter":"22","verse":"4","text":"Daar zal ook de Troon zijn van God en het Lam, en zullen zijn dienaars Hem dienen. Ze zullen zijn Aanschijn aanschouwen, zijn Naam op hun voorhoofd."},{"book":"Apokalyps","chapter":"22","verse":"5","text":"Dan zal er geen nacht meer zijn, en ze zullen het licht van fakkel en zon niet langer behoeven. Want God de Heer zal over hen lichten; ze zullen heersen in de eeuwen der eeuwen!"},{"book":"Apokalyps","chapter":"22","verse":"6","text":"Weer sprak hij tot mij: Deze woorden zijn trouw en waarachtig. De Heer, de God van de geesten der profeten, heeft zijn engel gezonden, om aan zijn dienaars te tonen, wat dra geschieden moet."},{"book":"Apokalyps","chapter":"22","verse":"7","text":"“Zie, ik kom spoedig! Zalig hij, die de woorden der profetie van dit boek onderhoudt.”"},{"book":"Apokalyps","chapter":"22","verse":"8","text":"En ik, Johannes, was het, die dit alles hoorde en zag. En toen ik het gehoord en gezien had, viel ik neer in aanbidding voor de voeten van den engel, die ze mij had getoond."},{"book":"Apokalyps","chapter":"22","verse":"9","text":"Maar hij sprak tot mij: Doe het niet! Ik ben uw mededienstknecht, en die van de profeten uw broeders, en van hen, die de woorden van dit boek onderhouden. Gòd moet ge aanbidden!"},{"book":"Apokalyps","chapter":"22","verse":"10","text":"Toen sprak Hij tot mij: “Verzegel niet de woorden der profetie van dit boek. Want de tijd is nabij!”"},{"book":"Apokalyps","chapter":"22","verse":"11","text":"Wie onrecht doet, laat hem onrecht bedrijven, Wie onrein is, laat hem zich verder bevlekken; Maar de gerechte moet steeds gerechtiger, De heilige moet nog heiliger worden."},{"book":"Apokalyps","chapter":"22","verse":"12","text":"Zie, Ik kom spoedig; mijn loon draag Ik bij Mij, Om ieder te vergelden naar werken."},{"book":"Apokalyps","chapter":"22","verse":"13","text":"Ik ben de Alfa en Omega, De Eerste en de Laatste, het Begin en het Einde!"},{"book":"Apokalyps","chapter":"22","verse":"14","text":"Zalig zij, die hun klederen wassen, Om recht te verkrijgen Op de Boom des Levens, En door de poorten de Stad mogen binnengaan."},{"book":"Apokalyps","chapter":"22","verse":"15","text":"Maar naar buiten, de honden, De tovenaars en ontuchtigen, De moordenaars en de afgodendienaars, En alwie de leugen liefheeft en spreekt!"},{"book":"Apokalyps","chapter":"22","verse":"16","text":"Ik, Jesus, heb mijn engel gezonden, Om u dit alles te betuigen ten behoeve der Kerken. Ik ben Davids Wortel en Spruit; De lichtende Morgenster!"},{"book":"Apokalyps","chapter":"22","verse":"17","text":"En de Geest en de Bruid zeggen: “Kom!” En hij, die het hoort, zegge: “Kom!” Wie dorst heeft, hij kome! Wie wil, neme het water des Levens, om niet!"},{"book":"Apokalyps","chapter":"22","verse":"18","text":"Ik betuig aan ieder, die de woorden hoort van de profetie van dit boek: Zo iemand er iets aan toevoegt, dan zal God hèm toevoegen de plagen, die in dit boek staan geschreven."},{"book":"Apokalyps","chapter":"22","verse":"19","text":"En zo iemand iets afneemt van de woorden van dit boek der profetie, dan zal God hèm afnemen zijn deel van de Boom des Levens, en van de heilige Stad, waarvan geschreven staat in dit boek."},{"book":"Apokalyps","chapter":"22","verse":"20","text":"Hij, die dit alles betuigt, Hij zegt: Ja, Ik kom haastig! “Amen! Heer Jesus, kom!”"},{"book":"Apokalyps","chapter":"22","verse":"21","text":"De genade van den Heer Jesus zij met u allen. Amen!"}]}