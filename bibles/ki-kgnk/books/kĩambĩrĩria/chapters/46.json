{"data":[{"book":"Kĩambĩrĩria","chapter":"46","verse":"1","text":"Nĩ ũndũ ũcio Isiraeli akiumagara na indo ciothe iria aarĩ nacio, na aakinya Birishiba-rĩ, akĩrutĩra Ngai wa ithe Isaaka magongona."},{"book":"Kĩambĩrĩria","chapter":"46","verse":"2","text":"Nake Ngai akĩarĩria Isiraeli na kĩoneki ũtukũ, akĩmwĩra atĩrĩ, “Jakubu! Jakubu!”"},{"book":"Kĩambĩrĩria","chapter":"46","verse":"3","text":"Ngai akiuga atĩrĩ, “Nĩ niĩ Ngai, Ngai wa thoguo. Ndũgetigĩre gũikũrũka ũthiĩ Misiri, tondũ nĩngagũtua rũrĩrĩ rũnene mũno kũu."},{"book":"Kĩambĩrĩria","chapter":"46","verse":"4","text":"O na nĩngũikũrũkania nawe kũu Misiri, na ti-itherũ nĩ ngagũcookia gũkũ rĩngĩ. Nakuo guoko kwa Jusufu kuo kwene nĩkuo gũgaakũhinga maitho wakua.”"},{"book":"Kĩambĩrĩria","chapter":"46","verse":"5","text":"Hĩndĩ ĩyo Jakubu akiuma Birishiba, nao ariũ a Isiraeli magĩkuua ithe wao Jakubu na ciana ciao na atumia ao na makaari marĩa Firaũni aatũmĩte ma kũmũkuua."},{"book":"Kĩambĩrĩria","chapter":"46","verse":"6","text":"O na ningĩ magĩthiĩ na mahiũ mao na indo iria ciothe maagĩĩte nacio marĩ kũu Kaanani, na Jakubu na rũciaro rwake ruothe magĩthiĩ Misiri."},{"book":"Kĩambĩrĩria","chapter":"46","verse":"7","text":"Aathiire Misiri na ariũ ake na tũmwana twa ariũ ake, agĩthiĩ na airĩtu ake na tũirĩtu twa airĩtu ake, ũguo nĩ kuuga rũciaro rwake ruothe."},{"book":"Kĩambĩrĩria","chapter":"46","verse":"8","text":"Maya nĩmo marĩĩtwa ma ariũ a Isiraeli (Jakubu na njiaro ciake) arĩa maathiire Misiri:"},{"book":"Kĩambĩrĩria","chapter":"46","verse":"9","text":"Ariũ a Rubeni maarĩ:"},{"book":"Kĩambĩrĩria","chapter":"46","verse":"10","text":"Ariũ a Simeoni maarĩ:"},{"book":"Kĩambĩrĩria","chapter":"46","verse":"11","text":"Ariũ a Lawi maarĩ:"},{"book":"Kĩambĩrĩria","chapter":"46","verse":"12","text":"Ariũ a Juda maarĩ:"},{"book":"Kĩambĩrĩria","chapter":"46","verse":"13","text":"Ariũ a Isakaru maarĩ:"},{"book":"Kĩambĩrĩria","chapter":"46","verse":"14","text":"Ariũ a Zebuluni maarĩ:"},{"book":"Kĩambĩrĩria","chapter":"46","verse":"15","text":"Acio nĩo ariũ arĩa Lea aaciarĩire Jakubu kũu Padani-Aramu, hamwe na mwarĩ Dina. Ariũ acio na airĩtu ake othe maarĩ mĩrongo ĩtatũ na atatũ."},{"book":"Kĩambĩrĩria","chapter":"46","verse":"16","text":"Ariũ a Gadi maarĩ:"},{"book":"Kĩambĩrĩria","chapter":"46","verse":"17","text":"Nao Ariũ a Asheri maarĩ:"},{"book":"Kĩambĩrĩria","chapter":"46","verse":"18","text":"Icio nĩcio ciana iria ciaciarĩirwo Jakubu nĩ Zilipa, ũrĩa Labani aaheete mwarĩ Lea; ciothe ciarĩ ciana ikũmi na ithathatũ."},{"book":"Kĩambĩrĩria","chapter":"46","verse":"19","text":"Ariũ a Rakeli mũtumia wa Jakubu maarĩ:"},{"book":"Kĩambĩrĩria","chapter":"46","verse":"20","text":"Nake Jusufu arĩ kũu Misiri, nĩaciarĩirwo Manase na Efiraimu nĩ Asenathu mwarĩ wa Potifera, mũthĩnjĩri-ngai wa Onu."},{"book":"Kĩambĩrĩria","chapter":"46","verse":"21","text":"Nao ariũ a Benjamini maarĩ:"},{"book":"Kĩambĩrĩria","chapter":"46","verse":"22","text":"Acio nĩo ariũ a Rakeli arĩa maaciarĩirwo Jakubu othe maarĩ andũ ikũmi na ana."},{"book":"Kĩambĩrĩria","chapter":"46","verse":"23","text":"Mũriũ wa Dani aarĩ:"},{"book":"Kĩambĩrĩria","chapter":"46","verse":"24","text":"Nao Ariũ a Nafitali maarĩ:"},{"book":"Kĩambĩrĩria","chapter":"46","verse":"25","text":"Acio nĩo ariũ arĩa maaciarĩirwo Jakubu nĩ Biliha ũrĩa Labani aaheete mwarĩ Rakeli, othe maarĩ mũgwanja."},{"book":"Kĩambĩrĩria","chapter":"46","verse":"26","text":"Andũ othe arĩa maathiire na Jakubu Misiri, arĩa maarĩ a njiaro ciake tũtegũtara atumia a ariũ ake, maarĩ andũ mĩrongo ĩtandatũ na atandatũ."},{"book":"Kĩambĩrĩria","chapter":"46","verse":"27","text":"Hamwe na ariũ arĩa eerĩ a Jusufu arĩa aaciarĩire Misiri, andũ a nyũmba ya Jakubu arĩa maathiire Misiri maarĩ mĩrongo mũgwanja."},{"book":"Kĩambĩrĩria","chapter":"46","verse":"28","text":"Nake Jakubu agĩtũma Juda athiĩ mbere yake kũrĩ Jusufu nĩgeetha athĩrĩrwo njĩra ya gũthiĩ Gosheni. Rĩrĩa maakinyire bũrũri wa Gosheni,"},{"book":"Kĩambĩrĩria","chapter":"46","verse":"29","text":"Jusufu akĩhaarĩria ngaari yake ya mbarathi, na agĩthiĩ Gosheni gũtũnga ithe Isiraeli. Na Jusufu aakinya o ũguo harĩ ithe, akĩmũhĩmbĩria na akĩrĩra ihinda inene."},{"book":"Kĩambĩrĩria","chapter":"46","verse":"30","text":"Nake Isiraeli akĩĩra Jusufu atĩrĩ, “Rĩu no ngĩkue, kuona atĩ nĩndeyonera niĩ mwene atĩ ũrĩ o muoyo.”"},{"book":"Kĩambĩrĩria","chapter":"46","verse":"31","text":"Hĩndĩ ĩyo Jusufu akĩĩra ariũ a ithe na andũ a nyũmba ya ithe atĩrĩ, Nĩngwambata thiĩ njarie na Firaũni, ndĩmwĩre atĩrĩ, Ariũ a baba, na nyũmba ya baba, arĩa maratũũraga bũrũri wa Kaanani, nĩmokĩte kũrĩ niĩ."},{"book":"Kĩambĩrĩria","chapter":"46","verse":"32","text":"Andũ acio nĩ arĩithi; marĩithagia mahiũ, na mokĩte na ndũũru ciao cia mbũri na cia ngʼombe, na indo ciothe ciao."},{"book":"Kĩambĩrĩria","chapter":"46","verse":"33","text":"Na rĩrĩa Firaũni arĩmwĩta na amũũrie atĩrĩ, “Inyuĩ mũrutaga wĩra ũrĩkũ?”"},{"book":"Kĩambĩrĩria","chapter":"46","verse":"34","text":"mwagĩrĩirwo mũmũcookerie atĩrĩ, “Ithuĩ ndungata ciaku tũtũũraga tũrĩithagia mahiũ kuuma ũnini witũ, o ta ũrĩa maithe maitũ meekaga.” Hĩndĩ ĩyo nĩmũgetĩkĩrio mũtũũre mwena wa Gosheni, tondũ arĩithi othe moonagwo marĩ thaahu nĩ andũ a Misiri."}]}