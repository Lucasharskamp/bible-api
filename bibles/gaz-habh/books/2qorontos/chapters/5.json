{"data":[{"book":"2 Qorontos","chapter":"5","verse":"1","text":"Yoo dunkaanni lafa irraa kan nu keessa jiraannu kun diigame mana Waaqni ijaare, mana bara baraa kan harka namaatiin hin ijaaramin samii irraa akka qabnu beekna."},{"book":"2 Qorontos","chapter":"5","verse":"2","text":"Hammasitti mana keenya kan samii irraa sana uffachuu hawwuudhaan ni aadna;"},{"book":"2 Qorontos","chapter":"5","verse":"3","text":"nu yommuu isa ufannutti qullaa hin argamnuutii."},{"book":"2 Qorontos","chapter":"5","verse":"4","text":"Nu utuma dunkaana kana keessa jirruu ni aadna; baʼaanis nutti ulfaateera; nu garuu wanni duʼa hin oolle jireenyaan akka liqimfamuuf mana keenya kan samii irraa uffachuu malee akka uffanni nurraa baafamu hin barbaannuutii."},{"book":"2 Qorontos","chapter":"5","verse":"5","text":"Kan kaayyoo kanaaf nu qopheesses Waaqa isa Hafuura Qulqulluu wabii waan dhufuuf jiruu godhee akka qabdiitti nuu kenne sanaa dha."},{"book":"2 Qorontos","chapter":"5","verse":"6","text":"Kanaaf nu yeroo hunda ija jabina qabna; hamma dhagna fooniitiin jirrutti Gooftaa irraa fagoo akka jirru beekna."},{"book":"2 Qorontos","chapter":"5","verse":"7","text":"Nu amantiidhaan jiraanna malee arguun miti."},{"book":"2 Qorontos","chapter":"5","verse":"8","text":"Nu ija jabina qabna; dhagna foonii kana irraa addaan baanee Gooftaa wajjin jiraachuu filanna."},{"book":"2 Qorontos","chapter":"5","verse":"9","text":"Kanaaf nu dhagna fooniitiin jiraannus, dhagna foonii irraa fagaannus kaayyoon keenya Isa gammachiisuu dha."},{"book":"2 Qorontos","chapter":"5","verse":"10","text":"Tokkoon tokkoon namaa yeroo dhagna fooniitiin jiraachaa turetti akka hojii tolaa yookaan hamaa hojjeteef gatii isaa argatuuf hundi keenya barcuma murtii Kiristoos duratti dhiʼaachuu qabnaatii."},{"book":"2 Qorontos","chapter":"5","verse":"11","text":"Nu Gooftaa sodaachuun maal akka taʼe waan beeknuuf namoota amansiisuuf yaalii goona. Eenyummaan keenya Waaqa biratti beekamaa dha; yaada garaa keessaniitiifis beekamaa akka taʼe nan abdadha."},{"book":"2 Qorontos","chapter":"5","verse":"12","text":"Nu akka isin nuun boontaniif carraa isinii kennuuf malee amma illee isin biratti of galateeffachuuf miti; kunis isin warra waan garaa keessa jiru caalaa waan ijatti mulʼatuun boonaniif deebii kennuu akka dandeessaniif."},{"book":"2 Qorontos","chapter":"5","verse":"13","text":"Nu yoo akka namoonni tokko tokko jedhan sana “qalbii dabarsine,” Waaqaaf jennee ti; yoo qalbii qabeeyyii taane immoo isiniif jennee ti."},{"book":"2 Qorontos","chapter":"5","verse":"14","text":"Jaalalli Kiristoos nu dirqisiisaatii; sababiin isaas waan namni tokko nama hundaaf duʼeef namni hundi kan duʼe taʼuu isaa amansiifamneerra."},{"book":"2 Qorontos","chapter":"5","verse":"15","text":"Innis akka warri lubbuun jiran siʼachi isa isaaniif jedhee duʼee duʼaa kaafame sanaaf malee akka ofii isaaniitiif hin jiraanneef nama hundumaaf duʼe."},{"book":"2 Qorontos","chapter":"5","verse":"16","text":"Kanaafuu nu ammaa jalqabnee nama tokko iyyuu akka ilaalcha fooniitti hin ilaallu. Yoo kanaan dura akka ilaalcha addunyaatti Kiristoosin ilaalaa turre iyyuu, siʼachi akkas hin goonu."},{"book":"2 Qorontos","chapter":"5","verse":"17","text":"Kanaafuu eenyu iyyuu yoo Kiristoositti jiraate inni uumama haaraa dha; wanni moofaan darbeera; kunoo wanni haaraan dhufeera."},{"book":"2 Qorontos","chapter":"5","verse":"18","text":"Kun hundinuus Waaqa Kiristoosiin ofitti nu araarsee fi tajaajila araaraa nuu kenne sana irraa dhufe;"},{"book":"2 Qorontos","chapter":"5","verse":"19","text":"kunis, Waaqni cubbuu namootaa isaanitti lakkaaʼuu dhiisuudhaan Kiristoosiin addunyaa ofitti araarsaa ture jechuu dha. Innis ergaa araaraa sana imaanaa nutti kenneera."},{"book":"2 Qorontos","chapter":"5","verse":"20","text":"Kanaafuu nu bakka buʼoota Kiristoos; Waaqnis karaa keenyaan isin sossobata; nus akka isin Waaqatti araaramtaniif qooda Kiristoos taanee isin kadhanna."},{"book":"2 Qorontos","chapter":"5","verse":"21","text":"Akka nu isumaan qajeelummaa Waaqaa taanuuf Waaqni nuuf jedhee Kiristoos isa cubbuu hin qabne sana cubbuu godhe."}]}