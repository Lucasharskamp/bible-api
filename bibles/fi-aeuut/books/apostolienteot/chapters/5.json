{"data":[{"book":"Apostolien teot","chapter":"5","verse":"1","text":"Myös eräs Ananias-niminen mies ja hänen vaimonsa Safiira myivät maatilansa."},{"book":"Apostolien teot","chapter":"5","verse":"2","text":"Ananias toi apostoleille kuitenkin vain osan rahoista mutta sanoi, että siinä oli kaikki."},{"book":"Apostolien teot","chapter":"5","verse":"3","text":"Pietari vastasi hänelle: »Ananias, saatana hallitsee nyt sydäntäsi. Valehtelit Pyhälle Hengelle kun sanoit, että tämä on koko hinta."},{"book":"Apostolien teot","chapter":"5","verse":"4","text":"Olit vapaa myymään tilan, jos halusit, ja kaupan jälkeenkin rahat olivat yhä sinun ja sait tehdä niillä mitä halusit. Mutta miksi valehtelit? Et rikkonut meitä, vaan Jumalaa vastaan.»"},{"book":"Apostolien teot","chapter":"5","verse":"5","text":"Kuultuaan tämän Ananias kaatui kuolleena lattialle. Kaikki säikähtivät."},{"book":"Apostolien teot","chapter":"5","verse":"6","text":"Nuoret miehet kantoivat pois hänen ruumiinsa ja hautasivat hänet."},{"book":"Apostolien teot","chapter":"5","verse":"7","text":"Kolme tuntia myöhemmin hänen vaimonsa Safiira tuli paikalle tietämättä tapahtuneesta."},{"book":"Apostolien teot","chapter":"5","verse":"8","text":"Pietari kysyi häneltä: »Tämäkö on hinta, jonka saitte maatilastanne?»"},{"book":"Apostolien teot","chapter":"5","verse":"9","text":"Silloin Pietari sanoi: »Kuinka teille tuli mieleenkään ruveta tällä tavoin kiusaamaan Herran Henkeä? Ne, jotka hautasivat miehesi, ovat jo oven takana, ja he kantavat sinutkin pois.»"},{"book":"Apostolien teot","chapter":"5","verse":"10","text":"Silloin Safiira kaatui kuolleena lattialle. Kun nuoret miehet näkivät hänet siinä sisään tullessaan, he veivät hänet ja hautasivat Ananiaan viereen."},{"book":"Apostolien teot","chapter":"5","verse":"11","text":"Kauhu valtasi koko seurakunnan ja kaikki, jotka kuulivat tapahtuneesta."},{"book":"Apostolien teot","chapter":"5","verse":"12","text":"Apostolit tekivät monia ihmeitä. He kokoontuivat säännöllisesti uskovien kanssa temppelialueelle Salomon pylväikköön."},{"book":"Apostolien teot","chapter":"5","verse":"13","text":"Muut eivät uskaltaneet liittyä heihin, mutta kansa antoi heille suuren arvon."},{"book":"Apostolien teot","chapter":"5","verse":"14","text":"Sekä miehiä että naisia liittyi joukoittain uskoviin."},{"book":"Apostolien teot","chapter":"5","verse":"15","text":"Kaduille kannettiin sairaita vuoteilla ja paareilla; sairaat toivoivat, että edes Pietarin varjo osuisi johonkin heistä hänen kulkiessaan ohi."},{"book":"Apostolien teot","chapter":"5","verse":"16","text":"Jerusalemin naapurikaupungeista tuotiin sairaita ja pahojen henkien valtaamia ihmisiä, ja kaikki paranivat."},{"book":"Apostolien teot","chapter":"5","verse":"17","text":"Ylipappi sekä hänen kannattajansa, jotka kuuluivat saddukeusten puolueeseen, tulivat kateellisiksi."},{"book":"Apostolien teot","chapter":"5","verse":"18","text":"He pidättivät apostolit ja sulkivat heidät vankilaan."},{"book":"Apostolien teot","chapter":"5","verse":"19","text":"Yöllä Herran enkeli avasi kuitenkin vankilan portit ja opasti heidät ulos. Enkeli rohkaisi:"},{"book":"Apostolien teot","chapter":"5","verse":"20","text":"»Menkää temppeliin ja puhukaa uudesta elämästä!»"},{"book":"Apostolien teot","chapter":"5","verse":"21","text":"He menivät temppeliin jo aikaisin aamulla ja alkoivat heti puhua ihmisille. Vähän myöhemmin5:21 Sisältyy ajatukseen. ylipappi tuli seurueineen temppeliin ja kutsui hallitusmiehet koolle suuren neuvoston istuntoon. Apostoleja lähdettiin hakemaan neuvoston eteen."},{"book":"Apostolien teot","chapter":"5","verse":"22","text":"Mutta poliisit palasivat vankilasta tyhjin toimin ja kertoivat:"},{"book":"Apostolien teot","chapter":"5","verse":"23","text":"»Vankilan ovet olivat lukossa ja vartijat seisoivat ulkopuolella, mutta kun avasimme portit, sisällä ei ollutkaan ketään!»"},{"book":"Apostolien teot","chapter":"5","verse":"24","text":"Kun poliisipäällikkö5:24 Sananmukaisesti: »temppelin vartioston päällikkö». ja ylipapit kuulivat tämän, he tulivat aivan neuvottomiksi. Mitä vielä tapahtuisi ja mihin tämä kaikki lopulta johtaisi?"},{"book":"Apostolien teot","chapter":"5","verse":"25","text":"Sitten joku tuli kertomaan, että vangitut miehet saarnasivat paraikaa temppelissä."},{"book":"Apostolien teot","chapter":"5","verse":"26,27","text":"Poliisipäällikkö meni miehineen vangitsemaan heidät. Poliisit eivät käyttäneet väkivaltaa, sillä he pelkäsivät, että kansa kävisi heidän kimppuunsa. Vangit tuotiin neuvoston eteen."},{"book":"Apostolien teot","chapter":"5","verse":"28","text":"Ylipappi huomautti: »Mehän kielsimme teitä enää puhumasta Jeesuksesta. Kuitenkin te olette levittäneet oppianne ympäri kaupunkia ja yritätte vierittää syyn sen miehen kuolemasta meidän niskoillemme.»"},{"book":"Apostolien teot","chapter":"5","verse":"29","text":"Pietari ja muut apostolit vastasivat: »Meidän on toteltava Jumalaa enemmän kuin ihmisiä."},{"book":"Apostolien teot","chapter":"5","verse":"30","text":"Esi-isiemme Jumala on herättänyt kuolleista Jeesuksen, jonka te tapoitte ristiinnaulitsemalla."},{"book":"Apostolien teot","chapter":"5","verse":"31","text":"Suunnattomalla voimallaan Jumala teki hänestä Kuninkaan ja Vapahtajan. Nyt israelilaisilla on mahdollisuus katua ja saada syntinsä anteeksi."},{"book":"Apostolien teot","chapter":"5","verse":"32","text":"Me voimme osoittaa tämän kaiken todeksi, samoin Pyhä Henki, jonka Jumala antaa häntä totteleville.»"},{"book":"Apostolien teot","chapter":"5","verse":"33","text":"Tämä raivostutti johtomiehiä, ja he päättivät tappaa apostolit."},{"book":"Apostolien teot","chapter":"5","verse":"34","text":"Mutta Gamaliel-niminen fariseusten puolueen jäsen, joka oli uskonnollisen lain erikoistuntija ja kansan arvostama mies, nousi puhumaan. Hän pyysi, että apostolit vietäisiin vähäksi aikaa salin ulkopuolelle."},{"book":"Apostolien teot","chapter":"5","verse":"35","text":"Sitten hän sanoi muille neuvoston jäsenille: »Älkää tehkö mitään hätiköityä."},{"book":"Apostolien teot","chapter":"5","verse":"36","text":"Muistatteko vielä Teudaan, joka joitakin aikoja sitten yritti väittää olevansa jokin suurmies? Nelisensataa ihmistä uskoi häntä, mutta hänet tapettiin ja hänen seuraajansa hajotettiin."},{"book":"Apostolien teot","chapter":"5","verse":"37","text":"Siihen aikaan, kun suoritettiin henkikirjoitusta, houkutteli galilealainen Juudas ihmisiä kannattajikseen. Myös hän kuoli, ja häneen liittyneiden joukko hajotettiin."},{"book":"Apostolien teot","chapter":"5","verse":"38","text":"Ehdotan, että jätätte nyt nämä miehet rauhaan. Jos he puhuvat omiaan, he eivät pääse pitkällekään."},{"book":"Apostolien teot","chapter":"5","verse":"39","text":"Mutta jos heidän puheensa ja tekonsa ovat Jumalan vaikuttamia, niin te ette voi heitä pysäyttää, vaan huomaatte vielä sotivanne itse Jumalaa vastaan.»"},{"book":"Apostolien teot","chapter":"5","verse":"40","text":"Suuri neuvosto hyväksyi hänen ehdotuksensa. Apostolit pyydettiin sisään, heidät ruoskittiin ja heitä kiellettiin enää puhumasta Jeesuksesta, mutta sitten heidän annettiin mennä."},{"book":"Apostolien teot","chapter":"5","verse":"41","text":"He poistuivat oikeussalista iloisina siitä, että Jumala oli pitänyt heitä kyllin arvokkaina kärsimään häpeää Jeesuksen nimen tähden."},{"book":"Apostolien teot","chapter":"5","verse":"42","text":"He julistivat yhä joka päivä temppelissä ja kaupungilla5:42 Sananmukaisesti: »kodeissa»; ehkä ovelta ovelle tai omissa kokoontumistiloissa., että Jeesus oli Messias."}]}