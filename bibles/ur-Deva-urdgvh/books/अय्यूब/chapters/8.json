{"data":[{"book":"अय्यूब","chapter":"8","verse":"1","text":"तब बिलदद सूख़ी ने जवाब देकर कहा,"},{"book":"अय्यूब","chapter":"8","verse":"2","text":"“तू कब तक इस क़िस्म की बातें करेगा? कब तक तेरे मुँह से आँधी के झोंके निकलेंगे?"},{"book":"अय्यूब","chapter":"8","verse":"3","text":"क्या अल्लाह इनसाफ़ का ख़ून कर सकता, क्या क़ादिरे-मुतलक़ रास्ती को आगे पीछे कर सकता है?"},{"book":"अय्यूब","chapter":"8","verse":"4","text":"तेरे बेटों ने उसका गुनाह किया है, इसलिए उसने उन्हें उनके जुर्म के क़ब्ज़े में छोड़ दिया।"},{"book":"अय्यूब","chapter":"8","verse":"5","text":"अब तेरे लिए लाज़िम है कि तू अल्लाह का तालिब हो और क़ादिरे-मुतलक़ से इल्तिजा करे,"},{"book":"अय्यूब","chapter":"8","verse":"6","text":"कि तू पाक हो और सीधी राह पर चले। फिर वह अब भी तेरी ख़ातिर जोश में आकर तेरी रास्तबाज़ी की सुकूनतगाह को बहाल करेगा।"},{"book":"अय्यूब","chapter":"8","verse":"7","text":"तब तेरा मुस्तक़बिल निहायत अज़ीम होगा, ख़ाह तेरी इब्तिदाई हालत कितनी पस्त क्यों न हो।"},{"book":"अय्यूब","chapter":"8","verse":"8","text":"गुज़श्ता नसल से ज़रा पूछ ले, उस पर ध्यान दे जो उनके बापदादा ने तहक़ीक़ात के बाद मालूम किया।"},{"book":"अय्यूब","chapter":"8","verse":"9","text":"क्योंकि हम ख़ुद कल ही पैदा हुए और कुछ नहीं जानते, ज़मीन पर हमारे दिन साय जैसे आरिज़ी हैं।"},{"book":"अय्यूब","chapter":"8","verse":"10","text":"लेकिन यह तुझे तालीम देकर बात बता सकते हैं, यह तुझे अपने दिल में जमाशुदा इल्म पेश कर सकते हैं।"},{"book":"अय्यूब","chapter":"8","verse":"11","text":"क्या आबी नरसल वहाँ उगता है जहाँ दलदल नहीं? क्या सरकंडा वहाँ फलता-फूलता है जहाँ पानी नहीं?"},{"book":"अय्यूब","chapter":"8","verse":"12","text":"उस की कोंपलें अभी निकल रही हैं और उसे तोड़ा नहीं गया कि अगर पानी न मिले तो बाक़ी हरियाली से पहले ही सूख जाता है।"},{"book":"अय्यूब","chapter":"8","verse":"13","text":"यह है उनका अंजाम जो अल्लाह को भूल जाते हैं, इसी तरह बेदीन की उम्मीद जाती रहती है।"},{"book":"अय्यूब","chapter":"8","verse":"14","text":"जिस पर वह एतमाद करता है वह निहायत ही नाज़ुक है, जिस पर उसका भरोसा है वह मकड़ी के जाले जैसा कमज़ोर है।"},{"book":"अय्यूब","chapter":"8","verse":"15","text":"जब वह जाले पर टेक लगाए तो खड़ा नहीं रहता, जब उसे पकड़ ले तो क़ायम नहीं रहता।"},{"book":"अय्यूब","chapter":"8","verse":"16","text":"बेदीन धूप में शादाब बेल की मानिंद है। उस की कोंपलें चारों तरफ़ फैल जाती,"},{"book":"अय्यूब","chapter":"8","verse":"17","text":"उस की जड़ें पत्थर के ढेर पर छाकर उनमें टिक जाती हैं।"},{"book":"अय्यूब","chapter":"8","verse":"18","text":"लेकिन अगर उसे उखाड़ा जाए तो जिस जगह पहले उग रही थी वह उसका इनकार करके कहेगी, ‘मैंने तुझे कभी देखा भी नहीं।’"},{"book":"अय्यूब","chapter":"8","verse":"19","text":"यह है उस की राह की नाम-निहाद ख़ुशी! जहाँ पहले था वहाँ दीगर पौदे ज़मीन से फूट निकलेंगे।"},{"book":"अय्यूब","chapter":"8","verse":"20","text":"यक़ीनन अल्लाह बेइलज़ाम आदमी को मुस्तरद नहीं करता, यक़ीनन वह शरीर आदमी के हाथ मज़बूत नहीं करता।"},{"book":"अय्यूब","chapter":"8","verse":"21","text":"वह एक बार फिर तुझे ऐसी ख़ुशी बख़्शेगा कि तू हँस उठेगा और शादमानी के नारे लगाएगा।"},{"book":"अय्यूब","chapter":"8","verse":"22","text":"जो तुझसे नफ़रत करते हैं वह शर्म से मुलब्बस हो जाएंगे, और बेदीनों के ख़ैमे नेस्तो-नाबूद होंगे।”"}]}