{"data":[{"book":"AbaseRoma","chapter":"16","verse":"1","text":"Ngimethula kini udadewethu uFebhi, isikhonzikazi sebandla eKhenkireya."},{"book":"AbaseRoma","chapter":"16","verse":"2","text":"Ngiyalicela ukuba limamukele eNkosini ngendlela efanele abangcwele njalo limsize ngakho konke angakuswela kini, ngoba laye ubelosizo olukhulu ebantwini abanengi, lakimi."},{"book":"AbaseRoma","chapter":"16","verse":"3","text":"Bingelelani uPhrisila lo-Akhwila, abayizisebenzi kanye lami kuKhristu uJesu."},{"book":"AbaseRoma","chapter":"16","verse":"4","text":"Babeka impilo yabo engozini ngenxa yami. Akusimi kuphela, kodwa wonke amabandla abeZizwe ayababonga kakhulu."},{"book":"AbaseRoma","chapter":"16","verse":"5","text":"Bingelelani lebandla elihlanganela endlini yabo."},{"book":"AbaseRoma","chapter":"16","verse":"6","text":"Bingelelani uMariya owalisebenzela kanzima."},{"book":"AbaseRoma","chapter":"16","verse":"7","text":"Bingelelani u-Andronikhasi loJuniyasi, izihlobo zami ezazisentolongweni kanye lami. Badumile phakathi kwabapostoli, njalo babekuKhristu mina ngingakabi khona."},{"book":"AbaseRoma","chapter":"16","verse":"8","text":"Bingelelani u-Ampiliyathasi, engimthandayo eNkosini."},{"book":"AbaseRoma","chapter":"16","verse":"9","text":"Bingelelani u-Abhanusi, oyisisebenzi kanye lathi kuKhristu, lomngane wami othandekayo uStakhisi."},{"book":"AbaseRoma","chapter":"16","verse":"10","text":"Bingelelani u-Aphele, owahlolwayo wamukelwa kuKhristu."},{"book":"AbaseRoma","chapter":"16","verse":"11","text":"Bingelelani uHerodiyoni, isihlobo sami."},{"book":"AbaseRoma","chapter":"16","verse":"12","text":"Bingelelani uTrayifina loTrifosa, abesifazane labo abasebenza kakhulu eNkosini."},{"book":"AbaseRoma","chapter":"16","verse":"13","text":"Bingelelani uRufasi, okhethiweyo eNkosini, lonina, obengumama lakimi."},{"book":"AbaseRoma","chapter":"16","verse":"14","text":"Bingelelani u-Asinkrithasi, loFilegoni, loHemesi, loPhathirobhasi, uHemasi kanye labazalwane abalabo."},{"book":"AbaseRoma","chapter":"16","verse":"15","text":"Bingelelani uFilologu, loJuliya, loNerusi lodadewabo, kanye lo-Olimpasi labo bonke abangcwele abalabo."},{"book":"AbaseRoma","chapter":"16","verse":"16","text":"Bingelelanani ngokwangana okungcwele."},{"book":"AbaseRoma","chapter":"16","verse":"17","text":"Ngiyalincenga, bazalwane, ukuba libaqaphele labo abadala ukwehlukana bebeka izikhubekiso endleleni yenu, okuphambene lemfundiso elayifundayo. Baxwayeni."},{"book":"AbaseRoma","chapter":"16","verse":"18","text":"Ngoba abantu abanjalo kabakhonzi Nkosi yethu uKhristu, kodwa izinkanuko zabo. Ngenkulumo emnandi langobuqili bakhohlisa ingqondo zabantu abayiziphukuphuku."},{"book":"AbaseRoma","chapter":"16","verse":"19","text":"Abantu bonke sebezwile ngokulalela kwenu, ngakho ngilokuthokoza okukhulu ngani; kodwa ngifuna ukuba lihlakaniphele okuhle, njalo libemsulwa kokubi."},{"book":"AbaseRoma","chapter":"16","verse":"20","text":"UNkulunkulu wokuthula uzamchoboza masinyane uSathane ngaphansi kwezinyawo zenu."},{"book":"AbaseRoma","chapter":"16","verse":"21","text":"UThimothi, engisebenza laye, uyalibingelela, loLukhiyu, loJasoni kanye loSosiphatha, izihlobo zami."},{"book":"AbaseRoma","chapter":"16","verse":"22","text":"Mina Thethiyasi, engilobe incwadi le, ngiyalibingelela eNkosini."},{"book":"AbaseRoma","chapter":"16","verse":"23","text":"UGayiyasi, osiphatho sakhe esihle siyangijabulisa mina kanye lebandla lonke lapha, uyalibingelela."},{"book":"AbaseRoma","chapter":"16","verse":"24","text":"Sengathi umusa weNkosi yethu uJesu Khristu ungaba lani lonke. Ameni.]16.24 Livesi kayikho kwamanye amaBhayibhili esiLungu."},{"book":"AbaseRoma","chapter":"16","verse":"25","text":"Kuye olamandla okuliqinisa ngevangeli lami langentshumayelo kaJesu Khristu, mayelana lokwambulwa kwemfihlakalo eyayifihlakele okweminyakanyaka eyedlulayo,"},{"book":"AbaseRoma","chapter":"16","verse":"26","text":"kodwa khathesi yambulwe yaziswa ngemibhalo yabaphrofethi ngokulaya kukaNkulunkulu waphakade, ukuze abaZizwe bonke bamlalele ngokukholwa,"},{"book":"AbaseRoma","chapter":"16","verse":"27","text":"kuNkulunkulu onguye yedwa olenhlakanipho, udumo kalube kuye ingunaphakade ngoJesu Khristu! Ameni."}]}