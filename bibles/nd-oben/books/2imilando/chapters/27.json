{"data":[{"book":"2 ImiLando","chapter":"27","verse":"1","text":"UJothamu wayeleminyaka engamatshumi amabili lanhlanu ubudala eqalisa ukubusa, njalo wabusa eJerusalema okweminyaka elitshumi lesithupha. Ibizo likanina lalinguJerusha indodakazi kaZadokhi."},{"book":"2 ImiLando","chapter":"27","verse":"2","text":"Wenza okulungileyo phambi kukaThixo njengalokhu okwenziwa nguyise u-Uziya kodwa yena kasangenanga ethempelini likaThixo njengoyise. Lanxa kunjalo, abantu baqhubeka besenza okubi."},{"book":"2 ImiLando","chapter":"27","verse":"3","text":"UJothamu wakha wavuselela iSango langaPhezulu lethempeli likaThixo wenza njalo umsebenzi omkhulu emdulini ngapha ngaseqaqeni lwe-Ofeli."},{"book":"2 ImiLando","chapter":"27","verse":"4","text":"Wakha amadolobho emaqaqeni aseJuda lemiphotshongo ezindaweni ezenileyo."},{"book":"2 ImiLando","chapter":"27","verse":"5","text":"UJothamu wahlasela inkosi yama-Amoni wawanqoba. Ngalowomnyaka ama-Amoni athela kuye ngamathalenta esiliva alikhulu, lezilinganiso zezilimo zengqoloyi ezizinkulungwane ezilitshumi lezinkulungwane ezilitshumi zebhali. Ama-Amoni amlethela inani elifananayo ngomnyaka wesibili langomnyaka wesithathu."},{"book":"2 ImiLando","chapter":"27","verse":"6","text":"UJothamu waba lamandla amakhulu ngoba waqina kuThixo uNkulunkulu wakhe."},{"book":"2 ImiLando","chapter":"27","verse":"7","text":"Ezinye izehlakalo embusweni kaJothamu, kanye lezimpi azilwayo lokunye ayekwenza, kulotshiwe egwalweni lwembali yamakhosi ako-Israyeli lakoJuda."},{"book":"2 ImiLando","chapter":"27","verse":"8","text":"Waba yinkosi eleminyaka engamatshumi amabili lanhlanu, njalo wabusa okweminyaka elitshumi lesithupha eJerusalema."},{"book":"2 ImiLando","chapter":"27","verse":"9","text":"UJothamu waphumula labokhokho bakhe, wangcwatshwa eMzini kaDavida. U-Ahazi indodana yakhe wathatha isikhundla waba yinkosi."}]}