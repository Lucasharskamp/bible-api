{"data":[{"book":"Eksodo","chapter":"13","verse":"1","text":"Yehova anati kwa Mose,"},{"book":"Eksodo","chapter":"13","verse":"2","text":"“Ana onse aamuna oyamba kubadwa uwapatule, ndi anga. Aliyense woyamba kubadwa pakati pa Aisraeli ndi wanga, kaya ndi wa munthu kapena wa chiweto.”"},{"book":"Eksodo","chapter":"13","verse":"3","text":"Ndipo Mose anati kwa anthu, “Muzikumbukira tsiku lino, tsiku limene munatuluka mʼdziko la Igupto, dziko la ukapolo chifukwa Yehova anakutulutsani ndi dzanja lake lamphamvu. Musadye kalikonse kamene kali ndi yisiti."},{"book":"Eksodo","chapter":"13","verse":"4","text":"Pa tsiku la lero mwezi uno wa Abibu, mukutuluka mʼdziko la Igupto."},{"book":"Eksodo","chapter":"13","verse":"5","text":"Yehova akadzakulowetsani mʼdziko la Akanaani, Ahiti, Aamori, Ahivi ndi Ayebusi, dziko loyenda mkaka ndi uchi, muzikachita mwambo uwu mwezi uno."},{"book":"Eksodo","chapter":"13","verse":"6","text":"Muzidzadya buledi wopanda yisiti kwa masiku asanu ndi awiri ndipo tsiku lachisanu ndi chiwirilo muzichita chikondwerero cha Yehova."},{"book":"Eksodo","chapter":"13","verse":"7","text":"Mudye buledi wopanda yisiti masiku asanu ndi awiri. Pasapezeke chinthu chilichonse chokhala ndi yisiti pakati panu, kapena paliponse mʼdziko lanu."},{"book":"Eksodo","chapter":"13","verse":"8","text":"Tsiku limenelo muzidzawuza ana anu kuti, ‘Ine ndimachita zimenezi chifukwa cha zimene Yehova anandichitira pamene ndimatuluka mʼdziko la Igupto.’"},{"book":"Eksodo","chapter":"13","verse":"9","text":"Lamulo ili lidzakhala ngati chizindikiro chomangidwa pa dzanja lanu ndi chikumbutso choyikidwa pamphumi panu kuti malamulo a Yehova asachoke pakamwa panu. Pakuti Yehova anakutulutsani mʼdziko la Igupto ndi dzanja lake lamphamvu."},{"book":"Eksodo","chapter":"13","verse":"10","text":"Muzichita mwambo uwu pa nthawi yake chaka ndi chaka."},{"book":"Eksodo","chapter":"13","verse":"11","text":"“Yehova akadzakulowetsani ndi kukupatsani dziko la Kanaani monga analonjezera kwa inu ndi makolo anu,"},{"book":"Eksodo","chapter":"13","verse":"12","text":"muzikapereka kwa Ambuye ana onse oyamba kubadwa. Ziweto zonse zazimuna zoyamba kubadwa ndi za Ambuye."},{"book":"Eksodo","chapter":"13","verse":"13","text":"Koma mwana woyamba kubadwa wa bulu muzikamuwombola ndi mwana wankhosa, koma ngati simukamuwombola, muzikamuthyola khosi. Mwana wamwamuna woyamba kubadwa muzikamuwombola."},{"book":"Eksodo","chapter":"13","verse":"14","text":"“Mʼtsogolomo mwana wanu akakafunsa kuti, ‘Zimenezi zikutanthauza chiyani?’ Mukamuwuze kuti, ‘Yehova anatitulutsa mʼdziko la Igupto, dziko la ukapolo ndi dzanja lamphamvu."},{"book":"Eksodo","chapter":"13","verse":"15","text":"Farao atakanitsitsa kuti asatitulutse, Yehova anapha aliyense woyamba kubadwa mʼdziko la Igupto, kuyambira ana a anthu ndi ziweto zomwe. Nʼchifukwa chake ine ndimapereka nsembe kwa Yehova, chachimuna chilichonse choyamba kubadwa ndipo mwana wamwamuna woyamba kubadwa ndimamuwombola.’"},{"book":"Eksodo","chapter":"13","verse":"16","text":"Ndipo chidzakhala kwa inu ngati chizindikiro chomangidwa pa dzanja lanu ndi pamphumi panu kuonetsa kuti Yehova anakutulutsani mʼdziko la Igupto ndi dzanja lake lamphamvu.”"},{"book":"Eksodo","chapter":"13","verse":"17","text":"Farao atalola anthu aja kuti atuluke, Mulungu sanawadzeretse njira yodutsa dziko la Afilisti, ngakhale kuti inali yachidule popeza Mulungu anati, “Ngati anthuwa atadzakumana ndi nkhondo angadzakhumudwe ndi kubwerera ku Igupto.”"},{"book":"Eksodo","chapter":"13","verse":"18","text":"Choncho Mulungu anawadzeretsa anthuwo njira yozungulira ya mʼchipululu kulowera ku Nyanja Yofiira. Komabe Aisraeli anatuluka mʼdziko la Igupto atakonzekera nkhondo."},{"book":"Eksodo","chapter":"13","verse":"19","text":"Mose ananyamula mafupa a Yosefe chifukwa Yosefe anawalumbiritsa ana a Israeli. Iye anawawuza kuti, “Mulungu adzabwera ndithu kudzakuthandizani, ndipo mudzanyamule mafupa anga pochoka ku malo ano.”"},{"book":"Eksodo","chapter":"13","verse":"20","text":"Atachoka ku Sukoti anakagona ku Etamu mʼmphepete mwa chipululu."},{"book":"Eksodo","chapter":"13","verse":"21","text":"Nthawi yamasana Yehova amakhala patsogolo pa anthu kuwatsogolera njira ndi chipilala cha mtambo, ndipo usiku Yehova ankawatsogolera ndi chipilala cha moto, kuwawunikira njira kuti athe kuyenda masana ndi usiku."},{"book":"Eksodo","chapter":"13","verse":"22","text":"Usana, chipilala cha mtambo ndi usiku, chipilala cha moto zinali patsogolo kuwatsogolera anthu aja."}]}