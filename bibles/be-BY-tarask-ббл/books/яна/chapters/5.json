{"data":[{"book":"ЯНА","chapter":"5","verse":"1","text":"Пасьля гэтага было сьвята Юдэйскае, і прыйшоў Ісус у Ерусалім."},{"book":"ЯНА","chapter":"5","verse":"2","text":"А ёсьць у Ерусаліме каля Авечае брамы купальня, называная па-Габрэйску Віфезда, якая мела пяць крытых уваходаў;"},{"book":"ЯНА","chapter":"5","verse":"3","text":"у іх ляжала вялікае мноства хворых, сьляпых, кульгавых, сухіх, якія чакалі руху вады;"},{"book":"ЯНА","chapter":"5","verse":"4","text":"бо анёл Гасподні часам сыходзіў у купальню і парушаў ваду; і хто першы ўваходзіў у яе пасьля парушэньня вады, той здаровы рабіўся, на якую б хваробу ні пакутаваў."},{"book":"ЯНА","chapter":"5","verse":"5","text":"Тут быў чалавек, які хварэў трыццаць восем гадоў."},{"book":"ЯНА","chapter":"5","verse":"6","text":"Ісус, угледзеўшы, як ён ляжыць, і даведаўшыся, што ён ляжыць ужо доўгі час, кажа яму: ці хочаш быць здаровым?"},{"book":"ЯНА","chapter":"5","verse":"7","text":"Хворы адказваў Яму: так, Госпадзе; але ня маю чалавека, які апусьціў бы мяне ў купальню, калі парушыцца вада; калі ж я прыходжу, нехта іншы ўжо ўваходзіць раней за мяне."},{"book":"ЯНА","chapter":"5","verse":"8","text":"Ісус кажа яму: устань, вазьмі пасьцель тваю і хадзі."},{"book":"ЯНА","chapter":"5","verse":"9","text":"І той адразу выздаравеў, і ўзяў пасьцель сваю, і пайшоў. Было ж гэта ў дзень суботні."},{"book":"ЯНА","chapter":"5","verse":"10","text":"Пасьля Юдэі казалі ацалёнаму: сёньня субота; не павінен ты браць пасьцель."},{"book":"ЯНА","chapter":"5","verse":"11","text":"Ён адказваў ім: Хто мяне вылечыў, Той мне сказаў: вазьмі пасьцель тваю і хадзі."},{"book":"ЯНА","chapter":"5","verse":"12","text":"У яго спыталіся: хто Той Чалавек, Які сказаў табе: вазьмі пасьцель тваю і хадзі?"},{"book":"ЯНА","chapter":"5","verse":"13","text":"Але ацалёны ня ведаў, хто Ён; бо Ісус зьнік сярод людзей, якія былі на тым месцы."},{"book":"ЯНА","chapter":"5","verse":"14","text":"Потым Ісус спаткаў яго ў храме і сказаў яму: вось, ты стаў здаровы; не грашы болей, каб ня сталася з табою чаго горшага."},{"book":"ЯНА","chapter":"5","verse":"15","text":"Чалавек гэты пайшоў і абвясьціў Юдэям, што Той, Хто ацаліў яго, ёсьць Ісус."},{"book":"ЯНА","chapter":"5","verse":"16","text":"І пачалі Юдэі перасьледаваць Ісуса і намышлялі забіць Яго за тое, што Ён рабіў усе такія дзеі ў суботу."},{"book":"ЯНА","chapter":"5","verse":"17","text":"А Ісус казаў ім: Айцец Мой дагэтуль робіць, і Я раблю."},{"book":"ЯНА","chapter":"5","verse":"18","text":"І яшчэ больш намышлялі забіць Яго Юдэі за тое, што Ён ня толькі парушаў суботу, але і Айцом Сваім называў Бога, робячы Сябе роўным Богу."},{"book":"ЯНА","chapter":"5","verse":"19","text":"На гэта Ісус сказаў: праўду, праўду кажу вам: Сын нічога ня можа тварыць Сам ад Сябе, калі ня ўбачыць, як Айцец творыць: бо, што творыць Ён, тое і Сын творыць таксама."},{"book":"ЯНА","chapter":"5","verse":"20","text":"Бо Айцец любіць Сына і паказвае Яму ўсё, што творыць Сам; і пакажа Яму дзеі большыя за гэтыя, так што вы зьдзівіцеся."},{"book":"ЯНА","chapter":"5","verse":"21","text":"Бо, як Айцец уваскрашае мёртвых і ажыўляе, так і Сын ажыўляе, каго хоча."},{"book":"ЯНА","chapter":"5","verse":"22","text":"Бо Айцец і ня судзіць нікога, а ўвесь суд аддаў Сыну,"},{"book":"ЯНА","chapter":"5","verse":"23","text":"каб усе шанавалі Сына, як шануюць Айца. Хто не шануе Сына, той не шануе і Айца, Які паслаў Яго."},{"book":"ЯНА","chapter":"5","verse":"24","text":"Праўду, праўду кажу вам: хто слухае слова Маё і верыць у Таго, Хто паслаў Мяне, мае жыцьцё вечнае, і на суд ня прыходзіць, а перайшоў ад сьмерці ў жыцьцё."},{"book":"ЯНА","chapter":"5","verse":"25","text":"Праўду, праўду кажу вам: настае час, і настаў ужо, калі мёртвыя пачуюць голас Сына Божага і пачуўшы, ажывуць."},{"book":"ЯНА","chapter":"5","verse":"26","text":"Бо як Айцец мае жыцьцё ў Самім Сабе, так і Сыну даў мець жыцьцё ў Самім Сабе;"},{"book":"ЯНА","chapter":"5","verse":"27","text":"і даў яму ўладу правіць і суд, бо Ён ёсьць Сын Чалавечы."},{"book":"ЯНА","chapter":"5","verse":"28","text":"Ня зьдзіўляйцеся з гэтага: бо настае час, калі ўсе, хто ў магілах, пачуюць голас Сына Божага,"},{"book":"ЯНА","chapter":"5","verse":"29","text":"і выйдуць тыя, што тварылі дабро на ўваскрэсеньне жыцьця, а што ліха чынілі - на ўваскрэсеньне асуды."},{"book":"ЯНА","chapter":"5","verse":"30","text":"Я нічога не магу тварыць Сам ад Сябе. Як чую, так і суджу, і суд Мой справядлівы, бо ня шукаю Маёй волі, а волі Айца, Які паслаў Мяне."},{"book":"ЯНА","chapter":"5","verse":"31","text":"Калі Я сьведчу Сам пра Сябе, дык сьведчаньне Маё ня ёсьць ісьціна:"},{"book":"ЯНА","chapter":"5","verse":"32","text":"ёсьць іншы, хто сьведчыць пра Мяне, і Я ведаю, што ісьціна ёсьць тое сьведчаньне, якім ён сьведчыць пра Мяне;"},{"book":"ЯНА","chapter":"5","verse":"33","text":"вы пасылалі да Яна, і ён засьведчыў пра ісьціну."},{"book":"ЯНА","chapter":"5","verse":"34","text":"А Я вось не ад чалавека прымаю сьведчаньне, а кажу гэта на тое, каб вы ўратаваліся."},{"book":"ЯНА","chapter":"5","verse":"35","text":"Ён быў сьвяцільнік, што гарэў і сьвяціў; а вы хацелі якісь час парадавацца пры сьвятле ягоным."},{"book":"ЯНА","chapter":"5","verse":"36","text":"Але Я маю сьведчаньне большае за Янавае: бо дзеі, якія Айцец даў мне зьдзейсьніць, самыя дзеі гэтыя, якія Я чыню, сьведчаць пра Мяне, што Айцец паслаў Мяне."},{"book":"ЯНА","chapter":"5","verse":"37","text":"І Айцец, Які паслаў Мяне, сам засьведчыў пра Мяне. А вы ні голасу Ягонага ніколі ня чулі, ні аблічча Ягонага ня бачылі,"},{"book":"ЯНА","chapter":"5","verse":"38","text":"і ня маеце слова Ягонага, каб яно былося ў вас, бо ня верыце вы Таму, Каго Ён паслаў."},{"book":"ЯНА","chapter":"5","verse":"39","text":"Дасьледуйце Пісаньні, бо вы думаеце празь іх мець жыцьцё вечнае: а яны ж сьведчаць пра Мяне."},{"book":"ЯНА","chapter":"5","verse":"40","text":"Але вы ня хочаце прыйсьці да Мяне, каб мець жыцьцё."},{"book":"ЯНА","chapter":"5","verse":"41","text":"Ня прымаю славы ад людзей,"},{"book":"ЯНА","chapter":"5","verse":"42","text":"але ведаю вас: вы ня маеце ў сабе любові да Бога."},{"book":"ЯНА","chapter":"5","verse":"43","text":"Я прыйшоў у імя Айца Майго, і ня прымаеце Мяне; а калі нехта іншы прыйдзе ў імя сваё, яго прымеце."},{"book":"ЯНА","chapter":"5","verse":"44","text":"Як вы можаце верыць, калі адзін ад аднаго прымаеце славу, а славы, якая ад адзінага Бога, ня шукаеце?"},{"book":"ЯНА","chapter":"5","verse":"45","text":"Ня думайце, што Я буду вінаваціць вас перад Айцом: ёсьць на вас скаржнік Майсей, на якога вы спадзеяцеся."},{"book":"ЯНА","chapter":"5","verse":"46","text":"Бо калі б вы верылі Майсею, дык паверылі б і Мне, бо ён пісаў пра Мяне."},{"book":"ЯНА","chapter":"5","verse":"47","text":"А калі ягоным пісаньням ня верыце, - як паверыце Маім словам?"}]}