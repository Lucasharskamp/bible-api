{"data":[{"book":"1 Tesszalonika","chapter":"4","verse":"1","text":"Továbbá pedig kérünk titeket, atyámfiai, és intünk az Úr Jézusban, hogy amint tőlünk tanultátok, hogy mi módon kell Istennek tetsző módon élnetek, ebben egyre előbbre jussatok."},{"book":"1 Tesszalonika","chapter":"4","verse":"2","text":"Mert tudjátok, hogy milyen parancsolatokat adtunk nektek az Úr Jézus által."},{"book":"1 Tesszalonika","chapter":"4","verse":"3","text":"Mert az az Isten akarata, hogy szentté legyetek: tartózkodjatok a paráznaságtól,"},{"book":"1 Tesszalonika","chapter":"4","verse":"4","text":"mindenki szentül és tisztességesen éljen feleségével,"},{"book":"1 Tesszalonika","chapter":"4","verse":"5","text":"nem a kívánság szenvedélyével, mint a pogányok, akik nem ismerik Istent."},{"book":"1 Tesszalonika","chapter":"4","verse":"6","text":"Senki se lépje át a törvényt, és ne károsítsa meg atyafiát, mert megítéli az Úr mindezeket, amint már mondtuk is nektek, és bizonyságot tettünk erről."},{"book":"1 Tesszalonika","chapter":"4","verse":"7","text":"Mert nem tisztátalanságra, hanem szentségre hívott el minket Isten."},{"book":"1 Tesszalonika","chapter":"4","verse":"8","text":"Aki azért ezeket megveti, nem embert vet meg, hanem az Istent, aki Szentlelkét is adja nektek."},{"book":"1 Tesszalonika","chapter":"4","verse":"9","text":"Az atyafiúi szeretetről pedig nem is szükséges írnom nektek, mert titeket Isten maga tanított meg arra, hogy egymást szeressétek."},{"book":"1 Tesszalonika","chapter":"4","verse":"10","text":"Sőt gyakoroljátok is ezt minden atyafi iránt, akik Macedóniában vannak. Kérünk is titeket, atyámfiai, hogy jussatok ebben előbbre."},{"book":"1 Tesszalonika","chapter":"4","verse":"11","text":"Becsületbeli dolognak tartsátok, hogy csendes életet folytassatok, saját dolgaitokkal törődjetek, és saját kezetekkel dolgozzatok, amint ezt meghagytuk nektek."},{"book":"1 Tesszalonika","chapter":"4","verse":"12","text":"A kívülállókkal tisztességesen viselkedjetek, és ne szoruljatok rá senkire."},{"book":"1 Tesszalonika","chapter":"4","verse":"13","text":"Nem akarjuk, atyámfiai, hogy tudatlanok legyetek azok felől, akik elhunytak, és úgy gyászoljatok, mint a többiek, akiknek nincs reménységük."},{"book":"1 Tesszalonika","chapter":"4","verse":"14","text":"Mert ahogyan hisszük, hogy Jézus meghalt és feltámadt, úgy Isten maga mellé veszi az elhunytakat Jézus által, vele együtt."},{"book":"1 Tesszalonika","chapter":"4","verse":"15","text":"Mert ezt az Úr szavával mondjuk nektek, hogy mi, akik élünk, akik megmaradunk az Úr eljöveteléig, nem előzzük meg azokat, akik már elhunytak."},{"book":"1 Tesszalonika","chapter":"4","verse":"16","text":"Mert maga az Úr riadóval, arkangyal szózatával és isteni harsonával leszáll a mennyből, és akkor feltámadnak először azok, akik a Krisztusban elhunytak."},{"book":"1 Tesszalonika","chapter":"4","verse":"17","text":"Azután mi, akik élünk, akik megmaradunk, elragadtatunk azokkal együtt felhőn keresztül a magasba az Úr elé, és így mindenkor az Úrral leszünk."},{"book":"1 Tesszalonika","chapter":"4","verse":"18","text":"Vigasztaljátok tehát egymást ezekkel a szavakkal."}]}