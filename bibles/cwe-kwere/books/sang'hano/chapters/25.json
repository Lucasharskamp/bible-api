{"data":[{"book":"Sang'hano","chapter":"25","verse":"1","text":"Vizifosile siku tatu Fesito kufika muna umkowa, kasegela kulawa Kaisaliya, kahita Yelusalemu."},{"book":"Sang'hano","chapter":"25","verse":"2","text":"Mkulu wa Nhambiko ya Mulungu na walangulizi wa Wayahudi wagala masitaka ya Paulo. Wamulamba Fesito"},{"book":"Sang'hano","chapter":"25","verse":"3","text":"yawadeng'heleze kwa kumgala Paulo Yelusalemu, kwaviya wakala wailungile kumkoma yang'hali muna inzila."},{"book":"Sang'hano","chapter":"25","verse":"4","text":"Fesito kewedika, “Paulo kezasigala muna ichifungo kuja Kaisaliya na niye mwenyewo nizahita uko lusita ludodo lukwiza."},{"book":"Sang'hano","chapter":"25","verse":"5","text":"Walekeni walangulizi wenu wahite uko Kaisaliya hamwe na niye, walave masitaka yawo hachanya yake one katenda chochose chihile.”"},{"book":"Sang'hano","chapter":"25","verse":"6","text":"Fesito kakala nawo zaidi ya siku nane hebu longo hamwe nawo, maabaho kahita Kaisaliya. Siku isondelele kakala hasi kuna ichitala cha nhaguso na kalagiliza Paulo yengizigwe mgati."},{"book":"Sang'hano","chapter":"25","verse":"7","text":"Paulo viyafikile, Wayahudi wezile kulawa Yelusalemu wema habehi yake na wandusa kulava malongelezo mengi yazamile, hawayadahile kuyalagusa kuwa kweli."},{"book":"Sang'hano","chapter":"25","verse":"8","text":"Mbali Paulo kaigombela mwenyewo, “Sibanange mbuli hachanyha ha Yamalagilizo ya Wayahudi hebu hachanyha ha kaye ya Mulungu hebu hachanyha ha mfalume wa isi ya Loma.”"},{"book":"Sang'hano","chapter":"25","verse":"9","text":"Mbali Fesito kalonda yawadeng'heleze Wayahudi, ivo kamuuza Paulo, “Vino kodaha kuhita Yelusalemu muladi ugezigwe haulongozi hangu kwa masitaka yano?”"},{"book":"Sang'hano","chapter":"25","verse":"10","text":"Paulo kamwidika, “Niye nokwima hano haichitala cha mfalume wa isi ya Loma, nolondeka nilongelezigwe hano. Sitendile bule chinhu chihile chochose kwa Wayahudi fana weye mwenyewo viuyamanya yano vinogile."},{"book":"Sang'hano","chapter":"25","verse":"11","text":"One nahabananga na kutenda chinhu chihile chochinilonda nikomigwe, silema bule. Mbali one kuna shitaka da uvwizi kwasakanya muna yamakono yawo. Nolamba mfalume wa isi ya Loma yanitegeleze.”"},{"book":"Sang'hano","chapter":"25","verse":"12","text":"Maabaho Fesito viyakomeleze kulonga na wanhu wa chitala, kedika, “Kolonda kuhita kwa Mkulu wa Loma, haya kwizahita kwa mfalume wa isi ya Loma!”"},{"book":"Sang'hano","chapter":"25","verse":"13","text":"Vizifosile siku ndodo, mfalume Agilipa na Benike weza Kaisaliya kumulamsa Fesito."},{"book":"Sang'hano","chapter":"25","verse":"14","text":"Viwakalile uko kwa siku nyingi, Fesito kamulongela mfalume mbuli za Paulo, kalonga, “Kabahano munhu imwe yalekigwe muna ichifungo na Felisi,"},{"book":"Sang'hano","chapter":"25","verse":"15","text":"na vinihitile Yelusalemu wakulu wa nhambiko wa Chiyahudi na walala wamulongeleza na wanilamba nimtaguse."},{"book":"Sang'hano","chapter":"25","verse":"16","text":"Mbali niye niwedika kuwa siyo chihendo cha Waloma kumulava munhu yatagusigwe, yang'hali msitaka hanaiting'hana na msitaki wake na kutogoliligwa kwiigombela kwa yamasitaka yayo."},{"book":"Sang'hano","chapter":"25","verse":"17","text":"Viwezile hano hamwe na niye, sikalame bule mbali siku isondelele nikala muna ichitala na kulagiliza munhu ino yagaligwe mgati."},{"book":"Sang'hano","chapter":"25","verse":"18","text":"Watagusa wake wema, mbali hawalavile malongelezo yehile fana vinigesile."},{"book":"Sang'hano","chapter":"25","verse":"19","text":"Mbali wakala na mbuza zimwenga muna inzila ya kumsondelela Mulungu yawo wenyewo na muna zimbuli za munhu imwe yatangigwe Yesu, yoyakalile kadanganika, mbali Paulo kagong'onda kuwa ngima."},{"book":"Sang'hano","chapter":"25","verse":"20","text":"Sidimanyile dakutenda kusonhela mbuli iyo, ivo nimuuza Paulo fana kolonda kuhita kwinhaguso kuichitala kuja Yelusalemu, kwa ichimu cha malongelezo yayo."},{"book":"Sang'hano","chapter":"25","verse":"21","text":"Mbali Paulo kakanha lufaa, kalamba yakalizigwe na yamuleke mfalume wa isi ya Loma yalamule mbuli iyo. Ivo nilagiliza yakalizigwe mbaka vondaningale kwa mfalume wa isi ya Loma.”"},{"book":"Sang'hano","chapter":"25","verse":"22","text":"Agilipa kamulongela Fesito, “Niye mwenyewo nolonda nimtegeleze munhu ino.”"},{"book":"Sang'hano","chapter":"25","verse":"23","text":"Siku isondelele Agilipa na Benike weza kwa ng'henze, wengila hanhu ha kutegelezela mbuli, hamwe na wakulu wa wakalizi na walangulizi wa dibululu. Fesito kalagiliza Paulo yagaligwe hanhu baho."},{"book":"Sang'hano","chapter":"25","verse":"24","text":"Fesito kalonga, “Mfalume Agilipa na wose mwili hano hamwe na cheye, momuwona munhu ino. Kaye yose ya Wayahudi, hano na kuja Yelusalemu wanilamba kwa kuguta nyangi kuwa halondeka kuwa mgima kaidi."},{"book":"Sang'hano","chapter":"25","verse":"25","text":"Mbali niye siwonile kuwa katenda jojose dihile dodimtenda yakomigwe. Paulo mwenyewo kakanha lufaa kwa Mkulu wa Loma, nilamula kumgala Loma."},{"book":"Sang'hano","chapter":"25","verse":"26","text":"Mbali niye kwa mbuli yake nabule chinhu cha kweli cha kumwandikila Imkulu. Ivo nimgala hano haulongozi wako weye mfalume Agilipa, muladi uhakomeleza kulola goya nidahe kuwa na chinhu cha kwandika."},{"book":"Sang'hano","chapter":"25","verse":"27","text":"Kwaviya nogesa havinogile bule kumgala mfungwa bila kulagusa chiyabanange.”"},{"book":"Sang'hano","chapter":"25","verse":"1","text":"Vizifosile siku tatu Fesito kufika muna umkowa, kasegela kulawa Kaisaliya, kahita Yelusalemu."},{"book":"Sang'hano","chapter":"25","verse":"2","text":"Mkulu wa Nhambiko ya Mulungu na walangulizi wa Wayahudi wagala masitaka ya Paulo. Wamulamba Fesito"},{"book":"Sang'hano","chapter":"25","verse":"3","text":"yawadeng'heleze kwa kumgala Paulo Yelusalemu, kwaviya wakala wailungile kumkoma yang'hali muna inzila."},{"book":"Sang'hano","chapter":"25","verse":"4","text":"Fesito kewedika, “Paulo kezasigala muna ichifungo kuja Kaisaliya na niye mwenyewo nizahita uko lusita ludodo lukwiza."},{"book":"Sang'hano","chapter":"25","verse":"5","text":"Walekeni walangulizi wenu wahite uko Kaisaliya hamwe na niye, walave masitaka yawo hachanya yake one katenda chochose chihile.”"},{"book":"Sang'hano","chapter":"25","verse":"6","text":"Fesito kakala nawo zaidi ya siku nane hebu longo hamwe nawo, maabaho kahita Kaisaliya. Siku isondelele kakala hasi kuna ichitala cha nhaguso na kalagiliza Paulo yengizigwe mgati."},{"book":"Sang'hano","chapter":"25","verse":"7","text":"Paulo viyafikile, Wayahudi wezile kulawa Yelusalemu wema habehi yake na wandusa kulava malongelezo mengi yazamile, hawayadahile kuyalagusa kuwa kweli."},{"book":"Sang'hano","chapter":"25","verse":"8","text":"Mbali Paulo kaigombela mwenyewo, “Sibanange mbuli hachanyha ha Yamalagilizo ya Wayahudi hebu hachanyha ha kaye ya Mulungu hebu hachanyha ha mfalume wa isi ya Loma.”"},{"book":"Sang'hano","chapter":"25","verse":"9","text":"Mbali Fesito kalonda yawadeng'heleze Wayahudi, ivo kamuuza Paulo, “Vino kodaha kuhita Yelusalemu muladi ugezigwe haulongozi hangu kwa masitaka yano?”"},{"book":"Sang'hano","chapter":"25","verse":"10","text":"Paulo kamwidika, “Niye nokwima hano haichitala cha mfalume wa isi ya Loma, nolondeka nilongelezigwe hano. Sitendile bule chinhu chihile chochose kwa Wayahudi fana weye mwenyewo viuyamanya yano vinogile."},{"book":"Sang'hano","chapter":"25","verse":"11","text":"One nahabananga na kutenda chinhu chihile chochinilonda nikomigwe, silema bule. Mbali one kuna shitaka da uvwizi kwasakanya muna yamakono yawo. Nolamba mfalume wa isi ya Loma yanitegeleze.”"},{"book":"Sang'hano","chapter":"25","verse":"12","text":"Maabaho Fesito viyakomeleze kulonga na wanhu wa chitala, kedika, “Kolonda kuhita kwa Mkulu wa Loma, haya kwizahita kwa mfalume wa isi ya Loma!”"},{"book":"Sang'hano","chapter":"25","verse":"13","text":"Vizifosile siku ndodo, mfalume Agilipa na Benike weza Kaisaliya kumulamsa Fesito."},{"book":"Sang'hano","chapter":"25","verse":"14","text":"Viwakalile uko kwa siku nyingi, Fesito kamulongela mfalume mbuli za Paulo, kalonga, “Kabahano munhu imwe yalekigwe muna ichifungo na Felisi,"},{"book":"Sang'hano","chapter":"25","verse":"15","text":"na vinihitile Yelusalemu wakulu wa nhambiko wa Chiyahudi na walala wamulongeleza na wanilamba nimtaguse."},{"book":"Sang'hano","chapter":"25","verse":"16","text":"Mbali niye niwedika kuwa siyo chihendo cha Waloma kumulava munhu yatagusigwe, yang'hali msitaka hanaiting'hana na msitaki wake na kutogoliligwa kwiigombela kwa yamasitaka yayo."},{"book":"Sang'hano","chapter":"25","verse":"17","text":"Viwezile hano hamwe na niye, sikalame bule mbali siku isondelele nikala muna ichitala na kulagiliza munhu ino yagaligwe mgati."},{"book":"Sang'hano","chapter":"25","verse":"18","text":"Watagusa wake wema, mbali hawalavile malongelezo yehile fana vinigesile."},{"book":"Sang'hano","chapter":"25","verse":"19","text":"Mbali wakala na mbuza zimwenga muna inzila ya kumsondelela Mulungu yawo wenyewo na muna zimbuli za munhu imwe yatangigwe Yesu, yoyakalile kadanganika, mbali Paulo kagong'onda kuwa ngima."},{"book":"Sang'hano","chapter":"25","verse":"20","text":"Sidimanyile dakutenda kusonhela mbuli iyo, ivo nimuuza Paulo fana kolonda kuhita kwinhaguso kuichitala kuja Yelusalemu, kwa ichimu cha malongelezo yayo."},{"book":"Sang'hano","chapter":"25","verse":"21","text":"Mbali Paulo kakanha lufaa, kalamba yakalizigwe na yamuleke mfalume wa isi ya Loma yalamule mbuli iyo. Ivo nilagiliza yakalizigwe mbaka vondaningale kwa mfalume wa isi ya Loma.”"},{"book":"Sang'hano","chapter":"25","verse":"22","text":"Agilipa kamulongela Fesito, “Niye mwenyewo nolonda nimtegeleze munhu ino.”"},{"book":"Sang'hano","chapter":"25","verse":"23","text":"Siku isondelele Agilipa na Benike weza kwa ng'henze, wengila hanhu ha kutegelezela mbuli, hamwe na wakulu wa wakalizi na walangulizi wa dibululu. Fesito kalagiliza Paulo yagaligwe hanhu baho."},{"book":"Sang'hano","chapter":"25","verse":"24","text":"Fesito kalonga, “Mfalume Agilipa na wose mwili hano hamwe na cheye, momuwona munhu ino. Kaye yose ya Wayahudi, hano na kuja Yelusalemu wanilamba kwa kuguta nyangi kuwa halondeka kuwa mgima kaidi."},{"book":"Sang'hano","chapter":"25","verse":"25","text":"Mbali niye siwonile kuwa katenda jojose dihile dodimtenda yakomigwe. Paulo mwenyewo kakanha lufaa kwa Mkulu wa Loma, nilamula kumgala Loma."},{"book":"Sang'hano","chapter":"25","verse":"26","text":"Mbali niye kwa mbuli yake nabule chinhu cha kweli cha kumwandikila Imkulu. Ivo nimgala hano haulongozi wako weye mfalume Agilipa, muladi uhakomeleza kulola goya nidahe kuwa na chinhu cha kwandika."},{"book":"Sang'hano","chapter":"25","verse":"27","text":"Kwaviya nogesa havinogile bule kumgala mfungwa bila kulagusa chiyabanange.”"}]}