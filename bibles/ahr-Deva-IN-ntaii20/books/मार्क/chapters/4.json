{"data":[{"book":"मार्क","chapter":"4","verse":"1","text":"परत येशु गालील समुद्रना काठवर उपदेश करू लागना, अनी त्यानाजोडे लोकेसनी ईतली मोठी गर्दी जमनी की, तो एक नावमा जाईन बसना अनी सर्व लोके समुद्रना काठवर उभा व्हतात."},{"book":"मार्क","chapter":"4","verse":"2","text":"दृष्टांत ४:२ दृष्टांत म्हणजे स्वर्गमाधल्या गोष्टीसले त्यासले जगीक दृष्टांत देनं दिसन बऱ्याच गोष्टी शिकाडु लागना अनी आपला उपदेशमा तो त्यासले बोलना;"},{"book":"मार्क","chapter":"4","verse":"3","text":"“ऐका! एक शेतकरी पेरणी कराकरता गया."},{"book":"मार्क","chapter":"4","verse":"4","text":"तो पेरणी करी राहिंता तवय काही दाना वाटवर पडनात त्यासले पक्षीसनी ईसन खाई टाकं."},{"book":"मार्क","chapter":"4","verse":"5","text":"काही दाना खडकाळ जमीनवर पडणात त्या लवकर उगनात पण तठे जास्त खालपावत माटी नव्हती म्हणीन त्यासले मुळकांड्याच वन्यात नहीत."},{"book":"मार्क","chapter":"4","verse":"6","text":"अनी जवय, सुर्य उगना तवय त्यासले ऊन लागनं अनं त्या सुकाई गयात."},{"book":"मार्क","chapter":"4","verse":"7","text":"काही दाना काटेरी झुडपसमा पडनात. त्या उगनात पण काटेरी झुडूप इतलं वाढनं की, त्या पिकले वाढुच दिधं नही म्हणीन पिक काय वनं नही."},{"book":"मार्क","chapter":"4","verse":"8","text":"काही दाना चांगली जमीनवर पडनात त्या उगनात, मोठा व्हईसन त्याले चांगलं पिक वनं; म्हणजे कोठे तिसपट, कोठे साठपट, तर कोठे शंभरपट पिक वनं.”"},{"book":"मार्क","chapter":"4","verse":"9","text":"मंग येशु बोलना, “ज्याले कान शे, तो ऐको!”"},{"book":"मार्क","chapter":"4","verse":"10","text":"मंग जवय येशु एकटा व्हता, तवय त्याना बारा शिष्य अनं बाकीना शिष्यसनी त्याले ईचारं, दृष्टांतना अर्थ काय शे."},{"book":"मार्क","chapter":"4","verse":"11","text":"तवय येशुनी त्यासले उत्तर दिधं, “देवराज्यना रहस्यनी माहिती करी लेवानी तुमले मोकळीक शे,” पण ज्या देवराज्यना बाहेर शेतस त्यासले सर्वकाही दृष्टांत दिसनच सांगनं पडी."},{"book":"मार्क","chapter":"4","verse":"12","text":"“त्या लोके डोयासघाई दखतीन;"},{"book":"मार्क","chapter":"4","verse":"13","text":"येशु आखो त्यासले बोलना, “तुमले या दृष्टांतना अर्थ नही समजना? तर, सर्व दृष्टांत कशा समजतीन?"},{"book":"मार्क","chapter":"4","verse":"14","text":"शेतकरी पेरस ते देवनं वचन शे."},{"book":"मार्क","chapter":"4","verse":"15","text":"काही लोके पाय वाटनामायक शेतस अनी त्या दाना म्हणजे देवनं वचन, त्यासना कानवर वचन पडस नही पडस तोच सैतान येस अनी त्यासना मनमा पेरेल वचनले हिराई लेस."},{"book":"मार्क","chapter":"4","verse":"16","text":"खडकाळ जमीनवर पेरेल दाना म्हणजे आनंदमा देवनं वचन स्विकारनारा लोके, खडकाळ जमीनवर पेरेल रोपटासले खालपावत मूळ धरता येस नही. तसा या लोकसना मनमा देवनं वचन खोलवर जाऊ शकस नही."},{"book":"मार्क","chapter":"4","verse":"17","text":"त्या रोपे वाढतस पण त्यासना मुळंच निंघतस नही म्हणीन त्या जास्त काळ टिकतस नही, देवनं वचनना स्विकार करामुये त्यासनावर संकटे येवाले लागनात, त्यासना छळ होऊ लागना म्हणजे त्या अडखळाले लागतस."},{"book":"मार्क","chapter":"4","verse":"18","text":"काही लोके काटेरी झुडपसमा पेरेलनामायक शेतस म्हणजे त्या देवना वचन ऐकतस,"},{"book":"मार्क","chapter":"4","verse":"19","text":"पण लवकरच त्यासले संसारनी चिंता, पैसानी चिंता अनं इतर गोष्टीसना लोभ त्यासले भुरळ पाडस अनी त्यासना मनमधला देवना वचननी वाढ व्हस नही अनी त्यासले ते बिनकामनं करी टाकस."},{"book":"मार्क","chapter":"4","verse":"20","text":"त्यानापेक्षा ज्या चांगली जमीननामायक शेतस की, ज्या देवनं वचन ऐकीन त्याना स्विकार करतस ह्याच लोके तिसपट, साठपट अनं शंभरपट पिक देतस.”"},{"book":"मार्क","chapter":"4","verse":"21","text":"मंग येशुनी त्यासले ईचारं, “दिवा लाईसन चंपानाखाल किंवा खाटना खाल ठेवाकरता लावतस का? त्याना उजेड पडाले पाहिजे म्हणीसन त्याले दिवठणीवर ठेवाकरता लावतस की नही?"},{"book":"मार्क","chapter":"4","verse":"22","text":"४:२२ मत्तय १०:२६; लूक १२:२ज्या देवराज्यना रहस्य तुमले आज गुप्त वाटतस, त्या आज नही सकाय तुमनासमोर उघड व्हईच, ह्यानी खात्री बाळगा.”"},{"book":"मार्क","chapter":"4","verse":"23","text":"“ज्यासले ऐकाले कान शेतस, त्यासनी ऐकी ल्या!”"},{"book":"मार्क","chapter":"4","verse":"24","text":"परत येशुनी त्यासले सांगं, “तुम्हीन जे ऐकतस ते नीट ध्यानमा ल्या, ज्या नियमतीन तुम्हीन न्याय करशात, त्याच नियमघाई देव तुमना न्याय करी अनी त्यानापेक्षा बी वाईट करी."},{"book":"मार्क","chapter":"4","verse":"25","text":"४:२५ मत्तय १३:१२; २५:२९; लूक १९:२६कारण ज्यानाजोडे शे, त्याले अजुन भेटी अनी ज्यानाकडे नही शे, त्यानाकडे जे व्हई, ते पण त्यानाकडतीन काढी लेतीन.”"},{"book":"मार्क","chapter":"4","verse":"26","text":"आखो येशु बोलना, “देवनं राज्य अस शे की, जसं एक शेतकरीनी वावरमा पेरणी करी."},{"book":"मार्क","chapter":"4","verse":"27","text":"अनी पिक येवाकरता त्यानी काहीच करं नही फक्त रातले झोपे, सकायले ऊठे, पण इकडे वावरमा पिक उगनं, ते कश उगनं, हाई त्याले समजणं नही."},{"book":"मार्क","chapter":"4","verse":"28","text":"जमीनमा आपोआप पिक उगस, पहिले अंकुर मंग कणीस, मंग कंससमा दाणा भरावतस."},{"book":"मार्क","chapter":"4","verse":"29","text":"अस पिक तयार व्हवानंतर कापणीनी येळ येस तवय शेतकरी ईळा लावस.”"},{"book":"मार्क","chapter":"4","verse":"30","text":"आखो येशु बोलना, “मी देवना राज्यले कसानी उपमा देऊ?” “कोणता दृष्टांत सांगीसन त्यानं वर्णन करू?"},{"book":"मार्क","chapter":"4","verse":"31","text":"देवनं राज्य हाई मोहरीना दाणाना मायक शे, जो जमीनमा पेरणारा दानासमा पृथ्वीवरला सर्वात धाकला दाना ऱ्हास."},{"book":"मार्क","chapter":"4","verse":"32","text":"तरी पण पेरा नंतर तो जवय उगस तवय बाकीना रोपटास पेक्षा त्यान्या फांद्या ईतल्या मोठ्या वाढतस की, त्याना फांद्यावर सावलीमा पक्षीपण घरटा बांधीसन राहतस.”"},{"book":"मार्क","chapter":"4","verse":"33","text":"त्यासनी समजी लेवानी क्षमता ध्यानमा लिसन त्यानी त्यासले बराच दृष्टांत सांगीन संदेश दिधा."},{"book":"मार्क","chapter":"4","verse":"34","text":"लोकससंगे जवय तो शिकाडे तवय तो दृष्टांत सांगीसनच शिकाडे, एकांतमा तो त्याना शिष्यसले सर्व दृष्टांत समजाडीसन सांगे."},{"book":"मार्क","chapter":"4","verse":"35","text":"त्याच दिन संध्याकाय व्हवावर येशुनी शिष्यसले सांगं, “आपण समुद्रना पलीकडे जाऊ.”"},{"book":"मार्क","chapter":"4","verse":"36","text":"मंग लोकसले सोडीन तो जी नाववर बशेल व्हता त्याच नावमा त्याना शिष्य त्याले संगे लई गयात. त्यासनासंगे बाकिन्या नावपण व्हत्यात."},{"book":"मार्क","chapter":"4","verse":"37","text":"थोडा येळमा मोठं वादय सुरू व्हयनं अनं मोठं-मोठल्या लाटा नाववर आदळाले लागनात. त्यामुये नावमा पाणी भराले लागनं."},{"book":"मार्क","chapter":"4","verse":"38","text":"येशु नावना मांगला बाजुले उशीवर डोकं ठिन गाड झोपेल व्हता, तवय शिष्यसनी त्याले ऊठाडं अनी त्या बोलनात, “गुरजी आपण सर्वाजन मरी जासुत ह्यानी तुमले चिंता नही का?”"},{"book":"मार्क","chapter":"4","verse":"39","text":"तवय येशु ऊभा राहिना, त्यानी वादयले आज्ञा करी, “शांत व्हई जा!” अनी लाटासले तो बोलना, “थांबी जाय,” तवय वादय बंद व्हई गयं अनी शांतता पसरी गयी."},{"book":"मार्क","chapter":"4","verse":"40","text":"येशुनी शिष्यसले ईचारं, “तुम्हीन ईतला का बरं घाबरी जातस? तुमले अजुन बी ईश्वास नही का?”"},{"book":"मार्क","chapter":"4","verse":"41","text":"मंग शिष्य भलताच घाबरी गयात अनी एकमेकसले सांगु लागनात, “हाऊ शे तरी कोण? वादय अनी लाटा या पण ह्यानी आज्ञा पाळतस!”"}]}