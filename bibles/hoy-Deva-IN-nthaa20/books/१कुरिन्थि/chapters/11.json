{"data":[{"book":"१ कुरिन्थि","chapter":"11","verse":"1","text":"ह्यांग ना मसीह अन्द अनुकरण माळतीन, हांग अच नीव भी नांद अनुकरण माळी."},{"book":"१ कुरिन्थि","chapter":"11","verse":"2","text":"हे वार्टुरा अदिक आकतींगेरा, ना नीम्द बळाई माळतीन कि सप्पा मातगोळ दा नीव नानी याद माळतीर; अदिक जो शिक्षागोळ इक ना नीमी सौप्सदीन, अदुर्द पालन माळतीर."},{"book":"१ कुरिन्थि","chapter":"11","verse":"3","text":"लेकीन ना चाहासतीन कि नीव ईद जान्स कोमी कि हर ऊंद गंळ्स उन ताल्ला मसीह हुन, अदिक आर्त इन ताल्ला गंळ्स हुन, अदिक मसीह अन्द ताल्ला परमेश्वर हुन."},{"book":"१ कुरिन्थि","chapter":"11","verse":"4","text":"जो गंळ्स ताल्ला होचकु प्रार्थना या परमेश्वर उन दी टु बातणी कोळतान, आव तान ताल्ला अन्द अपमान माळतान."},{"book":"१ कुरिन्थि","chapter":"11","verse":"5","text":"लेकीन जो आर्त ताल्ला तेरूकु प्रार्थना या परमेश्वर उन दी टु बातणी कोळतार, आक तान ताल्ला अन्द अपमान माळतार, यतिकी आक हिंग आर्त इन घाई आर आकिन ताल्ला मुंडन माळकु आग्याद."},{"book":"१ कुरिन्थि","chapter":"11","verse":"6","text":"अगर आर्त ओढ़नी देल शेरग्या हाकालुर रा चुट्टी भी कळ्द बुळुल; अगर आर्त इन साटी चुट्टी कळसुसोद या मुंडन माळसुसोद शरम इन मात आद, रा ओढ़नी देल शेरग्या हाकुल."},{"book":"१ कुरिन्थि","chapter":"11","verse":"7","text":"हा, गंळ्स उक तान ताल्ला होच्चोद बराबर ईलच, यतिकी आव परमेश्वर उन स्वरूप अदिक महिमा हुन; लेकीन आर्त रा गंळ्स उन महिमा हुळ."},{"book":"१ कुरिन्थि","chapter":"11","verse":"8","text":"यतिकी गंळ्स आर्तेर देल आगीदील, लेकीन आर्त गंळ्स देल आग्यार;"},{"book":"१ कुरिन्थि","chapter":"11","verse":"9","text":"अदिक गंळ्स आर्त इन साटी माळकु आगीदील, लेकीन आर्त गंळ्स उन साटी माळकु आग्यार."},{"book":"१ कुरिन्थि","chapter":"11","verse":"10","text":"ई कारण अदिक स्वर्गदूतगोळ्द कारण आर्त इक जरूरी आद कि अधिकार इन चिन्ह सम्सकु तान ताल्ला मा ईटुल."},{"book":"१ कुरिन्थि","chapter":"11","verse":"11","text":"तरी भी, प्रभु दा एकता अन्द कारण, आर्त बिना गंळ्स उन अलग ईलच अदिक गंळ्स उन बिना आर्त अलग ईलच."},{"book":"१ कुरिन्थि","chapter":"11","verse":"12","text":"यतिकी ह्यांग आर्त गंळ्स देल आर, हांग अच गंळ्स आर्त इन द्वारा जनम ताकोमतान; लेकीन सप्पा वस्तुगोळ परमेश्वर उन द्वारा बंदाद."},{"book":"१ कुरिन्थि","chapter":"11","verse":"13","text":"नीव खुद अच बिचार माळी, येन आर्त इक बिना शेरग्या देल परमेश्वर से प्रार्थना माळोद शोभा कोळतद?"},{"book":"१ कुरिन्थि","chapter":"11","verse":"14","text":"येन स्वाभाविक रीति देल भी नीव जान्सालीर कि अगर गंळ्स ऊद्द चुट्टी ईटुल, रा आऊन साटी अपमान आद."},{"book":"१ कुरिन्थि","chapter":"11","verse":"15","text":"लेकीन अगर आर्त ऊद्द चुट्टी ईरूल रा आक इक शोभा कोळतद यतिकी चुट्टी आक इक शेरग्या हाक्‍कोर साटी कोटकु आग्याव."},{"book":"१ कुरिन्थि","chapter":"11","verse":"16","text":"लेकीन अगर यावारा झगळा माळोद चाहस्यान, रा ईद जान्स कोमुल कि ना नाम्द अदिक ना परमेश्वर उन मंडलीगोळ्द हिंग रीति आद."},{"book":"१ कुरिन्थि","chapter":"11","verse":"17","text":"याग नीव परमेश्वर उन आराधना माळोर साटी जमा आगतीर. रा ईद आग्या कोळतेला ना नीम्द ईज्जत माळालीन, इदुरसाटी कि नीम जमा आगदुर देल भलाई आगाल्द, लेकीन नुसक्यान आगतद."},{"book":"१ कुरिन्थि","chapter":"11","verse":"18","text":"यतिकी पयला रा ना ईद केळतीन, कि याग नीव मंडली दा जमा आगतीर रा नीम दा फूट बिळतद, अदिक ना ईदुर मा थ्वाळा-थ्वाळा विश्वास भी माळतीन."},{"book":"१ कुरिन्थि","chapter":"11","verse":"19","text":"यतिकी गुटबन्दी भी नीम दा जरूरी ईतीदाद, इदुरसाटी कि जो लॉकुर नीम दा सही आर आंदुर प्रगट आगेगुल."},{"book":"१ कुरिन्थि","chapter":"11","verse":"20","text":"इदुरसाटी नीव जो ऊंद जागा दा जमा आगतीर रा ईदुर मतलब प्रभु-भोज तिनोर साटी आल्लच,"},{"book":"१ कुरिन्थि","chapter":"11","verse":"21","text":"यतिकी तिनोद समय ऊंद मंळसा दुसरा मंळसा से पयला तान भोज तिन कोमतान, ई प्रकार यावारा रा हस्तकु ईरतान अदिक यावारा मस्त आगेगतान."},{"book":"१ कुरिन्थि","chapter":"11","verse":"22","text":"येन तिनोद-कुडोद साटी नीम्द मान्ना हैलेच? या परमेश्वर उन मंडली अक तुच्छ जान्सतीर, अदिक यार्द हात्‍ती हैलेच आंदरी शर्मिंदा माळतीर? ना नीम से येन अनाईन? येन ई मात दा नीम्द प्रशंसा माळाईन? ईला, ना प्रशंसा माळालीन."},{"book":"१ कुरिन्थि","chapter":"11","verse":"23","text":"यतिकी ईद शिक्षा नानी जो प्रभु दी टु सिक्त, अदिक ना नीम दी भी पहुचुस बुटीन कि प्रभु यीशु या ईळ्लक आव हुळसुस्कु आगीदुन, रोट्टी ताकोंडुन,"},{"book":"१ कुरिन्थि","chapter":"11","verse":"24","text":"अदिक परमेश्वर उन धन्यवाद माळकु अदरी मुरदुन अदिक अंदुन, “ईद नान शरीर हुन, जो नीम साटी कोटकु आग्याद: नांद याद साटी ईदा माळतेला ईरी.”"},{"book":"१ कुरिन्थि","chapter":"11","verse":"25","text":"ईदा रीति देल आव कटोरा भी हुळदुन अदिक अंदुन, “ईद कटोरा नांद खुन दा व्हाशोद वादा हुन: जब यागल्यारा कुडी, रा नांद याद साटी ईदा माळतेला ईरी.” यीशु तान चेलागोळ सांगुळ आखरी भोज तिनतेला"},{"book":"१ कुरिन्थि","chapter":"11","verse":"26","text":"यतिकी जब यागलु नीव ईद रोट्टी तीनतीर अदिक ई कटोरा दा टु कुडुतीर, रा प्रभु उन मृत्यु इक यागासताका आव बरालुन, प्रचार माळतेला ईरी."},{"book":"१ कुरिन्थि","chapter":"11","verse":"27","text":"इदुरसाटी जो यावारा अनुचित रीति देल प्रभु उन रोट्टी तिनुल या आऊन कटोरा दा टु कुडुल, आव प्रभु उन मय अदिक खुन उन पापी ठहरूस्यान."},{"book":"१ कुरिन्थि","chapter":"11","verse":"28","text":"इदुरसाटी मंळसा तान तान इक जाँच कोमुल अदिक ईदा रीति देल ई रोट्टी दा टु तिनुल, अदिक ई कटोरा दा टु कुडुल."},{"book":"१ कुरिन्थि","chapter":"11","verse":"29","text":"यतिकी जो तिनोद-कुडोद समय प्रभु उन मय इक अरालुन, आव ई तिनोद अदिक कुडोर देल तान म्याकुच दण्ड तरतान."},{"book":"१ कुरिन्थि","chapter":"11","verse":"30","text":"ईदा कारण नीम दा हापाळ सा निर्बल अदिक रोगी आर, अदिक हापाळ सा सोतोग्यार."},{"book":"१ कुरिन्थि","chapter":"11","verse":"31","text":"अगर नाव तान तान इक जाँचायदेव रा दण्ड ईला सिकाईत."},{"book":"१ कुरिन्थि","chapter":"11","verse":"32","text":"लेकीन प्रभु नामी दण्ड कोटकु नाम्द न्याय माळतान, इदुरसाटी कि नाव दुनिया अन सांगुळ दोषी ईला ठहरूसुल."},{"book":"१ कुरिन्थि","chapter":"11","verse":"33","text":"इदुरसाटी, हे नांद वार्टुरा अदिक आकतींगेरा, याग नीव प्रभु भोज तिनोर साटी जमा आगतीर रा आबुर दाबुर साटी थाम्सी."},{"book":"१ कुरिन्थि","chapter":"11","verse":"34","text":"अगर यावारा हस्तकु ईरूल रा तान मान्या तिनुल, यदुर देल नीम्द जमा आगोद दण्ड इन कारण आगबाळुल. मिकदव मातगोळी ना बंदकु वळ्लीद माळाईन."}]}