{"data":[{"book":"Galaatiyaa","chapter":"6","verse":"1","text":"Yaa obboloota, yoo namni tokko cubbuu keessa seene, isin warri hafuuraan jiraattan garraamummaan isa deebisuu qabdu. Garuu atis akka hin qoramneef of eeggadhu."},{"book":"Galaatiyaa","chapter":"6","verse":"2","text":"Isin baʼaa walii baadhaa; akkasiin isin seera Kiristoos ni eegdu."},{"book":"Galaatiyaa","chapter":"6","verse":"3","text":"Namni tokko utuu waan tokko iyyuu hin taʼin, waan waa tokko taʼe yoo of seʼe, inni of gowwoomsa."},{"book":"Galaatiyaa","chapter":"6","verse":"4","text":"Tokkoon tokkoon namaa hojii mataa isaa haa qoru. Ergasiis utuu nama kaanitti of hin madaalin of qofa jajuu ni dandaʼa;"},{"book":"Galaatiyaa","chapter":"6","verse":"5","text":"tokkoon tokkoon namaa baʼaa ofii isaa baadhachuu qabaatii."},{"book":"Galaatiyaa","chapter":"6","verse":"6","text":"Namni dubbicha baratu kam iyyuu waan gaarii hundumaa barsiisaa isaa wajjin haa qoodatu."},{"book":"Galaatiyaa","chapter":"6","verse":"7","text":"Hin gowwoominaa; Waaqaatti qoosuun hin dandaʼamu. Namni waanuma facaafate haammataatii."},{"book":"Galaatiyaa","chapter":"6","verse":"8","text":"Namni foonitti facaasu foon irraa badiisa galfata; namni Hafuuratti facaasu immoo Hafuura irraa jireenya bara baraa haammata."},{"book":"Galaatiyaa","chapter":"6","verse":"9","text":"Kottaa waan gaarii hojjechuu hin dadhabnu; yoo abdii kutachuu baanne gaafa yeroon isaa gaʼe midhaan isaa ni haammannaatii."},{"book":"Galaatiyaa","chapter":"6","verse":"10","text":"Kanaaf kottaa, carraa qabnuun nama hundaaf, keessumattuu warra maatii amantootaa taʼaniif waan gaarii goonaa."},{"book":"Galaatiyaa","chapter":"6","verse":"11","text":"Akka ani harkuma kootiin qubee gurguddaa hammam gaʼuun isinii barreesse mee ilaalaa!"},{"book":"Galaatiyaa","chapter":"6","verse":"12","text":"Warri fooniin gaarii taʼanii mulʼachuu barbaadan akka isin dhagna qabattan isin dirqisiisuu yaalu. Isaanis fannoo Kiristoosiif jedhanii akka hin ariʼatamne qofaaf waan kana godhu."},{"book":"Galaatiyaa","chapter":"6","verse":"13","text":"Warri dhagna qabatan mataan isaanii iyyuu seera hin eegan; taʼus isaan dhagna qabaa keessan kan fooniitiin boonuuf jedhanii akka isin dhagna qabattan barbaadu."},{"book":"Galaatiyaa","chapter":"6","verse":"14","text":"Fannoo Gooftaa keenya Yesuus Kiristoos kan ittiin addunyaan naaf fannifame, kan anis ittiin addunyaaf fannifame sana malee waan biraatiin of jajuun narraa haa fagaatu."},{"book":"Galaatiyaa","chapter":"6","verse":"15","text":"Uumama haaraa taʼuutu faayidaa qaba malee dhagna qabachuun yookaan qabachuu baachuun faayidaa hin qabu."},{"book":"Galaatiyaa","chapter":"6","verse":"16","text":"Nagaa fi araarri warra seera kana duukaa buʼan hundaaf, Israaʼel Waaqaatiifis haa taʼu."},{"book":"Galaatiyaa","chapter":"6","verse":"17","text":"Ani dhagna koo irraa godaannisa Yesuus qabaatii siʼachi namni tokko iyyuu na hin rakkisin."},{"book":"Galaatiyaa","chapter":"6","verse":"18","text":"Yaa obboloota, ayyaanni Gooftaa keenya Yesuus Kiristoos hafuura keessan wajjin haa taʼu. Ameen."}]}