{"data":[{"book":"ВЫСЛОЎІ","chapter":"11","verse":"1","text":"Няправільныя вагі - агідныя Госпаду, а правільныя вагі ўпадабаньне Яму."},{"book":"ВЫСЛОЎІ","chapter":"11","verse":"2","text":"Прыйдзе пыхлівасьць, прыйдзе і ганьба; а са сьціплымі - мудрасьць."},{"book":"ВЫСЛОЎІ","chapter":"11","verse":"3","text":"Беззаганнасьць будзе кіраваць пабожнымі, а хітрасьць вераломных загубіць іх."},{"book":"ВЫСЛОЎІ","chapter":"11","verse":"4","text":"Не паможа багацьце ў дзень гневу; а праўда ўратуе ад сьмерці."},{"book":"ВЫСЛОЎІ","chapter":"11","verse":"5","text":"Праўда беззаганнага прастуе дарогу яму, а бязбожны ўпадзе ад бязбожнасьці сваёй."},{"book":"ВЫСЛОЎІ","chapter":"11","verse":"6","text":"Праўда пабожных ратуе іх, а бязбожнікі будуць злоўлены беззаконьнем сваім."},{"book":"ВЫСЛОЎІ","chapter":"11","verse":"7","text":"Надзея бязбожніка зьнікае пры сьмерці, і спадзяваньне бязбожных зьнікае."},{"book":"ВЫСЛОЎІ","chapter":"11","verse":"8","text":"Праведніку ёсьць ратунак зь нягоды, а замест яго трапляе ў яе бязбожны."},{"book":"ВЫСЛОЎІ","chapter":"11","verse":"9","text":"Вуснамі крывадушнік нішчыць блізкага свайго, а праведнікі празорлівасьцю ратуюцца."},{"book":"ВЫСЛОЎІ","chapter":"11","verse":"10","text":"З дабрадзенства праведнікаў радуецца горад, а як гіне бязбожны - сьпявае."},{"book":"ВЫСЛОЎІ","chapter":"11","verse":"11","text":"Дабраславеньнем праведных узвышаецца горад, а вуснамі бязбожнікаў руйнуецца."},{"book":"ВЫСЛОЎІ","chapter":"11","verse":"12","text":"Недавумак пагарджае блізкім сваім; а разумны чалавек маўчыць."},{"book":"ВЫСЛОЎІ","chapter":"11","verse":"13","text":"Хто ходзіць у паклёпніках, той адкрывае таямніцу; а верны чалавек яе хавае."},{"book":"ВЫСЛОЎІ","chapter":"11","verse":"14","text":"Дзе няма добрае рады, там занепадае народ, а пры многіх радцах - дабрадзенствуе."},{"book":"ВЫСЛОЎІ","chapter":"11","verse":"15","text":"Ліха той сабе спрычыняе, хто паручаецца за староньняга; а хто ненавідзіць заруку, той у бясьпецы."},{"book":"ВЫСЛОЎІ","chapter":"11","verse":"16","text":"Жанчына з добрым норавам здабывае гонар, а працавітыя дасягаюць багацьця."},{"book":"ВЫСЛОЎІ","chapter":"11","verse":"17","text":"Чалавек мілажальны дабрачыніць душы сваёй, а жорсткі сэрцам разбурае плоць сваю."},{"book":"ВЫСЛОЎІ","chapter":"11","verse":"18","text":"Бязбожны робіць справу ненадзейную, а таму, хто сее праўду - узнагарода пэўная."},{"book":"ВЫСЛОЎІ","chapter":"11","verse":"19","text":"Праведнасьць вядзе да жыцьця, а хто імкнецца да ліхога, імкнецца да сьмерці сваёй."},{"book":"ВЫСЛОЎІ","chapter":"11","verse":"20","text":"Агіда Госпаду - падступныя сэрцам; а падабаецца Яму, хто ў беспахібнасьці ходзіць."},{"book":"ВЫСЛОЎІ","chapter":"11","verse":"21","text":"Можна паручыцца, што грэшнік не застанецца без пакараньня; а насеньне праведных уратуецца."},{"book":"ВЫСЛОЎІ","chapter":"11","verse":"22","text":"Што залатое колца ў лычы ў сьвіньні, тое жанчына прыгожая і - неразумная."},{"book":"ВЫСЛОЎІ","chapter":"11","verse":"23","text":"Жаданьне праведных - толькі дабро, надзея бязбожных - гнеў."},{"book":"ВЫСЛОЎІ","chapter":"11","verse":"24","text":"Адзін сыпле шчодра і яму яшчэ дадаецца; а другі звыш меры ашчадлівы, і аднак жа бяднее."},{"book":"ВЫСЛОЎІ","chapter":"11","verse":"25","text":"Дабрачынная душа будзе насычана, і хто напойвае іншых, той і сам напоены будзе."},{"book":"ВЫСЛОЎІ","chapter":"11","verse":"26","text":"Хто хавае ў сябе збожжа, таго народ кляне; і дабраслаўляе таго, хто прадае."},{"book":"ВЫСЛОЎІ","chapter":"11","verse":"27","text":"Хто імкнецца да дабра, той шукае Божае ласкі; а хто шукае благога, да таго яно і прыходзіць."},{"book":"ВЫСЛОЎІ","chapter":"11","verse":"28","text":"Хто спадзяецца на багацьце сваё, упадзе; а праведнікі, як лісьце, зазелянеюць."},{"book":"ВЫСЛОЎІ","chapter":"11","verse":"29","text":"Хто разладжвае дом свой, успадкуе вецер, а неразумны будзе слугаваць мудраму."},{"book":"ВЫСЛОЎІ","chapter":"11","verse":"30","text":"Плод праведніка - дрэва жыцьця, а мудры яднае душы."},{"book":"ВЫСЛОЎІ","chapter":"11","verse":"31","text":"Так аддаецца на зямлі праведніку, тым болей бязбожнаму і грэшніку."}]}