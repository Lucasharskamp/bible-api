{"data":[{"book":"Yohani","chapter":"19","verse":"1","text":"Pambeli Pilatu kamuyegha Yesu vamutovi ndomondu."},{"book":"Yohani","chapter":"19","verse":"2","text":"Veni vamachonda vapota likokoma lya misomi vamufwalisha Yesu kumutwi, kandi vamufwalisha yingwa ya wutwa,"},{"book":"Yohani","chapter":"19","verse":"3","text":"vamyendela pavamuwombela, “Hasi, mutwa wa Vayawudi!” Vamutova mbandi."},{"book":"Yohani","chapter":"19","verse":"4","text":"Pambeli Pilatu kafuma kandi panji kavawombela, “Mumuloli mundu ayu yindimuyegha panji kwa yumwi mumanyi kucha nenga nguwuwona ha wafu wa mundu ayu.”"},{"book":"Yohani","chapter":"19","verse":"5","text":"Yesu kafuma pangi, kafwala lila likokoma lya misomi na yingwa ya chiwutwa. Pilatu kavawombela, “Mumloli mundu ayu.”"},{"book":"Yohani","chapter":"19","verse":"6","text":"Vatambika vakomi pamu na vamachonda va Nyumba ya kudadavila pavamuwonili vadeta kwa lishu likomi, “Muvangilili mulupingika, muvangilili mulupingika!”"},{"book":"Yohani","chapter":"19","verse":"7","text":"Vayawudi vamuyangula, “Yufwi tuva na Malawu vetu, mumalawu ava akudayilwa kusova, nongwa kayigola kucha mweni Mwana wa Chapanga.”"},{"book":"Yohani","chapter":"19","verse":"8","text":"Pilatu papikinili chilongu chila, katila nesu."},{"book":"Yohani","chapter":"19","verse":"9","text":"Kayingila kandi munyumba ya mkomi wa mkowa wa Yudeya, kamudasha Yesu, “Yuwi kufuma koti?”"},{"book":"Yohani","chapter":"19","verse":"10","text":"Pilatu kamuwombela, “Yuwi ukudeta ng'odu na nenga? Kumanya ha kucha nenga ndiva na uwesu wa kukufuwulila awu kukuvangilila mulupingika?”"},{"book":"Yohani","chapter":"19","verse":"11","text":"Yesu kamyangula, “Yuwi ungaveli kwahela uwesu kwa nenga mani ungapatili ng'odu kufuma kumbindi kwa Chapanga. Topi mweni yangamulili kunyegha kwa yuwi kana sambi ngomi nendu.”"},{"book":"Yohani","chapter":"19","verse":"12","text":"Topi papikinili naha Pilatu akasakeyi njila ya kumlekesa Yesu, Vayawudi vamuwutila, “Mani pawumlekesela ayu, yuwi kuva lighanja ha na Mutwa wa Loma. Mundu mweni yayigola mutwa ayu akumvifya Mutwa wa Loma!”"},{"book":"Yohani","chapter":"19","verse":"13","text":"Topi, Pilatu pakapikinishili naha, kamfumisha Yesu panji, kayikala muchiti cha kuhighila, pala pavapakema Sakafu ya Migonguveli, kwa chibulaniya, “Gabata”"},{"book":"Yohani","chapter":"19","verse":"14","text":"Yaveli pabehi na lijuva lya pasaka na mkengi waveli palundosi, lijuva lya kutanda Lihungu. Kavawombela Vayawudi, “Ayu mutwa wa yumwi”"},{"book":"Yohani","chapter":"19","verse":"15","text":"Vadetili kwa lishu likomi, “Muwulayi! Muwulayi! Muvangilili mulupingika!”"},{"book":"Yohani","chapter":"19","verse":"16","text":"Pambeli Pilatu kavagayila Yesu kwa veni vamuvangilili mulupingika."},{"book":"Yohani","chapter":"19","verse":"17","text":"Kafuma kunu katola lupingika lwaki mweni kayenda pala pavakema Lipava lya Mutwi. Pavapakemili Goligota kwa Chibulaniya."},{"book":"Yohani","chapter":"19","verse":"18","text":"Vamuvangilila mulupingika kula na pavelili vandu vavili vavangiliwili mulupingika pamu na Yesu, yumu mwambu wa mlilu na wingi mwambu wa mkiyi."},{"book":"Yohani","chapter":"19","verse":"19","text":"Mweni Pilatu kayandika pachibawu kachivangilila pa lupingika, kayandika, “Yesu wa Nasaleti Mutwa wa Vayawudi.”"},{"book":"Yohani","chapter":"19","verse":"20","text":"Vayawudi vatangalili vasoma, nongwa pala Yesu pavamuvangilili mulupingika pavelili pabehi na mbwani kandi vayandika kwa Chibulaniya, Chilatini pamu na Chigiliki."},{"book":"Yohani","chapter":"19","verse":"21","text":"Vatambika vakomi na Vayawudi vamuwombela Pilatu, “Ukotoo kuyandika mutwa wa Vayawudi, topi mundu ayu awombili mweni mutwa wa Vayawudi.”"},{"book":"Yohani","chapter":"19","verse":"22","text":"Pilatu kavayangula, “Chinyandikili, nyandika.”"},{"book":"Yohani","chapter":"19","verse":"23","text":"Vala vamachonda pavamalilili kumuvangilila mulupingika Yesu, vatola yingwa shaki, vavaghana filepa mchechi, kila machonda chilepa chimu na lihabiti lingajila kusonewa vatolili."},{"book":"Yohani","chapter":"19","verse":"24","text":"Vayiwombela veni, “Tukotoo kuyidemula, tuyigoleli do ili ghani atoli.” Chilongu achi chagolikili ili mayandiku vang'alili vavi,"},{"book":"Yohani","chapter":"19","verse":"25","text":"Pabehi na lupingika lwa Yesu vaveli vawoloka mawu wa Yesu na mkulumundu na Maliya mdala wa Kilopa, pamu na Maliya Magadalena."},{"book":"Yohani","chapter":"19","verse":"26","text":"Yesu pamuwonili mawu waki na ndundami yumu yamtamili kawoloka pabehi, kamuwombela mawu waki, “Mawu ayu mwana waku.”"},{"book":"Yohani","chapter":"19","verse":"27","text":"Pambeli kamuwombela yula ndundami, “Ayu mawaku.” Kufuma pala ndundami yula kamtola mawu yula kayaki."},{"book":"Yohani","chapter":"19","verse":"28","text":"Pambeli Yesu kamanya kucha fyosi fyavelili kala, ili Mayandiku Mang'alili vavi, kadeta “Nguwona nyumilwa.”"},{"book":"Yohani","chapter":"19","verse":"29","text":"Pala paveli na chindu, vataya siki pambeli vajabika lindelindeli vavika muluteti vamsofusha."},{"book":"Yohani","chapter":"19","verse":"30","text":"Payangili yila siki, Yesu kadeta “Yipela.”"},{"book":"Yohani","chapter":"19","verse":"31","text":"Pambeli vakomi va Vayawudi vamuluva Pilatu avajumishi kugojola mawulu va vala vavangiliwili mulupingika na kusunusha fikongu fyawu pasi kufuma mulupingika. Vagolili naha kwanongwa yaveli lijuva lya Ijuma lyaveli lijuva lya kutandila Lijuva lya kupumulila na vadayilili ng'odu mivili ya vandu vala yikali kumbindi ya lupingika lijuva lila, kwanongwa Lijuva lila lyaveli Lijuva lya kupumulila."},{"book":"Yohani","chapter":"19","verse":"32","text":"Machonda vayisa vamgojola miwulu wa kwaa na wingi yumu wa vala yavangiliwi mulupingika pabehi na Yesu."},{"book":"Yohani","chapter":"19","verse":"33","text":"Pavayendili kwa Yesu vamuwona kasova kala, vamugojola ha mawulu,"},{"book":"Yohani","chapter":"19","verse":"34","text":"Lakini machonda yumu amusomili na lisala mulubafu, tepu mwasi pamu na machi vamwayika."},{"book":"Yohani","chapter":"19","verse":"35","text":"Yula yalolili figolikili pala kawomba, ili na yumwi wuwowu mjumili. Chatovilelili chiva nakaka na amanyili kucha chadetili chiva nakaka."},{"book":"Yohani","chapter":"19","verse":"36","text":"Findu afi fyagolikili naha ili mayandiku vavi, “Kwahela lipava daligojulewi.”"},{"book":"Yohani","chapter":"19","verse":"37","text":"Na kuna Mayandiku vengi kandi vakudeta “Davamloli mweni yivamsomili.”"},{"book":"Yohani","chapter":"19","verse":"38","text":"Pambeli, Yosefu yafumili mumbwani ya Alimataya, kamuluva Pilatu kucha akuwesha kutola chikongu cha Yesu. Yosefu aveli ndundami wa Yesu, lakini amuluvili kwa lufisu kwanongwa avatilili Vayawudi. Pilatu kamuyangula ukuwesha kuutola, topi Yosefu kayenda katola chikongu."},{"book":"Yohani","chapter":"19","verse":"39","text":"Kayenda pamu na Nikodemu, yula yayendili kwa Yesu pamihi, kayegha mtela wuvakema manimani kahasha na udi. Fyosi fyaveli kucha chitandavala chimu na litingaja."},{"book":"Yohani","chapter":"19","verse":"40","text":"Veni vawutola mvili wa Yesu, vawufwalisha ligubiku na kushagha vala mafuta va kunungilila kucha chishovi cha Vayawudi pavasika."},{"book":"Yohani","chapter":"19","verse":"41","text":"Bahala pala pavamvangililili mulupingika mbaka kasova paveli na chiwunga na musembi ya ligangachuma yivasonguliwili kala, yingajila kusikiwa mundu."},{"book":"Yohani","chapter":"19","verse":"42","text":"Mula vawusika mvili wa Yesu, kucha mayandiku va Vayawudi, nongwa yila sembi yaveli pabehi."}]}