{"data":[{"book":"1 Ŵakolinto","chapter":"11","verse":"1","text":"Muusyasye une mpela une inguti pakwasyasya Kilisito."},{"book":"1 Ŵakolinto","chapter":"11","verse":"2","text":"Ngunlapa ŵanyamwe pakuŵa nkungumbuchila mu indu yose, mwanya nkamulisye majiganyo ilaila mpela inatite pakumpa."},{"book":"1 Ŵakolinto","chapter":"11","verse":"3","text":"Nambo ngusaka mmanyilile kuti Kilisito ali ntwe wa jwannume jwalijose, ni jwannume ali ntwe wa ŵankwakwe, ni Akunnungu ali ntwe wa Kilisito."},{"book":"1 Ŵakolinto","chapter":"11","verse":"4","text":"Jwannume jwali jose jwakuunichila ntwe katema pakupopela pane jwakulalichila utenga wa Akunnungu, akuujalusya ntwe wakwe ŵali Kilisito."},{"book":"1 Ŵakolinto","chapter":"11","verse":"5","text":"Nambo jwankongwe jwalijose jwakupopela pane jwakulalichila utenga wa Akunnungu jwangaunichila ntwe akunjalusya ŵankwakwe jwali ntwe wakwe, jwankongwe jo ali chisau ni jwankongwe jwammyole umbo sya ntwe wakwe."},{"book":"1 Ŵakolinto","chapter":"11","verse":"6","text":"Iŵaga jwankongwe ngakuliunichila ntwe wakwe mbaya amyole umbo syakwe, nambo iŵaga ili soni jwankongwe kuutula umbo syakwe pane kumyola mbaya aunichile ntwe wakwe."},{"book":"1 Ŵakolinto","chapter":"11","verse":"7","text":"Jwannume ngakusachilwa kuunichila ntwe wakwe pakuŵa ŵelewo ali chisau ni Akunnungu ni ukulu wa Akunnungu. Nambo jwankongwe ali ukulu wa jwannume."},{"book":"1 Ŵakolinto","chapter":"11","verse":"8","text":"Pakuŵa jwannume nganagumbikwa kutyochela kwa jwankongwe nambo jwankongwe ni juŵagumbikwe kutyochele kwa jwannume."},{"book":"1 Ŵakolinto","chapter":"11","verse":"9","text":"Sooni jwannume nganagumbikwa kwaligongo lya jwankongwe nambo jwankongwe ni juŵagumbikwe kwaligongo lya jwannume."},{"book":"1 Ŵakolinto","chapter":"11","verse":"10","text":"Kwa ligongo li ni kwa ligongo lya achikatumetume ŵa Kwinani, jwankongwe aunichile ntwe ŵakwe, kuti chiŵe chimanyisyo cha ulamusi wauli pachanya pao."},{"book":"1 Ŵakolinto","chapter":"11","verse":"11","text":"Natamuno yeleyo, nkulumbikana ni Ambuje, jwankongwe pangali jwannume ngaŵa chindu, ni jwannume pangali jwankongwe ngaŵa chindu, wose akukulupililana."},{"book":"1 Ŵakolinto","chapter":"11","verse":"12","text":"Pakuŵa, iŵaga jwankongwe ŵagumbikwe kutyochela kwa jwannume, iyoyo jwannume nombe akupagwa ni jwankongwe, ni indu yose yo ikutyochela kwa Akunnungu."},{"book":"1 Ŵakolinto","chapter":"11","verse":"13","text":"Nlamule mwachinsyene. Ana ikuŵajilwa jwankongwe ŵapopele Akunnungu pangaunichila ntwe?"},{"book":"1 Ŵakolinto","chapter":"11","verse":"14","text":"Ana upagwe usyene ngaukujiganya kuti jwannume aŵaga ni umbo syasileu akulitesya soni nsyene?"},{"book":"1 Ŵakolinto","chapter":"11","verse":"15","text":"Nambo jwankongwe akolaga umbo syasileu, chili chindu chakuchimbichikwa kukwakwe, pakuŵa atekupegwa umbo syasileu kuti syaunichile."},{"book":"1 Ŵakolinto","chapter":"11","verse":"16","text":"Iŵaga mundu akukola makani kwa yeleyo, kukwetu uwe atamuno mu mipingo ja ŵandu ŵakunkulupilila Kilisito, uweji nganitukola masyoŵelo ga makani."},{"book":"1 Ŵakolinto","chapter":"11","verse":"17","text":"Nambo mmalajisyo ga gangumpa ngangunlapa, pakuŵa pankusimana kwapopela Akunnungu, nkutendekanya indu yangalumbana kwipunda indu yambone."},{"book":"1 Ŵakolinto","chapter":"11","verse":"18","text":"Kundanda napilikene kuti, pankusimana pamo nti mpingo wa ŵandu ŵakunkulupilila Kilisito, kukutyochela kulekangana, ni une ngukulupilila kanandi kuti pane ili isyene."},{"book":"1 Ŵakolinto","chapter":"11","verse":"19","text":"Pakuŵa iŵele yambone kupagwe kulekangana pasikati jenu kuti aŵala ŵakukundikwa ni Akunnungu amanyiche pangasisika."},{"book":"1 Ŵakolinto","chapter":"11","verse":"20","text":"Nipele pankusimana, nkuganisya kuti nkulya nkate kwa kuchikumbuchila chiwa cha Ambuje nambo ngaŵa,"},{"book":"1 Ŵakolinto","chapter":"11","verse":"21","text":"pakuŵa pankulya, kila mundu akulya chakulya pangaalindilila achinjakwe, ni kwatenda ŵane asigalile ni sala ni ŵane akolelwe."},{"book":"1 Ŵakolinto","chapter":"11","verse":"22","text":"Ana ngankukombola kulya ni kung'wa mmajumba genu? Pane ana nkuunyelusya mpingo wa ŵandu ŵakunkulupilila Kilisito ni kwachembulusya ŵandu ŵangali ni chindu? Ana sambano nansalile ichichi? Ana nanlape kwa yeleyo? Ngwamba, ngangunlapa kwaligongo lya chindu cho."},{"book":"1 Ŵakolinto","chapter":"11","verse":"23","text":"Pakuŵa une napochele kutyochela kwa Ambuje majiganyo ganampele ŵanyamwe, yakuti, Ambuje Che Yesu, chilo chila paŵangalawiche, ŵaujigele nkate,"},{"book":"1 Ŵakolinto","chapter":"11","verse":"24","text":"ni paŵatogolele Akunnungu ŵaugaŵenye nkate ni kuti, “Achi ni chiilu changu chachityochekwe kwaliwamba lyenu. Ntendeje nyi kwakungumbuchila une.”"},{"book":"1 Ŵakolinto","chapter":"11","verse":"25","text":"Iyoyo paŵamasile kulya ŵachinyakwile chikombe ni kuti, “Achi chikombe chi chili lilangano lya sambano lyalikulimbichikwa kwa miasi jangu. Ntendeje nyi kila pankung'wa, kwakungumbuchila une.”"},{"book":"1 Ŵakolinto","chapter":"11","verse":"26","text":"Pakuŵa kila pankulya nkate wu, ni kuching'welela chikombe chi, nkwenesya chiwa cha Ambuje mpaka pachaiche sooni."},{"book":"1 Ŵakolinto","chapter":"11","verse":"27","text":"Kwapele kila mundu juchalye nkate wu ni kuching'welela chikombe chi kwa litala lyangasachilwa, jwelejo chakole magambo mchiilu ni mmiasi ja Ambuje."},{"book":"1 Ŵakolinto","chapter":"11","verse":"28","text":"Kwapele kila mundu alilolechesye kaje nsyene nipele akukombola kulya nkate wo ni kuching'welela chikombe cho."},{"book":"1 Ŵakolinto","chapter":"11","verse":"29","text":"Pakuŵa jwalijose jwakulya ni kung'wa pangaimanyilila malumbo ga chiilu cha Ambuje, jwelejo akulilamula nsyene."},{"book":"1 Ŵakolinto","chapter":"11","verse":"30","text":"Kwa ligongo lyo, ŵandu achajinji mŵa ŵanyamwe ali ŵakulepetala ni ŵakulwala, ni ŵane ŵakwe ajasiche."},{"book":"1 Ŵakolinto","chapter":"11","verse":"31","text":"Nambo tukalilolechesye yambone twachinsyene, ngatukalamulikwe ni Akunnungu."},{"book":"1 Ŵakolinto","chapter":"11","verse":"32","text":"Nambo patukulamulikwa ni Ambuje akutujamuka kuti tukasalamulwa pamo ni ŵandu ŵa pachilambo."},{"book":"1 Ŵakolinto","chapter":"11","verse":"33","text":"Kwayele achalongo achinjangu pankusimana pamo kulya nkate kwa kuchikumbuchila chiwa cha Ambuje ndindililane."},{"book":"1 Ŵakolinto","chapter":"11","verse":"34","text":"Naga mundu jakwete sala alye kaje kumusi, melepe pankusimana pamo Akunnungu akasanlamula. Indu ine yo chinjinjiganya pachiiche."}]}