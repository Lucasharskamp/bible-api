{"data":[{"book":"romiṇaḥ","chapter":"11","verse":"1","text":"īśvareṇa svīkīyalokā apasāritā ahaṁ kim īdṛśaṁ vākyaṁ bravīmi? tanna bhavatu yato'hamapi binyāmīnagotrīya ibrāhīmavaṁśīya isrāyelīyaloko'smi|"},{"book":"romiṇaḥ","chapter":"11","verse":"2","text":"īśvareṇa pūrvvaṁ ye pradṛṣṭāste svakīyalokā apasāritā iti nahi| aparam eliyopākhyāne śāstre yallikhitam āste tad yūyaṁ kiṁ na jānītha?"},{"book":"romiṇaḥ","chapter":"11","verse":"3","text":"he parameśvara lokāstvadīyāḥ sarvvā yajñavedīrabhañjan tathā tava bhaviṣyadvādinaḥ sarvvān aghnan kevala eko'ham avaśiṣṭa āse te mamāpi prāṇān nāśayituṁ ceṣṭanate, etāṁ kathām isrāyelīyalokānāṁ viruddham eliya īśvarāya nivedayāmāsa|"},{"book":"romiṇaḥ","chapter":"11","verse":"4","text":"tatastaṁ pratīśvarasyottaraṁ kiṁ jātaṁ? bālnāmno devasya sākṣāt yai rjānūni na pātitāni tādṛśāḥ sapta sahasrāṇi lokā avaśeṣitā mayā|"},{"book":"romiṇaḥ","chapter":"11","verse":"5","text":"tadvad etasmin varttamānakāle'pi anugraheṇābhirucitāsteṣām avaśiṣṭāḥ katipayā lokāḥ santi|"},{"book":"romiṇaḥ","chapter":"11","verse":"6","text":"ataeva tad yadyanugraheṇa bhavati tarhi kriyayā na bhavati no ced anugraho'nanugraha eva, yadi vā kriyayā bhavati tarhyanugraheṇa na bhavati no cet kriyā kriyaiva na bhavati|"},{"book":"romiṇaḥ","chapter":"11","verse":"7","text":"tarhi kiṁ? isrāyelīyalokā yad amṛgayanta tanna prāpuḥ| kintvabhirucitalokāstat prāpustadanye sarvva andhībhūtāḥ|"},{"book":"romiṇaḥ","chapter":"11","verse":"8","text":"yathā likhitam āste, ghoranidrālutābhāvaṁ dṛṣṭihīne ca locane| karṇau śrutivihīnau ca pradadau tebhya īśvaraḥ||"},{"book":"romiṇaḥ","chapter":"11","verse":"9","text":"etesmin dāyūdapi likhitavān yathā, ato bhuktyāsanaṁ teṣām unmāthavad bhaviṣyati| vā vaṁśayantravad bādhā daṇḍavad vā bhaviṣyati||"},{"book":"romiṇaḥ","chapter":"11","verse":"10","text":"bhaviṣyanti tathāndhāste netraiḥ paśyanti no yathā| vepathuḥ kaṭideśasya teṣāṁ nityaṁ bhaviṣyati||"},{"book":"romiṇaḥ","chapter":"11","verse":"11","text":"patanārthaṁ te skhalitavanta iti vācaṁ kimahaṁ vadāmi? tanna bhavatu kintu tān udyoginaḥ karttuṁ teṣāṁ patanād itaradeśīyalokaiḥ paritrāṇaṁ prāptaṁ|"},{"book":"romiṇaḥ","chapter":"11","verse":"12","text":"teṣāṁ patanaṁ yadi jagato lokānāṁ lābhajanakam abhavat teṣāṁ hrāso'pi yadi bhinnadeśināṁ lābhajanako'bhavat tarhi teṣāṁ vṛddhiḥ kati lābhajanikā bhaviṣyati?"},{"book":"romiṇaḥ","chapter":"11","verse":"13","text":"ato he anyadeśino yuṣmān sambodhya kathayāmi nijānāṁ jñātibandhūnāṁ manaḥsūdyogaṁ janayan teṣāṁ madhye kiyatāṁ lokānāṁ yathā paritrāṇaṁ sādhayāmi"},{"book":"romiṇaḥ","chapter":"11","verse":"14","text":"tannimittam anyadeśināṁ nikaṭe preritaḥ san ahaṁ svapadasya mahimānaṁ prakāśayāmi|"},{"book":"romiṇaḥ","chapter":"11","verse":"15","text":"teṣāṁ nigraheṇa yadīśvareṇa saha jagato janānāṁ melanaṁ jātaṁ tarhi teṣām anugṛhītatvaṁ mṛtadehe yathā jīvanalābhastadvat kiṁ na bhaviṣyati?"},{"book":"romiṇaḥ","chapter":"11","verse":"16","text":"aparaṁ prathamajātaṁ phalaṁ yadi pavitraṁ bhavati tarhi sarvvameva phalaṁ pavitraṁ bhaviṣyati; tathā mūlaṁ yadi pavitraṁ bhavati tarhi śākhā api tathaiva bhaviṣyanti|"},{"book":"romiṇaḥ","chapter":"11","verse":"17","text":"kiyatīnāṁ śākhānāṁ chedane kṛte tvaṁ vanyajitavṛkṣasya śākhā bhūtvā yadi tacchākhānāṁ sthāne ropitā sati jitavṛkṣīyamūlasya rasaṁ bhuṁkṣe,"},{"book":"romiṇaḥ","chapter":"11","verse":"18","text":"tarhi tāsāṁ bhinnaśākhānāṁ viruddhaṁ māṁ garvvīḥ; yadi garvvasi tarhi tvaṁ mūlaṁ yanna dhārayasi kintu mūlaṁ tvāṁ dhārayatīti saṁsmara|"},{"book":"romiṇaḥ","chapter":"11","verse":"19","text":"aparañca yadi vadasi māṁ ropayituṁ tāḥ śākhā vibhannā abhavan;"},{"book":"romiṇaḥ","chapter":"11","verse":"20","text":"bhadram, apratyayakāraṇāt te vibhinnā jātāstathā viśvāsakāraṇāt tvaṁ ropito jātastasmād ahaṅkāram akṛtvā sasādhvaso bhava|"},{"book":"romiṇaḥ","chapter":"11","verse":"21","text":"yata īśvaro yadi svābhāvikīḥ śākhā na rakṣati tarhi sāvadhāno bhava cet tvāmapi na sthāpayati|"},{"book":"romiṇaḥ","chapter":"11","verse":"22","text":"ityatreśvarasya yādṛśī kṛpā tādṛśaṁ bhayānakatvamapi tvayā dṛśyatāṁ; ye patitāstān prati tasya bhayānakatvaṁ dṛśyatāṁ, tvañca yadi tatkṛpāśritastiṣṭhasi tarhi tvāṁ prati kṛpā drakṣyate; no cet tvamapi tadvat chinno bhaviṣyasi|"},{"book":"romiṇaḥ","chapter":"11","verse":"23","text":"aparañca te yadyapratyaye na tiṣṭhanti tarhi punarapi ropayiṣyante yasmāt tān punarapi ropayitum iśvarasya śaktirāste|"},{"book":"romiṇaḥ","chapter":"11","verse":"24","text":"vanyajitavṛkṣasya śākhā san tvaṁ yadi tataśchinno rītivyatyayenottamajitavṛkṣe roेेpito'bhavastarhi tasya vṛkṣasya svīyā yāḥ śākhāstāḥ kiṁ punaḥ svavṛkṣe saṁlagituṁ na śaknuvanti?"},{"book":"romiṇaḥ","chapter":"11","verse":"25","text":"he bhrātaro yuṣmākam ātmābhimāno yanna jāyate tadarthaṁ mamedṛśī vāñchā bhavati yūyaṁ etannigūḍhatattvam ajānanto yanna tiṣṭhatha; vastuto yāvatkālaṁ sampūrṇarūpeṇa bhinnadeśināṁ saṁgraho na bhaviṣyati tāvatkālam aṁśatvena isrāyelīyalokānām andhatā sthāsyati;"},{"book":"romiṇaḥ","chapter":"11","verse":"26","text":"paścāt te sarvve paritrāsyante; etādṛśaṁ likhitamapyāste, āgamiṣyati sīyonād eko yastrāṇadāyakaḥ| adharmmaṁ yākubo vaṁśāt sa tu dūrīkariṣyati|"},{"book":"romiṇaḥ","chapter":"11","verse":"27","text":"tathā dūrīkariṣyāmi teṣāṁ pāpānyahaṁ yadā| tadā taireva sārddhaṁ me niyamo'yaṁ bhaviṣyati|"},{"book":"romiṇaḥ","chapter":"11","verse":"28","text":"susaṁvādāt te yuṣmākaṁ vipakṣā abhavan kintvabhirucitatvāt te pitṛlokānāṁ kṛte priyapātrāṇi bhavanti|"},{"book":"romiṇaḥ","chapter":"11","verse":"29","text":"yata īśvarasya dānād āhvānāñca paścāttāpo na bhavati|"},{"book":"romiṇaḥ","chapter":"11","verse":"30","text":"ataeva pūrvvam īśvare'viśvāsinaḥ santo'pi yūyaṁ yadvat samprati teṣām aviśvāsakāraṇād īśvarasya kṛpāpātrāṇi jātāstadvad"},{"book":"romiṇaḥ","chapter":"11","verse":"31","text":"idānīṁ te'viśvāsinaḥ santi kintu yuṣmābhi rlabdhakṛpākāraṇāt tairapi kṛpā lapsyate|"},{"book":"romiṇaḥ","chapter":"11","verse":"32","text":"īśvaraḥ sarvvān prati kṛpāṁ prakāśayituṁ sarvvān aviśvāsitvena gaṇayati|"},{"book":"romiṇaḥ","chapter":"11","verse":"33","text":"aho īśvarasya jñānabuddhirūpayo rdhanayoḥ kīdṛk prācuryyaṁ| tasya rājaśāsanasya tattvaṁ kīdṛg aprāpyaṁ| tasya mārgāśca kīdṛg anupalakṣyāḥ|"},{"book":"romiṇaḥ","chapter":"11","verse":"34","text":"parameśvarasya saṅkalpaṁ ko jñātavān? tasya mantrī vā ko'bhavat?"},{"book":"romiṇaḥ","chapter":"11","verse":"35","text":"ko vā tasyopakārī bhṛtvā tatkṛte tena pratyupakarttavyaḥ?"},{"book":"romiṇaḥ","chapter":"11","verse":"36","text":"yato vastumātrameva tasmāt tena tasmai cābhavat tadīyo mahimā sarvvadā prakāśito bhavatu| iti|"}]}