{"data":[{"book":"Skutky","chapter":"4","verse":"1","text":"Zatímco Petr a Jan mluvili, přivedli na ně kněží a saducejové velitele chrámové stráže."},{"book":"Skutky","chapter":"4","verse":"2-3","text":"Ten je zatkl, a protože byl už večer, vzal je do druhého dne do vazby. Kněze totiž popudilo, že Petr a Jan učili lidi v chrámu a hlásali, že Ježíš vstal z mrtvých."},{"book":"Skutky","chapter":"4","verse":"4","text":"Ale mnozí z posluchačů jim uvěřili, takže počet věřících už dosáhl asi pěti tisíc mužů."},{"book":"Skutky","chapter":"4","verse":"5-6","text":"Příštího dne právě zasedala v Jeruzalémě židovská velerada – shromáždění politických i náboženských předáků a učitelů zákona, kterému předsedal úřadující velekněz Kaifáš. Byl tam také jeho předchůdce Annáš a dále Jan, Alexandr a ostatní příslušníci velekněžského rodu."},{"book":"Skutky","chapter":"4","verse":"7","text":"Dali si předvést Petra a Jana, Ježíšovy apoštoly, a začali je vyslýchat. Chtěli vědět, jaká to je moc, kterou uzdravili chromého, a kdo jim ji svěřil."},{"book":"Skutky","chapter":"4","verse":"8","text":"Na to Petr odpověděl z popudu svatého Ducha: „Vůdcové a představitelé národa!"},{"book":"Skutky","chapter":"4","verse":"9","text":"Vyslýcháte nás pro dobrý skutek a chcete vědět jak to, že postižený mohl být uzdraven."},{"book":"Skutky","chapter":"4","verse":"10","text":"Prohlašujeme tedy jasně před vámi a před celým Izraelem, že jsme to udělali ve jménu Ježíše Krista Nazaretského, kterého jste vy ukřižovali, ale Bůh ho vzkřísil z mrtvých. Je to jeho moc, která postavila na nohy úplně chromého člověka."},{"book":"Skutky","chapter":"4","verse":"11","text":"Na Ježíše se vztahuje Izajášovo proroctví: ‚To je ten kámen, který jste vy, stavitelé, odložili, ale který se stal hlavním kamenem celé klenby.‘"},{"book":"Skutky","chapter":"4","verse":"12","text":"Jenom on je Spasitel a nečekejte, že se ozve ještě jiné jméno, které by znamenalo záchranu.“"},{"book":"Skutky","chapter":"4","verse":"13","text":"Členové velerady se podivili, jak odvážně a jasně Petr promluvil. Věděli totiž, že on i Jan jsou jen prostí, nevzdělaní lidé, a byli překvapeni, jaký vliv na ně měl pobyt s Ježíšem."},{"book":"Skutky","chapter":"4","verse":"14","text":"Předvolali uzdraveného a ten teď stál vedle apoštolů jako živý doklad jejich slov. Nikdo z velerady nevěděl jak dál,"},{"book":"Skutky","chapter":"4","verse":"15","text":"a tak dali zase apoštoly odvést a radili se, co s nimi."},{"book":"Skutky","chapter":"4","verse":"16","text":"„Nemůžeme zakrýt, že udělali nesporný zázrak,“ přiznávali. „Už to ví celý Jeruzalém."},{"book":"Skutky","chapter":"4","verse":"17","text":"Musíme však zabránit tomu, aby se ty jejich zvěsti šířily dál. Postrašíme je, aby už o Ježíšovi nikomu nevyprávěli.“"},{"book":"Skutky","chapter":"4","verse":"18","text":"Zavolali je zpátky a důrazně jim přikázali, že už o Ježíšovi nesmí mluvit."},{"book":"Skutky","chapter":"4","verse":"19","text":"Petr s Janem odpověděli: „Myslíte, že je správné, abychom dali víc na vás než na Boha?"},{"book":"Skutky","chapter":"4","verse":"20","text":"Nemůžeme přece zamlčet, co jsme viděli a slyšeli.“"},{"book":"Skutky","chapter":"4","verse":"21","text":"Velerada jim ještě vyhrožovala, ale pak je propustila. Neodvažovali se apoštoly potrestat, protože se báli, že by se lid bouřil. Všichni totiž děkovali Bohu za tento zázrak."},{"book":"Skutky","chapter":"4","verse":"22","text":"Vždyť tomu uzdravenému člověku bylo už přes čtyřicet let."},{"book":"Skutky","chapter":"4","verse":"23","text":"Jakmile se Petr s Janem dostali na svobodu, šli ke svým a vyprávěli jim, co bylo ve veleradě."},{"book":"Skutky","chapter":"4","verse":"24","text":"Když to všechno vypověděli, modlili se společně: „Pane Bože, ty jsi stvořil nebe, zemi i moře a všechno, co žije."},{"book":"Skutky","chapter":"4","verse":"25","text":"Ty jsi vnukl Davidovi slova:"},{"book":"Skutky","chapter":"4","verse":"26","text":"Pozvedají se pozemští králové a vladaři se spolu umlouvají proti Pánu a jeho Mesiáši.‘"},{"book":"Skutky","chapter":"4","verse":"27","text":"A skutečně se spojil král Herodes s místodržitelem Pilátem, Izraelci neváhali spřáhnout se s pohany, aby zabili tvého svatého Syna Ježíše, kterého jsi ustanovil Vysvoboditelem."},{"book":"Skutky","chapter":"4","verse":"28","text":"Vykonali však jenom to, co jsi předem určil a rozhodl."},{"book":"Skutky","chapter":"4","verse":"29","text":"Pane, teď vyhrožují také nám. Prosíme, dej nám odvahu, abychom tvoje slovo mluvili s odvahou a bez zábran,"},{"book":"Skutky","chapter":"4","verse":"30","text":"a dávej nám i dále svoji moc, abychom ve jménu tvého Svatého Syna Ježíše mohli činit zázraky na důkaz pravdivosti našeho zvěstování.“"},{"book":"Skutky","chapter":"4","verse":"31","text":"Ještě během této modlitby se pod nimi zachvěla země a všichni shromáždění byli naplněni svatým Duchem. A tak dále odvážně hlásali Boží poselství."},{"book":"Skutky","chapter":"4","verse":"32","text":"Všichni ti věřící byli podivuhodně jednomyslní. Nikdo z nich nepovažoval nic za vlastní, ale dávali vše ke společnému užívání."},{"book":"Skutky","chapter":"4","verse":"33","text":"Svědectví apoštolů o vzkříšení Pána Ježíše bylo velmi přesvědčivé a všichni se navzájem měli rádi."},{"book":"Skutky","chapter":"4","verse":"34","text":"Netrpěli mezi sebou chudobu a bídu; majitelé pozemků a domů prodávali své nemovitosti"},{"book":"Skutky","chapter":"4","verse":"35","text":"a skládali stržené peníze u apoštolů. Ti je rozdělovali všem potřebným."},{"book":"Skutky","chapter":"4","verse":"36-37","text":"Tak prodal a obětoval své pole také muž, o kterém později ještě uslyšíme: Josef, kterému dali apoštolové přezdívku Barnabáš (to znamená Syn útěchy). Byl z rodu lévijských chrámových pomocníků, ale narodil se na Kypru."}]}