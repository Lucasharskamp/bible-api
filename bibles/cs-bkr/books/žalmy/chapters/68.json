{"data":[{"book":"Žalmy","chapter":"68","verse":"1","text":"Přednímu z kantorů, Davidův žalm k zpívání."},{"book":"Žalmy","chapter":"68","verse":"2","text":"Povstane Bůh, a rozprchnou se nepřátelé jeho, a utekou od tváři jeho ti, kteříž ho mají v nenávisti."},{"book":"Žalmy","chapter":"68","verse":"3","text":"Jakož rozehnán bývá dým, tak je rozženeš; jakož se rozplývá vosk před ohněm, tak bezbožní zahynou před tváří Boží."},{"book":"Žalmy","chapter":"68","verse":"4","text":"Spravedliví pak veselíce se, poskakovati budou před Bohem, a plésati budou radostí."},{"book":"Žalmy","chapter":"68","verse":"5","text":"Prozpěvujte Bohu, žalmy zpívejte jménu jeho, vyrovnejte cestu tomu, kterýž se vznáší na oblacích. Hospodin jest jméno jeho, plésejtež před ním."},{"book":"Žalmy","chapter":"68","verse":"6","text":"Otec jest sirotků a ochránce vdov, Bůh v příbytku svatém svém."},{"book":"Žalmy","chapter":"68","verse":"7","text":"Bůh samotné rozmnožuje v domy, vyvodí vězně z okovů, zpurní pak bydliti musejí v zemi vyprahlé."},{"book":"Žalmy","chapter":"68","verse":"8","text":"Bože, když jsi předcházel lid svůj, když jsi kráčel po poušti, Sélah,"},{"book":"Žalmy","chapter":"68","verse":"9","text":"Země se třásla, též i nebesa rozplývala se před tváří Boží, i ta hora Sinai před přítomností Boží, Boha Izraelského."},{"book":"Žalmy","chapter":"68","verse":"10","text":"Deštěm štědrosti hojné skropoval jsi, Bože, dědictví své, a když zemdlívalo, ty jsi je zase očerstvoval."},{"book":"Žalmy","chapter":"68","verse":"11","text":"Zástupové tvoji přebývají v něm, kteréžs ty nastrojil dobrotivostí svou pro chudého, ó Bože."},{"book":"Žalmy","chapter":"68","verse":"12","text":"Pán dal slovo své, i těch, kteréž potěšeně zvěstovaly, zástup veliký, řkoucích:"},{"book":"Žalmy","chapter":"68","verse":"13","text":"Králové s vojsky utíkali, utíkali, a doma hlídající dělily kořisti."},{"book":"Žalmy","chapter":"68","verse":"14","text":"Ačkoli jste mezi kotly ležeti musili, však jste jako holubice, mající křídla postříbřená, a brky z ryzího zlata."},{"book":"Žalmy","chapter":"68","verse":"15","text":"Když Všemohoucí rozptýlí krále v této zemi, zbělíš jako sníh na hoře Salmon."},{"book":"Žalmy","chapter":"68","verse":"16","text":"Hoře veliké, hoře v Bázan, hoře pahrbkovaté, hoře v Bázan."},{"book":"Žalmy","chapter":"68","verse":"17","text":"Pročež vyskakujete, hory pahrbkovaté? Na tétoť hoře zalíbilo se Bohu přebývati, jistě žeť na ní Hospodin na věky přebývati bude."},{"book":"Žalmy","chapter":"68","verse":"18","text":"Vozů Božích jest dvadceti tisíců, mnoho tisíců andělů, Pán pak mezi nimi jako na Sinai v svatyni přebývá."},{"book":"Žalmy","chapter":"68","verse":"19","text":"Vstoupil jsi na výsost, jaté jsi vedl vězně, vzal jsi dary pro lidi. I nejzpurnější k přebývání s námi, Hospodine Bože, přivozuješ."},{"book":"Žalmy","chapter":"68","verse":"20","text":"Požehnaný Pán, každého dne nás osýpá dary svými, Bůh silný spasení našeho. Sélah."},{"book":"Žalmy","chapter":"68","verse":"21","text":"Onť jest Bůh silný náš, Bůh silný k hojnému spasení. Hospodin Pán z smrti vyvodí."},{"book":"Žalmy","chapter":"68","verse":"22","text":"Raní zajisté Bůh hlavu nepřátel svých, a vrch hlavy vlasatý chodícího v hříších svých."},{"book":"Žalmy","chapter":"68","verse":"23","text":"Řekltě Pán: Zaseť vyvedu své, jako z Bázan, zase vyvedu z hlubokosti mořské."},{"book":"Žalmy","chapter":"68","verse":"24","text":"A protož noha tvá zbrocena bude ve krvi, i jazyk psů tvých krví nepřátelskou."},{"book":"Žalmy","chapter":"68","verse":"25","text":"Spatřili slavné jití tvé, Bože, jití silného Boha mého a krále mého v svatyni."},{"book":"Žalmy","chapter":"68","verse":"26","text":"Napřed šli zpěváci, z zadu hrající na nástroje hudebné, u prostřed pak děvečky bubnující."},{"book":"Žalmy","chapter":"68","verse":"27","text":"V shromážděních dobrořečte Bohu Pánu, kteříž jste z národu Izraelského."},{"book":"Žalmy","chapter":"68","verse":"28","text":"Tu ať jest Beniamin maličký, kterýž je opanoval, tu knížata z Judy a houfové jejich, knížata z Zabulona, i knížata z Neftalíma."},{"book":"Žalmy","chapter":"68","verse":"29","text":"Obdařil tě Bůh tvůj silou. Potvrdiž, Bože, což jsi mezi námi vzdělal,"},{"book":"Žalmy","chapter":"68","verse":"30","text":"Z chrámu svého nad Jeruzalémem, do něhož tobě přinášeti budou králové dary."},{"book":"Žalmy","chapter":"68","verse":"31","text":"Zahub zástup kopidlníků, sebrání mocných vůdců i lidu bujného, pyšně vykračující s kusy stříbra; rozptyl lidi žádostivé válek."},{"book":"Žalmy","chapter":"68","verse":"32","text":"Přijdouť nejvzácnější z Egypta, Mouřenínská země rychle vztáhne ruku svou k Bohu."},{"book":"Žalmy","chapter":"68","verse":"33","text":"Království země zpívejte Bohu, žalmy zpívejte Pánu, Sélah,"},{"book":"Žalmy","chapter":"68","verse":"34","text":"Tomu, kterýž se vznáší nad nebem nebes starodávních; aj, vydává hlas svůj, hlas přemocný."},{"book":"Žalmy","chapter":"68","verse":"35","text":"Dejte čest síly Bohu, jehož důstojnost nad Izraelem, a velikomocnost jeho na oblacích."},{"book":"Žalmy","chapter":"68","verse":"36","text":"Přehrozný jsi, ó Bože, z svatých příbytků svých. Bůh silný Izraelský, onť dává moc a sílu lidu svému, Bůh požehnaný."}]}