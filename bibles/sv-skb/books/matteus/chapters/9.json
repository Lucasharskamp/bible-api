{"data":[{"book":"Matteus","chapter":"9","verse":"1","text":"Jesus satte sig i en båt och for över till den andra sidan och kom till sin stad [Kapernaum, i norra änden av sjön Gennesaret]."},{"book":"Matteus","chapter":"9","verse":"2","text":"Just då förde de [fyra män] en lam man på en bår (bädd) till honom [och firade ner honom i huset, se Mark 2:3-4; Luk 5:17-19]. När Jesus såg deras [den sjuke mannens och hans fyra vänners] tro, sade han till den lame: ”Var vid gott mod (var glad och frimodig), mitt barn! Dina synder är förlåtna.”"},{"book":"Matteus","chapter":"9","verse":"3","text":"Några av de skriftlärda [från Galileen, Judéen och Jerusalem, se Luk 5:17] sade inom sig [i sina hjärtan, se Mark 2:6]: ”Han hädar.” [Det är ju bara Gud som kan förlåta synder.]"},{"book":"Matteus","chapter":"9","verse":"4","text":"Jesus såg (visste) vad de tänkte och sade: ”Varför bär ni onda tankar i era hjärtan?"},{"book":"Matteus","chapter":"9","verse":"5","text":"Vilket är lättast att säga: ’Dina synder är förlåtna’, eller: ’Stå upp och gå?’"},{"book":"Matteus","chapter":"9","verse":"6","text":"Men för att ni ska veta vilken makt (auktoritet) Människosonen har här på jorden att förlåta synder” – så sade han sedan till den lame – ”Stå upp, ta din bår (bädd) och gå hem!”"},{"book":"Matteus","chapter":"9","verse":"7","text":"Mannen steg upp och gick hem."},{"book":"Matteus","chapter":"9","verse":"8","text":"När folket såg det greps de av fruktan och prisade Gud, som hade gett sådan makt åt människorna."},{"book":"Matteus","chapter":"9","verse":"9","text":"Jesus gick vidare [från huset i Kapernaum efter helandet av den lame mannen], och fick se en man som hette Matteus sitta utanför tullhuset. Han sade till honom: ”Följ mig”, och Matteus steg upp och följde honom."},{"book":"Matteus","chapter":"9","verse":"10","text":"När Jesus sedan låg till bords i hans hus kom många tullindrivare (publikaner) och syndare dit och lade sig till bords tillsammans med honom och hans lärjungar."},{"book":"Matteus","chapter":"9","verse":"11","text":"När fariséerna fick se det frågade de hans lärjungar: ”Varför äter er mästare med tullindrivare och syndare?”"},{"book":"Matteus","chapter":"9","verse":"12","text":"När Jesus hörde det sade han: ”Det är inte de friska (starka) som behöver läkare utan de sjuka (svaga)."},{"book":"Matteus","chapter":"9","verse":"13","text":"Gå och lär er vad detta [citat från Hos 6:6] betyder:"},{"book":"Matteus","chapter":"9","verse":"14","text":"Sedan kom Johannes [Döparens] lärjungar fram till honom och frågade: ”Vi och fariséerna fastar ofta [rättrogna judar fastade regelbundet på måndagar och torsdagar], men dina lärjungar fastar inte?” [Kanske råkade Matteus fest infalla på en sådan fastedag.]"},{"book":"Matteus","chapter":"9","verse":"15","text":"Jesus svarade dem: ”Inte kan väl bröllopsgästerna [brudgummens vänner som ansvarar för att ordna festligheterna] sörja så länge brudgummen är hos dem? Men det ska komma en tid (dagar) när brudgummen tas ifrån dem, och då ska de fasta."},{"book":"Matteus","chapter":"9","verse":"16","text":"Ingen sätter en lapp av okrympt tyg på en gammal mantel (klädesplagg). I så fall skulle den påsatta lappen riva bort ännu mer från manteln och revan bli värre."},{"book":"Matteus","chapter":"9","verse":"17","text":"Inte heller slår man i färskt vin i gamla vinsäckar (lädersäckar), för i så fall skulle vinsäckarna brista och vinet rinna ut, och vinsäckarna blir förstörda (oanvändbara). Nej, färskt vin hälls i nya vinsäckar [som är formbara, gr. kainos, fokus är på kvaliteten på säcken snarare än åldern] och båda blir bevarade.”"},{"book":"Matteus","chapter":"9","verse":"18","text":"Medan Jesus talade till dem, kom en föreståndare [Jairus, som var föreståndare för synagogan i Kapernaum, se Luk 8:41] och föll ner för honom och sade: ”Min dotter har just dött. Men kom och lägg din hand på henne, så får hon liv igen.”"},{"book":"Matteus","chapter":"9","verse":"19","text":"Jesus steg upp och gick med honom och hans lärjungar följde också med."},{"book":"Matteus","chapter":"9","verse":"20","text":"Plötsligt kom en kvinna som hade lidit av blödningar i tolv år. Hon närmade sig honom bakifrån [i den täta folkhopen kring Jesus] och rörde vid tofsen [hebr. tsitsit] på hans mantel,"},{"book":"Matteus","chapter":"9","verse":"21","text":"för hon sade gång på gång till sig själv, om jag bara får röra vid hans mantel så blir jag helad (frälst, fri)."},{"book":"Matteus","chapter":"9","verse":"22","text":"Jesus vände sig om och när han fick syn på henne sade han: ”Var vid gott mod (var glad och frimodig) min dotter. Din tro har gjort dig frisk.” På en gång var kvinnan frisk (frälst, räddad, befriad, trygg, bevarad)."},{"book":"Matteus","chapter":"9","verse":"23","text":"När Jesus kom fram till föreståndarens hus och såg flöjtspelarna och folkskaran som höll dödsklagan [ett högljutt tumult, människor hade samlats i huset och på yttergården av medkänsla, men också bara för att ta del av mat och dryck],"},{"book":"Matteus","chapter":"9","verse":"24","text":"då sade han: ”Gå härifrån! Flickan [som var tolv år, se Mark 5:42] är inte död, hon sover.” Då hånskrattade de åt honom."},{"book":"Matteus","chapter":"9","verse":"25","text":"Men när folket hade visats ut (ordagrant ”kastats ut”), gick han in och tog flickans hand [vilket gjorde Jesus ceremoniellt oren], och hon steg upp."},{"book":"Matteus","chapter":"9","verse":"26","text":"Ryktet om detta gick ut över hela det området [Galileen och även närbelägna områden]."},{"book":"Matteus","chapter":"9","verse":"27","text":"När Jesus fortsatte därifrån [från synagogföreståndaren Jairus hus] följde två blinda efter och ropade: ”Förbarma dig över oss, Davids son.”"},{"book":"Matteus","chapter":"9","verse":"28","text":"När han kom till huset [Petrus hus i Kapernaum där han bodde] kom de blinda männen fram till honom. Jesus frågade dem: ”Tror ni att jag kan göra detta?” De svarade: ”Ja, Herre.”"},{"book":"Matteus","chapter":"9","verse":"29","text":"Då rörde han vid deras ögon och sade: ”Som gensvar på er tro (förtröstan) ska det ske.”"},{"book":"Matteus","chapter":"9","verse":"30","text":"Deras ögon öppnades. Jesus sade strängt till dem: ”Se till att ingen får veta detta.”"},{"book":"Matteus","chapter":"9","verse":"31","text":"Men de [trotsade hans bud och] gick ut och spred ryktet om honom i hela det området."},{"book":"Matteus","chapter":"9","verse":"32","text":"Just som de var på väg ut fördes en man som var demoniserad och stum till honom."},{"book":"Matteus","chapter":"9","verse":"33","text":"När han hade drivit ut den onde anden, talade den stumme."},{"book":"Matteus","chapter":"9","verse":"34","text":"Men fariséerna sade: ”Det är med hjälp av de onda andarnas furste som han driver ut de onda andarna.”"},{"book":"Matteus","chapter":"9","verse":"35","text":"Jesus gick omkring i alla städer och byar."},{"book":"Matteus","chapter":"9","verse":"36","text":"När han såg folkskarorna, fick han en innerlig medkänsla med dem, eftersom de var rivna (ofredade, ansatta) [av dem som skulle leda dem] och hjälplösa (slagna till marken; skingrade), som får utan herde."},{"book":"Matteus","chapter":"9","verse":"37","text":"Då [när han ser misären hos folkskarorna] säger han till sina lärjungar: ”Ja, skörden är stor (riklig), men arbetarna är få."},{"book":"Matteus","chapter":"9","verse":"38","text":"Bönfall därför skördens Herre att han ska sända (skulle driva) ut arbetare till sin skörd.”"}]}