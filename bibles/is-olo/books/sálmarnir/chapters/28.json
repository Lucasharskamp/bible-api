{"data":[{"book":"Sálmarnir","chapter":"28","verse":"1","text":"Ég hrópa til þín um hjálp, Drottinn, því að þú ert klettur hjálpræðis míns. Ef þú hjálpaðir ekki væri úti um mig. Framundan væri ekkert nema dauðinn."},{"book":"Sálmarnir","chapter":"28","verse":"2","text":"Drottinn, ég lyfti höndum til himins og ákalla þig um hjálp. Ó, heyr þú grátbeiðni mína!"},{"book":"Sálmarnir","chapter":"28","verse":"3","text":"Drottinn, refsaðu mér ekki ásamt illgjörðamönnunum, þeim sem sitja á svikráðum við nágranna sína."},{"book":"Sálmarnir","chapter":"28","verse":"4","text":"Refsaðu þeim eins og rétt er. Illvirki þeirra eiga skilið réttlátan dóm."},{"book":"Sálmarnir","chapter":"28","verse":"5","text":"Þeir hugsa ekkert um Guð, sköpun hans og verk. Þess vegna mun Guð ryðja þeim úr vegi, rífa þá eins og ónýtt hús sem ekki verður endurreist."},{"book":"Sálmarnir","chapter":"28","verse":"6","text":"Lofaður sé Drottinn! Hann heyrði grátbeiðni mína!"},{"book":"Sálmarnir","chapter":"28","verse":"7","text":"Hann er styrkur minn, skjól mitt gegn öllum árásum. Honum treysti ég og hann hjálpaði mér. Gleðin svellur í brjósti mér og brýst út í lofgjörð til hans!"},{"book":"Sálmarnir","chapter":"28","verse":"8","text":"Drottinn verndar sitt fólk og veitir konungi sínum sigur."},{"book":"Sálmarnir","chapter":"28","verse":"9","text":"Stattu vörð um þjóð þína, Drottinn! Vernda og blessa þitt útvalda fólk. Eins og fjárhirðir leiðir sauði sína, þá leið og vernda þjóð þína að eilífu."}]}