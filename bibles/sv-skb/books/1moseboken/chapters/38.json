{"data":[{"book":"1 Moseboken","chapter":"38","verse":"1","text":"Vid den tiden gick Juda ner [rent höjdmässigt, men även moraliskt] från sina bröder [i Hebron, se 1 Mos 37:14] och vände sig till (slog ner sitt tält vid) en viss adullamit som hette Chira [som betyder ”ädel”]. [Ner till Adullam, som ligger 2 mil nordväst om Hebron, är det en höjdskillnad på 700 meter.]"},{"book":"1 Moseboken","chapter":"38","verse":"2","text":"Där fick Juda se dottern till en kananenisk man som hette Shoa [betyder ”rikedom”], han tog henne och gick in till (hade sexuellt umgänge med) henne. [På liknande sätt som Esau, 1 Mos 26:34, lämnade Juda föreskrifterna och tog en hustru från en kananeisk familj, se 5 Mos 7:3-4; 1 Kung 11:1-2.]"},{"book":"1 Moseboken","chapter":"38","verse":"3","text":"Hon blev gravid och födde en son och han gav honom namnet Er. [Er betyder ”vaken”, antagligen var det ett barn som inte sov så mycket!]"},{"book":"1 Moseboken","chapter":"38","verse":"4","text":"Hon blev gravid igen och födde en son och hon gav honom namnet Onan [Uttalas ”Ånan” och betyder ”stark”]."},{"book":"1 Moseboken","chapter":"38","verse":"5","text":"Ännu en gång födde hon en son och gav honom namnet Shela [som betyder ”bön” eller ”frid”]. Han [Juda] var i Cheziv när hon födde honom."},{"book":"1 Moseboken","chapter":"38","verse":"6","text":"Juda tog en hustru till Er, hans förstfödde, och hennes namn var Tamar."},{"book":"1 Moseboken","chapter":"38","verse":"7","text":"Men Er, Judas förstfödde, var ond i Herrens (Jahves) ögon och Herren (Jahve) dödade honom."},{"book":"1 Moseboken","chapter":"38","verse":"8","text":"Då sade Juda till Onan: ”Gå in till din brors hustru och utför din plikt som hennes äkta mans bror och se till att din bror får avkomlingar (barn; ordagrant säd).”"},{"book":"1 Moseboken","chapter":"38","verse":"9","text":"Men Onan visste att säden (barnet) inte skulle bli hans, när han därför gick in till sin brors hustru spillde han sädesvätskan på marken, så att han inte skulle ge avkomma till sin bror."},{"book":"1 Moseboken","chapter":"38","verse":"10","text":"Detta som han gjorde var ont i Herrens (Jahves) ögon och han dödade honom också. [Här ser vi Bibelns första exempel på leviratäktenskap, se 5 Mos 25:5-10; Rut 2:20; 4:7-12; Matt 22:24.]"},{"book":"1 Moseboken","chapter":"38","verse":"11","text":"Efter detta sade Juda till sin svärdotter Tamar: ”Förbli en änka i din fars hus till dess min son Shela har vuxit upp.” Han sade (tänkte för sig själv) annars dör han också, som sina bröder. Och Tamar gick iväg och bodde i sin fars hus."},{"book":"1 Moseboken","chapter":"38","verse":"12","text":"Efter en tid (många dagar) dog Shoas dotter, Judas hustru. Juda blev tröstad och gick upp till sina fårskötare i Timnah, han och hans vän adullamiten Chira."},{"book":"1 Moseboken","chapter":"38","verse":"13","text":"Detta berättades för Tamar: ”Se din svärfar går upp till Timnah för att klippa sina får.”"},{"book":"1 Moseboken","chapter":"38","verse":"14","text":"Hon tog av sig sina änkekläder och täckte sig själv med sin slöja och svepte in sig själv och satte sig vid porten till [staden] Einaim [betyder: ögonen eller källorna; kanske samma stad som Enam, se Jos 15:34], som ligger på vägen till Timnah. Hon såg att Shela hade vuxit upp (blivit giftasvuxen) men att hon inte blivit given till honom som hustru."},{"book":"1 Moseboken","chapter":"38","verse":"15","text":"När Juda såg henne tänkte han att hon var en tempelsköka eftersom hon hade täckt sitt ansikte."},{"book":"1 Moseboken","chapter":"38","verse":"16","text":"Han vände sig till henne vid vägen och sade: ”Kom, låt mig komma in till dig”, för han visste inte att hon var hans svärdotter."},{"book":"1 Moseboken","chapter":"38","verse":"17","text":"Han sade: ”Jag ska skicka en killing från flocken”."},{"book":"1 Moseboken","chapter":"38","verse":"18","text":"Han sade: ”Vilken pant ska jag ge dig?”"},{"book":"1 Moseboken","chapter":"38","verse":"19","text":"Hon steg upp och gick sin väg och tog av sig sin slöja och satte på sig sina änkekläder."},{"book":"1 Moseboken","chapter":"38","verse":"20","text":"Juda skickade killingen med sin vän adullamiten för att få tillbaka panten från kvinnans hand, men han fann henne inte."},{"book":"1 Moseboken","chapter":"38","verse":"21","text":"Då frågade han männen efter hennes plats och sade: ”Var är tempelskökan som satt vid vägkanten i Einaim [stad i låglandet (hebr. Shefela), mellan Hebron och Timnah]?”"},{"book":"1 Moseboken","chapter":"38","verse":"22","text":"Han återvände till Juda och sade: ”Jag har inte hittat henne och även männen på platsen säger att det inte har varit någon tempelsköka där.”"},{"book":"1 Moseboken","chapter":"38","verse":"23","text":"Juda svarade: ”Låt henne behålla det, annars blir vi utskämda, se, jag skickade denna killing och du har inte hittat henne.”"},{"book":"1 Moseboken","chapter":"38","verse":"24","text":"Det hände ungefär tre månader senare att man berättade för Juda och sade: ”Tamar, din svärdotter har varit tempelsköka och nu har hon dessutom blivit gravid, hon är med barn genom prostitution.”"},{"book":"1 Moseboken","chapter":"38","verse":"25","text":"När hon fördes fram lät hon säga till sin svärfar: ”Genom den man som dessa ting tillhör är jag gravid.” Hon sade vidare: ”Avgör vem som är ägare till sigillet och tråden [den flätade tråden sigillet är fäst i] och staven.” [1 Mos 38:18]"},{"book":"1 Moseboken","chapter":"38","verse":"26","text":"Juda kände igen dem och sade: ”Hon är mer rättfärdig än jag, eftersom jag inte gav henne min son Shela.” Han träffade henne inte mer (hade inget sexuellt umgänge med henne)."},{"book":"1 Moseboken","chapter":"38","verse":"27","text":"När tiden var inne för förlossning visade det sig att det fanns tvillingar i hennes livmoder."},{"book":"1 Moseboken","chapter":"38","verse":"28","text":"Och det kom sig att den ene stack ut sin hand och barnmorskan tog en röd tråd och band om handleden och sade: ”Denne kom ut först.”"},{"book":"1 Moseboken","chapter":"38","verse":"29","text":"Men han drog tillbaka sin hand och hans bror kom ut och hon sade: ”Varför har du brutit dig fram?” Därför fick han namnet Parets. [Här finns en ordlek. Namnet betyder brytning eller rämna och det är samma ord som används i frågan ”Varför har du brutit dig fram?”]"},{"book":"1 Moseboken","chapter":"38","verse":"30","text":"Efter kom hans bror som hade den röda tråden runt sin handled. Han fick namnet Zerach."}]}