{"data":[{"book":"Yeremi","chapter":"45","verse":"1","text":"Yuda mangan Yosiyaa dii xɛmɛn Yehoyakimi a mangayaan ɲɛɛ naanindeni, Nabi Yeremi yi falani ito ti Neriyaa dii xɛmɛn Baruku xa, a Yeremi a falane sɛbɛ kɛdini waxatin naxan yi, a naxa,"},{"book":"Yeremi","chapter":"45","verse":"2","text":"“Alatala, Isirayilaa Ala ito nan falaxi lan i ma, Baruku, a naxa,"},{"book":"Yeremi","chapter":"45","verse":"3","text":"‘I yi a falama, i naxa, “Gbalona n xa! Bayo Alatala bata ɲaxankatan sa n ma sɔxɔlɛn fari, n bata xadan kutundeni, n mi matabu yo sɔtɔma.” ’"},{"book":"Yeremi","chapter":"45","verse":"4","text":"Nanara, Alatala yi a fala n xa a n xa ito fala i xa, a naxa, ‘Alatala ito nan falaxi, a naxa, “N naxan tixi, n na rabirama nɛn. N naxan sixi, n na talama nɛn, yamanani ito kɔnin."},{"book":"Yeremi","chapter":"45","verse":"5","text":"Nayi, i tan muxu gbeeyaan nan fenma i yɛtɛ xa ba? I nama a fen! Bayo n gbalon nafama nɛn birin ma. Koni, n na i rakisima nɛn, i na siga dɛdɛ yamanani.” ’ Alatalaa falan nan na ra.”"}]}