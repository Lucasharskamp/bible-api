{"data":[{"book":"प्रेरितगोळ","chapter":"20","verse":"1","text":"याग दंगा थामसेत रा पौलुस चेलागोळी कारसुसकु हिम्मत वाळुसदुन, अदिक आंदुर से सार आगकु मकिदुनिया अन्द दी होटोदुन."},{"book":"प्रेरितगोळ","chapter":"20","verse":"2","text":"आ सप्पा प्रदेश दा टु आगकु अदिक चेलागोळी हापाळ उत्साहीत माळकु आव अखाया दा बंदुन."},{"book":"प्रेरितगोळ","chapter":"20","verse":"3","text":"याग मुर तिंगुळ ईतकु आव अल टु जहाज मा सीरिया अन दी होगोन, रा यहूदी आऊक कोनली ताक दा हतकु ईरोर, इदुरसाटी आव ईद निश्चय माळदुन कि मकिदुनिया आगकु वापस आगेगुल."},{"book":"प्रेरितगोळ","chapter":"20","verse":"4","text":"बिरीया अन्द पुर्रुस उन पार सोपत्रुस अदिक थिस्सलुनीके अन्द अरिस्तर्खुस अदिक सिकुन्दुस, अदिक दिरबे अन्द गयुस, अदिक तीमुथियुस, अदिक आसिया अन्द तुखिकुस अदिक त्रुफिमुस आसिया ताका आऊन सांगुळ ईरोर."},{"book":"प्रेरितगोळ","chapter":"20","verse":"5","text":"आंदुर मुंद होटोदुर अदिक त्रोआस दा नाम हादी कायतेला ईत्‍तुर."},{"book":"प्रेरितगोळ","chapter":"20","verse":"6","text":"अदिक नाव अखमीरी रोट्टी इन हाब्ब खतम आगदुर बाद्दा फिलिप्पी टु जहाज देल होटकु अईद दिन इन बाद्दा त्रोआस दा बंदकु आंदुर से मुलाकात माळदेव, अदिक ऊंद हप्ता अल्या ईत्‍तेव."},{"book":"प्रेरितगोळ","chapter":"20","verse":"7","text":"बाक नाव शण्यार इन द्यावगा याग ऊमोर साटी आपस दा जमा आदेव, रा पौलुस आंदुर से मातचीत हेळली कुरतुन, आऊक दुसरा दिशी इच होगोद ईरोद, इदुरसाटी आव आर्धा ईळ्लक ताका मातगोळी हेळतेला ईत्‍तुन."},{"book":"प्रेरितगोळ","chapter":"20","verse":"8","text":"या म्याकुच इन कमरा दा नाव जमा ईरेव, अदुर दा हापाळ दिंग्या होत्‍तव."},{"book":"प्रेरितगोळ","chapter":"20","verse":"9","text":"अदिक यूतुखुस हेसुर इन ऊंद हारोदव खिळकी मा कुर्तकु भर जप्प देल डोलसोन. याग पौलुस हापाळ होत ताका मातगोळी हेळतेला ईत्‍तुन रा आव जप्प इन झ्वाका देल तिसरा मंजील मा टु ल्यालमा बिद्दुन, अदिक याग आंदुर आऊक नेगदुर रा आव सोतोगीदुन."},{"book":"प्रेरितगोळ","chapter":"20","verse":"10","text":"लेकीन पौलुस ल्यालमा ईळदुन अदिक आऊन से लपटुसेदुन, अदिक कुतक्या हतकु अंदुन, “घबरूसबाळी; यतिकी आव जित्‍ता आन.”"},{"book":"प्रेरितगोळ","chapter":"20","verse":"11","text":"अदिक पौलुस म्याकुच होगकु ऊंडुन अदिक ईट होत ताका आंदुर से मातगोळी हेळतेला ईत्‍तुन कि व्हातुर आगेत. बाक आव होटोदुन."},{"book":"प्रेरितगोळ","chapter":"20","verse":"12","text":"अदिक आंदुर आ हारोदव पार उक जित्‍ता तंदुर अदिक हापाळ शांती सिक्त."},{"book":"प्रेरितगोळ","chapter":"20","verse":"13","text":"नाव पयले अच जहाज मा कुर्तकु अस्सुस इक ईद विचार देल मुंद होदेव कि अल टु नाव पौलुस उक सांगुळ हुडुकोंडेव, यतिकी आव ईद इदुरसाटी ठहरूसीदुन कि खुद अच पैदल बरोद चाहासोन."},{"book":"प्रेरितगोळ","chapter":"20","verse":"14","text":"याग पौलुस अस्सुस दा नामी सिकदुन रा नाव आऊक जहाज दा कुर्सकु मितुलेने नगर दा वळेदेव."},{"book":"प्रेरितगोळ","chapter":"20","verse":"15","text":"अल टु जहाज दा कुर्तकु नाव दुसरा दिशी खियुस नगर इन मुंद पोहचुसदेव, अदिक दुसरा दिशी सामुस नगर दा बंदेव; बाक अदुर दुसरा दिशी नाव मिलेतुस नगर दा बंदेव."},{"book":"प्रेरितगोळ","chapter":"20","verse":"16","text":"यतिकी पौलुस इफिसुस उन हात्‍ती टु आगकु होगोद निश्चय माळीदुन कि येल्यारा हिंग आगबाळुल कि आऊक आसिया दा समय हतुल; यतिकी आव जल्दी दा ईरोन कि अगर आग सकुल रा आव पिन्तेकुस्त हाब्ब दिशी यरूशलेम दा ईरूल."},{"book":"प्रेरितगोळ","chapter":"20","verse":"17","text":"पौलुस मिलेतुस नगर टु इफिसुस नगर दा बातणी कळुदुन, अदिक मंडली अन्द स्याणागोळी कार्सुसदुन."},{"book":"प्रेरितगोळ","chapter":"20","verse":"18","text":"याग आंदुर आऊन हात्‍ती बंदुर, रा आव अंदुन: नीव जान्सतीर कि पयला अच दिशी टु याग ना आसिया दा पहुचुसदीन, ना हर समय नीम सांगुळ याता प्रकार देल ईत्‍तीन."},{"book":"प्रेरितगोळ","chapter":"20","verse":"19","text":"मतलब बळा नम्रता देल, अदिक वर्ल वर्लकु, अदिक आ परीक्षागोळ दा जो यहूदीगोळ्द साजीश इन कारण नान मा बंदकु बित्‍त, ना प्रभु उन स्यावा माळतेला अच ईत्‍तीन;"},{"book":"प्रेरितगोळ","chapter":"20","verse":"20","text":"अदिक जो जो मातगोळ नीम फायदा नव ईरव, आंदरी हेळली अदिक लॉकुर्द मुंद अदिक मानोन मान्नी कलसोर से यागलु हिंद आगीदील,"},{"book":"प्रेरितगोळ","chapter":"20","verse":"21","text":"उलटा यहूदीगोळ अदिक गैरयहूदीगोळ्द मुंद गवाही कोळ्त ईत्‍तुन कि परमेश्वर उन दी मन तिर्गुसोद अदिक नाम प्रभु यीशु मसीह मा विश्वास माळ पायजे."},{"book":"प्रेरितगोळ","chapter":"20","verse":"22","text":"ईग नोळी, ना पवित्र आत्मा अन आग्या अन अनुसार यरूशलेम इक होगतीन, अदिक जान्सालीन कि अल नान मा येन येन बितसीत;"},{"book":"प्रेरितगोळ","chapter":"20","verse":"23","text":"ना रा बस ईट चाहासतीन कि हर ऊंद नगर दा पवित्र आत्मा नानी चेतावनी कोळतद कि बंदीगृह अदिक मुश्किल घळीगोळ नान हादी कायताव."},{"book":"प्रेरितगोळ","chapter":"20","verse":"24","text":"२०:२४ २ तीमुथियुस ४:७लेकीन ना तान जीव इक येनु समसालीन, सिर्फ ईट चाहासतीन कि प्रभु यीशु उन कोळ्द क्याल्सा अक पुरा माळाईन, जो क्याल्सा आव नानी कोटान, अदिक अद क्याल्सा ईद कि परमेश्वर उन अनुग्रह अन्द खुशखबरी इन घोषणा माळाईन."},{"book":"प्रेरितगोळ","chapter":"20","verse":"25","text":"ना परमेश्वर उन राज्य अन प्रचार नीम सप्पा मुंदुर दा माळ्त ओयाळदिन, अदिक ना जान्सतीन कि नीम दा टु नानी यावारा भी यागलु नोळ सकतीदिल."},{"book":"प्रेरितगोळ","chapter":"20","verse":"26","text":"इदुरसाटी ना ईंद इन दिशी पुरा रीति अदिक सफाई देल नीम से अनतीन, कि नीम नाश इन जिम्मेदार ना आल्लच ना निर्दोष आईन."},{"book":"प्रेरितगोळ","chapter":"20","verse":"27","text":"यतिकी ना परमेश्वर उन पुरा योजना जो नीम साटी आव, पुरा रीति देल हेळोर साटी हिंद आगीदील."},{"book":"प्रेरितगोळ","chapter":"20","verse":"28","text":"तान अदिक तान लॉकुर्द पुरा गुट इन देखभाल माळावाळेर बन्सी यतिकी पवित्र आत्मा आंदुर दा टु नीमी आंदुर्द चिंता माळावाळा माळ्यान, कि नीव परमेश्वर उन मंडली अन्द रखवाली माळी, यारी आव तान खुन देल कोंडीदुन."},{"book":"प्रेरितगोळ","chapter":"20","verse":"29","text":"ना जान्सतीन कि नान होगदुर बाद्दा भयंकर लांडग्यागोळ नीम लॉकुर न्याड्या होक्‍केव अदिक अव ई भोला भाला लॉकुर गुट इक बिळतीदील."},{"book":"प्रेरितगोळ","chapter":"20","verse":"30","text":"हिंग समय बंदीत कि नीम्द अच न्याड्या दा टु भी हिंग-हिंग लॉकुर येद्दार जो चेलागोळी तान हींद जेडुली उलटा सिधा मातगोळी हेळ्यार."},{"book":"प्रेरितगोळ","chapter":"20","verse":"31","text":"इदुरसाटी सावधान ईरी, अदिक याद ईटेतीर कि ना मुर वर्ष ताका ईळ्ल हागुल वर्ल वर्लकु हर ऊंद मंळसा अक कलसीन."},{"book":"प्रेरितगोळ","chapter":"20","verse":"32","text":"अदिक ईग ना नीमी परमेश्वर उक, अदिक आऊन अनुग्रह अन्द बातणी इन कय दा सोप्स बुळतीन; जो नीमी पवित्र माळ सकतान अदिक सप्पा लॉकुर दा सप्पा आशीष कोळ सकतान."},{"book":"प्रेरितगोळ","chapter":"20","verse":"33","text":"ना यारदारा बेळ्ली, व्हान्ना या कपळा अन लालच माळीदील."},{"book":"प्रेरितगोळ","chapter":"20","verse":"34","text":"नीव खुद अच जान्सतीर कि ईवा कयगोळ नान अदिक नान संगीगोळ्द जरवत पुरा माळदव."},{"book":"प्रेरितगोळ","chapter":"20","verse":"35","text":"ना नीमी सप्पा येनारा माळकु तोर्सदीन कि ईद रीति देल मेहनत माळतेला निर्बलगोळी संभालसोद अदिक प्रभु यीशु उन वचन याद ईटोद जरूरी आद, जो आव खुद अच अंदिदुन: ताकोमोर से कोळोद वळ्लीद आद."},{"book":"प्रेरितगोळ","chapter":"20","verse":"36","text":"ईद अनकु पौलुस आंदुर सांगुळ ट्वांगरा टेक्सदुन प्रार्थना माळदुन."},{"book":"प्रेरितगोळ","chapter":"20","verse":"37","text":"आग आंदुर सप्पा मुंदुर हापाळ वर्लदुर अदिक पौलुस उन कुतक्या हुडुकु आऊन चुम्मा ताकोमली कुरतुर अदिक सार माळदुर."},{"book":"प्रेरितगोळ","chapter":"20","verse":"38","text":"आंदुर खास माळकु ई मात देल शोक दा ईरोर जो आव अंदिदुन कि नीव नान मार्रा बाक नोळतीदिल. आग आंदुर आऊक जहाज ताका पोहचुसदुर."}]}