{"data":[{"book":"Kɔrɛnti Singena","chapter":"9","verse":"1","text":"Xɔrɔ mi n tan na ba? Xɛra mi n tan na ba? N tan mi en Marigi Yesu toxi ba? N wali xɔnna xa mi ɛ tan na Marigini ba?"},{"book":"Kɔrɛnti Singena","chapter":"9","verse":"2","text":"Hali bonne mi n kolon xɛraan na, koni fɔ ɛ tan xa a kolon nɛn! Bayo ɛ tan to bata dɛnkɛlɛya, na findixi n ma xɛrayaan taxamasenna nan na Marigini."},{"book":"Kɔrɛnti Singena","chapter":"9","verse":"3","text":"N na n xɔnbama falani itoe ra n tɔɲɛgɛ muxune nan xa."},{"book":"Kɔrɛnti Singena","chapter":"9","verse":"4","text":"N naxa, nxu mi daxa nxu xa nxu dɛge nxu yi nxu min?"},{"book":"Kɔrɛnti Singena","chapter":"9","verse":"5","text":"Nxu mi daxa, nxu fan yi dɛnkɛlɛya ɲaxanla nde futu ba, a yi siga nxu fɔxɔ ra sigatini alo xɛraan bonne nun Marigin xunyɛne nun Piyɛri a ligan kii naxan yi?"},{"book":"Kɔrɛnti Singena","chapter":"9","verse":"6","text":"Nxu nun Baranabasi nan tun daxa ba, nxu wali donse feen na?"},{"book":"Kɔrɛnti Singena","chapter":"9","verse":"7","text":"Sofaan mundun a yɛtɛ goronna tongɛ a sofa wanli? Nde wudin siyɛ, a mi a bogine don? Nde xuruseene rabɛ a mi e nɔnɔn min?"},{"book":"Kɔrɛnti Singena","chapter":"9","verse":"8","text":"N ma falani ito findixi adamadiine miriyaan gbansanna nan na ba? Sariya Kitabun fan mi na fe kedenna xan falaxi ba?"},{"book":"Kɔrɛnti Singena","chapter":"9","verse":"9","text":"Amasɔtɔ, a sɛbɛxi Musaa Sariya Kitabun kui, a naxa, “I na ɲingen ti malo bodonna ra, i nama a dɛɛn xidi.”9.9 Sariyane 25.4 Ala a ɲɔxɔ luxi ɲingene nan gbansan xɔn ma ba?"},{"book":"Kɔrɛnti Singena","chapter":"9","verse":"10","text":"A mi ito falaxi en tan xan ma fe ra ba? Di, ito sɛbɛxi en tan nan ma fe ra yati. Xɛɛ biin nɛɛn xɛɛn bima, malo xaban nɛɛn maala xabama, e yigi saxi se xabaxine yitaxunna nan ma."},{"book":"Kɔrɛnti Singena","chapter":"9","verse":"11","text":"Nxu tan to bata sansiin woli ɛ tagi naxan findixi Alaa feene ra, xa nxu fati bɛndɛn mali seen sɔtɔ ɛ yii, na ɲaxu ba?"},{"book":"Kɔrɛnti Singena","chapter":"9","verse":"12","text":"Xa a daxa ɛ xa bonne mali seni itoe ra, a mi daxa nxu tan xa dangu ne ra ba? Anu, nxu tan mi sariyani ito rawalixi. A makuya na ra. Nxu bata diɲa feen birin ma alogo sese nama Alaa Muxu Sugandixina fe Xibaru Faɲin madigan."},{"book":"Kɔrɛnti Singena","chapter":"9","verse":"13","text":"Ɛ mi a kolon ba, fa fala a muxun naxan walima Ala Batu Banxini, na a donseen sɔtɔma Ala Batu Banxin nin? Naxanye saraxane bama, ne e gbeen sɔtɔma saraxan nin."},{"book":"Kɔrɛnti Singena","chapter":"9","verse":"14","text":"Marigina en yamarixi na kii nin fa fala naxan Yesu a fe Xibaru Faɲin nalima, na xa a balon sɔtɔ na xɔn ma.9.14 A mato Matiyu 10.10 nun Luka 10.7 kui."},{"book":"Kɔrɛnti Singena","chapter":"9","verse":"15","text":"Koni n tan mi sariyani ito sese rawalixi. N mɔn mi ito sɛbɛxi ɛ ma ɛ xandi feen xan ma iki. A rafanɲɛ n ma n xa faxa benun n kanba xunni ito xa ba n yii."},{"book":"Kɔrɛnti Singena","chapter":"9","verse":"16","text":"Anu, n na Yesu a fe Xibaru Faɲin nali, na mi findɛ kanba xunna ra n xa bayo Ala bata na goronna dɔxɔ n xun ma. Gbalona n tan xa, xa n mi Xibaru Faɲin nali!"},{"book":"Kɔrɛnti Singena","chapter":"9","verse":"17","text":"Xa n yi wanli ito kɛma n ɲɛnige faɲin nin, n yi saranna sɔtɔma nɛn, koni bayo n karahanxi nɛn, n goronna nan tun bama n ma."},{"book":"Kɔrɛnti Singena","chapter":"9","verse":"18","text":"N saranna nanse ra na yi? Na ni ito ra: n xa Yesu a fe Xibaru Faɲin nali hali n sare mi fi alogo n nama na sariyan nawali n yi seen sɔtɔ Xibaru Faɲin xɔn."},{"book":"Kɔrɛnti Singena","chapter":"9","verse":"19","text":"Xɔrɔn nan n tan na, muxu yo a konyi mi n tan na koni n bata n yɛtɛ findi muxun birin ma konyin na alogo n xa muxu wuyaxi sɔtɔ n nɔɛ naxan na."},{"book":"Kɔrɛnti Singena","chapter":"9","verse":"20","text":"N nɛma Yahudiyane tagi, n na n yɛtɛ lu alo Yahudiyane alogo n xa e masɔtɔ. Naxanye sariyan bun ma, n nɛma ne tagi, n yi n yɛtɛ lu alo n sariyan nan bun ma alogo n xa ne masɔtɔ, hali n to mi sariyan bun ma."},{"book":"Kɔrɛnti Singena","chapter":"9","verse":"21","text":"Naxanye mi sariyan sɔtɔxi, n yi n yɛtɛ lu ne yɛ alo e tan, naxanye mi sariyan kolon alogo n xa ne masɔtɔ hali n to mi xɔrɔyaxi Alaa sariyan ma amasɔtɔ n fa Alaa Muxu Sugandixina sariyan nan bun."},{"book":"Kɔrɛnti Singena","chapter":"9","verse":"22","text":"Muxun naxanye munma sɛnbɛn sɔtɔ dɛnkɛlɛyani, n yi lu ne tagi alo naxan sɛnbɛn xurun dɛnkɛlɛyani, alogo n xa e masɔtɔ. N bata n yɛtɛ findi muxun sifan birin na muxun birin xa alogo n xa ndee rakisi kiin birin yi."},{"book":"Kɔrɛnti Singena","chapter":"9","verse":"23","text":"N ni ito birin ligama Alaa falan Xibaru Faɲin nan ma fe ra alogo n fan xa n gbeen sɔtɔ a yi."},{"book":"Kɔrɛnti Singena","chapter":"9","verse":"24","text":"Ɛ mi a kolon ba fa fala naxanye e malanma e gideni xataɲɔxɔya giini alogo xulunden xa to, a e birin e gima nɛn koni keden nan gbansan yɛɛrati kɔntɔnna sɔtɔma. Nayi, ɛ gi alogo ɛ xa kɔntɔnna sɔtɔ."},{"book":"Kɔrɛnti Singena","chapter":"9","verse":"25","text":"Muxun naxan katama a boden lu feni fe sifani itoe yi fɔ na kanna xa a yixɔdɔxɔ, a a yitɔn yɛtɛ suxuni. A na ligama nɛn alogo nɔ sɔtɔn taxamasenna xa so a xunna naxan mi buma. Koni en tan a ligama nɛn alogo mangaya taxamasenna xa so en xun na naxan luma habadan."},{"book":"Kɔrɛnti Singena","chapter":"9","verse":"26","text":"Nanara, n mi n gima n xunna yi. N mi yɛngɛ soma alo muxun naxan a yiin wolima foyeni tun."},{"book":"Kɔrɛnti Singena","chapter":"9","verse":"27","text":"A makuya na ra. N na n fatin suxuma a xɔdɛxɛn nan na alo konyina, alogo n na kawandin ba bonne xa, n tan yɛtɛɛn nama fula a tɔnɔn na."}]}