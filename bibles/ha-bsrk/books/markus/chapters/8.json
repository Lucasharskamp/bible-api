{"data":[{"book":"Markus","chapter":"8","verse":"1","text":"A kwanakin nan wani taro mai girma ya taru. Tun da yake ba su da abin da za su ci, sai Yesu ya kira almajiransa ya ce,"},{"book":"Markus","chapter":"8","verse":"2","text":"“Ina jin tausayin mutanen nan, kwanansu uku ke nan tare da ni, kuma ba su da abin da za su ci."},{"book":"Markus","chapter":"8","verse":"3","text":"In na sallame su gida da yunwa, za su kāsa a hanya, don waɗansu daga cikinsu sun zo daga nesa.”"},{"book":"Markus","chapter":"8","verse":"4","text":"Almajiransa suka amsa suka ce, “Amma a ina, a wannan wurin da ba kowa, wani zai iya samun isashen burodi, don a ciyar da su?”"},{"book":"Markus","chapter":"8","verse":"5","text":"Sai Yesu ya yi tambaya ya ce, “Burodi guda nawa kuke da su?”"},{"book":"Markus","chapter":"8","verse":"6","text":"Sai ya gaya wa taron su zazzauna a ƙasa. Bayan ya ɗauki burodin nan bakwai, ya yi godiya, sai ya kakkarya, ya ba wa almajiransa su rarraba wa mutanen, suka kuwa yi haka."},{"book":"Markus","chapter":"8","verse":"7","text":"Suna kuma da ƙananan kifaye kaɗan, ya ba da godiya dominsu, ya kuma ce wa almajiran su rarraba musu."},{"book":"Markus","chapter":"8","verse":"8","text":"Mutanen suka ci, suka ƙoshi. Daga baya, almajiran suka tattara gutsattsarin da suka rage cike da kwanduna bakwai."},{"book":"Markus","chapter":"8","verse":"9","text":"Wajen maza dubu huɗu ne suka kasance. Da ya sallame su,"},{"book":"Markus","chapter":"8","verse":"10","text":"sai ya shiga jirgin ruwa tare da almajiransa, suka tafi yankin Dalmanuta."},{"book":"Markus","chapter":"8","verse":"11","text":"Farisiyawa suka zo suka fara yin wa Yesu tambayoyi. Don su gwada shi, sai suka nemi yă nuna musu wata alama daga sama."},{"book":"Markus","chapter":"8","verse":"12","text":"Sai ya ja numfashi mai zurfi ya ce, “Don me wannan zamani yake neman ganin abin banmamaki? Gaskiya nake gaya muku, ba wata alamar da za a ba su.”"},{"book":"Markus","chapter":"8","verse":"13","text":"Sai ya bar su, ya koma cikin jirgin ruwan, suka ƙetare zuwa ɗaya hayin."},{"book":"Markus","chapter":"8","verse":"14","text":"Almajiran suka manta su riƙe burodi, sai dai guda ɗaya da suke da shi a cikin jirgin ruwan."},{"book":"Markus","chapter":"8","verse":"15","text":"Yesu ya gargaɗe su ya ce, “Ku yi hankali, ku kuma lura da yistin Farisiyawa da na Hiridus.”"},{"book":"Markus","chapter":"8","verse":"16","text":"Suka tattauna wannan da juna, suna cewa, “Don ba mu da burodi ne.”"},{"book":"Markus","chapter":"8","verse":"17","text":"Da ya gane abin da suke tattaunawa, sai Yesu ya tambaye su ya ce, “Don me kuke zancen rashin burodi? Har yanzu ba ku gane ko fahimta ba? Zukatanku sun taurare ne?"},{"book":"Markus","chapter":"8","verse":"18","text":"Kuna da idanu, amma kun kāsa gani, kuna da kunnuwa, amma kun kāsa ji? Ba ku tuna ba?"},{"book":"Markus","chapter":"8","verse":"19","text":"Da na kakkarya burodi guda biyar wa mutane dubu biyar, kwanduna nawa kuka kwashe cike da gutsattsarin?”"},{"book":"Markus","chapter":"8","verse":"20","text":"“Da na kuma kakkarya burodin nan bakwai wa mutum dubu huɗu, kwanduna nawa kuka kwashe cike da gutsattsarin?”"},{"book":"Markus","chapter":"8","verse":"21","text":"Ya ce musu, “Har yanzu ba ku fahimta ba?”"},{"book":"Markus","chapter":"8","verse":"22","text":"Suka iso Betsaida, sai waɗansu mutane suka kawo wani makaho, suka roƙi Yesu yă taɓa shi."},{"book":"Markus","chapter":"8","verse":"23","text":"Yesu ya kama hannun makahon ya kai shi bayan ƙauyen. Bayan ya tofa miyau a idanun mutumin, ya kuma ɗibiya masa hannuwansa, sai ya tambaye shi ya ce, “Kana iya ganin wani abu?”"},{"book":"Markus","chapter":"8","verse":"24","text":"Sai ya ɗaga kai ya ce, “Ina ganin mutane, suna kama da itatuwa da suke tafiya.”"},{"book":"Markus","chapter":"8","verse":"25","text":"Yesu ya sāke ɗibiya hannuwansa a idanun mutumin, sai idanunsa suka buɗe, ya sami gani, ya kuma ga kome sarai."},{"book":"Markus","chapter":"8","verse":"26","text":"Yesu ya sallame shi gida ya ce, “Kada ka shiga cikin ƙauyen.”8.26 Waɗansu rubuce-rubucen hannu na dā suna da Kada ka faɗa wa kowa a ƙauyen"},{"book":"Markus","chapter":"8","verse":"27","text":"Yesu da almajiransa suka tafi ƙauyukan da suke kewaye da Kaisariya Filibbi. A hanya ya tambaye su ya ce, “Wa, mutane suke ce da ni?”"},{"book":"Markus","chapter":"8","verse":"28","text":"Suka amsa, suka ce, “Waɗansu suna cewa, Yohanna Mai Baftisma, waɗansu Iliya, waɗansu kuma har wa yau sun ce, ɗaya daga cikin annabawa.”"},{"book":"Markus","chapter":"8","verse":"29","text":"Sai ya yi tambaya ya ce, “Amma ku fa, wa kuke ce da ni?”"},{"book":"Markus","chapter":"8","verse":"30","text":"Yesu ya gargaɗe su kada su gaya wa kowa kome a kansa."},{"book":"Markus","chapter":"8","verse":"31","text":"Sai ya fara koya musu cewa, dole Ɗan Mutum yă sha wahaloli da yawa, dattawa, manyan firistoci da malaman dokoki kuma su ƙi shi. Dole kuma a kashe shi, bayan kwana uku kuma, yă tashi."},{"book":"Markus","chapter":"8","verse":"32","text":"Ya yi wannan zance a sarari. Sai Bitrus ya jawo shi gefe, ya fara tsawata masa."},{"book":"Markus","chapter":"8","verse":"33","text":"Amma da Yesu ya juya ya dubi almajiransa, sai ya tsawata wa Bitrus ya ce, “Tashi daga nan Shaiɗan! Ba ka da al’amuran Allah a zuciyarka, sai na mutane.”"},{"book":"Markus","chapter":"8","verse":"34","text":"Sai ya kira taron wurinsa tare da almajiransa ya ce, “Duk wanda zai bi ni, dole yă ƙi kansa, yă ɗauki gicciyensa yă bi ni."},{"book":"Markus","chapter":"8","verse":"35","text":"Domin duk mai son ceton ransa zai rasa shi, amma duk wanda ya rasa ransa saboda ni, da kuma bishara, zai same shi."},{"book":"Markus","chapter":"8","verse":"36","text":"Me mutum zai amfana, in ya ribato duniya duka a bakin ransa?"},{"book":"Markus","chapter":"8","verse":"37","text":"Ko kuma, me mutum zai bayar a musayar ransa?"},{"book":"Markus","chapter":"8","verse":"38","text":"Duk wanda ya ji kunyata, da na kalmomina a wannan zamani na fasikanci da zunubi, Ɗan Mutum ma zai ji kunyarsa lokacin da ya shiga cikin ɗaukakar Ubansa, tare da tsarkakan mala’iku.”"}]}