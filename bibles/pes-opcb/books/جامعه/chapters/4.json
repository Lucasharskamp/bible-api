{"data":[{"book":"جامعه","chapter":"4","verse":"1","text":"سپس ظلمهایی را که در زیر این آسمان می‌شد مشاهده کردم. اشکهای مظلومانی را دیدم که فریادرسی نداشتند. قدرت در دست ظالمان بود و کسی نبود که به داد مظلومان برسد."},{"book":"جامعه","chapter":"4","verse":"2","text":"پس گفتم کسانی که قبل از ما مرده‌اند از آنانی که هنوز زنده‌اند خوشبخت‌ترند؛"},{"book":"جامعه","chapter":"4","verse":"3","text":"و خوشبخت‌تر از همه کسانی هستند که هنوز به دنیا نیامده‌اند، زیرا ظلمهایی را که زیر این آسمان می‌شود ندیده‌اند."},{"book":"جامعه","chapter":"4","verse":"4","text":"همچنین متوجه شدم که به سبب حسادت است که مردم تلاش می‌کنند موفقیت کسب کنند. این نیز مانند دویدن به دنبال باد، بیهوده است."},{"book":"جامعه","chapter":"4","verse":"5","text":"کسی که دست روی دست می‌گذارد و گرسنگی می‌کشد، نادان است."},{"book":"جامعه","chapter":"4","verse":"6","text":"یک مشت پُر با آرامش بهتر است از دو مشت پُر با مشقت و به دنبال باد دویدن."},{"book":"جامعه","chapter":"4","verse":"7","text":"و نیز در زیر آسمان بیهودگی دیگری دیدم:"},{"book":"جامعه","chapter":"4","verse":"8","text":"مردی بود که تنها زندگی می‌کرد؛ نه پسری داشت و نه برادری. با این حال سخت تلاش می‌کرد و از اندوختن مال و ثروت سیر نمی‌شد. او برای چه کسی زحمت می‌کشید و خود را از لذتهای زندگی محروم می‌کرد؟ این نیز رنج و زحمت بیهوده‌ای است."},{"book":"جامعه","chapter":"4","verse":"9","text":"دو نفر از یک نفر بهترند، زیرا نفع بیشتری از کارشان عایدشان می‌شود."},{"book":"جامعه","chapter":"4","verse":"10","text":"اگر یکی از آنها بیفتد، دیگری او را بلند می‌کند؛ اما چه بیچاره است شخصی که می‌افتد ولی کسی را ندارد که به او کمک کند."},{"book":"جامعه","chapter":"4","verse":"11","text":"وقتی دو نفر کنار هم می‌خوابند، گرم می‌شوند؛ اما کسی که تنهاست چطور می‌تواند خود را گرم کند؟"},{"book":"جامعه","chapter":"4","verse":"12","text":"اگر شخص، تنها باشد و کسی بر او حمله کند، از پای درمی‌آید، اما اگر دو نفر باشند می‌توانند از خود دفاع کنند. ریسمان سه لا به آسانی پاره نمی‌شود."},{"book":"جامعه","chapter":"4","verse":"13","text":"یک جوان فقیر و حکیم بهتر از پادشاه پیر و نادانی است که نصیحت نمی‌پذیرد."},{"book":"جامعه","chapter":"4","verse":"14","text":"چنین جوان فقیری حتی ممکن است از کنج زندان به تخت پادشاهی برسد."},{"book":"جامعه","chapter":"4","verse":"15","text":"مردمی که زیر این آسمان زندگی می‌کنند از چنین جوانی که جانشین پادشاه شده است حمایت می‌نمایند."},{"book":"جامعه","chapter":"4","verse":"16","text":"او می‌تواند بر عدهٔ زیادی حکومت کند؛ اما نسل بعدی، او را نیز برکنار می‌کند! این نیز مانند دویدن به دنبال باد، بیهوده است."}]}