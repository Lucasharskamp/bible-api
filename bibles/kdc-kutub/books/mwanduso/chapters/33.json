{"data":[{"book":"Mwanduso","chapter":"33","verse":"1","text":"Yakobo kamona Esau kokwiza na wanhu zake magana mane, avo, kawagola wanage kumwake Lea, Laheli na waja watumwa wabili."},{"book":"Mwanduso","chapter":"33","verse":"2","text":"Watumwa na wanao kaweka haulongozi, abaho Lea na wanage, kukisogo chao kamwika Laheli na Yusufu."},{"book":"Mwanduso","chapter":"33","verse":"3","text":"Yakobo mwenyego kalongola, kaidulika mbaka hasi miyanza saba, mbaka viyavikile behi na ndugu yake."},{"book":"Mwanduso","chapter":"33","verse":"4","text":"Esau kamkimbilila kumbokela Yakobo, kamfagatila na kamnonela, wose wabili wakala olila."},{"book":"Mwanduso","chapter":"33","verse":"5","text":"Esau viyalolile na kuwona watwanzi na iwana kauza, “Wano weli hamoja na gweye kina nani?”"},{"book":"Mwanduso","chapter":"33","verse":"6","text":"Abaho waja watumwa wa kitwanzi na wanao wakala mmabehi, waidulika."},{"book":"Mwanduso","chapter":"33","verse":"7","text":"Lea nayo na wanage keza, kaidulika. Kukimambukizo, Laheli na Yusufu weza, nao waidulika."},{"book":"Mwanduso","chapter":"33","verse":"8","text":"Esau kauza, “Na bumbila dino diniiting'hane najo mnzila hano dofambula choni?”"},{"book":"Mwanduso","chapter":"33","verse":"9","text":"Lakini Esau kamwidika, “Ndugu yangu, na niye nina vinhu vingi, vinhu vako viwe vako mwenyego.”"},{"book":"Mwanduso","chapter":"33","verse":"10","text":"Yakobo kamulongela, “Bule, kamba kweli kononda, bokela nhunza yangu, kwavija nahalola kihanga chako kamba nolola kihanga cha Imulungu vija viumbokele goya."},{"book":"Mwanduso","chapter":"33","verse":"11","text":"Chonde, togola nhunza inikugalile, kwavija Imulungu kanyonela bazi, kangwaa kila kinhu kinonda.” Avo Yakobo kagendelela kumsusumiza mbaka katogola."},{"book":"Mwanduso","chapter":"33","verse":"12","text":"Esau kalonga, “Tuchole, na niye nokulongolela.”"},{"book":"Mwanduso","chapter":"33","verse":"13","text":"Lakini Yakobo kamulongela, “Mkulu wangu, gweye kojuwa wana wano wang'hali ving'hele, na fugo zino zokong'heza. Avo nolondigwa kuzilola goya. Kamba wanyama wano, ogaligwa mkudu mkudu kwa siku dimoja, wanyama wose wofa."},{"book":"Mwanduso","chapter":"33","verse":"14","text":"Avo, nokupula ulongole na niye nokwiza mholemhole, noziseseza fugo zangu na wanangu mbaka vonda nikuvike ako Seili.”"},{"book":"Mwanduso","chapter":"33","verse":"15","text":"Esau kalonga, “Leka nikulekele wanhu zangu wayagwe.” Lakini Yakobo kalonga, “Aka, sikuutende vivo. Niye nodeng'helela kwavija gweye mkulu wangu koninogela.”"},{"book":"Mwanduso","chapter":"33","verse":"16","text":"Avo, siku didija Esau kafunga mwanza wa kubwela Seili."},{"book":"Mwanduso","chapter":"33","verse":"17","text":"Yakobo kachola mbaka Sukoti. Kazenga ng'anda na fugo zake kazizengela mabumba. Lekaavo hanhu aho hakemigwa Sukosi."},{"book":"Mwanduso","chapter":"33","verse":"18","text":"Kulawa kuko Sukoti mwiisi ya Padani Alamu Yakobo kavika goya ako kudibuga da Shekemu mwiisi ya Kanaani, keka ng'hambi behi na buga dijo."},{"book":"Mwanduso","chapter":"33","verse":"19","text":"Hanhu aho kuyekile ng'hambi kahagula kulawa mulukolo lwa Hamoli tatake Shekemu kwa vihande gana va shaba."},{"book":"Mwanduso","chapter":"33","verse":"20","text":"Avo, ako kazenga upango wa kulavila nhosa kaukema Eli Elohe Izilaeli, fambulo jake Imulungu ni Imulungu wa Izilaeli."}]}