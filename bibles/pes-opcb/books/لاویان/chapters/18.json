{"data":[{"book":"لاویان","chapter":"18","verse":"1","text":"سپس خداوند به موسی فرمود:"},{"book":"لاویان","chapter":"18","verse":"2","text":"«این دستورها را به بنی‌اسرائیل بده: من یهوه خدای شما هستم."},{"book":"لاویان","chapter":"18","verse":"3","text":"پس مانند بت‌پرستان رفتار نکنید یعنی مانند مصری‌هایی که در کشورشان زندگی می‌کردید و یا مانند کنعانی‌هایی که می‌خواهم شما را به سرزمینشان ببرم."},{"book":"لاویان","chapter":"18","verse":"4","text":"شما باید از دستورهای من پیروی کنید و قوانین مرا نگاه دارید و آنها را بجا آورید، چون من یهوه، خدای شما هستم."},{"book":"لاویان","chapter":"18","verse":"5","text":"پس دستورها و قوانین مرا نگاه دارید، زیرا از طریق اطاعت از احکام شریعت است که شخص از حیات برخوردار می‌شود. من یهوه هستم."},{"book":"لاویان","chapter":"18","verse":"6","text":"«هیچ‌کس از شما نباید با محارمِ خود همبستر شود. من یهوه هستم."},{"book":"لاویان","chapter":"18","verse":"7","text":"با مادر خود همبستر نشو، زیرا با این کار به او و به پدرت بی‌احترامی می‌کنی."},{"book":"لاویان","chapter":"18","verse":"8","text":"با هیچ‌کدام از زنان پدرت همبستر نشو، چون با این کار به پدرت بی‌احترامی می‌کنی."},{"book":"لاویان","chapter":"18","verse":"9","text":"همچنین با خواهر تنی یا با خواهر ناتنی خود، چه دختر پدرت باشد چه دختر مادرت، چه در همان خانه به دنیا آمده باشد چه در جای دیگر، همبستر نشو."},{"book":"لاویان","chapter":"18","verse":"10","text":"«با دختر پسرت یا دختر دخترت همبستر نشو، چون با این کار خود را رسوا می‌کنی."},{"book":"لاویان","chapter":"18","verse":"11","text":"با دختر زن پدرت همبستر نشو، چون او خواهر ناتنی توست."},{"book":"لاویان","chapter":"18","verse":"12","text":"با عمهٔ خود همبستر نشو، چون از بستگان نزدیک پدرت می‌باشد."},{"book":"لاویان","chapter":"18","verse":"13","text":"با خالهٔ خود همبستر نشو، چون از بستگان نزدیک مادرت است."},{"book":"لاویان","chapter":"18","verse":"14","text":"با زن عموی خود همبستر نشو، چون او مثل عمهٔ توست."},{"book":"لاویان","chapter":"18","verse":"15","text":"«با عروس خود همبستر نشو، چون زن پسر توست."},{"book":"لاویان","chapter":"18","verse":"16","text":"با زن برادرت همبستر نشو، چون با این کار به برادرت بی‌احترامی می‌کنی."},{"book":"لاویان","chapter":"18","verse":"17","text":"با یک زن و دختر او یا نوه‌اش همبستر نشو، چون آنها بستگان نزدیک همدیگرند و این عمل قبیحی است."},{"book":"لاویان","chapter":"18","verse":"18","text":"مادامی که زنت زنده است نباید خواهر او را هم به زنی بگیری و با او همبستر شوی."},{"book":"لاویان","chapter":"18","verse":"19","text":"«با زنی به هنگام عادت ماهانه‌اش همبستر نشو."},{"book":"لاویان","chapter":"18","verse":"20","text":"با زنی که همسر مرد دیگری است همبستر نشو و خود را با او نجس نساز."},{"book":"لاویان","chapter":"18","verse":"21","text":"«هیچ‌کدام از فرزندان خود را به بت مولک هدیه نکن و آنها را بر مذبح آن نسوزان زیرا با این کار نام خداوند، خدای خود را بی‌حرمت خواهی کرد."},{"book":"لاویان","chapter":"18","verse":"22","text":"«هیچ مردی نباید با مرد دیگری نزدیکی کند، چون این عمل، بسیار قبیح است."},{"book":"لاویان","chapter":"18","verse":"23","text":"هیچ مرد یا زنی نباید با هیچ حیوانی نزدیکی کند و با این کار خود را نجس سازد. این عمل، بسیار قبیح است."},{"book":"لاویان","chapter":"18","verse":"24","text":"«با این کارها خود را نجس نسازید، چون این اعمالی است که بت‌پرستها انجام می‌دهند و به خاطر این کارهاست که می‌خواهم آنان را از سرزمینی که شما داخل آن می‌شوید بیرون کنم."},{"book":"لاویان","chapter":"18","verse":"25","text":"تمامی آن سرزمین با این نوع اعمال، نجس شده است. به همین دلیل است که مردمانی را که در آنجا ساکنند مجازات می‌کنم، و سرزمینشان آنها را قی می‌کند."},{"book":"لاویان","chapter":"18","verse":"26","text":"شما باید از تمام قوانین و دستورهای من اطاعت کنید و هیچ‌کدام از این اعمال قبیح را انجام ندهید. این قوانین هم شامل شما می‌شود و هم شامل غریبانی که در میان شما ساکنند."},{"book":"لاویان","chapter":"18","verse":"27","text":"«آری، تمامی این اعمال قبیح به‌وسیلۀ مردمان سرزمینی که می‌خواهم شما را به آنجا ببرم به عمل آمده و آن سرزمین را نجس کرده است."},{"book":"لاویان","chapter":"18","verse":"28","text":"شما این اعمال را انجام ندهید و گرنه شما را نیز مثل اقوامی که اکنون در آنجا ساکنند از آن سرزمین بیرون خواهم راند."},{"book":"لاویان","chapter":"18","verse":"29","text":"هر کس مرتکب یکی از این اعمال قبیح گردد، از میان قوم منقطع خواهد شد."},{"book":"لاویان","chapter":"18","verse":"30","text":"پس احکام مرا اطاعت کنید و هیچ‌یک از این عادات زشت را انجام ندهید. خود را با این اعمال قبیح نجس نکنید زیرا من یهوه، خدای شما هستم.»"}]}