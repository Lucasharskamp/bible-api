{"data":[{"book":"Philippia","chapter":"4","verse":"1","text":"Khawale inruoiya, ule naingai, nangnikha kei'n kanaminriang halli kei'n nangnikha angtuk kinarangai tuime! ningni'n keihi angtuk ningna minrokme, halli kei'n nangni jarra angtuk ki-in-orme! hiwajarra minriang kaom ule naingai ning ringkhuokha Pumi diang kacheet ah omru."},{"book":"Philippia","chapter":"4","verse":"2","text":"Euodia li Syntyche Pumi diang nangni innihi ulenai angnga inzootnasik ah kei'n nangnidiang kanani."},{"book":"Philippia","chapter":"4","verse":"3","text":"Halli nang um huoikajoutak kei kachuonthopui ning eii, khawajarra ningni'n hiwa numeisa ngaihi leisannasik kei'n kamanuom. Ajarchu Clement khat-um keile kachuonthopui ngai inchella inmani ngaihi chongkahoihi rilthangnasik beiya kangar tak-ah chuon kanathopui in eii, halli inmani raming ngaikha Pathian ringna larik suungnga injia mi ngaikha in eii."},{"book":"Philippia","chapter":"4","verse":"4","text":"Pumi diang apha rakip ah inchun inlang karok eru. halli kei'n inlet ah katinook, karok eru!"},{"book":"Philippia","chapter":"4","verse":"5","text":"Halli ningni'n mirakip diang omchan kathakha minmuru. Pumi kha innot tak-ah ajuosikjei."},{"book":"Philippia","chapter":"4","verse":"6","text":"Nangni'n iteii sik ah ningmalung mindongmaru, takkha Pathian ningnina rakip ah minpaakna malungle inruoiya arei kaom rakipkha nichakru."},{"book":"Philippia","chapter":"4","verse":"7","text":"Miring ngaidon matormak, Pathian diangnga kaom kadai khan Christa Jisu le inchunna suungnga ningmalungli ningngaidon rakipkha naompuite."},{"book":"Philippia","chapter":"4","verse":"8","text":"Ahekna ah ule naingai, rahoikasuok hiwa akatha rakip ngaihi ningmalung ngaikhan minsipru, khawa ngai khachu, katuun, singnatheina, kadik, inthiang, minriang, khat-um kayana hi eii."},{"book":"Philippia","chapter":"4","verse":"9","text":"Kei kachongngai khat-um kachuontho ah ning inchuli ning imu ngaikha chuontak-ah thoru. Halli einidiang kadai kanape Pathian in ana-inruoipuisik eii."},{"book":"Philippia","chapter":"4","verse":"10","text":"Apha kasoottak athengli ningni'n keihi woikhat nasannasik apha ningmunook jarra Pumi diang kheella minpaakna kanei. Halli ningni'n keihi kanasan ningdajei kiti emak takkha ningni'n apha mumakchu ah eii."},{"book":"Philippia","chapter":"4","verse":"11","text":"Halli kei kadiang ka-insamna omjarra kei'n hiwahi nangnidiang kiril emak takkha kei'n kineiseng khan kakhop kainchujei."},{"book":"Philippia","chapter":"4","verse":"12","text":"Kei'n kajet angme areikaom, khat-um kei'n kajet angme katamma kaneisik. Halli kei'n kasipkaalla emakli kachaam kaalla, kaneikaalla, emakli kainsam kaalla, kei'n angrakip ah khat-um apharakip ah hiwa inthup chuon ngaihi kainchusuojei khat-um arei min-ommongjei."},{"book":"Philippia","chapter":"4","verse":"13","text":"Christa nape ranak khan Kei'n angrakip thomatorna kanei."},{"book":"Philippia","chapter":"4","verse":"14","text":"Takkha kei kapoongna rakip ah ningni'n ningnasansik hi kei kasik achu kathathei a-eii."},{"book":"Philippia","chapter":"4","verse":"15","text":"Khale inruoiya Philippians ningni'n kheella ningjet khawa khachu, Kei'n akatheng nikhuo ngai khan chongkahoi kaleirilla Macedonia kaleimathaan phakhan nangni koisuokbit ning eii kei kadiang kanasan, halli nangni khabit ning eii kei kanemna khat-um kamangna kanadeipui. 2 Cor 11:9"},{"book":"Philippia","chapter":"4","verse":"16","text":"Han kei'n Thessalonica ah kalei omlai kei kadiang arei kaom nasannakha inlet inlet ah ningnajuo mathuon. Chuon 17:1"},{"book":"Philippia","chapter":"4","verse":"17","text":"Ajarchu kei'n kutchoi ngaikha kamanuom jarra emak, takkha nangni chuontho mankha kheella anemna kamintamzoot jarra eii."},{"book":"Philippia","chapter":"4","verse":"18","text":"Halli ningni'n ningnajuope phurrakip ngaikha cheiiya kamajia ah kada, halli kachangsik chungtiang kheella ningnapejei! khat-um ningni'n ningna juope kutchoi rakipkha Epaphroditus in anaheichoipi, atuunchu areikaom rakipkha kaneijei. Khawa ngai rakipkha Pathian izoot dooiphur khat-um ama lurliannasik-ah arimkahoi Pathian phurpeii ka-ang ejei. Suok 29:18"},{"book":"Philippia","chapter":"4","verse":"19","text":"Khawajarra kei Pathian in nangni insamna rakip ah Christa Jisu jarra ama kaphul kaliamma kaom karei kha anapesik eii."},{"book":"Philippia","chapter":"4","verse":"20","text":"Eini Pathian khat-um Nipa kha hektik omleiya lurrase. Amen."},{"book":"Philippia","chapter":"4","verse":"21","text":"Christa Jisu diangnga kaom Pathian mirakip diang inpaakna chubei kanaheitho, halli keile kaomsuom koisuok sangai innum inpaakna najuomathuon."},{"book":"Philippia","chapter":"4","verse":"22","text":"Halli hinna kaom Pathian koisuok rakip innum nangnidiang inpaakna injuomathuon, kathadoomma Caesar insuungkhurra kaom inmani innum nangnidiang chubei naheitho."},{"book":"Philippia","chapter":"4","verse":"23","text":"Pumi Jisu Christa riangwai khan nangni ngairakip diang na-inruoipuichak erase."}]}