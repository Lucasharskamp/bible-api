{"data":[{"book":"ROME","chapter":"16","verse":"1","text":"Nau e hiihai maa kootou ki illoa i maatou kave, Fiibi, e heheuna i te lotu i Senkria."},{"book":"ROME","chapter":"16","verse":"2","text":"Kootou mmata atu hakaraaoi kiaa ia i te inoa TeAriki, i kootou ni tama TeAtua. Kootou tokonaki atu ki ana heuna. A ia ni mmata ake hakaraaoi iloo ki maatou ma te lopo tama hoki."},{"book":"ROME","chapter":"16","verse":"3","text":"Nau e purepure atu ki Priscilla ma Aquila, takarua e heheuna maatou hakapaa i naa heuna Jesus Christ.16.3 Acts 18.2"},{"book":"ROME","chapter":"16","verse":"4","text":"Laaua pui mmate i taku saaita ni hakasaoria laaua. Nau e llee iloo taku manava i laaua. Naa tama naa lotu i naa henua sara raa e hakanau hoki i laaua."},{"book":"ROME","chapter":"16","verse":"5","text":"Nau e purepure hoki ki naa tama e lotu laatou i te hare laaua."},{"book":"ROME","chapter":"16","verse":"6","text":"Nau e purepure ki Mary, te tama ni heheuna haimahi maa kootou."},{"book":"ROME","chapter":"16","verse":"7","text":"Nau e purepure ki Adronikas ma Junias, takarua Jew ni mmoe maatou iloto te hare karapusi. Naa aposol raa e illoa i laaua. Laaua ni illoa i Christ imua i taku saaita ni iloa i Ttama naa."},{"book":"ROME","chapter":"16","verse":"8","text":"Nau e purepure ki Ampliatus, taku soa iloto TeAriki."},{"book":"ROME","chapter":"16","verse":"9","text":"Nau e purepure ki Urbanus, ttama e heheuna ma taatou i Christ. Nau e purepure hoki ki Stakis, taku soa."},{"book":"ROME","chapter":"16","verse":"10","text":"Nau e purepure ki Apeles, i aa ia e taka hakamau ma Christ. Nau e purepure ki naa tama te haanauna Aristobulus."},{"book":"ROME","chapter":"16","verse":"11","text":"Nau e purepure ki Herodion te Jew, aa ma naa taaina taatou i Christ iloto te haanauna Narsisus."},{"book":"ROME","chapter":"16","verse":"12","text":"Nau e purepure ki Trifina ma Trifosa, takarua e ttaka iloto naa heuna TeAriki. Nau e purepure atu ki taku kave, Persis, ttama ni mee te lopo heuna maa TeAriki."},{"book":"ROME","chapter":"16","verse":"13","text":"Nau e purepure ki Rufus te tama e llasi ana heuna ni mee maa TeAriki. Nau e purepure hoki ki tana tinna, ttama ni mmata ake hakaraaoi iloo kiaa nau ma se tino tama aana.16.13 Mk 15.21"},{"book":"ROME","chapter":"16","verse":"14","text":"Nau e purepure hoki ki Asinkritus, Flegon, Hermes, Patrobas, Hermas, aa ma naa taaina hoki taatou e ttaka ma laatou."},{"book":"ROME","chapter":"16","verse":"15","text":"Nau e purepure ki Filologus ma Julia, Nerus ma tana kave, aa ko Olimpas ma naa tama katoo TeAtua e nnoho laatou."},{"book":"ROME","chapter":"16","verse":"16","text":"Kootou ki ffuri no pureppure ma naa taaina kootou i te kina naa. Naa tama hakkaatoa e lotu i te kina nei e pureppure atu ki kootou."},{"book":"ROME","chapter":"16","verse":"17","text":"Aku taaina. Nau ku hakaapo atu te taratara nei: Kootou roorosi hakaraaoi iloo i naa tama e ttaka ka usuusu tama no mee naa tama raa ki ffuri no see lotu i TeAtua. Naa taratara hakalellesi naa tama naa e kkee ma naa akonaki ni kauatu ki kootou. Kootou see hakatauppiri atu ki naa tama peenaa."},{"book":"ROME","chapter":"16","verse":"18","text":"Naa tama naa seai ni tama e heheuna maaoni i taatou Ariki, Christ. Seai. Laatou maraa e heheuna koi i naa kaikai laatou e fiffai. Laatou ma ki usuhia laatou te lopo tama taukalleka ki ffuri naa mannatu laatou."},{"book":"ROME","chapter":"16","verse":"19","text":"Tevana iaa, te henua hakkaatoa ku oti te llono i naa tautari hakaraaoi iloo kootou i te Lono Taukareka. Teenei e hiahia ai nau i kootou. Nau e hiihai maa kootou ki atammai i naa mee e taukalleka, tevana iaa kootou ki see atammai i naa mee e hakallika."},{"book":"ROME","chapter":"16","verse":"20","text":"TeAtua e tokonaki ki kootou ki nnoho laaoi kootou. A Ia ma ki repua a Ia te pisouru Satan ki maseu i laro naa vae kootou."},{"book":"ROME","chapter":"16","verse":"21","text":"Timothy, te tama e heheuna ma nau i te kina nei e purepure atu ki kootou. Naa Jew hoki e nnoho i te kina nei, Lusius, Jason, aa ko Sosipater e pureppure atu ki kootou.16.21 Acts 16.1"},{"book":"ROME","chapter":"16","verse":"22","text":"A nau, Tertius, te tama e sissii naa taratara Paul nei, e purepure atu ki kootou hakkaatoa."},{"book":"ROME","chapter":"16","verse":"23","text":"Gaius, te tama maraa e lotu maatou i tana hare raa e purepure atu ki kootou. Erastus hoki, te tama e roorosi naa mane te henua nei, laaua ma Kwartus te taina maatou, e pureppure atu ki kootou.16.23 Acts 19.29; 1 Cor 1.14; 2 Tim 4.20"},{"book":"ROME","chapter":"16","verse":"24","text":"[Te laaoi taatou Ariki, Jesus Christ, ki noho ma kootou hakkaatoa. Amen.]"},{"book":"ROME","chapter":"16","verse":"25","text":"Taatou ki hakanau i TeAtua! A Ia e lavaa te saapai atu ki lotu maaoni kootou pee ko te Lono Taukareka Jesus Christ e hakaea ai nau. Te Lono Taukareka nei ni huuina imua."},{"book":"ROME","chapter":"16","verse":"26","text":"Saaita nei te Lono nei ku hakailotia mai TeAtua ki naa tama te maarama nei. Naa taratara naa e takkoto iloto naa laupepa naa pure TeAtua raa ni sissii. TeAtua ni heunatia a Ia ana pure raa ki hakailotia te Lono Taukareka nei ki naa tama te maarama nei hakkaatoa, teenaa ki illoa hakaraaoi laatou katoo no tautari kiaa Ia."},{"book":"ROME","chapter":"16","verse":"27","text":"Taatou ki hakanau i taatou Atua maaoni, teenaa ko TeAtua tokotasi e atamai i te kau vana. Taatou ki hakanau iaa Ia i te kau saaita i te ara Jesus Christ ni pena nei! Amen."}]}