{"data":[{"book":"یەکەم پوختەی مێژوو","chapter":"20","verse":"1","text":"لە بەهاری ساڵ، لە کاتی ڕۆیشتنی پاشاکان بۆ جەنگ، یۆئاب ڕابەرایەتی هێزە چەکدارەکانی دەکرد. خاکی عەمۆنییەکانی وێران کرد و چوو بۆ ڕەبە و گەمارۆی دا، بەڵام داود لە ئۆرشەلیم مایەوە، جا یۆئاب لە ڕەبەی دا و وێرانی کرد."},{"book":"یەکەم پوختەی مێژوو","chapter":"20","verse":"2","text":"داود تاجی سەری پاشاکەی ئەوانی برد، دەرکەوت کێشەکەی نزیکەی تالنتێک20‏:2 تالنتێک: نزیکەی 34 کیلۆگرام.‏ زێڕ بوو، بەردی گرانبەهاشی تێدابوو، ئینجا لەسەر سەری داود دانرا. دەستکەوتێکی زۆریشی لە شارەکە دەرهێنا،"},{"book":"یەکەم پوختەی مێژوو","chapter":"20","verse":"3","text":"ئەو گەلەشی کە تێیدا بوو هێنایە دەرەوە و بێگاری پێکردن بە ئیشکردن بە مشار و پاچی ئاسنین و تەوری ئاسنین. داود ئەم کارەی بە هەموو شارۆچکەکانی عەمۆنییەکان کرد. پاشان داود و هەموو سوپا گەڕانەوە ئۆرشەلیم."},{"book":"یەکەم پوختەی مێژوو","chapter":"20","verse":"4","text":"پاش ئەمانە لە گەزەر جەنگ لەگەڵ فەلەستییەکان هەڵگیرسا و لەو کاتەدا سیبەخەیی حوشاتی سیپەیی کوشت کە یەکێک بوو لە نەوەی ڕفائییەکان، دواجار فەلەستییەکان تێکشکان."},{"book":"یەکەم پوختەی مێژوو","chapter":"20","verse":"5","text":"جارێکی دیکەش لەگەڵ فەلەستییەکان جەنگ هەڵگیرسایەوە و ئێلحانانی کوڕی یاعیر، لەحمیی برای گۆلیاتی20‏:5 هەرچەندە لە دووەم ساموئێل 21‏:19‏‏ نووسراوە کە ئێلحانان گۆلیاتی خۆی کوشت، بەڵام دەشێت چەند جەنگاوەرێکی فەلەستی هەبێت کە ناویان گۆلیات بوو.‏ گەتی کوشت، کە دەسکی ڕمەکەی وەک نۆردی جۆڵاکان بوو."},{"book":"یەکەم پوختەی مێژوو","chapter":"20","verse":"6","text":"دیسان لە گەت جەنگ هەڵگیرسایەوە، پیاوێکی زەبەلاح هەبوو هەر پەلێکی شەش پەنجەی هەبوو، واتا بیست و چوار پەنجەی هەبوو. ئەویش هەر لە نەوەی ڕافا بوو."},{"book":"یەکەم پوختەی مێژوو","chapter":"20","verse":"7","text":"کاتێک سووکایەتی بە ئیسرائیل کرد، یۆناتانی کوڕی شیمەعەی برای داود کوشتی."},{"book":"یەکەم پوختەی مێژوو","chapter":"20","verse":"8","text":"ئەوانە لە نەوەی ڕافا بوون لە گەت، بە دەستی داود و خزمەتکارەکانی کوژران."}]}