{"data":[{"book":"1 Yohana","chapter":"1","verse":"1","text":"Tunawajulisha lile lililokuwepo tangu mwanzo, lile tulilosikia, ambalo tumeliona kwa macho yetu, ambalo tumelitazama na kuligusa kwa mikono yetu, kuhusu Neno la uzima."},{"book":"1 Yohana","chapter":"1","verse":"2","text":"Uzima huo ulidhihirishwa; nasi tumeuona na kuushuhudia, nasi twawatangazia uzima wa milele, ambao ulikuwa pamoja na Baba, nao ukadhihirishwa kwetu."},{"book":"1 Yohana","chapter":"1","verse":"3","text":"Twawatangazia lile tuliloliona na kulisikia, ili nanyi mwe na ushirika nasi. Na ushirika wetu hasa ni pamoja na Baba na Mwanawe, Yesu Kristo."},{"book":"1 Yohana","chapter":"1","verse":"4","text":"Tunaandika mambo haya ili furaha yetu ipate kuwa timilifu."},{"book":"1 Yohana","chapter":"1","verse":"5","text":"Huu ndio ujumbe tuliosikia kutoka kwake na kuwatangazia ninyi: kwamba Mungu ni nuru na ndani yake hamna giza lolote."},{"book":"1 Yohana","chapter":"1","verse":"6","text":"Kama tukisema kwamba twashirikiana naye huku tukienenda gizani, twasema uongo, wala hatutendi lililo kweli."},{"book":"1 Yohana","chapter":"1","verse":"7","text":"Lakini tukienenda nuruni, kama yeye alivyo nuruni, twashirikiana sisi kwa sisi na damu yake Yesu, Mwana wake, yatusafisha dhambi yote."},{"book":"1 Yohana","chapter":"1","verse":"8","text":"Kama tukisema kwamba hatuna dhambi, twajidanganya wenyewe wala kweli haimo ndani yetu."},{"book":"1 Yohana","chapter":"1","verse":"9","text":"Kama tukiziungama dhambi zetu, yeye ni mwaminifu na wa haki, atatusamehe dhambi zetu na kutusafisha kutoka kwenye udhalimu wote."},{"book":"1 Yohana","chapter":"1","verse":"10","text":"Kama tukisema hatukutenda dhambi, twamfanya yeye kuwa mwongo na neno lake halimo ndani yetu."}]}