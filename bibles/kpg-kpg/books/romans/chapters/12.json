{"data":[{"book":"Romans","chapter":"12","verse":"1","text":"Deenei laa, ogu duaahina nei, idimaa tumaalia o God e damanaiee mai gi gidaadou, gei au e dangidangi adu gi goodou gi wanga ina godou huaidina e hai tigidaumaha mouli, ge dabu, ge e haga tenetene di manawa o God, deenei di hai daumaha e donu belee hai go goodou."},{"book":"Romans","chapter":"12","verse":"2","text":"Goodou hudee kawee nia haihai henuailala, gei goodou dugu ang gi God gi huluhia godou lodo hagatau, gei goodou gaa mee di iloo di hiihai o God, di mee dela e humalia, gei e tene ginai Mee, gei e donu huoloo."},{"book":"Romans","chapter":"12","verse":"3","text":"Idimaa, mai i tumaalia dehuia o God dela ne gaamai gi di au, au e helekai adu gi goodou huogodoo gi hudee hagabaubau bolo goodou e aamua. Goodou hagabaubau gii donu, tangada nei mo tangada nei, gii bida hagadina eia gii tau anga gi di hagadonu dela ne wanga go God gi deia."},{"book":"Romans","chapter":"12","verse":"4","text":"Tuaidina e dahi e logo ono dudaginga, gei nia dudaginga aanei le e hai nadau hegau geegee.12.4 1 Corinthians 12.12"},{"book":"Romans","chapter":"12","verse":"5","text":"E hai gadoo be gidaadou: gidaadou e dogologo, gei gidaadou la tuaidina e dahi i tadau buni anga gi Christ, gei gidaadou huogodoo e haga puni, e hai be nia dudaginga dagidahi o tuaidina e dahi."},{"book":"Romans","chapter":"12","verse":"6","text":"Gidaadou gi haga gila ina aga tadau duhongo hegau dagidahi ala e tau anga gi tumaalia dehuia o God mai gi gidaadou. Maa goe dau duhongo hegau e helekai nnelekai a God, gei goe gi heia gi tau anga gi di hagadonu dela e hai mee ginai goe.12.6 1 Corinthians 12.4-11"},{"book":"Romans","chapter":"12","verse":"7","text":"Maa goe dau duhongo hegau e hagamaamaa, goe e hai gi hagamaamaa. Maa goe tangada agoago, goe e hai gi agoago."},{"book":"Romans","chapter":"12","verse":"8","text":"Maa goe dau duhongo hegau e hagamaaloo aga lodo nia daangada, gei goe gi heia. Maa goe e wanga au mee donu gi nia daangada, gei goe gi heia gii logo. Maa goe o mogobuna dagi, gei goe gi ngalua giibeni. Maa goe e hai di humalia gi digau ala i golo, gei goe gi heia i di tenetene."},{"book":"Romans","chapter":"12","verse":"9","text":"Di aloho le e hai gi hai donu hagatau. Ginagina i di huaidu. Haga mau ang gi di humalia."},{"book":"Romans","chapter":"12","verse":"10","text":"Goodou gi hagadau aaloho be nia dama a Christ, gei gi hagamahi e hagadau hagalaamua i godou mehanga."},{"book":"Romans","chapter":"12","verse":"11","text":"Ngaalua hagamahi, gei hudee hagatoo. Hai hegau manawa dahi ang gi Tagi."},{"book":"Romans","chapter":"12","verse":"12","text":"Heia godou hagadagadagagee gi haga tenetene goodou. Noho i di aumaalia i lodo godou haingadaa, gei gi dalodalo i nia madagoaa huogodoo."},{"book":"Romans","chapter":"12","verse":"13","text":"Wanga ina godou mee gi godou duaahina dama a Christ ala e hagaloale, gei gi benebene ina nia daangada gee gi godou hale."},{"book":"Romans","chapter":"12","verse":"14","text":"Dangi gi God gi hagahumalia ina digau ala e hagahuaidu goodou. Uaa, dangi gi Mee gi hagahumalia ina, hagalee hagahuaidu.12.14 Matthew 5.44; Luke 6.28"},{"book":"Romans","chapter":"12","verse":"15","text":"Tenetene dalia digau ala e tenetene, dangidangi dalia digau ala e tangitangi."},{"book":"Romans","chapter":"12","verse":"16","text":"Haga dahidaamee ina nia daangada huogodoo be di mee e dahi. Hudee duguina goodou laa hongo nia daangada. Heia nnegau o di hila gi lala. Hudee hagabaubau bolo goodou digau kabemee.12.16 Agoago Podo 3.7"},{"book":"Romans","chapter":"12","verse":"17","text":"Maa tangada gu hai adu gi goodou di huaidu, hudee huia gi di huaidu. Heia go di mee dela e hai go nia daangada huogodoo bolo e humalia."},{"book":"Romans","chapter":"12","verse":"18","text":"Heia nia mee huogodoo ala e mee di godou hai, gii noho goodou i di aumaalia i baahi nia daangada huogodoo."},{"book":"Romans","chapter":"12","verse":"19","text":"Ogu ihoo hagaaloho, goodou hudee tala di hui gi di huaidu, duguina gaa hai laa go di hagawelewele o God. Idimaa, di Beebaa Dabu e helekai,"},{"book":"Romans","chapter":"12","verse":"20","text":"Heia di hai dela e helekai di Beebaa Dabu boloo,"},{"book":"Romans","chapter":"12","verse":"21","text":"Hudee duguina gi di huaidu gi haga magedaa ina goe. Haga magedaa ina di huaidu gi di humalia."}]}