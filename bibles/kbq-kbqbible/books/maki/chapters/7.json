{"data":[{"book":"Maki","chapter":"7","verse":"1","text":"Hagi Farisi mono vahe'mo'zane kasegere ugagota hu'naza vahe'mo'za Jerusalemi kumateti' e'za, Jisasinte emeri atru nehu'za,"},{"book":"Maki","chapter":"7","verse":"2","text":"Jisasi amage'ma nentaza disaipol nagapinti mago'amo'za zamazana sese osu'za bretia nenage'za ke'naze."},{"book":"Maki","chapter":"7","verse":"3","text":"Na'ankure Farisi vahe'ene, mika Jiu vahe'mo'za, zmagehe'mofo zamavu zmavama avaririza, zamazana sese huso'e osune'za ne'zana nonaze."},{"book":"Maki","chapter":"7","verse":"4","text":"Hagi maketi kumapinti ne-e'za, zamagra ne'zana onene'za zamazana sese hute'zage ne'zana nenaze. Hagi zamagra rama'a zmagehemofo kasegea eri'naze. Kapuma kavoma tinkavoma nezama anteno ne' zantamima sesehu agruma hute'za, ne'zama ne'zana azenerize."},{"book":"Maki","chapter":"7","verse":"5","text":"Hagi Farisi vahe'mo'zane, kasegere ugagota hu'naza vahe'mo'za Jisasina antahige'za, Nahige'za kamage'ma nentaza disaipol nagakamo'za tagehe'i avu'avamofo kea amage onte'za, ne'zama nenakura zamazana sese nosaze?"},{"book":"Maki","chapter":"7","verse":"6","text":"Hazageno Jisasi'a anage huno zamasmi'ne, Aisaia'a fatgo huno krunage vahere huno krenteneana, tamagriku hu'ne, Ama vahe'mo'za zamagiteti nagi'a ahentesga nehaze. Hianagi zamagu'amo'a nagritera omaneno, afete'are me'ne."},{"book":"Maki","chapter":"7","verse":"7","text":"Amegati nezama'a omane mono hunenante'za, vahe'mofo kasege rempi nehaze."},{"book":"Maki","chapter":"7","verse":"8","text":"Hagi Anumzamo'ma hihoma hu'nea kasegea netre'za, vahe'mofo zamuzma'mofo ke azeri hanavetiza amage nentaze."},{"book":"Maki","chapter":"7","verse":"9","text":"Anage huno mago'ane zamasami'ne, Anumzamofo kasegema eritre kaziga knare hu'naze. Hanki tamagehe'i avu'ava'mofo amagera nentaze."},{"book":"Maki","chapter":"7","verse":"10","text":"Na'ankure Mosesi'a anage hu'ne, negafane negreranena antahiminka agoraga'a manio. Hagi iza'o nefama nererama agoraga'a omanino, huhaviza huntesimofona, ahe friho hu'ne hutma nehaze."},{"book":"Maki","chapter":"7","verse":"11","text":"Hianagi tamagra anage nehaze, aza'o nefama nererama asamino, Nagrama tanaza hu'zama ante'noana, Anumzamofo ami'naku ante'noe haniana e'i knare hu'ne huta nehaze."},{"book":"Maki","chapter":"7","verse":"12","text":"Ana nehutma, ana ne'mofona atrageno nefane nereranena mago'zana aza nosie."},{"book":"Maki","chapter":"7","verse":"13","text":"Tamagri tami tamavu tamava'za rempima huzamiza'zamo higeta Anumzamofo ke'mofo hanavea eri netreta, rama'a ama anahu'zana nehaze."},{"book":"Maki","chapter":"7","verse":"14","text":"Hagi maka veaku Jisasi'a ke hige'za ageno anage huno zamasmi'ne, Tamagra nanekeni'a nentahita antahi ama' hiho."},{"book":"Maki","chapter":"7","verse":"15","text":"Magore huno fegiatima vahe'mofo agu'afima ufresiazamo'a, vahera azeri pehena osugahie. Hianagi vahe'mofo agu'afinti atiramino esiazamo, vahera azeri pehena hugahie."},{"book":"Maki","chapter":"7","verse":"16","text":"[Kagesa antahinamoka antahio.]"},{"book":"Maki","chapter":"7","verse":"17","text":"Anage huteno, ana vahe zamatreno Jisasi'a nompi marerige'za, amage'ma nentaza disaipol naga'mo'za, ana fronka ke'mofo agafa'agu antahige'naze."},{"book":"Maki","chapter":"7","verse":"18","text":"Anante Jisasi'a anage huno zamasami'ne, Tamagrira knare antahi'zana omane'nefi? Tamagra antahi amara nosazo, inankanzamo'ma fegiatima vahe'mofo agu'afinka ufrezamo'a, vahe'mofona azeri pehena nosie."},{"book":"Maki","chapter":"7","verse":"19","text":"Na'ankure anazamo'a vahe'mofo agu'afina novie. Hanki rimpafi uramiteno, anantetira rifa kerifi nevie. (Jisasima anagema hu'nea kemo'a, mafka ne'zamo'a agru huno hu'ne.)"},{"book":"Maki","chapter":"7","verse":"20","text":"Hagi Jisasi'a anage huno zamasami'ne, Vahe'mofo zmaguafinti atiramiazamo, zamazeri pehena nehie."},{"book":"Maki","chapter":"7","verse":"21","text":"Vahe'mofo agu'afinti'ma efore'ma nehiana, havi agu'agesa antahi'zane, monko zane, kumzafa se'zane, vahema ahe fri'zana ne-e,"},{"book":"Maki","chapter":"7","verse":"22","text":"arave hu'nea a'ene vene monko avu'ava hu'zane, agraguke antahi'zane, havi avu'ava'ene, vahe'mofo krunage hunte'zane, vahe'mofo kumipi avrente avu'avazane, vahe'mofo zanku kenunu hu'zama, knare vahe'mofo havige hunte'zane, neginagi avu'ava hu'zane, avufga eriantesga hu'zane,"},{"book":"Maki","chapter":"7","verse":"23","text":"ana mafkazana vahe'mofo agu'afinti atiramiazamo vahera azeri pehena nehie."},{"book":"Maki","chapter":"7","verse":"24","text":"Hagi Jisasi'a otino ana mopa atreno Tairi kuma kaziga vu'ne. Vuno mago nompi ufreno, vahe'mo'za emenine huza ontahisaze nehuno umanine, hianagi frakigara osu'ne."},{"book":"Maki","chapter":"7","verse":"25","text":"Ana hianagi mago mofara havi avamu'mo agu'afi fre'nea mofa'mofo nerera'a Jisasi'ma emani'nea kema nentahino, ame huno eno agafi eme prihuno,"},{"book":"Maki","chapter":"7","verse":"26","text":"ana ara Sairofonesia kumateti Griki megi'a vahepinti a'kino, Jisasinkura muse hugantoanki havi avamura ome hunto huno asami'ne."},{"book":"Maki","chapter":"7","verse":"27","text":"Higeno Jisasi'a anage huno ana akura hu'ne, Mofavremofo bretima erita kramofo amizamo'a knarera osu'neanki, atregeno mofavremo kotazana nemu huteno."},{"book":"Maki","chapter":"7","verse":"28","text":"Higeno ana a'mo'a anage hu'ne, Ramoka tamage hananagi, itaretima mofavre'mo'za nenazageno ankrama heramiama'a kramo'za zogi'za nenaze."},{"book":"Maki","chapter":"7","verse":"29","text":"Anante Jisasi'a anage hu'ne, E'inahu kenona hanku vuo, havi avamumo'a mofaka'amofo agu'afinti hago atiramino vu'ne."},{"book":"Maki","chapter":"7","verse":"30","text":"Higeno noma'arega vuno ome keana, mofa'amofona havi avamumo'a ko atreno vigeno, sipare mase'negeno ome ke'ne."},{"book":"Maki","chapter":"7","verse":"31","text":"Anante Jisasi'a Tairi kumara atreno, Saido kumapinti rugitagino Dekapolisi kaziga, Galili tirutega uhanatige'za,"},{"book":"Maki","chapter":"7","verse":"32","text":"mago agesa ankaniregeno kea nosia ne' avare'za e'za, Jisasinku muse hugantonanki kazana agofetu anto hu'naze."},{"book":"Maki","chapter":"7","verse":"33","text":"Jisasi'a veara nezmatreno ana ne' avareno znagrake umanine'ne, agesa gampi azana nevazino, avetu aheno azankonu aganefunare avako nehuno,"},{"book":"Maki","chapter":"7","verse":"34","text":"kesga huno monafi negeno ra asimu nenteno, Efata  huno hu'ne, (ana kemofo agafa'a ruhagro huo hu'ne.)"},{"book":"Maki","chapter":"7","verse":"35","text":"Higeno ame huno ana ne'mofo agesamo'a ru hagro higeno, agefunamo'a oza higeno, knare huno kea hu'ne."},{"book":"Maki","chapter":"7","verse":"36","text":"Jisasi'a amazama huazana vahera ozmasamiho huno nezmasamiana netre'za, ete mago'ane vahera huama hu'za zamasami'naze."},{"book":"Maki","chapter":"7","verse":"37","text":"Hagi tusi zamagogo fege'za, Agra mika' zana knare'za nehie hu'za nehu'za, zamagesa ankanire'naza vahe erinkro huzmantege'za, knare hu'za kea nentahize. Hagi zamagnefu'na kna hu'nea vahe zamazeri so'e hige'za knare hu'za kea nehaze hu'za hu'naze."}]}