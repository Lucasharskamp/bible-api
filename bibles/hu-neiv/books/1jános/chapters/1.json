{"data":[{"book":"1 János","chapter":"1","verse":"1","text":"Ami kezdettől fogva volt, amit hallottunk, a szemünkkel láttunk, amit szemléltünk, és kezünkkel érintettünk, az élet igéjéről."},{"book":"1 János","chapter":"1","verse":"2","text":"Az élet megjelent, és láttuk, és tanúbizonyságot teszünk róla és hirdetjük nektek az örök életet, amely az Atyánál volt és megjelent nekünk."},{"book":"1 János","chapter":"1","verse":"3","text":"Amit hallottunk és láttunk, azt hirdetjük nektek, hogy közösségetek legyen velünk. A mi közösségünk pedig közösség az Atyával és az ő Fiával, Jézus Krisztussal."},{"book":"1 János","chapter":"1","verse":"4","text":"Ezeket azért írjuk nektek, hogy örömötök teljes legyen."},{"book":"1 János","chapter":"1","verse":"5","text":"Ez pedig az üzenet, amelyet tőle hallottunk és hirdetünk nektek, hogy Isten világosság és nincs benne semmi sötétség."},{"book":"1 János","chapter":"1","verse":"6","text":"Ha azt mondjuk, hogy közösségünk van vele, és sötétségben járunk, hazudunk, és nem az igazságot cselekedjük."},{"book":"1 János","chapter":"1","verse":"7","text":"Ha pedig a világosságban járunk, amint ő maga a világosságban van, közösségük van egymással és Jézus Krisztusnak, az ő Fiának vére megtisztít minket minden bűntől."},{"book":"1 János","chapter":"1","verse":"8","text":"Ha azt mondjuk, hogy nincs bűn bennünk, magunkat csaljuk meg és igazság nincsen bennünk."},{"book":"1 János","chapter":"1","verse":"9","text":"Ha megvalljuk bűneinket, hű és igaz: megbocsátja bűneinket és megtisztít minden gonoszságtól."},{"book":"1 János","chapter":"1","verse":"10","text":"Ha azt mondjuk, hogy nem vétkeztünk, hazuggá tesszük őt, és az ő igéje nincs bennünk."}]}