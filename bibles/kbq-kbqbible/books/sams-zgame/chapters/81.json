{"data":[{"book":"Sams-Zgame","chapter":"81","verse":"1","text":"Anumzamo'a Agra tagri hankaveti mani'neanki zagame huta agi'a erisga hanune. Jekopu Anumzamofontega muse zagamera huta agi'a erisga hiho?"},{"book":"Sams-Zgame","chapter":"81","verse":"2","text":"Zgamera nehuta nasenasepana neheta, knare ageru'ma neria hapu zavenane laeri zavenanena aheho."},{"book":"Sams-Zgame","chapter":"81","verse":"3","text":"Kasefa ikama eme antesigeta sipisipi afu'mofo paziveteti ufena nereta, ikamo'ma zarama vagehinigeta, ra ne'za kreno nekna egahianki, ne'zana kreta neneta musenkase hiho."},{"book":"Sams-Zgame","chapter":"81","verse":"4","text":"Ama'i Israeli vahe'mofo trake, Jekopu Anumzamo'ma Israeli vahe'motama tami'nea kasegene trake."},{"book":"Sams-Zgame","chapter":"81","verse":"5","text":"Anumzamo'ma Isipi vahe'ma ha'ma renenteno'a, Josefe naga'mozama avaririsaza trake huno retro hunte'ne. Nagra ontahi'noa agerupinti agerura runo anage hu'ne,"},{"book":"Sams-Zgame","chapter":"81","verse":"6","text":"Nagra zamafunte'ma me'nea knazana eri atroe. Kna zama e'neriza ekaeka kutamia tamazampintira eri atre'noe."},{"book":"Sams-Zgame","chapter":"81","verse":"7","text":"Knafima mani'neta krafa nehazagena, tamagu'vazi'noe. Nagra hanintiri hampompinti monagema hiaza hu'na kenonatamia huramante'noe. Meriba tinte tamamentintia reramahe'na tamage'noe."},{"book":"Sams-Zgame","chapter":"81","verse":"8","text":"Tamavumro tamantena tamazeri fatgo hunaku huanki, vahe'nimota antahiho! Israeli vahe'mota tamavumro'ma nentenugeta kea osu mani'neta amne tamagesa antahiho."},{"book":"Sams-Zgame","chapter":"81","verse":"9","text":"Ru vahe'mokizmi anumzantera monora huontege, havi anumzantera tamarena reta monora huonteho."},{"book":"Sams-Zgame","chapter":"81","verse":"10","text":"Nagra Ra Anumzana tamagri Anumzamo'na Isipi mopafintira tamagura vazi'na tamavre'na emareri'noa Anumza mani'noe. Tamagira eri aka hunenke'na knare zantaminura tamagipina ante vita'neno."},{"book":"Sams-Zgame","chapter":"81","verse":"11","text":"Hianagi nagri vahe'mo'za keni'a nontahi'za, namagera onte'naze."},{"book":"Sams-Zgame","chapter":"81","verse":"12","text":"Zamagu'amo'ma hanavetige'na zamatroge'za zamagra zamavesi avariri'za vu'naze."},{"book":"Sams-Zgame","chapter":"81","verse":"13","text":"Tamagra nagri vahe'mota keni'a nentahinkeno, Israeli vahe'mota nagri kante'ma navaririta vanageno'a knare hugahie."},{"book":"Sams-Zgame","chapter":"81","verse":"14","text":"Nagra ame hu'na tamagri ha' vahera zamahe rava hugahue. Ha'ma renezmantaza vahera nazana rusute'na hara huzmagateregahue."},{"book":"Sams-Zgame","chapter":"81","verse":"15","text":"Ra Anumzamofoma zamavaresrama hunentaza vahe'mo'za agri avurera antri nehu'za tatapa hugahaze. Ana knazana eri vava hu'za vugahaze."},{"book":"Sams-Zgame","chapter":"81","verse":"16","text":"Hianagi knare zantfama hu'nea witi tami'nena negahaze. Ana nehu'na havefinti afi tumeri taminena neramu hugahaze."}]}