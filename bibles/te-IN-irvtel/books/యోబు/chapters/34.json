{"data":[{"book":"యోబు","chapter":"34","verse":"1","text":"అప్పుడు ఎలీహు మళ్ళీ ఇలా చెప్పసాగాడు."},{"book":"యోబు","chapter":"34","verse":"2","text":"జ్ఞానులారా, నా మాటలు వినండి. అనుభవశాలులారా, వినండి."},{"book":"యోబు","chapter":"34","verse":"3","text":"అంగిలి ఆహారాన్ని రుచి చూసినట్టు చెవి మాటలను పరీక్షిస్తుంది."},{"book":"యోబు","chapter":"34","verse":"4","text":"న్యాయమైనదేదో విచారించి చూద్దాం రండి. మేలైనదేదో మనంతట మనం విచారించి తెలుసుకుందాము రండి."},{"book":"యోబు","chapter":"34","verse":"5","text":"“నేను నీతిమంతుణ్ణి, దేవుడు నాకు అన్యాయం చేసాడు."},{"book":"యోబు","chapter":"34","verse":"6","text":"నేను న్యాయవంతుడినైనా అబద్ధికునిగా చూస్తున్నారు. నేను తిరుగుబాటు చేయకపోయినా నాకు మానని గాయం కలిగింది” అని యోబు అంటున్నాడు."},{"book":"యోబు","chapter":"34","verse":"7","text":"యోబులాంటి మానవుడెవరు? అతడు మంచి నీళ్లవలె తిరస్కారాన్ని పానం చేస్తున్నాడు."},{"book":"యోబు","chapter":"34","verse":"8","text":"అతడు చెడుతనం చేసే వారికి మిత్రుడయ్యాడు. భక్తిహీనుల చెలికాడు అయ్యాడు."},{"book":"యోబు","chapter":"34","verse":"9","text":"మనుషులు దేవునితో సహవాసం చేయడం వారికేమాత్రం ప్రయోజనకరం కాదని అతడు చెప్పుకుంటున్నాడు."},{"book":"యోబు","chapter":"34","verse":"10","text":"విజ్ఞానం గల మనుషులారా, నా మాట ఆలకించండి దేవుడు అన్యాయం చేయడం అసంభవం. సర్వశక్తుడు దుష్కార్యం చేయడం అసంభవం."},{"book":"యోబు","chapter":"34","verse":"11","text":"మనుషుల క్రియలకు తగినట్టుగా ఆయన వారికి ప్రతిఫలం ఇస్తాడు అందరికీ ఎవరి మార్గాలను బట్టి వారికి ఫలమిస్తాడు."},{"book":"యోబు","chapter":"34","verse":"12","text":"దేవుడు ఏ మాత్రం దుష్కార్యం చేయడు. సర్వశక్తుడు న్యాయం తప్పడు."},{"book":"యోబు","chapter":"34","verse":"13","text":"ఎవడైనా భూమిని ఆయనకు అప్పగింత పెట్టాడా? ఎవడైనా సర్వప్రపంచ భారాన్ని ఆయనకు అప్పగించాడా?"},{"book":"యోబు","chapter":"34","verse":"14","text":"ఆయన తన మనస్సు తన దగ్గరే ఉంచుకున్నట్టయితే, తన ఆత్మను, ఊపిరినీ తన దగ్గరికి తిరిగి తీసుకుంటే,"},{"book":"యోబు","chapter":"34","verse":"15","text":"శరీరులంతా ఒక్కపెట్టున నశిస్తారు. మనుషులు మళ్ళీ ధూళిగా మారిపోతారు."},{"book":"యోబు","chapter":"34","verse":"16","text":"కాబట్టి దీన్ని విని వివేచించు, నా మాటలు ఆలకించు."},{"book":"యోబు","chapter":"34","verse":"17","text":"న్యాయాన్ని ద్వేషించేవాడు లోకాన్ని ఏలుతాడా? న్యాయసంపన్నునిపై నేరం మోపుతావా?"},{"book":"యోబు","chapter":"34","verse":"18","text":"నువ్వు పనికిమాలిన వాడివని రాజుతోనైనా, మీరు దుష్టులని ప్రధానులతోనైనా అనవచ్చా?"},{"book":"యోబు","chapter":"34","verse":"19","text":"రాజుల పట్ల పక్షపాతం చూపని వాడితో పేదలకన్నా ధనికులను ఎక్కువగా చూడని వాడితో అలా పలకవచ్చా? వారందరూ ఆయన నిర్మించినవారు కారా?"},{"book":"యోబు","chapter":"34","verse":"20","text":"వారు నిమిషంలో చనిపోతారు. అర్థరాత్రి వేళ ప్రజలు కల్లోలం పాలై నాశనమౌతారు. బలవంతులను తీసుకు పోవడం జరుగుతుంది, అయితే అది మానవ హస్తాల వలన కాదు."},{"book":"యోబు","chapter":"34","verse":"21","text":"ఆయన దృష్టి మనుషుల మార్గాల మీద ఉంది. ఆయన వారి నడకలన్నీ కనిపెట్టి చూస్తున్నాడు."},{"book":"యోబు","chapter":"34","verse":"22","text":"చెడు కార్యాలు చేసే వారు దాక్కోడానికి చీకటైనా మరణాంధకారమైనా లేదు."},{"book":"యోబు","chapter":"34","verse":"23","text":"ఒక మనిషిని న్యాయవిమర్శలోకి తీసుకు రాక ముందు అతణ్ణి ఎక్కువ కాలం విచారణ చేయడం దేవుడికి అవసరం లేదు."},{"book":"యోబు","chapter":"34","verse":"24","text":"విచారణ లేకుండానే బలవంతులను ఆయన నిర్మూలం చేస్తున్నాడు. వారి స్థానంలో ఇతరులను నియమిస్తున్నాడు."},{"book":"యోబు","chapter":"34","verse":"25","text":"వారి క్రియలను ఆయన తెలుసుకుంటున్నాడు. రాత్రివేళ ఇలాటి వారిని ఆయన కూలదోస్తాడు. వారు నాశనమై పోతారు."},{"book":"యోబు","chapter":"34","verse":"26","text":"అందరూ చూస్తుండగానే దుష్టులను వారి దుర్మార్గాన్ని బట్టి నేరస్తులను శిక్షించినట్టు ఆయన శిక్షిస్తాడు."},{"book":"యోబు","chapter":"34","verse":"27","text":"ఎందుకంటే వారు ఆయనను అనుసరించడం మానుకున్నారు. ఆయన ఆజ్ఞల్లో దేన్నీ లక్ష్య పెట్టలేదు."},{"book":"యోబు","chapter":"34","verse":"28","text":"పేదల మొరను ఆయన దగ్గరికి వచ్చేలా చేశారు. దీనుల మొర ఆయనకు వినబడేలా చేశారు."},{"book":"యోబు","chapter":"34","verse":"29","text":"ఆయన మౌనంగా ఉండిపోతే తీర్పు తీర్చగలవాడెవడు? ఆయన తన ముఖాన్ని దాచుకుంటే ఆయనను చూడగలవాడెవడు? ఆయన జాతులనైనా వ్యక్తులనైనా ఒకే విధంగా పరిపాలిస్తాడు."},{"book":"యోబు","chapter":"34","verse":"30","text":"భక్తిహీనులు రాజ్యపాలన చేయకుండా, వారు ప్రజలను ఇకపై చిక్కించుకోకుండా ఆయన చేస్తాడు."},{"book":"యోబు","chapter":"34","verse":"31","text":"ఒకడు “నేను దోషినే, కానీ ఇకపై పాపం చేయను."},{"book":"యోబు","chapter":"34","verse":"32","text":"నాకు తెలియని దాన్ని నాకు నేర్పించు. నేను పాపం చేశాను. ఇకపై చేయను” అని దేవునితో చెప్పాడనుకో,"},{"book":"యోబు","chapter":"34","verse":"33","text":"దేవుడు చేస్తున్నది నీకు నచ్చడం లేదు గనక అలాటి మనిషిని దేవుడు శిక్షిస్తాడు అనుకుంటున్నావా? నేను కాదు, నువ్వే నిశ్చయించుకోవాలి. కాబట్టి నీకు తెలిసినది చెప్పు."},{"book":"యోబు","chapter":"34","verse":"34","text":"వివేచన గలవారు, జ్ఞానంతో నా మాట వినేవారు నాతో ఇలా అంటారు."},{"book":"యోబు","chapter":"34","verse":"35","text":"యోబు తెలివితక్కువ మాటలు పలుకుతున్నాడు. అతని మాటలు బుద్ధిహీనమైనవి."},{"book":"యోబు","chapter":"34","verse":"36","text":"యోబు దుష్టులవలె మాట్లాడుతున్నాడు గనక అతనిపై సునిశితమైన విచారణ జరిగితే ఎంత బాగుంటుంది!"},{"book":"యోబు","chapter":"34","verse":"37","text":"అతడు తన పాపానికి తోడుగా ద్రోహం సమకూర్చుకుంటున్నాడు. మన ఎదుట ఎగతాళిగా చప్పట్లు కొట్టి దేవుని మీద కాని మాటలు కుప్పగా పోస్తున్నాడు."}]}