{"data":[{"book":"2 ЦАРСТВАЎ","chapter":"13","verse":"1","text":"І было пасьля таго: у Авэсалома, сына Давідавага, была сястра прыгожая, імем Тамар, і пакахаў яе Амнон, сын Давідаў."},{"book":"2 ЦАРСТВАЎ","chapter":"13","verse":"2","text":"І журыўся Амнон да таго, што захварэў праз Тамару, сястру сваю; бо яна была дзяўчына, і Амнону здавалася цяжкім што-небудзь зрабіць зь ёю."},{"book":"2 ЦАРСТВАЎ","chapter":"13","verse":"3","text":"Але ў Амнона быў сябар, імем Ёнадаў, сын Самая, брата Давідавага; і Ёнадаў быў чалавек вельмі хітры."},{"book":"2 ЦАРСТВАЎ","chapter":"13","verse":"4","text":"І ён сказаў яму: чаго ты так худнееш з кожным днём, сын цароў, - ці не адкрыеш мне? І сказаў яму Амнон: Тамар, сястру Авэсаломаву, брата майго, кахаю я."},{"book":"2 ЦАРСТВАЎ","chapter":"13","verse":"5","text":"І сказаў яму Ёнадаў: кладзіся ў пасьцель тваю і прыкінься хворым; і калі бацька твой прыйдзе адведаць цябе, скажы яму: хай прыйдзе Тамар, сястра мая, і падмацуе мяне ежаю, прыгатаваўшы ежу на вачах маіх, каб я бачыў і еў з рук яе."},{"book":"2 ЦАРСТВАЎ","chapter":"13","verse":"6","text":"І лёг Амнон і прыкінуўся хворым, і прыйшоў цар адведаць яго; і сказаў Амнон цару: хай прыйдзе Тамар, сястра мая, і сьпячэ ў мяне на вачах ляпёшку, або дзьве, і я паем з рук яе."},{"book":"2 ЦАРСТВАЎ","chapter":"13","verse":"7","text":"І паслаў Давід да Тамар ў дом сказаць: ідзі ў дом Амнона, брата твайго, і прыгатуй яму ежу."},{"book":"2 ЦАРСТВАЎ","chapter":"13","verse":"8","text":"І пайшла яна ў дом брата свайго Амнона; а ён ляжыць. І ўзяла яна мукі і замясіла, і прыгатавала на вачах у яго і сьпякла ляпёшкі,"},{"book":"2 ЦАРСТВАЎ","chapter":"13","verse":"9","text":"і ўзяла патэльню і паклала перад ім; але ён не хацеў есьці. І сказаў Амнон: хай усе выйдуць ад мяне. І выйшлі ад яго ўсе людзі."},{"book":"2 ЦАРСТВАЎ","chapter":"13","verse":"10","text":"І сказаў Амнон Тамар: занясі ежу ва ўнутраны пакой, і я паем з рук тваіх. І ўзяла Тамар ляпёшкі, якія прыгатавала, і занесла Амнону, брату свайму, ва ўнутраны пакой."},{"book":"2 ЦАРСТВАЎ","chapter":"13","verse":"11","text":"І калі яна паставіла перад ім, каб ён еў, дык ён схапіў яе і сказаў: ідзі, кладзіся са мною, сястра мая."},{"book":"2 ЦАРСТВАЎ","chapter":"13","verse":"12","text":"Але яна сказала: не, браце мой, не няславі мяне, бо ня робіцца так у Ізраілі; не рабі гэтага вар'яцтва."},{"book":"2 ЦАРСТВАЎ","chapter":"13","verse":"13","text":"І я, куды я пайду з маёю няславаю? І ты, ты будзеш адным з вар'ятаў у Ізраілі; ты пагавары з царом; ён не адмовіцца аддаць мяне табе."},{"book":"2 ЦАРСТВАЎ","chapter":"13","verse":"14","text":"Але ён не хацеў слухаць словаў яе, і перасіліў яе і згвалціў яе, і ляжаў зь ёю."},{"book":"2 ЦАРСТВАЎ","chapter":"13","verse":"15","text":"Пасьля зьненавідзеў яе Амнон самай вялікай нянавісьцю, так што нянавісьць, якою ён зьненавідзеў яе, была мацнейшая за каханьне, якое меў да яе; і сказаў ёй Амнон: устань, сыдзі."},{"book":"2 ЦАРСТВАЎ","chapter":"13","verse":"16","text":"І сказала яму: не, прагнаць мяне - гэта зло большае за першае, якое ты зрабіў са мною. Але ён не хацеў слухаць яе."},{"book":"2 ЦАРСТВАЎ","chapter":"13","verse":"17","text":"І паклікаў хлопца свайго, які слугаваў яму, і сказаў: прагані гэтую ад мяне і замкні дзьверы за ёю."},{"book":"2 ЦАРСТВАЎ","chapter":"13","verse":"18","text":"На ёй была каляровая вопратка, бо такую верхнюю вопратку насілі царскія дочкі-дзяўчаты. І вывеў яе слуга прэч і замкнуў за ёю дзьверы."},{"book":"2 ЦАРСТВАЎ","chapter":"13","verse":"19","text":"І пасыпала Тамар попелам галаву сваю, і падрала каляровую вопратку, якую мела на сабе, і паклала рукі свае на галаву сваю, і так ішла і лямантавала."},{"book":"2 ЦАРСТВАЎ","chapter":"13","verse":"20","text":"І сказаў ёй Авэсалом, брат яе: ці не Амнон, брат твой, быў з табою? - а цяпер маўчы, сястра мая; ён - брат твой; ня журыся сэрцам тваім пра гэты ўчынак. І жыла Тамар у адзіноце ў доме Авэсалома, брата свайго."},{"book":"2 ЦАРСТВАЎ","chapter":"13","verse":"21","text":"І дачуўся цар Давід пра ўсё гэта і моцна разгневаўся."},{"book":"2 ЦАРСТВАЎ","chapter":"13","verse":"22","text":"А Авэсалом не гаварыў з Амнонам ні благога, ні добрага; бо зьненавідзеў Авэсалом Амнона за тое, што ён зьняславіў Тамар, сястру яго."},{"book":"2 ЦАРСТВАЎ","chapter":"13","verse":"23","text":"Праз два гады стрыглі авечак у Авэсалома ў Ваал-Гацоры, што ў Яфрэма, і паклікаў Авэсалом усіх сыноў царскіх."},{"book":"2 ЦАРСТВАЎ","chapter":"13","verse":"24","text":"І прыйшоў Авэсалом да цара і сказаў: вось, сёньня стрыжка авечак у раба твайго; хай пойдуць цар і слугі ягоныя з рабом тваім."},{"book":"2 ЦАРСТВАЎ","chapter":"13","verse":"25","text":"Але цар сказаў Авэсалому: не, сыне мой, мы ня пойдзем усе, каб ня быць табе цяжарам. І моцна ўпрошваў яго Авэсалом; але ён не захацеў ісьці і дабраславіць яго."},{"book":"2 ЦАРСТВАЎ","chapter":"13","verse":"26","text":"І сказаў яму Авэсалом: прынамсі, хай пойдзе з намі Амнон, брат мой. І сказаў яму цар: навошта яму ісьці з табою?"},{"book":"2 ЦАРСТВАЎ","chapter":"13","verse":"27","text":"Але Авэсалом упрасіў яго, і ён адпусьціў зь ім Амнона і ўсіх царскіх сыноў."},{"book":"2 ЦАРСТВАЎ","chapter":"13","verse":"28","text":"А Авэсалом загадаў хлопцам сваім, сказаўшы: глядзеце, як толькі разьвесяліцца сэрца Амнона ад віна, і я сказаў вам: «беце Амнона», тады забеце яго, ня бойцеся; гэта я загадваю вам, будзьце сьмелыя і мужныя."},{"book":"2 ЦАРСТВАЎ","chapter":"13","verse":"29","text":"І зрабілі хлопцы Авэсаломавыя з Амнонам, як загадаў Авэсалом. Тады ўсталі ўсе царскія сыны, селі кожны на мула і ўцяклі."},{"book":"2 ЦАРСТВАЎ","chapter":"13","verse":"30","text":"Калі яны былі яшчэ ў дарозе, дайшла чутка да Давіда, што Авэсалом забіў усіх царскіх сыноў, і не засталося ніводнага зь іх."},{"book":"2 ЦАРСТВАЎ","chapter":"13","verse":"31","text":"І ўстаў цар, і разадраў вопратку сваю, і ўпаў на зямлю, і ўсе слугі ягоныя, што стаялі перад ім, разадралі вопратку сваю."},{"book":"2 ЦАРСТВАЎ","chapter":"13","verse":"32","text":"Але Ёнадаў, сын Самая, брата Давідавага, сказаў: хай ня думае гаспадар мой, што ўсіх хлопцаў, царскіх сыноў, забілі; адзін толькі Амнон памёр, бо ў Авэсалома быў гэты намысел з таго дня, як Амнон зьняславіў сястру ягоную;"},{"book":"2 ЦАРСТВАЎ","chapter":"13","verse":"33","text":"дык вось, хай гаспадар мой цар ня трывожыцца думкаю пра тое, быццам памерлі царскія сыны: памёр адзін толькі Амнон."},{"book":"2 ЦАРСТВАЎ","chapter":"13","verse":"34","text":"І ўцёк Авэсалом. І падняў хлопец, які стаяў на варце, вочы свае і ўбачыў: вось, многа народу ідзе па дарозе схілам гары."},{"book":"2 ЦАРСТВАЎ","chapter":"13","verse":"35","text":"Тады Ёнадаў сказаў цару: гэта ідуць царскія сыны; як казаў раб твой, так і ёсьць."},{"book":"2 ЦАРСТВАЎ","chapter":"13","verse":"36","text":"І як толькі сказаў ён гэта, вось, прыйшлі царскія сыны і паднялі лямант і плакалі. І сам цар і ўсе слугі ягоныя плакалі вельмі вялікім плачам."},{"book":"2 ЦАРСТВАЎ","chapter":"13","verse":"37","text":"А Авэсалом уцёк і пайшоў да Талмая, сына Эміуда, цара Гесурскага. І плакаў цар Давід па сыне сваім ва ўсе дні."},{"book":"2 ЦАРСТВАЎ","chapter":"13","verse":"38","text":"Авэсалом уцёк і прыйшоў у Гесур і прабыў там тры гады."},{"book":"2 ЦАРСТВАЎ","chapter":"13","verse":"39","text":"І перастаў цар Давід перасьледаваць Авэсалома, бо ўцешыўся ў сьмерці Амнона."}]}