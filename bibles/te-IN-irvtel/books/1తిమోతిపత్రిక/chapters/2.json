{"data":[{"book":"1 తిమోతి పత్రిక","chapter":"2","verse":"1","text":"మనం సంపూర్ణ భక్తి, గౌరవాలతో, ప్రశాంతంగా, సుఖంగా బతకడానికై, మనుషులందరి కోసం,"},{"book":"1 తిమోతి పత్రిక","chapter":"2","verse":"2","text":"రాజుల కోసం, అధికారంలో ఉన్న వారందరి కోసం, విన్నపాలూ ప్రార్థనలు, ఇతరుల కోసం విన్నపాలు చేస్తూ కృతజ్ఞతలు చెల్లించాలని అన్నిటికంటే ముఖ్యంగా కోరుతున్నాను."},{"book":"1 తిమోతి పత్రిక","chapter":"2","verse":"3","text":"ఇది మన రక్షకుడైన దేవుని దృష్టిలో మంచిది, సమ్మతమైనది."},{"book":"1 తిమోతి పత్రిక","chapter":"2","verse":"4","text":"మానవులంతా రక్షణ పొంది సత్యాన్ని అనుభవపూర్వకంగా తెలుసుకోవాలని ఆయన ఆశపడుతున్నాడు."},{"book":"1 తిమోతి పత్రిక","chapter":"2","verse":"5","text":"దేవుడొక్కడే, దేవునికీ మనిషికీ మధ్యవర్తి ఒక్కడే. ఆయన క్రీస్తు యేసు అనే మానవుడు."},{"book":"1 తిమోతి పత్రిక","chapter":"2","verse":"6","text":"ఈయన అందరి కోసం విమోచన వెలగా తనను తానే సమర్పించుకున్నాడు. సరైన సమయంలో దేవుడు దీన్ని ధృవీకరించాడు."},{"book":"1 తిమోతి పత్రిక","chapter":"2","verse":"7","text":"దీన్ని గూర్చి ప్రకటించేవానిగా అపొస్తలునిగా దేవుడు నన్ను నియమించాడు. నిజం చెబుతున్నాను. అబద్ధమాడడం లేదు. నేను యూదులు కాని వారికి విశ్వాస సత్యాలను బోధించేవాణ్ణి."},{"book":"1 తిమోతి పత్రిక","chapter":"2","verse":"8","text":"అందుచేత అన్ని స్థలాల్లోనూ పురుషులు ఆగ్రహం, తర్కవితర్కాలు లేకుండా పవిత్రమైన చేతులెత్తి ప్రార్థన చేయాలని కోరుతున్నాను."},{"book":"1 తిమోతి పత్రిక","chapter":"2","verse":"9","text":"అలాగే స్త్రీలు కూడా నిరాడంబరమైన, సక్రమమైన వస్త్రాలు ధరించుకోవాలి గానీ జడలతో బంగారంతో ముత్యాలతో చాలా ఖరీదైన వస్త్రాలతో కాకుండా"},{"book":"1 తిమోతి పత్రిక","chapter":"2","verse":"10","text":"భక్తిపరులమని చెప్పుకొనే స్త్రీలకు తగినట్టుగా మంచి పనులతో తమను తాము అలంకరించుకోవాలి."},{"book":"1 తిమోతి పత్రిక","chapter":"2","verse":"11","text":"స్త్రీలు మౌనంగా ఉండి, సంపూర్ణ విధేయతతో నేర్చుకోవాలి."},{"book":"1 తిమోతి పత్రిక","chapter":"2","verse":"12","text":"ఉపదేశించడానికీ, పురుషుని మీద అధికారం చేయడానికీ స్త్రీకి అనుమతినివ్వను. స్త్రీ మౌనంగా ఉండవలసిందే."},{"book":"1 తిమోతి పత్రిక","chapter":"2","verse":"13","text":"ఎందుకంటే దేవుడు మొదట ఆదామును తరువాత హవ్వను గదా సృష్టించాడు?"},{"book":"1 తిమోతి పత్రిక","chapter":"2","verse":"14","text":"ఆదాము మోసపోలేదు, స్త్రీయే మోసపోయి అపరాధి అయింది."},{"book":"1 తిమోతి పత్రిక","chapter":"2","verse":"15","text":"అయినా స్త్రీలు వివేకవతులై, విశ్వాసం, ప్రేమ, పరిశుద్ధతల్లో నిలకడగా ఉంటే ప్రసవం ద్వారా దేవుడు వారిని కాపాడతాడు."}]}