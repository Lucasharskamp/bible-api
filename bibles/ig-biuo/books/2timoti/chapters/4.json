{"data":[{"book":"2 Timoti","chapter":"4","verse":"1","text":"Ya mere, ana m adụsi gị ọdụ ike nʼihu Chineke na nʼihu Kraịst Jisọs, onye ga-ekpe ndị dị ndụ na ndị nwụrụ anwụ ikpe. Ejikwa m ọbịbịa ya na alaeze ya na-asị gị,"},{"book":"2 Timoti","chapter":"4","verse":"2","text":"kwusaa okwu ahụ mgbe niile; dịkwa njikere, mgbe o kwesiri ekwesi na mgbe ọ na-ekwesighị, jiri ya nye ntụziaka, jiri ya baa mba, jirikwa ya gbaa ndị mmadụ ume, site na ntachiobi na ilezi anya inye ezi ndụmọdụ."},{"book":"2 Timoti","chapter":"4","verse":"3","text":"Nʼihi na oge na-abịa mgbe ụfọdụ mmadụ na-agaghị anagidekwa eziokwu ahụ, kama ha ga-agagharị ịchọ ndị ozizi ha ga-eji gbaa onwe ha gburugburu, ndị ga-ezi ha ihe ha chọrọ ịnụ."},{"book":"2 Timoti","chapter":"4","verse":"4","text":"Ha agaghị ege ntị nʼeziokwu ahụ, kama ha ga-ege ntị nʼakụkọ na-enweghị isi."},{"book":"2 Timoti","chapter":"4","verse":"5","text":"Ma guzosie ike, nọọ na nche mgbe niile, na-edi ahụhụ, na-arụkwa ọrụ gị dịka onye oziọma. Rụzukwaa ihe ị kwesiri ịrụ nʼọrụ gị."},{"book":"2 Timoti","chapter":"4","verse":"6","text":"Nʼihi na ugbu a, abụrụla m rịị onye a na-awụpụ dị ka aja ihe ọṅụṅụ, oge ụla m eruokwala."},{"book":"2 Timoti","chapter":"4","verse":"7","text":"Alụsịala m ọgụ ọma ahụ, agbasịala m ọsọ ahụ, edebezuokwala m okwukwe ahụ."},{"book":"2 Timoti","chapter":"4","verse":"8","text":"Ugbu a, e deberela m okpueze nke ezi omume, nke Onyenwe anyị, onye ikpe ezi omume ahụ, ga-enye m nʼụbọchị ahụ. Ma ọ bụghị naanị m ka ọ ga-enye ya, kama ọ ga-enyekwa ya ndị ahụ niile ọ na-agụsị agụ ike ịhụ ya anya."},{"book":"2 Timoti","chapter":"4","verse":"9","text":"Gbalịsie ike ịbịakwute m ọsịịsọ,"},{"book":"2 Timoti","chapter":"4","verse":"10","text":"nʼihi na Dimas onye hụrụ ihe ndụ a nʼanya ahapụla m gaa Tesalonaịka. Kresens agaala Galeshịa, Taịtọs agakwaala Dalmetia."},{"book":"2 Timoti","chapter":"4","verse":"11","text":"Ọ bụ naanị Luk nọnyere m. Mgbe ị na-abịa, kpọta Mak nʼihi na ọ ga-enyere m aka nʼije ozi m."},{"book":"2 Timoti","chapter":"4","verse":"12","text":"Ezipụla m Taịkikọs ka ọ gaa Efesọs."},{"book":"2 Timoti","chapter":"4","verse":"13","text":"Mgbe ị na-abịa, wetara m uwe m ji achụ oyi, bụ nke m hapụrụ nʼaka Kapọs na Troas, wetakwara m akwụkwọ m niile ahụ dị nʼebe ahụ, ọkachasị akwụkwọ akpụkpọ anụ niile ahụ."},{"book":"2 Timoti","chapter":"4","verse":"14","text":"Alegzanda onye na-akpụ ọla emeela m ọtụtụ ihe ọjọọ. Onyenwe anyị ga-akwụghachi ya dị ka ihe o mere m si dị."},{"book":"2 Timoti","chapter":"4","verse":"15","text":"Kpachara anya nʼebe ọ nọ, nʼihi na o guzosiri ike megide ihe niile anyị kwuru."},{"book":"2 Timoti","chapter":"4","verse":"16","text":"Na mbụ, mgbe m pụtara ikpere ọnụ m, ọ dịghị onye kwụnyeere m. Ha niile gbahapụrụ m. Ka a hapụ ịgụnyere ha omume a dị ka mmehie."},{"book":"2 Timoti","chapter":"4","verse":"17","text":"Ma Onyenwe anyị nọnyeere m, nyekwa m ike ikwusa oziọma ka ndị mba ọzọ niile nụrụ ya. Ọ zọpụtara m, site nʼọnụ ọdụm."},{"book":"2 Timoti","chapter":"4","verse":"18","text":"Onyenwe anyị ga-azọpụtakwa m site nʼihe ọjọọ niile ọbụla, kpọbata m nʼudo baa nʼalaeze eluigwe ya. Ọ bụ ya ka otuto dịrị ruo mgbe niile ebighị ebi. Amen."},{"book":"2 Timoti","chapter":"4","verse":"19","text":"Keleere m Prisila na Akwila na ndị niile bi nʼụlọ Onisiferọs."},{"book":"2 Timoti","chapter":"4","verse":"20","text":"Erastọs nọ na Kọrint, ma ahapụrụ m Trofimọs na Melitọs nʼọnọdụ ahụ esighị ike."},{"book":"2 Timoti","chapter":"4","verse":"21","text":"Jisie ike bịarute nʼebe a tupu oge oyi eruo."},{"book":"2 Timoti","chapter":"4","verse":"22","text":"Ka Onyenwe anyị nọnyere mmụọ gị. Ka amara dịnyere gị."}]}