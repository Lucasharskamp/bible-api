{"data":[{"book":"БЫЦЦЁ","chapter":"46","verse":"1","text":"І выправіўся Ізраіль з усім, што ў яго было, і прыйшоў у Вірсавію, і прынёс ахвяры Богу бацькі свайго Ісаака."},{"book":"БЫЦЦЁ","chapter":"46","verse":"2","text":"І сказаў Бог Ізраілю ва ўяве начной: Якаве! Якаве! Ён сказаў: вось я."},{"book":"БЫЦЦЁ","chapter":"46","verse":"3","text":"Бог сказаў: Я Бог, Бог бацькі твайго; ня бойся ісьці ў Егіпет, бо там павяду ад цябе народ вялікі;"},{"book":"БЫЦЦЁ","chapter":"46","verse":"4","text":"Я пайду з табою ў Егіпет, Я і выведу цябе назад; Язэп сваёю рукою закрые вочы твае."},{"book":"БЫЦЦЁ","chapter":"46","verse":"5","text":"Якаў выправіўся зь Вірсавіі; і павезьлі сыны Ізраілевыя Якава, бацьку свайго і дзяцей сваіх і жонак сваіх на калясьніцах, якія паслаў фараон, каб прывезьці яго."},{"book":"БЫЦЦЁ","chapter":"46","verse":"6","text":"І ўзялі яны быдла сваё і маёмасьць сваю, якую набылі ў зямлі Ханаанскай, і прыйшлі ў Егіпет, - Якаў і ўвесь род ягоны зь ім."},{"book":"БЫЦЦЁ","chapter":"46","verse":"7","text":"Сыноў сваіх і ўнукаў сваіх з сабою, дачок сваіх і ўнучак сваіх і ўвесь род свой прывёў ён з сабою ў Егіпет."},{"book":"БЫЦЦЁ","chapter":"46","verse":"8","text":"Вось імёны сыноў Ізраілевых, якія прыйшлі ў Егіпет: Якаў і сыны ягоныя. Першынец Якава Рувім."},{"book":"БЫЦЦЁ","chapter":"46","verse":"9","text":"Сыны Рувімавыя: Ханох і Фалу, Хецрон і Хармі."},{"book":"БЫЦЦЁ","chapter":"46","verse":"10","text":"Сыны Сымона: Емуіл і Ямін, і Агад і Яхін, і Цахар і Саўл, сын Хананэйкі."},{"book":"БЫЦЦЁ","chapter":"46","verse":"11","text":"Сыны Левія: Гірсон, Кааф і Мэрары."},{"book":"БЫЦЦЁ","chapter":"46","verse":"12","text":"Сыны Юдавыя: Ір і Анан, і Шэла і Фарэс і Зара; але Ір і Анан памерлі ў зямлі Ханаанскай. Сыны Фарэсавыя былі: Эсром і Хамул."},{"book":"БЫЦЦЁ","chapter":"46","verse":"13","text":"Сыны Ісахаравыя: Тола і Фува, Ёў і Шымрон."},{"book":"БЫЦЦЁ","chapter":"46","verse":"14","text":"Сыны Завулонавыя: Сэрэд і Элон і Яхлэіл."},{"book":"БЫЦЦЁ","chapter":"46","verse":"15","text":"Гэта сыны Ліі, якіх яна нарадзіла Якаву ў Месапатаміі, і Дзіну, дачку ягоную. Усіх душ сыноў ягоных і дачок ягоных трыццаць тры."},{"book":"БЫЦЦЁ","chapter":"46","verse":"16","text":"Сыны Гадавыя: Цыфіён і Хагі, Шуні і Эцбон, Эры і Ароды і Арэлі."},{"book":"БЫЦЦЁ","chapter":"46","verse":"17","text":"Сыны Асіравыя: Імна і Ішва, і Ішві і Брыя, і Сэрах, сястра іхняя. Сыны Брыі: Хэвэ і Малхііл."},{"book":"БЫЦЦЁ","chapter":"46","verse":"18","text":"Гэта сыны Зэлфы, якую Лаван даў Ліі, дачцэ сваёй: яна нарадзіла іх Якаву шаснаццаць душ."},{"book":"БЫЦЦЁ","chapter":"46","verse":"19","text":"Сыны Рахілі, жонкі Якава: Язэп і Веньямін."},{"book":"БЫЦЦЁ","chapter":"46","verse":"20","text":"І нарадзіліся ў Язэпа ў зямлі Егіпецкай Манасія і Яфрэм, якіх нарадзіла яму Асэнэта, дачка Потыфэра, жраца Она."},{"book":"БЫЦЦЁ","chapter":"46","verse":"21","text":"Сыны Веньяміна: Бэла і Бэхер і Ашбэл; Гера і Нааман, Эхі і Рош, Муіпім і Хупім і Ард."},{"book":"БЫЦЦЁ","chapter":"46","verse":"22","text":"Гэта сыны Рахілі, якія нарадзіліся ў Якава, усяго чатырнаццаць душ."},{"book":"БЫЦЦЁ","chapter":"46","verse":"23","text":"Сын Данаў: Хушым."},{"book":"БЫЦЦЁ","chapter":"46","verse":"24","text":"Сыны Нэфталімавыя: Яхцэіл і Гуні, Ецэр і Шылэм."},{"book":"БЫЦЦЁ","chapter":"46","verse":"25","text":"Гэта сыны Валы, якую даў Лаван дачцэ сваёй Рахілі; яна і нарадзіла іх Якаву ўсяго сем душ."},{"book":"БЫЦЦЁ","chapter":"46","verse":"26","text":"Усіх душ, што прыйшлі зь Якавам у Егіпет, якія выйшлі са сьцёгнаў ягоных, апрача жонак сыноў Якаўлевых, усяго шэсьцьдзясят шэсьць душ."},{"book":"БЫЦЦЁ","chapter":"46","verse":"27","text":"Сыноў Язэпа, якія нарадзіліся ў Егіпце, дзьве душы. Усіх душ дома Якаўлевага, што перайшлі ў Егіпет, семдзесят пяць."},{"book":"БЫЦЦЁ","chapter":"46","verse":"28","text":"Юду паслаў ён перад сабою да Язэпа, каб ён паказваў дарогу ў Гесэм. І прыйшлі ў зямлю Гесэм."},{"book":"БЫЦЦЁ","chapter":"46","verse":"29","text":"Язэп запрог калясьніцу сваю і выехаў насустрач Ізраілю, бацьку свайму, у Гесэм, і, убачыўшы яго, упаў на шыю яму, і доўга плакаў на шыі ў яго."},{"book":"БЫЦЦЁ","chapter":"46","verse":"30","text":"І сказаў Ізраіль Язэпу: памру я цяпер, убачыўшы аблічча тваё; бо ты яшчэ жывы."},{"book":"БЫЦЦЁ","chapter":"46","verse":"31","text":"І сказаў Язэп братам сваім і дому бацькі свайго: я пайду, паведамлю фараону і скажу яму: браты мае і дом бацькі майго, якія былі ў зямлі Ханаанскай, прыйшлі да мяне;"},{"book":"БЫЦЦЁ","chapter":"46","verse":"32","text":"гэтыя людзі пастухі авечак, бо скатаводы яны; і дробнае і буйное быдла сваё, і ўсё, што ў іх, прывялі яны."},{"book":"БЫЦЦЁ","chapter":"46","verse":"33","text":"Калі фараон пакліча вас і скажа: які занятак ваш?"},{"book":"БЫЦЦЁ","chapter":"46","verse":"34","text":"дык вы скажэце: мы, рабы твае, уласьнікамі статкаў былі з маладосьці нашай да сёньня, і мы і бацькі нашыя, - каб вас пасялілі ў зямлі Гесэм. Бо гідотны Егіпцянам усякі пастухавечы."}]}