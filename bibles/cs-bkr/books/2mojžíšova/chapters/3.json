{"data":[{"book":"2 Mojžíšova","chapter":"3","verse":"1","text":"Mojžíš pak pásl dobytek Jetry tchána svého, kněze Madianského, a hnav stádo po poušti, přišel až k hoře Boží Oréb."},{"book":"2 Mojžíšova","chapter":"3","verse":"2","text":"Tedy ukázal se mu anděl Hospodinův v plameni ohně z prostředku kře. I viděl, a aj, keř hořel ohněm, a však neshořel."},{"book":"2 Mojžíšova","chapter":"3","verse":"3","text":"Protož řekl Mojžíš: Půjdu nyní, a spatřím vidění toto veliké, proč neshoří keř."},{"book":"2 Mojžíšova","chapter":"3","verse":"4","text":"Vida pak Hospodin, že jde, aby pohleděl, zavolal naň Bůh z prostředku kře, a řekl: Mojžíši, Mojžíši! Kterýžto odpověděl: Aj, teď jsem."},{"book":"2 Mojžíšova","chapter":"3","verse":"5","text":"I řekl: Nepřistupuj sem, szuj obuv svou s noh svých; nebo místo, na kterémž ty stojíš, země svatá jest."},{"book":"2 Mojžíšova","chapter":"3","verse":"6","text":"A řekl: Já jsem Bůh otce tvého, Bůh Abrahamův, Bůh Izákův, a Bůh Jákobův. I zakryl Mojžíš tvář svou, (nebo se bál), aby nepatřil na Boha."},{"book":"2 Mojžíšova","chapter":"3","verse":"7","text":"Jemužto řekl Hospodin: Zřetelně viděl jsem trápení lidu mého, kterýž jest v Egyptě; a křik jejich pro přísnost úředníků jeho slyšel jsem; nebo znám bolesti jeho."},{"book":"2 Mojžíšova","chapter":"3","verse":"8","text":"Protož jsem sstoupil, abych vysvobodil jej z ruky Egyptských, a vyvedl jej z země té do země dobré a prostranné, do země oplývající mlékem a strdí, na místa Kananejského a Hetejského, a Amorejského a Ferezejského, a Hevejského a Jebuzejského."},{"book":"2 Mojžíšova","chapter":"3","verse":"9","text":"Nebo nyní, aj, křik synů Izraelských přišel ke mně; viděl jsem také i ssoužení, jímž je ssužují Egyptští."},{"book":"2 Mojžíšova","chapter":"3","verse":"10","text":"Protož, nyní poď a pošli tě k Faraonovi; a vyvedeš lid můj, syny Izraelské z Egypta."},{"book":"2 Mojžíšova","chapter":"3","verse":"11","text":"I řekl Mojžíš Bohu: Kdo jsem já, abych šel k Faraonovi, a abych vyvedl syny Izraelské z Egypta?"},{"book":"2 Mojžíšova","chapter":"3","verse":"12","text":"I odpověděl: Však budu s tebou; a toto budeš míti znamení, že jsem já tě poslal: Když vyvedeš lid ten z Egypta, sloužiti budete Bohu na hoře této."},{"book":"2 Mojžíšova","chapter":"3","verse":"13","text":"I řekl Mojžíš Bohu: Aj, já půjdu k synům Izraelským a dím jim: Bůh otců vašich poslal mne k vám. Řeknou-li mi: Které jest jméno jeho? co jim odpovím?"},{"book":"2 Mojžíšova","chapter":"3","verse":"14","text":"I řekl Bůh Mojžíšovi: JSEM, KTERÝŽ JSEM. Řekl dále: Takto díš synům Izraelským: JSEM poslal mne k vám."},{"book":"2 Mojžíšova","chapter":"3","verse":"15","text":"Řekl ještě Bůh Mojžíšovi: Takto díš synům Izraelským: Hospodin, Bůh otců vašich, Bůh Abrahamův, Bůh Izákův, a Bůh Jákobův poslal mne k vám; toť jest jméno mé na věčnost, a tať jest památka má po všecky věky."},{"book":"2 Mojžíšova","chapter":"3","verse":"16","text":"Jdi, a shromáždě starší Izraelské, mluv jim: Hospodin Bůh otců vašich ukázal mi se, Bůh Abrahamův, Bůh Izákův, a Bůh Jákobův, řka: Rozpomínaje, rozpomenul jsem se na vás, a na to, co se vám dálo v Egyptě."},{"book":"2 Mojžíšova","chapter":"3","verse":"17","text":"Protož jsem řekl: Vyvedu vás z trápení Egyptského do země Kananejského, a Hetejského, a Amorejského, a Ferezejského, a Hevejského, a Jebuzejského, do země oplývající mlékem a strdí."},{"book":"2 Mojžíšova","chapter":"3","verse":"18","text":"I poslechnou hlasu tvého. Půjdeš pak ty a starší Izraelští k králi Egyptskému, a díte jemu: Hospodin Bůh Hebrejský potkal se s námi; protož nyní, nechť medle jdeme cestou tří dnů na poušť, abychom obětovali Hospodinu Bohu našemu."},{"book":"2 Mojžíšova","chapter":"3","verse":"19","text":"Ale já vím, žeť vám nedopustí král Egyptský jíti; leč v ruce silné."},{"book":"2 Mojžíšova","chapter":"3","verse":"20","text":"Protož vztáhnu ruku svou, a bíti budu Egypt divnými věcmi svými, kteréž činiti budu u prostřed něho; a potom propustí vás."},{"book":"2 Mojžíšova","chapter":"3","verse":"21","text":"A dám milost lidu tomuto před očima Egyptských. I stane se, že když půjdete, neodejdete prázdní."},{"book":"2 Mojžíšova","chapter":"3","verse":"22","text":"Ale vypůjčí žena od sousedy své, a od hospodyně domu svého klínotů stříbrných, a klínotů zlatých a roucha; i vložíte to na syny a na dcery své, a tak obloupíte Egypt."}]}