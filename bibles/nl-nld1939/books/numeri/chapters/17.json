{"data":[{"book":"Numeri","chapter":"17","verse":"1","text":"Jahweh sprak tot Moses:"},{"book":"Numeri","chapter":"17","verse":"2","text":"Beveel de Israëlieten de staf van al hun stamvorsten te brengen, van elke stam één, dus twaalf staven. Schrijf ieders naam op zijn staf."},{"book":"Numeri","chapter":"17","verse":"3","text":"Maar op de staf van Levi moet ge de naam van Aäron schrijven; want ook voor hun stamhoofd moet er een staf zijn."},{"book":"Numeri","chapter":"17","verse":"4","text":"Leg ze dan in de openbaringstent voor de verbondstafelen neer, waar Ik Mij aan u openbaar."},{"book":"Numeri","chapter":"17","verse":"5","text":"De staf van den man, dien Ik uitkies, zal gaan bloeien. Zo zal Ik het gemor van de Israëlieten tegen u tot zwijgen brengen."},{"book":"Numeri","chapter":"17","verse":"6","text":"Moses bracht het aan de Israëlieten over, en al hun stamhoofden gaven hem ieder een staf; dus twaalf staven, voor iedere stam één; ook de staf van Aäron bevond zich daarbij."},{"book":"Numeri","chapter":"17","verse":"7","text":"Moses legde die staven voor het aanschijn van Jahweh in de openbaringstent neer."},{"book":"Numeri","chapter":"17","verse":"8","text":"Toen Moses de volgende dag in de verbondstent kwam: waarachtig, daar was de staf van Aäron, die aan de stam van Levi behoorde, gaan bloeien; hij had knoppen en bloesem en droeg rijpe amandelen."},{"book":"Numeri","chapter":"17","verse":"9","text":"Moses nam al de staven voor het aanschijn van Jahweh weg, en bracht ze naar alle Israëlieten; deze zagen het ook, en iedereen nam zijn eigen staf terug."},{"book":"Numeri","chapter":"17","verse":"10","text":"Toen sprak Jahweh tot Moses: Leg de staf van Aäron weer voor de verbondstafelen neer, om hem te bewaren als een waarschuwing voor de weerspannigen, en maak daarmee een eind aan hun morren, opdat zij niet sterven."},{"book":"Numeri","chapter":"17","verse":"11","text":"En Moses deed, wat Jahweh hem bevolen had."},{"book":"Numeri","chapter":"17","verse":"12","text":"Maar nu zeiden de Israëlieten tot Moses: Ach, wij sterven, wij gaan te gronde, wij komen allemaal om!"},{"book":"Numeri","chapter":"17","verse":"13","text":"Want iedereen sterft, die tot de tabernakel van Jahweh nadert! Moeten wij dan allen sterven?"}]}