{"data":[{"book":"1 Samueri","chapter":"3","verse":"1","text":"Mukomana uyu Samueri aishumira pamberi paJehovha ari pasi paEri. Mumazuva iwayo shoko raJehovha rakanga risinganzwiki zvakanyanya, kwakanga kusina zviratidzo zvizhinji."},{"book":"1 Samueri","chapter":"3","verse":"2","text":"Rimwe zuva usiku, Eri akanga akavata panzvimbo yake yamazuva ose, uye meso ake akanga oonera madzerere, asisagoni kuona zvakanaka."},{"book":"1 Samueri","chapter":"3","verse":"3","text":"Mwenje waMwari wakanga usati wadzimwa, uye Samueri akanga akarara pasi mutemberi yaJehovha, maiva neareka yaMwari."},{"book":"1 Samueri","chapter":"3","verse":"4","text":"Ipapo Jehovha akadana Samueri."},{"book":"1 Samueri","chapter":"3","verse":"5","text":"Akamhanya kuna Eri akasvikoti, “Ndiri pano, nokuti mandidana.”"},{"book":"1 Samueri","chapter":"3","verse":"6","text":"Jehovha akadana zvakare achiti, “Samueri!” Uye Samueri akasimuka akaenda kuna Eri akati, “Ndiri pano, nokuti mandidana.”"},{"book":"1 Samueri","chapter":"3","verse":"7","text":"Zvino Samueri akanga asati aziva Jehovha. Shoko raJehovha rakanga risati razarurirwa kwaari."},{"book":"1 Samueri","chapter":"3","verse":"8","text":"Jehovha akadana Samueri kechitatu, Samueri akasimuka akaenda kuna Eri akati, “Ndiri pano, nokuti mandidana.”"},{"book":"1 Samueri","chapter":"3","verse":"9","text":"Saka Eri akaudza Samueri kuti, “Enda unorara pasi, kana akakudana, uti, ‘Taurai Jehovha, nokuti muranda wenyu akateerera.’ ” Saka Samueri akaenda akandorara pasi, panzvimbo yake."},{"book":"1 Samueri","chapter":"3","verse":"10","text":"Jehovha akauya akamirapo, akadana sapanguva dzimwe dzose achiti, “Samueri! Samueri!”"},{"book":"1 Samueri","chapter":"3","verse":"11","text":"Zvino Jehovha akati kuna Samueri, “Tarira, ndava kuda kuita chimwe chinhu muIsraeri chichaita kuti nzeve dzavose vanochinzwa dziunge."},{"book":"1 Samueri","chapter":"3","verse":"12","text":"Panguva iyoyo ndichaitira Eri zvose zvandakataura pamusoro peimba yake kubva kumavambo kusvika kumagumo."},{"book":"1 Samueri","chapter":"3","verse":"13","text":"Nokuti ndakamuudza kuti ndichatonga mhuri yake nokusingaperi nokuda kwechivi chaaiziva pamusoro pacho, vanakomana vake vakazvigadzirira kutukwa asi iye haana kuvadzora."},{"book":"1 Samueri","chapter":"3","verse":"14","text":"Naizvozvo ndakatsidza kuimba yaEri ndichiti, ‘Mhosva yeimba yaEri haingayananisirwi nechibayiro kana nechipo.’ ”"},{"book":"1 Samueri","chapter":"3","verse":"15","text":"Samueri akarara kusvika mangwanani uye akazozarura misuo yeimba yaJehovha. Akatya kuudza Eri chiratidzo chake,"},{"book":"1 Samueri","chapter":"3","verse":"16","text":"asi Eri akamudana akati, “Samueri, mwanakomana wangu.”"},{"book":"1 Samueri","chapter":"3","verse":"17","text":"Eri akabvunza akati, “Wakaudzweiko naJehovha? Usandivanzira hako. Mwari ngaakurange zvakanyanya kana ukandivanzira kana chinhu chimwe zvacho chaakakuudza.”"},{"book":"1 Samueri","chapter":"3","verse":"18","text":"Saka Samueri akamuudza zvose, akasamuvanzira chinhu. Ipapo Eri akati, “NdiJehovha, regai aite zvaanoona zvakanaka.”"},{"book":"1 Samueri","chapter":"3","verse":"19","text":"Samueri akakura uye Jehovha aiva naye; uye Jehovha haana kurega kunyange shoko rake rimwe chete richiwira pasi."},{"book":"1 Samueri","chapter":"3","verse":"20","text":"Uye Israeri yose kubva kuDhani kusvika kuBheerishebha vakaziva kuti Samueri akanga asimbiswa somuprofita waJehovha."},{"book":"1 Samueri","chapter":"3","verse":"21","text":"Jehovha akaramba achionekwa paShiro, uye ipapo akazviratidza kuna Samueri kubudikidza neshoko rake."}]}