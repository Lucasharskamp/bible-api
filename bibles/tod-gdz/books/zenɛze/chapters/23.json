{"data":[{"book":"Zenɛze","chapter":"23","verse":"1","text":"Sala zii ma voloi kpein ge ɠɛni ga kona ungila puufele maazu lɔfela (127)."},{"book":"Zenɛze","chapter":"23","verse":"2","text":"É zaani Kiliyate-Aaleɓa, nii é ga Eɓelɔn, Kanaan yooi zu. Abalaame ná-saa vai ɠɛɛni, é ma wɔlɔi wo."},{"book":"Zenɛze","chapter":"23","verse":"3","text":"Naa ʋolu Abalaame wuzeɠeni, é anzai ma ʋoomai yɛ laani, é li, é ɓɔɛ Ɠɛte nuiti pɔ,"},{"book":"Zenɛze","chapter":"23","verse":"4","text":"é ɠɛ ti ma: «Nà ga wɛɛin, gè zeini wo zaama. À maaɠulu bosu ve zèa, gè ànzai maaɠulu, nii saai.»"},{"book":"Zenɛze","chapter":"23","verse":"5","text":"Ɠɛte nuiti ti gooɠaaʋoteni, ti ɠɛ ma:"},{"book":"Zenɛze","chapter":"23","verse":"6","text":"«Woilo gi-woo ma, màliɠii. GALA ge è ɠɛɛʋɛ ga nu wola gi zaama. È-anzai maaɠulu gá-ɠabayeɠeiti ma ʋagɔi zu. Gi tanɔpɛ ge la è ɠoma ga ná-kabayeɠe ve vaa è ya è-anzai maaɠulu vai zu.»"},{"book":"Zenɛze","chapter":"23","verse":"7","text":"Abalaame wuzeɠeni, é maaʋɛɛ zou nuiti bɛ, Ɠɛte mavofodaiti."},{"book":"Zenɛze","chapter":"23","verse":"8","text":"É ɓɔɛ ti ʋɔ, é ɠɛ ti ma: «Ni wo va bu ga gè ànzai maaɠulu, à Soɠaal ná-doun zunui Efelon maanɛɛnɛ bɛ̀,"},{"book":"Zenɛze","chapter":"23","verse":"9","text":"ga é Makepela ʋugi ve zèa, toɠa nɔnɔ ʋe, nii é ná-kpala kpelamaʋɛ. É zɛ zèa ga sɔngɔ ɠitei nɔ wo ɠaazu, naa ɠa a kɛ é ɠɛ zèa ga maaɠulu bosuʋɛ.»"},{"book":"Zenɛze","chapter":"23","verse":"10","text":"Efelon ɠɛni zeini Ɠɛte nuiti saama. É Abalaame wooɠaaʋoteni Ɠɛte nuiti gaazu, ta niiti kpein ti ɠɛni lɛɛzu taazu ga siɠida ʋelei."},{"book":"Zenɛze","chapter":"23","verse":"11","text":"É ɠɛ ma: «Ɓa-o, màliɠii, woilo gòo ma! Gè nà-kpalagi vea è ʋɛ, ta pugi nii é ná. Gè fea è ʋɛ ga faanɛɛ, nà-nuɓusɛiti gaazu, ga è è-anzai maaɠulu ná.»"},{"book":"Zenɛze","chapter":"23","verse":"12","text":"Abalaame maaʋɛɛni zou nuiti bɛ."},{"book":"Zenɛze","chapter":"23","verse":"13","text":"É Efelon wooɠaaʋoteni, nii a kɛ ti pɛ ti gooi mɛni, é ɠɛni ma: «Woilo dɛɛ gòoi ma, ɗa ɓalaagi. Va bu gè kpalagi zɔngɔi ve è ya. Yeezei bu bɛ̀, nà ànzai maaɠulu ná niina.»"},{"book":"Zenɛze","chapter":"23","verse":"14","text":"Efelon Abalaame wooɠaaʋoteni, é ɠɛ ma:"},{"book":"Zenɛze","chapter":"23","verse":"15","text":"«Màliɠii, woilo gòoi ma, leeni ɠa a ɠɛ ga naa de yɔɠɔzu da ɗe, zooi naa vaa zu nii sɔngɔi ga wali ɠae unnaanigɔ (400)? È-anzai maaɠulu ná.»"},{"book":"Zenɛze","chapter":"23","verse":"16","text":"Abalaame vaani naa wu, nii Efelon boni, é wali ɠaei ɠaaluni, nii naa boni ma Ɠɛte nuiti gaazu, é lo wali ɠae unnaanigɔi (400) ʋa, eɠɛʋelei falibogi laaʋɛ ɠɛni la yaaɠoiti zea."},{"book":"Zenɛze","chapter":"23","verse":"17","text":"Zekana Efelon ná-kpalagi é Makepela, Mamelé letemaʋɛ, kpalagi ta pugi é ná, guluiti ti kpalagi zu, kwɛpelemaʋɛ maaɠoolii zu,"},{"book":"Zenɛze","chapter":"23","verse":"18","text":"naati pɛ ti ɠɛɛni niina ga Abalaame nɔnɔ, Ɠɛte nuiti gaazu, naati kpein gaazu, niiti ti ɠɛni lɛɛzu taazu ga siɠida ʋelei."},{"book":"Zenɛze","chapter":"23","verse":"19","text":"Naa ʋoluma Abalaame anzai Sala maaɠuluni Makepela ɓalagi ma ʋugi zu, Mamelé letema ʋelei, nii é ga Eɓelɔn, Kanaan yooi zu."},{"book":"Zenɛze","chapter":"23","verse":"20","text":"Kpalagi ta pugi nii é ná, ti ɠɛni ga Abalaame nɔnɔ, naa ɠɛ ga kabamaʋɛ, é geyani Ɠɛte nuiti ma."}]}