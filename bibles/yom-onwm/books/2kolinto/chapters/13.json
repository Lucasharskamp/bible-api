{"data":[{"book":"2 Kolinto","chapter":"13","verse":"1","text":"Khumbu yayi yintatu ndieka kuizila kuidi beno. Mambu moso mela baka nzengolo mu kimbangi ki batu buadi voti batatu."},{"book":"2 Kolinto","chapter":"13","verse":"2","text":"Ndilulubula bu ndiyiza mu khumbu yimmuadi kuidi beno. Ayi buabu sumbundikidi thama, ndieka buela vutukila mu diambu di batu bobo batuama vola masumu ayi mu diambu di batu boso bankaka ti bu ndiela kuiza diaka buna kadi mutu ndilendi mona kiadi ko."},{"book":"2 Kolinto","chapter":"13","verse":"3","text":"Bila lutidi zaba ti Klisto wunyolukanga mu minu vayi luzaba ti Klisto beni kasi wulebakana ko va khatitsikꞌeno vayi widi nkua lulendo va khatitsikꞌeno."},{"book":"2 Kolinto","chapter":"13","verse":"4","text":"Ka diambu ko wufua va dikulusi mu lebakana, vayi wulembo zingi mu lulendo lu Nzambi. Mu kithuadi ayi niandi, beto mamveto tuidi balebakana ; vayi tuela zingila mu lulendo lu Nzambi mu diambu dieno."},{"book":"2 Kolinto","chapter":"13","verse":"5","text":"Lukifiongunina beno veka ayi lukitala mu diambu di zaba kani lulembo zingila mu minu ! Luzabanga ko ti Klisto Yesu widi mu beno e ? Mananga lubua mu ziphukumunu."},{"book":"2 Kolinto","chapter":"13","verse":"6","text":"Tsidi diana ti beno luzebi ti beto tusia bua mu ziphukumunu ko."},{"book":"2 Kolinto","chapter":"13","verse":"7","text":"Tueti sambila Nzambi muingi lubika vanga kadi diambu dimosi di mbimbi ; bika sia ti muingi tumonika batu bafuana vayi muingi beno luvanga mambu madi mamboti mu diambu beto tumonika batu babua mu phukumunu."},{"book":"2 Kolinto","chapter":"13","verse":"8","text":"Bila tulendi kakidila kiedika ko vayi tunsadilanga kaka mu kiedika."},{"book":"2 Kolinto","chapter":"13","verse":"9","text":"Khini yiwombo tueti mona bu tueti ba balebakana vayi beno bu luidi ngolo. Tueta lomba kuidi Nzambi mu zitsambulu zieto mu diambu beno luba batu bafuana."},{"book":"2 Kolinto","chapter":"13","verse":"10","text":"Diawu diodi ndilusonikini mambu moso mama bu ndikidi thama, muingibu ndiela ba yeno va kimosi ; ndibika sadila kipfumu ayi lulendo lolo luphana Pfumu. Bila luawu luidi mu diambu di tunga vayi bika sia ti mu diambu di tulula."},{"book":"2 Kolinto","chapter":"13","verse":"11","text":"Bakhomba baama, mbanisini kuama. Bika lubanga mu khini, lusala mu diambu di luba bafuana ; lukikindisanga beno na beno, luzingilanga mu nguizani. Luzingilanga mu ndembama, buna Nzambi yi luzolo ayi yi ndembama wela ba va beno."},{"book":"2 Kolinto","chapter":"13","verse":"12","text":"Luvanasana mboti beno na beno mu besi ki kinlongo. Banlongoboso badi kuaku baluveni mboti."},{"book":"2 Kolinto","chapter":"13","verse":"13","text":"Bika nlemvo wu Pfumu eto Yesu Klisto, luzolo lu Nzambi ayi kithuadi ki Pheve Yinlongo bibanga yeno beno boso."}]}