{"data":[{"book":"मथिः","chapter":"15","verse":"1","text":"अपरं यिरूशालम्नगरीयाः कतिपया अध्यापकाः फिरूशिनश्च यीशोः समीपमागत्य कथयामासुः,"},{"book":"मथिः","chapter":"15","verse":"2","text":"तव शिष्याः किमर्थम् अप्रक्षालितकरै र्भक्षित्वा परम्परागतं प्राचीनानां व्यवहारं लङ्वन्ते?"},{"book":"मथिः","chapter":"15","verse":"3","text":"ततो यीशुः प्रत्युवाच, यूयं परम्परागताचारेण कुत ईश्वराज्ञां लङ्वध्वे।"},{"book":"मथिः","chapter":"15","verse":"4","text":"ईश्वर इत्याज्ञापयत्, त्वं निजपितरौ संमन्येथाः, येन च निजपितरौ निन्द्येते, स निश्चितं म्रियेत;"},{"book":"मथिः","chapter":"15","verse":"5","text":"किन्तु यूयं वदथ, यः स्वजनकं स्वजननीं वा वाक्यमिदं वदति, युवां मत्तो यल्लभेथे, तत् न्यविद्यत,"},{"book":"मथिः","chapter":"15","verse":"6","text":"स निजपितरौ पुन र्न संमंस्यते। इत्थं यूयं परम्परागतेन स्वेषामाचारेणेश्वरीयाज्ञां लुम्पथ।"},{"book":"मथिः","chapter":"15","verse":"7","text":"रे कपटिनः सर्व्वे यिशयियो युष्मानधि भविष्यद्वचनान्येतानि सम्यग् उक्तवान्।"},{"book":"मथिः","chapter":"15","verse":"8","text":"वदनै र्मनुजा एते समायान्ति मदन्तिकं। तथाधरै र्मदीयञ्च मानं कुर्व्वन्ति ते नराः।"},{"book":"मथिः","chapter":"15","verse":"9","text":"किन्तु तेषां मनो मत्तो विदूरएव तिष्ठति। शिक्षयन्तो विधीन् न्राज्ञा भजन्ते मां मुधैव ते।"},{"book":"मथिः","chapter":"15","verse":"10","text":"ततो यीशु र्लोकान् आहूय प्रोक्तवान्, यूयं श्रुत्वा बुध्यध्बं।"},{"book":"मथिः","chapter":"15","verse":"11","text":"यन्मुखं प्रविशति, तत् मनुजम् अमेध्यं न करोति, किन्तु यदास्यात् निर्गच्छति, तदेव मानुषममेध्यी करोती।"},{"book":"मथिः","chapter":"15","verse":"12","text":"तदानीं शिष्या आगत्य तस्मै कथयाञ्चक्रुः, एतां कथां श्रुत्वा फिरूशिनो व्यरज्यन्त, तत् किं भवता ज्ञायते?"},{"book":"मथिः","chapter":"15","verse":"13","text":"स प्रत्यवदत्, मम स्वर्गस्थः पिता यं कञ्चिदङ्कुरं नारोपयत्, स उत्पाव्द्यते।"},{"book":"मथिः","chapter":"15","verse":"14","text":"ते तिष्ठन्तु, ते अन्धमनुजानाम् अन्धमार्गदर्शका एव; यद्यन्धोऽन्धं पन्थानं दर्शयति, तर्ह्युभौ गर्त्ते पततः।"},{"book":"मथिः","chapter":"15","verse":"15","text":"तदा पितरस्तं प्रत्यवदत्, दृष्टान्तमिममस्मान् बोधयतु।"},{"book":"मथिः","chapter":"15","verse":"16","text":"यीशुना प्रोक्तं, यूयमद्य यावत् किमबोधाः स्थ?"},{"book":"मथिः","chapter":"15","verse":"17","text":"कथामिमां किं न बुध्यध्बे ? यदास्यं प्रेविशति, तद् उदरे पतन् बहिर्निर्याति,"},{"book":"मथिः","chapter":"15","verse":"18","text":"किन्त्वास्याद् यन्निर्याति, तद् अन्तःकरणात् निर्यातत्वात् मनुजममेध्यं करोति।"},{"book":"मथिः","chapter":"15","verse":"19","text":"यतोऽन्तःकरणात् कुचिन्ता बधः पारदारिकता वेश्यागमनं चैर्य्यं मिथ्यासाक्ष्यम् ईश्वरनिन्दा चैतानि सर्व्वाणि निर्य्यान्ति।"},{"book":"मथिः","chapter":"15","verse":"20","text":"एतानि मनुष्यमपवित्री कुर्व्वन्ति किन्त्वप्रक्षालितकरेण भोजनं मनुजममेध्यं न करोति।"},{"book":"मथिः","chapter":"15","verse":"21","text":"अनन्तरं यीशुस्तस्मात् स्थानात् प्रस्थाय सोरसीदोन्नगरयोः सीमामुपतस्यौ।"},{"book":"मथिः","chapter":"15","verse":"22","text":"तदा तत्सीमातः काचित् किनानीया योषिद् आगत्य तमुच्चैरुवाच, हे प्रभो दायूदः सन्तान, ममैका दुहितास्ते सा भूतग्रस्ता सती महाक्लेशं प्राप्नोति मम दयस्व।"},{"book":"मथिः","chapter":"15","verse":"23","text":"किन्तु यीशुस्तां किमपि नोक्तवान्, ततः शिष्या आगत्य तं निवेदयामासुः, एषा योषिद् अस्माकं पश्चाद् उच्चैराहूयागच्छति, एनां विसृजतु।"},{"book":"मथिः","chapter":"15","verse":"24","text":"तदा स प्रत्यवदत्, इस्रायेल्गोत्रस्य हारितमेषान् विना कस्याप्यन्यस्य समीपं नाहं प्रेषितोस्मि।"},{"book":"मथिः","chapter":"15","verse":"25","text":"ततः सा नारीसमागत्य तं प्रणम्य जगाद, हे प्रभो मामुपकुरु।"},{"book":"मथिः","chapter":"15","verse":"26","text":"स उक्तवान्, बालकानां भक्ष्यमादाय सारमेयेभ्यो दानं नोचितं।"},{"book":"मथिः","chapter":"15","verse":"27","text":"तदा सा बभाषे, हे प्रभो, तत् सत्यं, तथापि प्रभो र्भञ्चाद् यदुच्छिष्टं पतति, तत् सारमेयाः खादन्ति।"},{"book":"मथिः","chapter":"15","verse":"28","text":"ततो यीशुः प्रत्यवदत्, हे योषित्, तव विश्वासो महान् तस्मात् तव मनोभिलषितं सिद्य्यतु, तेन तस्याः कन्या तस्मिन्नेव दण्डे निरामयाभवत्।"},{"book":"मथिः","chapter":"15","verse":"29","text":"अनन्तरं यीशस्तस्मात् स्थानात् प्रस्थाय गालील्सागरस्य सन्निधिमागत्य धराधरमारुह्य तत्रोपविवेश।"},{"book":"मथिः","chapter":"15","verse":"30","text":"पश्चात् जननिवहो बहून् खञ्चान्धमूकशुष्ककरमानुषान् आदाय यीशोः समीपमागत्य तच्चरणान्तिके स्थापयामासुः, ततः सा तान् निरामयान् अकरोत्।"},{"book":"मथिः","chapter":"15","verse":"31","text":"इत्थं मूका वाक्यं वदन्ति, शुष्ककराः स्वास्थ्यमायान्ति, पङ्गवो गच्छन्ति, अन्धा वीक्षन्ते, इति विलोक्य लोका विस्मयं मन्यमाना इस्रायेल ईश्वरं धन्यं बभाषिरे।"},{"book":"मथिः","chapter":"15","verse":"32","text":"तदानीं यीशुः स्वशिष्यान् आहूय गदितवान्, एतज्जननिवहेषु मम दया जायते, एते दिनत्रयं मया साकं सन्ति, एषां भक्ष्यवस्तु च कञ्चिदपि नास्ति, तस्मादहमेतानकृताहारान् न विस्रक्ष्यामि, तथात्वे वर्त्ममध्ये क्लाम्येषुः।"},{"book":"मथिः","chapter":"15","verse":"33","text":"तदा शिष्या ऊचुः, एतस्मिन् प्रान्तरमध्य एतावतो मर्त्यान् तर्पयितुं वयं कुत्र पूपान् प्राप्स्यामः?"},{"book":"मथिः","chapter":"15","verse":"34","text":"यीशुरपृच्छत्, युष्माकं निकटे कति पूपा आसते? त ऊचुः, सप्तपूपा अल्पाः क्षुद्रमीनाश्च सन्ति।"},{"book":"मथिः","chapter":"15","verse":"35","text":"तदानीं स लोकनिवहं भूमावुपवेष्टुम् आदिश्य"},{"book":"मथिः","chapter":"15","verse":"36","text":"तान् सप्तपूपान् मीनांश्च गृह्लन् ईश्वरीयगुणान् अनूद्य भंक्त्वा शिष्येभ्यो ददौ, शिष्या लोकेभ्यो ददुः।"},{"book":"मथिः","chapter":"15","verse":"37","text":"ततः सर्व्वे भुक्त्वा तृप्तवन्तः; तदवशिष्टभक्ष्येण सप्तडलकान् परिपूर्य्य संजगृहुः।"},{"book":"मथिः","chapter":"15","verse":"38","text":"ते भोक्तारो योषितो बालकांश्च विहाय प्रायेण चतुःसहस्राणि पुरुषा आसन्।"},{"book":"मथिः","chapter":"15","verse":"39","text":"ततः परं स जननिवहं विसृज्य तरिमारुह्य मग्दलाप्रदेशं गतवान्।"}]}