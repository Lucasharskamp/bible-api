{"data":[{"book":"2 Jọn","chapter":"1","verse":"1","text":"Ọ bụ okenye ahụ,"},{"book":"2 Jọn","chapter":"1","verse":"2","text":"Nʼihi eziokwu ahụ nke dị nʼime anyị, nke ga-adịgidekwa nʼime anyị ruo mgbe ebighị ebi:"},{"book":"2 Jọn","chapter":"1","verse":"3","text":"Amara, na ebere, na udo nke sitere na Chineke Nna na Jisọs Kraịst, bụ Ọkpara Nna ahụ dịnyere anyị nʼeziokwu nʼịhụnanya."},{"book":"2 Jọn","chapter":"1","verse":"4","text":"Apụghị m ịkọ ụdị aṅụrị m nwere mgbe m hụrụ na ụfọdụ ụmụ gị na-ebi ndụ ịgbaso eziokwu dịka ihe Nna nyere anyị nʼiwu."},{"book":"2 Jọn","chapter":"1","verse":"5","text":"Ma ugbu a, ezi nwanyị, ọ bụghị iwu ọhụrụ ka m na-edere gị kama nke ahụ e nyere anyị site na mmalite. Ana m arịọ ka anyị hụrịta ibe anyị nʼanya."},{"book":"2 Jọn","chapter":"1","verse":"6","text":"Nke a bụ ịhụnanya ahụ: ka anyị na-ejegharị nʼirube isi nʼiwu ya niile. Dịka unu si nụ ya site na mmalite, unu ahapụkwala ijegharị nʼime ya."},{"book":"2 Jọn","chapter":"1","verse":"7","text":"Nʼihi na ọtụtụ ndị nduhie apụọla baa nʼụwa, bụ ndị na-adịghị ekwenye na Jisọs Kraịst bịara nʼoyiyi mmadụ. Onye ọbụla dị otu a bụ onye nduhie bụrụkwa onye na-emegide Kraịst."},{"book":"2 Jọn","chapter":"1","verse":"8","text":"Lezienụ anya, ka unu ghara itufu ụgwọ ọrụ nke anyị dọgburu onwe anyị nʼọrụ maka ya, kama ka unu nata ụgwọ ọrụ unu nʼuju."},{"book":"2 Jọn","chapter":"1","verse":"9","text":"Onye ọbụla na-adịghị anọgide nʼozizi Kraịst, nke na-esite na ya na ewezuga onwe ya, enweghị Chineke. Ma onye ọbụla na-anọgide nʼozizi ahụ nwere Nna na Ọkpara ya."},{"book":"2 Jọn","chapter":"1","verse":"10","text":"Ọ bụrụ na onye ọbụla abịa izi unu ihe ọzọ dị iche site nʼozizi a, unu akpọbatala ya nʼụlọ unu, maọbụ nabatakwa ya."},{"book":"2 Jọn","chapter":"1","verse":"11","text":"Nʼihi na onye nabatara ya ga-eso onye dị otu a keta oke nʼajọ omume ya."},{"book":"2 Jọn","chapter":"1","verse":"12","text":"Ọ bụ ezie na enwere m ọtụtụ ihe m chọrọ idere unu, ma achọghị m iji akwụkwọ na inki dee ha. Kama, ana m ele anya ịbịa leta unu ka mụ na unu kwukọrịta okwu ihu nʼihu, ka e sikwa otu a mee ka ọṅụ anyị zuo oke."},{"book":"2 Jọn","chapter":"1","verse":"13","text":"Ụmụ nwanne gị nwanyị, bụ onye a họpụtara, na-ekele unu."}]}