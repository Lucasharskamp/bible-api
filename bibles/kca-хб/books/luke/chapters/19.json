{"data":[{"book":"Luke","chapter":"19","verse":"1","text":"Щи йўпийән Иисус Иерихон воша йŏхтәс пӑ вош хўват шушәс."},{"book":"Luke","chapter":"19","verse":"2","text":"Щита, Закхей нэмпи ий ики, ԓўв налог ӑкәтты хŏйатәт ŏх ху пӑ хŏԓна тащәӈ ху ус."},{"book":"Luke","chapter":"19","verse":"3","text":"Иисус – Щит хŏй Ԓўв, ватты кӑшсәԓы, туп мир сайән шийаԓәты ӑт веритсәԓы, пӑԓатәԓ ԓэԓ ус, щишән,"},{"book":"Luke","chapter":"19","verse":"4","text":"пӑ, оԓӈашәк хухәԓмәман, смоква йўха нŏх хуӈхәс, Иисус кащаԓәты урәӈән, Ԓўвеԓ щи пўӈәԓта мӑнты мосәс."},{"book":"Luke","chapter":"19","verse":"5","text":"Хун Иисус щи тӑхайа йŏхтәс, нŏхԓы аӈкәрмәмаԓ кемән, ԓўвеԓ шийаԓәсԓы пӑ йастәс: \"Закхей! Сорашәк иԓ ŏхԓа, тӑм хӑтәԓән Мӑнэм нӑӈ хотэнән уԓты мосәԓ\"."},{"book":"Luke","chapter":"19","verse":"6","text":"Щитәԓән ԓўв тэрматыман иԓ ŏхԓәс пӑ амәтман Ԓўвеԓ хотәԓа тусԓы."},{"book":"Luke","chapter":"19","verse":"7","text":"Пӑ хŏԓыйэ, щит ватман, ўшмащты питсәт: \"Ԓўв кӑрэкәӈ хŏйат хŏща мойԓәты ԓŏӈәс!\""},{"book":"Luke","chapter":"19","verse":"8","text":"Закхей пӑ, ԓойман, Турәм Кущайа йастәс: \"Турәм Куща! Тӑйты хот тэԓэм и шупәԓ нўша хŏйатәта мӑԓэм, пӑ хŏй эԓты мŏԓтас усәм ки, щита ԋӑԓ пўш аратән йŏхԓы мӑԓэм\"."},{"book":"Luke","chapter":"19","verse":"9","text":"Иисус ԓўвеԓа йастәс: \"Тӑм хӑтәԓ тӑм хота нŏх пайтәсты щир йŏхтәс, ԓўв па Авраам пŏх, щишән."},{"book":"Luke","chapter":"19","verse":"10","text":"Хŏйат Пŏх кӑншатты йŏхтәс пӑ ушәм ŏтәт нŏх пайәтты\"."},{"book":"Luke","chapter":"19","verse":"11","text":"Хун ԓыв щит хуԓәтсәт, и утәԓтәты пŏтәр па пŏтәртәс: Ԓўв Иерусалим вош ԉэпән ус пӑ ԓыв нумассәт, йэшавуԓ Турәм Хон Уԓәпса щи йŏхәтәԓ."},{"book":"Luke","chapter":"19","verse":"12","text":"Иисус щиты йастәс: \"Йӑм рут эԓты уԓты и хŏйат хўв мўва мӑнәс, ԓуԓән щита хон кущайа павтәсты урәӈән, пӑ щӑԓта йŏхԓы йŏхәтты;"},{"book":"Luke","chapter":"19","verse":"13","text":"йаӈ митйохԓаԓ вана вохман, йаӈ сорԋеӈ ŏхән19:13 сорԋеӈ ŏх – еврей хŏйатәт щирән щит мина, хуԓәм тыԓәщ рупитәм арат ŏх; ԓывиԓаԓ мӑсԓы пӑ йастәс: \"Тӑм ŏхԓән ма йŏхәттэм унты вер пеԓа мийаԓән\"."},{"book":"Luke","chapter":"19","verse":"14","text":"Щи мўвәӈ хŏйатԓаԓән ԓўв шек ԉикән этса пӑ ԓўв йўпеԓ хўват хŏйатәт китсайәт, йастәтыйа: \"Мўӈ нўмпева щи хŏйат хŏна уԓты, мўӈ ӑт ԓӑӈхаԓув!\""},{"book":"Luke","chapter":"19","verse":"15","text":"Хун, хон кущайа питмаԓ йўпийән, йŏхԓы йŏхтәс, щи митйохԓаԓ, хŏйа сорԋэӈ ŏх мийлыйәс, ԓўв хŏщайәԓ вохты партсәԓы, щи ŏхԓаԓән хŏй мўй шитәс, щит уйәтты урәӈән."},{"book":"Luke","chapter":"19","verse":"16","text":"Оԓәӈ митхуйәԓ йŏхтәс пӑ йастәс: \"Куща, нӑӈ и cорԋеӈ ŏхен йаӈ сорԋеӈ ŏх тус\"."},{"book":"Luke","chapter":"19","verse":"17","text":"Ԓўвеԓа пӑ йастәс: \"Йӑм щи, вещкат митху! Ай вер хŏща вещката уԓмен урәӈән, кущайа уԓты, йаӈ вош ўйа!\""},{"book":"Luke","chapter":"19","verse":"18","text":"Кимет митхуйәԓ йŏхтәс пӑ йастәс: \"Куща, нӑӈ и сорԋеӈ ŏхен вет сорԋеӈ ŏх тус\"."},{"book":"Luke","chapter":"19","verse":"19","text":"Щитәԓа па йастәс: \"Нӑӈ па вет вош хŏща кущайа уԓа\"."},{"book":"Luke","chapter":"19","verse":"20","text":"Хуԓмет митхуйәԓ йŏхтәс пӑ йастәс: \"Куща, тӑм мўй нӑӈ мера сорԋеӈ ŏхен, ма ԓўвеԓ, ŏхшама йŏвәртман, шависэм,"},{"book":"Luke","chapter":"19","verse":"21","text":"ма нӑӈ эԓтэн пӑԓсәм, нӑӈ тарәм хŏйат: мўй ӑт пŏныԓысән, щит ўԓән, пӑ мўй мўва ӑт опсыԓысән, щит ӑкәтԓән\"."},{"book":"Luke","chapter":"19","verse":"22","text":"Куща ԓўвеԓа йастәс: \"Вевтам митху, нӑӈ ўӈԓэнән нӑӈен сўтәтты питԓэм! Нӑӈ уйәтсэн, мўй хŏрпи ма тарәм хŏйат, мўй ӑт пŏныԓысәм, щит ўԓәм, мўй мўва ӑт опсыԓысәм, щит ӑкәтԓәм?"},{"book":"Luke","chapter":"19","verse":"23","text":"Мўй урәӈән пӑ нӑӈ ма сорԋэӈ ŏхем вер пеԓа ӑт мӑсэн, ма, йŏхәттэмән ԓуԓән, йŏхԓы мŏԓтаса ўсэм!\""},{"book":"Luke","chapter":"19","verse":"24","text":"Ванән ԓойты йохԓаԓ пеԓа йастәс: \"Щел ŏх ԓўв эԓтэԓ ўйаԓән пӑ йаӈ сорԋеӈ ŏх тӑйты митхуйа мийаԓән\"."},{"book":"Luke","chapter":"19","verse":"25","text":"Ԓўвеԓа мŏхет йастәсәт: \"Куща, тўмен йаӈ сорԋеӈ ŏх щи тӑйәԓ\"."},{"book":"Luke","chapter":"19","verse":"26","text":"\"Нынана пŏтәртԓәм, кашәӈ тӑйтаӈ хŏйата мӑты питԓа, ӑт тӑйты ŏт эԓты, мўй тӑйәԓ, щитәԓ нŏх ўԓа;"},{"book":"Luke","chapter":"19","verse":"27","text":"Щи мӑнэм веԓты ŏтԓам пӑ, хŏй, мӑнэма хона уԓтыйа ӑт ԓӑӈхас, тый тўваԓән пӑ, ма ватман, щӑх сэӈкаԓән\"."},{"book":"Luke","chapter":"19","verse":"28","text":"Щит йастәмаԓ йўпийән, Иисус йэԓԓы Иерусалим воша нŏх мӑнәс."},{"book":"Luke","chapter":"19","verse":"29","text":"Хун Ԓўв Виффагия пӑ Вифания кўртӈән ԉэпа, Элеон нэмпи кев пай ԉэпа ванамәс, кӑт утәԓтәты хуйӈәԓаԓ тŏхи китсәԓы,"},{"book":"Luke","chapter":"19","verse":"30","text":"йастәман: \"Нын йэԓпанән уԓты кўрта мӑнатән; щи йŏхәттанән, иԓ йӑрәм айкам осёл уйәтԓәтән, ԓўв шӑншәԓа нэмәԓты пŏрайән нэмәԓты хŏйат ӑт опсыԓыйәс; хŏԓт эӈхаԓән пӑ тый ватәԓтаԓән;"},{"book":"Luke","chapter":"19","verse":"31","text":"мӑтты хŏйатән ищмиԓайтән ки: \"Мўйа нŏх эхԓәԓән?\", ԓўвеԓа щиты йастатән: \"Ԓўв Турәм Кущайа мосәԓ\"."},{"book":"Luke","chapter":"19","verse":"32","text":"Китәм кӑтӈән мӑтсәӈән пӑ хŏты Ԓўв ԓынана йастәс, щиты уйәтсәԓән."},{"book":"Luke","chapter":"19","verse":"33","text":"Хун пӑ ԓын айкам осёл хŏԓт эӈхәссәԓән, войәӈ хŏйатԓаԓән ԓын иԋщәссайӈән: \"Мўйа осёл пŏшәх нŏх эхсәԓән?\""},{"book":"Luke","chapter":"19","verse":"34","text":"Ԓын йŏхԓы йастәсӈән: \"Ԓўв Турәм Кущайа мосәԓ\"."},{"book":"Luke","chapter":"19","verse":"35","text":"Щӑԓта ԓўвеԓ Иисус хŏща тусԓән, пӑ, ԓумәтты сŏхԓаԓ вой шӑнша пŏнман, Иисус нŏх ԓэԓтсэԓ."},{"book":"Luke","chapter":"19","verse":"36","text":"Щӑԓта, хун Ԓўв вой шӑшән мӑнмаԓән, хŏйатәт ԓумтәмԓаԓ йуша ԓэрәпсәԓаԓ."},{"book":"Luke","chapter":"19","verse":"37","text":"Хун Ԓўв Элеон кев пай эԓты иԓ ŏхәԓты тӑхайа ванамәс, хŏԓ аратәԓ утәԓтәты йохԓаԓ, ԓыв вантәм ар йӑм йурәӈ верԓаԓ урәӈән, амәтман, сыйәӈ тўрән Турәм ишәкты питсэԓ,"},{"book":"Luke","chapter":"19","verse":"38","text":"пŏтәртман: \"Йӑмән мийәм Хон, Турәм Куща нэм урәӈән йиты Ŏт! Турәмән пайԓы уԓәпса, пӑ нумән ишәк йасәӈ!\""},{"book":"Luke","chapter":"19","verse":"39","text":"Тухәԓ фарисейәт мир кўт эԓты Ԓўвеԓа йастәсәт: \"Утәԓтәты ху! Утәԓтәты йохԓан аԓ эсԓаԓән пŏтәртты!\""},{"book":"Luke","chapter":"19","verse":"40","text":"Туп Ԓўв ԓывиԓаԓа йŏхԓы йастәс: \"Нынана пŏтәртԓәм, ԓыв ки нŏх вŏԓыԓәт, кев шупәт ўвты питԓәт\"."},{"book":"Luke","chapter":"19","verse":"41","text":"Щӑԓта, хун Иисус Иерусалим ԉэпа ванамәс, вош пеԓа ватман, ԓўв урӈәԓән хоԓԓәты питәс"},{"book":"Luke","chapter":"19","verse":"42","text":"пӑ йастәс: \"Йэшәк, тӑм нӑӈ хӑтԓэнән ԓуԓән нӑӈ мŏштәсэн ки, нӑӈ пайԓы уԓәпсайэн шавиты мўй верәтәԓ! Туп щит ин нӑӈ сэмӈиԓан эԓты хӑԋатман уԓԓа,"},{"book":"Luke","chapter":"19","verse":"43","text":"хӑтԓәт йŏхәтԓәт, хун нўрмәԓтты ŏтԓанән нӑӈ, керәтман ԉаԉәсты урәӈән, мўв пайәтән хирԓайән пӑ лӑп ԓӑрәтԓайән, пӑ ар тӑха эԓты йэрмата тӑӈәртԓайән,"},{"book":"Luke","chapter":"19","verse":"44","text":"нӑӈ пӑтэн унты шўкатԓайән, ԋаврэмԓан па нӑӈ ԓыпенән пӑратԓайәт, пӑ нӑӈ ԓыпенән омәсты и хот ӑт хӑщәԓ, мўйа нӑӈ хŏщайэн Турәм йŏхтыԓыйәм пŏра ӑт мŏштәсэн, щи урәӈән!\""},{"book":"Luke","chapter":"19","verse":"45","text":"Турәм хот ԓыпийа ԓŏӈмаԓ кемән, тынасты пӑ ԓутәсты хŏйатәт ким воштәты питсәԓы,"},{"book":"Luke","chapter":"19","verse":"46","text":"ԓывиԓаԓа пŏтәртман: \"Хӑшман уԓԓа: \"Ма Хотэм – пойәкщәты хот, нын пӑ ԓўвеԓ хорахщет хота версәԓән!\""},{"book":"Luke","chapter":"19","verse":"47","text":"Пӑ кашәӈ хӑтәԓ Ԓўв Турәм Хотән хŏйатәт утәԓтәс. Турма йир верты хŏйатәт ŏх икет пӑ Закона утәԓтәты хŏйатәт пӑ мир хŏща уна уԓты икет Ԓўвеԓ пӑратты урәӈән, пŏра кӑшсәт,"},{"book":"Luke","chapter":"19","verse":"48","text":"пӑ ӑт уйәтсәт, а хŏты Ԓўвеԓ верты; мир, Ԓўвеԓ керәтман, лӑп ԓойман, хуԓәнтәс."}]}