{"data":[{"book":"Zabūr","chapter":"126","verse":"1","text":"Ziyārat kā gīt."},{"book":"Zabūr","chapter":"126","verse":"2","text":"Tab hamārā muṅh haṅsī-ḳhushī se bhar gayā, aur hamārī zabān shādmānī ke nāre lagāne se ruk na sakī. Tab dīgar qaumoṅ meṅ kahā gayā, “Rab ne un ke lie zabardast kām kiyā hai.”"},{"book":"Zabūr","chapter":"126","verse":"3","text":"Rab ne wāqaī hamāre lie zabardast kām kiyā hai. Ham kitne ḳhush the, kitne ḳhush!"},{"book":"Zabūr","chapter":"126","verse":"4","text":"Ai Rab, hameṅ bahāl kar. Jis tarah mausam-e-barsāt meṅ Dasht-e-Najab ke ḳhushk nāle pānī se bhar jāte haiṅ usī tarah hameṅ bahāl kar."},{"book":"Zabūr","chapter":"126","verse":"5","text":"Jo āṅsū bahā bahā kar bīj boeṅ wuh ḳhushī ke nāre lagā kar fasal kāṭeṅge."},{"book":"Zabūr","chapter":"126","verse":"6","text":"Wuh rote hue bīj bone ke lie nikleṅge, lekin jab fasal pak jāe to ḳhushī ke nāre lagā kar pūle uṭhāe apne ghar lauṭeṅge."}]}