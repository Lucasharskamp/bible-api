{"data":[{"book":"Sálmarnir","chapter":"25","verse":"1","text":"Drottinn, ég sendi bæn mína upp til þín."},{"book":"Sálmarnir","chapter":"25","verse":"2","text":"Hafnaðu mér ekki, Drottinn, því að ég treysti þér. Láttu ekki óvini mína yfirbuga mig. Láttu þá ekki vinna sigur."},{"book":"Sálmarnir","chapter":"25","verse":"3","text":"Sá sem treystir Drottni, mun ekki verða til skammar en hinir ótrúu verða það."},{"book":"Sálmarnir","chapter":"25","verse":"4","text":"Drottinn, sýndu mér þann veg sem ég á að ganga, bentu mér á réttu leiðina."},{"book":"Sálmarnir","chapter":"25","verse":"5","text":"Leiddu mig og kenndu mér því að þú ert sá eini Guð sem getur hjálpað. Á þig einan vona ég."},{"book":"Sálmarnir","chapter":"25","verse":"6-7","text":"Drottinn, minnstu ekki æskusynda minna. Líttu til mín miskunnaraugum og veittu mér náð. Minnstu mín í elsku þinni og gæsku, Drottinn minn."},{"book":"Sálmarnir","chapter":"25","verse":"8","text":"Drottinn er góður og fús að vísa þeim rétta leið, sem villst hafa."},{"book":"Sálmarnir","chapter":"25","verse":"9","text":"Hann sýnir þeim rétta leið sem leita hans með auðmjúku hjarta."},{"book":"Sálmarnir","chapter":"25","verse":"10","text":"Þeir sem hlýða Drottni fá að ganga á hans vegum og upplifa elsku hans og trúfesti."},{"book":"Sálmarnir","chapter":"25","verse":"11","text":"En Drottinn, hvað um syndir mínar? Æ, þær eru svo margar! Fyrirgef þú mér vegna elsku þinnar og nafni þínu til dýrðar."},{"book":"Sálmarnir","chapter":"25","verse":"12","text":"Sá maður sem óttast Drottin – heiðrar hann og hlýðir honum – mun njóta leiðsagnar Guðs í lífinu."},{"book":"Sálmarnir","chapter":"25","verse":"13","text":"Hann verður gæfumaður og börn hans erfa landið."},{"book":"Sálmarnir","chapter":"25","verse":"14","text":"Drottinn sýnir trúnað og vináttu þeim sem óttast hann. Hann trúir þeim fyrir leyndarmálum sínum!"},{"book":"Sálmarnir","chapter":"25","verse":"15","text":"Ég mæni á Drottin í von um hjálp, því að hann einn getur frelsað mig frá dauða."},{"book":"Sálmarnir","chapter":"25","verse":"16","text":"Kom þú, Drottinn, og miskunna mér, því að ég er hrjáður og hjálparlaus og"},{"book":"Sálmarnir","chapter":"25","verse":"17","text":"vandi minn fer stöðugt vaxandi. Ó, frelsaðu mig úr neyð minni!"},{"book":"Sálmarnir","chapter":"25","verse":"18","text":"Líttu á eymd mína og sársauka og fyrirgefðu mér syndir mínar!"},{"book":"Sálmarnir","chapter":"25","verse":"19","text":"Sjáðu óvini mína og hve þeir hata mig!"},{"book":"Sálmarnir","chapter":"25","verse":"20","text":"Frelsaðu mig frá þessu öllu! Bjargaðu mér úr klóm þeirra! Láttu engan segja að ég hafi treyst þér án árangurs."},{"book":"Sálmarnir","chapter":"25","verse":"21","text":"Láttu hreinskilni og heiðarleika vernda mig – já vera lífverði mína! Ég reiði mig á vernd þína."},{"book":"Sálmarnir","chapter":"25","verse":"22","text":"Ó, Guð, frelsa þú Ísrael úr öllum nauðum hans."}]}