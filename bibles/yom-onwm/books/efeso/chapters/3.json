{"data":[{"book":"Efeso","chapter":"3","verse":"1","text":"Mu diambu dieno beno Bapakanu, diawu minu Polo ndididi wukangama mu nloko wu Klisto."},{"book":"Efeso","chapter":"3","verse":"2","text":"Bila ndimbanza luwa phila yididi kisalu ki nlemvo kioki Nzambi kaphana mu diambu dieno."},{"book":"Efeso","chapter":"3","verse":"3","text":"Mu tsongolo, niandi wunzabikisa matsueki ma lukanu luandi. Mawumomo ndilusudikisidi mu zindambu zi mambu manneni."},{"book":"Efeso","chapter":"3","verse":"4","text":"Beno tanga wawu buna ma lusudika bumboti boso buididi diela diamamu diambu di matsueki momo ma Klisto."},{"book":"Efeso","chapter":"3","verse":"5","text":"Muaki mu zitsungi zikhulu Nzambi kasia tuama zabikisa matsueki beni kuidi batu ko banga phila kazabikisidi mawu buabu mu lusadusu lu pheve Yinlongo kuidi bamvuala bandi ayi kuidi mimbikudi miandi."},{"book":"Efeso","chapter":"3","verse":"6","text":"Dinsueki beni diawu diadi : mu diambu di Nsamu Wumbote, Bapakanu mu kithuadi kiawu ayi Yesu Klisto, babeki minsua va kimosi ayi Bayuda mu tambula kiuka kimosi kioki Nzambi kalembo lundila batu bandi. Beka binama binitu yimosi ayi bafubikini mu tsila yoyo Nzambi kavana mu Klisto Yesu."},{"book":"Efeso","chapter":"3","verse":"7","text":"Minu ndiyika kisadi ki Nsamu beni Wumboti boso buididi dikaba di nlemvo wu Nzambi ; nlemvo wowo kaphana mu lulendo luandi."},{"book":"Efeso","chapter":"3","verse":"8","text":"Nyinga, minu ndidi mutu wulutidi kambu minsua mu banlongo bosovayi Nzambi wuphana nlemvo wowo, wu samunina kuidi Bapakanu kimvuama ki Klisto bu kabulendi tezakana ko."},{"book":"Efeso","chapter":"3","verse":"9","text":"Ayi mu diambu di sudikisa bumboti va meso ma batu boso, buevi Nzambi, mutu wuvanga bima bioso, kalembo dukisila matsueki momo masueko thama ;"},{"book":"Efeso","chapter":"3","verse":"10","text":"muingi buabu, mu nzila yi Dibundu, minyadi ayi bakulutu boso badi mu diyilu bazaba buididi diela di Nzambi mu ziphila zioso ;"},{"book":"Efeso","chapter":"3","verse":"11","text":"banga bu kakubikila mawu tona thama momo malembo dedakana mu Klisto Yesu, Pfumu eto."},{"book":"Efeso","chapter":"3","verse":"12","text":"Mu diambu diandi ayi mu diambu di minu mu niandi buabu tubeki minsua mu telama va zizi ki Nzambi mu diana dioso."},{"book":"Efeso","chapter":"3","verse":"13","text":"Diawu ndikululomba, lubika vonga mu diambu di ziphasi ziama ziozindilembo moni mu diambu dieno ; bila ziawu zidi nkemboꞌeno."},{"book":"Efeso","chapter":"3","verse":"14","text":"Diawu ndieta fukimina, va ntuala Tata ;"},{"book":"Efeso","chapter":"3","verse":"15","text":"bila mu niandi makanda moso ma batu bawilukila madi va ntoto ayi ku diyilu batambudila dizina."},{"book":"Efeso","chapter":"3","verse":"16","text":"Ndinkulombanga, boso buididi kimvuama ki nkemboꞌandi, mu diambu kalukindisa mu lulendo mu nzila yi Pheve andi mu matedi mutu wu khati."},{"book":"Efeso","chapter":"3","verse":"17","text":"Ayi mu diambu di Klisto kavuanda mu mintima mieno mu minu. Ndinlombanga diaka ti beno lumena mianzi ayi lutungu bumboti mu luzolo."},{"book":"Efeso","chapter":"3","verse":"18","text":"Buna buawu bobo lulenda baka bu sudikila va kimosi ayi banlongo boso phila luzolo lu Klisto luididi siadila, kula, phinda ayi zangama,"},{"book":"Efeso","chapter":"3","verse":"19","text":"ayi zabila luzolo beni ti luawu luviatukidi nzayulu yoso ayi muingi luba bafuluka mu kinzambi kioso ki Nzambi."},{"book":"Efeso","chapter":"3","verse":"20","text":"Bika mutu wowo wulenda vanga mu buwombo-wombo viokila momo tueti lombanga voti tueti yindulanga boso buididi lulendo luandi lolo lueti sala mu beto,"},{"book":"Efeso","chapter":"3","verse":"21","text":"katambula nkembo mu Dibundu ayi mu Klisto Yesu mu zitsungizioso ayi mu mimvu mioso ! Ameni."}]}