{"data":[{"book":"Spreuken","chapter":"26","verse":"1","text":"Als sneeuw bij zomer, en regen bij oogst: Zo slecht past eerbetoon bij een dwaas."},{"book":"Spreuken","chapter":"26","verse":"2","text":"Als een vogel, die fladdert, en een zwaluw, die vliegt: Zo is een onverdiende verwensing; zij treft geen doel."},{"book":"Spreuken","chapter":"26","verse":"3","text":"Voor het paard een zweep, voor den ezel een toom, Voor de rug der dwazen een stok."},{"book":"Spreuken","chapter":"26","verse":"4","text":"Antwoord een dwaas niet naar zijn dwaasheid, Anders mocht ge zelf eens op hem lijken."},{"book":"Spreuken","chapter":"26","verse":"5","text":"Antwoord een dwaas naar zijn dwaasheid, Anders denkt hij nog, dat hij wijs is"},{"book":"Spreuken","chapter":"26","verse":"6","text":"Men snijdt zich de voeten af en mishandelt zichzelf, Wie een dwaas een boodschap laat doen."},{"book":"Spreuken","chapter":"26","verse":"7","text":"Voor een lamme hebben zijn benen geen nut; Zo is het met een spreuk in de mond van dwazen."},{"book":"Spreuken","chapter":"26","verse":"8","text":"Als iemand, die een kei bij een edelsteen legt, Is hij, die eerbetoon schenkt aan een dwaas"},{"book":"Spreuken","chapter":"26","verse":"9","text":"Als een doornstok in de hand van een dronkaard, Is een spreuk in de mond van dwazen."},{"book":"Spreuken","chapter":"26","verse":"10","text":"Als een schutter, die alle voorbijgangers verwondt, Is hij, die een dwaas en een dronkaard in dienst neemt."},{"book":"Spreuken","chapter":"26","verse":"11","text":"Als een hond, die naar zijn braaksel terugkeert, Is een dwaas, die zijn dwaasheid herhaalt."},{"book":"Spreuken","chapter":"26","verse":"12","text":"Als ge iemand ziet, die meent dat hij wijs is: Dan is er meer hoop voor een dwaas dan voor hem."},{"book":"Spreuken","chapter":"26","verse":"13","text":"De luiaard zegt: “Er loopt een wild beest op de weg, Er is een leeuw in de straten!”"},{"book":"Spreuken","chapter":"26","verse":"14","text":"Zoals een deur draait op haar hengsels, Zo draait een luiaard zich om in zijn bed."},{"book":"Spreuken","chapter":"26","verse":"15","text":"Al heeft een luiaard zijn hand in de schotel gestoken, Hij is nog te traag, om haar naar de mond te brengen."},{"book":"Spreuken","chapter":"26","verse":"16","text":"Een luiaard denkt, dat hij wijzer is Dan zeven mensen, die verstandige antwoorden geven."},{"book":"Spreuken","chapter":"26","verse":"17","text":"Als iemand, die een hond bij zijn staart pakt, Is hij, die zich bemoeit met een twist, die hem niet raakt."},{"book":"Spreuken","chapter":"26","verse":"18","text":"Als iemand, die als een dolleman Dodelijke fakkels en pijlen wegslingert,"},{"book":"Spreuken","chapter":"26","verse":"19","text":"Zo is de man, die zijn naaste bedriegt, En dan zegt: Ik deed het maar voor de grap!"},{"book":"Spreuken","chapter":"26","verse":"20","text":"Bij gebrek aan hout gaat het vuur uit; Waar geen lastertong is, bedaart de twist."},{"book":"Spreuken","chapter":"26","verse":"21","text":"Een blaasbalg bij gloeiende kolen, en hout op het vuur: Zo is een twistziek mens bij het ruziestoken."},{"book":"Spreuken","chapter":"26","verse":"22","text":"De woorden van een lastertong zijn als lekkernijen, Ze glijden af naar het diepst van de maag."},{"book":"Spreuken","chapter":"26","verse":"23","text":"Als een aarden pot, met zilverglazuur overtrokken, Zijn vleiende woorden, als het hart ze niet meent."},{"book":"Spreuken","chapter":"26","verse":"24","text":"De vijand veinst met zijn lippen, Maar innerlijk bergt hij bedrog."},{"book":"Spreuken","chapter":"26","verse":"25","text":"Al spreekt hij vriendelijk, vertrouw hem niet; Want zeven gruwelen zijn in zijn hart."},{"book":"Spreuken","chapter":"26","verse":"26","text":"Al weet iemand zijn haat bedriegelijk te verbergen, Zijn slechtheid komt in de vergadering aan het licht."},{"book":"Spreuken","chapter":"26","verse":"27","text":"Wie een kuil graaft, valt er zelf in; Wie een steen voortwentelt, op hem rolt die terug."},{"book":"Spreuken","chapter":"26","verse":"28","text":"Een leugentong haat oprechtheid, Een gladde tong verwekt onrust."}]}