{"data":[{"book":"БЫЦЦЁ","chapter":"3","verse":"1","text":"Зьмей быў хітрэйшы за ўсіх зьвяроў польных, якіх стварыў Гасподзь Бог. І сказаў зьмей жанчыне: ці сапраўды сказаў Бог: ня ежце ні зь якога дрэва ў раі?"},{"book":"БЫЦЦЁ","chapter":"3","verse":"2","text":"І сказала жанчына зьмею: плады з дрэваў мы можам есьці,"},{"book":"БЫЦЦЁ","chapter":"3","verse":"3","text":"толькі пладоў з дрэва, якое пасярод раю, сказаў Бог, ня ежце і не чапайце іх, каб вам не памерці."},{"book":"БЫЦЦЁ","chapter":"3","verse":"4","text":"І сказаў зьмей жанчыне: не, не памраце;"},{"book":"БЫЦЦЁ","chapter":"3","verse":"5","text":"але ведае Бог, што ў дзень, калі вы скаштуеце іх, адамкнуцца вочы вашыя, і вы будзеце, як багі, якія ведаюць дабро і зло."},{"book":"БЫЦЦЁ","chapter":"3","verse":"6","text":"І ўбачыла жанчына, што дрэва добрае для ежы, і што яно прыемнае вачам і панаднае, бо дае веду; і ўзяла пладоў зь яго і ела; і дала таксама мужу свайму, і ён еў."},{"book":"БЫЦЦЁ","chapter":"3","verse":"7","text":"І адамкнуліся вочы ў іх абаіх, і ўведалі яны, што голыя, і сшылі смакоўныя лісьціны, і зрабілі сабе апаяскі."},{"book":"БЫЦЦЁ","chapter":"3","verse":"8","text":"І пачулі голас Госпада Бога, Які хадзіў па раі ў час дзённай прахалоды; і схаваўся Адам і жонка ягоная ад аблічча Госпада Бога паміж дрэвамі раю."},{"book":"БЫЦЦЁ","chapter":"3","verse":"9","text":"І паклікаў Гасподзь Бог Адама і сказаў яму: дзе ты?"},{"book":"БЫЦЦЁ","chapter":"3","verse":"10","text":"Ён сказаў: голас твой я пачуў у раі, і спалохаўся, бо я голы, і схаваўся."},{"book":"БЫЦЦЁ","chapter":"3","verse":"11","text":"І сказаў Бог: хто сказаў табе, што ты голы? ці ня еў ты з дрэва, зь якога Я забараніў табе есьці?"},{"book":"БЫЦЦЁ","chapter":"3","verse":"12","text":"Адам сказаў: жонка, якую Ты даў мне, яна дала мне з дрэва, і я еў."},{"book":"БЫЦЦЁ","chapter":"3","verse":"13","text":"І сказаў Гасподзь Бог жонцы: што гэта ты зрабіла? Жонка сказала: зьмей змусьціў мяне, і я ела."},{"book":"БЫЦЦЁ","chapter":"3","verse":"14","text":"І сказаў Гасподзь Бог зьмею: за тое, што ты зрабіў гэта, пракляты ты перад усім быдлам і перад усімі жывёламі польнымі; ты будзеш хадзіць на чэраве тваім, і будзеш есьці пыл ва ўсе дні жыцьця твайго;"},{"book":"БЫЦЦЁ","chapter":"3","verse":"15","text":"і варожасьць пакладу паміж табою і паміж жанчынаю, і паміж семем тваім і паміж семем яе; яно будзе біць цябе ў галаву, а ты будзеш джаліць яго ў пяту."},{"book":"БЫЦЦЁ","chapter":"3","verse":"16","text":"Жонцы сказаў: множачы памножу скруху тваю ў цяжарнасьці тваёй; у хворасьці будзеш нараджаць дзяцей; і да мужа твайго цяга твая, і ён будзе валадарыць над табою."},{"book":"БЫЦЦЁ","chapter":"3","verse":"17","text":"А Адаму сказаў: за тое, што ты паслухаўся голасу жонкі тваёй і еў з дрэва, пра якое Я наказаў табе, сказаўшы: «ня еж зь яго», праклятая зямля за цябе; са скрухаю будзеш карміцца зь яе ва ўсе дні жыцьця твайго;"},{"book":"БЫЦЦЁ","chapter":"3","verse":"18","text":"церне і ваўчкі ўзгадуе яна табе; і будзеш карміцца польнаю травою;"},{"book":"БЫЦЦЁ","chapter":"3","verse":"19","text":"У поце твару твайго будзеш есьці хлеб, пакуль ня вернешся ў зямлю, зь якое ты ўзяты; бо пыл ты і ў пыл вернешся."},{"book":"БЫЦЦЁ","chapter":"3","verse":"20","text":"І назваў Адам імя жонцы сваёй: Ева, бо яна стала маці ўсіх, хто жыве."},{"book":"БЫЦЦЁ","chapter":"3","verse":"21","text":"І зрабіў Гасподзь Бог Адаму і жонцы яго вопратку скураную і апрануў іх."},{"book":"БЫЦЦЁ","chapter":"3","verse":"22","text":"І сказаў Гасподзь Бог: вось, Адам, зрабіўся як адзін з Нас, ведаючы дабро і зло; і цяпер як бы ні працягнуў руку сваю, і ня ўзяў таксама ад дрэва жыцьця, і не пакаштаваў, і не пачаў жыць вечна."},{"book":"БЫЦЦЁ","chapter":"3","verse":"23","text":"І выслаў яго Гасподзь Бог з саду Эдэмскага, каб урабляў зямлю, зь якое ён узяты."},{"book":"БЫЦЦЁ","chapter":"3","verse":"24","text":"І выгнаў Адама, і паставіў на ўсходзе каля саду Эдэмскага херувіма і палымяны меч, які сам паварочваўся, каб ахоўваць дарогу да дрэва жыцьця."}]}