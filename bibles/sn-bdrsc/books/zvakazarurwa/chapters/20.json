{"data":[{"book":"Zvakazarurwa","chapter":"20","verse":"1","text":"Uye ndakaona mutumwa achiburuka kubva kudenga, ane kiyi dzokugomba rakadzika zvisina mugumo uye akanga akabata ngetani huru muruoko rwake."},{"book":"Zvakazarurwa","chapter":"20","verse":"2","text":"Akabata shato, iyo nyoka yakare, anova ndiye dhiabhori, kana kuti Satani, uye akamusunga kwamakore chiuru."},{"book":"Zvakazarurwa","chapter":"20","verse":"3","text":"Akamukanda mugomba rakadzika zvisina mugumo, akarikiya, akaisa chisimbiso pamusoro pake, kuti amudzivise kuzonyengerazve ndudzi kusvikira makore chiuru apera. Shure kwaizvozvo, anofanira kusunungurwa kwechinguva chiduku."},{"book":"Zvakazarurwa","chapter":"20","verse":"4","text":"Ndakaona zvigaro zvoushe zvakanga zvakagarwa navaya vakanga vapiwa simba rokutonga. Uye ndakaona mweya yavaya vakanga vagurwa misoro nokuda kwokupupura kwavo nezvaJesu uye nokuda kweshoko raMwari. Vakanga vasina kunamata chikara kana mufananidzo wacho uye vakanga vasina kugamuchira mucherechedzo pahuma dzavo kana pamaoko avo. Vakararama vakatonga pamwe chete naJesu kwamakore chiuru."},{"book":"Zvakazarurwa","chapter":"20","verse":"5","text":"Vamwe vakafa havana kurarama kusvikira makore chiuru apera. Uku ndiko kumuka kwokutanga."},{"book":"Zvakazarurwa","chapter":"20","verse":"6","text":"Vakaropafadzwa uye vatsvene, avo vano mugove pakumuka kwokutanga. Rufu rwechipiri haruna simba pamusoro pavo, asi vachava vaprista vaMwari nevaKristu uye vachatonga pamwe chete naye kwamakore chiuru."},{"book":"Zvakazarurwa","chapter":"20","verse":"7","text":"Makore chiuru paanopera, Satani achasunungurwa kubva mutorongo rake"},{"book":"Zvakazarurwa","chapter":"20","verse":"8","text":"uye achabuda kundonyengera ndudzi dziri kumativi mana enyika, Gogi naMagogi, kuti avaunganidzire kundorwa. Vakawanda sejecha rokumahombekombe egungwa."},{"book":"Zvakazarurwa","chapter":"20","verse":"9","text":"Vakafamba vachidimbura napaupamhi hwenyika vakakomba misasa yavanhu vaMwari, iro guta raanoda. Asi moto wakaburuka uchibva kudenga ukavaparadza."},{"book":"Zvakazarurwa","chapter":"20","verse":"10","text":"Uye dhiabhori, uyo akavanyengera, akakandwa mudziva rinopfuta nesafuri, makanga makandwa chikara nomuprofita wenhema. Vacharwadziwa masikati nousiku nokusingaperi-peri."},{"book":"Zvakazarurwa","chapter":"20","verse":"11","text":"Ipapo ndakaona chigaro chikuru chichena naiye akanga agere pachiri. Nyika nedenga zvakatiza pamberi pake, zvikashayirwa nzvimbo."},{"book":"Zvakazarurwa","chapter":"20","verse":"12","text":"Uye ndakaona vakafa, vakuru navaduku, vamire pamberi pechigaro choushe, uye mabhuku akazarurwa. Rimwe bhuku rakazarurwa, iro bhuku roupenyu. Vakafa vakatongwa maererano nezvavakanga vaita sezvazvakanga zvakanyorwa mumabhuku."},{"book":"Zvakazarurwa","chapter":"20","verse":"13","text":"Gungwa rakabudisa vakafa vakanga vari mariri, uye rufu neHadhesi zvakabudisa vakafa vakanga vari mazviri, uye munhu mumwe nomumwe akatongwa sezvaakabata."},{"book":"Zvakazarurwa","chapter":"20","verse":"14","text":"Ipapo rufu neHadhesi zvakakandwa mudziva romoto. Dziva romoto ndirwo rufu rwechipiri."},{"book":"Zvakazarurwa","chapter":"20","verse":"15","text":"Kana munhu akawanikwa zita rake risina kunyorwa mubhuku roupenyu, akakandwa mudziva romoto."}]}