{"data":[{"book":"Azrā","chapter":"10","verse":"1","text":"Jab Azrā is tarah duā kar rahā aur Allāh ke ghar ke sāmne paṛe hue aur rote hue qaum ke qusūr kā iqrār kar rahā thā to us ke irdgird Isrāīlī mardoṅ, auratoṅ aur bachchoṅ kā baṛā hujūm jamā ho gayā. Wuh bhī phūṭ phūṭ kar rone lage."},{"book":"Azrā","chapter":"10","verse":"2","text":"Phir Ailām ke ḳhāndān ke Sakaniyāh bin Yihiyel ne Azrā se kahā,"},{"book":"Azrā","chapter":"10","verse":"3","text":"Āeṅ, ham apne Ḳhudā se ahd bāndh kar wādā kareṅ ki ham un tamām auratoṅ ko un ke bachchoṅ samet wāpas bhej deṅge. Jo bhī mashwarā āp aur Allāh ke ahkām kā ḳhauf mānane wāle dīgar log hameṅ deṅge wuh ham kareṅge. Sab kuchh sharīat ke mutābiq kiyā jāe."},{"book":"Azrā","chapter":"10","verse":"4","text":"Ab uṭheṅ! Kyoṅki yih muāmalā durust karnā āp hī kā farz hai. Ham āp ke sāth haiṅ, is lie hauslā rakheṅ aur wuh kuchh kareṅ jo zarūrī hai.”"},{"book":"Azrā","chapter":"10","verse":"5","text":"Tab Azrā uṭhā aur rāhnumā imāmoṅ, Lāwiyoṅ aur tamām qaum ko qasam khilāī ki ham Sakaniyāh ke mashware par amal kareṅge."},{"book":"Azrā","chapter":"10","verse":"6","text":"Phir Azrā Allāh ke ghar ke sāmne se chalā gayā aur Yūhanān bin Iliyāsib ke kamre meṅ dāḳhil huā. Wahāṅ us ne pūrī rāt kuchh khāe-pie baġhair guzārī. Ab tak wuh jilāwatanī se wāpas āe hue logoṅ kī bewafāī par mātam kar rahā thā."},{"book":"Azrā","chapter":"10","verse":"7-8","text":"Sarkārī afsaroṅ aur buzurgoṅ ne faislā kiyā ki Yarūshalam aur pūre Yahūdāh meṅ elān kiyā jāe, “Lāzim hai ki jitne bhī Isrāīlī jilāwatanī se wāpas āe haiṅ wuh sab tīn din ke andar andar Yarūshalam meṅ jamā ho jāeṅ. Jo bhī is daurān hāzir na ho use jilāwatanoṅ kī jamāt se ḳhārij kar diyā jāegā aur us kī tamām milkiyat zabt ho jāegī.”"},{"book":"Azrā","chapter":"10","verse":"9","text":"Tab Yahūdāh aur Binyamīn ke qabīloṅ ke tamām ādmī tīn din ke andar andar Yarūshalam pahuṅche. Naweṅ mahīne ke bīsweṅ din 19 Sitambar.  sab log Allāh ke ghar ke sahan meṅ jamā hue. Sab muāmale kī sanjīdagī aur mausam ke sabab se kāṅp rahe the, kyoṅki bārish ho rahī thī."},{"book":"Azrā","chapter":"10","verse":"10","text":"Azrā Imām khaṛe ho kar kahne lagā, “Āp Allāh se bewafā ho gae haiṅ. Ġhairyahūdī auratoṅ se rishtā bāndhne se āp ne Isrāīl ke qusūr meṅ izāfā kar diyā hai."},{"book":"Azrā","chapter":"10","verse":"11","text":"Ab Rab apne bāpdādā ke Ḳhudā ke huzūr apne gunāhoṅ kā iqrār karke us kī marzī pūrī kareṅ. Paṛosī qaumoṅ aur apnī pardesī bīwiyoṅ se alag ho jāeṅ.”"},{"book":"Azrā","chapter":"10","verse":"12","text":"Pūrī jamāt ne buland āwāz se jawāb diyā, “Āp ṭhīk kahte haiṅ! Lāzim hai ki ham āp kī hidāyat par amal kareṅ."},{"book":"Azrā","chapter":"10","verse":"13","text":"Lekin yih koī aisā muāmalā nahīṅ hai jo ek yā do din meṅ durust kiyā jā sake. Kyoṅki ham bahut log haiṅ aur ham se sanjīdā gunāh sarzad huā hai. Nīz, is waqt barsāt kā mausam hai, aur ham zyādā der tak bāhar nahīṅ ṭhahar sakte."},{"book":"Azrā","chapter":"10","verse":"14","text":"Behtar hai ki hamāre buzurg pūrī jamāt kī numāindagī kareṅ. Phir jitne bhī ādmiyoṅ kī Ġhairyahūdī bīwiyāṅ haiṅ wuh ek muqarrarā din maqāmī buzurgoṅ aur qāziyoṅ ko sāth le kar yahāṅ āeṅ aur muāmalā durust kareṅ. Aur lāzim hai ki yih silsilā us waqt tak jārī rahe jab tak Rab kā ġhazab ṭhanḍā na ho jāe.”"},{"book":"Azrā","chapter":"10","verse":"15","text":"Tamām log muttafiq hue, sirf Yūnatan bin Asāhel aur Yahziyāh bin Tiqwā ne faisle kī muḳhālafat kī jabki Masullām aur Sabbatī Lāwī un ke haq meṅ the."},{"book":"Azrā","chapter":"10","verse":"16-17","text":"To bhī Isrāīliyoṅ ne mansūbe par amal kiyā. Azrā Imām ne chand ek ḳhāndānī sarparastoṅ ke nām le kar unheṅ yih zimmedārī dī ki jahāṅ bhī kisī Yahūdī mard kī Ġhairyahūdī aurat se shādī huī hai wahāṅ wuh pūre muāmale kī tahqīq kareṅ. Un kā kām dasweṅ mahīne ke pahle din 29 Disambar.  shurū huā aur pahle mahīne ke pahle din 27 Mārch.  takmīl tak pahuṅchā."},{"book":"Azrā","chapter":"10","verse":"18-19","text":"Darj-e-zail un ādmiyoṅ kī fahrist hai jinhoṅ ne Ġhairyahūdī auratoṅ se shādī kī thī. Unhoṅ ne qasam khā kar wādā kiyā ki ham apnī bīwiyoṅ se alag ho jāeṅge. Sāth sāth har ek ne qusūr kī qurbānī ke taur par menḍhā qurbān kiyā."},{"book":"Azrā","chapter":"10","verse":"20","text":"Immer ke ḳhāndān kā Hanānī aur Zabadiyāh,"},{"book":"Azrā","chapter":"10","verse":"21","text":"Hārim ke ḳhāndān kā Māsiyāh, Iliyās, Samāyāh, Yihiyel aur Uzziyāh,"},{"book":"Azrā","chapter":"10","verse":"22","text":"Fashhūr ke ḳhāndān kā Iliyuainī, Māsiyāh, Ismāīl, Nataniyel, Yūzabad aur Iliyāsā."},{"book":"Azrā","chapter":"10","verse":"23","text":"Lāwiyoṅ meṅ se qusūrwār:"},{"book":"Azrā","chapter":"10","verse":"24","text":"Gulūkāroṅ meṅ se qusūrwār:"},{"book":"Azrā","chapter":"10","verse":"25","text":"Bāqī qusūrwār Isrāīlī:"},{"book":"Azrā","chapter":"10","verse":"26","text":"Ailām ke ḳhāndān kā Mattaniyāh, Zakariyāh, Yihiyel, Abdī, Yarīmot aur Iliyās,"},{"book":"Azrā","chapter":"10","verse":"27","text":"Zattū ke ḳhāndān kā Iliyuainī, Iliyāsib, Mattaniyāh, Yarīmot, Zabad aur Azīzā."},{"book":"Azrā","chapter":"10","verse":"28","text":"Babī ke ḳhāndān kā Yūhanān, Hananiyāh, Zabbī aur Atlī."},{"book":"Azrā","chapter":"10","verse":"29","text":"Bānī ke ḳhāndān kā Masullām, Mallūk, Adāyāh, Yasūb, Siyāl aur Yarīmot."},{"book":"Azrā","chapter":"10","verse":"30","text":"Pakhat-moāb ke ḳhāndān kā Adnā, Kilāl, Bināyāh, Māsiyāh, Mattaniyāh, Bazliyel, Binnūī aur Manassī."},{"book":"Azrā","chapter":"10","verse":"31","text":"Hārim ke ḳhāndān kā Iliyazar, Yissiyāh, Malkiyāh, Samāyāh, Shamāūn,"},{"book":"Azrā","chapter":"10","verse":"32","text":"Binyamīn, Mallūk aur Samariyāh."},{"book":"Azrā","chapter":"10","verse":"33","text":"Hāshūm ke ḳhāndān kā Mattanī, Mattattāh, Zabad, Ilīfalat, yaremī, Manassī aur Simaī."},{"book":"Azrā","chapter":"10","verse":"34","text":"Bānī ke ḳhāndān kā Mādī, Amrām, Ūel,"},{"book":"Azrā","chapter":"10","verse":"35","text":"Bināyāh, Badiyāh, Kalūhī,"},{"book":"Azrā","chapter":"10","verse":"36","text":"Waniyāh, Marīmot, Iliyāsib,"},{"book":"Azrā","chapter":"10","verse":"37","text":"Mattaniyāh, Mattanī aur Yāsī."},{"book":"Azrā","chapter":"10","verse":"38","text":"Binnūī ke ḳhāndān kā Simaī,"},{"book":"Azrā","chapter":"10","verse":"39","text":"Salamiyāh, Nātan, Adāyāh,"},{"book":"Azrā","chapter":"10","verse":"40","text":"Maknadbī, Sāsī, Sārī,"},{"book":"Azrā","chapter":"10","verse":"41","text":"Azarel, Salamiyāh, Samariyāh,"},{"book":"Azrā","chapter":"10","verse":"42","text":"Sallūm, Amariyāh aur Yūsuf."},{"book":"Azrā","chapter":"10","verse":"43","text":"Nabū ke ḳhāndān kā Ya'iyel, Mattitiyāh, Zabad, Zabīnā, Yaddī, Yoel aur Bināyāh."},{"book":"Azrā","chapter":"10","verse":"44","text":"In tamām ādmiyoṅ kī Ġhairyahūdī auratoṅ se shādī huī thī, aur un ke hāṅ bachche paidā hue the."}]}