{"data":[{"book":"1 Timothy","chapter":"6","verse":"1","text":"Pathien riming le ei minchuna tutên an êro loina rangin suokngeiin an pumangei hah lam tina an jâ ruo pielin bê rese ngei."},{"book":"1 Timothy","chapter":"6","verse":"2","text":"Suokngei Khristien puma dôn ngei han an pumangei enminnuoi tet no rese ngei, asikchu, anni ngei hah khom an iempu champuingei an ni sikin. Manêkin, an sin asa uolin tho pe rese ngei, an sinthona renga âikalna an man ngei hah an lungkham iempungei an ni sikin."},{"book":"1 Timothy","chapter":"6","verse":"3","text":"Tukhom chongrin dang a minchua, ei Pumapa Jisua Khrista chong dikngei leh ei sakhuo tienga minchuna dik hah a pom jôt nônchu"},{"book":"1 Timothy","chapter":"6","verse":"4","text":"ama hah inpâknân a sipa ite riet loi ani. Ama han insuolna le inkhalna chongngei tieng nuomna saloi a dôn ani, male ma renga han narsanangei, bâiinkhamnangei, inêronangei, sietna taksôn zoiloinangei,"},{"book":"1 Timothy","chapter":"6","verse":"5","text":"male mulungbôkngei sêttak le chongtak mindonna reng dôn khâiloi mingei han inkhal râtna ngei an musuo ngâi. Anni ngei han sakhuo hih hong neina lampui ani tiin an mindon ani."},{"book":"1 Timothy","chapter":"6","verse":"6","text":"Ani, sakhuo hin mi min nei sabak ngâi, ei dôn chunga han ei mulungachukin chu."},{"book":"1 Timothy","chapter":"6","verse":"7","text":"Imo rammuola hin ei juong chôi lût? Ite nimak! Imo rammuol renga ei jôkpui thei rang? Ite nimak!"},{"book":"1 Timothy","chapter":"6","verse":"8","text":"Masikin, sâknêk le sillebomngei ei dônin chu eini rangin ahun."},{"book":"1 Timothy","chapter":"6","verse":"9","text":"Aniatachu nei rang bôk ngei chu huongna han an tâka, ôinangei saloitak le mi sietthei chânga han an inôk ngâi, mahan sietna le ramna tieng akaithâk ngei ngâi."},{"book":"1 Timothy","chapter":"6","verse":"10","text":"Asikchu sum miditna hi saloi ngei murdi bulpui ani. Maha senkhatin an râivala, taksônna renga an invâia, ngâisietnangei tamtakin an mulungrîlngei asunkhoi ngâi ani."},{"book":"1 Timothy","chapter":"6","verse":"11","text":"Aniatachu, nangma Pathien mi, ma neinunngei murdi hah lôi inla, dikna, Pathien angna, taksônna, lungkhamna, tuongdierna, le nunnêmna ngei hah rujûl tit roh."},{"book":"1 Timothy","chapter":"6","verse":"12","text":"Taksônna tâninsietna han ranak songin tân inla, male nangma rangin kumtuong ringna hah man roh; maha chang rangin Pathien'n nang a koi ani, rietpuipungei tamtak mitmua hâitaka na taksônna nu phuong lâihan."},{"book":"1 Timothy","chapter":"6","verse":"13","text":"Pathien makunga, neinunngei murdi ringna pêkpu le Khrista Jisua, Pontius Pilat, makunga a taksônna hâitaka a phuongpu mitmua han chong nang ke pêk6:13: Joh 18:37"},{"book":"1 Timothy","chapter":"6","verse":"14","text":"ei Pumapa Jisua Khrista a juong inlâr nôkna Nikhuo dêna chongpêkngei hah taksônomtaka jôma male dar rangin."},{"book":"1 Timothy","chapter":"6","verse":"15","text":"Ânlârna ha chu azora taka Pathien satvura ompu le Roijêkpu vai han, rêngngei Rêng le pumangei Pumapa han mintung atih."},{"book":"1 Timothy","chapter":"6","verse":"16","text":"Ama vai ke athitheiloi ania; tute nâi theiloi vâra han a om ngâi. Ama chu tutên la mu mak ngeia; tute khomin mu thei mak ngei. Ama kôm han miritna le kumtuong sinthotheina chu om rese! Amen."},{"book":"1 Timothy","chapter":"6","verse":"17","text":"Hi rammuola anei ngei hih inpâk loi rang le rochon inthîkloia hin an sabeina minngam loia, ei râisânna ranga neinun murdi manartetloia mi pêk ngâipu Pathien chunga han minngam rangin chong pêk ngei roh."},{"book":"1 Timothy","chapter":"6","verse":"18","text":"Sin sa tho rangin chongpêk ngei inla, sin sa thoa nei rangin, manarloia midangngei sem sa rangin."},{"book":"1 Timothy","chapter":"6","verse":"19","text":"Ma anghan thôn, anta rangin rochon mintûp an ta, maha sûnmotona rangin lungphûm dettak nîng atih. Hanchu ringna hah chang thei an tih, ringna tatak hah."},{"book":"1 Timothy","chapter":"6","verse":"20","text":"Timothy, no kôma minkola om hah hôih roh. Pathien ngikloina chongti le amo inkhalnangei, mi senkhatin dikloi taka “Rietna” an ti hah lôi roh."},{"book":"1 Timothy","chapter":"6","verse":"21","text":"Maha senkhat ngeiin an dôn mini intîn, male an taksônna lampui hah an minmang zoi."}]}