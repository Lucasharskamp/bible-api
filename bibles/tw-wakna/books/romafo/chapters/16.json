{"data":[{"book":"Romafo","chapter":"16","verse":"1","text":"Mede yɛn nuabea Foibe a ɔsom Kenkrea asafo no hyɛ mo nsa."},{"book":"Romafo","chapter":"16","verse":"2","text":"Munnye no wɔ Awurade din mu sɛnea ɛsɛ sɛ Onyankopɔn manfo yɛ, na mmoa biara a ɛho hia no wɔ mo nkyɛn no, momfa mmoa no. Efisɛ waboa nnipa bebree ne me nso."},{"book":"Romafo","chapter":"16","verse":"3","text":"Mikyia Priska ne Akwila a wɔyɛ me nuanom adwumayɛfo wɔ Kristo Yesu mu"},{"book":"Romafo","chapter":"16","verse":"4","text":"a wɔpaa wɔn nkwa akyi maa me no. Meda wɔn ase bebree; ɛnyɛ me nko, na mmom amanamanmufo asafo no nyinaa."},{"book":"Romafo","chapter":"16","verse":"5","text":"Asafo a wohyia wɔ wɔn fi no nso mikyia wɔn."},{"book":"Romafo","chapter":"16","verse":"6","text":"Mikyia Maria a ɔyɛɛ adwuma dennen maa me no nso."},{"book":"Romafo","chapter":"16","verse":"7","text":"Mikyia Androniko ne Yunia. Mikyia me nuanom Yudafo a me ne wɔn daa afiase a wɔagye din yiye wɔ asomafo no mu, na wodii me kan wɔ Kristo mu no."},{"book":"Romafo","chapter":"16","verse":"8","text":"Mikyia mʼAwurade mu dɔfo Amplia."},{"book":"Romafo","chapter":"16","verse":"9","text":"Mikyia Ubano a yɛne no somee wɔ Kristo mu. Saa ara nso na mikyia mʼadamfo pa Staki."},{"book":"Romafo","chapter":"16","verse":"10","text":"Mikyia Apele a ne Kristosom mu nokware ada adi no."},{"book":"Romafo","chapter":"16","verse":"11","text":"Mikyia me kuromni Yudani Herodion ne ne nuanom Kristofo a wofi Narkiso fi."},{"book":"Romafo","chapter":"16","verse":"12","text":"Mikyia Trifaina ne Trifosa mmea a wɔbɔ Awurade som mu mmɔden no."},{"book":"Romafo","chapter":"16","verse":"13","text":"Mikyia Rufo a wadi dwuma kɛse wɔ Awurade som mu no. Mikyia Rufo a ɔfaa me sɛ ne ba no nso."},{"book":"Romafo","chapter":"16","verse":"14","text":"Mikyia Asinkrito, Flegon, Herme, Patroba, Herma, ne anuanom Kristofo a wɔka wɔn ho nyinaa."},{"book":"Romafo","chapter":"16","verse":"15","text":"Mikyia Filologo ne Yulea, Nereo ne ne nuabea ne Olimpa ne Onyankopɔn manfo a wɔne no wɔ hɔ no nyinaa."},{"book":"Romafo","chapter":"16","verse":"16","text":"Momfa mfewano kronkron nkyiakyia mo ho mo ho."},{"book":"Romafo","chapter":"16","verse":"17","text":"Anuanom, mitu mo fo se monhwɛ wɔn a wɔde mpaapaemu ne wɔn a wɔsɛe afoforo gyidi na wotia nkyerɛkyerɛ a moanya no yiye no; montwe mo ho mfi wɔn ho."},{"book":"Romafo","chapter":"16","verse":"18","text":"Efisɛ wɔn a wɔyɛ saa no nsom Kristo, yɛn Awurade no; na mmom wɔsom biribiara a wɔpɛ na eye ma wɔn. Wɔdɛfɛdɛfɛ wɔn a wonnim hwee."},{"book":"Romafo","chapter":"16","verse":"19","text":"Obiara ate gyidi a mowɔ wɔ Asɛmpa no mu no. Ɛno nti, ɛma mʼani gye mo ho. Mepɛ sɛ mo ani tew wɔ nneɛma pa ho na mokata mo ani wɔ bɔne ho."},{"book":"Romafo","chapter":"16","verse":"20","text":"Na Onyankopɔn a ɔbrɛ yɛn asomdwoe no bɛpɛtɛw Satan wɔ mo anan ase."},{"book":"Romafo","chapter":"16","verse":"21","text":"Me yɔnko Timoteo se okyia mo. Saa ara nso na Lukio, Yason ne Sosipatro a wɔyɛ me nuanom Yudafo no nso kyia mo."},{"book":"Romafo","chapter":"16","verse":"22","text":"Me Tertio, a meyɛ ɔkyerɛwfo ma Paulo yi nso, mede Awurade din kyia mo."},{"book":"Romafo","chapter":"16","verse":"23","text":"Gaio a asafo no hyia wɔ ne fi no nso kyia mo."},{"book":"Romafo","chapter":"16","verse":"24","text":"Yɛn Awurade Yesu Kristo adom nka mo nyinaa."},{"book":"Romafo","chapter":"16","verse":"25","text":"Momma yenyi Onyankopɔn ayɛ! Ɔno na otumi ma mo gyina pintinn wɔ mo gyidi mu sɛnea mekaa wɔ Asɛmpa a ɛfa Yesu Kristo ho kyerɛɛ mo no. Sɛnea medaa nokware ahintasɛm a efi teteete no adi kyerɛɛ mo no,"},{"book":"Romafo","chapter":"16","verse":"26","text":"wɔnam adiyifo kyerɛwsɛm a efi Onyankopɔn Teasefo no nkyɛn ada ahintasɛm yi adi ama wɔahu sɛnea aman nyinaa begye adi na wɔayɛ osetie ama no."},{"book":"Romafo","chapter":"16","verse":"27","text":"Ɔno, Onyankopɔn nyansafo no na anuonyam nka no wɔ Yesu Kristo mu daa daa! Amen."}]}