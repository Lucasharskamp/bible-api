{"data":[{"book":"Abahluleli","chapter":"1","verse":"1","text":"Emva kokufa kukaJoshuwa, abako-Israyeli babuza uThixo bathi, “Pho ngubani ozahamba kuqala ukuba ayesilwela lamaKhenani na?”"},{"book":"Abahluleli","chapter":"1","verse":"2","text":"UThixo waphendula wathi, “NguJuda ozahamba; ilizwe sengilinikele ezandleni zabo.”"},{"book":"Abahluleli","chapter":"1","verse":"3","text":"Lapho-ke abantu bakoJuda bathi kwabakoSimiyoni abafowabo, “Hambani lathi elizweni esalabelwayo, ukuyakulwa lamaKhenani. Lathi sizakwenanisa ngokuhamba lani kwelenu.” Ngakho abakoSimiyoni ahamba labo."},{"book":"Abahluleli","chapter":"1","verse":"4","text":"Kwathi uJuda esehlasele, uThixo wanikela amaKhenani lamaPherizi ezandleni zabo, wabulala abantu abazinkulungwane ezilitshumi eBhezekhi."},{"book":"Abahluleli","chapter":"1","verse":"5","text":"Kukhonapho abafica khona u-Adoni-Bhezekhi balwa laye, baqothula amaKhenani kanye lamaPherizi."},{"book":"Abahluleli","chapter":"1","verse":"6","text":"U-Adoni-Bhezekhi wabaleka, kodwa baxotshana laye baze bambamba, bamquma izithupha zakhe lamazwane amakhulu."},{"book":"Abahluleli","chapter":"1","verse":"7","text":"U-Adoni-Bhezekhi wasesithi, “Amakhosi angamatshumi ayisikhombisa ayequnywe izithupha zawo lamazwane amakhulu ayedobha imvuthuluka ngaphansi kwetafula yami. Khathesi uNkulunkulu usephindisele kimi ngalokho engakwenza kuwo.” Bamusa eJerusalema lapho afela khona."},{"book":"Abahluleli","chapter":"1","verse":"8","text":"Abantu bakoJuda bahlasela leJerusalema bayithumba. Bahlasela idolobho ngezinkemba balithungela ngomlilo."},{"book":"Abahluleli","chapter":"1","verse":"9","text":"Emva kwalokho, abantu bakoJuda bahamba bayakulwa lamaKhenani ayehlala elizweni lezintaba, iNegebi kanye lamawatha ezintaba angasentshonalanga."},{"book":"Abahluleli","chapter":"1","verse":"10","text":"Baqhubeka bayahlasela amaKhenani ayehlala eHebhroni (kuqala eyayithiwa yiKhiriyathi Aribha) banqoba uSheshayi, u-Ahimani kanye loThalimayi."},{"book":"Abahluleli","chapter":"1","verse":"11","text":"Besuka lapho baqhubeka bayahlasela abantu ababehlala eDebhiri (kuqala eyayithiwa yiKhiriyathi-Sefa)."},{"book":"Abahluleli","chapter":"1","verse":"12","text":"UKhalebi wathi, “Ngizakwendisela indodakazi yami u-Akhisa endodeni ezahlasela ithumbe iKhiriyathi-Sefa.”"},{"book":"Abahluleli","chapter":"1","verse":"13","text":"U-Othiniyeli, indodana kaKhenazi, umnawakhe kaKhalebi, wayithumba; ngakho uKhalebi wendisela indodakazi yakhe u-Akhisa kuye."},{"book":"Abahluleli","chapter":"1","verse":"14","text":"Ngelinye ilanga u-Akhisa wafika ku-Othiniyeli wamkhuthaza ukuthi acele insimu kuyise. Lapho esehlile kubabhemi wakhe uKhalebi wambuza wathi, “Kuyini engingakwenzela khona?”"},{"book":"Abahluleli","chapter":"1","verse":"15","text":"Waphendula wathi, “Ngicela ungenzele umusa obalulekileyo. Njengoba unginike umhlaba eNegebi, ngicela unginike lemithombo yamanzi.” Ngakho uKhalebi wamnika imithombo eyayingaphezulu leyayingaphansi."},{"book":"Abahluleli","chapter":"1","verse":"16","text":"Abayinzalo kayisezala kaMosi, amaKheni, bahamba labantu bakoJuda besuka edolobheni laMalala besiyahlala phakathi kwabantu basenkangala yakoJuda eNegebi eduze le-Aradi."},{"book":"Abahluleli","chapter":"1","verse":"17","text":"Emva kwalokho abantu bakoJuda bahamba labakoSimiyoni abafowabo bahlasela amaKhenani ayehlala eZefathi, idolobho basebelichitha ngokupheleleyo. Ngakho lathiwa yiHoma."},{"book":"Abahluleli","chapter":"1","verse":"18","text":"Abantu bakoJuda bathumba njalo iGaza, i-Ashikheloni kanye le-Ekroni, idolobho linye ngalinye kanye lelizwe lalo."},{"book":"Abahluleli","chapter":"1","verse":"19","text":"UThixo wayelabantu bakoJuda. Bathumba ilizwe lezintaba, kodwa behluleka ukuxotsha abantu ababesemagcekeni ngoba babelezinqola zempi ezenzwe ngensimbi."},{"book":"Abahluleli","chapter":"1","verse":"20","text":"Njengokuthembisa kukaMosi, iHebhroni yaphiwa uKhalebi, owaxotsha kuyo amadodana amathathu ka-Anakhi."},{"book":"Abahluleli","chapter":"1","verse":"21","text":"Kodwa abakoBhenjamini behluleka ukususa amaJebusi ayehlala eJerusalema; lalamhlanje amaJebusi ahlala khona labakoBhenjamini."},{"book":"Abahluleli","chapter":"1","verse":"22","text":"Ngalesosikhathi abendlu kaJosefa bahlasela iBhetheli, njalo uThixo wayelabo."},{"book":"Abahluleli","chapter":"1","verse":"23","text":"Ekuthumeni kwabo abantu ukuba bayehlola iBhetheli (kuqala idolobho lelo lalithiwa yiLuzi),"},{"book":"Abahluleli","chapter":"1","verse":"24","text":"inhloli zabona umuntu ephuma edolobheni zasezisithi kuye, “Sitshengise ukuthi singangena njani edolobheni, thina-ke sizabona ukuthi uphatheka kuhle.”"},{"book":"Abahluleli","chapter":"1","verse":"25","text":"Ngakho wazitshengisa, zasezihlasela idolobho ngenkemba kodwa umuntu lowo zamyekela kanye labendlu yakhe bonke."},{"book":"Abahluleli","chapter":"1","verse":"26","text":"Ngakho-ke waya elizweni lamaHithi, lapho akha khona idolobho alibiza ngokuthi yiLuzi, okulokhe kuyilo ibizo lalo lalamhlanje."},{"book":"Abahluleli","chapter":"1","verse":"27","text":"Kodwa uManase kabaxotshanga abantu baseBhethi-Shani loba eThanakhi kumbe eDori loba e-Ibhiliyami kumbe eMegido kanye lasemizaneni yabo eseduzane, ngoba amaKhenani ayezimisele ukuhlala kulelolizwe."},{"book":"Abahluleli","chapter":"1","verse":"28","text":"Kwathi abako-Israyeli sebelamandla bawabamba ngamandla amaKhenani ukuba abasebenzele kodwa kabazange bawaxotshe wonke."},{"book":"Abahluleli","chapter":"1","verse":"29","text":"Labako-Efrayimi kabawaxotshanga amaKhenani ayehlala eGezeri, kodwa amaKhenani aqhubeka ehlala khona labo."},{"book":"Abahluleli","chapter":"1","verse":"30","text":"LabakoZebhuluni kabawaxotshanga amaKhenani ayehlala eKhithironi kanye laseNahaloli, asala ephakathi kwabo; kodwa bawabamba ngamandla ukuba abasebenzele."},{"book":"Abahluleli","chapter":"1","verse":"31","text":"Labako-Asheri kababaxotshanga labo ababehlala e-Akho, kumbe eSidoni, kumbe e-Ahilabi loba e-Akhizibhi kumbe eHelibha loba e-Afekhi kumbe eRehobhi,"},{"book":"Abahluleli","chapter":"1","verse":"32","text":"njalo ngenxa yalokhu abantu bako-Asheri bahlala lamaKhenani ayeyakhe elizweni."},{"book":"Abahluleli","chapter":"1","verse":"33","text":"LabakoNafithali kababaxotshanga labo ababehlala eBhethi-Shemeshi kumbe eBhethi-Anathi; kodwa abakoNafithali labo bahlala lamaKhenani ayeyakhe elizweni, kwathi lawo ayehlala eBhethi-Shemeshi kanye leBhethi-Anathi abanjwa ngamandla ukuba abe yizisebenzi zabo."},{"book":"Abahluleli","chapter":"1","verse":"34","text":"Ama-Amori ancindezela abakoDani ukuba bahlale elizweni lezintaba, angabavumeli ukuba behlele phansi emagcekeni."},{"book":"Abahluleli","chapter":"1","verse":"35","text":"Njalo ama-Amori ayezimisele ukuhlala kokuphela eNtabeni iHeresi, le-Ayijaloni kanye leShalibhimi, kodwa kwathi amandla abendlu kaJosefa esemakhulu, lawo abanjwa ngamandla ukuba abe yizisebenzi."},{"book":"Abahluleli","chapter":"1","verse":"36","text":"Umngcele wama-Amori wawusekela uMkhandlu weNkume usiya eSela kanye langaphetsheya."}]}