{"data":[{"book":"Lukas","chapter":"24","verse":"1","text":"På första dagen i veckan, tidigt vid gryningen [på söndagen vid sextiden] kom de med de aromatiska kryddorna som de hade gjort i ordning."},{"book":"Lukas","chapter":"24","verse":"2","text":"När de kom fram var stenen bortrullad från graven,"},{"book":"Lukas","chapter":"24","verse":"3","text":"och när de gick in kunde de inte se Herren Jesu kropp någonstans."},{"book":"Lukas","chapter":"24","verse":"4","text":"När de förvånade funderade på vad de skulle tro om detta, stod plötsligt två män i ljusa skinande kläder nära dem."},{"book":"Lukas","chapter":"24","verse":"5","text":"De blev förskräckta och böjde sina ansikten mot marken."},{"book":"Lukas","chapter":"24","verse":"6","text":"Han är inte här, han är uppstånden [från de döda]! Kommer ni inte ihåg vad han sade medan han fortfarande var i Galileen? Han sade"},{"book":"Lukas","chapter":"24","verse":"7","text":"att Människosonen måste bli överlämnad till syndfulla människors händer och bli korsfäst, och på den tredje dagen uppstå igen.” [Luk 9:22]"},{"book":"Lukas","chapter":"24","verse":"8","text":"Då kom de ihåg hans ord."},{"book":"Lukas","chapter":"24","verse":"9","text":"När de hade återvänt från graven berättade de allt detta för de elva och de andra [som var samlade, antagligen i det övre rummet där de tidigare firat påsken och nu hade för vana att träffas, se Apg 1:13]."},{"book":"Lukas","chapter":"24","verse":"10","text":"Det var Maria från Magdala och Johanna och Maria, Jakobs mor, och de andra kvinnorna som var med dem som talade om det för apostlarna."},{"book":"Lukas","chapter":"24","verse":"11","text":"Men dessa ord lät som rena galenskapen (hysteriskt nonsens), och de trodde inte alls på kvinnorna."},{"book":"Lukas","chapter":"24","verse":"12","text":"Men Petrus [och Johannes, se Joh 20:3-9] steg upp och sprang till graven. När han lutade sig in (böjde sig ner och tittade in), såg han bara linnebindlarna [men ingen kropp]. Han gick i väg, fylld av förundran över vad som hade hänt."},{"book":"Lukas","chapter":"24","verse":"13","text":"Två av dem var på väg till en by som hette Emmaus, som ligger elva kilometer (sextio stadier) från Jerusalem. [En tvåtimmars vandring nordväst från Jerusalem. Den ene av lärjungarna var Kleopas, se vers 18. Den andre är okänd, det skulle kunna vara hans hustru Maria som var med vid korset när Jesus dog, se Joh 19:25.]"},{"book":"Lukas","chapter":"24","verse":"14","text":"De samtalade med varandra (delade sina upplevelser, känslor, och tankar) om allt det som hade hänt."},{"book":"Lukas","chapter":"24","verse":"15","text":"Under tiden de samtalade och förde en livlig diskussion med varandra, hade Jesus kommit nära dem och gick med dem,"},{"book":"Lukas","chapter":"24","verse":"16","text":"men något hindrade deras ögon från att känna igen honom."},{"book":"Lukas","chapter":"24","verse":"17","text":"Jesus sade till dem: ”Vad är det ni diskuterar med varandra medan ni går här (vad är det ni argumenterar för och emot)?” Då stannade de upp och såg bedrövade (ledsna) ut."},{"book":"Lukas","chapter":"24","verse":"18","text":"Den ene som hette Kleopas svarade: ”Du måste vara den ende som har varit i Jerusalem och inte vet vad som har hänt där under dessa dagar.”"},{"book":"Lukas","chapter":"24","verse":"19","text":"Han frågade dem vad som hänt, och de svarade: ”Det som har hänt med Jesus från Nasaret. Han var en profet och bevisade det genom de mäktiga saker han gjorde och sade inför Gud och alla människor."},{"book":"Lukas","chapter":"24","verse":"20","text":"Hur våra överstepräster och ledare [i Stora rådet, Sanhedrin, det högsta beslutande organet bland judarna] utlämnade honom till [de romerska makthavarna för] att bli dömd till döden, och korsfäste sedan honom."},{"book":"Lukas","chapter":"24","verse":"21","text":"Vi hoppades (såg fram emot) att han var den som skulle befria (återlösa) Israel [från romarnas förtryck]. Förutom detta så är det nu den tredje dagen sedan detta hände."},{"book":"Lukas","chapter":"24","verse":"22","text":"Dessutom har några kvinnor i vår grupp förvånat oss. De var vid graven tidigt i morse,"},{"book":"Lukas","chapter":"24","verse":"23","text":"och när de inte hittade hans kropp kom de tillbaka och sade att de hade sett änglar (budbärare) i en syn, som sade att han levde!"},{"book":"Lukas","chapter":"24","verse":"24","text":"Några av dem som var med oss begav sig då till graven, och det som kvinnorna sagt stämde [graven var tom], men de såg inte Jesus.”"},{"book":"Lukas","chapter":"24","verse":"25","text":"Då sade han till dem: ”Förstår ni inte (varför är ni okunniga om detta)? Varför är ni så tröga i hjärtat att tro på det som profeterna har sagt?"},{"book":"Lukas","chapter":"24","verse":"26","text":"Måste inte den Smorde (Messias) lida [allt] detta innan han går in i sin härlighet (sitt majestät)?” [Den negativa partikeln i grekiskan förväntar sig ett underförstått svar – ”ja, det var helt nödvändigt att han led på korset innan han förhärligades.”]"},{"book":"Lukas","chapter":"24","verse":"27","text":"Sedan började han från början med Moseböckerna och gick vidare genom alla profeterna och förklarade för dem vad som står om honom i Skrifterna."},{"book":"Lukas","chapter":"24","verse":"28","text":"När de nu närmade sig byn [Emmaus] dit de var på väg, låtsades han som om han skulle gå vidare. [Jesus är artig och tvingar sig aldrig på någon, han låter oss välja om vi vill bjuda in honom.]"},{"book":"Lukas","chapter":"24","verse":"29","text":"Men de övertalade honom och sade: ”Var kvar hos oss, det blir snart kväll och dagen är snart slut.” Då gick han in och stannade kvar hos dem."},{"book":"Lukas","chapter":"24","verse":"30","text":"När han låg till bords med dem, tog han ett bröd och tackade (välsignade) Gud, sedan bröt han det och gav det till dem. [Den inbjudne gästen Jesus, tar nu rollen som herre och leder måltiden.]"},{"book":"Lukas","chapter":"24","verse":"31","text":"Nu öppnades deras ögon och de kände igen honom. [Samma fras används bara en gång tidigare och det är efter syndafallet, då Adams och Evas ögon öppnas, se 1 Mos 3:5.] Då försvann han ur deras åsyn."},{"book":"Lukas","chapter":"24","verse":"32","text":"De sade till varandra: ”Blev vi inte rörda ända in i hjärtat (brann inte våra hjärtan inom oss) när han talade med oss på vägen och öppnade (förklarade meningen i) Skrifterna för oss?”"},{"book":"Lukas","chapter":"24","verse":"33","text":"De bröt omedelbart upp [från måltiden] och återvände till Jerusalem [samma kväll, se vers 29]. [De judiska högtiderna firas alltid mitt i månaden, då det är fullmåne. I månskenets ljus vandrade de två timmar tillbaka, se vers 13.] De kom till de elva och de andra församlade,"},{"book":"Lukas","chapter":"24","verse":"34","text":"som sade: ”Herren är verkligen uppstånden, och han har visat sig för Simon [Petrus]!”"},{"book":"Lukas","chapter":"24","verse":"35","text":"Då berättade också de [Emmausvandrarna] detaljerat om vad som hade hänt på vägen, och hur de hade känt igen honom när de bröt brödet."},{"book":"Lukas","chapter":"24","verse":"36","text":"Medan de talade om detta [de olika rapporterna lärjungarna fått om att Jesus kanske var uppstånden], stod Jesus själv mitt ibland dem och sa: ”Frid över er.” [Den vanliga judiska hälsningsfrasen, en önskan om frid, välgång och allt gott på alla områden. Man kan tro att lärjungarna skulle bli glada över att se Jesus.]"},{"book":"Lukas","chapter":"24","verse":"37","text":"Men de blev rädda och skräckslagna och trodde (var helt övertygade, tänkte gång på gång) att de såg en ande."},{"book":"Lukas","chapter":"24","verse":"38","text":"Då sade han: ”Varför är ni så skrämda (bekymrade), varför reser sig tvivel (inre tankar och ifrågasättande resonemang) i era hjärtan?"},{"book":"Lukas","chapter":"24","verse":"39","text":"Se mina händer och mina fötter, det är verkligen jag. Ta på mig och se, en ande har ju inte kött och ben som ni ser att jag har.”"},{"book":"Lukas","chapter":"24","verse":"40","text":"När han sagt detta visade han dem sina händer (handleder) och sina fötter."},{"book":"Lukas","chapter":"24","verse":"41","text":"Men då de upprymda av glädje och förundran ännu inte kunde tro frågade han: ”Har ni något att äta här?”"},{"book":"Lukas","chapter":"24","verse":"42","text":"De räckte honom en bit stekt fisk [i vissa manuskript står det att de också räckte honom en honungskaka],"},{"book":"Lukas","chapter":"24","verse":"43","text":"och han tog den och åt inför deras ögon."},{"book":"Lukas","chapter":"24","verse":"44","text":"Sedan sade han till dem: ”Detta är vad jag sade till er när jag ännu var hos er, att allt som står skrivet om mig i Mose lag, hos profeterna och i psalmerna måste uppfyllas.”"},{"book":"Lukas","chapter":"24","verse":"45","text":"Sedan öppnade han deras sinnen så att de förstod Skrifterna,"},{"book":"Lukas","chapter":"24","verse":"46","text":"och sade till dem:"},{"book":"Lukas","chapter":"24","verse":"47","text":"och att omvändelse till syndernas förlåtelse ska förkunnas i hans namn för alla folk, med början i Jerusalem."},{"book":"Lukas","chapter":"24","verse":"48","text":"Ni ska vittna om detta."},{"book":"Lukas","chapter":"24","verse":"49","text":"Och se, jag sänder er vad min Fader har lovat (ordagrant: löftet från min Fader över er) [den Helige Ande, se Joh 14:16-17, 26]. Men stanna här i staden [Jerusalem] tills ni är iklädda (till dess att ni rustats med) kraft från höjden.”"},{"book":"Lukas","chapter":"24","verse":"50","text":"Sedan förde Jesus dem ut [från Jerusalem] nästan ända fram till Betania [som ligger strax utanför Jerusalem, vid Olivberget]. Han lyfte upp sina händer och välsignade dem."},{"book":"Lukas","chapter":"24","verse":"51","text":"Medan han välsignade dem lämnade han dem och fördes upp till himlen."},{"book":"Lukas","chapter":"24","verse":"52","text":"Då tillbad de honom och återvände till Jerusalem uppfyllda av stor glädje."},{"book":"Lukas","chapter":"24","verse":"53","text":"De var alltid i templet [varje dag då det var öppen bön, se Apg 2:46] och prisade Gud."}]}