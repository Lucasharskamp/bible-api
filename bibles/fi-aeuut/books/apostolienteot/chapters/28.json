{"data":[{"book":"Apostolien teot","chapter":"28","verse":"1,2","text":"Saimme pian tietää tulleemme Maltan saarelle. Asukkaat ottivat meidät ystävällisesti vastaan. He sytyttivät rantaan nuotion, sillä ilma oli sateinen ja kylmä."},{"book":"Apostolien teot","chapter":"28","verse":"3","text":"Kun Paavali keräili nuotioon risuja, lämmön esiin houkuttelema kyykäärme pureutui hänen käteensä."},{"book":"Apostolien teot","chapter":"28","verse":"4","text":"Saaren asukkaat mutisivat keskenään: »Tuo on kyllä varmasti murhaaja, kun oikeuden jumalatar ei anna hänen elää, vaikka hän selvisi hengissä haaksirikosta.»"},{"book":"Apostolien teot","chapter":"28","verse":"5","text":"Mutta Paavali ravisti käärmeen kädestään nuotioon, eikä hänen käynyt kuinkaan."},{"book":"Apostolien teot","chapter":"28","verse":"6","text":"Ihmiset odottivat, että hän alkaisi turvota tai kaatuisi äkkiä kuolleena maahan. Kun aika kului, eikä mitään tapahtunut, he alkoivatkin pitää Paavalia jumalana."},{"book":"Apostolien teot","chapter":"28","verse":"7","text":"Lähellä rantaa oli saaren merkittävimmän miehen, Publiuksen, maatila. Hän otti meidät luokseen toipumaan ja piti ystävällisesti kolme päivää vierainaan."},{"book":"Apostolien teot","chapter":"28","verse":"8","text":"Publiuksen isä sattui olemaan kovassa kuumeessa ja punataudissa. Paavali meni sairaan luo, rukoili hänen puolestaan ja paransi hänet panemalla kätensä hänen päälleen."},{"book":"Apostolien teot","chapter":"28","verse":"9","text":"Tämän jälkeen tulivat saaren muutkin sairaat parannettaviksi."},{"book":"Apostolien teot","chapter":"28","verse":"10","text":"Saimme osaksemme monenlaisia kunnianosoituksia, ja kun lähdimme jatkamaan matkaa, saimme laivaan kaikkea, mitä tarvitsimme."},{"book":"Apostolien teot","chapter":"28","verse":"11","text":"Lähtö tapahtui vasta kolmen kuukauden kuluttua haaksirikosta. Pääsimme saarella talvehtineeseen aleksandrialaiseen laivaan, nimeltä Castor ja Pollux28:11 Castor ja Pollux olivat Zeun kaksoispojat, joita pidettiin merenkulkijoiden suojelusjumalina.."},{"book":"Apostolien teot","chapter":"28","verse":"12","text":"Ensimmäinen pysähdyspaikkamme oli Syrakusa, jonne jäimme kolmeksi päiväksi."},{"book":"Apostolien teot","chapter":"28","verse":"13","text":"Sieltä kiersimme Regiumiin, ja kun seuraavana päivänä alkoi tuulla etelästä, pääsimme vuorokaudessa Puteoliin."},{"book":"Apostolien teot","chapter":"28","verse":"14","text":"Olimme siellä yhteydessä uskoviin, ja he pyysivät meitä jäämään luokseen viikoksi. Sen jälkeen purjehdimme Roomaan."},{"book":"Apostolien teot","chapter":"28","verse":"15","text":"Kun Rooman kristityt kuulivat, että olimme tulossa, he lähtivät meitä vastaan Appiuksen torille ja Kolmen majatalon luo28:15 Nämä paikat olivat yli kahdenkymmenen kilometrin päässä Roomasta.. Heidän tapaamisensa antoi Paavalille uutta rohkeutta, ja hän kiitti Jumalaa."},{"book":"Apostolien teot","chapter":"28","verse":"16","text":"Paavali sai Roomassa asua sotilaan vartioimana missä tahtoi."},{"book":"Apostolien teot","chapter":"28","verse":"17","text":"Kolme päivää tulonsa jälkeen hän kutsui kokoon paikalliset juutalaisten johtajat ja kertoi heille:"},{"book":"Apostolien teot","chapter":"28","verse":"18","text":"Roomalaiset järjestivät oikeudenkäynnin ja olisivat vapauttaneet minut, koska en ollut tehnyt kuolemaa ansaitsevaa rikosta."},{"book":"Apostolien teot","chapter":"28","verse":"19","text":"Minulla ei ole mitään kansaani vastaan, mutta kun juutalaiset vastustivat oikeuden päätöstä, minun oli vedottava keisariin."},{"book":"Apostolien teot","chapter":"28","verse":"20","text":"Pyysin teitä tulemaan nyt tänne, että voisimme tutustua toisiimme. Haluaisin kertoa, miksi olen vangittuna: uskon, että Messias on tullut28:20 Sananmukaisesti: »Israelin toivon tähden». Paavali saattaa viitata tässä kuten muulloinkin puolustautuessaan siihen, että hän uskoo kuolleiden ylösnousemukseen..»"},{"book":"Apostolien teot","chapter":"28","verse":"21","text":"Juutalaisten johtajat vastasivat: »Kukaan Juudeasta ei ole kirjoittanut sinusta mitään, eivätkä Jerusalemista28:21 Sisältyy ajatukseen. tulleet juutalaiset ole puhuneet sinusta pahaa."},{"book":"Apostolien teot","chapter":"28","verse":"22","text":"Haluaisimme kuitenkin kuulla, mihin oikein uskot, sillä kristittyjähän arvostellaan joka paikassa ankarasti.»"},{"book":"Apostolien teot","chapter":"28","verse":"23","text":"Sovittuna ajankohtana Paavalin asunnolle tuli heidän lisäkseen monia muitakin. Paavali kertoi heille Jumalan valtakunnasta ja opetti, mitä Mooseksen ja profeettojen kirjoissa oli sanottu Jeesuksesta. Aamulla hän aloitti puheensa ja jatkoi sitä aina iltaan asti."},{"book":"Apostolien teot","chapter":"28","verse":"24","text":"Osa kuuntelijoista uskoi, osa ei."},{"book":"Apostolien teot","chapter":"28","verse":"25","text":"Kiisteltyään keskenään asiasta he lähtivät pois. Paavali totesi: »Pyhä Henki oli oikeassa sanoessaan Jesajan välityksellä:"},{"book":"Apostolien teot","chapter":"28","verse":"26","text":"’Sano juutalaisille: Te kuulette ja näette, mutta ette ymmärrä,"},{"book":"Apostolien teot","chapter":"28","verse":"27","text":"sillä sydämenne ovat kovettuneet, korvanne eivät kuule ja silmänne ovat pimeät, koska ette halua käsittää, mistä on kysymys, ettekä tulla minun parannettavakseni.’28:27 Jes. 6:9,10."},{"book":"Apostolien teot","chapter":"28","verse":"28,29","text":"Muistakaa, että Jumala haluaa myös pakanoiden pelastuvan, ja he kyllä uskovat kun kerron heille Jeesuksesta.»28:28,29 Joissakin vanhoissa käsikirjoituksissa on lisäys: »Kun Paavali oli tämän puhunut, juutalaiset lähtivät väitellen kovasti keskenään»."},{"book":"Apostolien teot","chapter":"28","verse":"30","text":"Paavali asui omassa vuokra-asunnossaan28:30 Tai: »omalla kustannuksellaan». kaksi vuotta ja otti mielellään vastaan vieraita."},{"book":"Apostolien teot","chapter":"28","verse":"31","text":"Hän kertoi heille rohkeasti Jumalan valtakunnasta ja Jeesuksesta, eikä kukaan yrittänyt estää häntä."}]}