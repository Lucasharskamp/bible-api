{"data":[{"book":"Yohani","chapter":"2","verse":"1","text":"Ligono la datu kwavi na mselebuko kumuji wa Kana, mulima wa Galilaya, na nyina waki Yesu avili."},{"book":"Yohani","chapter":"2","verse":"2","text":"Yesu mewa agongoliwi kumselebuko pamonga na vawuliwa vaki."},{"book":"Yohani","chapter":"2","verse":"3","text":"Lukumbi divayi payamaliki, nyina waki akamjovela Yesu, “Divayi yimaliki!”"},{"book":"Yohani","chapter":"2","verse":"4","text":"Yesu akamyangula, “Ukotoka kunijovela cha kuhenga. Lukumbi lwangu lwakona kuhika.”"},{"book":"Yohani","chapter":"2","verse":"5","text":"Kangi, nyina wa Yesu akavajovela vanalihengu, “Chochoha cheakuvajovela, muhengayi.”"},{"book":"Yohani","chapter":"2","verse":"6","text":"Penapo kwavili na vihulu sita ya kuvikila manji kwenuko, kila umonga weuhotola kumema madebe gavili amala gadatu ga manji. Yeyavikiwi penapo ndava ya mvelu wa Vayawudi kujinyambisa ndava ya kumuyupa Chapanga."},{"book":"Yohani","chapter":"2","verse":"7","text":"Yesu akavajovela, “Mumemesa manji muvihulu vyenivyo.” Vakagamemesa mbaka panani."},{"book":"Yohani","chapter":"2","verse":"8","text":"Kangi akavajovela, “Hinu mnegayi mumpelayi myimilila mselebuko, navene vakampelekela.”"},{"book":"Yohani","chapter":"2","verse":"9","text":"Myimilila mselebuko peagawonjili manji gala akalola gang'amwiki kuvya divayi. Mwene nakumanya kweyahumili, nambu vala vatumisi vevanegili vamanyili. Myimilila mselebuko amkemili mkolo ndowa,"},{"book":"Yohani","chapter":"2","verse":"10","text":"akamjovela, “Vandu voha vitendelekela hoti divayi yabwina na vandu vakanywayi neju, ndi vitendelekela yangali makakala yila, hinu veve uyivikili divayi ya bwina mbaka pamwishu!”"},{"book":"Yohani","chapter":"2","verse":"11","text":"Chenicho chavi chinamtiti cha kutumbula cheachikitili Yesu ku Kana, pamulima wa Galilaya. Akalangisa ukulu waki, vawuliwa vaki ndi vakamsadika."},{"book":"Yohani","chapter":"2","verse":"12","text":"Pegamaliki ago, Yesu akawuka pamonga na nyina waki, na valongo vaki na vawuliwa vaki vahambili ku Kapelanaumu kwavatamili magono gadebe."},{"book":"Yohani","chapter":"2","verse":"13","text":"Mselebuko wa Vayawudi wewukemelewa Pasaka wavili papipi kuhika, Yesu akahamba ku Yelusalemu."},{"book":"Yohani","chapter":"2","verse":"14","text":"Hinu avakolili vandu Paluvanja lwa nyumba ya Chapanga, vagulisayi ng'ombi mambelele na ngunda, na vabadilisa mashonga vatamili mumeza zavi.Vabadilisa mashonga"},{"book":"Yohani","chapter":"2","verse":"15","text":"Ndi akabota mchapilu wa nyosi akavavinga voha kuvala ya Nyumba ya Chapanga vene pamonga na ng'ombi na mambelele gavi, kangi akapechengana mashonga gavi akazibilindusa meza zavi."},{"book":"Yohani","chapter":"2","verse":"16","text":"Akavajovela vevagulisa ngunda vala, “Muwusa vindu vyenivi. Mkotokayi kukita nyumba ya Dadi wangu kuvya pandu pa kugulisa na kugula vindu!”"},{"book":"Yohani","chapter":"2","verse":"17","text":"Vawuliwa vaki vakumbwiki kuvya Mayandiku Gamsopi gijova “Mwe! Chapanga uganu wangu kwa nyumba yaku ukunitinyisa mugati yangu ngati motu.”"},{"book":"Yohani","chapter":"2","verse":"18","text":"Vayawudi vangi vakamkota Yesu, “Wu, ulangisu woki yati wikita kulangisa una uhotola wa kukita genago?”"},{"book":"Yohani","chapter":"2","verse":"19","text":"Yesu akavayangula, “Mgwisa Nyumba Chapanga iyi, na nene yati nijenga kangi mu magono gadatu.”"},{"book":"Yohani","chapter":"2","verse":"20","text":"Penapo Vayawudi vamkotili, “Wihotola wuli kujenga mu magono gadatu? Ndava nyumba ya Chapanga iyi yijengiwi mulukumbi lwa miyaka alobaini na sita!”"},{"book":"Yohani","chapter":"2","verse":"21","text":"Nambu Nyumba ya Chapanga Yesu yeailongelelayi ndi higa yaki."},{"book":"Yohani","chapter":"2","verse":"22","text":"Hinu, peayukisiwi, vawuliwa vaki vakumbwiki kuvya ajovili ago, vakagasadika Mayandiku Gamsopi na malovi Yesu geavajovili."},{"book":"Yohani","chapter":"2","verse":"23","text":"Yesu peavi ku Yelusalemu kumselebuko wa Pasaka, vandu vamahele vamsadiki pavauwene ulangisu weavakitili."},{"book":"Yohani","chapter":"2","verse":"24","text":"Nambu Yesu avasadiki lepi vandu avo muni avamanyili voha."},{"book":"Yohani","chapter":"2","verse":"25","text":"Aganili lepi kujovewa chochoha ndava ya vandu, muni mwene agamanyili bwina mambu gegavi mumitima yavi."}]}