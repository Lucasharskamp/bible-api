{"data":[{"book":"Yakobo","chapter":"1","verse":"1","text":"Miye Yakobo, mndima ywa Chohile na Zumbe Yesu Kulisito, nawawandikilani nyuwe makabila mlongo na maidi ya Izulaeli yazagale mwe isi yose! Nawalamsani."},{"book":"Yakobo","chapter":"1","verse":"2","text":"Walukolo weyangu bwedesani mkabwilwa ni majezo yesimane."},{"book":"Yakobo","chapter":"1","verse":"3","text":"Kwaviya mmanya kugamba kujezwa ko uzumizi wenyu kwegala ujijimizi."},{"book":"Yakobo","chapter":"1","verse":"4","text":"Mna vyaungwa ujijimizi uchintize ndima yakwe chani mchume naho mtende jejeje hemkuhungukilwa ni chintu."},{"book":"Yakobo","chapter":"1","verse":"5","text":"Uneva mntu ywa kwenyu ahungukilwa ni ubala, aulombeze kwa Chohile, kwaviya Chohile awenka wantu wose kwa ulozo na chisekwesekwe hehena kukwahila uyo nenkigwe."},{"book":"Yakobo","chapter":"1","verse":"6","text":"Mna aungwa amlombeze kwa uzumizi asekutenda na nkama yoyose. Mntu mta nkama aligana na wimbi dya mazi mwe bahali yakuyuganiswa ni mpeho niyo dyafiliswa ntendele zose."},{"book":"Yakobo","chapter":"1","verse":"7","text":"Mntu sauyo asekufanyanya kugamba nahokele chintu chochose kulaila kwa Zumbe,"},{"book":"Yakobo","chapter":"1","verse":"8","text":"kwaviya ni mta kutoza kaisi na kanyaile na mta kuhitukila mo lujendo lwakwe."},{"book":"Yakobo","chapter":"1","verse":"9","text":"Mlukolo yoyose mchiwa aungwa elelwe umo Chohile akamkweza."},{"book":"Yakobo","chapter":"1","verse":"10","text":"Elo mgoli aungwa elelwe akaselezwa ni Chohile. Kwaviya mgoli nausike enga luwa dya kumbago."},{"book":"Yakobo","chapter":"1","verse":"11","text":"Zuwa dyatontomoka mpungile yakwe yanyaza mani naho amaluwa yakwe yagwa hasi naho utana wakwe wose wabanika. Saivyo, mgoli naye nabalangwe mwe zindima zakwe."},{"book":"Yakobo","chapter":"1","verse":"12","text":"Ujimbiko nautende mwe mntu akujijimiza mwe majezo, kwaviya anayahuda amajezo, nenkigwe jeleko dya ujima Chohile alaganaga mwa wadya wakumunga."},{"book":"Yakobo","chapter":"1","verse":"13","text":"Umo mntu akajezwa, asekugamba, “Najezwa ni Chohile.” Kwaviya Chohile hakujezwa na wavu, naho hakumjeza mntu yoyose."},{"book":"Yakobo","chapter":"1","verse":"14","text":"Mna chila mntu ajezwa mwe vihiye akunga umo akakweswa na kugwizwa."},{"book":"Yakobo","chapter":"1","verse":"15","text":"Ukajika viya vihiye akunga vinazwela vyahosa masa, masa yanazwela yahosa file."},{"book":"Yakobo","chapter":"1","verse":"16","text":"Walukolo weyangu hunga, msekudantika!"},{"book":"Yakobo","chapter":"1","verse":"17","text":"Chila jeleko dyedi na jejeje dyalaila kwembingu kwa Chohile Tate, Mumbi ywa ulangazi hewikuhitukila naho hana chilagiso chochose cha kuhitukila."},{"book":"Yakobo","chapter":"1","verse":"18","text":"Kwa kunga kwakwe mwenye kacheleka kwa ulosi wakwe wa chindedi chani chitende saviya limbulo dya vyumbe vyakwe."},{"book":"Yakobo","chapter":"1","verse":"19","text":"Walukolo weyangu, naunga mmanye mbuli ino! Chila mntu natende mhufu ywa kwiva mna asekuta mhufu ywa kulonga hegu mhufu ywa kwihiwa."},{"book":"Yakobo","chapter":"1","verse":"20","text":"Kwaviya mta maya hakudaha kutenda mbuli za chindedi zikumuwagila Chohile."},{"book":"Yakobo","chapter":"1","verse":"21","text":"Elo, lekani lujendo lwihiye na wihi wose utendese, mweike hasi ha Chohile naho hokelani udya ulosi uhandigwe mwe myoyo yenyu, udya ukudaha kuwambulani."},{"book":"Yakobo","chapter":"1","verse":"22","text":"Msekwedanta wenye kwetegeleza du ulosi wakwe, mna udamanyizeni ndima."},{"book":"Yakobo","chapter":"1","verse":"23","text":"Yoyose akwetegeleza du ulosi, akajika hakuutenda, aligana na mntu akwesinya isula yakwe mwenye mwe chelole."},{"book":"Yakobo","chapter":"1","verse":"24","text":"Esinya mwenye, akaheza aita zakwe, akajika ajala ivyo eli."},{"book":"Yakobo","chapter":"1","verse":"25","text":"Mna mntu akukaula kwawengele malagizo jejeje yadya yakuwalekeila wantu, mntu akujendeleza kuyatimila, mna asekwetegeleza na kujala, mna ajese viya yakunga, uyo na jimbikwe ni Chohile mwe chila chintu akudamanya."},{"book":"Yakobo","chapter":"1","verse":"26","text":"Uneva mntu afanyanya kugamba ni mta kutongela sila ya Chohile, mna hakudaha kuchinda ululimi lwakwe edanta mo moyo wakwe, naho isila yakwe kwa Chohile haimwambize."},{"book":"Yakobo","chapter":"1","verse":"27","text":"Sila ilenguke ya kumtongela Chohile kujinka zose naho heina lema kulongozi kwa Chohile Tate ni ino, kuwambiza wabanikilwe ni welesi wawo na kuwambiza wabanikilwe ni wagosi mwe zinkunto zawo, naho kwedima usekubalangwa ni ino isi."}]}