{"data":[{"book":"Djela Apostolska","chapter":"22","verse":"1","text":"“Braćo i oci,” reče Pavao, “poslušajte što ću reći u svoju obranu.”"},{"book":"Djela Apostolska","chapter":"22","verse":"2","text":"Kad su čuli da govori na njihovu vlastitome, hebrejskom jeziku, još su više utihnuli."},{"book":"Djela Apostolska","chapter":"22","verse":"3","text":"“Židov sam, rođen u Tarzu u Ciliciji, ali odrastao ovdje u Jeruzalemu uz Gamaliela. Do njegovih sam nogu odgajan da u svemu poštujem Zakon naših otaca. Gorljivo sam se trudio za Boga, kao i vi danas."},{"book":"Djela Apostolska","chapter":"22","verse":"4","text":"Progonio sam nasmrt sljedbenike Puta, okivao ih te i muškarce i žene bacao u tamnicu."},{"book":"Djela Apostolska","chapter":"22","verse":"5","text":"O tomu mogu posvjedočiti i veliki svećenik i sve starješine. Od njih sam za židovsku braću u Damasku dobio pisma s ovlaštenjem da i kršćane koji su ondje dovedem okovane u Jeruzalem da se kazne."},{"book":"Djela Apostolska","chapter":"22","verse":"6","text":"Dok sam putovao cestom prema Damasku, oko podneva me s neba odjednom obasjala jaka svjetlost."},{"book":"Djela Apostolska","chapter":"22","verse":"7","text":"Srušio sam se na tlo. Čuo sam glas koji mi je rekao: ‘Savle, Savle! Zašto me progoniš?’"},{"book":"Djela Apostolska","chapter":"22","verse":"8","text":"‘Tko si ti, Gospodine?’ upitao sam. ‘Ja sam Isus Nazarećanin kojega ti progoniš’, odgovori mi Gospodin."},{"book":"Djela Apostolska","chapter":"22","verse":"9","text":"Ljudi koji su bili sa mnom vidjeli su svjetlost, ali nisu čuli glas."},{"book":"Djela Apostolska","chapter":"22","verse":"10","text":"Rekao sam: ‘Što mi je činiti, Gospodine?’ A Gospodin mi odgovori: ‘Pođi u Damask. Ondje će ti se reći što da činiš.’"},{"book":"Djela Apostolska","chapter":"22","verse":"11","text":"Od jake sam svjetlosti oslijepio pa su me moji pratitelji morali za ruku odvesti u Damask."},{"book":"Djela Apostolska","chapter":"22","verse":"12","text":"Ondje mi je došao neki Ananija, pobožan čovjek koji je poštivao Zakon i bio na dobru glasu među Židovima u Damasku."},{"book":"Djela Apostolska","chapter":"22","verse":"13","text":"On mi priđe i reče: ‘Brate Savle, progledaj!’ I istog časa sam ga mogao vidjeti."},{"book":"Djela Apostolska","chapter":"22","verse":"14","text":"Reče mi zatim: ‘Bog naših predaka odabrao te je da spoznaš njegovu volju, da vidiš Pravednika i da mu čuješ glas."},{"book":"Djela Apostolska","chapter":"22","verse":"15","text":"Pred svima ćeš o njemu svjedočiti o tomu što si vidio i čuo."},{"book":"Djela Apostolska","chapter":"22","verse":"16","text":"Što čekaš? Ustani, krsti se i operi se od grijeha prizivajući njegovo ime.’"},{"book":"Djela Apostolska","chapter":"22","verse":"17","text":"Po povratku u Jeruzalem jednog sam se dana molio u Hramu i pao u zanos."},{"book":"Djela Apostolska","chapter":"22","verse":"18","text":"Vidio sam Isusa kako mi govori: ‘Brzo otiđi iz Jeruzalema jer ti ljudi ovdje neće vjerovati kad im budeš svjedočio o meni!’"},{"book":"Djela Apostolska","chapter":"22","verse":"19","text":"‘Ali, Gospodine,’ rekao sam, ‘pa znaju da sam one koji u tebe vjeruju bacao u tamnice i bičevao po sinagogama."},{"book":"Djela Apostolska","chapter":"22","verse":"20","text":"A kad su ubili Stjepana, stajao sam ondje odobravajući. Čuvao sam ogrtače onima koji su ga kamenovali.’"},{"book":"Djela Apostolska","chapter":"22","verse":"21","text":"Ali Gospodin mi reče: ‘Idi iz Jeruzalema jer te šaljem daleko, k poganima!’”"},{"book":"Djela Apostolska","chapter":"22","verse":"22","text":"Mnoštvo je slušalo sve dok Pavao nije izgovorio tu riječ. Nato složno poviču: “Zbrišite ga s lica zemlje! Nije pravo da takav živi!”"},{"book":"Djela Apostolska","chapter":"22","verse":"23","text":"Vikali su, bacali sa sebe ogrtače i vitlali prašinu u zrak."},{"book":"Djela Apostolska","chapter":"22","verse":"24","text":"Zapovjednik zato uvede Pavla u vojarnu i zapovjedi da ga izbičuju kako bi priznao zločin. Htio je znati zašto mnoštvo tako viče na njega."},{"book":"Djela Apostolska","chapter":"22","verse":"25","text":"Kad su ga zavezali remenjem da ga bičuju, Pavao upita stotnika koji je bio ondje: “Zar smijete bičevati rimskoga građanina, a ni sudili mu niste?”"},{"book":"Djela Apostolska","chapter":"22","verse":"26","text":"Stotnik nato ode zapovjedniku i reče: “Što radiš? Taj je čovjek rimski građanin!”"},{"book":"Djela Apostolska","chapter":"22","verse":"27","text":"Zapovjednik ode k Pavlu i upita: “Jesi li ti Rimljanin?”"},{"book":"Djela Apostolska","chapter":"22","verse":"28","text":"“I ja sam”, reče zapovjednik. “Mnogo sam novca dao da steknem taj naziv!”"},{"book":"Djela Apostolska","chapter":"22","verse":"29","text":"Svi vojnici koji su ga trebali ispitivati odmah odstupe od njega. Zapovjednik se prestrašio doznavši da je Pavao Rimljanin jer ga je on okovao."},{"book":"Djela Apostolska","chapter":"22","verse":"30","text":"Sutradan zapovjednik skine Pavlu okove te zapovjedi da se sastanu veliki svećenici i Vijeće. Htio je doznati za što ga Židovi optužuju. Zato ga izvede pred njih."}]}