{"data":[{"book":"యెషయా","chapter":"38","verse":"1","text":"ఆ రోజుల్లో హిజ్కియాకు ప్రాణాంతకమైన జబ్బు చేసింది. ప్రవక్త, ఆమోజు కొడుకు యెషయా అక్కడకు వచ్చాడు. “‘నువ్వు చనిపోబోతున్నావు, ఇక బతకవు. కాబట్టి నీ ఇల్లు చక్కబెట్టుకో’ అని యెహోవా సెలవిస్తున్నాడు” అని చెప్పాడు."},{"book":"యెషయా","chapter":"38","verse":"2","text":"అప్పుడు హిజ్కియా గోడవైపు తిరిగి,"},{"book":"యెషయా","chapter":"38","verse":"3","text":"“యెహోవా, యథార్థ హృదయంతో, సత్యంతో నీ సన్నిధిలో నేనేవిధంగా జీవించానో, సమస్తాన్నీ ఏ విధంగా నీ దృష్టికి మంచిదిగా జరిగించానో, కృపతో జ్ఞాపకం చేసుకో” అని కన్నీళ్ళతో యెహోవాను ప్రార్థించాడు."},{"book":"యెషయా","chapter":"38","verse":"4","text":"అప్పుడు యెహోవా వాక్కు యెషయాకు ప్రత్యక్షమై ఇలా చెప్పాడు,"},{"book":"యెషయా","chapter":"38","verse":"5","text":"“నువ్వు తిరిగి హిజ్కియా దగ్గరికి పోయి అతనితో ఇలా చెప్పు, ‘నీ పూర్వికుడైన దావీదు దేవుడైన యెహోవా నీకు సెలవిచ్చేదేమంటే నీ కన్నీళ్లు నేను చూశాను. నీ ప్రార్థన అంగీకరించాను."},{"book":"యెషయా","chapter":"38","verse":"6","text":"నీ జీవితంలో 15 సంవత్సరాల ఆయుష్షు పెంచుతాను. నిన్ను, ఈ పట్టణాన్ని అష్షూరు రాజు చేతి నుండి విడిపించి కాపాడతాను."},{"book":"యెషయా","chapter":"38","verse":"7","text":"తాను పలికిన మాట నెరవేరుతుంది అనడానికి యెహోవా నీకిచ్చే సూచన ఇదే,"},{"book":"యెషయా","chapter":"38","verse":"8","text":"ఆహాజు ఎండ గడియారం మీద సూర్యకాంతి చేత ముందుకు జరిగిన నీడ మళ్ళీ పది మెట్లు ఎక్కేలా చేస్తాను.’” అప్పుడు సూర్యకాంతిలో ముందుకు జరిగిన మెట్లలో పది మెట్లు మళ్ళీ వెనక్కి జరిగింది."},{"book":"యెషయా","chapter":"38","verse":"9","text":"యూదారాజు హిజ్కియా జబ్బుపడి తిరిగి ఆరోగ్యం పొందిన తరువాత అతడు రచించిన ప్రార్థన."},{"book":"యెషయా","chapter":"38","verse":"10","text":"“నా జీవితం సగభాగంలో నేను పాతాళ ద్వారం గుండా వెళ్ళాల్సివచ్చింది. మిగిలిన సగభాగం నేనిక కోల్పోయినట్టే."},{"book":"యెషయా","chapter":"38","verse":"11","text":"యెహోవాను, సజీవుల దేశంలో యెహోవాను చూడక పోయేవాణ్ణి."},{"book":"యెషయా","chapter":"38","verse":"12","text":"నా జీవం38:12 నా జీవం నా నివాసస్థలం తీసేశారు. గొర్రెల కాపరి గుడిసెలాగా అది నా దగ్గర నుండి తీసివేశారు."},{"book":"యెషయా","chapter":"38","verse":"13","text":"(ఉదయం దాకా ఓర్చుకున్నాను. సింహం లాగా నా ఎముకలన్నిటినీ విరిచేశాడు.)"},{"book":"యెషయా","chapter":"38","verse":"14","text":"ముళ్ళ తోక పిట్టలాగా కిచ కిచలాడాను. పావురం లాగా కూశాను."},{"book":"యెషయా","chapter":"38","verse":"15","text":"నేనేమనగలను? ఆయన నా గురించి మాట పలికాడు, ఆయనే దాన్ని జరిగించాడు."},{"book":"యెషయా","chapter":"38","verse":"16","text":"ప్రభూ, నీవు పంపిన బాధలు మనుషులకు మంచివే. వాటి వల్లనే నా ఆత్మ జీవిస్తున్నది."},{"book":"యెషయా","chapter":"38","verse":"17","text":"ఆ తీవ్రమైన బాధ వల్లనే నాకు నెమ్మది కలిగింది."},{"book":"యెషయా","chapter":"38","verse":"18","text":"ఎందుకంటే పాతాళంలో నీకు స్తుతి కలగదు. మరణం నీకు స్తుతి చెల్లించదు. సమాధిలోకి వెళ్ళినవారు నీ నమ్మకత్వంపై ఆశ పెట్టుకోరు."},{"book":"యెషయా","chapter":"38","verse":"19","text":"సజీవులు, సజీవులే గదా నిన్ను స్తుతిస్తారు! ఈ రోజున నేను సజీవుడిగా నిన్ను స్తుతిస్తున్నాను."},{"book":"యెషయా","chapter":"38","verse":"20","text":"నా జీవిత కాలమంతా యెహోవా మందిరంలో సంగీత వాయిద్యాలు వాయిస్తాను.”"},{"book":"యెషయా","chapter":"38","verse":"21","text":"యెషయా “ఒక అంజూరు పండ్ల ముద్దను ఆ పుండుకు కట్టండి, అప్పుడు అతడు బాగుపడతాడు” అని చెప్పాడు."},{"book":"యెషయా","chapter":"38","verse":"22","text":"దానికి ముందు హిజ్కియా “నేను మళ్ళీ యెహోవా మందిరానికి వెళతాను అనేదానికి సూచన ఏమిటి?” అని అతణ్ణి అడిగాడు."}]}