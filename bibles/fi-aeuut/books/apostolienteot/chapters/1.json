{"data":[{"book":"Apostolien teot","chapter":"1","verse":"1,2","text":"Hyvä Jumalaa rakastava ystäväni1:1,2 Tai: »Hyvä Teofilus». Nimi merkitsee »Jumalaa rakastava ihminen»."},{"book":"Apostolien teot","chapter":"1","verse":"3","text":"Kuolemansa jälkeisten neljänkymmenen päivän aikana hän näyttäytyi heille useita kertoja ja osoitti eri tavoin todellakin olevansa itse ilmielävänä heidän edessään. Tällöin hän kertoi heille myös Jumalan valtakunnasta."},{"book":"Apostolien teot","chapter":"1","verse":"4","text":"Erään tapaamisen yhteydessä Jeesus käski oppilaidensa pysyä Jerusalemissa siihen asti, kunnes saisivat Isän lupaaman Pyhän Hengen. Jeesus oli keskustellut tästä aikaisemminkin heidän kanssaan."},{"book":"Apostolien teot","chapter":"1","verse":"5","text":"Hän muistutti heitä: »Johannes kastoi vedellä1:5 Tai: »vedessä»., mutta muutaman päivän kuluttua teidät kastetaan Pyhällä Hengellä1:5 Tai: »Pyhässä Hengessä»..»"},{"book":"Apostolien teot","chapter":"1","verse":"6","text":"Toisella kertaa oppilaat kysyivät häneltä: »Herra, aiotko nyt vapauttaa Israelin Rooman vallasta ja tehdä meistä itsenäisen kansan?»"},{"book":"Apostolien teot","chapter":"1","verse":"7","text":"Hän vastasi: »Isä hoitaa sellaiset asiat, eikä teidän tarvitse tietää päivämääriä."},{"book":"Apostolien teot","chapter":"1","verse":"8","text":"Mutta kun Pyhä Henki tulee teihin, saatte voiman julistaa minun kuolemaani ja ylösnousemustani1:8 Sisältyy ajatukseen. ensin Jerusalemissa, koko Juudeassa, Samariassa ja sitten kaikkialla maailmassa.»"},{"book":"Apostolien teot","chapter":"1","verse":"9","text":"Kun hän oli sen sanonut, hänet otettiin oppilaiden silmien edestä taivaaseen, ja pilvi peitti hänet."},{"book":"Apostolien teot","chapter":"1","verse":"10","text":"He jäivät tuijottamaan hänen jälkeensä nähdäkseen hänestä vielä edes vilauksen. Yhtäkkiä heidän edessään seisoi kaksi valkopukuista miestä, jotka sanoivat:"},{"book":"Apostolien teot","chapter":"1","verse":"11","text":"»Galilean miehet, miksi seisotte siinä ja katselette taivaalle? Jeesus on mennyt taivaaseen, mutta hän tulee sieltä kerran samalla tavalla takaisin.»"},{"book":"Apostolien teot","chapter":"1","verse":"12","text":"Tämä tapahtui Öljymäellä, runsaan kilometrin päässä Jerusalemista. Oppilaat palasivat sieltä kaupunkiin."},{"book":"Apostolien teot","chapter":"1","verse":"13,14","text":"He rukoilivat usein erään talon yläkerrassa, johon olivat majoittuneet. Kokouksiin osallistuivat Pietari, Johannes, Jaakob, Andreas, Filippus, Tuomas, Bartolomeus, Matteus, Alfeuksen poika Jaakob, vapautusliikkeen mies Simon, Jaakobin poika Juudas sekä Jeesuksen veljet. Läsnä oli myös joitakin naisia, muiden muassa Jeesuksen äiti, Maria."},{"book":"Apostolien teot","chapter":"1","verse":"15","text":"Kun yhdessäoloa oli jatkunut monta päivää, oli kerran koolla sata kaksikymmentä henkeä. Silloin Pietari nousi puhumaan heille:"},{"book":"Apostolien teot","chapter":"1","verse":"16","text":"»Hyvät ystävät, oli välttämätöntä, että Juudasta koskeneet Raamatun sanat toteutuivat. Pyhä Henki paljasti jo kauan sitten Kuningas Daavidin välityksellä, että Juudas pettäisi Jeesuksen ja opastaisi kiinniottajat tämän luokse."},{"book":"Apostolien teot","chapter":"1","verse":"17","text":"Juudas oli valittu apostoliksi niin kuin mekin."},{"book":"Apostolien teot","chapter":"1","verse":"18","text":"Hän osti pellon niillä rahoilla, jotka sai petoksestaan. Siellä hän kaatui suin päin maahan ja loukkaantui niin, että hänen sisälmyksensä pursuivat ulos."},{"book":"Apostolien teot","chapter":"1","verse":"19","text":"Jerusalemilaiset kuulivat pian uutisen hänen kuolemastaan ja alkoivat nimittää paikkaa Veripelloksi."},{"book":"Apostolien teot","chapter":"1","verse":"20","text":"Psalmeissaanhan kuningas Daavid sanoo: ’Tulkoon hänen kotinsa asumattomaksi’1:20 Ps. 69:25. ja ’annettakoon hänen paikkansa jollekin toiselle’1:20 Ps. 109:8.."},{"book":"Apostolien teot","chapter":"1","verse":"21,22","text":"Meidän on nyt valittava Juudaksen tilalle joku toinen todistamaan Jeesuksen ylösnousemuksesta. Tehtävään tarvitaan mies, joka on ollut mukanamme koko Jeesuksen julkisen toiminnan ajan – siitä päivästä, jona Johannes hänet kastoi, siihen päivään, jona hänet otettiin luotamme takaisin taivaaseen.»"},{"book":"Apostolien teot","chapter":"1","verse":"23","text":"Ehdolle asetettiin kaksi miestä: Joosef, jota sanottiin Justukseksi tai Barsabbaaksi, ja Mattias."},{"book":"Apostolien teot","chapter":"1","verse":"24,25","text":"Sitten rukoiltiin yhdessä, että valinta osuisi oikeaan mieheen: »Herra, sinä tunnet jokaisen sydämen. Näytä meille, kumman näistä miehistä olet valinnut apostoliksi Juudaksen tilalle, joka pettäjänä joutui omaan paikkaansa.»"},{"book":"Apostolien teot","chapter":"1","verse":"26","text":"Arvan perusteella valittiin Mattias kahdenneksitoista apostoliksi."}]}