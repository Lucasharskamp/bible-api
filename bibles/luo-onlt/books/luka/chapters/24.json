{"data":[{"book":"Luka","chapter":"24","verse":"1","text":"Odiechiengʼ mokwongo mar juma, okinyi mangʼich, mon-go notingʼo modhi mangʼwe ngʼar mane giseloso, ma gidhiyo e liel."},{"book":"Luka","chapter":"24","verse":"2","text":"Negiyudo ka kidi mane odin-go dho liel kosengʼiel oko,"},{"book":"Luka","chapter":"24","verse":"3","text":"to kane gidonjo e iye, ne ok giyudo ringre Ruoth Yesu."},{"book":"Luka","chapter":"24","verse":"4","text":"Kane pod giwuoro wachni, apoyo nono ji ariyo morwakore gi lewni mangʼangʼni ka mil polo nochungo butgi."},{"book":"Luka","chapter":"24","verse":"5","text":"Mon-go nobwok kendo negikulore ka wigi ochomo piny, to nowachonegi niya, “Angʼo momiyo umanyo ngʼat mangima e kind joma otho?"},{"book":"Luka","chapter":"24","verse":"6","text":"Oonge ka; osechier! Paruru gima ne owachonu, kane pod en kodu Galili:"},{"book":"Luka","chapter":"24","verse":"7","text":"‘Wuod Dhano nyaka ket e lwet joricho, kendo nogure to chiengʼ mar adek nochiere kendo.’ ”"},{"book":"Luka","chapter":"24","verse":"8","text":"Eka negiparo wechene."},{"book":"Luka","chapter":"24","verse":"9","text":"Kane gidwogo giaa e liel, neginyiso gigi duto ne ji apar gachiel kod ji duto mamoko."},{"book":"Luka","chapter":"24","verse":"10","text":"Ne gin Maria nyar Magdala, gi Joana kod Maria min Jakobo, gi mon moko mane ni kodgi, ema nonyiso joote wachni."},{"book":"Luka","chapter":"24","verse":"11","text":"To ne ok giyie weche mon-go, nikech wechegi ne nenore koyuma."},{"book":"Luka","chapter":"24","verse":"12","text":"Petro, kata kamano, noa malo kendo noringo odhi e liel. Kokulore e liel, noneno lewni kodongʼ kanyo kendgi, noa modok, kowuoro owuon gima osetimore."},{"book":"Luka","chapter":"24","verse":"13","text":"Koro e odiechiengʼ nogono ji ariyo kuomgi ne dhiyo e dala miluongo ni Emau, kama dirom kilomita apar gangʼwen koa Jerusalem."},{"book":"Luka","chapter":"24","verse":"14","text":"Negiwuoyo kendgi kuom gik moko duto mosetimore."},{"book":"Luka","chapter":"24","verse":"15","text":"Kane giwuoyo kendo goyo mbaka kuom gigi e kindgi giwegi, Yesu owuon nobiro kendo nowuotho kodgi;"},{"book":"Luka","chapter":"24","verse":"16","text":"to ne ok ginyal ngʼeye."},{"book":"Luka","chapter":"24","verse":"17","text":"Nopenjogi niya, “En angʼo ma uwacho kendu ka uwuothoni?”"},{"book":"Luka","chapter":"24","verse":"18","text":"Achiel kuomgi, ma nyinge Kleopa, nopenje niya, “In mana wendo e Jerusalem ka kendo ok ingʼeyo gik mosetimore kuno e ndalogi koso?”"},{"book":"Luka","chapter":"24","verse":"19","text":"Nopenjo niya, “Gik mage?”"},{"book":"Luka","chapter":"24","verse":"20","text":"Jodolo madongo gi jodongwa nochiwe mondo ongʼadne buch tho, kendo negigure;"},{"book":"Luka","chapter":"24","verse":"21","text":"to ne wan gi geno ni en e jal mane biro reso jo-Israel. To moloyo bende, kawuono en ndalo adek nyaka ma notimore."},{"book":"Luka","chapter":"24","verse":"22","text":"Momedore ni mano, mon moko man kodwa nende obwogowa gi wach. Negidhiyo e liel okinyi mangʼich"},{"book":"Luka","chapter":"24","verse":"23","text":"to ok negiyudo ringre. Negidwogo kendo nyisowa ni negineno malaike moko mane ofwenyorenigi, manowacho ni ongima."},{"book":"Luka","chapter":"24","verse":"24","text":"Eka jowa moko nodhi e liel to negiyudo mana kaka mon-go ne owacho, to en ok ne ginene.”"},{"book":"Luka","chapter":"24","verse":"25","text":"Nowachonegi niya, “Ufuwo nadi to mano kaka chunyu kawo kinde mondo uyie duto mane jonabi osewacho!"},{"book":"Luka","chapter":"24","verse":"26","text":"Donge ne Kristo nyaka yud masichegi eka bangʼe nodonji e duongʼ ma Nyasaye ne oseikone?”"},{"book":"Luka","chapter":"24","verse":"27","text":"To chakre Musa gi Jonabi duto, noleronigi konyisogi gino mane owachi kuome e ndiko duto."},{"book":"Luka","chapter":"24","verse":"28","text":"Kaka negisudo machiegni gi dala mane gidhiye, Yesu notimore ka gima pod odwaro dhiyo nyime."},{"book":"Luka","chapter":"24","verse":"29","text":"To negiwachone ka gijiwe niya, “Bed kodwa ka, nimar koro odhiambo chiegni, odiechiengʼ koro dhi rumo.” Omiyo nodhi mondo obed kodgi."},{"book":"Luka","chapter":"24","verse":"30","text":"Kane en kodgi e mesa, nokawo makati, nogoyo erokamano, nongʼinge kendo nochako miyogi."},{"book":"Luka","chapter":"24","verse":"31","text":"Eka wengegi noyawore kendo negingʼeye, to nolal mowuok oa e wangʼ-gi."},{"book":"Luka","chapter":"24","verse":"32","text":"Negipenjore ngʼato gi ngʼato niya, “Donge ne chunywa mor kane owuoyo kodwa e yo kendo konyisowa tiend Ndiko?”"},{"book":"Luka","chapter":"24","verse":"33","text":"Negia malo kendo negidok piyo Jerusalem. Kuno negiyudo ji apar gachielgo gi jogo mane ni kodgi, ka gichokore kaachiel,"},{"book":"Luka","chapter":"24","verse":"34","text":"kagiwacho niya, “En adier! Ruoth osechier kendo osefwenyore ne Simon.”"},{"book":"Luka","chapter":"24","verse":"35","text":"Eka ji ariyogo nowacho, gino mane otimore e yo, kendo kaka negingʼeyo Yesu ka nongʼingo makati."},{"book":"Luka","chapter":"24","verse":"36","text":"Kane pod giwuoyoe e wachni, Yesu owuon nochungo e diergi kendo wachonegi niya, “Kwe obed kodu.”"},{"book":"Luka","chapter":"24","verse":"37","text":"Negibwok kendo negiluor, ka giparo ni gineno jachien."},{"book":"Luka","chapter":"24","verse":"38","text":"Nowachonegi niya, “Angʼo momiyo uchandoru, kendo angʼo momiyo chich ni e parou?"},{"book":"Luka","chapter":"24","verse":"39","text":"Neuru lwetena gi tiendena. En an awuon! Mulauru kendo neuru; jachien onge ringruok kata choke, to an to uneno ka an-go.”"},{"book":"Luka","chapter":"24","verse":"40","text":"Kane osewacho ma, nonyisogi lwetene gi tiendene,"},{"book":"Luka","chapter":"24","verse":"41","text":"To kane pod ok ne giyie nikech mor kod wuoro, nopenjogi niya, “Bende un gi gimoro amora ka eri madicham?”"},{"book":"Luka","chapter":"24","verse":"42","text":"Negimiye rech matin moro motedi"},{"book":"Luka","chapter":"24","verse":"43","text":"nokawe kendo nochame e nyimgi."},{"book":"Luka","chapter":"24","verse":"44","text":"Nowachonegi niya, “Mano e gino mane awachonu kane pod an kodu: Gik moko mane ondiki kuoma e Chik Musa gi Jonabi kod Zaburi, nyaka timre.”"},{"book":"Luka","chapter":"24","verse":"45","text":"Eka noyawo pachgi mondo giwinj tiend Ndiko."},{"book":"Luka","chapter":"24","verse":"46","text":"Nowachonegi niya, “Ma e gima ondiki: Kristo nyaka ne masira kendo chiengʼ mar adek enochier oa kuom joma otho,"},{"book":"Luka","chapter":"24","verse":"47","text":"kendo lokruok gi weyo ne ji richogi ibiro yalo e nyinge ne ogendini duto, chakre Jerusalem."},{"book":"Luka","chapter":"24","verse":"48","text":"Un joneno mag gigi,"},{"book":"Luka","chapter":"24","verse":"49","text":"abiro oronu gima Wuonwa osesingo, to beduru ei dala ka nyaka norwaku gi teko moa malo.”"},{"book":"Luka","chapter":"24","verse":"50","text":"Kane osetelonegi mogologi oko ma gidhi machiegni gi Bethania, notingʼo lwetene kendo nogwedhogi."},{"book":"Luka","chapter":"24","verse":"51","text":"Kane ogwedhogi, noweyogi kendo nokawe motere e polo."},{"book":"Luka","chapter":"24","verse":"52","text":"Eka negilame kendo negidok Jerusalem kod mor maduongʼ."},{"book":"Luka","chapter":"24","verse":"53","text":"Kendo negimedo bedo kinde duto ei hekalu, kagipako Nyasaye."}]}