{"data":[{"book":"Galaten","chapter":"1","verse":"1","text":"Paulus, apostel, —niet op gezag van mensen noch door bemiddeling van een mens, maar door Jesus Christus en door God den Vader, die Hem uit de doden heeft opgewekt,"},{"book":"Galaten","chapter":"1","verse":"2","text":"met al de broeders die bij me zijn: aan de kerken van Galátië."},{"book":"Galaten","chapter":"1","verse":"3","text":"Genade en vrede zij u van God onzen Vader, en van den Heer Jesus Christus,"},{"book":"Galaten","chapter":"1","verse":"4","text":"die Zich voor onze zonden, —om ons te ontrukken aan deze boze wereld, —heeft overgeleverd volgens de wil van onzen God en Vader;"},{"book":"Galaten","chapter":"1","verse":"5","text":"aan wien de glorie in de eeuwen der eeuwen. Amen!"},{"book":"Galaten","chapter":"1","verse":"6","text":"Ik sta er verbaasd over, dat gij zo spoedig af. valt van Hem, die u geroepen heeft door de genade van Christus, en naar een ander evangelie overgaat."},{"book":"Galaten","chapter":"1","verse":"7","text":"Eigenlijk is het geen ander; maar alleen zijn er enkelen opgestaan, die onrust onder u stoken, en het Evangelie van Christus willen vervalsen."},{"book":"Galaten","chapter":"1","verse":"8","text":"Waarachtig, wanneer wijzelf, of zelfs een engel uit de hemel, u een ander evangelie zouden verkondigen, dat wat wij u verkondigd hebben, hij zij vervloekt!"},{"book":"Galaten","chapter":"1","verse":"9","text":"Zoals we het vroeger hebben gezegd, zo herhaal ik het ook thans: Wanneer iemand u een ander evangelie verkondigt dan gij ontvangen hebt, hij zij vervloekt!"},{"book":"Galaten","chapter":"1","verse":"10","text":"Heet dit nu soms mensen gunstig stemmen, of God; zoek ik soms nu nog aan mensen te behagen? Zo ik nu nog aan mensen tracht te behagen, dan zou ik geen dienaar van Christus zijn."},{"book":"Galaten","chapter":"1","verse":"11","text":"Ik verzeker u toch, broeders, dat het Evangelie, door mij verkondigd, niet van menselijke oorsprong is;"},{"book":"Galaten","chapter":"1","verse":"12","text":"want ik heb het niet van een mens ontvangen of aangeleerd, maar door een openbaring van Jesus Christus."},{"book":"Galaten","chapter":"1","verse":"13","text":"Gij hebt immers gehoord van mijn vroeger leven in het Jodendom: hoe ik Gods Kerk heftig vervolgde en haar trachtte te verdelgen;"},{"book":"Galaten","chapter":"1","verse":"14","text":"hoe ik ook boven velen van mijn volk en van mijn leeftijd uitblonk in het Jodendom, en hen in ijver voor de overlevering mijner vaders verre overtrof."},{"book":"Galaten","chapter":"1","verse":"15","text":"En toen het Hem had behaagd, die mij van de moederschoot af door zijn genade had uitverkoren en geroepen, toen het Hem had behaagd, zijn Zoon aan mij te openbaren,"},{"book":"Galaten","chapter":"1","verse":"16","text":"opdat ik Hem onder de heidenen zou verkondigen, —toen ben ik van de aanvang af niet bij vlees en bloed te rade gegaan,"},{"book":"Galaten","chapter":"1","verse":"17","text":"of naar Jerusalem vertrokken naar hen, die vóór mij apostelen waren; maar toen ben ik naar Arabië gegaan en naar Damascus teruggekeerd."},{"book":"Galaten","chapter":"1","verse":"18","text":"Eerst drie jaar later ben ik naar Jerusalem vertrokken, om Kefas te bezoeken, en ben ik veertien dagen bij hem gebleven;"},{"book":"Galaten","chapter":"1","verse":"19","text":"maar van de andere apostelen heb ik niemand gezien dan Jakobus, den broeder des Heren."},{"book":"Galaten","chapter":"1","verse":"20","text":"Voor het aanschijn Gods: zie ik lieg niet bij wat ik u schrijf."},{"book":"Galaten","chapter":"1","verse":"21","text":"Daarna ben ik naar de gewesten van Syrië en Cilicië vertrokken."},{"book":"Galaten","chapter":"1","verse":"22","text":"Ik was dus persoonlijk onbekend aan de kerken van Judea, die in Christus zijn."},{"book":"Galaten","chapter":"1","verse":"23","text":"Ze hadden alleen horen zeggen: Hij die ons eertijds vervolgde, hij preekt thans het geloof, dat hij vroeger verwoestte;"},{"book":"Galaten","chapter":"1","verse":"24","text":"en ze verheerlijkten God om mij."}]}