{"data":[{"book":"ପ୍ରକାଶିତ","chapter":"18","verse":"1","text":"ତାନିୱେନ୍‌କା ନାନୁ ମାରି ଉନ୍‌ଡ୍ରି ଦୁତ୍‌ଦିଙ୍ଗ୍ ମୁସ୍‌କୁପୁରୁତାନ୍ ରେତାଜି ୱାଜିନିକା ସୁଡ଼ୁତା । ୱାଦ୍‌ ନାଣ୍ତସାକ୍ତିଦିକାତ୍ ମାରାତ୍ ମାରି ତାନି ମହିମାଦାନ୍‌ ସାରାଦୁନିଆଦିଙ୍ଗ୍‌ ଜାୟ୍‌ କିଜିମାରାତ୍ ।"},{"book":"ପ୍ରକାଶିତ","chapter":"18","verse":"2","text":"୧୮:୨ ପ୍ରକାଶିତ ୧୪:୮.ୱାଦ୍‌ ପେରି ବଲୁଦାନ୍ ଇଜିନାତ୍, “ୱାନିଦି ସାନିକା ଗଟାତାତ୍ । ପେରି ବାବିଲନ୍ ଦଂସ ଆତାମାନାତ୍ ! ଆକା ଇଲେଇ ଦୁକି ମାରି ତାଗ୍‍ଇ ଦୁବେଙ୍ଗ୍‌ ମାନି ଜାଗା ଆତାମାନାତ୍‌ । ୱିଜୁ ଜାତି ଅସୁଚି ମାରି କାଡ଼୍‌ନି ପୋଟିଙ୍ଗ୍ ଆବେନୁ ବାସା ତୋରିସି ମାନେ ।"},{"book":"ପ୍ରକାଶିତ","chapter":"18","verse":"3","text":"ଇରିଙ୍ଗ୍‌ ୱାଦ୍‌ ସାରା ପୃତିବିଦି ଜାତିଦି ଲୋକାଙ୍ଗ୍‌ ତାନି ସାକ୍ତି କାମୋଦିପକ ସୁରା ଉଟ୍‌ପିସ୍‌କିଜି, ପୃତିବିଦି ରାଜାରିଙ୍ଗ୍‌ ୱାନି ୱାଲେ ଦାରିପାଣିଦି ପାପ୍‍ଦୁ ମିସା କିତାମାନାତ୍, ପୃତିବିଦି ବେପାର୍‍ଙ୍ଗୁଁ ୱାନି ୱେଡ଼ିକାଦି ଉଣ୍ତିଙ୍ଗ୍‌ ଦନି ଆତାମାନାର୍‌ ।”"},{"book":"ପ୍ରକାଶିତ","chapter":"18","verse":"4","text":"ତେନିୱେନ୍‌କା ନାନୁ ୱେର୍‌ଆ, ମୁସ୍‌କୁପୁର୍‌ଦାନ୍‌ ଆଇ ଉଣ୍ତ୍ରି ମାଟା ୱେଙ୍ଗିଁଜିନାତ୍ :"},{"book":"ପ୍ରକାଶିତ","chapter":"18","verse":"5","text":"ତାନି ପାପ୍‌ୱିଜୁ ମୁସ୍‌କୁପୁର୍‌ ସାନ୍ଦି ନିଙ୍ଗିଁଜିନାତ୍ ।"},{"book":"ପ୍ରକାଶିତ","chapter":"18","verse":"6","text":"ୱାଦ୍‌ ଏଣ୍ଡେସ୍ ମି ଉଣ୍ତିଙ୍ଗ୍‌ ବ୍ୟବହାର୍‌ କିତାମାନାନ୍‌,"},{"book":"ପ୍ରକାଶିତ","chapter":"18","verse":"7","text":"ୱାଦ୍‌ ନିଜେଦିଙ୍ଗ୍‌ ଏସ ଗୌରବ୍‌ କିଜିମାର୍ହାତ୍‌"},{"book":"ପ୍ରକାଶିତ","chapter":"18","verse":"8","text":"ତାନି ଇୟାୱିଜୁ ପାପ୍‌ ଉଣ୍ତିଙ୍ଗ୍‌"},{"book":"ପ୍ରକାଶିତ","chapter":"18","verse":"9","text":"ଦୁନିଆଦି ଆମା ରାଜାପେରିରାଜାର୍ ତାନି ୱାଲେ ଦାରିପାଣି ନି ପାପ୍‌ପାଣି କିତାମାର୍‌ଆର୍‌, ୱାର୍‌ ତାନି ଦଂସ ଆଜିମାନି ମେନ୍ଦଲ୍‌ତାନ୍‌ ନିଙ୍ଗିଁଜିମାନି ଗୋଇ ସୁଡ଼ିଜି ଆଡ଼୍‌ବାନାର୍ ।"},{"book":"ପ୍ରକାଶିତ","chapter":"18","verse":"10","text":"ତାନି ଦୁଃଖ କଷ୍ଟଦୁ ମିସାଦେଙ୍ଗ୍‌ ତିଲାଜି ୱାର୍‌ ତାନି ମାଣ୍‌କୁ ନାଣ୍ତ ଆକ ନିଲ୍‍ଜି ତେବାନାର୍‌ ମାରି ହାୟ୍‌, ହାୟ୍‌ ଇଜି ଇନାର୍‌ : “ଏସ ବୟ୍‌ଙ୍କାର୍‌ ! ନିନୁ ଇନିକା ଆୟା ସାକ୍ତିମାନି ପେରିଗାଡ଼୍‌ ବାବିଲନ୍ ! ମାତ୍ର ଉଣ୍ତ୍ରି ଗୋଣ୍ଟା ଲୋଇ ଇୟାୱାଜା ସାସ୍ତି ପୋୟ୍‌ତି !”"},{"book":"ପ୍ରକାଶିତ","chapter":"18","verse":"11","text":"ମାରି ଦୁନିଆଦି ବେପାରାଙ୍ଗୁଁ ତାନି ଉଣ୍ତିଙ୍ଗ୍‌ ଆଡ଼୍‌ବାଜି ସିନ୍ତା କିନାର୍, ଇରିଙ୍ଗ୍‌ ମାରି ଏନ୍‌ ୱାରି ପର୍‌ନିଜିନିସ୍‌ କଡ଼ଏର୍‌,"},{"book":"ପ୍ରକାଶିତ","chapter":"18","verse":"12","text":"ୱାରି ବାଙ୍ଗାଁରାମ୍‍, ୱେଣ୍ତି, ହିରାକାଲୁ, ମୁକ୍ତା, ୱାରି ଇସ୍ରି ଆରାନି ଆଙ୍ଗିଁ, ସେର୍‌ଗା ରଙ୍ଗ୍‌ତି ଆଙ୍ଗିଁ ମାରି ଲାଲ୍ ରଙ୍ଗ୍‌ତି ଆଙ୍ଗିଁ; ୱିଜୁ ପ୍ରକାର୍‌ତି ଛନ୍ଦନ ୱେରୁକୁ, ଏନିପାଲ୍‌କୁଦି ୱିଜୁ ପ୍ରକାର୍‌ତି ଜିନିସ୍‌କୁ, ନାଣ୍ତଦାରାଦି ମାରାକ୍‌ଦାନ୍‌ ତିଆର୍‌ଆତି ଜିନିସ୍‌କୁ; ପିତଲ୍‌, ଲୁହା ମାରି ମର୍ମର କାଲୁ ମାର୍ବଲ୍‌ ତିଆର୍‌କିତି ୱିଜୁ ପ୍ରକାର୍‍ତି ଜିନିସ୍‌କୁ,"},{"book":"ପ୍ରକାଶିତ","chapter":"18","verse":"13","text":"ଦାରୁଚିନି, ଆଇଆଇ ମସଲା ଜିନିସ୍‌କୁ, ଦୁପୁଣି, ବାସ୍‌ନାଦି ଉସାନି ଜିନିସ୍‌କୁ, କୁନ୍ଦୁରୁ, ଅଙ୍ଗୁର୍‍ରସ୍‍, ନିୟୁ, ମଈଦା, ଗଦ୍‍ମୁ, ଡ଼ାକୁ, ମେଣ୍ଡେଙ୍ଗ୍‌, ଗଡ଼ା, ରତ୍‌, ଇୟାୱାଜା ଚାକର୍‍ଙ୍ଗୁଁ ମାରି ଆତ୍ମାଦୁମାନି ଲୋକାଙ୍ଗ୍‌ ବା କଣି ଉଣ୍ତିଙ୍ଗ୍‌ ଏନ୍‌ କଣିକାନ୍‌ ସୋଏର୍‌ ।"},{"book":"ପ୍ରକାଶିତ","chapter":"18","verse":"14","text":"ବେପାର୍‌ଙ୍ଗୁଁ ୱାନିଙ୍ଗ୍ ଇନାର୍ “‍ମି ପାଣ୍ତିତି ପଲ୍‌ ୱିଜୁ ନେଗି ଜିନିସ୍‌କୁ ଆକ ଆତାମାନାତ୍ ମାରି ମି ଦନ୍‌ସମ୍ପତିଦିଙ୍ଗ୍‌ ଆକ ଅସି ନାସ୍ଟୁ ଆତାମାନାତ୍‌, ମାରି ଏସାଙ୍ଗ୍‍ବା ଆୟାୱିଜୁ ଉଦେସ୍‍ ପୁଟ୍‌ଏତ୍‌ ।”"},{"book":"ପ୍ରକାଶିତ","chapter":"18","verse":"15","text":"ଆମା ବେପାର୍‌ଙ୍ଗୁଁ ଆୟା ଗାଡ଼୍‌ଦୁ ବେପାର୍‌ କିଜି ଦନି ଆତାମାର୍ହାର୍‌, ୱାର୍‌ ତାନି ଦୁଃକ୍‌ବୋଗଦୁ ମିସାଦେଙ୍ଗ୍‌ ତିଲାଜି ନାଣ୍ତ ଆକ ନିଲିଜି ତେବାନାର୍‌ ।"},{"book":"ପ୍ରକାଶିତ","chapter":"18","verse":"16","text":"ୱାର୍‌ ଆଡ଼୍‌ବାଜି ଇନାର୍, “ହାୟ୍‌ ! ପେରିଗାଡ଼୍‌ଦି ଅବସ୍ତା ଇଲେଇ ଏସା ବୟଙ୍କାର୍, ଏସା ଚିନ୍ତାଦି ବିସୟ୍‌ ! ୱାନ୍‌ ଇସ୍ରି ଆଙ୍ଗିଁ, ସେର୍‌ଗା ରଙ୍ଗ୍‌ତି ମାରି ଲାଲ୍‌ ରଙ୍ଗ୍‌ତି ଆଙ୍ଗିଁ ଆରାତା ମାର୍ହାତ୍‌, ମାରି ବାଙ୍ଗାଁରାମ୍‍, ହିରାକାଲୁ ମାରି ମୁକ୍ତାଦାନ୍‌ ପୁରା ଆରାତା ମାର୍ହାତ୍ ।"},{"book":"ପ୍ରକାଶିତ","chapter":"18","verse":"17","text":"ମାତର୍‌ ଉଣ୍ତ୍ରି ଗନ୍‍ଟା ଲୋଇ ୱାଦ୍‌ ଇୟାୱିଜୁ ସମ୍ପତ୍ତି ହାରାକିତାତ୍‌ !” ଜାହାଜ୍‍ଦି ପେରିକାନ୍‌, ସୋନିକାର୍‌, ଡଙ୍ଗାଁସାଲାକିନି ଲୋକୁ ମାରି ସାମ୍‌ଦୁର୍‌ତୁ ବେପାର୍‌କିନିକାର୍‌ ନାଣ୍ତ ଆକ ନିର୍‌ଆର୍‌ ।"},{"book":"ପ୍ରକାଶିତ","chapter":"18","verse":"18","text":"ମାରି କାସ୍‌ସିମାନି ଗାଡ଼୍‌ତି ଗୋଇ ସୁଡ଼ୁଜି ଇର୍ହାର୍‌, “ଇୟା ପେରିଗାଡ଼୍‌ତି ୱାଜା ମାରି ଆମା ଗାଡ଼୍‌ ସିଲେତାତ୍ ।”"},{"book":"ପ୍ରକାଶିତ","chapter":"18","verse":"19","text":"ୱାର୍‌ ତାଲା ମୁସୁକୁ ଦୁଡ଼ି ୱାକ୍‍ସି ଆଡ଼୍‌ବାଜି ଇର୍ହାର୍‌, “ଏସା ନାଣ୍ତ ବୟଙ୍କାର୍‌ ! ଗାଡ଼୍‌ ଇକା ଏସ ଦୁଃକ୍ କାସ୍ଟୁ ! ସାମ୍‌ଦୁର୍‌ତୁ ସୋଲ୍‌ସିମାନି ଏରୁଜାହାଜ୍‍କୁ ତାନି ଦନ୍‌ତାନ୍ ଦନି ଆତାମାର୍‌ଆର୍‌ ! ମାତର୍‌ ଉଣ୍ତ୍ରି ଗନ୍‌ଟା ଲୋଇ ଆୟାକା ଦଂସ ଆତାମାନାତ୍ !”"},{"book":"ପ୍ରକାଶିତ","chapter":"18","verse":"20","text":"ଏ ମୁସ୍‌କୁପୁର୍‌ଦି ଲୋକୁ ! ଆୟାକା ଦ୍ୱଂସ ଆତିମାନିଙ୍ଗ୍‌ ୱେଡ଼ିକା କିଦୁ । ଏ ସାଦୁଲୋକୁ; ପ୍ରେରିତ ସିସୁର୍‍ ମାରି ବାବବାଦିରି ! ୱେଡ଼ିକା କିଦୁ, ଇରିଙ୍ଗ୍‌ ମି ଉଣ୍ତିଙ୍ଗ୍ ୱାଦ୍‌ ଏମେକା କିତାମାରାତ୍, ଆୟାଉଣ୍ତିଙ୍ଗ୍‌ ମାପୁରୁ ତାନିଙ୍ଗ୍‌ ଦଣ୍ତ୍‌ ସିତାମାନାନ୍‌ ।"},{"book":"ପ୍ରକାଶିତ","chapter":"18","verse":"21","text":"ତାନିୱେନ୍‍କା ଅରେନ୍‌ ନାଣ୍ତ ସାକ୍ତିଦି ଦୁତ୍‌ ଜାତାକାଲୁଦି ୱାଜା ଉଣ୍ତ୍ରି କାଲୁ ଅସି ସାମୁଦୁର୍‌ତୁ ପୋକ୍‍ତାନ୍‌ ମାରି ଇର୍ହାନ୍‌, “ପେରିଗାଡ଼୍‌ ବାବିଲନ୍ ଇୟାୱାଜା ପୋକାଇ ଆନାତ୍ ମାରି ତାନିଙ୍ଗ୍‌ ମାରି ଏନ୍‌ ଏସାଙ୍ଗ୍‌ ବା ସୁଡ଼ୁଦେଙ୍ଗ୍‌ ଆଟ୍‍ଏର୍‌ନି ।"},{"book":"ପ୍ରକାଶିତ","chapter":"18","verse":"22","text":"ଇନି ଟଇଲା, ଇନି ପାଟାପାର୍‌ନିକାନ୍‌, ପିରଡ଼ି ମାରି ବାଜାମରି ଏସାଙ୍ଗ୍ ମାରି ନି ମାଣ୍‌କୁ ୱେନ୍‌ଡ୍ରେଙ୍ଗ୍‌ ଆଏତ୍ । ଆମା ତିଆର୍‌କିନିକାନ୍‌ ନି ମାଣ୍‌କୁ ମାରି ତରାୟ୍‌ଆଏତ୍‌; ମାରି ଜାତା କାଲୁଦି ଆଉଲି ବା ୱେନ୍‌ଡ୍ରେଙ୍ଗ୍‌ ଆଏତ୍‌ ।"},{"book":"ପ୍ରକାଶିତ","chapter":"18","verse":"23","text":"ନି ମାଣ୍‌କୁ ଏସାଙ୍ଗ୍ ଦିୱା କାସ୍‌ଏତ୍‍; ମାରି କାନ୍ୟାମୁରୁଲିଦି ଆଉଲି ୱେନାଇଆଏତ୍‌ । ଇରିଙ୍ଗ୍‌ ନି ବେପାର୍‌ଙ୍ଗୁଁ ଦୁନିଆଦୁ ନାଣ୍ତସାକ୍ତି ଆତାମାର୍ହାର୍‌ ନି ବେମ୍‌ରିଦାନ୍‌ ନିନ୍‌ ଦୁନିଆଦି ୱିଜେରିଙ୍ଗ୍ ବାୟାକିଜି ଆସ୍‌ତିମାର୍ହି ।”"},{"book":"ପ୍ରକାଶିତ","chapter":"18","verse":"24","text":"ମାରି ଇୟା ଗାଡ଼୍‌ତୁ ଦୁନିଆଦି ନାଣ୍ତ ବାବବାଦିର୍ ମାରି ସାଦୁର୍‌ ସାତାମାର୍ହାର୍‌ । ଇୟାୱିଜୁ ପାପ୍‌ଦି ଉଣ୍ତିଙ୍ଗ୍‌ ୱାଦ୍‌ ସାନିନାନି ଦଣ୍ଡ୍‌ ପୋଇତାତ୍ ।"}]}