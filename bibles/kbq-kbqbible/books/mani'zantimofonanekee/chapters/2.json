{"data":[{"book":"Mani'zanti mofo nanekee","chapter":"2","verse":"1","text":"Mofavre'nimoke, Nagri kema antahinka kasegenima eri kagu'afi nentenka,"},{"book":"Mani'zanti mofo nanekee","chapter":"2","verse":"2","text":"knare antahintahire kagesa neminka, kagu tumokareti hunka ama' antahi'zana e'nerinka,"},{"book":"Mani'zanti mofo nanekee","chapter":"2","verse":"3","text":"kagrama knare'zane havizanema refko hu antahintahigu'ene, ama' antahizanku'ma kezama netinka,"},{"book":"Mani'zanti mofo nanekee","chapter":"2","verse":"4","text":"silvagu'ma hiankna hunka knare antahizankura nehakrenka, marerisa zantami frakinte'nea zanku hakreankna hunka hakresunka,"},{"book":"Mani'zanti mofo nanekee","chapter":"2","verse":"5","text":"Ra Anumzamofoma kore hunteno agoragama manizana keama nehunka, Anumzamofo antahi'zana hakrenka erifore hugahane."},{"book":"Mani'zanti mofo nanekee","chapter":"2","verse":"6","text":"Na'ankure Ra Anumzamo'a knare antahiza neramigeno, Agri agipinti antahi'zane, antahi ama'ma huzamofo kea ne-e."},{"book":"Mani'zanti mofo nanekee","chapter":"2","verse":"7","text":"Fatgo vahe'mofona knare antahiza ante avitenenteno, makazampima mani fatgoma huno mania vahe'mofona, Agra hanko zamigna nehie."},{"book":"Mani'zanti mofo nanekee","chapter":"2","verse":"8","text":"Na'ankure Agrake fatgo vahe'mokizmia kama vano hu'zazmifina kegava nehuno, zamagu tumoteti hu'za amage'ma antaza nagara kavu'za zamifina zamagu nevazie."},{"book":"Mani'zanti mofo nanekee","chapter":"2","verse":"9","text":"Ana nehunka fatgo avu'avazane, fatgo huno ke refkohu avu'ava ene, maka vahe'ma mago avamente avu'ava'ma hunte'zana antahi ankeregahane."},{"book":"Mani'zanti mofo nanekee","chapter":"2","verse":"10","text":"Na'ankure knare antahintahimo kagu'afi unefrenigeno, antahi'zamo'a, kazeri muse hugahie."},{"book":"Mani'zanti mofo nanekee","chapter":"2","verse":"11","text":"Knare antahizamo'a kva hugante'nenigeno, ama' antahintahimo'a kaguvazigahie."},{"book":"Mani'zanti mofo nanekee","chapter":"2","verse":"12","text":"Knare antahizamo'a kefo avu'avaza'ma nehu'za, akrehe krehe zmageru'ma neraza vahepintira, kaza huno kagu'vazigahie."},{"book":"Mani'zanti mofo nanekee","chapter":"2","verse":"13","text":"Iza'o fatgo avu'avamofo kama atremo'a, hani avu'avamofo kampi nevie."},{"book":"Mani'zanti mofo nanekee","chapter":"2","verse":"14","text":"Iza'o knare osu avu'ava'ma musema huno nehuno, akrehe krehe kefo avu'avazankuma muse nehimo'a,"},{"book":"Mani'zanti mofo nanekee","chapter":"2","verse":"15","text":"kama vu'zama'amo fatgo osu'neankino, havige vahe manine."},{"book":"Mani'zanti mofo nanekee","chapter":"2","verse":"16","text":"Arumofo a'mo monko'za huno vano nehania a'mo, nagrane eno huno kazeri savri hu'naku hanianagi, ana knare antahintahi'zamo'a kahokeno kaguvazigahie."},{"book":"Mani'zanti mofo nanekee","chapter":"2","verse":"17","text":"Ana a'mo nevena netreno, kahefazniare Anumzamofo avure'ma huhagerafina'a huvempa kea amefi hunemie."},{"book":"Mani'zanti mofo nanekee","chapter":"2","verse":"18","text":"Na'ankure ana a'mofo nompima ufre'sanana, fri vahe'mokizmi kumate vu'nea kampi vugahane."},{"book":"Mani'zanti mofo nanekee","chapter":"2","verse":"19","text":"Agrite'ma vimo'a eteno omeno, knare asimu eri kana onkegahie."},{"book":"Mani'zanti mofo nanekee","chapter":"2","verse":"20","text":"E'ina hu'negu knare vahe'mo'ma nevia kante nevunka, fatgo avu'ava'ma nehia vahe'mofo kante vugahane."},{"book":"Mani'zanti mofo nanekee","chapter":"2","verse":"21","text":"Na'ankure hazenkezmi omane vahe'mo'za ana moparera nemani'nesage'za, maka zampima mani fatgoma nehaza vahe'mo'za ana mopare manigahaze."},{"book":"Mani'zanti mofo nanekee","chapter":"2","verse":"22","text":"Hianagi kefo avu'ava'ma nehaza vahe'mokizmia ana mopafintira zamazu hunetreno, fatgoma hu'za omanisaza vahera zamahe fanane hugahie."}]}