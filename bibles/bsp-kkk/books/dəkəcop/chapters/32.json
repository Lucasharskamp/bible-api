{"data":[{"book":"Dəkəcop","chapter":"32","verse":"1","text":"Kɔ Labaŋ ɛyɛfɛ bətbət suy, k'oncup awut-sɔ ɔn arkun k'aran, k'ontolanɛ ŋa, k'osumpər dɔpɔ kəlukus ka nde ndɔrɔn."},{"book":"Dəkəcop","chapter":"32","verse":"2","text":"Kɔ Yakuba sɔ ɛncəmɛ dɔpɔ dɔn darəŋ, kɔ mɛlɛke a Kanu ŋancɛpsɛ kɔ darəŋ."},{"book":"Dəkəcop","chapter":"32","verse":"3","text":"Yakuba endenəŋk mi, k'oloku: «Afan ŋa Kanu ŋɔ!» K'ɔsɔŋ tofo tatɔkɔ tewe ta Mahanayim32.3  = H. «fan mɛrəŋ» ."},{"book":"Dəkəcop","chapter":"32","verse":"4","text":"Yakuba pəyi tadarəŋ k'osom nda wɛnc Esayu nwɛ ɛnayi kulum ka Edɔm mɔ, atɔf ŋa Seyir."},{"book":"Dəkəcop","chapter":"32","verse":"5","text":"Kɔ Yakuba osom ŋa ntɛ: «Ntɛ tɔ nəŋkɔloku wɛnc im Esayu: ‹A wəcar kam Yakuba-ɛ, a iŋkɔ iwon nda Labaŋ haŋ,"},{"book":"Dəkəcop","chapter":"32","verse":"6","text":"Iyɔ cəna, sɔfale, ŋkesiya, cir, acar arkun kɔ aran. Ti t'isom'am nnɔ wɛnc im eyi mɔ, pəctam kəwosɛ ibɛrɛ.›»"},{"book":"Dəkəcop","chapter":"32","verse":"7","text":"K'asom ŋaluksərnɛ nnɔ Yakuba eyi mɔ, kɔ ŋaloku kɔ: «Səŋkɔ nda wɛnc əm Esayu, nkɔn sɔ kəlompəsnɛ k'ɛndɛ kədebəp əm, kɔ afum 400.»"},{"book":"Dəkəcop","chapter":"32","verse":"8","text":"K'abəkəc ŋɔntɔfəntərɛ Yakuba, kɔ kənesɛ kəsumpər kɔ. K'eyer afum akɔ ŋanasol mɔ cəgba mɛrəŋ, kəbəp ŋkesiya, cir, cəna haŋ yɔkɔmɛ."},{"book":"Dəkəcop","chapter":"32","verse":"9","text":"Kɔ Yakuba oloku: «Kɔ Esayu ɛntam afum a kəgba kin-ɛ, a kɔ ŋaŋyɛksɛ.»"},{"book":"Dəkəcop","chapter":"32","verse":"10","text":"Kɔ Yakuba oloku: «Kanu ka papa kem Abraham, Kanu ka papa kem Siyaka, MARIKI nwɛ olok'im: ‹Məlukus atɔf ŋam nde aŋkom əm mɔ, indeyɔn'am pətɔt!›"},{"book":"Dəkəcop","chapter":"32","verse":"11","text":"Ifɛtər layidi kɔ pətɔt mpɛ məŋkɛr'em mɔ, ina wəcar kam. Bawo ntɛ inccepər Yurdɛn yayɛ mɔ, togbo tem gbəcərəm t'inatɔmpər, ndɛkəl oŋ iyer afum em cəgba mɛrəŋ."},{"book":"Dəkəcop","chapter":"32","verse":"12","text":"Ilɛtsɛn'am məbaŋ im, wɛnc im Esayu dəwaca! Bawo iŋnesɛ ta pədesut im, kɔ iya ka awut em."},{"book":"Dəkəcop","chapter":"32","verse":"13","text":"Kɔ məna Kanu mənalok'im: ‹Indey'əm pətɔt, indeyɔ yuruya yam ŋala pəmɔ asənc ŋa dəkəba, nŋɛ antɔtam kəlɔm mɔ.›»"},{"book":"Dəkəcop","chapter":"32","verse":"14","text":"Difɔ Yakuba ɛnacepərɛnɛ pibi. K'ɛyɛk-yɛk daka dɔn dɔkɔ ɛnakɛrɛ mɔ dacɔ, kəkɔpocɛ wɛnc Esayu:"},{"book":"Dəkəcop","chapter":"32","verse":"15","text":"Cir masar mɛrəŋ (200), mbiyofo wəco mɛrəŋ (20), ŋkesiya yɛran masar mɛrəŋ (200) kɔ yorkun wəco mɛrəŋ (20),"},{"book":"Dəkəcop","chapter":"32","verse":"16","text":"kɔ yɔkɔmɛ yɛran wəco maas (30) kɔ awut ayi akɔ yɛncmɛsər mɔ, cəna cəran wəco maŋkəlɛ (40), mura wəco (10), sofale səran wəco mɛrəŋ (20) kɔ sərkun wəco (10)."},{"book":"Dəkəcop","chapter":"32","verse":"17","text":"Kɔ Yakuba ɔsɔŋ yɔcɔl yayɔkɔ fəp fa yi kɔ dokom da yi acar ɔn, k'oloku ŋa: «Nəy'im kiriŋ, nəsolɛ yɔcɔl yayɛ dokom dokom, nəbɔlɛnɛ yi kɔ yɔkɔ.»"},{"book":"Dəkəcop","chapter":"32","verse":"18","text":"K'osom wəcɔkɔ-cɔkɔ: «Kɔ nəŋkɔbəpɛnɛ kɔ wɛnc im Esayu a pəyif əm: ‹An'ɔ məyɔnɛ? Deke məŋkɔ-ɛ? An'ɔyɔ yɔcɔl yayɛ məsolɛ mɔ-ɛ?›"},{"book":"Dəkəcop","chapter":"32","verse":"19","text":"Məloku kɔ: ‹Ya wəcar kam Yakuba yɔ, kəpocɛ kɔ nkɛ ɔsɔŋ im a ikenɛ Mariki mem Esayu mɔ. Mba nkɔn ɔfɔ wəkɔ ender im tadarəŋ mɔ.›»"},{"book":"Dəkəcop","chapter":"32","verse":"20","text":"K'osom sɔ kəsom kin kaŋkɔ, asolɛ yɔcɔl ya mɛrəŋ, ya maas kəbəp ka alpəs akɔ ŋanayi tadarəŋ ŋasolɛ yɔcɔl mɔ: «Tatɔkɔ tɔ nəŋkɔloku wɛnc im Esayu, kɔ nəŋkɔbəpɛnɛ-ɛ."},{"book":"Dəkəcop","chapter":"32","verse":"21","text":"Nəloku kɔ: ‹Wɛnc əm Yakuba ender su wəkɔ tadarəŋ.›» Bawo Yakuba ɛnaloku: «Kəpocɛ kaŋkɛ kəy'im kiriŋ mɔ, ik'iŋkɔtor-torɛnɛ kɔ abəkəc, a sədenəŋkɛnɛ fɔr disrɛ. Tɔlɔma endekɔselɛn'em belbel.»"},{"book":"Dəkəcop","chapter":"32","verse":"22","text":"Kɔ yopocɛ yayɔkɔ yeyi kɔ kiriŋ, k'encepərɛnɛ pibi papɔkɔ dəndo dəkulum."},{"book":"Dəkəcop","chapter":"32","verse":"23","text":"Kɔ Yakuba ɛyɛfɛ pibi papɔkɔ, k'ɛlɛk aran ɔn mɛrəŋ, amarəs aran ɔn mɛrəŋ k'awut ɔn wəco kɔ pin, k'ɛncalɛnɛ ŋa dəŋgbəl da Yabɔk."},{"book":"Dəkəcop","chapter":"32","verse":"24","text":"Ntɛ Yakuba ɛlɛk aran ɔn, k'ɛncalɛnɛ ŋa dəŋgbəl kɔ daka dɔkɔ ɛnayɔ mɔ fəp."},{"book":"Dəkəcop","chapter":"32","verse":"25","text":"Kɔ Yakuba eyi di sona. Pəndebiyɛ, kɔ fum wəlɔma ɛyɛfɛ kəsiməs kɔ Yakuba haŋ dɔsɔka."},{"book":"Dəkəcop","chapter":"32","verse":"26","text":"Ntɛ wəsiməsɛnɛ kɔn ɛnəŋk, eyi fɛ kətam kɔ mɔ, k'osut kɔ nnɔ dətɔkɔc. Kɔ tɔkɔc ta Yakuba towur pəcsiməs kɔ fum wəkakɔ."},{"book":"Dəkəcop","chapter":"32","verse":"27","text":"Kɔ fum wəkakɔ oloku: «Məsak im ikɔ, bawo pəyi kəyɔ panpan.» Kɔ Yakuba oloku kɔ: «Ifɔsak əm məkɔ ta məntolan'em-ɛ.»"},{"book":"Dəkəcop","chapter":"32","verse":"28","text":"Kɔ fum wəkakɔ eyif Yakuba: «Cəke c'aŋw'am-ɛ?» Kɔ Yakuba oloku: «Yakuba y'aŋw'em.»"},{"book":"Dəkəcop","chapter":"32","verse":"29","text":"Kɔ fum wəkakɔ oloku kɔ sɔ: «Yakuba yɔfɔsɔyɔnɛ tewe tam, Yisrayel32.29  Yisrayel = H. «kəsiməs kɔ Kanu»  ŋ'ande pacw'am, bawo məsiməs kɔ Kanu kɔ afum, kɔ məntam ŋa.»"},{"book":"Dəkəcop","chapter":"32","verse":"30","text":"Kɔ Yakuba eyif fum wəkakɔ: «Ilɛtsɛn'am məboncər im tewe tam.» Kɔ fum nwɛ eyif kɔ: «Ta ake tɔ məfaŋɛ kəcərɛnɛ tewe tem-ɛ?» Kɔ fum nwɛ ontolanɛ Yakuba dəndo."},{"book":"Dəkəcop","chapter":"32","verse":"31","text":"Kɔ Yakuba ɔsɔŋ tofo tatɔkɔ tewe ta Peniyɛl32.31  Peniyɛl = H. «kəro ka Kanu», bawo nkɔn olokunɛ: «Inəŋk Kanu səgbətnɛnɛ, k'intɔfi.»"},{"book":"Dəkəcop","chapter":"32","verse":"32","text":"Dec dɛncpɛ a pəccepər Peniyɛl. Yakuba pəctorər tɔkɔc tɔn."},{"book":"Dəkəcop","chapter":"32","verse":"33","text":"Ti tɔsɔŋɛ ntɛ awut a Yisrayel ŋantɔsɔm abənta ŋa dətɔkɔc mɔ, bawo abənta ŋa dətɔkɔc ŋɔ Kanu kənasut Yakuba, nde kəbɛnt ka dəkəcək kɔ kəbɛnt ka dəkumunt yɛmbəpɛnɛ mɔ."}]}