{"data":[{"book":"యోబు","chapter":"33","verse":"1","text":"యోబు, దయచేసి నా వాదం ఆలకించు. నా మాటలన్నీ విను."},{"book":"యోబు","chapter":"33","verse":"2","text":"ఇదిగో నేను మాటలాడడం మొదలుపెట్టాను. నా నోట నా నాలుక ఆడుతున్నది."},{"book":"యోబు","chapter":"33","verse":"3","text":"నా మాటలు నా హృదయ యథార్థతను తెలుపుతున్నాయి. నా పెదవులు జ్ఞానాన్ని యథార్థంగా పలుకుతాయి."},{"book":"యోబు","chapter":"33","verse":"4","text":"దేవుని ఆత్మ నన్ను సృష్టించింది. సర్వశక్తుని శ్వాస నాకు జీవమిచ్చింది."},{"book":"యోబు","chapter":"33","verse":"5","text":"నీ చేతనైతే నాకు జవాబియ్యి. నా ఎదుట నీ వాదం సిద్ధపరచుకో. వ్యాజ్యెమాడు."},{"book":"యోబు","chapter":"33","verse":"6","text":"దేవుని దృష్టిలో నేను కూడా నీలాంటి వాణ్ణి. నేను కూడా బంకమట్టితో తయారైన వాణ్ణి."},{"book":"యోబు","chapter":"33","verse":"7","text":"నా భయం నిన్ను బెదిరించదు. నా చెయ్యి నీ మీద బరువుగా ఉండదు."},{"book":"యోబు","chapter":"33","verse":"8","text":"నిశ్చయంగా నీ పలుకులు నా చెవిని బడ్డాయి. నీ మాటల ధ్వని నాకు వినబడింది."},{"book":"యోబు","chapter":"33","verse":"9","text":"ఏమంటే “నేను నేరం లేని పవిత్రుణ్ణి, మాలిన్యం లేని పాపరహితుణ్ణి."},{"book":"యోబు","chapter":"33","verse":"10","text":"ఆయన నా మీద తప్పులెన్నడానికి తరుణం వెతుకుతున్నాడు. నన్ను తనకు పగవానిగా భావిస్తున్నాడు."},{"book":"యోబు","chapter":"33","verse":"11","text":"ఆయన నా కాళ్లను బొండలో బిగిస్తున్నాడు. నా దారులన్నిటినీ కనిపెట్టి చూస్తున్నాడు” అని నీవంటున్నావు."},{"book":"యోబు","chapter":"33","verse":"12","text":"నేను నీకు జవాబు చెబుతాను. నీవు ఇలా చెప్పడం సరికాదు. దేవుడు మానవుడికన్నా గొప్పవాడు."},{"book":"యోబు","chapter":"33","verse":"13","text":"నీవెందుకు ఆయనతో పోరాడతావు? తన క్రియల్లో దేన్ని గురించీ ఆయన సంజాయిషీ చెప్పుకోడు."},{"book":"యోబు","chapter":"33","verse":"14","text":"దేవుడు ఒక్కమారే పలుకుతాడు. రెండు సార్లు పలుకుతాడు. అయితే మనుషులు అది కనిపెట్టరు."},{"book":"యోబు","chapter":"33","verse":"15","text":"మంచం మీద కునికే సమయంలో, గాఢనిద్ర పట్టేటప్పుడు వచ్చే స్వప్నాల్లో మాట్లాడుతాడు."},{"book":"యోబు","chapter":"33","verse":"16","text":"ఆయన మనుషుల చెవులను తెరుస్తాడు. వారిని భయపెడతాడు."},{"book":"యోబు","chapter":"33","verse":"17","text":"మనుషులు గర్విష్ఠులు కాకుండా చేయడానికి, తాము తలపెట్టిన పాపకార్యం వారు మానుకొనేలా చేయడానికి,"},{"book":"యోబు","chapter":"33","verse":"18","text":"గోతికి పోకుండా వారి జీవాన్ని, మరణం కాకుండా వారి ప్రాణాన్ని తప్పించడానికి,"},{"book":"యోబు","chapter":"33","verse":"19","text":"వ్యాధిచేత మంచం పట్టడం మూలంగానూ, ఒకడి ఎముకల్లో ఎడతెగని నొప్పులు కలగడం మూలంగానూ వాణ్ణి శిక్షిస్తాడు."},{"book":"యోబు","chapter":"33","verse":"20","text":"రొట్టె, రుచిగల ఆహారం వాడికి అసహ్యం అవుతుంది."},{"book":"యోబు","chapter":"33","verse":"21","text":"వాడి ఒంట్లో మాంసం క్షీణించిపోయి వికారమై పోతుంది. బయటికి కనబడని ఎముకలు పైకి పొడుచుకు వస్తాయి."},{"book":"యోబు","chapter":"33","verse":"22","text":"వాడు సమాధికి దగ్గర అవుతాడు. వాడి ప్రాణం హంతకులకు చేరువ అవుతుంది."},{"book":"యోబు","chapter":"33","verse":"23","text":"మనుషులకు యుక్తమైనది ఏదో దాన్ని వాడికి తెలియజేయడానికి వేలాది దేవదూతల్లో ఒకడు వాడికి మధ్యవర్తిగా ఉంటే,"},{"book":"యోబు","chapter":"33","verse":"24","text":"ఆ దేవదూత వాడిపై కరుణ చూపి దేవునితో “పాతాళంలోకి దిగిపోకుండా ఇతన్ని విడిపించు. ఇతని పక్షంగా పరిహారం దొరికింది” అని గనక అంటే,"},{"book":"యోబు","chapter":"33","verse":"25","text":"అప్పుడు వాడి మాంసం చిన్నపిల్లల మాంసం కన్నా ఆరోగ్యంగా ఉంటుంది. వాడికి తన యవ్వన బలం తిరిగి కలుగుతుంది."},{"book":"యోబు","chapter":"33","verse":"26","text":"వాడు దేవుణ్ణి బతిమాలుకుంటే ఆయన వాణ్ణి కటాక్షిస్తాడు. కాబట్టి వాడు ఆయన ముఖం చూసి సంతోషిస్తాడు. ఇలా ఆయన మనిషికి నిర్దోషత్వం దయచేస్తాడు."},{"book":"యోబు","chapter":"33","verse":"27","text":"అప్పుడు వాడు మనుష్యుల ఎదుట సంతోషిస్తూ ఇలా అంటాడు. “నేను పాపం చేసి యథార్థమైన దాన్ని వక్రం చేశాను. అయినా నా పాపానికి తగిన ప్రతీకారం నాకు కలగలేదు."},{"book":"యోబు","chapter":"33","verse":"28","text":"కూపంలోకి దిగిపోకుండా నా ప్రాణాన్ని ఆయన విమోచించాడు. నా జీవం వెలుగును చూస్తున్నది.”"},{"book":"యోబు","chapter":"33","verse":"29","text":"చూడు, మానవుల కోసం దేవుడు రెండు సార్లు, మూడు సార్లు ఈ క్రియలన్నిటినీ చేస్తాడు."},{"book":"యోబు","chapter":"33","verse":"30","text":"కూపంలోనుండి వారిని మళ్ళీ రప్పించాలని, మనుషులు సజీవులకుండే వెలుగుతో వెలిగించబడాలని ఇలా చేస్తాడు."},{"book":"యోబు","chapter":"33","verse":"31","text":"యోబు, శ్రద్ధగా విను. నా మాట ఆలకించు. మౌనంగా ఉండు. నేను మాట్లాడతాను."},{"book":"యోబు","chapter":"33","verse":"32","text":"చెప్పవలసిన మాట ఏదైనా నీకుంటే నాకు జవాబు చెప్పు. మాట్లాడు, నువ్వు నీతిమంతుడవని నిరూపించుకో."},{"book":"యోబు","chapter":"33","verse":"33","text":"అలా కాకుంటే నా మాట ఆలకించు. మౌనంగా ఉండు, నేను నీకు జ్ఞానం బోధిస్తాను."}]}