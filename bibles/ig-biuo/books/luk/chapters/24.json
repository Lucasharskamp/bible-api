{"data":[{"book":"Luk","chapter":"24","verse":"1","text":"Nʼụbọchị mbụ nke izu ụka, nʼezigbo isi ụtụtụ, ha weere mmanụ otite ahụ ha tinyere ọtụtụ ụda nke ha kwadoro gawa nʼili ahụ."},{"book":"Luk","chapter":"24","verse":"2","text":"Ha chọpụtara na e nupụla nkume e ji dochie nʼọnụ ili ahụ."},{"book":"Luk","chapter":"24","verse":"3","text":"Ma mgbe ha banyere nʼime ya, ha ahụghị ahụ Onyenwe anyị Jisọs."},{"book":"Luk","chapter":"24","verse":"4","text":"Dị ka ha nọ na mgbagwoju anya banyere nke a, nʼotu ntabi anya, ha hụrụ mmadụ abụọ yi uwe na-egbu ka amụma guzo ha nso."},{"book":"Luk","chapter":"24","verse":"5","text":"Ha kpudoro ihu ha nʼala nʼihi oke egwu, ma mmadụ abụọ ahụ gwara ha, “Gịnị mere unu ji na-achọ onye dị ndụ nʼetiti ndị nwụrụ anwụ?"},{"book":"Luk","chapter":"24","verse":"6","text":"Ọ nọkwaghị nʼebe a, o biliela nʼọnwụ, chetakwanụ ihe ọ gwara unu mgbe unu na ya nọ na Galili sị,"},{"book":"Luk","chapter":"24","verse":"7","text":"‘A ghaghị inyefe Nwa nke Mmadụ nʼaka ndị mmehie, a ga-akpọgidekwa ya nʼobe ma nʼụbọchị nke atọ ọ ga-esi nʼọnwụ bilie.’ ”"},{"book":"Luk","chapter":"24","verse":"8","text":"Mgbe ahụ ha chetara okwu ya."},{"book":"Luk","chapter":"24","verse":"9","text":"Mgbe ha sitere nʼili ahụ lọghachi, ha kọọrọ mmadụ iri na otu ahụ na ndị ọzọ niile ihe ndị a."},{"book":"Luk","chapter":"24","verse":"10","text":"Ọ bụ Meri Magdalin, na Joana, na Meri nne Jemis na ụmụ nwanyị ndị ọzọ so ha kọọrọ ndị na-eso ụzọ ya ihe a."},{"book":"Luk","chapter":"24","verse":"11","text":"Ma ha ekweghị ihe ha gwara ha, nʼihi na okwu ha dị ha ka ọ bụ ihe efu."},{"book":"Luk","chapter":"24","verse":"12","text":"Ma otu ọ dị, Pita gbaara ọsọ ruo nʼili ahụ, hulata ala hụ ka akwa ozu ndị ahụ tọgbọọrọ onwe ha; ọ lara na-atụgharị uche nʼime onwe ya ihe ihe ndị a pụtara."},{"book":"Luk","chapter":"24","verse":"13","text":"Nʼotu ụbọchị ahụ, mmadụ abụọ nʼime ha gaje nʼobodo nta a na-akpọ Emaus, nke dị ihe ruru kilomita iri na abụọ site na Jerusalem."},{"book":"Luk","chapter":"24","verse":"14","text":"Ha na-ekwurịta nʼetiti onwe ha banyere ihe niile mere."},{"book":"Luk","chapter":"24","verse":"15","text":"Dị ka ha na-ekwu na-akparịta ụka banyere ihe ndị a, Jisọs nʼonwe ya bịara soro ha na-aga ije."},{"book":"Luk","chapter":"24","verse":"16","text":"Ma e mechiri anya ha ịmata na ọ bụ ya."},{"book":"Luk","chapter":"24","verse":"17","text":"Ọ sịrị ha, “Gịnị ka unu na-ekwurịta nʼetiti onwe unu dị ka unu na-aga nʼụzọ.”"},{"book":"Luk","chapter":"24","verse":"18","text":"Otu onye nʼime ha a na-akpọ Kleopas, sịrị ya, “Ị bụ onye ọbịa na Jerusalem nke mere na ị maghị ihe mere nʼime ya nʼụbọchị ndị a?”"},{"book":"Luk","chapter":"24","verse":"19","text":"Ọ sịrị ha, “Gịnị bụ ihe mere?”"},{"book":"Luk","chapter":"24","verse":"20","text":"Na otu ndịisi nchụaja na ndị ọchịchị anyị nyefere ya ka a maa ya ikpe ọnwụ, ma kpọgbukwaa ya nʼobe."},{"book":"Luk","chapter":"24","verse":"21","text":"Anyị nwererịị olileanya na ọ bụ ya ga-agbapụta Izrel. Nke ka nke, taa mere ya abalị atọ kemgbe ihe ndị a mere."},{"book":"Luk","chapter":"24","verse":"22","text":"Tụkwasị ihe ndị a, ụfọdụ ụmụ nwanyị anyị mere ka anyị nwee ihe ịtụnanya. Ha gara nʼili ahụ nʼisi ụtụtụ a."},{"book":"Luk","chapter":"24","verse":"23","text":"Ma ha ahụghị ahụ ya. Ha bịara kọrọ anyị na ha hụrụ ọhụ nke ndị mmụọ ozi, bụ ndị gwara ha na ọ dị ndụ."},{"book":"Luk","chapter":"24","verse":"24","text":"Ya mere ụfọdụ nʼime ndị otu anyị gara nʼili ahụ chọpụta na ihe niile ụmụ nwanyị a kwuru mere otu ahụ ha siri kwuo ya. Ma ha ahụkwaghị ya.”"},{"book":"Luk","chapter":"24","verse":"25","text":"Ọ sịrị ha, “Unu bụ nnọọ ndị nzuzu!24:25 Ya bụ, ndị na-enweghị uche Leenụ ka o si siere unu ike ikwere ihe niile ndị amụma kwuru."},{"book":"Luk","chapter":"24","verse":"26","text":"Ọ bụ na o kwesighị ka Kraịst taa ahụhụ ndị a tupu ọ banye nʼebube ya?”"},{"book":"Luk","chapter":"24","verse":"27","text":"Ya mere, ọ kọwaara ha ihe e dere nʼakwụkwọ nsọ banyere ya onwe ya malite na nke Mosis ruo na ndị amụma niile."},{"book":"Luk","chapter":"24","verse":"28","text":"Mgbe ha na-eru obodo nta ahụ ha na-aga, o mere dị ka ọ na-aga nʼihu na njem ya."},{"book":"Luk","chapter":"24","verse":"29","text":"Ma ha rịọ ya nʼebe ọ dị ukwuu sị, “Nọnyerenụ anyị nʼihi na chi ebidola iji, ụbọchị agamiekwala ugbu a.” Nʼihi ya ọ banyere ịga nọnyere ha."},{"book":"Luk","chapter":"24","verse":"30","text":"Mgbe ya na ha nọdụrụ na tebul iri nri, o were achịcha, kelee Chineke ekele, nyawaa ya were ya nye ha."},{"book":"Luk","chapter":"24","verse":"31","text":"Mgbe ahụ, e meghere anya ha, ha amata onye ọ bụ, ha ahụkwaghị ya anya ọzọ."},{"book":"Luk","chapter":"24","verse":"32","text":"Mgbe ahụ, ha gwara onwe ha sị, “Ọ bụ na ọ dịghị ka ọkụ ọ na-enwu nʼobi anyị mgbe anyị na ya nọ nʼụzọ, ya na-ekpughere anyị akwụkwọ nsọ?”"},{"book":"Luk","chapter":"24","verse":"33","text":"Ha biliri ngwangwa laghachi Jerusalem. Ebe ahụ, ha hụrụ mmadụ iri na otu ahụ na ndị so ha ka ha nọkọtara nʼotu ebe,"},{"book":"Luk","chapter":"24","verse":"34","text":"na-asị, “Ọ bụ eziokwu, Onyenwe anyị ebiliela, o gosila Saimọn onwe ya.”"},{"book":"Luk","chapter":"24","verse":"35","text":"Mgbe ahụ, ha kọọrọ ha ihe mere nʼụzọ, ya na otu ha siri mata ya mgbe ọ nyawara achịcha."},{"book":"Luk","chapter":"24","verse":"36","text":"Mgbe ha ka na-ekwu banyere nke a, ya onwe ya guzooro nʼetiti ha sị ha, “Udo dịrị unu.”"},{"book":"Luk","chapter":"24","verse":"37","text":"Oke egwu tụrụ ha, obi lọkwara ha mmiri nʼihi na ha chere na ha ahụla mmụọ."},{"book":"Luk","chapter":"24","verse":"38","text":"Ma ọ sịrị ha, “Gịnị mere ụjọ ji atụ unu, gịnị mere unu ji nwee obi abụọ?"},{"book":"Luk","chapter":"24","verse":"39","text":"Leenụ m anya nʼaka na nʼụkwụ. Ọ bụ mụ onwe m! Metụnụ m aka ka unu hụrụ, nʼihi na mmụọ adịghị enwe anụ ahụ na ọkpụkpụ dị ka unu hụrụ m nwere.”"},{"book":"Luk","chapter":"24","verse":"40","text":"Mgbe o kwuchara nke a, o gosiri ha aka ya na ụkwụ ya."},{"book":"Luk","chapter":"24","verse":"41","text":"Ma dị ka o siiri ha ike ikwere nʼihi ọṅụ na oke mgbagwoju anya, ọ sịrị ha, “Ọ dị ihe oriri unu nwere ebe a?”"},{"book":"Luk","chapter":"24","verse":"42","text":"Ha nyere ya otu ntakịrị azụ a mịkpọrọ amịkpọ."},{"book":"Luk","chapter":"24","verse":"43","text":"Ma ọ naara ya rie ya nʼihu ha."},{"book":"Luk","chapter":"24","verse":"44","text":"Mgbe ahụ, ọ sịrị ha, “Okwu ndị a ka m gwara unu mgbe mụ na unu nọ, na ihe niile e dere nʼiwu Mosis na ndị Amụma na nʼAbụ Ọma banyere m ga-emezucha.”"},{"book":"Luk","chapter":"24","verse":"45","text":"Mgbe ahụ, o meghere akọnuche ha ka ha ghọta akwụkwọ nsọ."},{"book":"Luk","chapter":"24","verse":"46","text":"Ọ sịrị ha, “Nke a bụ ihe e dere na, Kraịst ahụ ga-ahụ ahụhụ ma sitekwa nʼọnwụ bilie24:46 Mbilite nʼọnwụ Kraịst bụ ihe e mere ka ọ dị ire site nʼike Chineke Ọrụ 2:45; Rom 8:11 Ọ bụkwa mbilite nʼọnwụ ya nyere ọha mmadụ napụta site nʼikpe ọmụma nke mmehie na-eweta, Rom 4:25; 8:34. nʼụbọchị nke atọ."},{"book":"Luk","chapter":"24","verse":"47","text":"Na a ga-ekwusa nchegharị na mgbaghara mmehie site nʼaha ya nye mba niile, malite na Jerusalem."},{"book":"Luk","chapter":"24","verse":"48","text":"Unu bụ ndị akaebe nke ihe ndị a."},{"book":"Luk","chapter":"24","verse":"49","text":"Ma lee, agaje m izitere unu ihe ahụ Nna m kwere na nkwa. Ya mere, nọrọnụ nʼime obodo ruo mgbe a ga-eyikwasị unu ike nke si nʼelu.”"},{"book":"Luk","chapter":"24","verse":"50","text":"O duuru ha garuo na Betani, chilie aka ya abụọ elu gọzie ha."},{"book":"Luk","chapter":"24","verse":"51","text":"Dị ka ọ na-agọzi ha, ọ sitere nʼebe ha nọ pụọ, e weliri ya elu, baa nʼeluigwe."},{"book":"Luk","chapter":"24","verse":"52","text":"Mgbe ahụ, ha fere ya ofufe jiri oke ọṅụ laghachi na Jerusalem."},{"book":"Luk","chapter":"24","verse":"53","text":"Ha nọgidere nʼụlọnsọ ukwu ahụ na-eto Chineke oge niile."}]}