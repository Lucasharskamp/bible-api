{"data":[{"book":"1 Peter","chapter":"5","verse":"1","text":"Kei'n koisuok karoon inkhat kachangnga koisuok karoon ngaidiang kanati, khawa khachu keihi Christa poongna raalna jarra sakhi ka-eii halli kei'n akalajuosik lurlian nakha kalachansik eii. Kei'n nangnidiang kanatinook"},{"book":"1 Peter","chapter":"5","verse":"2","text":"Pathian in inapeii keelngam rahooingai kakhaalsik chuonkha malung karok ah thoru, Pathian i-naminthozoot dungjuiya thoru khat-um ningthozoot makpumma thomaru. Nangni ningchuon kha sialsum munasik bit-ah thomaru, takkha malung inthiangnga sepa thoru. Jn 21:15-17"},{"book":"1 Peter","chapter":"5","verse":"3","text":"Han nangnidiang keiruoisik ah innapeii mi ngai chungnga wai roonnasik thomaru, takkha keelngam rahooi ngaidiang omchan kathakha inchangru."},{"book":"1 Peter","chapter":"5","verse":"4","text":"Halli akaliankhet keelngam kakhaalpa ajuo kaalkhan nangnidiang kachuoi kaboi lurna renglukhu kha ningmusik eii."},{"book":"1 Peter","chapter":"5","verse":"5","text":"Khangdoong ngai hiwa angnga upa ngaidiang ningpum kha peluutru. Nangni rakip ngai'n khatli khatdiang nunchan kaom puondiar kha inlukru, ajarchu, chong inthiang in ati, “Pathian in in-or mi ngaikha zootmak, takkha nunchan inchuol mi ngaidiang riangwai kha apeii.”Chongil 3:34"},{"book":"1 Peter","chapter":"5","verse":"6","text":"Pathian ranak kutnuoiya ningtheinuoa nunchan inchuol eru, khawakha e-inchu ama'n nangni kha apha kachatak ah nakadom saangsik eii. Matt 23:12; Luk 14:11; 18:14"},{"book":"1 Peter","chapter":"5","verse":"7","text":"Nangni malung dongna rakip ah Pathian diang peluutru, ajarchu ama'n nangnikha anaompui."},{"book":"1 Peter","chapter":"5","verse":"8","text":"Inringchakru, insingtheiru! nangni kana-inhalpui Seitan kha sabakkai inraam angnga aloonna om, halli miring inkhat einasik-ah a-enna aom."},{"book":"1 Peter","chapter":"5","verse":"9","text":"Nangni inngamnakha micheetru, halli Seitan kha zootmaru, ajarchu manmasituol pumpuiya kaom ning-u ningnai kangamna ngaikha hiwale in-angrip poong nakha indeiya inom."},{"book":"1 Peter","chapter":"5","verse":"10","text":"Khat-um nangni'n aphakhat ningpoong ningraal suoli angrakip ah riangwai kanei Pathian in Christa diang eini ngaihi ama hektik kaboi lurlian nakha munasik ah inakoi ejei, halli ama'n akathakhet namin-esik eii, halli intir lekleiya omnasik, ranak khat-um kadik ah ngirtheina kha anapesik eii."},{"book":"1 Peter","chapter":"5","verse":"11","text":"Amadiang hektik kaboi ranak kha omrase! Amen."},{"book":"1 Peter","chapter":"5","verse":"12","text":"Kei'n huoikajuotak Christian ulenai inkhat eii tia kilei Silas in nasan jarra hiwa kabong chemajia hi kimajia mator eii. Kei'n nangnidiang kanamasokzoot khat-um kei karingkhuo thurchi hi kanarilpizoot hiwa ngaihi inthiangnga Pathian riangwai kha eii. Hiwahin nangni'n kacheet-ah ngirru. Chuon 15:22,40"},{"book":"1 Peter","chapter":"5","verse":"13","text":"Nangnile inakadang suom Babylon5:13 Babylon: Chongmalar larik dungjuiya hiwahi Rome diang iminkhi eii. na kaom koisuok ngai innum nangnidiang inpaakna inheimathuon, halli kei kasapa Mark innum inpaakna anaheipeii. Chuon 12:12,25; 13:13; 15:37-39; Col 4:10; Philem 24"},{"book":"1 Peter","chapter":"5","verse":"14","text":"Khatli inkhat diang Christian inriangna ah inzoop inlang indonru."}]}