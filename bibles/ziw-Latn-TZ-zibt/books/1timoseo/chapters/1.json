{"data":[{"book":"1 Timoseo","chapter":"1","verse":"1","text":"Miye Paolo nitangwe kutenda msigilwa ywa Kulisito Yesu kwa lagiso dya Chohile Mwambula ywetu na Kulisito Yesu chikwikiya msuhi."},{"book":"1 Timoseo","chapter":"1","verse":"2","text":"Nakuwandikila weye Timoseo ukwinga mwanangu chindendedi mo uzumizi."},{"book":"1 Timoseo","chapter":"1","verse":"3","text":"Saviya hulagize hadya nendaga haita Makedoniya. Naunga wikale uko Efeso chani uwalemeze wantu awo wakuhinya mahinyo yo udanti."},{"book":"1 Timoseo","chapter":"1","verse":"4","text":"Wagambile wasekutimila ngano na mbuli za kutula za ludongo lwa nkolo za wadalahala wawo hezine udumo. Yose ayo yegala kuhigana naho hayakuwazenga mwe ndima ya Chohile imanyike kwa sila ya uzumizi."},{"book":"1 Timoseo","chapter":"1","verse":"5","text":"Dikulangwa mwe dilagizo dino chani ungi ukulawana na fanyanyi zedi na moyo ulenguke na uzumizi hewina udanti."},{"book":"1 Timoseo","chapter":"1","verse":"6","text":"Wantu wamwenga ayo wayaswesa, wahitukila ngano za bule."},{"book":"1 Timoseo","chapter":"1","verse":"7","text":"Waunga watende wahinya wa Sigilizi za Chohile amwinkile Musa, mna wowo wenye hawamanyize milosi wakulonga hegu milosi wakulavyanya."},{"book":"1 Timoseo","chapter":"1","verse":"8","text":"Chimanya kugamba sigilizi ya Chohile ni yedi hegu yajeswa viya vikungwa."},{"book":"1 Timoseo","chapter":"1","verse":"9","text":"Chimanye kugamba sigilizi ya Chohile haikigwe kwa chausa cha wantu wedi mna kwa chausa cha wantu wabanasi na wantu hewekunyanyahala wantu hewe kumvikila Chohile na wantu wata masa, wantu hewekukile na wantu wakumhiga Chohile, wakukoma welesi wawo hegu wakomi wowose,"},{"book":"1 Timoseo","chapter":"1","verse":"10","text":"Sigilizi ikwa kwa chausa cha wagonyi wa wagosi weyawe wakutaga wantu wadanti wakwelisa udanti na kwa chausa cha wose wakudamanya chochose chikuhigana na mahinyo ya chindedi."},{"book":"1 Timoseo","chapter":"1","verse":"11","text":"Mahinyo ayo yaligana na Mbuli Yedi ya ukulu wa Chohile mta ujimbiko udya miye ninkigwe niulonge."},{"book":"1 Timoseo","chapter":"1","verse":"12","text":"Namhongeza Zumbe dyetu Kulisito Yesu aninkile nguvu, kwaviya kaniwona kugamba ni mkanuni niyo anika mwe kumsankanila."},{"book":"1 Timoseo","chapter":"1","verse":"13","text":"Hata hegu aho nkongo nahahuluta, mta kumsulumiza na kumdamanyiza kwa maya, mna kanifila mbazi, kwaviya yose nidamanye, siyadamanya kwa uhezi kwaviya nendile sina uzumizi."},{"book":"1 Timoseo","chapter":"1","verse":"14","text":"Mna Zumbe dyetu niyo aninka mbazi zilozize, niyo aninka uzumizi na ungi mo kulungana kwetu na Kulisito Yesu."},{"book":"1 Timoseo","chapter":"1","verse":"15","text":"Ni ulosi wa ukanuni, naho uwagila kuzumiliswa, Kulisito Yesu nakeza mwe isi kuwambula wata masa. Miye masa yangu yatendesa kujinka wose."},{"book":"1 Timoseo","chapter":"1","verse":"16","text":"Mna Chohile kanifila mbazi. Chani mwa miye ywa nkongo Kulisito Yesu alagise ujijimizi wakwe wose kwangu miye, enga uliganyo kwa wadya wose nawamtimile nyumani na kuhokela ujima mazuwa yose."},{"book":"1 Timoseo","chapter":"1","verse":"17","text":"Haluse kwa Seuta hena udumo, hekudaha kuwona ubanasi, hekuwoneka na Chohile ichedu hekubanika, uyo enkigwe ntunyo na ukuka mazuwa yose! Taile."},{"book":"1 Timoseo","chapter":"1","verse":"18","text":"Timoseo ukwinga mwanangu nakwinka lagiso dino kuligana na ulosi wa uwoni walongagwa chikale ukukulanga weye. Jesa ulosi uwo utende chiziha chako udahe kuhuda vyedi kugombela mbuli yedi,"},{"book":"1 Timoseo","chapter":"1","verse":"19","text":"naho tozesa uzumizi wako na kunga kusagula yedi. Wantu watuhu walemela kunga kusagula yawo niyo wabalanga uzumizi wawo."},{"book":"1 Timoseo","chapter":"1","verse":"20","text":"Mgati mwawo ni Humenayo na Alekizanda, simwinka Shetani awantu awo, chani wahinywe wasekumhuluta Chohile."}]}