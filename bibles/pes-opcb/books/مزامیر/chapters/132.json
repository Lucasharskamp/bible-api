{"data":[{"book":"مزامیر","chapter":"132","verse":"1","text":"ای خداوند، داوود و تمام سختیهای او را به یاد آور"},{"book":"مزامیر","chapter":"132","verse":"2","text":"که چگونه برای خداوند قسم خورد و برای قدیرِ یعقوب نذر کرده، گفت:"},{"book":"مزامیر","chapter":"132","verse":"3","text":"«به خانۀ خود نخواهم رفت؛ و در بستر خویش آرام نخواهم گرفت،"},{"book":"مزامیر","chapter":"132","verse":"4","text":"خواب به چشمانم راه نخواهم داد، و نه سنگینی به مژگانم،"},{"book":"مزامیر","chapter":"132","verse":"5","text":"تا وقتی که مکانی برای ساختن خانه‌ای برای خداوندم بیابم و مسکنی برای قدیرِ یعقوب.»"},{"book":"مزامیر","chapter":"132","verse":"6","text":"در بیت‌لحم راجع به صندوق عهد تو شنیدیم، و در صحرای یعاریم آن را یافتیم."},{"book":"مزامیر","chapter":"132","verse":"7","text":"گفتیم: «بیایید به مسکن خداوند وارد شویم، و در پیشگاه او پرستش کنیم.»"},{"book":"مزامیر","chapter":"132","verse":"8","text":"ای خداوند، برخیز و همراه صندوق عهد خود که نشانهٔ قدرت توست به عبادتگاه خود بیا!"},{"book":"مزامیر","chapter":"132","verse":"9","text":"باشد که کاهنان تو جامهٔ پاکی و راستی را در بر کنند و قوم تو با شادی سرود خوانند!"},{"book":"مزامیر","chapter":"132","verse":"10","text":"ای خداوند، به خاطر بنده‌ات داوود، پادشاه برگزیده‌ات را ترک نکن."},{"book":"مزامیر","chapter":"132","verse":"11","text":"تو به داوود وعده فرمودی که از نسل او برتخت سلطنت خواهد نشست، و تو به وعده‌ات عمل خواهی کرد."},{"book":"مزامیر","chapter":"132","verse":"12","text":"و نیز به داوود گفتی که اگر فرزندانش از احکام تو اطاعت کنند، نسل اندر نسل سلطنت خواهند کرد."},{"book":"مزامیر","chapter":"132","verse":"13","text":"ای خداوند، تو اورشلیم را برگزیده‌ای تا در آن ساکن شوی."},{"book":"مزامیر","chapter":"132","verse":"14","text":"تو فرمودی: «تا ابد در اینجا ساکن خواهم بود، زیرا اینچنین اراده نموده‌ام."},{"book":"مزامیر","chapter":"132","verse":"15","text":"آذوقهٔ این شهر را برکت خواهم داد و فقیرانش را با نان سیر خواهم نمود."},{"book":"مزامیر","chapter":"132","verse":"16","text":"کاهنانش را در خدمتی که می‌کنند برکت خواهم داد، و مردمش با شادی سرود خواهند خواند."},{"book":"مزامیر","chapter":"132","verse":"17","text":"«در اینجا قدرت داوود را خواهم افزود و چراغ مسیح خود را روشن نگه خواهم داشت."},{"book":"مزامیر","chapter":"132","verse":"18","text":"دشمنان او را با رسوایی خواهم پوشاند، اما سلطنت او شکوهمند خواهد بود.»"}]}