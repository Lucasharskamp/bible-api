{"data":[{"book":"1. kirje korinttolaisille","chapter":"8","verse":"1","text":"Seuraavaksi kysytte, onko oikein syödä epäjumalille uhrattua lihaa. Tämä on niitä asioita, joissa mielipiteet menevät ristiin ja jokainen katsoo olevansa oikeassa. Saatamme tietysti tuntea itsemme tärkeiksi, kun meitä pidetään »kaikkitietävinä», mutta seurakunnan koossa pitämiseen tarvitaan ennen kaikkea rakkautta."},{"book":"1. kirje korinttolaisille","chapter":"8","verse":"2","text":"Jos joku luulee tietävänsä vastaukset kaikkiin kysymyksiin, hän vain paljastaa oman tyhmyytensä."},{"book":"1. kirje korinttolaisille","chapter":"8","verse":"3","text":"Jumalan viisaudelle on avoin vain se, joka todella rakastaa Jumalaa."},{"book":"1. kirje korinttolaisille","chapter":"8","verse":"4","text":"Niin, voimmeko me syödä epäjumalille uhrattua ruokaa? Tiedämme hyvin, ettei epäjumala ole mikään Jumala – on vain yksi ainoa Jumala."},{"book":"1. kirje korinttolaisille","chapter":"8","verse":"5","text":"Joidenkin ihmisten mielestä sekä taivaassa että maan päällä on paljonkin jumalia."},{"book":"1. kirje korinttolaisille","chapter":"8","verse":"6","text":"Mutta me tiedämme, että on olemassa vain yksi Jumala, joka on luonut kaiken8:6 Sananmukaisesti: »josta kaikki on». ja tehnyt meistä lapsiaan, ja yksi Herra, Jeesus Kristus, joka on kaiken alku ja antaa meille elämän."},{"book":"1. kirje korinttolaisille","chapter":"8","verse":"7","text":"Kaikki kristityt eivät tätä ymmärrä. He ovat koko ikänsä tottuneet ajattelemaan, että epäjumalia tosiaan on olemassa, ja uskovat, että niille uhrattu ruoka on todella uhrilihaa. Kun he syövät sitä, tämä vaivaa heitä ja loukkaa heidän herkkää omaatuntoaan."},{"book":"1. kirje korinttolaisille","chapter":"8","verse":"8","text":"Muistakaa nyt, että Jumalan kannalta on yhdentekevää, syömmekö sellaista lihaa vai emme. Siitä kieltäytyminen ei tee meitä pahemmiksi eikä syöminen paremmiksi."},{"book":"1. kirje korinttolaisille","chapter":"8","verse":"9","text":"Käytä kuitenkin vapauttasi oikein. Älä loukkaa niitä kristittyjä joiden omatunto8:9 Sisältyy ajatukseen. tässä asiassa on arempi kuin sinun."},{"book":"1. kirje korinttolaisille","chapter":"8","verse":"10","text":"Voi käydä näin: Syöt mainittua ruokaa kaikessa rauhassa temppelin ravintolassa, koska et näe siinä mitään pahaa. Silloin joku, josta on väärin syödä uhrilihaa, näkee sinut. Hänkin rohkaistuu syömään sitä, vaikka kaiken aikaa tuntee tekevänsä väärin."},{"book":"1. kirje korinttolaisille","chapter":"8","verse":"11","text":"Sanot, että »minä kyllä tiedän, mikä on oikein», mutta aiheutat suuren hengellisen vahingon herkkätuntoiselle uskonveljellesi, jonka puolesta Kristus myös on kuollut."},{"book":"1. kirje korinttolaisille","chapter":"8","verse":"12","text":"Kun teet syntiä toista kristittyä vastaan rohkaisemalla häntä sellaiseen, minkä hän tuntee vääräksi, teet samalla syntiä Kristusta vastaan."},{"book":"1. kirje korinttolaisille","chapter":"8","verse":"13","text":"Jos siis epäjumalille uhrattua lihaa syödessäni saan veljeni tekemään syntiä, en enää koskaan eläessäni syö sitä – veljeni tähden."}]}