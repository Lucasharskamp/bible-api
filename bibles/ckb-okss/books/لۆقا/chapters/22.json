{"data":[{"book":"لۆقا","chapter":"22","verse":"1","text":"جەژنی فەتیرە کە پێی دەگوترا پەسخە نزیک ببووەوە."},{"book":"لۆقا","chapter":"22","verse":"2","text":"کاهینانی باڵا و مامۆستایانی تەورات لە گەل دەترسان و بۆ ڕێگایەک دەگەڕان کە عیسای پێ لەناوبەرن."},{"book":"لۆقا","chapter":"22","verse":"3","text":"شەیتان چووە ناو یەهوزاوە، کە پێی دەگوترا ئەسخەریوتی و یەکێک بوو لە دوازدە قوتابییەکە."},{"book":"لۆقا","chapter":"22","verse":"4","text":"ئەو ڕۆیشت و قسەی لەگەڵ کاهینانی باڵا و فەرماندەکانی پەرستگا کرد کە چۆن عیسایان ڕادەست بکات."},{"book":"لۆقا","chapter":"22","verse":"5","text":"دڵخۆش بوون و ڕێککەوتن بەوەی کیسە زیوی بدەنێ."},{"book":"لۆقا","chapter":"22","verse":"6","text":"ئەویش بەمە ڕازی بوو و بەدوای هەلێکدا دەگەڕا تاکو عیسا بداتە دەستیان، کاتێک کە خەڵکیان لەگەڵ نەبێت."},{"book":"لۆقا","chapter":"22","verse":"7","text":"ڕۆژی فەتیرە هات، ئەوەی پێویست بوو بەرخی پەسخەی22‏:7 قوربانی پەسخە: سەربڕینی بەرخ لە یادی ئەو قوربانییەی لە سەردەمی موسا لە میسردا سەربڕدراوە، بڕوانە دەرچوون 12‏:1‏-28.‏‏ تێدا بکرێتە قوربانی."},{"book":"لۆقا","chapter":"22","verse":"8","text":"عیسا پەترۆس و یۆحەنای نارد و فەرمووی: «بڕۆن نانی پەسخەمان بۆ ئامادە بکەن تاکو بیخۆین.»"},{"book":"لۆقا","chapter":"22","verse":"9","text":"لێیان پرسی: «دەتەوێ لەکوێ ئامادەی بکەین؟»"},{"book":"لۆقا","chapter":"22","verse":"10","text":"پێی فەرموون: «کاتێک دەچنە ناو شار، تووشی پیاوێک دەبن گۆزەیەک ئاوی هەڵگرتووە، دوای بکەون بۆ ئەو ماڵەی کە بۆی دەچێت."},{"book":"لۆقا","chapter":"22","verse":"11","text":"ئینجا بە خاوەن ماڵەکە بڵێن: ”مامۆستا دەفەرموێت: کوا دیوەخانەکە تاکو لەگەڵ قوتابییەکانم نانی پەسخەی تێدا بخۆم؟“"},{"book":"لۆقا","chapter":"22","verse":"12","text":"ئەویش لە نهۆمی سەرەوە ژوورێکتان پیشان دەدات، گەورەیە و ڕاخراوە، لەوێ ئامادەی بکەن.»"},{"book":"لۆقا","chapter":"22","verse":"13","text":"جا ڕۆیشتن، هەموو شتێکیان دۆزییەوە، هەروەک عیسا پێی فەرمووبوون. ئینجا نانی پەسخەیان ئامادە کرد."},{"book":"لۆقا","chapter":"22","verse":"14","text":"کە کاتی نانخواردن هات، عیسا لەسەر خوان دانیشت، نێردراوانیش لەگەڵی بوون."},{"book":"لۆقا","chapter":"22","verse":"15","text":"پێی فەرموون: «زۆر ئارەزووم کرد پێش ئازارچێژتنم ئەم نانەی پەسخەتان لەگەڵ بخۆم،"},{"book":"لۆقا","chapter":"22","verse":"16","text":"چونکە پێتان دەڵێم: ئیتر نانی پەسخە ناخۆم هەتا لە شانشینی خودا بە تەواویی دێتە دی.»"},{"book":"لۆقا","chapter":"22","verse":"17","text":"جامێکی هەڵگرت و سوپاسی خودای کرد، فەرمووی: «ئەمە بگرن و لەنێوان خۆتان بەشی بکەن."},{"book":"لۆقا","chapter":"22","verse":"18","text":"پێتان دەڵێم: ئیتر لە بەرهەمی مێو ناخۆمەوە هەتا شانشینی خودا دێت!»"},{"book":"لۆقا","chapter":"22","verse":"19","text":"نانێکی هەڵگرت، سوپاسی خودای کرد و لەتی کرد، پێیدان و فەرمووی: «ئەمە جەستەی منە، کە لە پێناوی ئێوە بەخت دەکرێ. ئەمە بۆ یادکردنەوەی من بکەن.»"},{"book":"لۆقا","chapter":"22","verse":"20","text":"بە هەمان شێوە پاش نانخواردن، جامەکەی هەڵگرت و فەرمووی: «ئەم جامە پەیمانی نوێیە بە خوێنی من، کە لە پێناوی ئێوە دەڕژێت."},{"book":"لۆقا","chapter":"22","verse":"21","text":"بەڵام ئەو دەستەی کە بە گرتنم دەدات لەگەڵ من لەسەر خوانە."},{"book":"لۆقا","chapter":"22","verse":"22","text":"کوڕی مرۆڤ بەگوێرەی ئەوەی بۆی دانراوە دەڕوات، بەڵام قوڕبەسەر ئەوەی ناپاکی لێدەکات.»"},{"book":"لۆقا","chapter":"22","verse":"23","text":"ئیتر لەناو خۆیان کەوتنە مشتومڕ، ئاخۆ کامیان خەریکە ئەمە بکات."},{"book":"لۆقا","chapter":"22","verse":"24","text":"هەروەها دەمەقاڵەیەک کەوتە نێوانیان، لەسەر ئەوەی کە کامیان پایەبەرزترە."},{"book":"لۆقا","chapter":"22","verse":"25","text":"عیسا پێی فەرموون: «پاشایانی نەتەوەکانی دیکە فەرمانڕەواییان بەسەردا دەکەن و دەسەڵاتدارانیش بەسەریانەوە بە ”چاکەکار“ ناودەبردرێن."},{"book":"لۆقا","chapter":"22","verse":"26","text":"بەڵام ئێوە ئاوا مەبن. بەڵکو با پایەبەرز لەنێوتاندا ببێتە بچووک و ئەوەش کە ڕابەرایەتی دەکات وەک خزمەتکار بێت."},{"book":"لۆقا","chapter":"22","verse":"27","text":"کێ پایەبەرزترە، ئەوەی لەسەر خوان دانیشتووە یان ئەوەی خزمەت دەکات؟ بێگومان ئەوەی کە لەسەر خوان دانیشتووە. بەڵام من لەنێوتان وەک ئەوەم کە خزمەت دەکات."},{"book":"لۆقا","chapter":"22","verse":"28","text":"ئێوە ئەوانەن کە لە تاقیکردنەوەکانمدا لەگەڵم مانەوە."},{"book":"لۆقا","chapter":"22","verse":"29","text":"منیش شانشینێکتان بۆ دادەنێم، هەروەک باوکم بۆی داناوم،"},{"book":"لۆقا","chapter":"22","verse":"30","text":"تاکو لە شانشینەکەمدا لەسەر خوانەکەم بخۆن و بخۆنەوە، لەسەر تەخت دادەنیشن و دوازدە هۆزەکەی ئیسرائیل حوکم دەدەن."},{"book":"لۆقا","chapter":"22","verse":"31","text":"«شیمۆن، شیمۆن، شەیتان داوای کردوون تاقیتان بکاتەوە، وەک گەنم لە بێژنگتان بدات."},{"book":"لۆقا","chapter":"22","verse":"32","text":"بەڵام من نوێژم بۆ کردیت تاکو باوەڕت لەدەست نەدەیت. تۆش کە دەگەڕێیتەوە برایانت بەهێز بکە.»"},{"book":"لۆقا","chapter":"22","verse":"33","text":"ئەویش پێی گوت: «گەورەم، من ئامادەم لەگەڵ تۆدا بۆ زیندان و بۆ مردنیش بچم.»"},{"book":"لۆقا","chapter":"22","verse":"34","text":"کەچی عیسا فەرمووی: «پەترۆس پێت دەڵێم، ئەمڕۆ پێش خوێندنی کەڵەشێر، تۆ سێ جار نکۆڵی لە ناسینی من دەکەیت.»"},{"book":"لۆقا","chapter":"22","verse":"35","text":"ئینجا پێی فەرموون: «کاتێک ئێوەم بەبێ جزدان و توورەکە و پێڵاو نارد، ئایا پێویستتان بە هیچ بوو؟»"},{"book":"لۆقا","chapter":"22","verse":"36","text":"پێی فەرموون: «بەڵام ئێستا ئەوەی جزدان و توورەکەی هەیە با بیبات لەگەڵ خۆی. ئەوەش کە شمشێری نییە، با جلەکانی بفرۆشێت و شمشێر بکڕێت."},{"book":"لۆقا","chapter":"22","verse":"37","text":"من پێتان دەڵێم: ئەمەی نووسراوە: ﴿لەگەڵ یاخیبووان ژمێردرا،﴾22‏:37 ئیشایا 53‏:12‏‏ پێویستە لە مندا بێتە دی، چونکە ئەو شتانەی لەبارەی منەوە نووسراون دێنە دی.»"},{"book":"لۆقا","chapter":"22","verse":"38","text":"گوتیان: «گەورەم، ئەوەتا دوو شمشێر لێرەیە.»"},{"book":"لۆقا","chapter":"22","verse":"39","text":"پاشان عیسا وەک جاران چوو بۆ کێوی زەیتوون، قوتابییەکانیش دوای کەوتن."},{"book":"لۆقا","chapter":"22","verse":"40","text":"کاتێک گەیشتە شوێنەکە، پێی فەرموون: «نوێژ بکەن، تاکو نەکەونە ناو تاقیکردنەوەوە.»"},{"book":"لۆقا","chapter":"22","verse":"41","text":"ئینجا نزیکەی بەردهاوێژێک لێیان دوور کەوتەوە، چۆکی دادا و نوێژی دەکرد."},{"book":"لۆقا","chapter":"22","verse":"42","text":"فەرمووی: «باوکە، ئەگەر دەتەوێت ئەم جامەم لەسەر لاببە، بەڵام نەک بە خواستی من، بەڵکو بە خواستی خۆت بێت.»"},{"book":"لۆقا","chapter":"22","verse":"43","text":"فریشتەیەکیش لە ئاسمانەوە بۆی دەرکەوت بەهێزی دەکرد."},{"book":"لۆقا","chapter":"22","verse":"44","text":"کە لە ململانێدا بوو، زۆر بە گوڕتر نوێژی دەکرد و ئارەقەکەی وەک دڵۆپی خوێنی لێهات دەکەوتە سەر زەوی."},{"book":"لۆقا","chapter":"22","verse":"45","text":"ئینجا لە نوێژەکە هەستا و هاتە لای قوتابییەکان، بینی لە خەمان خەویان لێ کەوتووە."},{"book":"لۆقا","chapter":"22","verse":"46","text":"پێی فەرموون: «بۆچی خەوتوون؟ هەستن و نوێژ بکەن، تاکو نەکەونە ناو تاقیکردنەوەوە.»"},{"book":"لۆقا","chapter":"22","verse":"47","text":"هێشتا ئەو قسەی دەکرد کۆمەڵێک پەیدابوون، ئەو کەسەش کە پێی دەگوترا یەهوزا و یەکێک بوو لە دوازدە قوتابییەکە پێشیان کەوتبوو، لە عیسا نزیک بووەوە تاکو ماچی بکات."},{"book":"لۆقا","chapter":"22","verse":"48","text":"عیساش پێی فەرموو: «ئەی یەهوزا، بە ماچێک کوڕی مرۆڤ بە گرتن دەدەیت؟»"},{"book":"لۆقا","chapter":"22","verse":"49","text":"ئەوانەی دەوروپشتی کاتێک بینییان وا خەریکە شتێک ڕوودەدات، گوتیان: «گەورەم، شمشێر بوەشێنین؟»"},{"book":"لۆقا","chapter":"22","verse":"50","text":"جا یەکێکیان لە کۆیلەی سەرۆکی کاهینانی دا و گوێی ڕاستی بڕی."},{"book":"لۆقا","chapter":"22","verse":"51","text":"بەڵام عیسا فەرمووی: «ئیدی بەسە!» ئینجا دەستی لە گوێی دا و چاکیکردەوە."},{"book":"لۆقا","chapter":"22","verse":"52","text":"پاشان عیسا بە کاهینانی باڵا و فەرماندەی پەرستگا و پیرانی فەرموو: «ئایا من کەسێکی یاخیبووم کە بە کوتەک و شمشێرەوە هاتوون بمگرن؟"},{"book":"لۆقا","chapter":"22","verse":"53","text":"ڕۆژانە لە حەوشەکانی پەرستگا لەگەڵتان بووم دەستتان لێ نەدام. بەڵام ئەمە کاتی ئێوەیە، کاتی دەسەڵاتی تاریکییە.»"},{"book":"لۆقا","chapter":"22","verse":"54","text":"ئیتر گرتییان، بردیان و هێنایانە ماڵی سەرۆکی کاهینان. پەترۆسیش دووربەدوور دوای کەوت."},{"book":"لۆقا","chapter":"22","verse":"55","text":"هەندێک کەس لە ناوەڕاستی حەوشەکەدا ئاگریان کردبووەوە و پێکەوە دانیشتبوون، پەترۆسیش لەگەڵیان دانیشتبوو."},{"book":"لۆقا","chapter":"22","verse":"56","text":"کارەکەرێک ئەوی بینی لەبەر ڕووناکی دانیشتووە، تێیڕوانی و گوتی: «ئەمەش لەگەڵی بوو.»"},{"book":"لۆقا","chapter":"22","verse":"57","text":"بەڵام نکۆڵیی کرد و گوتی: «نەخێر خانم، نایناسم.»"},{"book":"لۆقا","chapter":"22","verse":"58","text":"دوای کەمێک، یەکێکی دیکە بینی و گوتی: «تۆش لەوانیت.» بەڵام پەترۆس گوتی: «نەخێر کاکە، من لەوان نیم.»"},{"book":"لۆقا","chapter":"22","verse":"59","text":"دوای نزیکەی کاتژمێرێک، یەکێکی دیکە مکوڕ بوو و گوتی: «بەڕاستی ئەمەش لەگەڵی بوو، چونکە ئەمەش جەلیلییە.»"},{"book":"لۆقا","chapter":"22","verse":"60","text":"بەڵام پەترۆس گوتی: «کاکە، نازانم چی دەڵێیت.» هەر لەو کاتەدا کە قسەی دەکرد، کەڵەشێر خوێندی."},{"book":"لۆقا","chapter":"22","verse":"61","text":"مەسیحی خاوەن شکۆش ئاوڕی دایەوە و سەیری پەترۆسی کرد، ئینجا پەترۆس قسەکەی مەسیحی بیرکەوتەوە کە پێی فەرموو: «ئەمڕۆ پێش ئەوەی کەڵەشێر بخوێنێت، سێ جار نکۆڵیم لێ دەکەیت.»"},{"book":"لۆقا","chapter":"22","verse":"62","text":"ئیتر چووە دەرەوە و بەکوڵ گریا."},{"book":"لۆقا","chapter":"22","verse":"63","text":"ئەوانەی عیسایان گرتبوو، دەستیان بە گاڵتە پێکردن و لێدانی کرد."},{"book":"لۆقا","chapter":"22","verse":"64","text":"چاویان بەستبوو و لێیان دەپرسی: «ئەگەر پێغەمبەریت، بزانە! کێ بوو لێیدایت؟»"},{"book":"لۆقا","chapter":"22","verse":"65","text":"زۆر کفری دیکەشیان لە دژی دەکرد."},{"book":"لۆقا","chapter":"22","verse":"66","text":"کە ڕۆژبووەوە، ئەنجومەنی پیرانی گەل کۆبوونەوە، کاهینانی باڵا و مامۆستایانی تەورات عیسایان بانگ کردە ئەنجومەنەکەیان."},{"book":"لۆقا","chapter":"22","verse":"67","text":"پێیان گوت: «ئەگەر تۆ مەسیحەکەیت پێمان بڵێ.»"},{"book":"لۆقا","chapter":"22","verse":"68","text":"ئەگەر لێشتان بپرسم وەڵام نادەنەوە."},{"book":"لۆقا","chapter":"22","verse":"69","text":"بەڵام لە ئێستاوە کوڕی مرۆڤ ﴿لە دەستەڕاستی خودای بەتوانا دادەنیشێت.﴾22‏:69 زەبوورەکان 110‏:1‏‏»"},{"book":"لۆقا","chapter":"22","verse":"70","text":"هەموو لێیان پرسی: «کەواتە تۆی کوڕی خودا؟»"},{"book":"لۆقا","chapter":"22","verse":"71","text":"ئینجا گوتیان: «ئیتر چ پێویستیمان بە شایەت هەیە؟ ئەوەتا لە دەمی خۆیەوە گوێمان لێبوو.»"}]}