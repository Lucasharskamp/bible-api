{"data":[{"book":"Filipperne","chapter":"1","verse":"1","text":"Hilsen fra Paulus og Timoteus, som sammen tjener Jesus Kristus1:1 ”Kristus” betyr ”den salvede” på gresk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Det hebraisk ordet ”Messias” betyr også ”den salvede”.."},{"book":"Filipperne","chapter":"1","verse":"2","text":"Jeg ber at Gud, vår Far, og Herren Jesus Kristus må vise dere godhet og fylle dere med fred."},{"book":"Filipperne","chapter":"1","verse":"3","text":"Jeg takker min Gud hver gang jeg tenker på dere."},{"book":"Filipperne","chapter":"1","verse":"4","text":"Jeg er alltid ekstra glad når jeg ber for dere alle."},{"book":"Filipperne","chapter":"1","verse":"5","text":"Helt siden jeg første gangen kom til dere, har dere støttet meg i mitt arbeid med å spre det glade budskapet om Jesus."},{"book":"Filipperne","chapter":"1","verse":"6","text":"Jeg er sikker på at Gud vil fullføre den gode gjerningen han har begynt i dere. Det betyr at dere fortsatt vil holde fast ved troen når Jesus Kristus kommer igjen."},{"book":"Filipperne","chapter":"1","verse":"7","text":"At jeg takker Gud for dere, og er glad i dere, er bare naturlig siden dere har en stor plass i hjertet mitt. Dere har jo alle hjulpet meg i oppdraget, både nå som jeg sitter i fengsel og når jeg før reiste omkring for å spre og bevise sannheten i det glade budskapet om Jesus."},{"book":"Filipperne","chapter":"1","verse":"8","text":"Gud selv vet at jeg lengter etter dere med en slik ømhet som bare Jesus Kristus kan gi."},{"book":"Filipperne","chapter":"1","verse":"9","text":"Jeg ber om at kjærligheten til Gud og mennesker vil vokse, og at dere vil lære å kjenne Gud og klart forstå"},{"book":"Filipperne","chapter":"1","verse":"10","text":"hvordan dere skal handle. Da kan dere stå for Gud uten synd og skyld den dagen Kristus kommer igjen."},{"book":"Filipperne","chapter":"1","verse":"11","text":"Ja, jeg ber om at livet deres skal være fylt av gode gjerninger som blir et resultat av at dere lever i fellesskap med Jesus Kristus. Da skjer også det at andre på grunn av dere, ærer og hyller Gud."},{"book":"Filipperne","chapter":"1","verse":"12","text":"Kjære søsken1:12 På gresk: brødre. Samme tolkning blir brukt gjennom hele brevet., jeg vil at dere skal vite at fangeoppholdet mitt faktisk hjelper meg i å spre det glade budskapet."},{"book":"Filipperne","chapter":"1","verse":"13","text":"Alle her, inklusive soldatene fra den keiserlige garden, vet at jeg sitter i fengsel fordi jeg har spredd budskapet om Jesus Kristus.1:13 Paulus satt sannsynligvis i husarrest i Roma, og var voktet av forskjellige personer fra en garde med flere tusen soldater. Se Apostlenes gjerninger, historien om de første troende 28:16,30-31."},{"book":"Filipperne","chapter":"1","verse":"14","text":"De fleste troende har også gjennom fangenskapet mitt fått en mye sterkere tro på Herren Jesus. Nå sprer de budskapet fra Gud uten den minste frykt."},{"book":"Filipperne","chapter":"1","verse":"15","text":"Noen av dem forteller riktig nok om Kristus fordi de er misunnelse på meg og vil konkurrere med meg. Andre har rene motiv."},{"book":"Filipperne","chapter":"1","verse":"16","text":"De vil i sin kjærlighet hjelpe meg etter som de vet at jeg har fått i oppdrag å forsvare sannheten i det glade budskapet."},{"book":"Filipperne","chapter":"1","verse":"17","text":"Den første gruppen forteller om Kristus ut fra et uverdig motiv. De vil fremheve seg selv og tror at framgangen deres skal plage meg mens jeg sitter i fengsel."},{"book":"Filipperne","chapter":"1","verse":"18","text":"Hva spiller det for rolle? Hvilket motiv de nå enn har, rene eller uverdige, så bli i alle fall budskapet om Kristus spredd. Det gleder meg."},{"book":"Filipperne","chapter":"1","verse":"19","text":"Jeg vet at på grunn av bønnene deres og Jesu Kristi Ånd skal jeg bli satt fri."},{"book":"Filipperne","chapter":"1","verse":"20","text":"Jeg håpet av hele mitt hjerte at jeg aldri skulle behøve å skamme meg for Gud. Jeg vil være like uredd som jeg alltid har vært, og gjennom mine handlinger ære Kristus, enten jeg får leve eller blir dømt til døden."},{"book":"Filipperne","chapter":"1","verse":"21","text":"Å leve videre er for meg å tjene Kristus, og min død ville hjelpe til å spre budskapet om ham."},{"book":"Filipperne","chapter":"1","verse":"22","text":"Men dersom et fortsatt liv her på jorden gir meg flere muligheter til å arbeide med godt resultat, da vet jeg ikke hva jeg vil foretrekke."},{"book":"Filipperne","chapter":"1","verse":"23","text":"Jeg blir dratt i to retninger: I det ene øyeblikket lengter jeg etter å forlate dette livet og være hos Kristus, noe som ville vært bedre for meg."},{"book":"Filipperne","chapter":"1","verse":"24-25","text":"I neste øyeblikk innser jeg at det er bedre for dere om jeg lever videre her på jorden. Derfor vet jeg at jeg skal leve og komme til dere, slik at troen kan spire og gi dere enda mer glede."},{"book":"Filipperne","chapter":"1","verse":"26","text":"Når jeg kommer tilbake til dere, har dere enda større grunn til å være stolte over Jesus Kristus, på grunn av det han har gjort for meg."},{"book":"Filipperne","chapter":"1","verse":"27","text":"Dere må passe på å leve på en måte som er verdig det glade budskapet om Kristus. Enten jeg er på besøk hos dere, eller er på et annet sted, så vil jeg høre at dere står fast og er enige. Side om side må dere kjempe for å spre troen på det glade budskapet om Kristus."},{"book":"Filipperne","chapter":"1","verse":"28","text":"Vær aldri redd for motstanderne. Det mot dere har, kommer til å vise at mange er på vei til å gå evig fortapt, mens dere vil bli frelst av Gud."},{"book":"Filipperne","chapter":"1","verse":"29","text":"Dere har jo fått forretten til ikke bare å tro på Kristus, men også til å lide for ham."},{"book":"Filipperne","chapter":"1","verse":"30","text":"Dere og jeg kjemper den samme kampen. Dere så hvordan jeg måtte lide for Kristus da jeg første gangen kom til dere,1:30 Paulus fikk sitte i fengsel i Filippi. Se Apostlenes gjerninger, historien om de første troende 16:19-40. og som dere vet, sitter jeg nå igjen i fengsel."}]}