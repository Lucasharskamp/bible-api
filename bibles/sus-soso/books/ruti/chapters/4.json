{"data":[{"book":"Ruti","chapter":"4","verse":"1","text":"Boosu naxa siga taa naadɛ ra, taakae malanma dɛnnaxɛ, a dɔxɔ. Na xabilɛ ratangama, Boosu nu naxan xa fe falama, na naxa fa. Boosu naxa a fala a bɛ, «N ba, fa i magoro be.» A naxa fa, a dɔxɔ."},{"book":"Ruti","chapter":"4","verse":"2","text":"Boosu man naxa a fala taa kuntigi fu bɛ, «Wo fa, wo wo magoro be.» E to dɔxɔ,"},{"book":"Ruti","chapter":"4","verse":"3","text":"Boosu naxa a masen na xabilɛ ratangama bɛ, «Nowemi, naxan kelixi Mowaba, a wama Elimeleki xa bɔxi matife. I a kolon, Elimeleki won taara na a ra."},{"book":"Ruti","chapter":"4","verse":"4","text":"N nu wama i xa kolon sɔtɔ na fe ma, i xa na bɔxi xun sara taakae nun taa kuntigie ya xɔri. Xa i nɔma a xun sarade, i xa a raba. Xa i mu nɔma na ra, a fala n bɛ, alako n xa a kolon, barima mixi gbɛtɛ mu nɔma a xun sarade fo i xa i xui fi. N tan nan i xanbi ra.» Na xɛmɛ naxa a yaabi, «N a xun sarama nɛ.»"},{"book":"Ruti","chapter":"4","verse":"5","text":"Na tɛmui Boosu naxa yi wɔyɛnyi sa na fari, a naxɛ, «I nɛ yi bɔxi sarama lɔxɔɛ naxɛ Nowemi nun Ruti Mowabaka ma, i man xa na kaaɲɛ ginɛ fan dɔxɔ, alako faxamixi xili naxa lɔɛ na bɔxi xun ma.»"},{"book":"Ruti","chapter":"4","verse":"6","text":"Na xabilɛ ratangama naxa a yaabi, «Na kui n mu nɔma a xun sarade, xa na mu a ra n yɛtɛ kɛ kanama nɛ. I xa a xun sara, n tan mu nɔma.»"},{"book":"Ruti","chapter":"4","verse":"7","text":"Singe ra Isirayila bɔxi ma, xa mixi nde nu wama lanyi xirife, fo a xa sankiri ba, a xa a so a boore yi ra. Na nan a masenma lanyi bara gɛ xiride."},{"book":"Ruti","chapter":"4","verse":"8","text":"Na kui, na xabilɛ ratangama to a fala Boosu bɛ, «I xa na bɔxi xun sara i yɛtɛ bɛ,» a naxa a xa sankiri ba, a a so Boosu yi ra."},{"book":"Ruti","chapter":"4","verse":"9","text":"Na dangi xanbi Boosu naxa a masen taa kuntigie nun ɲama bɛ, «Wo bara findi seedee ra to. Elimeleki, Kilɔn, nun Maxalɔn xa see, n bara e birin sara Nowemi ma."},{"book":"Ruti","chapter":"4","verse":"10","text":"Maxalɔn xa ginɛ, Ruti Mowabaka, n bara na fan dɔxɔ alako faxamixi xili naxa lɔɛ a xa bɔxi xun ma, a xabilɛ nun a xa taa mixie naxa nɛɛmu a xa fe ma. To wo bara findi yi fe seedee ra.»"},{"book":"Ruti","chapter":"4","verse":"11","text":"Ɲama nun kuntigie naxa a yaabi, «Muxu bara tin findide seedee ra! Muxu bara Alatala maxandi yi ginɛ bɛ naxan sofe i xɔnyi."},{"book":"Ruti","chapter":"4","verse":"12","text":"Alatala xa di gbegbe fi i ma yi sungbutunyi saabui ra."},{"book":"Ruti","chapter":"4","verse":"13","text":"Na tɛmui, Boosu naxa Ruti xa futi xiri. E to lu yire keren, Alatala naxa a ragiri Ruti xa tɛgɛ, a di sɔtɔ."},{"book":"Ruti","chapter":"4","verse":"14","text":"Na kui ginɛe naxa a fala Nowemi bɛ, «Ala tantu, barima Alatala bara xabilɛ ratangama fi i ma. Isirayilakae xa tantui rasiga Ala ma!"},{"book":"Ruti","chapter":"4","verse":"15","text":"Yi di fama mɛɛnide i ma, a i kantama i xa ɲɛlɛxɛforiɲa kui. I xa mamadi Ruti, naxan yi di sɔtɔxi i bɛ, a fan i xanuma, a tide gbo i bɛ dangi di solofere ra.»"},{"book":"Ruti","chapter":"4","verse":"16","text":"Nowemi naxa na diyɔrɛ tongo, a a sa a kanke ma, a findi a mɛɛnima ra."},{"book":"Ruti","chapter":"4","verse":"17","text":"Nowemi dɔxɔboore ginɛe naxa xili sa yi diyɔrɛ xun ma, a falafe ra, «Nowemi bara di sɔtɔ, a xili Obedo.» Obedo xa di nan Yisayi ra. Yisayi xa di nan Dawuda ra."},{"book":"Ruti","chapter":"4","verse":"18","text":"Peresi xa taruxui nan ya:"},{"book":"Ruti","chapter":"4","verse":"19","text":"Heseron naxa Rami sɔtɔ."},{"book":"Ruti","chapter":"4","verse":"20","text":"Aminadabo naxa Naxason sɔtɔ."},{"book":"Ruti","chapter":"4","verse":"21","text":"Salimon naxa Boosu sɔtɔ."},{"book":"Ruti","chapter":"4","verse":"22","text":"Obedo naxa Yisayi sɔtɔ."}]}