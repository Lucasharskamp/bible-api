{"data":[{"book":"2 Tasaloniiqee","chapter":"2","verse":"1","text":"Yaa obboloota, waaʼee dhufaatii Gooftaa keenya Yesuus Kiristoosii fi waaʼee isa biratti walitti qabamuu keenyaa wanni nu isin kadhannu kana;"},{"book":"2 Tasaloniiqee","chapter":"2","verse":"2","text":"kunis raajii yookaan dubbii yookaan xalayaa akka waan nu biraa dhufeetti hedamuun akka isin guyyaan Gooftaa ammuma iyyuu dhufeera jettanii daftanii hin raafamneef yookaan hin jeeqamneef."},{"book":"2 Tasaloniiqee","chapter":"2","verse":"3","text":"Namni tokko iyyuu karaa kamiin iyyuu isin hin gowwoomsin; utuu fincilli dursee hin dhufin, namni cubbuu, ilmi badiisaa sun utuu hin mulʼatin guyyaan sun hin dhufuutii."},{"book":"2 Tasaloniiqee","chapter":"2","verse":"4","text":"Innis waan Waaqa jedhamu yookaan waan waaqeffatamu hundumaan mormee isaan irratti ol ol of qaba; “Ani Waaqa” ofiin jechuudhaanis mana qulqullummaa Waaqaa keessa taaʼa."},{"book":"2 Tasaloniiqee","chapter":"2","verse":"5","text":"Isin akka ani yeroo isin bira turetti waan kana isinitti himaa ture hin yaadattanii?"},{"book":"2 Tasaloniiqee","chapter":"2","verse":"6","text":"Akka inni yeroo murteeffame sanatti mulʼatuufis waan amma isa dhowwu ni beektu."},{"book":"2 Tasaloniiqee","chapter":"2","verse":"7","text":"Icciitiin humna fincila sanaa amma iyyuu hojiitti jiraatii; garuu inni amma humna sana duubatti deebisu sun hamma karaa irraa fuudhamutti ittuma fufee isa dhowwa."},{"book":"2 Tasaloniiqee","chapter":"2","verse":"8","text":"Inni Hamaan sun ni mulʼata; Yesuus Gooftaan immoo hafuuruma afaan ofii isaatiin isa galaafata; ifa dhufaatii isaatiinis isa barbadeessa."},{"book":"2 Tasaloniiqee","chapter":"2","verse":"9","text":"Dhufaatiin namicha isa hamaa sanaa akkuma hojii Seexanaatti humna hundaa fi mallattoon, dinqii sobaatiinis ni taʼa;"},{"book":"2 Tasaloniiqee","chapter":"2","verse":"10","text":"innis gowwoomsaa gosa hundaa kan warra badan sana ittiin gowwoomsuun mulʼata. Warri badan sunis sababii dhugaa silaa ittiin fayyan sana jaallachuu didaniif badu."},{"book":"2 Tasaloniiqee","chapter":"2","verse":"11","text":"Kanaafuu Waaqni akka isaan soba amananiif waan nama wallaalchisu isaanitti erga;"},{"book":"2 Tasaloniiqee","chapter":"2","verse":"12","text":"kunis akka warra dhugaatti amanuu didanii jalʼinatti gammadan hundatti murtaaʼuuf."},{"book":"2 Tasaloniiqee","chapter":"2","verse":"13","text":"Nu garuu yaa obboloota Gooftaan jaallatamtan, sababii Waaqni warra jalqabaa godhee akka isin karaa Hafuuraan qulqulleeffamuutii fi karaa dhugaatti amanuutiin fayyitaniif isin filateef yeroo hunda Waaqa galateeffachuu qabna."},{"book":"2 Tasaloniiqee","chapter":"2","verse":"14","text":"Innis akka isin ulfina Gooftaa keenya Yesuus Kiristoos keessatti hirmaattaniif karaa wangeela keenyaatiin kaayyoo kanaaf isin waame."},{"book":"2 Tasaloniiqee","chapter":"2","verse":"15","text":"Egaa yaa obboloota, jabaadhaatii dhaabadhaa; barsiisa nu karaa dubbii afaaniitiin yookaan xalayaan isin barsiifne sana jabeessaatii qabadhaa."},{"book":"2 Tasaloniiqee","chapter":"2","verse":"16","text":"Gooftaan keenya Yesuus Kiristoos mataan isaa, Waaqni Abbaan keenya inni nu jaallatee karaa ayyaana isaatiin jajjabina bara baraatii fi abdii gaarii nuu kenne sun,"},{"book":"2 Tasaloniiqee","chapter":"2","verse":"17","text":"hojii fi dubbii gaarii hunda keessatti garaa keessan haa jajjabeessu; isin haa cimsus."}]}