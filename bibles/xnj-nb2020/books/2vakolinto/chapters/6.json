{"data":[{"book":"2 Vakolinto","chapter":"6","verse":"1","text":"Hinu, tikavyai vana lihengu pamonga na Chapanga, tikuvayupa ubwina wa Chapanga wemupokili kuhuma kwaki wangali lihengu kwinu."},{"book":"2 Vakolinto","chapter":"6","verse":"2","text":"Chapanga ijova mu Mayandiku Gamsopi,"},{"book":"2 Vakolinto","chapter":"6","verse":"3","text":"Tikotoka kuvya chipingilu kwa vandu vakoto kumsadika Kilisitu, muni lihengu litu likoto kuvya chindu lepi."},{"book":"2 Vakolinto","chapter":"6","verse":"4","text":"Pahala paki, tikujilangisa kuvya tete vanalihengu chakaka va Chapanga kwa kila chindu chetihenga, kwa kukangamala neju lukumbi lwa mang'ahiso na lukumbi lwelutopa na lipumba."},{"book":"2 Vakolinto","chapter":"6","verse":"5","text":"Titoviwi, tivikiwi muchifungu, vatikiti chitututu pavandu, tihengili lihengu lelitopa neju, vatibesili kugona na pamahele titami changalya."},{"book":"2 Vakolinto","chapter":"6","verse":"6","text":"Tikujilangisa kuvya vanalihengu va Chapanga kwa kuvya na mtima wa msopi na umanyi na kukangamala na ubwina witu. Tikumhuvalila Mpungu Msopi na kuvagana vandu Changali uhomela,"},{"book":"2 Vakolinto","chapter":"6","verse":"7","text":"tiukokwisi ujumbi wa chakaka kwa makakala ga Chapanga. Chitovanilu chitu ndi kujiyunga na kuhanganila ndi Kuhenga gegakumganisa Chapanga."},{"book":"2 Vakolinto","chapter":"6","verse":"8","text":"Tijiwusili na kuveveswa, kulaumiwa na kulumbiwa. Tivalangiwi ngati tikonga, kumbi tijova uchakaka."},{"book":"2 Vakolinto","chapter":"6","verse":"9","text":"Tilolekana ngati vangamanyikana kumbi timanyikana kwa voha, ngati vevafwili, nambu vawumi, titoviwi nambu tikomiwi lepi."},{"book":"2 Vakolinto","chapter":"6","verse":"10","text":"Tivii ngolongondi. Nambu magono goha tivii na luheku. Tilolekana vangangu nambu tikuvakita vandu vangi vavyai na vindu vyamahele, tilolekana tangali chindu nambu tivii na kila chindu."},{"book":"2 Vakolinto","chapter":"6","verse":"11","text":"Valongo Vakolinto, tilongili na nyenye muchakaka, na tikuvagana mumitima yitu yoha."},{"book":"2 Vakolinto","chapter":"6","verse":"12","text":"Tete nakupunguza kuvagana nyenye, nambu nyenye mupungwizi kutigana tete."},{"book":"2 Vakolinto","chapter":"6","verse":"13","text":"Hinu nijova na nyenye ngati vana vangu, ndi mtigana ngati chetivagana."},{"book":"2 Vakolinto","chapter":"6","verse":"14","text":"Mukoto kuwungana na vandu vangasadika. Wu, mambu gegakumganisa Chapanga na uhakau viyidakilana? Amala lumuli na chitita vihotola kutama pamonga?"},{"book":"2 Vakolinto","chapter":"6","verse":"15","text":"Kilisitu ihotola wuli kuyidakilana na Setani? Musadika ihotola wuli kuhanganilana na mundu angasadika?"},{"book":"2 Vakolinto","chapter":"6","verse":"16","text":"Nyumba ya Chapanga na chimong'omong'o viyidakilana wuli? Muni tavete ndi Nyumba ya Chapanga yeyivili wumi. Ngati Chapanga mwene ajovili,"},{"book":"2 Vakolinto","chapter":"6","verse":"17","text":"Hinu BAMBU ijova mewa,"},{"book":"2 Vakolinto","chapter":"6","verse":"18","text":"Nene yati nivya na Dadi winu,"}]}