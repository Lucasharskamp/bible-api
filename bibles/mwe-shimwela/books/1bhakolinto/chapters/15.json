{"data":[{"book":"1 Bhakolinto","chapter":"15","verse":"1","text":"Ashaalongo ajangunji, nnaino ngunapinga ninkumbushiyanje ga Ngani ja Mmbone jinannungushiyenje jila, na mmanganya gunnjiposhelenje nikwiishimilika najo."},{"book":"1 Bhakolinto","chapter":"15","verse":"2","text":"Kwa pitila jenejo nnatapulwanga, ibhaga nngabhikangaga mmitima guninnungushiyenje, na ibhaga kulupalila kwenunji kukabhe kwayoyo."},{"book":"1 Bhakolinto","chapter":"15","verse":"3","text":"Nne nashinkumpanganga ntenga gwa mana gunaposhele gula, kuti a Kilishitu bhashinkuwa kwa ligongo lya yambi yetu, malinga shigalugula Majandiko ga Ukonjelo."},{"book":"1 Bhakolinto","chapter":"15","verse":"4","text":"Na kabhili bhashinkushikwa, na lyubha lya tatu gubhayushiywe, malinga Majandiko ga Ukonjelo shigalugula."},{"book":"1 Bhakolinto","chapter":"15","verse":"5","text":"Na kabhili nammalanjilenje kuti, gubhaakoposhele a Kepa, na kungai likumi limo na bhabhili bhala."},{"book":"1 Bhakolinto","chapter":"15","verse":"6","text":"Gakapiteje genego gubhaakoposhelenje bhandu mmia nng'ano gwanakamo, mpaka pungujandika pano bhananji bhabhakotonji, ikabheje bhananji bhawilenje."},{"book":"1 Bhakolinto","chapter":"15","verse":"7","text":"Kungai gubhaakoposhele a Yakobho na ashimitume bhowe."},{"book":"1 Bhakolinto","chapter":"15","verse":"8","text":"Bhakaakoposhelanjeje bhowe, gubhangoposhele na nne, naliji malinga mwana abhelekwe mobha gakanabhe malila."},{"book":"1 Bhakolinto","chapter":"15","verse":"9","text":"Pabha nne najwakumpelo munkumbi gwa ashimitume, na wala ngapinjikwa kushemwa ntume, pabha nashinkulishima likanisha lya a Nnungu."},{"book":"1 Bhakolinto","chapter":"15","verse":"10","text":"Ikabheje kwa nema ja a Nnungu, njibha ntume malinga shini shino, nema jabho kwangu nne jangabha jayoyo. Nne njitenda liengo kupunda bhowe, nngabha nne, ikabhe nema ja a Nnungu jitenda liengo na nne."},{"book":"1 Bhakolinto","chapter":"15","verse":"11","text":"Ikabheje nkali nneyo, ibhe bhanganyabho, eu nne, jejino ni ngani jitulunguya na ni jinkukulupalilanga."},{"book":"1 Bhakolinto","chapter":"15","verse":"12","text":"Pabha, nnaino inalunguywa kuti a Kilishitu bhashiyuka bhakaweje, ashaajenunji bhana bhaakombolanga bhuli kubheleketa kuti bhawilenje bhakayukanga?"},{"book":"1 Bhakolinto","chapter":"15","verse":"13","text":"Bhai, monaga bhawilenje bhakayukanga, nabhalabho a Kilishitu bhangayuka,"},{"book":"1 Bhakolinto","chapter":"15","verse":"14","text":"na monaga a Kilishitu bhangayuka, bhai kulunguya kwetu kwayoyo na ngulupai jenunji jayoyo."},{"book":"1 Bhakolinto","chapter":"15","verse":"15","text":"Punda gowego, uwe tunabhoneka tubhakong'ondela bha unami kwa a Nnungu, pabha tushikong'ondela kuti, a Nnungu bhashinkwaayuya a Kilishitu, ibhaga kweli bhawilenje bhakayukanga, bhai bhangaayuya."},{"book":"1 Bhakolinto","chapter":"15","verse":"16","text":"Pabha ibhaga kweli bhawilenje bhakayukanga, bhai nabhalabho a Kilishitu bhangayuka."},{"book":"1 Bhakolinto","chapter":"15","verse":"17","text":"Monaga a Kilishitu bhangayuka, bhai ngulupai jenunji jayoyo, launo nninginji na yambi yenunji."},{"book":"1 Bhakolinto","chapter":"15","verse":"18","text":"Punda genego bhowe bhawilenje bhali bhalundenenje na a Kilishitu, bhaobhilenje."},{"book":"1 Bhakolinto","chapter":"15","verse":"19","text":"Ibhaga twaakulupalile a Kilishitu kwa jene ndamo jinope, bhai uwe tubhandu bha bhonelwa shiya, kupunda bhandu bhowe pa shilambolyo."},{"book":"1 Bhakolinto","chapter":"15","verse":"20","text":"Ikabheje ni kweli kuti, a Kilishitu bhayushile bhakaweje, ni bha ntai kuyuka kwa bhawilenje."},{"book":"1 Bhakolinto","chapter":"15","verse":"21","text":"Pabha, malinga shiwo shishiika pashilambolyo kupitila mundu, nneyo peyo na ga yuka bhawilenje, gashiika kupitila mundu juna."},{"book":"1 Bhakolinto","chapter":"15","verse":"22","text":"Malinga bhandu shibhawanganga nilundana na a Adamu, nneyo peyo bhowe shibhayuywanje nilundana na a Kilishitu."},{"book":"1 Bhakolinto","chapter":"15","verse":"23","text":"Ikabheje kila mundu shaayuywe namuna jakwe, bha ntai kuyuywa ni a Kilishitu, nikwiya bhowe bhalinginji bha a Kilishitu, mobha gushibhaishe."},{"book":"1 Bhakolinto","chapter":"15","verse":"24","text":"Penepo shiguishe mpelo, a Kilishitu pushibhaakamuye Atati a Nnungu upalume gwabho, bhapeyaga kila upalume na ukulungwa na kila mashili."},{"book":"1 Bhakolinto","chapter":"15","verse":"25","text":"Pabha a Kilishitu bhanapinjikwa bhatagwale, mpaka a Nnungu pushibhaabhikanje ashaamagongo ajabho pa makongono gabho."},{"book":"1 Bhakolinto","chapter":"15","verse":"26","text":"Mmagongo nnjabho shaapeywe kumpelo, shaabhe shiwo."},{"book":"1 Bhakolinto","chapter":"15","verse":"27","text":"Pabha Majandiko ganalugula, “A Nnungu bhashikwiibhika indu yowe pamakongono gabho.” Ikabheje Majandiko pugaalugula kuti, “Indu yowe shibhailibhatile nkwiitagwala,” penepo a Nnungu bhakwa muindumo, pabha bhenebho ni bhakwiibhika indu yowe pai jabho a Kilishitu."},{"book":"1 Bhakolinto","chapter":"15","verse":"28","text":"Ikabheje indu yowe ibhikwaga pai ja ukulungwa gwa a Kilishitu, penepo Mwana nnyene shaabhikwe pai ja ukulungwa gwa a Nnungu, nkupinga a Nnungu bhatagwale indu yowe."},{"book":"1 Bhakolinto","chapter":"15","verse":"29","text":"Bhai, ibhaga kuyuka kwakwa, bhuli, bhandunji bhaabhatishwanga kwa ligongo lya bhawilenje bhala, shibhatendanje nndi? Ibhaga bhawilenje bhakayukanga, kwa nndi kubhatishwa kwa ligongo lya bhawilenje?"},{"book":"1 Bhakolinto","chapter":"15","verse":"30","text":"Uwe kwa nndi tunakwiibhika mwaajogoya mobha gowe?"},{"book":"1 Bhakolinto","chapter":"15","verse":"31","text":"Ashaalongo ajangu, nne mobhaga nguti, ngunakwiibhika nshiwo! Shingwiipunila kwenu mmanganyanji, ni lundana kwenunji na a Kilishitu Yeshu Bhakulungwa bhetu, inandenda nunguye gegano."},{"book":"1 Bhakolinto","chapter":"15","verse":"32","text":"Ibhaga tumbilila kwangu kukaliji kwa shigundupe, bhai, kukomana kwangu na makoko ga munng'itu, yani bhandunji bha ku Epesho bhala, kumbwaile nndi? Monaga bhawilenje bhakayukanga, bhai, “Tulye na papila, pabha malabhi shituwe.”"},{"book":"1 Bhakolinto","chapter":"15","verse":"33","text":"Nnatembwanje, mikungulu jangali ja mmbone jinakumpuganya mundu."},{"book":"1 Bhakolinto","chapter":"15","verse":"34","text":"Nkolanje lunda kabhili malinga shinkupinjikwanga, nnatendanje yambi. Pabha bhananji bhakakwaamanyanga a Nnungu ukoto. Ngunabheleketa gegano, nkolanje oni!"},{"book":"1 Bhakolinto","chapter":"15","verse":"35","text":"Ikabheje mundu shaabhuye, “Bhaayukanga bhuli bhawilenje? Shibhayukanje na shiilu shashi?”"},{"book":"1 Bhakolinto","chapter":"15","verse":"36","text":"Mmwe libhelu! Shinkupanda shikamela shikatandubhe kuwa."},{"book":"1 Bhakolinto","chapter":"15","verse":"37","text":"Inkupanda mmbeju, pana mmbeju ja mpunga, eu jina na nngabha litepo lyowe."},{"book":"1 Bhakolinto","chapter":"15","verse":"38","text":"A Nnungu bhanakuipa litepo, malinga shibhaapinga bhayene, kila mmbeju na litepo lyakwe."},{"book":"1 Bhakolinto","chapter":"15","verse":"39","text":"Iilu ikalingana. Bhandunji bhashikolanga iilu yabhonji, na bhannyama yabhonji, na ijuni nneyo peyo iilu yabhonji, na yamaki nneyo peyo."},{"book":"1 Bhakolinto","chapter":"15","verse":"40","text":"Ipali iilu ya kunnungu, na iilu ya pa shilambolyo, kukonja kwa iilu ya kunnungu ni kuna, na kukonja kwa iilu ya pa shilambolyo kuna."},{"book":"1 Bhakolinto","chapter":"15","verse":"41","text":"Kupali kukonja kwa lyubha, na kukonja kwa mwei, na kukonja kwa ndondwa, nkali ndondwa inalekanila kwa konja."},{"book":"1 Bhakolinto","chapter":"15","verse":"42","text":"Nneyo peyo, pushiibhe ga yuka bhawilenje, malinga mmbeju, shiilu shinashikwa pai niangabhanika, ikabheje shinayuywa nibha shiilu sha ngaangabhanika."},{"book":"1 Bhakolinto","chapter":"15","verse":"43","text":"Shiilu sha gundu pushishikwa shinanyegala, pushiyuywa shili na ukonjelo, na pushishikwa shangali mashili, ikabheje pushiyuywa shili na mashili."},{"book":"1 Bhakolinto","chapter":"15","verse":"44","text":"Pushishikwa ni shiilu sha shibhelekwe, ikabheje pushiyuywa ni shiilu sha mbumu. Shipali shiilu sha shibhelekwe, na nneila peila shipali shiilu sha mbumu."},{"book":"1 Bhakolinto","chapter":"15","verse":"45","text":"Pabha Majandiko ganataya, “Mundu jwa ntai a Adamu, apengenywe nipegwa gumi”, ikabheje Adamu jwa kumpelo, ni Mbumu akwaapanganga bhandu gumi."},{"book":"1 Bhakolinto","chapter":"15","verse":"46","text":"Ikabheje shilongolela nngabha shiilu sha Mbumu, ikabhe shiilu sha shibhelekwe, kungai nikwiya shiilu sha mbumu shila."},{"book":"1 Bhakolinto","chapter":"15","verse":"47","text":"Adamu jwa ntai papengenywe kwa lilongo, paaliji jwa pa litaka, Adamu jwa bhili kwakopweshe kunnungu."},{"book":"1 Bhakolinto","chapter":"15","verse":"48","text":"Bhandunji bha pa shilambolyo, bhanalandana na mundu apengenywe na lilongo jula, na bhalinginji bha kunnungu bhala, bhanalandana na akopweshe kunnungu jula."},{"book":"1 Bhakolinto","chapter":"15","verse":"49","text":"Malinga shitulendene naka jwene apengenywe na lilongo jula, nneyo peyo shitulandane naka jwene akopweshe kunnungu jula."},{"book":"1 Bhakolinto","chapter":"15","verse":"50","text":"Bhai, ashaalongo ajangunji, nne nguti nnei, iilu yetu ipengenywe kwa nnyama na minyai ikaulishi Upalume gwa a Nnungu, wala shiangabhanika, shikalishi shangaangabhanika."},{"book":"1 Bhakolinto","chapter":"15","verse":"51","text":"Mpilikananje, ngunakummalanjilanga shinjubhi, nngabha kuti tubhowe tupingawa, ikabhe tubhowe shitutindiganywe,"},{"book":"1 Bhakolinto","chapter":"15","verse":"52","text":"shangupe, malanga ga mmbila ja kumpelo, mbuti kukapila kwa meyo. Pabha mbalapala shijione, bhawilenje shibhayukanje na bhanaangabhanyikanje kabhili, na uwe shitutindiganywe."},{"book":"1 Bhakolinto","chapter":"15","verse":"53","text":"Pabha inapinjikwa kila shiangabhanyika shinaangabhanyishe, yani shiilu shawa, shinawe."},{"book":"1 Bhakolinto","chapter":"15","verse":"54","text":"Bhai, shiilu sha angabhanyika shino shibhaga sha ngaangabhanyika, yani shiilu shawa shila, shibhaga nngabha shawa, penepo shigatimilile Majandiko ga Ukonjelo ga kuti, “Shiwo shilepele na shipeshiywe.”"},{"book":"1 Bhakolinto","chapter":"15","verse":"55","text":"“Shiwo, mashili gako gali kwei?”"},{"book":"1 Bhakolinto","chapter":"15","verse":"56","text":"Shiwo shinakola mashili ga bhulaga, kwa ligongo lya yambi, na yambi inakola mashili kwa ligongo lya Shalia ja a Musha."},{"book":"1 Bhakolinto","chapter":"15","verse":"57","text":"Ikabheje tunatenda eja kwa a Nnungu bhakututenda tukombole, kupitila ku Bhakulungwa bhetu a Yeshu Kilishitu."},{"book":"1 Bhakolinto","chapter":"15","verse":"58","text":"Bhai, ashaalongo ajangunji nkupingwanga, nnjimangananje nninginji mwiishimilikenje ukoto. Mpundanje kamula liengo lya Bhakulungwa, nnikumumanyanga kuti, liengo lyenunji ku Bhakulungwa nngabha lya yoyo."}]}