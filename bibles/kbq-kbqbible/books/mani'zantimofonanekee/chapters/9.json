{"data":[{"book":"Mani'zanti mofo nanekee","chapter":"9","verse":"1","text":"Knare antahi'zamo'a mago a'kna hu'neankino noma'a negino, 7ni'a noma azeri oti zafa antreno eriso'e nehie."},{"book":"Mani'zanti mofo nanekee","chapter":"9","verse":"2","text":"Hagi ana a'mo'a ra ne'za retro nehuno, waini tina tro huno nenteno, ne'zama ante trara retro hunte'ne."},{"book":"Mani'zanti mofo nanekee","chapter":"9","verse":"3","text":"Ana huteno eri'za a'ne'a, vahe ome kehihogu hunezamanteno, agra rankumapina marerisga hunereti ke'zana atino,"},{"book":"Mani'zanti mofo nanekee","chapter":"9","verse":"4","text":"tamagi omane vahe'motane refakoma hutama kezampima atupa'ma hu'nesamota,"},{"book":"Mani'zanti mofo nanekee","chapter":"9","verse":"5","text":"rukrehe huta nagrite etma ne'zana eme neneta, waini tima tro'ma hunte'noana eme neho."},{"book":"Mani'zanti mofo nanekee","chapter":"9","verse":"6","text":"Hagi neginagi kavukava'ma nehanazana netrenka nomanizanka'a agafa hunka erintese nehunka knare antahintahizana rempi hunka nentahinka anazana hunka vuo."},{"book":"Mani'zanti mofo nanekee","chapter":"9","verse":"7","text":"Azanava kema hu vahe'mofoma azeri fatgoma hananana, kema asamisana kegura huhaviza hugantegahie. Kefo avu'ava'ma nehanimofo azeri fatgo hu kema hananana, ana kegura kiza zokago ke hugantegahie."},{"book":"Mani'zanti mofo nanekee","chapter":"9","verse":"8","text":"Ana hu'negu azanava ke'ma nehia vahera azeri fatgo osuo, avesra hugantegahie. Ama' antahi'zane vahe'ma azeri fatgoma hanankeno'a, avesigantegahie."},{"book":"Mani'zanti mofo nanekee","chapter":"9","verse":"9","text":"Ama' antahintahine vahe avumrora nentegeno mago'ane antahintahifina, ama huno manino. Fatgo avu'ava zane ne' rempi hunemigeno antahintahi'afina mago'ane antahi'zana erino."},{"book":"Mani'zanti mofo nanekee","chapter":"9","verse":"10","text":"Ramofoma koro'ma hunteno agorga'ama mani'zamo'a, knare antahi'zamofo agafa me'ne. Ruotage'ma Hu'nemofo kagra antahi ama'ma hananana, ama' antahi'za erigahane."},{"book":"Mani'zanti mofo nanekee","chapter":"9","verse":"11","text":"Na'ankure knare antahi'zamo'a huno, nagriteti za'zakna nemaninka mago'ane rama'a kafu manigahane hu'ne."},{"book":"Mani'zanti mofo nanekee","chapter":"9","verse":"12","text":"Kagrama ama' antahizama erisanana, knare antahi'zamo'a, mizama'a kamigahie. Kagrama kiza zokagoma huntesanana kagra'a haviza hugahane."},{"book":"Mani'zanti mofo nanekee","chapter":"9","verse":"13","text":"Neginagi avu'ava'ma hu'zamo'a mago a'mo rankege nehiankna hu'neankino, ke antahi'zama'a omanegeno, antahintahizana agripina omane'ne."},{"book":"Mani'zanti mofo nanekee","chapter":"9","verse":"14","text":"Agrira noma'amo'a rankumamofona mesga huno me'negeno kahama'are manineno,"},{"book":"Mani'zanti mofo nanekee","chapter":"9","verse":"15","text":"zamagra'a erizante'ma vu fatgo hu'za kante'ma agatere'za vu'za e'zama haza vahekura, kezatino,"},{"book":"Mani'zanti mofo nanekee","chapter":"9","verse":"16","text":"atrenke'za zamagi omne vahe'mo'za rukrahe hu'za eho, nehuno refko hu'zama ke ama' osu'naza vahe'mokizmigura kea nehie."},{"book":"Mani'zanti mofo nanekee","chapter":"9","verse":"17","text":"Kumzafama ase'nana timo'a knare haga hugahie. Hagi ne'zama kagragu oku'ama ne'nana ne'zamo'a haga hugahie."},{"book":"Mani'zanti mofo nanekee","chapter":"9","verse":"18","text":"Hianagi fri'za me'ne hu'za nontahi'za, ko'ma ana a'mofo nontegama vu'naza vahe'mo'zama fri'naza zankura nontahize."}]}