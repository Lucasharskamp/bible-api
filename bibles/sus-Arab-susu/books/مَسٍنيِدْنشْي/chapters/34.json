{"data":[{"book":"مَسٍنيِ دْنشْي","chapter":"34","verse":"1","text":"عَننَبِ مُنسَ نَشَ تٍ نٍبٌ فٍيَ قَرِ، مٌوَبَ بْشِ مَ، هَن ثِسِفَ فٍيَ، نَشَن نَ يٍرِكٌ سٌفٍتٍدٍ. عَلَتَلَ نَشَ بْشِ بِرِن مَسٍن عَ بّ، كٍلِ فَلَدِ عَ سَ دْشْ دَنَ رَ،"},{"book":"مَسٍنيِ دْنشْي","chapter":"34","verse":"2","text":"نَقَتَلِ بْشِ، عٍقِرَ مِ نُن مَنَسِ شَ بْشِ، يُدَ شَ بْشِ هَن بَا مَ نَشَن نَ سٌفٍفٌرٌدٍ،"},{"book":"مَسٍنيِ دْنشْي","chapter":"34","verse":"3","text":"نٍفٍوِ بْشِ، عَ سَ رَحْن يُرُدّن لٌنفٌرِيٍ رَ، يٍرِكٌ لَنبَنيِ، تُفِ بِلِ تَا، هَن سٌوَرِ."},{"book":"مَسٍنيِ دْنشْي","chapter":"34","verse":"4","text":"عَلَتَلَ نَشَ عَ مَسٍن عَ بّ، «عِ يَ تِ بْشِ رَ ﭑ نَشَن سَاتّ تٌنفٌشِ عِبُرَهِمَ، عِسِيَفَ، نُن يَشُبَ بّ. ﭑ نَشَ عَ قَلَ عٍ بّ، ‹ﭑ يِ بْشِ قِمَ وٌ بْنسْي نَن مَ.› ﭑ شَ نَ بْشِ مَسٍن عِ بّ، كْنْ عِ مُ سٌمَ نَا.»"},{"book":"مَسٍنيِ دْنشْي","chapter":"34","verse":"5","text":"عَننَبِ مُنسَ، عَلَتَلَ شَ كٌنيِ، نَشَ لَاشِرَ مّننِ، مٌوَبَ بْشِ مَ، عَلْ عَلَتَلَ عَ مَسٍن كِ نَشّ."},{"book":"مَسٍنيِ دْنشْي","chapter":"34","verse":"6","text":"عَلَتَلَ نَشَ عَ رَفَتَ مٌوَبَ بْشِ مَ فُلُنبَ كُي بٍتِ ثٍيٌرِ يَ تَفِ. مِشِ يٌ مُ نْشِ عَ شَ فَبُرِ يِرٍ كٌلٌندٍ هَن تٌ."},{"book":"مَسٍنيِ دْنشْي","chapter":"34","verse":"7","text":"عَننَبِ مُنسَ لَاشِرَشِ عَ حّ كّمّ حّ مْشْحّن نَن مَ. نَ بِرِن عَ يَ نُ سٍ تٌمَ عَ قَنيِ رَ، عَ سّنبّ قَن نُ فبٌ."},{"book":"مَسٍنيِ دْنشْي","chapter":"34","verse":"8","text":"عِسِرَيِلَكَيٍ نَشَ عَ وَ مٌوَبَ بْشِ مَ شِ تٌنفٌ سَشَن بُن مَ. عٍ عَننَبِ مُنسَ شَ حْن قٍ رَبَ نَ كِ نّ."},{"book":"مَسٍنيِ دْنشْي","chapter":"34","verse":"9","text":"عَننَبِ مُنسَ نُ بَرَ عَ بّلّشّ سَ عَننَبِ يٌسُوٍ مَ، نُنُ شَ دِ، عَ قَ رَقٍ شَشِلِمَيَ رَ. عِسِرَيِلَكَيٍ نَشَ يٌسُوٍ شُي رَبَتُ بِرَقٍ عَننَبِ مُنسَ شَ يَامَرِيٍ قْشْ رَ، عَلَتَلَ نَشٍيٍ قِشِ عَ مَ."},{"book":"مَسٍنيِ دْنشْي","chapter":"34","verse":"10","text":"عِسِرَيِلَ بْشِ مَ، نَمِحْنمّ يٌ مُ نُ نَ نَ نَشَن مَنِيَمَ عَننَبِ مُنسَ رَ. عَ وْيّن عَلَ رَ يَ نُن يَ."},{"book":"مَسٍنيِ دْنشْي","chapter":"34","verse":"11","text":"عَلَ عَ شّي نّ مِسِرَ قٍ كَابَنَكٌي رَبَدٍ قِرَوُنَ، عَ شَ يَرٍرَتِيٍ، نُن عَ شَ مِشِ بِرِن شِلِ مَ."},{"book":"مَسٍنيِ دْنشْي","chapter":"34","verse":"12","text":"عَننَبِ مُنسَ وَلِشِ سّنبّ مَفَاشُشِ نَن نَ عِسِرَيِلَكَيٍ بِرِن يَ شْرِ."}]}