{"data":[{"book":"لاویان","chapter":"1","verse":"1","text":"خداوند از خیمهٔ ملاقات با موسی سخن گفت و به او فرمود:"},{"book":"لاویان","chapter":"1","verse":"2","text":"«این دستورها را به بنی‌اسرائیل بده. وقتی کسی به خداوند قربانی تقدیم می‌کند، قربانی او باید گاو، گوسفند و یا بز باشد."},{"book":"لاویان","chapter":"1","verse":"3","text":"اگر بخواهد برای قربانی سوختنی یک گاو قربانی کند، آن گاو باید نر و بی‌عیب باشد. گاو را دم مدخل خیمهٔ ملاقات بیاورد تا مورد قبول خداوند قرار گیرد."},{"book":"لاویان","chapter":"1","verse":"4","text":"شخصی که آن را می‌آورد، باید دستش را روی سر حیوان بگذارد. به این ترتیب آن قربانی پذیرفته شده، گناهان شخص را کفاره می‌کند."},{"book":"لاویان","chapter":"1","verse":"5","text":"بعد خود آن شخص حیوان را در حضور خداوند سر ببرد و پسران هارون که کاهنند، خون آن را بیاورند و بر چهار طرف مذبح که جلوی مدخل خیمهٔ ملاقات است، بپاشند."},{"book":"لاویان","chapter":"1","verse":"6","text":"سپس آن شخص پوست گاو را بکند و آن را قطعه‌قطعه کند،"},{"book":"لاویان","chapter":"1","verse":"7","text":"و کاهنان هیزم روی مذبح بگذارند، آتش روشن کنند"},{"book":"لاویان","chapter":"1","verse":"8","text":"و قطعه‌ها و سر و چربی آن را روی هیزم قرار دهند."},{"book":"لاویان","chapter":"1","verse":"9","text":"آنگاه آن شخص باید دل و روده و پاچه‌های گاو را با آب بشوید و کاهنان همه را روی مذبح بسوزانند. این قربانی سوختنی، هدیه‌ای خوشبو و مخصوص برای خداوند خواهد بود."},{"book":"لاویان","chapter":"1","verse":"10","text":"«اگر گوسفند یا بز برای قربانی بیاورند، آن نیز باید نر و بی‌عیب باشد."},{"book":"لاویان","chapter":"1","verse":"11","text":"شخصی که آن را می‌آورد باید در سمت شمالی مذبح در حضور خداوند سرش را ببرد و کاهنان که پسران هارونند، خونش را بر چهار طرف مذبح بپاشند."},{"book":"لاویان","chapter":"1","verse":"12","text":"سپس، آن شخص حیوان قربانی شده را قطعه‌قطعه کند و کاهنان این قطعه‌ها را با سر و چربی آن روی هیزم مذبح بگذارند."},{"book":"لاویان","chapter":"1","verse":"13","text":"آن شخص باید دل و روده و پاچه‌های گوسفند یا بز را با آب بشوید. سپس کاهنان همهٔ آنها را روی آتش مذبح بسوزانند. این قربانی سوختنی، هدیه‌ای مخصوص و خوشبو برای خداوند خواهد بود."},{"book":"لاویان","chapter":"1","verse":"14","text":"«اگر کسی می‌خواهد برای قربانی سوختنی پرنده برای خداوند قربانی کند، آن پرنده باید قمری یا جوجه کبوتر باشد."},{"book":"لاویان","chapter":"1","verse":"15","text":"کاهن، پرنده را بگیرد و جلوی مذبح سرش را بپیچاند و آن را بر مذبح بسوزاند. اما اول باید خونش را بر پهلوی مذبح بچلاند."},{"book":"لاویان","chapter":"1","verse":"16","text":"چینه‌دان و محتویات داخل شکمش1‏:16 «محتویات داخل شکمش» یا «پرهایش». را درآورد و آنها را در طرف شرق مذبح در جایی که خاکستر مذبح ریخته می‌شود بیندازد."},{"book":"لاویان","chapter":"1","verse":"17","text":"سپس بالهای پرنده را گرفته، آن را از وسط پاره کند بدون اینکه پرنده دو تکه شود. آنگاه کاهن آن را روی هیزم مذبح بسوزاند. این قربانی سوختنی، هدیه‌ای مخصوص و خوشبو برای خداوند خواهد بود."}]}