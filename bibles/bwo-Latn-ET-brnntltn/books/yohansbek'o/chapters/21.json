{"data":[{"book":"Yohans Bek'o","chapter":"21","verse":"1","text":"Maniyere il handr daronat handr datson tbek'i, dar shintsonat shints datsun besherno botesh, aats k'aaronúwere beeratse."},{"book":"Yohans Bek'o","chapter":"21","verse":"2","text":"21:2 Isa. 52:1; 61:10; Bek'. 3:12  Kit S'ayinú, Iyerusalem handru, b kenihsh baatsts guuyukok'o k'andek'at darotse Ik'oke b oot'fere tbek'i,"},{"book":"Yohans Bek'o","chapter":"21","verse":"3","text":"21:3 Hzk'. 37:27; Lew. 26:11-12  hank'o etiru k'áári eenonowere naashi jooratse b́ keshfere t shishi, «Hambe! Ik'i k'ewoko ashuwots dagotse, bontonwere beetwe, boowere bíashuwotsi wotitúne, Ik'o b́tookon bonton wotitwe, Izar Izewerwere bok wotitwe,"},{"book":"Yohans Bek'o","chapter":"21","verse":"4","text":"bo aawatse aac'ú jamo firitwe, shints niwo b́beshtsotse wee k'iro wee shiyano wee eepo wee kúúno haniyak beeratse.»"},{"book":"Yohans Bek'o","chapter":"21","verse":"5","text":"Naashi jooratse bedek'tsonwere «Hamb! taa jam keewo handr woshitwe!» bíeti, manats dab́tnwere, «Aap'ets aap'an amanetsonat arik b́wottsotse guud'e» bíeti taasha."},{"book":"Yohans Bek'o","chapter":"21","verse":"6","text":"21:6 Isa. 55:1  Maniyere il taash hank'o bí'eti, «Wotwtsere! Alfonat Omego, shintsonat s'uwatstso taane, shashutsosh kash t'úúp'iru aatsotse ik k'awuntsalo beenon bísh imetwe,"},{"book":"Yohans Bek'o","chapter":"21","verse":"7","text":"21:7 2 Sam. 7:14; Dub. 89:26-27  da'adek'etwo han naatetwe, taa bí Ik'o Izar Izeweri wotitwe, bíwere t naayi wotitwe,"},{"book":"Yohans Bek'o","chapter":"21","verse":"8","text":"ernmó shatetswots, imnetiyo deshawwots, kiimwots, kash úd'tswots, widetswots, atetswots, woteraw ik'uwotsi Ik'irwots, kootets jamwots boko boon kotirúwo dini k'arotse bowotiti, manúwere gitl k'ironiye.»"},{"book":"Yohans Bek'o","chapter":"21","verse":"9","text":"S'uwaatsi shawat faywots bín bos'eents shawat wanc'wotsi detsdek'ts melaki shawatwotsitse iko waat «Wowe! mereero mááts guyu neesh kitsuna» bí eti."},{"book":"Yohans Bek'o","chapter":"21","verse":"10","text":"21:10 Hzk'. 40:2  Shayiron taan een geenz gur ikok dek' amt kit S'ayinú Iyerusalem Ik'oke darotse b oot'fere taash b́ kitsi,"},{"book":"Yohans Bek'o","chapter":"21","verse":"11","text":"Ik'i mangon bc'eeshfera btesh, b shááni golonúwere ayidek't mangts shútsok'oyi, mestayitok'o goliru yasp'idiya eteets mangts shútsok'oyi b́teshi,"},{"book":"Yohans Bek'o","chapter":"21","verse":"12","text":"tatse git fengeshwotsi detsts eenonat geenz gmbi kas'o detsfa btesh, tatse git fengeshwotsoknowere tatse git melakiwots need'dek'tni bokotfere botesh, bofengeshatsnowere Isra'el jir tatse gitwots shúútswots guut'eyatni botesh."},{"book":"Yohans Bek'o","chapter":"21","verse":"13","text":"21:12-13 Hzk'. 48:30-35  Aaw keshon keez fengeshwots, gaar kawon keez fengeshwots, muur kááwon keez fengeshwots, aaw kindon keez fengeshwots fa'ano botesh."},{"book":"Yohans Bek'o","chapter":"21","verse":"14","text":"Kitman gmbi kas'o b́ned'ok tatse git shutswotsi detsfe b́tesh, b́ned'ok manotsatsnowere tatse git mereero woshetsúwots shúútso guut'ere b́teshi,"},{"book":"Yohans Bek'o","chapter":"21","verse":"15","text":"21:15Hzk'. 40:3  taash keewts melakiyonúwere kitunat bfengeshwotsn, gmbi kas'onowere bín b́ indit awntsi gumbo detsfe b́tesh,"},{"book":"Yohans Bek'o","chapter":"21","verse":"16","text":"Kitu geenzonat gawnonúwere taal wottso awd tungúsho detski bteshi, melakiyo kitu bín indeyiru guumbmann indat bíere bgeenzo git kumonat awd bal kilometrok'o21:16 Git kumonat awd bal kilometrok'o: Eto Grikiyon 12 kúm stadiya etee, man etonu ik stadiyo gitbalosh tats shap metree.  b́woti, bgawnonat bneed'onúwere mank'oyiye b́woti,"},{"book":"Yohans Bek'o","chapter":"21","verse":"17","text":"Melakiyo gmbiyi kas'man need'o b́ indi, melakiyo ash kishi indok'o bodts b́indon b́indere b́ nuutso bale habe awd indok'o b́woti,"},{"book":"Yohans Bek'o","chapter":"21","verse":"18","text":"21:18-21 Isa. 54:11-12  gmbiyonúwere bíage Iyasp'idiya eteets shútsona b́tesh, kitmanwere mastayitok'o s'aynts awntsi s'ayinon ageeki btesh,"},{"book":"Yohans Bek'o","chapter":"21","verse":"19","text":"kitu gmbi kas'o b́ned'oko k'osh k'osh naari k'awntsi shaawon keewets shútson baatskno botesh, biyats b need'ok shintso Iyasp'idiya eteef shútsoni b́tesh, gitlonwere Senperiya eteefoni, keezlonúwere Kelk'edoniya eteeka, awdlonúwere meregediya,"},{"book":"Yohans Bek'o","chapter":"21","verse":"20","text":"útslonúwere Serdonkesiya, shrtlo Serdiyoniya, shawatlo Krstlobeya, shmtlo Bilila, jeed'lo wurawure, tatslo Krsp'rassi, tatse iklo Yanktiya, tatse gitlo Ametest'isnosiya etefuwotsi botesh."},{"book":"Yohans Bek'o","chapter":"21","verse":"21","text":"Tatse git fengeshwotswere tatse git ink'wotsi21:21 Ink'uwa: Ink'wo aats k'arotse beef k'ot'ik'olo bígtsots shiyo b́kindor shiyman bín b́k'oawok'o bíatsotse ilac'ok'o kishde'er shiyman bín b́k'oawok'o shiy man bin bi ipef goiliru keewatsna bíazefo, manwere ink'wo b́wotiti.  botesh, fengeshwots ik ikon ik ink'won fiineka botesh, kitu weronúwere mastayitok'o shááno beshiyiru s'ayin awntson doozeka b́tesh."},{"book":"Yohans Bek'o","chapter":"21","verse":"22","text":"Jam falts doonzo Izar Izewernat mereeron b S'ayin maa bowottsotse kitutse S'ayin moo be'atse,"},{"book":"Yohans Bek'o","chapter":"21","verse":"23","text":"21:23Isa. 60:19-20  Ik'i mango bish b́ c'eeshitwotsenat mereronu b c'eesho b́wottsotse kitmansh aawo wee aashitso bish b́c'esho geyiratse."},{"book":"Yohans Bek'o","chapter":"21","verse":"24","text":"21:24Isa. 60:3  Ashuwots bsháánon anaanitúne, datsatsi naashwotswere bomango bmaants dowetúne,"},{"book":"Yohans Bek'o","chapter":"21","verse":"25","text":"Kitaniitse t'úwo bíaaltsotse bfengshwots jam aawon is'erakne."},{"book":"Yohans Bek'o","chapter":"21","verse":"26","text":"21:25-26Isa. 60:11  Mengstwots een shúútsonat mangon biyits kinditune,"},{"book":"Yohans Bek'o","chapter":"21","verse":"27","text":"21:27Isa. 52:1; Hzk'. 44:9  wic'its keewo b́ jamon bits kindratse, kim fin finirwonat kooto keewirwo b́jamon bits kindratse, bits kinditwots bo shúútso mereero kashi mas'aafats guut'etswots s'uziye."}]}