{"data":[{"book":"UMatewu","chapter":"12","verse":"1","text":"Ngalesosikhathi uJesu wadabula phakathi kwamasimu amabele kulilanga leSabatha. Abafundi bakhe basebelambile, basebekhwebula izikhwebu zamabele badla."},{"book":"UMatewu","chapter":"12","verse":"2","text":"AbaFarisi bakubona lokhu, bathi kuye, “Khangela! Abafundi bakho benza okuphambene lomthetho ngeSabatha.”"},{"book":"UMatewu","chapter":"12","verse":"3","text":"Waphendula wathi, “Kalifundanga yini okwenziwa nguDavida lapho yena labakhula bakhe sebelambile?"},{"book":"UMatewu","chapter":"12","verse":"4","text":"Wangena endlini kaNkulunkulu, yena labakhula bakhe, badla isinkwa esingcwelisiweyo, into eyayingavunyelwa ngomthetho ukuba bayenze, kodwa ivunyelwe abaphristi kuphela."},{"book":"UMatewu","chapter":"12","verse":"5","text":"Kumbe kalifundanga yini eMthethweni ukuthi ngeSabatha abaphristi ethempelini bayalungcolisa lolusuku kodwa kabalacala."},{"book":"UMatewu","chapter":"12","verse":"6","text":"Ngiyalitshela ukuthi lowo omkhulu kulethempeli ukhona lapha."},{"book":"UMatewu","chapter":"12","verse":"7","text":"Kube lalikwazile ukuthi amazwi la atshoni, ‘Ngifuna isihawu hatshi umhlatshelo’12.7 UHosiya 6.6 belingasoze libalahle abangelacala."},{"book":"UMatewu","chapter":"12","verse":"8","text":"Phela iNdodana yoMuntu iyiNkosi yeSabatha.”"},{"book":"UMatewu","chapter":"12","verse":"9","text":"Esuka lapho wayangena esinagogweni labo,"},{"book":"UMatewu","chapter":"12","verse":"10","text":"khonapho kulendoda eyayitshwabhene isandla. Kwathi ngoba bedinga indlela yokubeka uJesu icala bambuza bathi, “Kuyavunyelwa emthethweni ukusilisa ngeSabatha na?”"},{"book":"UMatewu","chapter":"12","verse":"11","text":"Wathi kubo, “Nxa omunye wenu engaba lemvu esuka iwele egodini ngeSabatha, kazukuyibamba ayikhuphe na?"},{"book":"UMatewu","chapter":"12","verse":"12","text":"Pho umuntu uligugu elinganani kulemvu! Yikho-ke, kusemthethweni ukwenza okuhle ngeSabatha.”"},{"book":"UMatewu","chapter":"12","verse":"13","text":"Wasesithi kuleyondoda, “Yelula isandla sakho.” Ngakho yaselula sahle sabuyela ngokupheleleyo, sesiqinile njengesinye."},{"book":"UMatewu","chapter":"12","verse":"14","text":"Kodwa abaFarisi basuka lapho bayakwakha icebo lokuthi bangambulala njani uJesu."},{"book":"UMatewu","chapter":"12","verse":"15","text":"UJesu esekunanzelele lokho wasuka kuleyondawo. Abanengi bamlandela, wasilisa bonke abagulayo babo,"},{"book":"UMatewu","chapter":"12","verse":"16","text":"ebalaya ukuthi bangakhulumi ukuthi ungubani."},{"book":"UMatewu","chapter":"12","verse":"17","text":"Lokhu kwakuyikugcwalisa lokho okwakukhulunywe ngumphrofethi u-Isaya ukuthi:"},{"book":"UMatewu","chapter":"12","verse":"18","text":"“Nansi inceku yami engiyikhethileyo,"},{"book":"UMatewu","chapter":"12","verse":"19","text":"Kayiyikuphika inkani loba imemeze;"},{"book":"UMatewu","chapter":"12","verse":"20","text":"Umhlanga ofecekileyo kayiyikuwephula"},{"book":"UMatewu","chapter":"12","verse":"21","text":"Izizwe zizabeka ithemba lazo ebizweni layo.”12.21 U-Isaya 42.1-4"},{"book":"UMatewu","chapter":"12","verse":"22","text":"Basebeletha kuye indoda eyayiledimoni, iyisiphofu njalo iyisimungulu. UJesu wayisilisa yakwazi ukukhuluma lokubona."},{"book":"UMatewu","chapter":"12","verse":"23","text":"Bonke abantu bamangala bathi, “Kambe lo angabe eyiNdodana kaDavida na?”"},{"book":"UMatewu","chapter":"12","verse":"24","text":"Kodwa kwathi abaFarisi bekuzwa lokhu bathi, “Ngamandla kaBhelizebhubhi inkosi yamadimoni amenza enelise ukuxotsha amadimoni.”"},{"book":"UMatewu","chapter":"12","verse":"25","text":"UJesu wayeyazi imicabango yabo wasesithi kubo, “Loba yiwuphi umbuso odabuke phakathi kwawumi njalo idolobho kumbe indlu edabuke phakathi kayimi."},{"book":"UMatewu","chapter":"12","verse":"26","text":"Nxa uSathane exotsha uSathane, wehlukene phakathi. Pho umbuso wakhe ungema kanjani?"},{"book":"UMatewu","chapter":"12","verse":"27","text":"Nxa ngikhupha amadimoni ngoBhelizebhubhi, pho abalandeli benu bawakhupha ngobani? Ngakho bazakuba ngabahluleli benu."},{"book":"UMatewu","chapter":"12","verse":"28","text":"Kodwa nxa ngixotsha amadimoni ngoMoya kaNkulunkulu, kutsho ukuthi umbuso kaNkulunkulu usufikile kini."},{"book":"UMatewu","chapter":"12","verse":"29","text":"Umuntu angangena kanjani endlini yesiqhwaga aphange impahla zaso ngaphandle kokuba aqale asibophe isiqhwaga leso? Lapho-ke usengayiphanga indlu yaso."},{"book":"UMatewu","chapter":"12","verse":"30","text":"Lowo ongemanga lami uphikisana lami, lalowo ongabuthi lami uyachithiza."},{"book":"UMatewu","chapter":"12","verse":"31","text":"Ngakho ngiyalitshela ngithi imihlobo yonke yezono lezithuko izathethelelwa, kodwa ukuthuka uMoya akuyi kuthethelelwa."},{"book":"UMatewu","chapter":"12","verse":"32","text":"Lowo okhuluma okubi ngeNdodana yoMuntu uzathethelelwa kodwa lowo othuka uMoya oNgcwele akayikuthethelelwa kulesisikhathi kumbe esizayo."},{"book":"UMatewu","chapter":"12","verse":"33","text":"Ungenza isihlahla sibe sihle lezithelo zaso zizakuba zinhle loba ungenza isihlahla sibe sibi lezithelo zaso zizakuba zimbi ngoba isihlahla saziwa ngezithelo zaso."},{"book":"UMatewu","chapter":"12","verse":"34","text":"Lina nzalo yezinyoka, lingakukhuluma kanjani okuhle lina libabi na? Ngoba lokho okusenhliziyweni yikho umlomo okukhulumayo."},{"book":"UMatewu","chapter":"12","verse":"35","text":"Umuntu olungileyo uveza izinto ezinhle azigcine ngaphakathi kwakhe njalo lomuntu omubi ukhihliza izinto ezimbi azigcine ngaphakathi kwakhe."},{"book":"UMatewu","chapter":"12","verse":"36","text":"Kodwa ngiyalitshela ukuthi umuntu munye ngamunye uzaziphendulela ngosuku lokwahlulelwa ngawo wonke amazwi ayize awakhulumayo."},{"book":"UMatewu","chapter":"12","verse":"37","text":"Ngoba lizakhululwa ngamazwi enu njalo lizalahlwa ngamazwi enu.”"},{"book":"UMatewu","chapter":"12","verse":"38","text":"Abanye abaFarisi labafundisi bomthetho basebesithi kuye, “Mfundisi, sifuna ukubona isibonakaliso esivela kuwe.”"},{"book":"UMatewu","chapter":"12","verse":"39","text":"Waphendula wathi, “Isizukulwane esixhwalileyo lesiphingayo sicela isibonakaliso! Kodwa kasisoze sisiphiwe ngaphandle kwesibonakaliso somphrofethi uJona."},{"book":"UMatewu","chapter":"12","verse":"40","text":"NjengoJona owahlala insuku ezintathu lobusuku obuthathu esiswini senhlanzi enkulu, kanjalo iNdodana yoMuntu izahlala insuku ezintathu lobusuku obuthathu phansi komhlabathi."},{"book":"UMatewu","chapter":"12","verse":"41","text":"Abantu baseNiniva bazasukuma kanye lalesi sizukulwane ngosuku lokwahlulelwa basilahle ngoba bona baphenduka ekutshumayeleni kukaJona, kodwa khathesi lowo omkhulu kuloJona uselapha."},{"book":"UMatewu","chapter":"12","verse":"42","text":"INdlovukazi yaseNingizimu izavuka mhla wokwahlulelwa kanye lalesi isizukulwane isilahle; ngoba yeza ivela emaphethelweni omhlaba izolalela uSolomoni; pho manje omkhulu kuloSolomoni usekhona."},{"book":"UMatewu","chapter":"12","verse":"43","text":"Nxa umoya omubi uphuma emuntwini, uyazula enkangala udinga ukuphumula kodwa uyakuswela."},{"book":"UMatewu","chapter":"12","verse":"44","text":"Ubususithi, ‘Ngizabuyela endlini engaphuma kuyo.’ Uthi ufika uthole leyondlu ingelamuntu, ithanyelwe yahlanzeka, konke kumi kuhle."},{"book":"UMatewu","chapter":"12","verse":"45","text":"Ubusuhamba uyethatha eminye imimoya eyisikhombisa exhwale okudlula wona, ingene ihlale khona. Isiphetho salowomuntu sizakuba sibi kulasekuqaleni. Kuzakuba njalo kulesisizukulwane esixhwalileyo.”"},{"book":"UMatewu","chapter":"12","verse":"46","text":"UJesu elokhu esakhuluma lamaxuku abantu, unina labafowabo babemi phandle befuna ukukhuluma laye."},{"book":"UMatewu","chapter":"12","verse":"47","text":"Omunye wamtshela wathi, “Unyoko labafowenu bemi phandle, bafuna ukukhuluma lawe.”"},{"book":"UMatewu","chapter":"12","verse":"48","text":"Wamphendula wathi, “Ngubani umama njalo ngobani abangabafowethu na?”"},{"book":"UMatewu","chapter":"12","verse":"49","text":"Wakhomba abafundi bakhe wathi, “Nampa abangumama labangabafowethu."},{"book":"UMatewu","chapter":"12","verse":"50","text":"Loba ngubani owenza intando kaBaba osezulwini ungumfowethu, ungudadewethu njalo ngumama.”"}]}