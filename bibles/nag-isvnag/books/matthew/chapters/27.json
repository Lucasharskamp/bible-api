{"data":[{"book":"Matthew","chapter":"27","verse":"1","text":"Kitia phojur hoise, sob moha purohit khan aru bura khan mili kene Jisu ke morai dibole kotha milai thakise."},{"book":"Matthew","chapter":"27","verse":"2","text":"Taikhan Jisu ke bandi kene loi jaise, aru Governor Pilate laga hathte dise."},{"book":"Matthew","chapter":"27","verse":"3","text":"Etu pichete Judas, jun pora Jisu ke thogaise, Jisu ke bodnam kora dikhise, aru tai mon ghurai kene trista chandi laga sikka moha purohit khan aru bura khan ke eneka koi kene wapas kori dise,"},{"book":"Matthew","chapter":"27","verse":"4","text":"“Moi ekjon eku golti nathaka laga khun ke thogai dise.” Kintu taikhan koise, “Utu ki ase amikhan nimite? Nijor pora sai lobi.”"},{"book":"Matthew","chapter":"27","verse":"5","text":"Titia tai chandi laga sikka khan mondoli te phelai dise, aru bahar te ulai jai kene nijorke fansi lagai kene mori jaise."},{"book":"Matthew","chapter":"27","verse":"6","text":"Titia moha purohit khan chandi laga sikka khan loi kene koise, “Etu chandi laga sikka khan tijori te rakhibole niyom nai, kelemane etu sikka khun laga daam te diya hoise.”"},{"book":"Matthew","chapter":"27","verse":"7","text":"Taikhan sob eke logote mili kene kotha korise aru etu poisa loi kene mati kinise aru etu jaga to nachina manu khan laga kobor nimite rakhise."},{"book":"Matthew","chapter":"27","verse":"8","text":"Etu karone, aji tak etu mati ke, “Khun laga Kheti” koi kene rakhi ase."},{"book":"Matthew","chapter":"27","verse":"9","text":"Jeremiah bhabobadi pora ki kotha koi disele etu sob purah hoi jaise, “Taikhan trista chandi laga sikka loise, aru Israel laga bacha khan pora tai uporte etu daam rakhidise,27.9 Zech. 11:12-13"},{"book":"Matthew","chapter":"27","verse":"10","text":"aru taikhan etu loi kene mati kini loise, Probhu pora jineka moike koi diya nisena.”"},{"book":"Matthew","chapter":"27","verse":"11","text":"Titia Jisu Governor usorte khara korise aru tai pora Jisu ke hudise, eneka koi kene, “Apuni Yehudi khan laga Raja ase naki?” Jisu taike jowab dise, “Apuni he koise.”"},{"book":"Matthew","chapter":"27","verse":"12","text":"Kintu jitia moha purohit aru bura khan pora Jisu ke doshi dise, Tai eku jowab diya nai."},{"book":"Matthew","chapter":"27","verse":"13","text":"Etu pichete Pilate Jisu ke koise, “Apuni uporte bodnam khan ani kene diya to Apuni huna nai naki?"},{"book":"Matthew","chapter":"27","verse":"14","text":"Kintu Jisu taike jowab diya nai, Taike bodnam kora khan ke bhi, titia Governor etu dikhi kene bisi asurit lagise."},{"book":"Matthew","chapter":"27","verse":"15","text":"Etiya dangor kha luwa laga niyom hisab te manu khan nimite Governor pora taikhan ke bondhi ghor pora chari dibole mon kore taikhan basi lobo pare."},{"book":"Matthew","chapter":"27","verse":"16","text":"Etu somoite taikhan logote ekjon bisi biya koidi Barabbas koi kene thakise."},{"book":"Matthew","chapter":"27","verse":"17","text":"Jitia taikhan sob eke logote joma hoise, Pilate taikhan ke koise, “Tumikhan nimite kunke chari dibo? Barabbas na Jisu junke Khrista mate?”"},{"book":"Matthew","chapter":"27","verse":"18","text":"Kilekoile Pilate jani thakise taikhan Jisu ke ghin kora nimite tai laga hathte dise."},{"book":"Matthew","chapter":"27","verse":"19","text":"Kintu jitia tai bisar kora jagate bohi thakise, tai laga maiki pora kotha pathai kene koise, “Etu golti nathaka manu logote eku na koribi, kelemane moi aji Jisu laga sapna dikhi kene bisi dukh pai ase.”"},{"book":"Matthew","chapter":"27","verse":"20","text":"Titia mukhyo purohit khan aru bura khan pora ta te joma thaka manu khan ke Barabbas ke chari dibole nimite koise, aru bodli te Jisu ke morai dibole mangise."},{"book":"Matthew","chapter":"27","verse":"21","text":"Titia governor pora jowab dikene taikhan ke koise, “Etu duijon majot te moi pora junke kunke chari dibole tumikhan laga itcha ase?” Taikhan koise, “Barabbas.”"},{"book":"Matthew","chapter":"27","verse":"22","text":"Pilate taikhan ke koise, “Tinehoile moi etu Jisu kun Khrista ase koi tai logote ki koribo?” Taikhan sob jowab dise, “Taike Cross te morai dibi.”"},{"book":"Matthew","chapter":"27","verse":"23","text":"Titia tai koise, “Kile, Tai ki laga golti kaam korise?” Kintu taikhan jor pora hala kori kene koise, “Taike Cross te mari dibi.”"},{"book":"Matthew","chapter":"27","verse":"24","text":"Jitia Pilate dikhise tai aru eku kori bole napara hoise, aru manu khan pora dangor jhagara ulai dibo koi kene jani loise, etu pora tai manu khan usorte hath dhulaise aru koise, “Etu manu laga khun nimite moi laga eku golti nai, tumikhan nijor pora he sai lobi.”"},{"book":"Matthew","chapter":"27","verse":"25","text":"Sob manu khan jowab dikene koise, “Tai laga khun to amikhan aru amikhan laga bacha khan uporte ahibole dibi.”"},{"book":"Matthew","chapter":"27","verse":"26","text":"Titia Barabbas ke taikhan nimite chari dise kintu tai Jisu ke mari kene dukh diya pichete Taike Cross te morai dibo khan nimite di dise."},{"book":"Matthew","chapter":"27","verse":"27","text":"Titia Governor laga sipahi khan Jisu ke Governor logote loi jaise jun jagate sipahi khan joma kori kene thakise."},{"book":"Matthew","chapter":"27","verse":"28","text":"Taikhan Jisu laga kapra ulai dise aru sundur rong laga kapra Taike pindhai dise."},{"book":"Matthew","chapter":"27","verse":"29","text":"Aru kata laga mukut bonaikena Tai laga matha te lagai dise aru dyna hathte ekta lathi dhori bole dise."},{"book":"Matthew","chapter":"27","verse":"30","text":"Taikhan Jisu usorte athukari loise aru taike sorom khilai dise, aru matha te mari dikene eneka koise, “Hey Yehudi laga Raja!”"},{"book":"Matthew","chapter":"27","verse":"31","text":"Jitia taikhan Jisu ke sorom khilai dise, taikhan kapra ulai loise aru tai laga nijor kapra aru lagai dise, aru Cross te mari dibole nimite loi jaise."},{"book":"Matthew","chapter":"27","verse":"32","text":"Jitia taikhan bahar te ulai ahise, ekjon Cyrene sheher pora Simon koi kene paise, junke taikhan Cross bukhi bole dise."},{"book":"Matthew","chapter":"27","verse":"33","text":"Taikhan Golgotha koi kene ekta jagate ahise, etu motlob to “Matha Laga Hardi Jaga.”"},{"book":"Matthew","chapter":"27","verse":"34","text":"Taikhan Jisu ke dawai milai kene thaka draikha ros khabole dise. Kintu jitia Tai etu jiba te chati saise, Tai etu khabo para nai."},{"book":"Matthew","chapter":"27","verse":"35","text":"Jitia taikhan Jisu ke Cross te mari dise, taikhan Jisu laga kapra khan chithi khili kene bhag kori loise,27.35 Ps. 22:18"},{"book":"Matthew","chapter":"27","verse":"36","text":"aru taikhan ta te bohi kene Jisu ke rukhi thakise."},{"book":"Matthew","chapter":"27","verse":"37","text":"Aru Jisu laga matha uporte taikhan eneka likhi dise, “Etu Jisu ase, Yehudi jati laga Raja.”"},{"book":"Matthew","chapter":"27","verse":"38","text":"Etu pichete utu duita chor ke Jisu logote Cross te mari dise, ekjon Tai laga dyna phale aru ekjon ke Tai laga baya phale."},{"book":"Matthew","chapter":"27","verse":"39","text":"Jun manu etu paar kori kene jai taikhan Jisu ke dikhi kene sorom khilai diye aru taikhan laga matha hilai kene hath milai,"},{"book":"Matthew","chapter":"27","verse":"40","text":"aru eneka koi kene, “Tumi jun Isor laga mondoli ke bhangai kene tin din pichete bonai dibo thakise, nijorke bachabi! Jodi Tumi Isor laga Putro ase koile, Cross pora namikene ahibi!”"},{"book":"Matthew","chapter":"27","verse":"41","text":"Etu nisena moha purohit khan bhi Jisu ke sorom khilai dise, aru taikhan logote niyom jana manu aru cholawta khan bhi thakise, aru koise,"},{"book":"Matthew","chapter":"27","verse":"42","text":"“Tai dusra manu khan ke bachai dise, kintu Nijorke bacha bole para nai. Tai Israel desh laga Raja ase. Taike Cross pora namikene ahibo dibi, aru etu pichete amikhan Taike biswas koribo."},{"book":"Matthew","chapter":"27","verse":"43","text":"Tai Isor ke biswas kore, Isor ke Taike bacha bole dibi etiya, jodi Isor Taike lage koile. Kile mane Tai koise, ‘Moi Isor laga Putro ase.’”"},{"book":"Matthew","chapter":"27","verse":"44","text":"Etu nisena chor duita jun Jisu logote Cross te mari dise, tai bhi Jisu ke sorom khilai diya laga kotha koise."},{"book":"Matthew","chapter":"27","verse":"45","text":"Aru jitia choi ghanta hoise pura desh te andhera ahi jaise aru pura nou ghanta nohua tak andhera thakise."},{"book":"Matthew","chapter":"27","verse":"46","text":"Jitia tin baji hoise, Jisu ekdom jor pora eneka koi kene kandise, “Eli, Eli, lama sabachthani?” Etu mane, “Ami laga Isor, Ami laga Isor, Apuni kele Moike chari dise?27.46 Ps. 22:1”"},{"book":"Matthew","chapter":"27","verse":"47","text":"Jitia ta te khara kori thaka manu khan etu kotha hunise, taikhan koise, “Tai Elijah ke mati ase.”"},{"book":"Matthew","chapter":"27","verse":"48","text":"Titia ekjon manu polai jai kene norom kapra te tenga ros pani pora bhorta hoi kene thaka loi kene anise, aru ekta lamba ghar laga khuri te lagase, aru taike dikene Jisu ke khila bole dise."},{"book":"Matthew","chapter":"27","verse":"49","text":"Ta te thaka manu khan pora koise, “Taike ekla chari di bhi. Moi khan sabo jodi Elijah ahikena Taike bachai na nai.”"},{"book":"Matthew","chapter":"27","verse":"50","text":"Etu pichete Jisu aru bhi hala kori kene jor pora kandise aru Tai laga atma ke chari dise."},{"book":"Matthew","chapter":"27","verse":"51","text":"Etu somoite, mondoli laga purdah upor pora loi kene niche tak dui bhag hoi kene phatise, aru matise, aru pathor khan bhi bhangi kene adha hoi jaise."},{"book":"Matthew","chapter":"27","verse":"52","text":"Aru Isor laga manu kunkhan ghumai jaise, taikhan laga kobor khuli jaise aru taikhan uthijaise."},{"book":"Matthew","chapter":"27","verse":"53","text":"Taikhan Jisu jinda huwa pichete kobor pora ulaikene ahise, pobitro sheher Jerusalem te ghusi se, aru bisi manu ke dikhai dise."},{"book":"Matthew","chapter":"27","verse":"54","text":"Aru jitia sipahi aru kun tai logote thaki kene Jisu ke sai thakise, mati hila aru ki hoise etu dikhise, taikhan bisi bhoi lagise aru koise, “Hosa pora etu manu to Isor laga Putro thakise.”"},{"book":"Matthew","chapter":"27","verse":"55","text":"Aru bisi maiki khan jun Jisu laga pichete Galilee pora berai thakisele taikhan ta te thakise aru dur pora Jisu ke sai thakise."},{"book":"Matthew","chapter":"27","verse":"56","text":"Taikhan majote Mary Magdalene, Joseph aru James laga ama Mary, aru Zebedee laga chokra khan laga ama bhi thakise."},{"book":"Matthew","chapter":"27","verse":"57","text":"Jitia saam hoise, ekjon dhuni manu Joseph koi kene Arimathea bosti pora ahise, tai bhi Jisu laga chela thakisele."},{"book":"Matthew","chapter":"27","verse":"58","text":"Tai Pilate usorte jai kene Jisu laga gaw to mangise. Etu pichete Pilate pora hukum dikene taike dise."},{"book":"Matthew","chapter":"27","verse":"59","text":"Aru Joseph pora Jisu laga gaw to loise, aru mihin kapra pora bandhi dise."},{"book":"Matthew","chapter":"27","verse":"60","text":"Aru tai nijor laga notun kobor te rakhidise, juntu tai pathor kati kene rakhi thakisele. Etu pichete tai ekta dangor chaka nisena pathor pora kobor to bondh kori dise aru tai jai jaise."},{"book":"Matthew","chapter":"27","verse":"61","text":"Mary Magdalene aru dusra Mary bhi ta te thakise, kobor laga utu phale bohi thakise."},{"book":"Matthew","chapter":"27","verse":"62","text":"Dusra din, juntu din to Taiyar Kora din27.62 Bisram Din laga ek din age ke etu mate. pichete thakise, maha purohit khan aru Pharisee khan eke logote Pilate usorte joma hoi kene thakise."},{"book":"Matthew","chapter":"27","verse":"63","text":"Taikhan koise, “Sahab, amikhan yaad ase jitia utu thogai diya manu jinda thaka somoite, tai koise, ‘Tin din pichete moi jinda hobo.’"},{"book":"Matthew","chapter":"27","verse":"64","text":"Etu karone hukum dibi, tin din tak etu kobor to bhal kori kene pehera dibole nimite, nohoile Tai laga chela khan ahikena chor kori loijabo, aru manu khan ke kobo, ‘Tai mora pora jinda hoi jaise.’ Aru poila pora bhi etiya laga kotha to bisi hoi jabo.”"},{"book":"Matthew","chapter":"27","verse":"65","text":"Pilate taikhan ke koise, “Ekjon sipahi ke lobi. Jabi aru tumi kineka pora pehera lagabo paribo, etu nisena koribi.”"},{"book":"Matthew","chapter":"27","verse":"66","text":"Titia taikhan jai kene kobor ke bhal pora pehera dise, pathor te mohor marikena sipahi khan ke rukhibo dise."}]}