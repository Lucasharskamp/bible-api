{"data":[{"book":"Adiyisɛm","chapter":"15","verse":"1","text":"Mihuu ade foforo bi a ɛso na ɛyɛ nwonwa wɔ ɔsoro. Na wɔyɛ abɔfo baason a wokura ɔhaw ason a ɛno ne ɔhaw a etwa to, efisɛ ɛno na ɛkyerɛ Onyankopɔn abufuw a etwa to no."},{"book":"Adiyisɛm","chapter":"15","verse":"2","text":"Afei mihuu biribi te sɛ ahwehwɛ po a wɔde ogya afra redɛw. Afei mihuu wɔn a wɔadi aboa no ne ne sɛso honi ne nea wɔde agyirae asi ne din anan mu no so nkonim. Na wogyinagyina ahwehwɛ po no ho a wokurakura asanku a Onyankopɔn de ama wɔn no."},{"book":"Adiyisɛm","chapter":"15","verse":"3","text":"Na wɔreto Onyankopɔn akoa Mose ne Oguamma no dwom se,"},{"book":"Adiyisɛm","chapter":"15","verse":"4","text":"Hena na ɔrensuro wo, Awurade?"},{"book":"Adiyisɛm","chapter":"15","verse":"5","text":"Eyi akyi no, mihuu sɛ asɔredan a ɛwɔ ɔsoro hɔ Kronkron mu Kronkron no abue a adanse ntamadan si mu."},{"book":"Adiyisɛm","chapter":"15","verse":"6","text":"Abɔfo baason a wɔmaa wɔn tumi sɛ wɔmfa ɔhaw ason mmra no pue fii asɔredan no mu a wɔhyehyɛ ntade fitafitaa a wɔbobɔ sikakɔkɔɔ abɔso wɔ wɔn koko so."},{"book":"Adiyisɛm","chapter":"15","verse":"7","text":"Afei ateasefo baanan no mu baako maa abɔfo baason no sikakɔkɔɔ nkuruwa ason a Onyankopɔn a ɔte ase daa daa no abufuw ahyɛ no ma."},{"book":"Adiyisɛm","chapter":"15","verse":"8","text":"Wusiw a efi Onyankopɔn anuonyam ne ne tumi mu no hyɛɛ asɔredan no ma. Na obiara antumi ankɔ asɔredan no mu kosii sɛ ɔhaw ason a abɔfo baason no de bae no to twae."}]}