{"data":[{"book":"ΙΩΒ","chapter":"6","verse":"1","text":"Ὑπολαβὼν δὲ Ἰὼβ, λέγει,"},{"book":"ΙΩΒ","chapter":"6","verse":"2","text":"Εἰ γάρ τις ἱστῶν στήσαι μου τὴν ὀργὴν, τὰς δὲ ὀδύνας μου ἄραι ἐν ζυγῷ ὁμοθυμαδὸν,"},{"book":"ΙΩΒ","chapter":"6","verse":"3","text":"καὶ δὴ ἄμμου παραλίας βαρυτέρα ἔσται· ἀλλʼ ὡς ἔοικε τὰ ῥήματά μου ἐστὶ φαῦλα."},{"book":"ΙΩΒ","chapter":"6","verse":"4","text":"Βέλη γὰρ Κυρίου ἐν τῷ σώματί μου ἐστὶν, ὧν ὁ θυμὸς αὐτῶν ἐκπίνει μου τὸ αἷμα· ὅταν ἄρξωμαι λαλεῖν, κεντοῦσί με."},{"book":"ΙΩΒ","chapter":"6","verse":"5","text":"Τί γάρ; μὴ διακενῆς κεκράξεται ὄνος ἄγριος, ἀλλʼ ἢ τὰ σῖτα ζητῶν; εἰ δὲ καὶ ῥήξει φωνὴν βοῦς ἐπὶ φάτνης ἔχων τὰ βρώματα;"},{"book":"ΙΩΒ","chapter":"6","verse":"6","text":"Εἰ βρωθήσεται ἄρτος ἄνευ ἁλός; εἰ δὲ καὶ ἔστι γεῦμα ἐν ῥήμασι κενοῖς;"},{"book":"ΙΩΒ","chapter":"6","verse":"7","text":"Οὐ δύναται γὰρ παύσασθαί μου ἡ ὀργή· βρόμον γὰρ ὁρῶ τὰ σῖτά μου ὥσπερ ὀσμὴν λέοντος."},{"book":"ΙΩΒ","chapter":"6","verse":"8","text":"Εἰ γὰρ δώῃ καὶ ἔλθοι μου ἡ αἴτησις, καὶ τὴν ἐλπίδα μου δώῃ ὁ Κύριος."},{"book":"ΙΩΒ","chapter":"6","verse":"9","text":"Ἀρξάμενος ὁ Κύριος τρωσάτω με, εἰς τέλος δὲ μή με ἀνελέτω."},{"book":"ΙΩΒ","chapter":"6","verse":"10","text":"Εἴη δέ μου πόλις τάφος, ἐφʼ ἧς ἐπὶ τειχέων ἡλλόμην, ἐπʼ αὐτῆς οὐ φείσομαι· οὐ γὰρ ἐψευσάμην ῥήματα ἅγια Θεοῦ μου."},{"book":"ΙΩΒ","chapter":"6","verse":"11","text":"Τίς γάρ μου ἡ ἰσχύς, ὅτι ὑπομένω; τίς μου ὁ χρόνος, ὅτι ἀνέχεταί μου ἡ ψυχή;"},{"book":"ΙΩΒ","chapter":"6","verse":"12","text":"Μὴ ἰσχὺς λίθων ἡ ἰσχύς μου; ἢ αἱ σάρκες μου εἰσὶ χάλκεαι;"},{"book":"ΙΩΒ","chapter":"6","verse":"13","text":"Ἢ οὐκ ἐπʼ αὐτῷ ἐπεποίθειν; βοήθεια δὲ ἀπʼ ἐμοῦ ἄπεστιν."},{"book":"ΙΩΒ","chapter":"6","verse":"14","text":"Ἀπείπατό με ἔλεος, ἐπισκοπὴ δὲ Κυρίου ὑπερεῖδέ με."},{"book":"ΙΩΒ","chapter":"6","verse":"15","text":"Οὐ προσεῖδόν με οἱ ἐγγύτατοί μου, ὥσπερ χειμάῤῥους ἐκλείπων, ἢ ὥσπερ κῦμα παρῆλθόν με"},{"book":"ΙΩΒ","chapter":"6","verse":"16","text":"Οἵτινές με διευλαβοῦντο, νῦν ἐπιπεπτώκασί μοι ὥσπερ χιὼν ἢ κρύσταλλος πεπηγώς·"},{"book":"ΙΩΒ","chapter":"6","verse":"17","text":"Καθὼς τακεῖσα θέρμης γενομένης, οὐκ ἐπεγνώσθη ὅπερ ἦν,"},{"book":"ΙΩΒ","chapter":"6","verse":"18","text":"οὕτω κᾀγὼ κατελείφηθν ὑπὸ πάντων, ἀπωλόμην δὲ καὶ ἔξοικος ἐγενόμην."},{"book":"ΙΩΒ","chapter":"6","verse":"19","text":"Ἴδετε ὁδοὺς Θαιμανῶν, ἀτραποὺς, Σαβῶν οἱ διορῶντες."},{"book":"ΙΩΒ","chapter":"6","verse":"20","text":"Καὶ αἰσχύνην ὀφειλήσουσιν, οἱ ἐπὶ πόλεσι καὶ χρήμασι πεποιθότες."},{"book":"ΙΩΒ","chapter":"6","verse":"21","text":"Ἀτὰρ δὲ καὶ ὑμεῖς ἐπέβητέ μοι ἀνελεημόνως, ὥστε ἰδόντες τὸ ἐμὸν τραῦμα φοβήθητε."},{"book":"ΙΩΒ","chapter":"6","verse":"22","text":"Τί γάρ; μήτι ὑμᾶς ἢτησα, ἢ τῆς παρʼ ὑμῶν ἰσχύος ἐπιδέομαι,"},{"book":"ΙΩΒ","chapter":"6","verse":"23","text":"ὥστε σῶσαί με ἑξ ἐχθρῶν, ἢ ἐκ χειρὸς δυναστῶν ῥύσασθαί με;"},{"book":"ΙΩΒ","chapter":"6","verse":"24","text":"Διδάξατέ με, ἐγὼ δὲ κωφεύσω· εἴ τι πεπλάνημαι, φράσατέ μοι."},{"book":"ΙΩΒ","chapter":"6","verse":"25","text":"Ἀλλʼ ὡς ἔοικε φαῦλα ἀληθινοῦ ῥήματα, οὐ γὰρ παρʼ ὑμῶν ἰσχὺν αἰτοῦμαι."},{"book":"ΙΩΒ","chapter":"6","verse":"26","text":"Οὐδὲ ἔλεγχος ὑμῶν ῥήμασί με παύσει, οὐδὲ γὰρ ὑμῶν φθέγμα ῥήματος ἀνέξομαι."},{"book":"ΙΩΒ","chapter":"6","verse":"27","text":"Πλὴν ὅτι ἐπʼ ὀρφανῷ ἐπιπίπτετε, ἐνάλλεσθε δὲ ἐπὶ φίλῳ ὑμῶν."},{"book":"ΙΩΒ","chapter":"6","verse":"28","text":"Νυνὶ δὲ εἰσβλέψας εἰς πρόσωπα ὑμῶν, οὐ ψεύσομαι."},{"book":"ΙΩΒ","chapter":"6","verse":"29","text":"Καθίσατε δὴ καὶ μὴ εἴη ἄδικον, καὶ πάλιν τῷ δικαίῳ συνέρχεσθε."},{"book":"ΙΩΒ","chapter":"6","verse":"30","text":"Οὐ γάρ ἐστιν ἐν γλώσσῃ μουἄδικον, ἢ ὁ λάρυγξ μου οὐχὶ σύνεσιν μελετᾷ."}]}