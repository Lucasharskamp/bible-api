{"data":[{"book":"Dəkəcop","chapter":"5","verse":"1","text":"Buk ba dokombəra da Adama bɔ bambɛ. Dɔsɔk ndɛ Kanu kəsɛl Adama mɔ, k'ɛsɛl kɔ, pəwurɛnɛ kɔ nkɔn Kanu."},{"book":"Dəkəcop","chapter":"5","verse":"2","text":"wərkun kɔ wəran k'ɛsɛl ŋa, k'ompocɛ ŋa pətɔt, k'ewe ŋa tewe ta «fum,» dɔsɔk ndɛ ɛncsɛl ŋa mɔ."},{"book":"Dəkəcop","chapter":"5","verse":"3","text":"Adama endesɔtɔ meren 130, k'ɔsɔtɔ wan wəwurɛnɛ kɔ nkɔn, pəmɔ tɔkɔ eyi mɔ, k'ɔsɔŋ kɔ tewe ta Sɛt."},{"book":"Dəkəcop","chapter":"5","verse":"4","text":"Ntɛ Adama oŋkom Sɛt mɔ, k'eyi sɔ doru meren 800, mmɛ ɛnasɔtɔ sɔ awut arkun k'awut aran mɔ."},{"book":"Dəkəcop","chapter":"5","verse":"5","text":"Kəwon ka Adama doru kənasɔtɔ meren 930, a k'endefi."},{"book":"Dəkəcop","chapter":"5","verse":"6","text":"Sɛt ɛnasɔtɔ meren 105, a k'endekom Enɔs."},{"book":"Dəkəcop","chapter":"5","verse":"7","text":"Ntɛ Sɛt oŋkom Enɔs mɔ, k'eyi sɔ doru meren 807, mmɛ ɛnakom sɔ awut arkun k'awut aran alɔma mɔ."},{"book":"Dəkəcop","chapter":"5","verse":"8","text":"Kəwon ka Sɛt doru kənasɔtɔ meren 912, k'efi."},{"book":"Dəkəcop","chapter":"5","verse":"9","text":"Enɔs ɛnasɔtɔ meren 90 a pədekom Kenaŋ."},{"book":"Dəkəcop","chapter":"5","verse":"10","text":"Ntɛ Enɔs oŋkom Kenaŋ mɔ, k'eyi sɔ doru meren 815, mmɛ ɛnakom sɔ awut arkun k'awut aran alɔma mɔ."},{"book":"Dəkəcop","chapter":"5","verse":"11","text":"Kəwon ka Enɔs doru fəp kənasɔtɔ meren 905, k'efi."},{"book":"Dəkəcop","chapter":"5","verse":"12","text":"Kɔ Kenaŋ ɔsɔtɔ meren 70 a k'endekom Mahalalel."},{"book":"Dəkəcop","chapter":"5","verse":"13","text":"Ntɛ oŋkom Mahalalel mɔ, kɔ Kenaŋ eyi sɔ doru meren 840, mmɛ ɛnakom sɔ awut arkun k'awut aran alɔma mɔ."},{"book":"Dəkəcop","chapter":"5","verse":"14","text":"Kəwon ka Kenaŋ doru fəp kənasɔtɔ meren 910, k'efi."},{"book":"Dəkəcop","chapter":"5","verse":"15","text":"Mahalalel ɛnasɔtɔ meren 65 a k'endekom Yɛrɛdu."},{"book":"Dəkəcop","chapter":"5","verse":"16","text":"Ntɛ Mahalalel oŋkom Yɛrɛdu mɔ, k'eyi sɔ doru meren 830, mmɛ ɛnakom sɔ awut arkun k'awut aran alɔma mɔ."},{"book":"Dəkəcop","chapter":"5","verse":"17","text":"Kəwon ka Mahalalel doru fəp, kənasɔtɔ meren 895, k'efi."},{"book":"Dəkəcop","chapter":"5","verse":"18","text":"Yɛrɛdu ɛnasɔtɔ meren 162 a k'endekom Henok."},{"book":"Dəkəcop","chapter":"5","verse":"19","text":"Ntɛ Yɛrɛdu oŋkom Henok mɔ, k'eyi sɔ doru meren 800, mmɛ ɛnakom sɔ awut arkun k'awut aran alɔma mɔ."},{"book":"Dəkəcop","chapter":"5","verse":"20","text":"Kəwon ka Yɛrɛduu doru fəp kənasɔtɔ meren 962, k'efi."},{"book":"Dəkəcop","chapter":"5","verse":"21","text":"Henok ɛnasɔtɔ meren 65 a k'endekom Metusela."},{"book":"Dəkəcop","chapter":"5","verse":"22","text":"Ntɛ Henok oŋkom Metusela mɔ, k'ɔsɔtɔ sɔ meren 300 ŋasol kɔ Kanu. K'oŋkom sɔ awut arkun k'aran alɔma."},{"book":"Dəkəcop","chapter":"5","verse":"23","text":"Kəwon ka Henok doru fəp kənasɔtɔ meren 365."},{"book":"Dəkəcop","chapter":"5","verse":"24","text":"Kɔ Henok ɛncəmɛ dɔpɔ da Kanu darəŋ, kɔ tende telip, bawo Kanu kənalɛk kɔ pəyi wəyeŋ."},{"book":"Dəkəcop","chapter":"5","verse":"25","text":"Metusela ɛnasɔtɔ meren 187 a k'endekom Lɛmɛk."},{"book":"Dəkəcop","chapter":"5","verse":"26","text":"Ntɛ Metusela oŋkom Lɛmɛk mɔ, k'ɔsɔtɔ sɔ meren 782, mmɛ ɛnakom sɔ awut arkun k'awut aran alɔma mɔ."},{"book":"Dəkəcop","chapter":"5","verse":"27","text":"Kəwon ka Metusela doru kənasɔtɔ meren 969, k'efi."},{"book":"Dəkəcop","chapter":"5","verse":"28","text":"Lɛmɛk ɛnasɔtɔ meren 182 a k'endekom wan wərkun."},{"book":"Dəkəcop","chapter":"5","verse":"29","text":"Kɔ Lɛmɛk ewe wan wəkakɔ «Nuha.»5.29 Nuha = H. «kəyaməs-yaməs»  K'oloku: «Wəkawɛ ende pəcyaməsɛ-yaməsɛ su, kəcɛm-cɛmnɛ ka pucuy mpɛ yɛbəc yocuca nyɛ waca womboc antɔf nyɛ, MARIKI ɛnasɔŋ pəlɛc tetosu mɔ.»"},{"book":"Dəkəcop","chapter":"5","verse":"30","text":"Ntɛ Lɛmɛk oŋkom Nuha mɔ, k'eyi sɔ doru meren 595. K'oŋkom sɔ awut arkun k'awut aran alɔma."},{"book":"Dəkəcop","chapter":"5","verse":"31","text":"Kəwon ka Lɛmɛk doru fəp kənasɔtɔ meren 777, k'efi."},{"book":"Dəkəcop","chapter":"5","verse":"32","text":"Nuha ɛnasɔtɔ meren 500 a k'endekom Sem, Ham, kɔ Yafɛt."}]}