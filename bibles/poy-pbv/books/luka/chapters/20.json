{"data":[{"book":"Luka","chapter":"20","verse":"1","text":"Lishaka limu Yesu kaweriti kankuwafunda wantu Mnumba nkulu ya Mlungu na kuvibwera visoweru viwagira, watambika wakulu na wafunda wa Malagaliru, pamuhera na wazewi, wiziti"},{"book":"Luka","chapter":"20","verse":"2","text":"na wamgambira, “Gutugambiri, gutenda vintu vyoseri avi kwa uwezu wa gaa? Ndo gaa yakakupiti uwezu wa kutenda aga?”"},{"book":"Luka","chapter":"20","verse":"3","text":"Yesu kawankula, “Vinu naneni hanuwakosiyi. Mung'ambiri,"},{"book":"Luka","chapter":"20","verse":"4","text":"uwezu wa kubatiza wa Yohani Mbatiza ulawiti kumpindi ama ulawiti kwa wantu?”"},{"book":"Luka","chapter":"20","verse":"5","text":"Womberi wanjiti kuligambirana weni, “Hatulongi hashi? Patulonga, ‘Ulawiti kumpindi,’ yomberi hakatakuli, ‘Iwera hashi munjimira ndiri?’"},{"book":"Luka","chapter":"20","verse":"6","text":"Kumbiti patulonga, ‘Ulawa kwa wantu,’ lipinga lyoseri lya wantu panu hawatugumi mabuhi, toziya woseri wavimaniti kuwera Yohani kaweriti mbuyi gwa Mlungu.”"},{"book":"Luka","chapter":"20","verse":"7","text":"Su wamwankula, “Tuvimana ndiri uwezu wakuwi ulawiti koshi.”"},{"book":"Luka","chapter":"20","verse":"8","text":"Yesu kawagambira, “Vira neni hapeni nuwagambirani ntenda vitwatira avi kwa uwezu wa gaa.”"},{"book":"Luka","chapter":"20","verse":"9","text":"Yesu kawagambiriti wantu mfanu agu, “Kweniti na muntu yakayaliti mizyabibu mulirambu, kawazimila wakulima na mweni kagenditi mwanja, kalikaliti kulii shipindi shivuwa."},{"book":"Luka","chapter":"20","verse":"10","text":"Shipindi sha kubenanga zyabibu shisokiti, kamtumiti mmanda kagendi kwa wakulima, kakatoli seemu ya mabenangu ga lirambu lya mizyabibu. Kumbiti wakulima wamkomanga ntumintumi ulii na wamuwuziya ukaya mawoku hera."},{"book":"Luka","chapter":"20","verse":"11","text":"Su kamtumiti ntumintumi gwingi, kumbiti wakulima walii wamkoma kayi na kumtendera vidoda, na wamwuziya ukaya mawoku hera."},{"book":"Luka","chapter":"20","verse":"12","text":"Kamtumiti ntumintumi gwa tatu, wakulima wamkoma mpaka kawera na vironda, shakapanu wamuwingawinga."},{"book":"Luka","chapter":"20","verse":"13","text":"Mweni kana lirambu kalikosiya, ‘Hantendi hashi? Hanumtumi mwana gwangu yanumfira, neni wera na unakaka hawamupanani ligoya!’"},{"book":"Luka","chapter":"20","verse":"14","text":"Kumbiti wakulima walii pawamwoniti, wanja kuligambira, ‘Ayu ndo mhala gwakuwi. Tumlagi, uhala wakuwi hawuweri wa twenga!’"},{"book":"Luka","chapter":"20","verse":"15","text":"Su wamlaviya kunja kulirambu, wamlaga.”"},{"book":"Luka","chapter":"20","verse":"16","text":"Hakizi kuwalaga wakulima woseri, na hakawapanani wakulima wamonga lirambu lilii lya mizyabibu.”"},{"book":"Luka","chapter":"20","verse":"17","text":"Yesu kawaloliti na kukosiya, “Su Malembu aga Mananagala gana mana gaa?"},{"book":"Luka","chapter":"20","verse":"18","text":"Muntu yoseri pakaguwa pampindi pa libuwi hakamegeki vipandi vipandi, na libuwi palimtulukira muntu yoseri, halimtendi.”"},{"book":"Luka","chapter":"20","verse":"19","text":"Wafunda wa Malagaliru na watambika wakulu wafiriti kumbata, toziya wavimaniti mfanu agu guweriti kankuwatakula womberi, kumbiti palii wawatiriti wantu."},{"book":"Luka","chapter":"20","verse":"20","text":"Su waweriti wankusakula shipindi shifaa. Wawapanani wantu wamu mpiya walitendi waheri, su wawatuma wagendi kumjera Yesu kwa kumkosiya, su wawezi kumbata na kumjega kwa wakulu wa serikali ya Rumi."},{"book":"Luka","chapter":"20","verse":"21","text":"Walolalo walii wamgambira Yesu, “mfunda, tuvimana ntambu yagutakula na kufunda vitwatira vya nakaka. Tuvimana gwenga gwahera ubagula kwa muntu yoseri ulii, kumbiti gwenga gufunda unakaka wa vintu vyakafira Mlungu."},{"book":"Luka","chapter":"20","verse":"22","text":"Gutugambiri, handa vya halali ama vyahalali ndiri kulipa kodi kwa Kaisari!”"},{"book":"Luka","chapter":"20","verse":"23","text":"Kumbiti Yesu kavimaniti shawafira na kawagambira,"},{"book":"Luka","chapter":"20","verse":"24","text":"“Mnanguziyi mpiya. Sheni sha mumpiya sha gaa na malembu yagalembwa mumpiya?”"},{"book":"Luka","chapter":"20","verse":"25","text":"Su Yesu kawagambira, “Su vya Kaisari mpanani Kaisari na vya Mlungu mpanani Mlungu.”"},{"book":"Luka","chapter":"20","verse":"26","text":"Waweza ndiri kumbata kwa shisoweru shoseri palii palongolu pa wantu, su wanyamaliti, pawalikangasha ntambu yakawankuliti."},{"book":"Luka","chapter":"20","verse":"27","text":"Shakapanu Masadukayu wamu, yawalongaga wantu yawahowa hapeni wazyuki, wamwiziriti Yesu na kulonga,"},{"book":"Luka","chapter":"20","verse":"28","text":"“mfunda, Musa katulembiriti Lilagaliru ali, ‘Muntu pakahowa na kumleka mdala yakahera mwana, mpaka mlongu gwakuwi kamtoli mkenja ulii su kamleleri wana mlongu gwakuwi yakahowiti.’"},{"book":"Luka","chapter":"20","verse":"29","text":"Vinu kuweriti na walongu saba. Mkulu yakalongoleriti kumyuga kahowa pakaleka ndiri mwana."},{"book":"Luka","chapter":"20","verse":"30","text":"Mlongu gwa pili kamuyuga mdala mkenja ulii,"},{"book":"Luka","chapter":"20","verse":"31","text":"na mlongu gwa tatu ntambu ira, vitwatira viweriti vira virii kwa woseri saba, wahowiti pawaleka ndiri wana."},{"book":"Luka","chapter":"20","verse":"32","text":"Upeleru wakuwi na mdala mkenja ulii kahowiti vira."},{"book":"Luka","chapter":"20","verse":"33","text":"Vinu mulishaka lya wahowiti kuzyuka, mdala ulii hakaweri gwa gaa? Toziya woseri saba wamuyugiti.”"},{"book":"Luka","chapter":"20","verse":"34","text":"Yesu kawankula, “Mushipindi ashi wapalu wayuga wadala,"},{"book":"Luka","chapter":"20","verse":"35","text":"kumbiti wapalu na wadala weni Mlungu hakawatangi kuwera mushipindi sha kuzyuka, hapeni wapalu wayugi wala wadala kuyugwa."},{"book":"Luka","chapter":"20","verse":"36","text":"Hawaweri gambira wantumintumi wa kumpindi na hapeni wahowi. Womberi ndo wana wa Mlungu, toziya wazyuka kulawa kwa wahowiti."},{"book":"Luka","chapter":"20","verse":"37","text":"Kumbiti Musa kalanguziyiti weri kuwera yawahowiti hawazyuki. Mumalembu Mananagala galembitwi shakatakuliti Mtuwa ndo Mlungu gwa Aburahamu, na Mlungu gwa Isaka, na Mlungu gwa Yakobu."},{"book":"Luka","chapter":"20","verse":"38","text":"Mlungu ndo gwa yawawera wakomu, na Mlungu ndiri gwa wahowiti, kwakuwi woseri walikala.”"},{"book":"Luka","chapter":"20","verse":"39","text":"Wafunda wamu wa Malagaliru watakula, “mfunda guwankula weri!”"},{"book":"Luka","chapter":"20","verse":"40","text":"Watakuliti hangu toziya wasinditi kumkosiya kayi makosiwu gamonga."},{"book":"Luka","chapter":"20","verse":"41","text":"Yesu kawakosiya, “Watakula hashi kulonga Kristu kawera mwana gwa Dawudi?"},{"book":"Luka","chapter":"20","verse":"42","text":"Mweni Dawudi kalemba kala mushintola sha Zaburi,"},{"book":"Luka","chapter":"20","verse":"43","text":"Mpaka nuwatuli wangondu waku kuwera shiti sha kutulila magulu gaku.’"},{"book":"Luka","chapter":"20","verse":"44","text":"Dawudi kamshemiti yomberi, ‘Mtuwa.’ Hayiweri hashi Mesiya kaweri mwana gwa Dawudi?”"},{"book":"Luka","chapter":"20","verse":"45","text":"Yesu kawagambira wafundwa wakuwi kulongolu kwa wantu woseri,"},{"book":"Luka","chapter":"20","verse":"46","text":"“Muliloleri weri kuusu wafunda wa Malagaliru, weni wafira kugendagenda pawavalira lihabiti na wafira kulamsiwa kwa ligoya pahala pa masoku, weni wasyagula kulivaga pahala pa ligoya munumba zya Mlungu, na pahala paherepa mumsambu,"},{"book":"Luka","chapter":"20","verse":"47","text":"Wawagambira wakenja mpayu na kuwapoka numba zyawu na pawaluwa Mlungu luwi ntali! Azabu yawu hayiweri nkulu nentu!”"}]}