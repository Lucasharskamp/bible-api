{"data":[{"book":"ЕЗЭКІІЛЯ","chapter":"41","verse":"1","text":"Потым увёў мяне ў храм і намерыў у слупах шэсьць локцяў шырыні з аднаго боку і шэсьць локцяў шырыні з другога боку, у шырыню скініі."},{"book":"ЕЗЭКІІЛЯ","chapter":"41","verse":"2","text":"У дзьвярах - дзесяць локцяў шырыні, і абапал дзьвярэй - пяць локцяў з аднаго боку і пяць локцяў з другога боку; і намерыў даўжыні ў храме сорак локцяў, а шырыні дваццаць локцяў."},{"book":"ЕЗЭКІІЛЯ","chapter":"41","verse":"3","text":"І пайшоў усярэдзіну, і намерыў у слупах каля дзьвярэй два локці і ў дзьвярах шэсьць локцяў, а шырыня дзьвярэй - у сем локцяў."},{"book":"ЕЗЭКІІЛЯ","chapter":"41","verse":"4","text":"І адмерыў у ім дваццаць локцяў у даўжыню і дваццаць локцяў у шырыню храма, і сказаў мне: гэта Сьвятое Сьвятых."},{"book":"ЕЗЭКІІЛЯ","chapter":"41","verse":"5","text":"І намерыў у сьцяне храма шэсьць локцяў, а шырыні ў бакавых пакоях вакол храма па чатыры локці."},{"book":"ЕЗЭКІІЛЯ","chapter":"41","verse":"6","text":"Бакавых пакояў было трыццаць тры, пакой каля пакоя; яны ўдаюцца ў сьцяну, якая ў храма для пакояў вакол, так што яны ў сувязі зь ёю, але сьцяны самога храма не кранаюць."},{"book":"ЕЗЭКІІЛЯ","chapter":"41","verse":"7","text":"І ён болей і болей расшыраўся вакол угору бакавымі пакоямі, бо акруглівасьць храма падымалася вышэй і вышэй вакол храма, і таму храм меў большую шырыню ўгары, і зь ніжняга паверха падымаліся ў верхні празь сярэдні."},{"book":"ЕЗЭКІІЛЯ","chapter":"41","verse":"8","text":"І я бачыў верх Дома ва ўсю акругласьць; бакавыя пакоі каля асновы мелі там меры цэлую трысьціну, шэсьць поўных локцяў."},{"book":"ЕЗЭКІІЛЯ","chapter":"41","verse":"9","text":"Шырыня сьцяны бакавых пакояў, якія выходзілі вонкі, пяць локцяў, і адкрытая прастора ёсьць каля бакавых пакояў храма."},{"book":"ЕЗЭКІІЛЯ","chapter":"41","verse":"10","text":"І паміж пакоямі адлегласьць дваццаць локцяў вакол усяго храма."},{"book":"ЕЗЭКІІЛЯ","chapter":"41","verse":"11","text":"Дзьверы бакавых пакояў вядуць на адкрытую прастору, адны дзьверы - на паўночны бок, а другія - на паўднёвы бок; а шырыня гэтай адкрытай прасторы - пяць локцяў вакол."},{"book":"ЕЗЭКІІЛЯ","chapter":"41","verse":"12","text":"Будынак перад плошчаю на заходнім баку шырынёю ў семдзесят локцяў; а сьцяна гэтага будынка ў пяць локцяў шырыні вакол, а даўжыня яе дзевяноста локцяў."},{"book":"ЕЗЭКІІЛЯ","chapter":"41","verse":"13","text":"І намерыў ён у храме сто локцяў даўжыні, і ў плошчы і ў прыбудове, і ў сьценах яго таксама сто локцяў даўжыні."},{"book":"ЕЗЭКІІЛЯ","chapter":"41","verse":"14","text":"І шырыня храма па франтонным боку і плошчы на ўсход сто локцяў таксама."},{"book":"ЕЗЭКІІЛЯ","chapter":"41","verse":"15","text":"І ў даўжыні будынка перад плошчаю на тыльным баку яе з бакавымі пакоямі яго па той і другі бок ён намерыў сто локцяў, з унутранасьцю храма і бабінцамі двара."},{"book":"ЕЗЭКІІЛЯ","chapter":"41","verse":"16","text":"Брусы дзьвярэй і кратаваныя вокны, і бакавыя пакоі вакол, ва ўсіх трох паверхах, насупраць парогаў ашаляваныя дрэвам і ад падлогі па вокны; вокны былі зачыненыя."},{"book":"ЕЗЭКІІЛЯ","chapter":"41","verse":"17","text":"Ад верху дзьвярэй як усярэдзіне храма, так і звонку, і па ўсёй сьцяне вакол, усярэдзіне і звонку, былі і разьбёныя выявы,"},{"book":"ЕЗЭКІІЛЯ","chapter":"41","verse":"18","text":"зроблены былі херувімы і пальмы; пальма паміж двума херувімамі, і ў кожнага херувіма - два твары."},{"book":"ЕЗЭКІІЛЯ","chapter":"41","verse":"19","text":"З аднаго боку да пальмы павернуты твар чалавечы, а з другога боку - да пальмы твар ільвіны; так зроблена ва ўсім храме вакол."},{"book":"ЕЗЭКІІЛЯ","chapter":"41","verse":"20","text":"Ад падлогі да верху дзьвярэй зроблены былі херувімы і пальмы, так і па сьцяне храма."},{"book":"ЕЗЭКІІЛЯ","chapter":"41","verse":"21","text":"У храме былі чатырохкутныя вушакі, і сьвятыня мела такі самы выгляд, як я бачыў."},{"book":"ЕЗЭКІІЛЯ","chapter":"41","verse":"22","text":"Ахвярнік быў з дрэва ў тры локці вышыні і ў два локці даўжыні; і вуглы яго і падножжа яго, і сьцены яго - з дрэва;"},{"book":"ЕЗЭКІІЛЯ","chapter":"41","verse":"23","text":"і сказаў ён мне: гэта трапеза, якая перад Госпадам."},{"book":"ЕЗЭКІІЛЯ","chapter":"41","verse":"24","text":"І дзьверы гэтыя на дзьве дошкі, абедзьве дошкі рухомыя, дзьве каля адных дзьвярэй і дзьве каля другіх:"},{"book":"ЕЗЭКІІЛЯ","chapter":"41","verse":"25","text":"і зроблены на іх, на дзьвярах храма, херувімы і пальмы такія самыя, якія зроблены на сьценах; а перад бабінцам звонку быў памост з дрэва."},{"book":"ЕЗЭКІІЛЯ","chapter":"41","verse":"26","text":"І кратаваныя вокны з пальмамі па той і другі бок былі абапал бабінца і ў бакавых пакоях храма і на драўлянай шалёўцы."}]}