{"data":[{"book":"लूकः","chapter":"1","verse":"1","text":"प्रथमतो ये साक्षिणो वाक्यप्रचारकाश्चासन् तेऽस्माकं मध्ये यद्यत् सप्रमाणं वाक्यमर्पयन्ति स्म"},{"book":"लूकः","chapter":"1","verse":"2","text":"तदनुसारतोऽन्येपि बहवस्तद्वृत्तान्तं रचयितुं प्रवृत्ताः।"},{"book":"लूकः","chapter":"1","verse":"3","text":"अतएव हे महामहिमथियफिल् त्वं या याः कथा अशिक्ष्यथास्तासां दृढप्रमाणानि यथा प्राप्नोषि"},{"book":"लूकः","chapter":"1","verse":"4","text":"तदर्थं प्रथममारभ्य तानि सर्व्वाणि ज्ञात्वाहमपि अनुक्रमात् सर्व्ववृत्तान्तान् तुभ्यं लेखितुं मतिमकार्षम्।"},{"book":"लूकः","chapter":"1","verse":"5","text":"यिहूदादेशीयहेरोद्नामके राजत्वं कुर्व्वति अबीययाजकस्य पर्य्यायाधिकारी सिखरियनामक एको याजको हारोणवंशोद्भवा इलीशेवाख्या"},{"book":"लूकः","chapter":"1","verse":"6","text":"तस्य जाया द्वाविमौ निर्दोषौ प्रभोः सर्व्वाज्ञा व्यवस्थाश्च संमन्य ईश्वरदृष्टौ धार्म्मिकावास्ताम्।"},{"book":"लूकः","chapter":"1","verse":"7","text":"तयोः सन्तान एकोपि नासीत्, यत इलीशेवा बन्ध्या तौ द्वावेव वृद्धावभवताम्।"},{"book":"लूकः","chapter":"1","verse":"8","text":"यदा स्वपर्य्यानुक्रमेण सिखरिय ईश्वास्य समक्षं याजकीयं कर्म्म करोति"},{"book":"लूकः","chapter":"1","verse":"9","text":"तदा यज्ञस्य दिनपरिपाय्या परमेश्वरस्य मन्दिरे प्रवेशकाले धूपज्वालनं कर्म्म तस्य करणीयमासीत्।"},{"book":"लूकः","chapter":"1","verse":"10","text":"तद्धूपज्वालनकाले लोकनिवहे प्रार्थनां कर्तुं बहिस्तिष्ठति"},{"book":"लूकः","chapter":"1","verse":"11","text":"सति सिखरियो यस्यां वेद्यां धूपं ज्वालयति तद्दक्षिणपार्श्वे परमेश्वरस्य दूत एक उपस्थितो दर्शनं ददौ।"},{"book":"लूकः","chapter":"1","verse":"12","text":"तं दृष्ट्वा सिखरिय उद्विविजे शशङ्के च।"},{"book":"लूकः","chapter":"1","verse":"13","text":"तदा स दूतस्तं बभाषे हे सिखरिय मा भैस्तव प्रार्थना ग्राह्या जाता तव भार्य्या इलीशेवा पुत्रं प्रसोष्यते तस्य नाम योेहन् इति करिष्यसि।"},{"book":"लूकः","chapter":"1","verse":"14","text":"किञ्च त्वं सानन्दः सहर्षश्च भविष्यसि तस्य जन्मनि बहव आनन्दिष्यन्ति च।"},{"book":"लूकः","chapter":"1","verse":"15","text":"यतो हेतोः स परमेश्वरस्य गोचरे महान् भविष्यति तथा द्राक्षारसं सुरां वा किमपि न पास्यति, अपरं जन्मारभ्य पवित्रेणात्मना परिपूर्णः"},{"book":"लूकः","chapter":"1","verse":"16","text":"सन् इस्रायेल्वंशीयान् अनेकान् प्रभोः परमेश्वरस्य मार्गमानेष्यति।"},{"book":"लूकः","chapter":"1","verse":"17","text":"सन्तानान् प्रति पितृणां मनांसि धर्म्मज्ञानं प्रत्यनाज्ञाग्राहिणश्च परावर्त्तयितुं, प्रभोः परमेश्वरस्य सेवार्थम् एकां सज्जितजातिं विधातुञ्च स एलियरूपात्मशक्तिप्राप्तस्तस्याग्रे गमिष्यति।"},{"book":"लूकः","chapter":"1","verse":"18","text":"तदा सिखरियो दूतमवादीत् कथमेतद् वेत्स्यामि? यतोहं वृद्धो मम भार्य्या च वृद्धा।"},{"book":"लूकः","chapter":"1","verse":"19","text":"ततो दूतः प्रत्युवाच पश्येश्वरस्य साक्षाद्वर्त्ती जिब्रायेल्नामा दूतोहं त्वया सह कथां गदितुं तुभ्यमिमां शुभवार्त्तां दातुञ्च प्रेषितः।"},{"book":"लूकः","chapter":"1","verse":"20","text":"किन्तु मदीयं वाक्यं काले फलिष्यति तत् त्वया न प्रतीतम् अतः कारणाद् यावदेव तानि न सेत्स्यन्ति तावत् त्वं वक्तुंमशक्तो मूको भव।"},{"book":"लूकः","chapter":"1","verse":"21","text":"तदानीं ये ये लोकाः सिखरियमपैक्षन्त ते मध्येमन्दिरं तस्य बहुविलम्बाद् आश्चर्य्यं मेनिरे।"},{"book":"लूकः","chapter":"1","verse":"22","text":"स बहिरागतो यदा किमपि वाक्यं वक्तुमशक्तः सङ्केतं कृत्वा निःशब्दस्तस्यौ तदा मध्येमन्दिरं कस्यचिद् दर्शनं तेन प्राप्तम् इति सर्व्वे बुबुधिरे।"},{"book":"लूकः","chapter":"1","verse":"23","text":"अनन्तरं तस्य सेवनपर्य्याये सम्पूर्णे सति स निजगेहं जगाम।"},{"book":"लूकः","chapter":"1","verse":"24","text":"कतिपयदिनेषु गतेषु तस्य भार्य्या इलीशेवा गर्ब्भवती बभूव"},{"book":"लूकः","chapter":"1","verse":"25","text":"पश्चात् सा पञ्चमासान् संगोप्याकथयत् लोकानां समक्षं ममापमानं खण्डयितुं परमेश्वरो मयि दृष्टिं पातयित्वा कर्म्मेदृशं कृतवान्।"},{"book":"लूकः","chapter":"1","verse":"26","text":"अपरञ्च तस्या गर्ब्भस्य षष्ठे मासे जाते गालील्प्रदेशीयनासरत्पुरे"},{"book":"लूकः","chapter":"1","verse":"27","text":"दायूदो वंशीयाय यूषफ्नाम्ने पुरुषाय या मरियम्नामकुमारी वाग्दत्तासीत् तस्याः समीपं जिब्रायेल् दूत ईश्वरेण प्रहितः।"},{"book":"लूकः","chapter":"1","verse":"28","text":"स गत्वा जगाद हे ईश्वरानुगृहीतकन्ये तव शुभं भूयात् प्रभुः परमेश्वरस्तव सहायोस्ति नारीणां मध्ये त्वमेव धन्या।"},{"book":"लूकः","chapter":"1","verse":"29","text":"तदानीं सा तं दृष्ट्वा तस्य वाक्यत उद्विज्य कीदृशं भाषणमिदम् इति मनसा चिन्तयामास।"},{"book":"लूकः","chapter":"1","verse":"30","text":"ततो दूतोऽवदत् हे मरियम् भयं माकार्षीः, त्वयि परमेश्वरस्यानुग्रहोस्ति।"},{"book":"लूकः","chapter":"1","verse":"31","text":"पश्य त्वं गर्ब्भं धृत्वा पुत्रं प्रसोष्यसे तस्य नाम यीशुरिति करिष्यसि।"},{"book":"लूकः","chapter":"1","verse":"32","text":"स महान् भविष्यति तथा सर्व्वेभ्यः श्रेष्ठस्य पुत्र इति ख्यास्यति; अपरं प्रभुः परमेश्वरस्तस्य पितुर्दायूदः सिंहासनं तस्मै दास्यति;"},{"book":"लूकः","chapter":"1","verse":"33","text":"तथा स याकूबो वंशोपरि सर्व्वदा राजत्वं करिष्यति, तस्य राजत्वस्यान्तो न भविष्यति।"},{"book":"लूकः","chapter":"1","verse":"34","text":"तदा मरियम् तं दूतं बभाषे नाहं पुरुषसङ्गं करोमि तर्हि कथमेतत् सम्भविष्यति?"},{"book":"लूकः","chapter":"1","verse":"35","text":"ततो दूतोऽकथयत् पवित्र आत्मा त्वामाश्रायिष्यति तथा सर्व्वश्रेष्ठस्य शक्तिस्तवोपरि छायां करिष्यति ततो हेतोस्तव गर्ब्भाद् यः पवित्रबालको जनिष्यते स ईश्वरपुत्र इति ख्यातिं प्राप्स्यति।"},{"book":"लूकः","chapter":"1","verse":"36","text":"अपरञ्च पश्य तव ज्ञातिरिलीशेवा यां सर्व्वे बन्ध्यामवदन् इदानीं सा वार्द्धक्ये सन्तानमेकं गर्ब्भेऽधारयत् तस्य षष्ठमासोभूत्।"},{"book":"लूकः","chapter":"1","verse":"37","text":"किमपि कर्म्म नासाध्यम् ईश्वरस्य।"},{"book":"लूकः","chapter":"1","verse":"38","text":"तदा मरियम् जगाद, पश्य प्रभेरहं दासी मह्यं तव वाक्यानुसारेण सर्व्वमेतद् घटताम्; अननतरं दूतस्तस्याः समीपात् प्रतस्थे।"},{"book":"लूकः","chapter":"1","verse":"39","text":"अथ कतिपयदिनात् परं मरियम् तस्मात् पर्व्वतमयप्रदेशीययिहूदाया नगरमेकं शीघ्रं गत्वा"},{"book":"लूकः","chapter":"1","verse":"40","text":"सिखरिययाजकस्य गृहं प्रविश्य तस्य जायाम् इलीशेवां सम्बोध्यावदत्।"},{"book":"लूकः","chapter":"1","verse":"41","text":"ततो मरियमः सम्बोधनवाक्ये इलीशेवायाः कर्णयोः प्रविष्टमात्रे सति तस्या गर्ब्भस्थबालको ननर्त्त। तत इलीशेवा पवित्रेणात्मना परिपूर्णा सती"},{"book":"लूकः","chapter":"1","verse":"42","text":"प्रोच्चैर्गदितुमारेभे, योषितां मध्ये त्वमेव धन्या, तव गर्ब्भस्थः शिशुश्च धन्यः।"},{"book":"लूकः","chapter":"1","verse":"43","text":"त्वं प्रभोर्माता, मम निवेशने त्वया चरणावर्पितौ, ममाद्य सौभाग्यमेतत्।"},{"book":"लूकः","chapter":"1","verse":"44","text":"पश्य तव वाक्ये मम कर्णयोः प्रविष्टमात्रे सति ममोदरस्थः शिशुरानन्दान् ननर्त्त।"},{"book":"लूकः","chapter":"1","verse":"45","text":"या स्त्री व्यश्वसीत् सा धन्या, यतो हेतोस्तां प्रति परमेश्वरोक्तं वाक्यं सर्व्वं सिद्धं भविष्यति।"},{"book":"लूकः","chapter":"1","verse":"46","text":"तदानीं मरियम् जगाद। धन्यवादं परेशस्य करोति मामकं मनः।"},{"book":"लूकः","chapter":"1","verse":"47","text":"ममात्मा तारकेशे च समुल्लासं प्रगच्छति।"},{"book":"लूकः","chapter":"1","verse":"48","text":"अकरोत् स प्रभु र्दुष्टिं स्वदास्या दुर्गतिं प्रति। पश्याद्यारभ्य मां धन्यां वक्ष्यन्ति पुरुषाः सदा।"},{"book":"लूकः","chapter":"1","verse":"49","text":"यः सर्व्वशक्तिमान् यस्य नामापि च पवित्रकं। स एव सुमहत्कर्म्म कृतवान् मन्निमित्तकं।"},{"book":"लूकः","chapter":"1","verse":"50","text":"ये बिभ्यति जनास्तस्मात् तेषां सन्तानपंक्तिषु। अनुकम्पा तदीया च सर्व्वदैव सुतिष्ठति।"},{"book":"लूकः","chapter":"1","verse":"51","text":"स्वबाहुबलतस्तेन प्राकाश्यत पराक्रमः। मनःकुमन्त्रणासार्द्धं विकीर्य्यन्तेऽभिमानिनः।"},{"book":"लूकः","chapter":"1","verse":"52","text":"सिंहासनगताल्लोकान् बलिनश्चावरोह्य सः। पदेषूच्चेषु लोकांस्तु क्षुद्रान् संस्थापयत्यपि।"},{"book":"लूकः","chapter":"1","verse":"53","text":"क्षुधितान् मानवान् द्रव्यैरुत्तमैः परितर्प्य सः। सकलान् धनिनो लोकान् विसृजेद् रिक्तहस्तकान्।"},{"book":"लूकः","chapter":"1","verse":"54","text":"इब्राहीमि च तद्वंशे या दयास्ति सदैव तां। स्मृत्वा पुरा पितृणां नो यथा साक्षात् प्रतिश्रुतं।"},{"book":"लूकः","chapter":"1","verse":"55","text":"इस्रायेल्सेवकस्तेन तथोपक्रियते स्वयं॥"},{"book":"लूकः","chapter":"1","verse":"56","text":"अनन्तरं मरियम् प्रायेण मासत्रयम् इलीशेवया सहोषित्वा व्याघुय्य निजनिवेशनं ययौ।"},{"book":"लूकः","chapter":"1","verse":"57","text":"तदनन्तरम् इलीशेवायाः प्रसवकाल उपस्थिते सति सा पुत्रं प्रासोष्ट।"},{"book":"लूकः","chapter":"1","verse":"58","text":"ततः परमेश्वरस्तस्यां महानुग्रहं कृतवान् एतत् श्रुत्वा समीपवासिनः कुटुम्बाश्चागत्य तया सह मुमुदिरे।"},{"book":"लूकः","chapter":"1","verse":"59","text":"तथाष्टमे दिने ते बालकस्य त्वचं छेत्तुम् एत्य तस्य पितृनामानुरूपं तन्नाम सिखरिय इति कर्त्तुमीषुः।"},{"book":"लूकः","chapter":"1","verse":"60","text":"किन्तु तस्य माताकथयत् तन्न, नामास्य योहन् इति कर्त्तव्यम्।"},{"book":"लूकः","chapter":"1","verse":"61","text":"तदा ते व्याहरन् तव वंशमध्ये नामेदृशं कस्यापि नास्ति।"},{"book":"लूकः","chapter":"1","verse":"62","text":"ततः परं तस्य पितरं सिखरियं प्रति सङ्केत्य पप्रच्छुः शिशोः किं नाम कारिष्यते?"},{"book":"लूकः","chapter":"1","verse":"63","text":"ततः स फलकमेकं याचित्वा लिलेख तस्य नाम योहन् भविष्यति। तस्मात् सर्व्वे आश्चर्य्यं मेनिरे।"},{"book":"लूकः","chapter":"1","verse":"64","text":"तत्क्षणं सिखरियस्य जिह्वाजाड्येऽपगते स मुखं व्यादाय स्पष्टवर्णमुच्चार्य्य ईश्वरस्य गुणानुवादं चकार।"},{"book":"लूकः","chapter":"1","verse":"65","text":"तस्माच्चतुर्दिक्स्थाः समीपवासिलोका भीता एवमेताः सर्व्वाः कथा यिहूदायाः पर्व्वतमयप्रदेशस्य सर्व्वत्र प्रचारिताः।"},{"book":"लूकः","chapter":"1","verse":"66","text":"तस्मात् श्रोतारो मनःसु स्थापयित्वा कथयाम्बभूवुः कीदृशोयं बालो भविष्यति? अथ परमेश्वरस्तस्य सहायोभूत्।"},{"book":"लूकः","chapter":"1","verse":"67","text":"तदा योहनः पिता सिखरियः पवित्रेणात्मना परिपूर्णः सन् एतादृशं भविष्यद्वाक्यं कथयामास।"},{"book":"लूकः","chapter":"1","verse":"68","text":"इस्रायेलः प्रभु र्यस्तु स धन्यः परमेश्वरः। अनुगृह्य निजाल्लोकान् स एव परिमोचयेत्।"},{"book":"लूकः","chapter":"1","verse":"69","text":"विपक्षजनहस्तेभ्यो यथा मोच्यामहे वयं। यावज्जीवञ्च धर्म्मेण सारल्येन च निर्भयाः।"},{"book":"लूकः","chapter":"1","verse":"70","text":"सेवामहै तमेवैकम् एतत्कारणमेव च। स्वकीयं सुपवित्रञ्च संस्मृत्य नियमं सदा।"},{"book":"लूकः","chapter":"1","verse":"71","text":"कृपया पुरुषान् पूर्व्वान् निकषार्थात्तु नः पितुः। इब्राहीमः समीपे यं शपथं कृतवान् पुरा।"},{"book":"लूकः","chapter":"1","verse":"72","text":"तमेव सफलं कर्त्तं तथा शत्रुगणस्य च। ऋृतीयाकारिणश्चैव करेभ्यो रक्षणाय नः।"},{"book":"लूकः","chapter":"1","verse":"73","text":"सृष्टेः प्रथमतः स्वीयैः पवित्रै र्भाविवादिभिः।"},{"book":"लूकः","chapter":"1","verse":"74","text":"यथोक्तवान् तथा स्वस्य दायूदः सेवकस्य तु।"},{"book":"लूकः","chapter":"1","verse":"75","text":"वंशे त्रातारमेकं स समुत्पादितवान् स्वयम्।"},{"book":"लूकः","chapter":"1","verse":"76","text":"अतो हे बालक त्वन्तु सर्व्वेभ्यः श्रेष्ठ एव यः। तस्यैव भाविवादीति प्रविख्यातो भविष्यसि। अस्माकं चरणान् क्षेमे मार्गे चालयितुं सदा। एवं ध्वान्तेऽर्थतो मृत्योश्छायायां ये तु मानवाः।"},{"book":"लूकः","chapter":"1","verse":"77","text":"उपविष्टास्तु तानेव प्रकाशयितुमेव हि। कृत्वा महानुकम्पां हि यामेव परमेश्वरः।"},{"book":"लूकः","chapter":"1","verse":"78","text":"ऊर्द्व्वात् सूर्य्यमुदाय्यैवास्मभ्यं प्रादात्तु दर्शनं। तयानुकम्पया स्वस्य लोकानां पापमोचने।"},{"book":"लूकः","chapter":"1","verse":"79","text":"परित्राणस्य तेभ्यो हि ज्ञानविश्राणनाय च। प्रभो र्मार्गं परिष्कर्त्तुं तस्याग्रायी भविष्यसि॥"},{"book":"लूकः","chapter":"1","verse":"80","text":"अथ बालकः शरीरेण बुद्ध्या च वर्द्धितुमारेभे; अपरञ्च स इस्रायेलो वंशीयलोकानां समीपे यावन्न प्रकटीभूतस्तास्तावत् प्रान्तरे न्यवसत्।"}]}