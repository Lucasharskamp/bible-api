{"data":[{"book":"یوحنا","chapter":"2","verse":"1","text":"دو روز بعد، مادر عیسی در یک جشن عروسی در دهکدهٔ قانا در جلیل میهمان بود."},{"book":"یوحنا","chapter":"2","verse":"2","text":"عیسی و شاگردان او نیز به عروسی دعوت شده بودند."},{"book":"یوحنا","chapter":"2","verse":"3","text":"هنگام جشن، شراب تمام شد. مادر عیسی با نگرانی نزد او آمد و گفت: «شراب ندارند!»"},{"book":"یوحنا","chapter":"2","verse":"4","text":"عیسی فرمود: «بانوی گرامی، چرا مرا درگیر این کار می‌سازی؟ زمان من هنوز فرا نرسیده است.»"},{"book":"یوحنا","chapter":"2","verse":"5","text":"با این حال، مادر عیسی به خدمتکاران گفت: «هر چه به شما می‌گوید، انجام دهید.»"},{"book":"یوحنا","chapter":"2","verse":"6","text":"در آنجا شش خمرهٔ سنگی بود که فقط در مراسم مذهبی یهودیان از آن استفاده می‌شد و گنجایش هر یک حدود صد لیتر بود."},{"book":"یوحنا","chapter":"2","verse":"7","text":"عیسی به خدمتکاران فرمود: «این خمره‌ها را پر از آب کنید.»"},{"book":"یوحنا","chapter":"2","verse":"8","text":"وقتی پر کردند، فرمود: «حالا کمی از آن را بردارید و نزد رئیس مجلس ببرید!»"},{"book":"یوحنا","chapter":"2","verse":"9","text":"رئیس مجلس خبر نداشت آن آب را که شراب شده بود، از کجا آورده‌اند (هرچند خدمتکاران می‌دانستند). پس وقتی آن را چشید، داماد را صدا زد"},{"book":"یوحنا","chapter":"2","verse":"10","text":"و گفت: «میزبانان همیشه با شراب خوب از میهمانان پذیرایی می‌کنند و بعد که همه سرشان گرم شد، شراب ارزانتر را می‌آورند. ولی تو شراب خوب را برای آخر نگه داشته‌ای.»"},{"book":"یوحنا","chapter":"2","verse":"11","text":"بدین ترتیب عیسی نخستین نشانۀ معجزه‌آسای خود را در قانای جلیل به ظهور آورد و جلال خود را آشکار ساخت و شاگردانش به او ایمان آوردند."},{"book":"یوحنا","chapter":"2","verse":"12","text":"سپس عیسی با مادر، برادران و شاگردان خود برای چند روز به شهر کَفَرناحوم رفت."},{"book":"یوحنا","chapter":"2","verse":"13","text":"عید پِسَح که یکی از اعیاد بزرگ یهود بود، نزدیک می‌شد. پس عیسی به شهر اورشلیم رفت."},{"book":"یوحنا","chapter":"2","verse":"14","text":"آنجا، در معبد، مردم را دید که برای انجام مراسم قربانی، به خرید و فروش گاو، گوسفند و کبوتر مشغولند. صرّافان پولها را روی میزها چیده بودند و با مشتری‌ها داد و ستد می‌کردند."},{"book":"یوحنا","chapter":"2","verse":"15","text":"عیسی با طناب، تازیانه‌ای ساخت و همه را از آنجا بیرون کرد. او گاوان و گوسفندان را بیرون راند و سکه‌های صرافان را بر زمین ریخت و میزهای ایشان را واژگون ساخت."},{"book":"یوحنا","chapter":"2","verse":"16","text":"سپس به سراغ کبوترفروشان رفت و گفت: «اینها را از اینجا بیرون ببرید و خانهٔ پدر مرا به بازار تبدیل نکنید.»"},{"book":"یوحنا","chapter":"2","verse":"17","text":"آنگاه شاگردان او آن نبوّت کتب مقدّس را به یاد آوردند که می‌فرماید: «اشتیاقی که برای خانۀ تو دارم، مثل آتش در من زبانه می‌کشد.»2‏:17 مزمور ۶۹‏:۹."},{"book":"یوحنا","chapter":"2","verse":"18","text":"سران قوم یهود از عیسی پرسیدند: «تو چه اجازه و اختیاری داری که این کارها را انجام دهی؟ اگر خدا اجازۀ این را به تو داده، با نشانه‌ای معجزه‌آسا آن را به ما ثابت کن!»"},{"book":"یوحنا","chapter":"2","verse":"19","text":"عیسی جواب داد: «بسیار خوب، معجزه‌ای که برای شما می‌کنم این است: این معبد را خراب کنید تا من در عرض سه روز آن را دوباره بسازم!»"},{"book":"یوحنا","chapter":"2","verse":"20","text":"گفتند: «چه می‌گویی؟ چهل و شش سال طول کشید تا این خانه را ساختند. تو می‌خواهی در سه روز آن را بسازی؟»"},{"book":"یوحنا","chapter":"2","verse":"21","text":"ولی منظور عیسی از «این معبد»، بدن خودش بود."},{"book":"یوحنا","chapter":"2","verse":"22","text":"پس از اینکه عیسی از میان مردگان برخاست و زنده شد، شاگردانش این گفتهٔ او را به یاد آوردند. آنگاه به کتب مقدّس و نیز به کلام عیسی ایمان آوردند."},{"book":"یوحنا","chapter":"2","verse":"23","text":"به خاطر نشانه‌های معجزآسای او در روزهای عید، بسیاری در اورشلیم به او ایمان آوردند."},{"book":"یوحنا","chapter":"2","verse":"24","text":"ولی عیسی به آنها اعتماد نکرد، چون از قلب مردم آگاه بود،"},{"book":"یوحنا","chapter":"2","verse":"25","text":"و لازم نبود کسی به او بگوید که مردم چقدر زود تغییر عقیده می‌دهند، چون او انسان را خوب می‌شناخت."}]}