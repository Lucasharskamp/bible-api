{"data":[{"book":"Ezechiel","chapter":"8","verse":"1","text":"In het zesde jaar, de vijfde van de zesde maand, was ik in mijn huis, en zaten Juda’s ouden voor mij, toen daar de hand van Jahweh op mij kwam."},{"book":"Ezechiel","chapter":"8","verse":"2","text":"Ik aanschouwde een gedaante, die op een man geleek; het gedeelte beneden zijn heupen was vuur, en het gedeelte boven zijn heupen was als het ware een hemelse gloed, blinkend als glanzend metaal."},{"book":"Ezechiel","chapter":"8","verse":"3","text":"Hij stak de vorm van een hand uit, en greep me bij een haarlok vast; een geest verhief me tussen hemel en aarde, en bracht me in goddelijke visioenen naar Jerusalem, naar de ingang van de noordelijke binnenpoort."},{"book":"Ezechiel","chapter":"8","verse":"4","text":"En zie, daar stond de heerlijkheid van Israëls God, zoals ik die in de vallei aanschouwd had."},{"book":"Ezechiel","chapter":"8","verse":"5","text":"Hij sprak tot mij: Mensenkind, sla uw ogen op naar het noorden; en toen ik naar het noorden keek, aanschouwde ik ten noorden van de poort het altaar van het beeld der ijverzucht, dat daar aan de ingang stond!"},{"book":"Ezechiel","chapter":"8","verse":"6","text":"Toen vroeg Hij mij: Mensenkind, ziet ge wat men doet; de enorme gruwelen, die het huis van Israël hier bedrijft? Moet Ik dan niet uit mijn heiligdom heengaan? Maar ge zult nog erger gruwelen aanschouwen!"},{"book":"Ezechiel","chapter":"8","verse":"7","text":"Daarop bracht Hij mij naar de ingang van de voorhof; en toen ik een scheur in de muur ontwaarde,"},{"book":"Ezechiel","chapter":"8","verse":"8","text":"sprak Hij tot mij: Mensenkind, breek maar door de muur heen! Ik brak door de muur heen, en daar zag ik een deur."},{"book":"Ezechiel","chapter":"8","verse":"9","text":"Nu sprak Hij tot mij: Kom de erge gruwelen zien, die men hier bedrijft!"},{"book":"Ezechiel","chapter":"8","verse":"10","text":"Ik ging naar binnen, en aanschouwde allerlei afbeeldingen van kruipend en afschuwelijk gedierte aan alle kanten op de wand gegrift: allemaal schandgoden van Israëls huis."},{"book":"Ezechiel","chapter":"8","verse":"11","text":"Zeventig mannen van de oudsten uit het huis van Israël, waaronder ook Jaäzanja, de zoon van Sjafan, stonden daarvoor overeind, ieder met zijn wierookpan in de hand, zodat een dikke wierookwalm opsteeg."},{"book":"Ezechiel","chapter":"8","verse":"12","text":"En Hij sprak tot mij: Ziet ge, mensenkind, wat de oudsten van Israëls huis in het donker doen; hoe ieder zijn beelden bewierookt? Want ze denken: “Jahweh ziet ons niet; Jahweh heeft het land verlaten!”"},{"book":"Ezechiel","chapter":"8","verse":"13","text":"Maar, ging Hij voort, ge zult nog erger gruwelen zien, dan zij hier bedrijven!"},{"book":"Ezechiel","chapter":"8","verse":"14","text":"Daarna bracht Hij mij naar de ingang van de noordelijke poort van Jahweh’s huis: daar zaten de vrouwen den Tammoez te bewenen!"},{"book":"Ezechiel","chapter":"8","verse":"15","text":"En Hij sprak tot mij: Ziet ge dit, mensenkind? Ge zult nog erger gruwelen dan deze aanschouwen!"},{"book":"Ezechiel","chapter":"8","verse":"16","text":"Ten slotte bracht Hij mij naar de binnenvoorhof van Jahweh’s huis; daar stonden aan de ingang van Jahweh’s heiligdom, tussen het voorportaal en het altaar, ongeveer vijf en twintig man; ze hadden de rug naar Jahweh’s heiligdom gekeerd, en naar het oosten starend, bogen ze zich neer naar de zon in het oosten."},{"book":"Ezechiel","chapter":"8","verse":"17","text":"Weer sprak Hij tot mij: Ziet ge dit, mensenkind? Zijn de gruwelen, die men hier bedrijft, voor het volk van Juda niet voldoende; moeten ze dan nog het land met tyrannie vervullen, en steeds opnieuw Mij gaan tergen? Zie, ze jagen hun stank naar Mij op."},{"book":"Ezechiel","chapter":"8","verse":"18","text":"Daarom zal Ik naar mijn woede handelen, zonder mededogen of erbarming. En al roepen ze Mij luidkeels aan, Ik zal ze niet verhoren."}]}