{"data":[{"book":"मत्ती","chapter":"19","verse":"1","text":"जब यीशु या बाते कह्य दियो, तब गलील सी चली गयो; अऊर यरदन नदी को पार यहूदिया को प्रदेश म आयो।"},{"book":"मत्ती","chapter":"19","verse":"2","text":"तब बड़ी भीड़ ओको पीछू भय गयी, अऊर ओन उत उन्ख चंगो करयो।"},{"book":"मत्ती","chapter":"19","verse":"3","text":"तब फरीसी ओकी परीक्षा लेन लायी ओको जवर आय क कहन लग्यो, “का कोयी भी अपनी पत्नी ख कोयी भी वजह सी छोड़ देनो उचित हय?”"},{"book":"मत्ती","chapter":"19","verse":"4","text":"ओन उत्तर दियो, “का तुम न नहीं पढ़्यो कि जेन उन्ख बनायो? ओन सुरूवात सीच नर अऊर नारी बनायो,"},{"book":"मत्ती","chapter":"19","verse":"5","text":"१९:५ उत्पत्ति २:२४अऊर कह्यो ‘येकोलायी आदमी अपनो माय-बाप सी अलग होय क अपनी पत्नी को संग रहेंन अऊर हि दोयी एक शरीर होयेंन?’"},{"book":"मत्ती","chapter":"19","verse":"6","text":"येकोलायी हि अब दोय नहीं, पर एक शरीर हंय। येकोलायी जेक परमेश्वर न जोड़्यो हय, ओख आदमी अलग नहीं करे।”"},{"book":"मत्ती","chapter":"19","verse":"7","text":"उन्न यीशु सी कह्यो, “त मूसा न यो कहाली ठहरायो हय कि कोयी पति अपनी पत्नी ख छोड़चिट्ठी दे क छोड़ दे?”"},{"book":"मत्ती","chapter":"19","verse":"8","text":"ओन उन्को सी कह्यो, “मूसा न तुम्हरो मन की कठोरता को वजह तुम्ख अपनी-अपनी पत्नी ख छोड़ देन की आज्ञा दी, पर सुरूवात सी असो नहीं होतो।"},{"book":"मत्ती","chapter":"19","verse":"9","text":"१९:९ मत्ती ५:३२; १ कुरिन्थियों ७:१०,११अऊर मय तुम सी कहूं हय, कि जो कोयी व्यभिचार ख छोड़ अऊर कोयी वजह सी अपनी पत्नी ख छोड़ क दूसरी सी बिहाव करे, त ऊ व्यभिचार करय हय।”"},{"book":"मत्ती","chapter":"19","verse":"10","text":"तब चेलावों न यीशु सी कह्यो, “यदि आदमी को अपनी पत्नी को संग असो सम्बन्ध हय, त यो अच्छो हय कि बिहाव नहीं करे।”"},{"book":"मत्ती","chapter":"19","verse":"11","text":"पर ओन कह्यो, “हि सब बिहाव को बिना नहीं रह्य सकय हंय, पर केवल उच रह्य सकय हय जेक यो दान दियो गयो हय।"},{"book":"मत्ती","chapter":"19","verse":"12","text":"कहालीकि कुछ नपुसक असो हंय, जो अपनी माय को गर्भ सी असो पैदा भयो; अऊर कुछ नपुसक असो हंय, जिन्ख आदमी न नपुसक बनायो; अऊर कुछ नपुसक असो भी हंय, जिन्न स्वर्ग को राज्य लायी अपनो आप ख नपुसक बनायो हय। जो येख स्वीकार कर सकय हय, ऊ स्वीकार करे।”"},{"book":"मत्ती","chapter":"19","verse":"13","text":"तब लोग बच्चां ख ओको जवर लायो कि ऊ उन पर हाथ रख क प्रार्थना करे, पर चेलावों न उन्ख डाट्यो।"},{"book":"मत्ती","chapter":"19","verse":"14","text":"तब यीशु न कह्यो, “बच्चां ख मोरो जवर आवन देवो, अऊर उन्ख मना मत कर, कहालीकि स्वर्ग को राज्य असोच को हय।”"},{"book":"मत्ती","chapter":"19","verse":"15","text":"अऊर ऊ उन पर हाथ रखन को बाद उत सी चली गयो।"},{"book":"मत्ती","chapter":"19","verse":"16","text":"एक आदमी यीशु को जवर आयो अऊर ओको सी कह्यो, “हे गुरु, मय कौन सो भलो काम करूं कि अनन्त जीवन पाऊ?”"},{"book":"मत्ती","chapter":"19","verse":"17","text":"यीशु न ओको सी कह्यो, “तय मोरो सी भलायी को बारे म कहाली पूछय हय? भलो त एकच हय, पर यदि तय जीवन म सिरनो चाहवय हय, त आज्ञावों ख मानतो जावो।”"},{"book":"मत्ती","chapter":"19","verse":"18","text":"ओन ओको सी कह्यो, “कौन सी आज्ञा?”"},{"book":"मत्ती","chapter":"19","verse":"19","text":"अपनो बाप अऊर अपनी माय को आदर करनो, अऊर अपनो पड़ोसी सी अपनो जसो प्रेम रखनो।”"},{"book":"मत्ती","chapter":"19","verse":"20","text":"ऊ जवान न यीशु सी कह्यो, “इन सब ख त मय न मान्यो हय; अब मोरो म कौन्सी बात की कमी हय?”"},{"book":"मत्ती","chapter":"19","verse":"21","text":"यीशु न ओको सी कह्यो, “यदि तय सिद्ध होनो चाहवय हय त जा, अपनो धन जायजाद बेच क गरीबों ख दे, अऊर तोख स्वर्ग म धन मिलेंन: अऊर आय क मोरो पीछू हो जा।”"},{"book":"मत्ती","chapter":"19","verse":"22","text":"पर ऊ जवान यो बात सुन्क उदास होय क चली गयो, कहालीकि ऊ बहुत धनी होतो।"},{"book":"मत्ती","chapter":"19","verse":"23","text":"तब यीशु न अपनो चेलावों सी कह्यो, “मय तुम सी सच कहू हय कि धनवान को स्वर्ग को राज्य म सिरनो कठिन हय।"},{"book":"मत्ती","chapter":"19","verse":"24","text":"तुम सी फिर कहू हय कि परमेश्वर को राज्य म धनवान को सिरनो सी ऊंट को सूई को नाक म सी निकल जानोच सहज हय।”"},{"book":"मत्ती","chapter":"19","verse":"25","text":"यो सुन क चेलावों न बहुत अचम्भित होय क कह्यो, “फिर कौन्को उद्धार होय सकय हय?”"},{"book":"मत्ती","chapter":"19","verse":"26","text":"यीशु न उन्को तरफ देख क कह्यो, “आदमियों सी त यो नहीं होय सकय, पर परमेश्वर सी सब कुछ होय सकय, हय।”"},{"book":"मत्ती","chapter":"19","verse":"27","text":"येको पर पतरस न यीशु सी कह्यो, “देख, हम त सब कुछ छोड़ क् तोरो पीछू भय गयो हंय: त हम्ख का मिलेंन?”"},{"book":"मत्ती","chapter":"19","verse":"28","text":"यीशु न उन्को सी कह्यो, “मय तुम सी सच कहू हय कि नयी सृष्टि म जब आदमी को बेटा अपनी महिमा को सिंहासन पर बैठेंन, त तुम भी जो मोरो पीछू भय गयो हय, बारयी सिंहासनों पर बैठ क, इस्राएल को बारयी गोत्रों को न्याय करो।"},{"book":"मत्ती","chapter":"19","verse":"29","text":"अऊर जो कोयी न घरो, यां भाऊवों यां बहिनों, यां बाप यां माय, यां बाल-बच्चां यां खेतो ख मोरो नाम लायी छोड़ दियो हय, ओख सौ गुना मिलेंन, अऊर ऊ अनन्त जीवन को अधिकारी होयेंन।”"},{"book":"मत्ती","chapter":"19","verse":"30","text":"१९:३० मत्ती २०:१६; लूका १३:३०पर बहुत सो जो पहिलो हंय ऊ पिछलो होयेंन; अऊर जो पिछलो हंय, ऊ पहिलो होयेंन।"}]}