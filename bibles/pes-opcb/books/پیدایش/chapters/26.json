{"data":[{"book":"پیدایش","chapter":"26","verse":"1","text":"روزی قحطی شدیدی همانند قحطی زمان ابراهیم سراسر سرزمین کنعان را فرا گرفت. به همین دلیل اسحاق به شهر جرار نزد ابیملک، پادشاه فلسطین رفت."},{"book":"پیدایش","chapter":"26","verse":"2","text":"خداوند در آنجا به اسحاق ظاهر شده، گفت: «به مصر نرو. آنچه می‌گویم انجام بده."},{"book":"پیدایش","chapter":"26","verse":"3","text":"در این سرزمین همچون یک غریبه بمان، و من با تو خواهم بود و تو را برکت خواهم داد. من تمامی این سرزمینها را به تو و نسل تو خواهم بخشید، و بدین ترتیب به سوگندی که برای پدرت ابراهیم یاد کردم وفا خواهم کرد."},{"book":"پیدایش","chapter":"26","verse":"4","text":"نسل تو را چون ستارگان آسمان بی‌شمار خواهم گردانید و تمامی این سرزمین را به آنها خواهم داد و همۀ قومهای جهان از نسل تو برکت خواهند یافت."},{"book":"پیدایش","chapter":"26","verse":"5","text":"این کار را به خاطر ابراهیم خواهم کرد، چون او احکام و اوامر مرا اطاعت نمود.»"},{"book":"پیدایش","chapter":"26","verse":"6","text":"پس اسحاق در جرار ماندگار شد."},{"book":"پیدایش","chapter":"26","verse":"7","text":"وقتی که مردم آنجا دربارهٔ ربکا از او سؤال کردند، گفت: «او خواهر من است!» چون ترسید اگر بگوید همسر من است، به خاطر تصاحب زنش او را بکشند، زیرا ربکا بسیار زیبا بود."},{"book":"پیدایش","chapter":"26","verse":"8","text":"مدتی بعد، یک روز ابیملک، پادشاه فلسطین از پنجره دید که اسحاق با همسرش رِبِکا شوخی می‌کند."},{"book":"پیدایش","chapter":"26","verse":"9","text":"پس ابیملک، اسحاق را نزد خود خوانده، به او گفت: «چرا گفتی ربکا خواهرت است، در حالی که زن تو می‌باشد؟»"},{"book":"پیدایش","chapter":"26","verse":"10","text":"اَبیمِلِک گفت: «این چه کاری بود که با ما کردی؟ آیا فکر نکردی که ممکن است یکی از مردم ما با وی همبستر شود؟ در آن صورت ما را به گناه بزرگی دچار می‌ساختی.»"},{"book":"پیدایش","chapter":"26","verse":"11","text":"سپس ابیملک به همه اعلام نمود: «هر کس به این مرد و همسر وی زیان رساند، کشته خواهد شد.»"},{"book":"پیدایش","chapter":"26","verse":"12","text":"اسحاق در جرار به زراعت مشغول شد و در آن سال صد برابر بذری که کاشته بود درو کرد، زیرا خداوند او را برکت داده بود."},{"book":"پیدایش","chapter":"26","verse":"13","text":"هر روز بر دارایی او افزوده می‌شد و طولی نکشید که او مرد بسیار ثروتمندی شد."},{"book":"پیدایش","chapter":"26","verse":"14","text":"وی گله‌ها و رمه‌ها و غلامان بسیار داشت به طوری که فلسطینی‌ها بر او حسد می‌بردند."},{"book":"پیدایش","chapter":"26","verse":"15","text":"پس آنها چاههای آبی را که غلامان پدرش ابراهیم در زمان حیات ابراهیم کنده بودند، با خاک پُر کردند."},{"book":"پیدایش","chapter":"26","verse":"16","text":"ابیملکِ پادشاه نیز از او خواست تا سرزمینش را ترک کند و به او گفت: «به جایی دیگر برو، زیرا تو از ما بسیار ثروتمندتر و قدرتمندتر شده‌ای.»"},{"book":"پیدایش","chapter":"26","verse":"17","text":"پس اسحاق آنجا را ترک نموده، در درهٔ جرار ساکن شد."},{"book":"پیدایش","chapter":"26","verse":"18","text":"او چاههای آبی را که در زمان حیات پدرش کَنده بودند و فلسطینی‌ها آنها را پُر کرده بودند، دوباره کَند و همان نامهایی را که قبلاً پدرش بر آنها نهاده بود بر آنها گذاشت."},{"book":"پیدایش","chapter":"26","verse":"19","text":"غلامان او نیز چاه تازه‌ای در درهٔ جرار کَنده، در قعر آن به آب روان رسیدند."},{"book":"پیدایش","chapter":"26","verse":"20","text":"سپس چوپانان جرار آمدند و با چوپانان اسحاق به نزاع پرداخته، گفتند: «این چاه به ما تعلق دارد.» پس اسحاق آن چاه را عِسِق (یعنی «نزاع») نامید."},{"book":"پیدایش","chapter":"26","verse":"21","text":"غلامانِ اسحاق چاه دیگری کَندند و باز بر سر آن مشاجره‌ای درگرفت. اسحاق آن چاه را سِطنه (یعنی «دشمنی») نامید."},{"book":"پیدایش","chapter":"26","verse":"22","text":"اسحاق آن چاه را نیز ترک نموده، چاه دیگری کَند، ولی این بار نزاعی درنگرفت. پس اسحاق آن را رحوبوت (یعنی «مکان وسیع») نامید. او گفت: «خداوند مکانی برای ما مهیا نموده است و ما در این سرزمین ترقی خواهیم کرد.»"},{"book":"پیدایش","chapter":"26","verse":"23","text":"وقتی که اسحاق به بئرشبع رفت"},{"book":"پیدایش","chapter":"26","verse":"24","text":"در همان شب خداوند بر وی ظاهر شد و فرمود: «من خدای پدرت ابراهیم هستم. ترسان مباش، چون من با تو هستم. من تو را برکت خواهم داد و به خاطر بندهٔ خود ابراهیم نسل تو را زیاد خواهم کرد.»"},{"book":"پیدایش","chapter":"26","verse":"25","text":"آنگاه اسحاق مذبحی بنا کرده، خداوند را پرستش نمود. او در همان جا ساکن شد و غلامانش چاه دیگری کندند."},{"book":"پیدایش","chapter":"26","verse":"26","text":"روزی ابیملکِ پادشاه به اتفاق مشاور خود احوزات و فرماندهٔ سپاهش فیکول از جرار نزد اسحاق آمدند."},{"book":"پیدایش","chapter":"26","verse":"27","text":"اسحاق از ایشان پرسید: «چرا به اینجا آمده‌اید؟ شما که مرا با خصومت از نزد خود راندید!»"},{"book":"پیدایش","chapter":"26","verse":"28","text":"پاسخ دادند: «ما آشکارا می‌بینیم که خداوند با توست؛ پس می‌خواهیم سوگندی در بین ما و تو باشد و با تو پیمانی ببندیم."},{"book":"پیدایش","chapter":"26","verse":"29","text":"قول بده ضرری به ما نرسانی همان‌طور که ما هم ضرری به تو نرساندیم. ما غیر از خوبی کاری در حق تو نکردیم و تو را با صلح و صفا روانه نمودیم. اکنون ببین خداوند چقدر تو را برکت داده است.»"},{"book":"پیدایش","chapter":"26","verse":"30","text":"پس اسحاق ضیافتی برای آنها بر پا نمود و آنها خوردند و آشامیدند."},{"book":"پیدایش","chapter":"26","verse":"31","text":"صبح روز بعد برخاستند و هر یک از آنها قسم خوردند که به یکدیگر ضرری نرسانند. سپس اسحاق ایشان را به سلامتی به سرزمینشان روانه کرد."},{"book":"پیدایش","chapter":"26","verse":"32","text":"در همان روز، غلامان اسحاق آمدند و او را از چاهی که می‌کَندند خبر داده، گفتند که در آن آب یافته‌اند."},{"book":"پیدایش","chapter":"26","verse":"33","text":"اسحاق آن را شَبَع (یعنی «سوگند») نامید و شهری که در آنجا بنا شد، بئرشبع (یعنی «چاه سوگند») نامیده شد که تا به امروز به همان نام باقی است."},{"book":"پیدایش","chapter":"26","verse":"34","text":"عیسو پسر اسحاق در سن چهل سالگی یودیه، دختر بیری حیتّی و بسمه دختر ایلونِ حیتّی را به زنی گرفت."},{"book":"پیدایش","chapter":"26","verse":"35","text":"این زنان زندگی را بر اسحاق و ربکا تلخ کردند."}]}