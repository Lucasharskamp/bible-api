{"data":[{"book":"mArkaH","chapter":"16","verse":"1","text":"atha vizrAmavAre gate magdalInI mariyam yAkUbamAtA mariyam zAlomI cemAstaM marddayituM sugandhidravyANi krItvA"},{"book":"mArkaH","chapter":"16","verse":"2","text":"saptAhaprathamadine'tipratyUSe sUryyodayakAle zmazAnamupagatAH|"},{"book":"mArkaH","chapter":"16","verse":"3","text":"kintu zmazAnadvArapASANo'tibRhan taM ko'pasArayiSyatIti tAH parasparaM gadanti!"},{"book":"mArkaH","chapter":"16","verse":"4","text":"etarhi nirIkSya pASANo dvAro 'pasArita iti dadRzuH|"},{"book":"mArkaH","chapter":"16","verse":"5","text":"pazcAttAH zmazAnaM pravizya zuklavarNadIrghaparicchadAvRtamekaM yuvAnaM zmazAnadakSiNapArzva upaviSTaM dRSTvA camaccakruH|"},{"book":"mArkaH","chapter":"16","verse":"6","text":"so'vadat, mAbhaiSTa yUyaM kruze hataM nAsaratIyayIzuM gaveSayatha sotra nAsti zmazAnAdudasthAt; tai ryatra sa sthApitaH sthAnaM tadidaM pazyata|"},{"book":"mArkaH","chapter":"16","verse":"7","text":"kintu tena yathoktaM tathA yuSmAkamagre gAlIlaM yAsyate tatra sa yuSmAn sAkSAt kariSyate yUyaM gatvA tasya ziSyebhyaH pitarAya ca vArttAmimAM kathayata|"},{"book":"mArkaH","chapter":"16","verse":"8","text":"tAH kampitA vistitAzca tUrNaM zmazAnAd bahirgatvA palAyanta bhayAt kamapi kimapi nAvadaMzca|"},{"book":"mArkaH","chapter":"16","verse":"9","text":"aparaM yIzuH saptAhaprathamadine pratyUSe zmazAnAdutthAya yasyAH saptabhUtAstyAjitAstasyai magdalInImariyame prathamaM darzanaM dadau|"},{"book":"mArkaH","chapter":"16","verse":"10","text":"tataH sA gatvA zokarodanakRdbhyo'nugatalokebhyastAM vArttAM kathayAmAsa|"},{"book":"mArkaH","chapter":"16","verse":"11","text":"kintu yIzuH punarjIvan tasyai darzanaM dattavAniti zrutvA te na pratyayan|"},{"book":"mArkaH","chapter":"16","verse":"12","text":"pazcAt teSAM dvAyo rgrAmayAnakAle yIzuranyavezaM dhRtvA tAbhyAM darzana dadau!"},{"book":"mArkaH","chapter":"16","verse":"13","text":"tAvapi gatvAnyaziSyebhyastAM kathAM kathayAJcakratuH kintu tayoH kathAmapi te na pratyayan|"},{"book":"mArkaH","chapter":"16","verse":"14","text":"zeSata ekAdazaziSyeSu bhojanopaviSTeSu yIzustebhyo darzanaM dadau tathotthAnAt paraM taddarzanaprAptalokAnAM kathAyAmavizvAsakaraNAt teSAmavizvAsamanaHkAThinyAbhyAM hetubhyAM sa tAMstarjitavAn|"},{"book":"mArkaH","chapter":"16","verse":"15","text":"atha tAnAcakhyau yUyaM sarvvajagad gatvA sarvvajanAn prati susaMvAdaM pracArayata|"},{"book":"mArkaH","chapter":"16","verse":"16","text":"tatra yaH kazcid vizvasya majjito bhavet sa paritrAsyate kintu yo na vizvasiSyati sa daNDayiSyate|"},{"book":"mArkaH","chapter":"16","verse":"17","text":"kiJca ye pratyeSyanti tairIdRg AzcaryyaM karmma prakAzayiSyate te mannAmnA bhUtAn tyAjayiSyanti bhASA anyAzca vadiSyanti|"},{"book":"mArkaH","chapter":"16","verse":"18","text":"aparaM taiH sarpeSu dhRteSu prANanAzakavastuni pIte ca teSAM kApi kSati rna bhaviSyati; rogiNAM gAtreSu karArpite te'rogA bhaviSyanti ca|"},{"book":"mArkaH","chapter":"16","verse":"19","text":"atha prabhustAnityAdizya svargaM nItaH san paramezvarasya dakSiNa upaviveza|"},{"book":"mArkaH","chapter":"16","verse":"20","text":"tataste prasthAya sarvvatra susaMvAdIyakathAM pracArayitumArebhire prabhustu teSAM sahAyaH san prakAzitAzcaryyakriyAbhistAM kathAM pramANavatIM cakAra| iti|"}]}