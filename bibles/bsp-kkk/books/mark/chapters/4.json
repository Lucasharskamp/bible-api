{"data":[{"book":"Mark","chapter":"4","verse":"1","text":"Kɔ Yesu oluksərnɛ sɔ kəctəksɛ nde agbɛp ŋa kəba. Kɔ kənay ka afum alarəm kəŋkɔ kəloŋkanɛ nnɔ eyi mɔ, k'ɛmbɛrɛ debil, k'ɛndɛ. Kɔ kənay ka afum akakɔ fəp kəncəmɛ dəntɔf kəba kəsək."},{"book":"Mark","chapter":"4","verse":"2","text":"Kɔ Yesu owon kətəksɛ ŋa mes mɛlarəm pətubcɛnɛ mi mɔlɔm, k'oloku ŋa kətəksɛ kɔn disrɛ:"},{"book":"Mark","chapter":"4","verse":"3","text":"«Nəcəŋkəl: Kɔ wəbɔf owur kəkɔgbal defet."},{"book":"Mark","chapter":"4","verse":"4","text":"Ntɛ ɛncgbal defet mɔ, kɔ mɛŋgbɛn mɔlɔma mɛntɛmpɛnɛ dɔpɔ, mba kɔ bɛmp yender yɔsɔm mi."},{"book":"Mark","chapter":"4","verse":"5","text":"Kɔ mɛŋgbɛn mɔlɔma mɛntɛmpɛnɛ kəfo ka masar kəroŋ, ntɛ mɛŋgbɛn mamɔkɔ mɛnatɔsɔtɔ antɔf ŋɛlarəm mɔ, kɔ mompoŋ katəna, mba bɛndɛ bɛnala fɛ,"},{"book":"Mark","chapter":"4","verse":"6","text":"ntɛ nne yendewonɛ mɔ, kɔ mɛntɛyɛ, kɔ mowos teta kətɔyɔ ka mi ncɔnc."},{"book":"Mark","chapter":"4","verse":"7","text":"Kɔ mɛŋgbɛn mɔlɔma mɛntɛmpɛnɛ dəbɛŋk, kɔ bɛŋk yɛmpɛ kɔ yendi mi, kɔ tɔŋsɔŋɛ mɛŋgbɛn mɔtɔt kətɔkom."},{"book":"Mark","chapter":"4","verse":"8","text":"Kɔ mɛŋgbɛn mɔlɔma mɛntɛmpɛnɛ antɔf ŋɔtɔt kəroŋ, kɔ mompoŋ kɔ mɛsəŋk, kɔ mɛləpsər kəsɔŋ yokom. Kɔ mɔlɔma moŋkom wəco maas (30), mɔlɔma wəco camət-tin (60) kɔ mɔlɔma tasar tin (100).»"},{"book":"Mark","chapter":"4","verse":"9","text":"Kɔ Yesu oloku: «Məna nwɛ məŋyɔ ləŋəs yenenɛ mɔ, məne ti!»"},{"book":"Mark","chapter":"4","verse":"10","text":"Ntɛ ŋaŋgbɛynɛ kəsək mɔ, acɛpsɛ a Yesu darəŋ aŋɛ wəco kɔ mɛrəŋ kɔ akɔ ŋaŋkɛl kɔ mɔ ŋayɛfɛ kəyifət kɔ teta mes mmɛ ɛnctəksɛ ŋa pətubcɛnɛ mi mɔlɔm mɔ."},{"book":"Mark","chapter":"4","verse":"11","text":"K'oloku ŋa: «Nəna ŋ'ampocɛ tɔgbɔpnɛ ta dɛbɛ da Kanu, mba akɔ, totubcɛnɛ gbəcərəm tɔ ŋaŋne,"},{"book":"Mark","chapter":"4","verse":"12","text":"it'ɔsɔŋɛ ntɛ: ‹Ŋaŋgbətnɛ belbel, mba ŋafɔnəŋk, tɔsɔŋɛ ŋacne belbel, mba ŋafɔcərɛ tɔlɔm o tɔlɔm, pətɔyɔnɛ ti-ɛ, kɔ ŋaluksərnɛ Kanu, Kanu kəŋaŋnɛnɛ ŋa!›»4.12 Esayi 6.9-10"},{"book":"Mark","chapter":"4","verse":"13","text":"Kɔ Yesu eyif ŋa sɔ: «Nəncərɛ fɛ totubcɛnɛ tantɛ! Awa, cəke cɔ nəntam kəcərɛ motubcɛnɛ fəp-ɛ?"},{"book":"Mark","chapter":"4","verse":"14","text":"Wəbɔf, toloku ta Kanu t'ɔmbɔf."},{"book":"Mark","chapter":"4","verse":"15","text":"Afum alɔma ŋayi dɔpɔ mɔ, ŋa ŋ'ambɔfɛ toloku ta Kanu. Kɔ ŋane ti-ɛ, gbəncana babɔkɔ Sentani səder səbaŋər ŋa toloku tɔtɔt ntɛ anabɔf ŋa mɔ."},{"book":"Mark","chapter":"4","verse":"16","text":"Kɔ mɛŋgbɛn mɔkɔ anabɔf mofo ma masar mɔ, ŋa ŋayɔnɛ afum aŋɛ ŋaŋne toloku, ŋabaŋ ti pəbotu disrɛ,"},{"book":"Mark","chapter":"4","verse":"17","text":"mba ŋafɔwosɛ ncɔnc4.17 «kəcɔnc», «ncɔnc» = «kəntɛntəl», «ntɛntəl»  kətor ŋa, pəpic pɔ ŋancəmɛ ti darəŋ. Kɔ pəcuca kɔ kətɔrəs kənder teta toloku tatɔkɔ-ɛ, ŋasak kəlaŋ kəŋan gbəncana babɔkɔ."},{"book":"Mark","chapter":"4","verse":"18","text":"Anabɔf mɔlɔma dəbɛŋk, ŋa ŋayɔnɛ afum aŋɛ ŋaŋne toloku ta Kanu,"},{"book":"Mark","chapter":"4","verse":"19","text":"mba pəyeŋki pa tɛm tatɔkɔ, pəbas pa daka kɔ mes mɔlɔma mɛtasərnɛ ŋa haŋ ŋasɔŋɛ toloku tɔtɔt kətɔkom."},{"book":"Mark","chapter":"4","verse":"20","text":"Tɛlpəs, anabɔf mɔlɔma antɔf ŋɔtɔt. Antɔf ŋɔtɔt ŋɔyɔnɛ afum aŋɛ ŋaŋne toloku ta Kanu, ŋabaŋ ti, ŋasɔŋɛ ti kəkom, tɔlɔma wəco maas (30), tɔlɔma wəco camət-tin (60), tɔlɔma tasar tin (100).»"},{"book":"Mark","chapter":"4","verse":"21","text":"Kɔ Yesu eyif ŋa sɔ: «Ambɛr lamp dəkəfala kɔ pəyɔnɛ fɛ ti kəfənc dəntɔf ba? Bafɔ andɛt di kədɛt dəm ba?"},{"book":"Mark","chapter":"4","verse":"22","text":"Bawo ntɛ o ntɛ tɔgbɔpnɛ, tendewur dɔsɔk dɔlɔma. Ntɛ o ntɛ tɔyɔnɛ tɔgbɔpnɛnɛ mɔ, mɛnɛ tedefəntərɛ pəwaŋkəra."},{"book":"Mark","chapter":"4","verse":"23","text":"Kɔ fum ɔyɔ ləŋəs yenenɛ-ɛ, pəne ti!»"},{"book":"Mark","chapter":"4","verse":"24","text":"Kɔ Yesu oloku ŋa sɔ: «Nəkɛmbərnɛ tɔkɔ nəŋne mɔ: Potubucɛ pɔkɔ nəntubcɛ mɔ, p'andekɔtubc'on, padeŋərɛ nu sɔ."},{"book":"Mark","chapter":"4","verse":"25","text":"Wəkɔ ɔyɔ pəlarəm mɔ andeŋərɛ kɔ sɔ, mba wəkɔ ɔŋyɔ pepic mɔ, ambaŋər kɔ yati pɔkɔ ɔyɔ mɔ.»"},{"book":"Mark","chapter":"4","verse":"26","text":"Kɔ Yesu oloku sɔ: «Dɛbɛ da Kanu deyi pəmɔ ntɛ wərkun endewur pəcgbal mɛŋgbɛn mɔbɔf dəntɔf mɔ,"},{"book":"Mark","chapter":"4","verse":"27","text":"tɔyɔnɛ a endirɛ kɔ endirɛ fɛ-ɛ, pibi kɔ daŋ, mɛŋgbɛn mompoŋ, mɛbɛk ta ɛncərɛ ti ntɛ o ntɛ-ɛ."},{"book":"Mark","chapter":"4","verse":"28","text":"Antɔf ŋɔŋsɔŋɛ yɔbɔf kəpoŋ: Antɔf ŋisərka ŋɔŋsɔŋɛ yɔbɔf kəpoŋ: Pəcop buma, mɛŋgbɛn mocop kəwurəs dəbuma, mɛlas."},{"book":"Mark","chapter":"4","verse":"29","text":"Mɛŋgbɛn mɔnckɔnalɔl, pabɛr mi kətetiya, bawo tɛm tɛtɛl ta mi tɛmbəp.»"},{"book":"Mark","chapter":"4","verse":"30","text":"Kɔ Yesu eyif sɔ: «Ak'andetubcɛnɛ dɛbɛ da Kanu-ɛ? Totubcɛnɛ tere t'andelokɛ di-ɛ?"},{"book":"Mark","chapter":"4","verse":"31","text":"Dɛbɛ da Kanu deyi pəmɔ tɛŋgbɛn tɛfɛt mpɛ ambɔf pɛfɛtɛ pətas yɔbɔf ya dəntɔf fəp mɔ,"},{"book":"Mark","chapter":"4","verse":"32","text":"mba k'ambɔf pi-ɛ, pɛpɛ pɛbɛk pɛtas yɔbɔf fəp ya dəlakɔ, pɔsɔŋ wara wɔpɔŋ tɔsɔŋɛ bɛmp ya darenc kəctam kəndɛ katəkəp ka ki dəntɔf.»"},{"book":"Mark","chapter":"4","verse":"33","text":"Dəmotubcɛnɛ məlarəm Yesu oncloku ŋa moloku ma Kanu, kəbəp ka tɔkɔ ŋactam kəcərɛ mɔ."},{"book":"Mark","chapter":"4","verse":"34","text":"Yesu onclok-lokər fɛ afum fəp ta pəyɔnɛ motubcɛnɛ-ɛ, mba kɔ ŋaŋgbɛynɛ-ɛ, oncloku acɛpsɛ ɔn tedisrɛ ta mi fəp."},{"book":"Mark","chapter":"4","verse":"35","text":"Dɔsɔk dadɔkɔ yati ntɛ pəmbiyɛ mɔ, Yesu oloku acɛpsɛ ɔn: «Pacali ntende mokuru.»"},{"book":"Mark","chapter":"4","verse":"36","text":"Ntɛ acɛpsɛ ɔn darəŋ ŋasak kənay ka afum mɔ, Yesu pəyi debil kɔ ŋaŋkekərɛ kɔ. Cibil cəlɔma cənayi kɔ kəsək."},{"book":"Mark","chapter":"4","verse":"37","text":"Kɔ afef ŋɔpɔŋ ŋɛyɛfɛ kəwur, yam yɛcbɛrɛ debil haŋ kɔ abil ŋɛfaŋ kəlarɛ domun."},{"book":"Mark","chapter":"4","verse":"38","text":"Yesu nkɔn pəfəntərɛ, pəfakɛnɛ pədɛmət, pəcdirɛ nde abil darəŋ. Kɔ acɛpsɛ ɔn ŋantimi kɔ ŋacloku: «Wətəksɛ, asɔlɛ, kɔ məyi ta məwe ti daka-ɛ?»"},{"book":"Mark","chapter":"4","verse":"39","text":"Ntɛ entimɛ mɔ, k'ɛŋgbəŋ-gbəŋər afef, k'oloku kəba: «Məcaŋk, mətor!» Kɔ afef ŋɛsak, kɔ pəyɔ yeŋ!"},{"book":"Mark","chapter":"4","verse":"40","text":"Kɔ Yesu eyif ŋa: «Ta ake tɔ nəferɛnɛ fɔr tantɛ-ɛ? Nəntayɔ fɛ kəlaŋ haŋ ndɛkəl?»"},{"book":"Mark","chapter":"4","verse":"41","text":"Kɔ kənesɛ kəpɔŋ kəsumpər ŋa, kɔ ŋaŋyiftɛnɛ aŋɛ kɔ akɔ: «Ake fum wəkawɛ ɔyɔnɛ-ɛ, ntɛ afef kɔ kəba yeŋleləs kɔ mɔ?»"}]}