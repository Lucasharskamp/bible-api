{"data":[{"book":"1 Koningen","chapter":"5","verse":"1","text":"Toen Chirom, de koning van Tyrus, gehoord had, dat Salomon in plaats van zijn vader David koning was geworden, zond hij hem een gezantschap; want hij was altijd met David bevriend geweest."},{"book":"1 Koningen","chapter":"5","verse":"2","text":"Hierop zond Salomon aan Chirom deze boodschap:"},{"book":"1 Koningen","chapter":"5","verse":"3","text":"Gij weet, dat mijn vader David voor de Naam van Jahweh, zijn God, geen tempel heeft kunnen bouwen wegens de oorlogen, waarmee men hem van alle kanten belaagde, totdat Jahweh zijn vijanden onder zijn voetzolen neerlegde."},{"book":"1 Koningen","chapter":"5","verse":"4","text":"Nu echter heeft Jahweh, mijn God, mij van alle kanten rust gegeven; er is geen tegenstander meer en er dreigt geen gevaar."},{"book":"1 Koningen","chapter":"5","verse":"5","text":"Daarom heb ik besloten, voor de Naam van Jahweh, mijn God, een tempel te bouwen, zoals Jahweh aan mijn vader David gezegd heeft: Uw zoon, die Ik in uw plaats op uw troon zal zetten, zal een tempel bouwen voor mijn Naam."},{"book":"1 Koningen","chapter":"5","verse":"6","text":"Laat daarom ceders voor mij vellen op de Libanon; mijn werkvolk kan zich bij het uwe voegen. Ik zal u het loon voor uw volk betalen, zoveel gij verlangt; want gij weet, dat er bij ons niemand is, die bomen kan vellen zoals de Sidoniërs."},{"book":"1 Koningen","chapter":"5","verse":"7","text":"Toen Chirom dit verzoek van Salomon vernam, was hij zeer verheugd, en zei: Gezegend zij Jahweh, de God van Israël, omdat Hij aan David een wijzen zoon gegeven heeft over dit talrijke volk."},{"book":"1 Koningen","chapter":"5","verse":"8","text":"En hij liet Salomon antwoorden: Ik heb uw boodschap vernomen. Wat de ceder- en cypressenstammen betreft, zal ik geheel aan uw verlangen voldoen."},{"book":"1 Koningen","chapter":"5","verse":"9","text":"Mijn volk zal ze van de Libanon naar zee brengen. Daarna zal ik ze aan vlotten over zee laten vervoeren naar de plaats, die gij mij zult aanwijzen. Daar zal ik ze uit elkaar laten slaan, en kunt gij ze in ontvangst nemen. Voldoe gij nu ook aan mijn verlangen en lever levensmiddelen voor mijn hof."},{"book":"1 Koningen","chapter":"5","verse":"10","text":"Zo leverde Chirom aan Salomon zoveel ceder- en cypressenstammen, als hij verlangde,"},{"book":"1 Koningen","chapter":"5","verse":"11","text":"Salomon leverde aan Chirom twintig duizend kor tarwe en twintig duizend kor fijne olijfolie tot onderhoud van zijn hof. Ieder jaar leverde Salomon dit aan Chirom."},{"book":"1 Koningen","chapter":"5","verse":"12","text":"En daar Jahweh volgens zijn belofte aan Salomon wijsheid had geschonken, heerste er vrede tussen Chirom en Salomon en sloten zij samen een verbond."},{"book":"1 Koningen","chapter":"5","verse":"13","text":"Nu liet koning Salomon uit heel Israël verplichte arbeiders opkomen; de lichting bedroeg dertig duizend man."},{"book":"1 Koningen","chapter":"5","verse":"14","text":"Elke maand zond hij er tien duizend naar de Libanon; één maand bleven ze dan op de Libanon en twee maanden waren ze thuis. De leider van de arbeidsdienst was Adoniram."},{"book":"1 Koningen","chapter":"5","verse":"15","text":"Verder had Salomon zeventig duizend lastdragers en tachtig duizend steenhouwers in het gebergte,"},{"book":"1 Koningen","chapter":"5","verse":"16","text":"behalve de drieduizend driehonderd hoofdopzichters over de arbeid, die toezicht hielden op het volk, dat het werk verrichtte."},{"book":"1 Koningen","chapter":"5","verse":"17","text":"Op last van den koning werden er grote gave stenen uitgehouwen, om met gelijkgekapte stenen de grondslagen van de tempel te vormen."},{"book":"1 Koningen","chapter":"5","verse":"18","text":"De bouwlieden van Salomon en Chirom en de Giblieten hieuwen ze op maat, en maakten zowel de stenen als het hout pasklaar voor de bouw van de tempel."}]}