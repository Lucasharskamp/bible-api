{"data":[{"book":"Matendu","chapter":"25","verse":"1","text":"Pa mashaka matatu kwingira kumkoa, Festu kalawiti kaisariya kagenda Yerusalemu."},{"book":"Matendu","chapter":"25","verse":"2","text":"Watambika wakulu pamwera na walongoziya wa Shiyawudi wampiti shisoweru kuusu mashitaka gakaweriti naga Paulu. Wamluwiti Festu."},{"book":"Matendu","chapter":"25","verse":"3","text":"Kawatenderi shitwatira shiheri kwa kumjega Paulu Yerusalemu. Waweriti watenda mpangu wamlagi pakawera mnjira."},{"book":"Matendu","chapter":"25","verse":"4","text":"Kumbiti Festu kankula “Paulu hakasigali mshibetubetu kulii Kaisariya na neni hang'endi aku ulavinu."},{"book":"Matendu","chapter":"25","verse":"5","text":"Muwaleki walongu wenu wagendi haku pamwera naneni wagalavii mashitaka gawu kuusu yomberi handa katenda shoseri shidoda.”"},{"book":"Matendu","chapter":"25","verse":"6","text":"Festu katamiti nawu kwa shipindi sha mashaka msheshi ama ligumba, shakapanu kawuya Kaisariya. Shirawu yakuwi kalikala pa kutozera, kaamuwa Paulu wamjegi pashizyungu."},{"book":"Matendu","chapter":"25","verse":"7","text":"Shipindi Paulu pakiziti, Wayawudi waweriti walawa Yerusalemu wamzyengikiti wanjiti kulaviya masitaka gavuwa geni waweziti ndiri kugalanguziya."},{"book":"Matendu","chapter":"25","verse":"8","text":"Kwa kujiteteya, Paulu katakuliti, “Neni ndenda ndiri likosa lyoseri kuusu Malagaliru ga Wayawudi, pota kuusu numba nkulu ya kumluwa Mlungu, pota kumhusu Kaisari.”"},{"book":"Matendu","chapter":"25","verse":"9","text":"Festu kafiriti kulijegelera kwa Wayawudi na hangu kamkosiya Paulu, “Hashi, gufira ng'endi Yerusalemu na aku wakakutozi kulongolu kwaneni kuusu masitaka aga?”"},{"book":"Matendu","chapter":"25","verse":"10","text":"Paulu kankula, “Nankugoloka palongolu pa shizyungu sha Kaisari, na palaa panu ndo nfiruwa kutozwa. Handa ntambu yaguvimana mweni, nuwatendera ndiri Wayawudi vidoda vyoseri."},{"book":"Matendu","chapter":"25","verse":"11","text":"Su, payiwera neni wera na likosa lyanfiruwa azabu ya kuhowa, nduwa ndiri mundekiziyi azabu ayi. Kumbiti handa kwahera unakaka pakati pamasitaka gawalaviyiti wantu awa, kwahera yakaweza kuntula neni kwa womberi. Ng'enda kulongolu kwa Kaisari!”"},{"book":"Matendu","chapter":"25","verse":"12","text":"Su, pa Festu kuyowera na washawuli wakuwi, kamgambira Paulu, “Gufira kugenda kwa Kaisari, su, gugendi kwa Kaisari.”"},{"book":"Matendu","chapter":"25","verse":"13","text":"Pamberi pa mashaka gavuwa ndiri, Mtuwa Agiripa na Beriniki wasokiti Kaisariya su kulaviya ligoya lyawu kwa Festu."},{"book":"Matendu","chapter":"25","verse":"14","text":"Waweriti aku mashaka ng'o, Festu kamgambira mfalumi masitaka ga Paulu, “Kwana muntu yumu panu mweni Felisi kamtatiriti."},{"book":"Matendu","chapter":"25","verse":"15","text":"Pangenditi Yerusalemu watambika wakulu wa numba ya Mlungu na wazewi wa Shiyawudi wamsitakiti na kunduwa numtozi."},{"book":"Matendu","chapter":"25","verse":"16","text":"Kumbiti neni ntakuliti handa shitiba shetu ndiri Warumi kumlaviya muntu kaazibiwi pamberi pa msitakiwa hakeniliwoni na wasitaki wakuwi shinaga ubaga na kumupa lupenu lwa kujiteteya kuusu masitaka aga."},{"book":"Matendu","chapter":"25","verse":"17","text":"Su, pawasokiti panu, ngawalira ndiri, su tuliwoniti pashizyungu shirawu yakuwi, himiziya muntu ayu wamjegi."},{"book":"Matendu","chapter":"25","verse":"18","text":"Wasitaki wakuwi wagolokiti kumbiti walaviya ndiri masitaka madoda handa ntambu yanweriti nankulolera."},{"book":"Matendu","chapter":"25","verse":"19","text":"Ira hera nweriti na likakatala nentu pamwera nayomberi kuusu dini yawu na kuusu muntu yumu yawamshema Yesu yomberi kahowiti, kumbiti Paulu kankukololera handa kamkomu."},{"book":"Matendu","chapter":"25","verse":"20","text":"Neni maniti ndiri shakutenda kuusu shauli ali. Su, numkosiyiti Paulu handa kafira ng'endi kushizyungu Yerusalemu kulii kwaajili ya masitaka aga."},{"book":"Matendu","chapter":"25","verse":"21","text":"Kumbiti Paulu kendereyiti kulongolu, kaluwa walekiziyi mshibetubetu mpaka uwamuzi wa shitwatira ashi utendwi na Kaisari hangu amuwiti katami mshibetubetu mpaka paweza kumjega kwa Kaisari.”"},{"book":"Matendu","chapter":"25","verse":"22","text":"Su, Agiripa kamgambira Festu, “Nfira kumpikinira muntu ayu neni namweni,"},{"book":"Matendu","chapter":"25","verse":"23","text":"Hangu, shirawu yakuwi, Agiripa na Beriniki wiziti kwa nemeleru pakati pamdamu gwa kuliwona waweriti walikola na wakulu wa wanjagila na walongoziya wa lushi. Festu kaamuwiti Paulu wamjegi mnumba."},{"book":"Matendu","chapter":"25","verse":"24","text":"Festu kalongiti, “Mfalumi Agiripa na woseri wawaweriti panu pamwera na twenga! Panu paulongolu penu kwana muntu yomberi shipinga shoseri sha Wayawudi panu na Yerusalemu kulii wanalamikiriti pawatenda umatu handa kafiruwa kayi ndiri kuwera ukomu."},{"book":"Matendu","chapter":"25","verse":"25","text":"Kumbiti neni mona handa kaweriti katenda ndiri shoseri shidoda ata kafiruwa wamupi azabu ya kumlaga. Kumbiti Paulu mweni kendeleyiti kulongolu kwa Kaisari, amuwiti wamjegi."},{"book":"Matendu","chapter":"25","verse":"26","text":"Kwa uwega waneni nahera visoweru kamili vyeni weza kumlembera Kaisari kuusu yomberi. Ina mana numjega panu palongolu penu na palongolu paku mfalumi Agiripa, su pawamshunguziti kala, nwezi kuwera na shakulemba."},{"book":"Matendu","chapter":"25","verse":"27","text":"Kwa mana iwezekana ndiri kumjega mtatilwa pota kukanda likosa shinaga ubaga.”"}]}