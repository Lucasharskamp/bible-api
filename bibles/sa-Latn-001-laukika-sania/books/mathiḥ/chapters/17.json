{"data":[{"book":"mathiḥ","chapter":"17","verse":"1","text":"anantaraṁ ṣaḍdinebhyaḥ paraṁ yīśuḥ pitaraṁ yākūbaṁ tatsahajaṁ yohanañca gṛhlan uccādre rviviktasthānam āgatya teṣāṁ samakṣaṁ rūpamanyat dadhāra|"},{"book":"mathiḥ","chapter":"17","verse":"2","text":"tena tadāsyaṁ tejasvi, tadābharaṇam ālokavat pāṇḍaramabhavat|"},{"book":"mathiḥ","chapter":"17","verse":"3","text":"anyacca tena sākaṁ saṁlapantau mūsā eliyaśca tebhyo darśanaṁ dadatuḥ|"},{"book":"mathiḥ","chapter":"17","verse":"4","text":"tadānīṁ pitaro yīśuṁ jagāda, he prabho sthitiratrāsmākaṁ śubhā, yadi bhavatānumanyate, tarhi bhavadarthamekaṁ mūsārthamekam eliyārthañcaikam iti trīṇi dūṣyāṇi nirmmama|"},{"book":"mathiḥ","chapter":"17","verse":"5","text":"etatkathanakāla eka ujjavalaḥ payodasteṣāmupari chāyāṁ kṛtavān, vāridād eṣā nabhasīyā vāg babhūva, mamāyaṁ priyaḥ putraḥ, asmin mama mahāsantoṣa etasya vākyaṁ yūyaṁ niśāmayata|"},{"book":"mathiḥ","chapter":"17","verse":"6","text":"kintu vācametāṁ śṛṇvantaeva śiṣyā mṛśaṁ śaṅkamānā nyubjā nyapatan|"},{"book":"mathiḥ","chapter":"17","verse":"7","text":"tadā yīśurāgatya teṣāṁ gātrāṇi spṛśan uvāca, uttiṣṭhata, mā bhaiṣṭa|"},{"book":"mathiḥ","chapter":"17","verse":"8","text":"tadānīṁ netrāṇyunmīlya yīśuṁ vinā kamapi na dadṛśuḥ|"},{"book":"mathiḥ","chapter":"17","verse":"9","text":"tataḥ param adreravarohaṇakāle yīśustān ityādideśa, manujasutasya mṛtānāṁ madhyādutthānaṁ yāvanna jāyate, tāvat yuṣmābhiretaddarśanaṁ kasmaicidapi na kathayitavyaṁ|"},{"book":"mathiḥ","chapter":"17","verse":"10","text":"tadā śiṣyāstaṁ papracchuḥ, prathamam eliya āyāsyatīti kuta upādhyāyairucyate?"},{"book":"mathiḥ","chapter":"17","verse":"11","text":"tato yīśuḥ pratyavādīt, eliyaḥ prāgetya sarvvāṇi sādhayiṣyatīti satyaṁ,"},{"book":"mathiḥ","chapter":"17","verse":"12","text":"kintvahaṁ yuṣmān vacmi, eliya etya gataḥ, te tamaparicitya tasmin yathecchaṁ vyavajahuḥ; manujasutenāpi teṣāmantike tādṛg duḥkhaṁ bhoktavyaṁ|"},{"book":"mathiḥ","chapter":"17","verse":"13","text":"tadānīṁ sa majjayitāraṁ yohanamadhi kathāmetāṁ vyāhṛtavān, itthaṁ tacchiṣyā bubudhire|"},{"book":"mathiḥ","chapter":"17","verse":"14","text":"paścāt teṣu jananivahasyāntikamāgateṣu kaścit manujastadantikametya jānūnī pātayitvā kathitavān,"},{"book":"mathiḥ","chapter":"17","verse":"15","text":"he prabho, matputraṁ prati kṛpāṁ vidadhātu, sopasmārāmayena bhṛśaṁ vyathitaḥ san punaḥ puna rvahnau muhu rjalamadhye patati|"},{"book":"mathiḥ","chapter":"17","verse":"16","text":"tasmād bhavataḥ śiṣyāṇāṁ samīpe tamānayaṁ kintu te taṁ svāsthaṁ karttuṁ na śaktāḥ|"},{"book":"mathiḥ","chapter":"17","verse":"17","text":"tadā yīśuḥ kathitavān re aviśvāsinaḥ, re vipathagāminaḥ, punaḥ katikālān ahaṁ yuṣmākaṁ sannidhau sthāsyāmi? katikālān vā yuṣmān sahiṣye? tamatra mamāntikamānayata|"},{"book":"mathiḥ","chapter":"17","verse":"18","text":"paścād yīśunā tarjataeva sa bhūtastaṁ vihāya gatavān, taddaṇḍaeva sa bālako nirāmayo'bhūt|"},{"book":"mathiḥ","chapter":"17","verse":"19","text":"tataḥ śiṣyā guptaṁ yīśumupāgatya babhāṣire, kuto vayaṁ taṁ bhūtaṁ tyājayituṁ na śaktāḥ?"},{"book":"mathiḥ","chapter":"17","verse":"20","text":"yīśunā te proktāḥ, yuṣmākamapratyayāt;"},{"book":"mathiḥ","chapter":"17","verse":"21","text":"yuṣmānahaṁ tathyaṁ vacmi yadi yuṣmākaṁ sarṣapaikamātropi viśvāso jāyate, tarhi yuṣmābhirasmin śaile tvamitaḥ sthānāt tat sthānaṁ yāhīti brūte sa tadaiva caliṣyati, yuṣmākaṁ kimapyasādhyañca karmma na sthāsyāti| kintu prārthanopavāsau vinaitādṛśo bhūto na tyājyeta|"},{"book":"mathiḥ","chapter":"17","verse":"22","text":"aparaṁ teṣāṁ gālīlpradeśe bhramaṇakāle yīśunā te gaditāḥ, manujasuto janānāṁ kareṣu samarpayiṣyate tai rhaniṣyate ca,"},{"book":"mathiḥ","chapter":"17","verse":"23","text":"kintu tṛtīye'hi्na ma utthāpiṣyate, tena te bhṛśaṁ duḥkhitā babhūvaḥ|"},{"book":"mathiḥ","chapter":"17","verse":"24","text":"tadanantaraṁ teṣu kapharnāhūmnagaramāgateṣu karasaṁgrāhiṇaḥ pitarāntikamāgatya papracchuḥ, yuṣmākaṁ guruḥ kiṁ mandirārthaṁ karaṁ na dadāti? tataḥ pitaraḥ kathitavān dadāti|"},{"book":"mathiḥ","chapter":"17","verse":"25","text":"tatastasmin gṛhamadhyamāgate tasya kathākathanāt pūrvvameva yīśuruvāca, he śimon, medinyā rājānaḥ svasvāpatyebhyaḥ kiṁ videśibhyaḥ kebhyaḥ karaṁ gṛhlanti? atra tvaṁ kiṁ budhyase? tataḥ pitara uktavān, videśibhyaḥ|"},{"book":"mathiḥ","chapter":"17","verse":"26","text":"tadā yīśuruktavān, tarhi santānā muktāḥ santi|"},{"book":"mathiḥ","chapter":"17","verse":"27","text":"tathāpi yathāsmābhisteṣāmantarāyo na janyate, tatkṛte jaladhestīraṁ gatvā vaḍiśaṁ kṣipa, tenādau yo mīna utthāsyati, taṁ ghṛtvā tanmukhe mocite tolakaikaṁ rūpyaṁ prāpsyasi, tad gṛhītvā tava mama ca kṛte tebhyo dehi|"}]}