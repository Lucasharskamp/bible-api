{"data":[{"book":"Дила","chapter":"12","verse":"1","text":"Андэ адава вахыти о патишаи о Ирод линдярдяс сарсавэ манушэн андар кхангери, тэ керэл лэнги джюнгалипэ."},{"book":"Дила","chapter":"12","verse":"2","text":"Ов пхэнляс тэ мударэл камаса э Яковес, э пхралэс э Иоаннескерэс."},{"book":"Дила","chapter":"12","verse":"3","text":"Кана ов дикхляс, кай о иудея адалэски лошазэн, ов линдярдяс ли э Пётарэс. Адава уло андэ вахыти, кана сас о мисяфири э Писное Питэнго."},{"book":"Дила","chapter":"12","verse":"4","text":"Э Пётарэс линдярдэ, пханлэ андэ пханли тай тхэдэ штар группэс по штар салдатя тэ дикхен пал лэстэ. О Ирод мангелас палки Пэсах тэ никалэл э Пётарэс ко дюняс."},{"book":"Дила","chapter":"12","verse":"5","text":"О Пётар сас андэ пханли, ай э кхангери лачес мангелас андар лэстэ э Дэвлэс."},{"book":"Дила","chapter":"12","verse":"6","text":"Рати ангал отхэ, кай о Ирод камэлас тэ никалэл лэс ко цындос, о Пётар суто сас машкарэ ко дуй салдатя, пханло до джянджирэнца, ай о барэ тэрдэ ангал удар тай дикхен пал пханли."},{"book":"Дила","chapter":"12","verse":"7","text":"Бирдэн ало миляики э Сагбуско, тай э пханли тхабили ярэкеса. О миляики диняс бутуря э Пётарэс андэ риг тай джянгавдяс лэс."},{"book":"Дила","chapter":"12","verse":"8","text":"О миляики пхэнляс:"},{"book":"Дила","chapter":"12","verse":"9","text":"О Пётар никлисто пал миляики андар пханли, на галёлас, кай алаи, со керэл о миляики, си чячес. Лэски сикавдёлас, кай ов дикхел дикхипэ."},{"book":"Дила","chapter":"12","verse":"10","text":"Он накхлэ пашал ангалунэ барэ, дэчи пашал авэра тай пашылэ ки састурни бар, кай гелэл андэ диз. Э бар ой сам пхутэрдили ангал лэндэ, тай он никлистэ. Он накхлэ екх улица, тай бирдэн о миляики на уло."},{"book":"Дила","chapter":"12","verse":"11","text":"Кана о Пётар галилопэс, ов пхэнляс:"},{"book":"Дила","chapter":"12","verse":"12","text":"Галило, со уло, о Пётар гело андэ кхер ки Мария, ки дай ки Иоаннески, савэски генэ пхэнэнас Марк, катэ кидиндилэ тэ манген э Дэвлэс бут дюняс."},{"book":"Дила","chapter":"12","verse":"13","text":"О Пётар мардяс э бар, тай гели тэ пхутрэл э иргатинка Рода."},{"book":"Дила","chapter":"12","verse":"14","text":"Ой пэнджярдяс э Пётарэс катар сэси тай бристэрдяс катар лош тэ пхутрэл э бар, прастанили палэ тэ пхэнэл, кай о Пётар тэрдо ки бар."},{"book":"Дила","chapter":"12","verse":"15","text":"— Ту дэнилилян! — пхэнлэ лаки."},{"book":"Дила","chapter":"12","verse":"16","text":"О Пётар озаман генэ марэлас, тай кана он пхутэрдэ э бар тай дикхлэ лэс, улэ шаштимэна."},{"book":"Дила","chapter":"12","verse":"17","text":"О Пётар сикавдяс лэнги вастэса тэ тэныкизэн тай пхукавдяс, сар о Сагбус никалдяс лэс андар пханли."},{"book":"Дила","chapter":"12","verse":"18","text":"Сабахтан машкарэ ко салдатя уло баро прастаипэ, никхон на джянэлас, со уло э Пётарэса."},{"book":"Дила","chapter":"12","verse":"19","text":"О Ирод пхэнляс тэ родэн лэс, тай на аракхлэ. Ов зораса пхучляс ко барэ тай пхэнляс тэ мударэн лэн."},{"book":"Дила","chapter":"12","verse":"20","text":"О Ирод сас холямэ опэр мануша андар Тир тай Сидон. Одола зборисаилэ машкарэ пэстэ, алэ лэстэ. Он динэ икос пумарэ ригатэ э Бластэс, саво дикхел палки патишаеско кхер. Он мангенас лачипэ тэ овэл машкарэ лэндэ, вай лэнги область лэлас о хапэ катар область ки патишаески."},{"book":"Дила","chapter":"12","verse":"21","text":"Андэ пхэнло дес о Ирод урявдяс патишаитико мантия, бэшло опэр цындомаритико тхан тай пхэнляс лэнги."},{"book":"Дила","chapter":"12","verse":"22","text":"О мануша лилэ тэ пхэнэн:"},{"book":"Дила","chapter":"12","verse":"23","text":"Тай озаман о миляики э Сагбуско мудардяс э Иродес, вай ов на махтады э Дэвлэс, тай о Ирод, хало э кермэнца, муло."},{"book":"Дила","chapter":"12","verse":"24","text":"Э збора э Дэвлэски джялас дур тай дур."},{"book":"Дила","chapter":"12","verse":"25","text":"О Варнава тай о Савл кердэ андэ Иерусалими о хэзмэти, саво тхэдо опэр лэндэ, лилэ пэса э Иоаннес, савэски генэ пхэнэнас Марк, тай гелэ палэ."}]}