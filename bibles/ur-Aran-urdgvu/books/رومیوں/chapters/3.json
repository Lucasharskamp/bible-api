{"data":[{"book":"رومیوں","chapter":"3","verse":"1","text":"تو کیا یہودی ہونے کا یا ختنہ کا کوئی فائدہ ہے؟"},{"book":"رومیوں","chapter":"3","verse":"2","text":"جی ہاں، ہر طرح کا! اوّل تو یہ کہ اللہ کا کلام اُن کے سپرد کیا گیا ہے۔"},{"book":"رومیوں","chapter":"3","verse":"3","text":"اگر اُن میں سے بعض بےوفا نکلے تو کیا ہوا؟ کیا اِس سے اللہ کی وفاداری بھی ختم ہو جائے گی؟"},{"book":"رومیوں","chapter":"3","verse":"4","text":"کبھی نہیں! لازم ہے کہ اللہ سچا ٹھہرے گو ہر انسان جھوٹا ہے۔ یوں کلامِ مُقدّس میں لکھا ہے، ”لازم ہے کہ تُو بولتے وقت راست ٹھہرے اور عدالت کرتے وقت غالب آئے۔“"},{"book":"رومیوں","chapter":"3","verse":"5","text":"کوئی کہہ سکتا ہے، ”ہماری ناراستی کا ایک اچھا مقصد ہوتا ہے، کیونکہ اِس سے لوگوں پر اللہ کی راستی ظاہر ہوتی ہے۔ تو کیا اللہ بےانصاف نہیں ہو گا اگر وہ اپنا غضب ہم پر نازل کرے؟“ (مَیں انسانی خیال پیش کر رہا ہوں)۔"},{"book":"رومیوں","chapter":"3","verse":"6","text":"ہرگز نہیں! اگر اللہ راست نہ ہوتا تو پھر وہ دنیا کی عدالت کس طرح کر سکتا؟"},{"book":"رومیوں","chapter":"3","verse":"7","text":"شاید کوئی اَور اعتراض کرے، ”اگر میرا جھوٹ اللہ کی سچائی کو کثرت سے نمایاں کرتا ہے اور یوں اُس کا جلال بڑھتا ہے تو وہ مجھے کیوں کر گناہ گار قرار دے سکتا ہے؟“"},{"book":"رومیوں","chapter":"3","verse":"8","text":"کچھ لوگ ہم پر یہ کفر بھی بکتے ہیں کہ ہم کہتے ہیں، ”آؤ، ہم بُرائی کریں تاکہ بھلائی نکلے۔“ انصاف کا تقاضا ہے کہ ایسے لوگوں کو مجرم ٹھہرایا جائے۔"},{"book":"رومیوں","chapter":"3","verse":"9","text":"اب ہم کیا کہیں؟ کیا ہم یہودی دوسروں سے برتر ہیں؟ بالکل نہیں۔ ہم تو پہلے ہی یہ الزام لگا چکے ہیں کہ یہودی اور یونانی سب ہی گناہ کے قبضے میں ہیں۔"},{"book":"رومیوں","chapter":"3","verse":"10","text":"کلامِ مُقدّس میں یوں لکھا ہے،"},{"book":"رومیوں","chapter":"3","verse":"11","text":"کوئی نہیں جو سمجھ دار ہے،"},{"book":"رومیوں","chapter":"3","verse":"12","text":"افسوس، سب صحیح راہ سے بھٹک گئے،"},{"book":"رومیوں","chapter":"3","verse":"13","text":"اُن کا گلا کھلی قبر ہے،"},{"book":"رومیوں","chapter":"3","verse":"14","text":"اُن کا منہ لعنت اور کڑواہٹ سے بھرا ہے۔"},{"book":"رومیوں","chapter":"3","verse":"15","text":"اُن کے پاؤں خون بہانے کے لئے جلدی کرتے ہیں۔"},{"book":"رومیوں","chapter":"3","verse":"16","text":"اپنے پیچھے وہ تباہی و بربادی چھوڑ جاتے ہیں،"},{"book":"رومیوں","chapter":"3","verse":"17","text":"اور وہ سلامتی کی راہ نہیں جانتے۔"},{"book":"رومیوں","chapter":"3","verse":"18","text":"اُن کی آنکھوں کے سامنے خدا کا خوف نہیں ہوتا۔“"},{"book":"رومیوں","chapter":"3","verse":"19","text":"اب ہم جانتے ہیں کہ شریعت جو کچھ فرماتی ہے اُنہیں فرماتی ہے جن کے سپرد وہ کی گئی ہے۔ مقصد یہ ہے کہ ہر انسان کے بہانے ختم کئے جائیں اور تمام دنیا اللہ کے سامنے مجرم ٹھہرے۔"},{"book":"رومیوں","chapter":"3","verse":"20","text":"کیونکہ شریعت کے تقاضے پورے کرنے سے کوئی بھی اُس کے سامنے راست باز نہیں ٹھہر سکتا، بلکہ شریعت کا کام یہ ہے کہ ہمارے اندر گناہ گار ہونے کا احساس پیدا کرے۔"},{"book":"رومیوں","chapter":"3","verse":"21","text":"لیکن اب اللہ نے ہم پر ایک راہ کا انکشاف کیا ہے جس سے ہم شریعت کے بغیر ہی اُس کے سامنے راست باز ٹھہر سکتے ہیں۔ توریت اور نبیوں کے صحیفے بھی اِس کی تصدیق کرتے ہیں۔"},{"book":"رومیوں","chapter":"3","verse":"22","text":"راہ یہ ہے کہ جب ہم عیسیٰ مسیح پر ایمان لاتے ہیں تو اللہ ہمیں راست باز قرار دیتا ہے۔ اور یہ راہ سب کے لئے ہے۔ کیونکہ کوئی بھی فرق نہیں،"},{"book":"رومیوں","chapter":"3","verse":"23","text":"سب نے گناہ کیا، سب اللہ کے اُس جلال سے محروم ہیں جس کا وہ تقاضا کرتا ہے،"},{"book":"رومیوں","chapter":"3","verse":"24","text":"اور سب مفت میں اللہ کے فضل ہی سے راست باز ٹھہرائے جاتے ہیں، اُس فدئیے کے وسیلے سے جو مسیح عیسیٰ نے دیا۔"},{"book":"رومیوں","chapter":"3","verse":"25","text":"کیونکہ اللہ نے عیسیٰ کو اُس کے خون کے باعث کفارہ کا وسیلہ بنا کر پیش کیا، ایسا کفارہ جس سے ایمان لانے والوں کو گناہوں کی معافی ملتی ہے۔ یوں اللہ نے اپنی راستی ظاہر کی، پہلے ماضی میں جب وہ اپنے صبر و تحمل میں گناہوں کی سزا دینے سے باز رہا"},{"book":"رومیوں","chapter":"3","verse":"26","text":"اور اب موجودہ زمانے میں بھی۔ اِس سے وہ ظاہر کرتا ہے کہ وہ راست ہے اور ہر ایک کو راست باز ٹھہراتا ہے جو عیسیٰ پر ایمان لایا ہے۔"},{"book":"رومیوں","chapter":"3","verse":"27","text":"اب ہمارا فخر کہاں رہا؟ اُسے تو ختم کر دیا گیا ہے۔ کس شریعت سے؟ کیا اعمال کی شریعت سے؟ نہیں، بلکہ ایمان کی شریعت سے۔"},{"book":"رومیوں","chapter":"3","verse":"28","text":"کیونکہ ہم کہتے ہیں کہ انسان کو ایمان سے راست باز ٹھہرایا جاتا ہے، نہ کہ اعمال سے۔"},{"book":"رومیوں","chapter":"3","verse":"29","text":"کیا اللہ صرف یہودیوں کا خدا ہے؟ غیریہودیوں کا نہیں؟ ہاں، غیریہودیوں کا بھی ہے۔"},{"book":"رومیوں","chapter":"3","verse":"30","text":"کیونکہ اللہ ایک ہی ہے جو مختون اور نامختون دونوں کو ایمان ہی سے راست باز ٹھہرائے گا۔"},{"book":"رومیوں","chapter":"3","verse":"31","text":"پھر کیا ہم شریعت کو ایمان سے منسوخ کرتے ہیں؟ ہرگز نہیں، بلکہ ہم شریعت کو قائم رکھتے ہیں۔"}]}