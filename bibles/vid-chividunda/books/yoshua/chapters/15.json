{"data":[{"book":"Yoshua","chapter":"15","verse":"1","text":"Wanhu wa nhanzi ya Yuda nawapegwa honhu ha isi kota vyoziwele ng'holo za hewo, nahenela kulawa ubanzi wa kusini wobakana na Edomu. Honhu ha kusini ng'hatu nakwali kuchiwala kuchemigwa Sini."},{"book":"Yoshua","chapter":"15","verse":"2","text":"Mbaka wa hewo ubanzi wa kusini nawaluchila ubanzi wa kusini mwa Bahali ya Mwino,"},{"book":"Yoshua","chapter":"15","verse":"3","text":"naulutilila kusini mbaka kuli chidunda cha Akilabimu, naukolela hafungo ha Sini na kusini ya Kadeshi-balineya, ukolela Hesiloni mbaka Adali na kulawila aho nauhinduka kuluta Kalika."},{"book":"Yoshua","chapter":"15","verse":"4","text":"Kulawa aho naukolela habehi na Asimoni na kuwinza chikolola kuli mbaka wa Misili, kuza kuli bahali ya Mediteleniyani. Aho ndo houkolile mbaka wa kusini."},{"book":"Yoshua","chapter":"15","verse":"5","text":"Mbaka wa hewo wa ubanzi wa kolilawilaga isanya ndo Bahali ya Mwino kuza hala hali lwanda lwa Yolodani lulingwinjilila kuli bahali. Mbaka wa hewo ubanzi wa kasikazini naukola kulawa ubanzi wa Bahali ya Mwino honhu hawele lwanda lwa Yolodani lulingwinjilila mbahali."},{"book":"Yoshua","chapter":"15","verse":"6","text":"Mbaka awo naukola Beti-hogila na kasikazini mwa Beti-alaba mbaka kuwele na iganga lya Bohani mwana wa Lubeni."},{"book":"Yoshua","chapter":"15","verse":"7","text":"Hamba naulutilila mbaka Debili kulawa ibindi lya Akoli nauhinduka kasikazini kuza Giligali, uwele habehi na chidunda cha Adumimu, uwele kusini mwa chikolola. Aho nauluta kuli nzasa ya Eni-shemeshi na kumalila Eni-logeli."},{"book":"Yoshua","chapter":"15","verse":"8","text":"Kulawila aho, mbaka awo naukolela kuli ibindi lya Hinomu, ubanzi wa kusini mwa chidunda cha Wayebusi, iwele ndo Yelusalemu, kuluta kuli chinhembenhembe mwa chidunda chiwele kolizinjilaga isanya mwa ibindi lya Hinomu na kumalila ubanzi wa kasikazini kuli ibindi lya Lefaimu."},{"book":"Yoshua","chapter":"15","verse":"9","text":"Kulawila aho, nauluta kuli chidunda mbaka kuli nzasa za Nefitoa, mbaka kuli miji ja chidunda cha Efuloni. Hamba nauhinduka na kuluta Baala, iwele ndo Kiliati-yealimu."},{"book":"Yoshua","chapter":"15","verse":"10","text":"Hamba mbaka nauzunguluta kulawa Baala kulutila ubanzi wa kolizinjilaga isanya mbaka kuli chidunda cha Seili, naulutilila mbaka kuli ubanzi wa chidunda cha Yealimu ubanzi wa kasikazini, awo ndo Kesaloni, hamba naudulichila kuli Beti-shemeshi na kulutila habehi na Timuna."},{"book":"Yoshua","chapter":"15","verse":"11","text":"Kulawila aho naulutilila ubanzi wa kasikazini mwa Ekiloni, na kuzunguluta kuluta Shikeloni kuwele naukola habehi na chidunda cha Baala mbaka Yabineeli na kudumila kuli bahali ya Mediteleniyani."},{"book":"Yoshua","chapter":"15","verse":"12","text":"Mbaka wa kolizinjilaga isanya nawali bahali ya Mediteleniyani. Hino ndo vyouwele mbaka wa honhu howapegwe wanhu wa nhanzi ya Yuda kota vyoziwele ng'holo za hewo."},{"book":"Yoshua","chapter":"15","verse":"13","text":"Kalebu mwana wa Yefune, nakapegwa honhu ha isi ya Yuda kota Mkulu Nguluwi vyoyamlajize Yoshua. Nakapegwa Kiliati-aliba iwele ndo Hebuloni. Aliba nayali mhaza wa Anaki."},{"book":"Yoshua","chapter":"15","verse":"14","text":"Kalebu nakaziwinga ng'holo zidatu za Anaki kulawa muji awo, ziwele ndo ng'holo za Sheshayi na Ahimani na Talimayi."},{"book":"Yoshua","chapter":"15","verse":"15","text":"Kulawa Hebuloni nakaluta kuwatowa wanhu wa Debili na muji uwele aho hamwande nawali uchemigwa Kiliati-sefeli."},{"book":"Yoshua","chapter":"15","verse":"16","text":"Kalebu nakalonga kota komuheseza mwanage Akisa kwa mlume yoneche youboka muji wa Kiliati-sefeli."},{"book":"Yoshua","chapter":"15","verse":"17","text":"Lelo Otinieli, mwana wa Kenasi, mng'holoze Kalebu, nakauboka muji awo. Kalebu nakamuheseza mwanage Akisa."},{"book":"Yoshua","chapter":"15","verse":"18","text":"Zuwa limwe Akisa nakamlonjela Otinieli yamlande Kalebu mgunda. Akisa nayali yakwinile idogowi, navyoyawele yodulika kuli idogowi lya heye, Kalebu nakamuuza, “Kwangugana ndikupe choni?”"},{"book":"Yoshua","chapter":"15","verse":"19","text":"Akisa nakamlonjela, “Umhe utambichizo wa honhu hawele na nzasa kwa vila ako Negebu koumhele kukala.” Lelo Kalebu nakamha nzasa za mazi ziwele kuli isi za kuchanya na za hasi."},{"book":"Yoshua","chapter":"15","verse":"20","text":"Awu ndo uhalizi wa isi wowapegwe wanhu wa nhanzi ya Yuda, kota vyoziwele ng'holo za hewo."},{"book":"Yoshua","chapter":"15","verse":"21","text":"Miji jiwele ubanzi wa kusini ng'hatu mwa isi ya Yuda kuluta kuli mbaka wa Edomu, nayali Kabiseeli na Edeli na Yaguli"},{"book":"Yoshua","chapter":"15","verse":"22","text":"na Kina na Dimona na Adada"},{"book":"Yoshua","chapter":"15","verse":"23","text":"na Kedeshi na Hasoli na Itinani"},{"book":"Yoshua","chapter":"15","verse":"24","text":"na Sifu na Telemu na Bealoti"},{"book":"Yoshua","chapter":"15","verse":"25","text":"na Hasoli-hadata na Kelioti-hesiloni, mina Hasoli"},{"book":"Yoshua","chapter":"15","verse":"26","text":"na Amamu na Shema na Molada"},{"book":"Yoshua","chapter":"15","verse":"27","text":"na Hasali-gada na Heshimoni na Beti-peleti"},{"book":"Yoshua","chapter":"15","verse":"28","text":"na Hasali-shuali na Beeli-sheba na Bisiotiya"},{"book":"Yoshua","chapter":"15","verse":"29","text":"na Baala na Iyimu na Esemu"},{"book":"Yoshua","chapter":"15","verse":"30","text":"na Elitoladi na Kesili na Holima"},{"book":"Yoshua","chapter":"15","verse":"31","text":"na Sikilagi na Madimana na Sanisana"},{"book":"Yoshua","chapter":"15","verse":"32","text":"na Lebaoti na Shilihimu na Aini na Limoni. Miji jeng'ha jowapegwe najali makumi meli na tisa hamwe na vijiji vyake."},{"book":"Yoshua","chapter":"15","verse":"33","text":"Miji jiwele hali ibalalika, najali Eshitaoli na Sola na Ashina"},{"book":"Yoshua","chapter":"15","verse":"34","text":"na Sanowa na Eni-ganimu na Tapua na Enamu"},{"book":"Yoshua","chapter":"15","verse":"35","text":"na Yalimuti na Adulamu na Soko na Aseka"},{"book":"Yoshua","chapter":"15","verse":"36","text":"na Shaalaimu na Aditaimu na Gedela na Gedelotaimu. Miji jeng'ha jowapegwe najali kumi na jine hamwe na vijiji vyake."},{"book":"Yoshua","chapter":"15","verse":"37","text":"Nawapegwa kahi na muji wa Senani na Hadasha na Migidali-gadi"},{"book":"Yoshua","chapter":"15","verse":"38","text":"na Dileani na Misipa na Yokiteeli"},{"book":"Yoshua","chapter":"15","verse":"39","text":"na Lakishi na Bosikati na Eguloni"},{"book":"Yoshua","chapter":"15","verse":"40","text":"na Kaboni na Lahamasi na Kitilishi"},{"book":"Yoshua","chapter":"15","verse":"41","text":"na Gedeloti na Beti-dagoni na Naama na Makeda. Miji jeng'ha jowapegwe, najali kumi na sita hamwe na vijiji vyake."},{"book":"Yoshua","chapter":"15","verse":"42","text":"Kahi nawapegwa miji ja Libuna na Eteli na Ashani"},{"book":"Yoshua","chapter":"15","verse":"43","text":"na Yifita na Ashina na Nesibu"},{"book":"Yoshua","chapter":"15","verse":"44","text":"na Keila na Akisibu na Malesha. Miji jeng'ha jowapegwe, najali tisa hamwe na vijiji vyake."},{"book":"Yoshua","chapter":"15","verse":"45","text":"Vivila nawapegwa Ekiloni hamwe na miji jake midodo na vijiji,"},{"book":"Yoshua","chapter":"15","verse":"46","text":"miji jeng'ha na vijiji viwele habehi na Ashidodi kulawa Ekiloni mbaka bahali ya Mediteleniyani."},{"book":"Yoshua","chapter":"15","verse":"47","text":"Kahi hana Ashidodi na Gasa hamwe na miji na vijiji vyake, mbaka kuli chikolola cha Misili mbaka hafungo ha bahali ya Mediteleniyani."},{"book":"Yoshua","chapter":"15","verse":"48","text":"Miji jiwele kuli isi ya vidunda ndo Shamili na Yatili na Soko"},{"book":"Yoshua","chapter":"15","verse":"49","text":"na Dana na Kiliati-sana, mina Debili,"},{"book":"Yoshua","chapter":"15","verse":"50","text":"na Anabu na Eshitemoa na Animu"},{"book":"Yoshua","chapter":"15","verse":"51","text":"na Gosheni na Holoni na Gilo. Miji jeng'ha jowapegwe, najali kumi na imwe na vijiji vyake."},{"book":"Yoshua","chapter":"15","verse":"52","text":"Nawapegwa kahi miji ja Alabu na Duma na Eshani"},{"book":"Yoshua","chapter":"15","verse":"53","text":"na Yanumi na Beti-tapua na Afeka"},{"book":"Yoshua","chapter":"15","verse":"54","text":"na Humuta na Kiliati-aliba, mina Hebuloni na Sioli. Miji jeng'ha jowapegwe, najali tisa hamwe na vijiji vyake."},{"book":"Yoshua","chapter":"15","verse":"55","text":"Kahi nawapegwa miji ja Maoni na Kalimeli na Sifu na Yuta"},{"book":"Yoshua","chapter":"15","verse":"56","text":"na Yesileeli na Yokideamu na Sanowa"},{"book":"Yoshua","chapter":"15","verse":"57","text":"na Kaini na Gibeya na Timuna. Miji jeng'ha jowapegwe, najali kumi hamwe na vijiji vyake."},{"book":"Yoshua","chapter":"15","verse":"58","text":"Vivila nawapegwa miji ja Halihuli na Beti-suli na Gedoli"},{"book":"Yoshua","chapter":"15","verse":"59","text":"na Maalati na Beti-anoti na Elitekoni. Miji jeng'ha jowapegwe, najali sita hamwe na vijiji vyake."},{"book":"Yoshua","chapter":"15","verse":"60","text":"Kahi nawapegwa Kiliati-baali, muji ulinguchemigwa kahi Kiliati-yealimu, na Laba. Miji jeng'ha jowapegwe, najali mili hamwe na vijiji vyake."},{"book":"Yoshua","chapter":"15","verse":"61","text":"Miji ja kuchiwala najali Beti-alaba na Midini na Sekaka"},{"book":"Yoshua","chapter":"15","verse":"62","text":"na Nibishali na Muji wa Mwino na En-gedi. Miji jeng'ha jowapegwe najali sita hamwe na vijiji vyake."},{"book":"Yoshua","chapter":"15","verse":"63","text":"Ila wanhu wa Yuda hawawezile kuwawinga Wayebusi, wawele ndo wenyeng'haye wa Yelusalemu. Ila mbaka lehano Wayebusi wang'hali wochikala hali muji awo hamwe na wanhu wa Yuda."}]}