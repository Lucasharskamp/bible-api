{"data":[{"book":"הבשורה על-פי יוחנן","chapter":"6","verse":"1","text":"כעבור זמן מה חצה ישוע את ים הכינרת (הנקרא גם ימת טבריה)."},{"book":"הבשורה על-פי יוחנן","chapter":"6","verse":"2","text":"אנשים רבים הלכו אחריו, כי ראו כיצד ריפא את החולים."},{"book":"הבשורה על-פי יוחנן","chapter":"6","verse":"3","text":"ישוע ותלמידיו עלו על אחד ההרים והתיישבו על הארץ."},{"book":"הבשורה על-פי יוחנן","chapter":"6","verse":"4","text":"היה זה זמן קצר לפני חג הפסח."},{"book":"הבשורה על-פי יוחנן","chapter":"6","verse":"5-6","text":"ישוע הביט סביבו וראה את ההמונים הבאים לקראתו."},{"book":"הבשורה על-פי יוחנן","chapter":"6","verse":"7","text":"”גם אם נקנה לחם באלפיים שקלים, לא יספיק לכולם!“ השיב פיליפוס."},{"book":"הבשורה על-פי יוחנן","chapter":"6","verse":"8","text":"‎אַנְדְּרֵי, אחיו של שמעון פטרוס, התערב ואמר:"},{"book":"הבשורה על-פי יוחנן","chapter":"6","verse":"9","text":"”יש כאן ילד שבידו חמש ככרות לחם ושני דגים, אבל מה יועיל הדבר לכל האלפים האלה?“"},{"book":"הבשורה על-פי יוחנן","chapter":"6","verse":"10","text":"”אמרו לכולם לשבת על האדמה“, ביקש ישוע מהסובבים אותו. כחמשת־אלפים גברים (לא כולל נשים וילדים) היו שם, וכולם התיישבו על המדשאה."},{"book":"הבשורה על-פי יוחנן","chapter":"6","verse":"11","text":"ישוע לקח את ככרות הלחם, הודה לאלוהים, הגיש אותן לתלמידיו, והתלמידים הגישו לכל האנשים. ישוע עשה את אותו הדבר עם הדגים, וכולם אכלו לשובע."},{"book":"הבשורה על-פי יוחנן","chapter":"6","verse":"12","text":"”אספו בבקשה את הפירורים שנשארו,“ ביקש ישוע, ”כדי שדבר לא ייזרק.“"},{"book":"הבשורה על-פי יוחנן","chapter":"6","verse":"13","text":"התלמידים אספו את הפירורים מחמש ככרות הלחם ומילאו בהם שנים־עשר סלים."},{"book":"הבשורה על-פי יוחנן","chapter":"6","verse":"14","text":"כשראה ההמון את הנס הזה, קרא: ”זהו באמת הנביא שציפינו לו!“"},{"book":"הבשורה על-פי יוחנן","chapter":"6","verse":"15","text":"ישוע ידע שהם היו מוכנים לאחוז בו בכוח ולהכתירו למלך, ומשום כך שוב נמלט לבדו אל אחד ההרים."},{"book":"הבשורה על-פי יוחנן","chapter":"6","verse":"16","text":"בערב ירדו התלמידים לים"},{"book":"הבשורה על-פי יוחנן","chapter":"6","verse":"17","text":"ונכנסו לסירה, כשפניהם מועדות לכפר־נחום. הלילה ירד, וישוע עדיין לא שב אליהם."},{"book":"הבשורה על-פי יוחנן","chapter":"6","verse":"18","text":"בינתיים פרצה סערה בים, כי נשבה רוח חזקה."},{"book":"הבשורה על-פי יוחנן","chapter":"6","verse":"19","text":"התלמידים חתרו במשוטיהם כחמישה קילומטרים, ולפתע ראו את ישוע פוסע לקראתם על־פני המים. פחד אחז אותם,"},{"book":"הבשורה על-פי יוחנן","chapter":"6","verse":"20","text":"אולם ישוע הרגיעם: ”זה אני, ישוע, אל תפחדו.“"},{"book":"הבשורה על-פי יוחנן","chapter":"6","verse":"21","text":"הם אספו אותו אל הסירה ומיד הגיעו אל יעדם."},{"book":"הבשורה על-פי יוחנן","chapter":"6","verse":"22","text":"למחרת התקהלו אנשים רבים במקום שישוע חולל את נס הלחם. הם המתינו לישוע, כי לא ראו אותו עוזב את המקום עם תלמידיו בסירה."},{"book":"הבשורה על-פי יוחנן","chapter":"6","verse":"23","text":"בינתיים הגיעו אל המקום גם סירות אחרות מטבריה."},{"book":"הבשורה על-פי יוחנן","chapter":"6","verse":"24","text":"כשנוכחו האנשים כי ישוע איננו שם, הם עלו לסירות והפליגו לכפר־נחום כדי לחפש אותו."},{"book":"הבשורה על-פי יוחנן","chapter":"6","verse":"25","text":"הם מצאו אותו בכפר־נחום ושאלו בתמיהה: ”רבי, כיצד הגעת הנה?“"},{"book":"הבשורה על-פי יוחנן","chapter":"6","verse":"26","text":"”האמת היא שאתם רוצים להיות בחברתי מפני שאכלתם לשובע, ולא מפני שאתם מאמינים בי ובאותותיי!“ השיב להם ישוע."},{"book":"הבשורה על-פי יוחנן","chapter":"6","verse":"27","text":"”אל תעמלו בעד המזון אשר כלה ונגמר, כי אם הקדישו את זמנכם למזון החיים שאותו תקבלו מבן־האדם, כי לשם כך שלח אותי האלוהים אבי.“"},{"book":"הבשורה על-פי יוחנן","chapter":"6","verse":"28","text":"”מה עלינו לעשות כדי למצוא־חן בעיני אלוהים?“ שאלו."},{"book":"הבשורה על-פי יוחנן","chapter":"6","verse":"29","text":"”אלוהים רוצה שתאמינו במי שהוא שלח אליכם“, השיב ישוע."},{"book":"הבשורה על-פי יוחנן","chapter":"6","verse":"30","text":"”אם ברצונך שנאמין כי אתה המשיח, עליך להראות לנו עוד נסים ונפלאות."},{"book":"הבשורה על-פי יוחנן","chapter":"6","verse":"31","text":"אבותינו אכלו יום יום את המן במדבר כמו שכתוב:6‏.31 ו 31 תהלים עח 24 ’ודגן־שמים נתן להם‘.“"},{"book":"הבשורה על-פי יוחנן","chapter":"6","verse":"32","text":"אולם ישוע הסביר: ”אני אומר לכם שלא משה נתן לכם את הלחם מהשמים, אלא אבי הוא שנותן לכם את הלחם האמתי מהשמים."},{"book":"הבשורה על-פי יוחנן","chapter":"6","verse":"33","text":"הלחם האמתי הוא זה שנשלח מהשמים על־ידי אלוהים, והוא מעניק חיים לעולם.“"},{"book":"הבשורה על-פי יוחנן","chapter":"6","verse":"34","text":"”אדון,“ קראו, ”תן לנו תמיד את הלחם הזה!“"},{"book":"הבשורה על-פי יוחנן","chapter":"6","verse":"35","text":"”אני הוא לחם החיים“, אמר ישוע. ”כל הבא אלי לא ירעב לעולם. כל המאמין בי לא יצמא לעולם."},{"book":"הבשורה על-פי יוחנן","chapter":"6","verse":"36","text":"אבל הבעיה היא שאינכם מאמינים גם לאחר שראיתם אותי."},{"book":"הבשורה על-פי יוחנן","chapter":"6","verse":"37","text":"אולם אחדים יבואו אלי ויאמינו בי – אלה שאבי נתן לי – ואני מבטיח שלא אדחה איש,"},{"book":"הבשורה על-פי יוחנן","chapter":"6","verse":"38","text":"כי באתי לכאן מהשמים לעשות את רצונו של האלוהים אשר שלחני, ולא את רצוני."},{"book":"הבשורה על-פי יוחנן","chapter":"6","verse":"39","text":"”האב אשר שלח אותי רוצה שלא אאבד איש מאלה שנתן לי, אלא שאקים את כולם לתחייה ביום האחרון."},{"book":"הבשורה על-פי יוחנן","chapter":"6","verse":"40","text":"זהו רצונו: שכל הרואה אותי ומאמין בי יחיה חיי נצח, ואני אקימו לתחייה ביום האחרון.“"},{"book":"הבשורה על-פי יוחנן","chapter":"6","verse":"41","text":"היהודים רגזו עליו משום שטען כי הוא הלחם היורד מן השמים."},{"book":"הבשורה על-פי יוחנן","chapter":"6","verse":"42","text":"”אילו שטויות הוא מדבר?“ שאלו. ”הלא הוא ישוע בן־יוסף; אנחנו מכירים היטב את כל משפחתו! איך הוא מעז לטעון שהוא בא מהשמים?“"},{"book":"הבשורה על-פי יוחנן","chapter":"6","verse":"43","text":"”אל תתרגזו על דברי אלה“, ביקש ישוע."},{"book":"הבשורה על-פי יוחנן","chapter":"6","verse":"44","text":"”רק מי שאלוהים שולח יוכל לבוא אלי, ואני אקימו לתחייה ביום האחרון."},{"book":"הבשורה על-פי יוחנן","chapter":"6","verse":"45","text":"הלא כתוב בספרי הנביאים:6‏.45 ו 45 ישעיהו נד 13 ’וכל בניך למודי ה׳‘. ואמנם, כל השומע לקול אלוהים ולומד את האמת על אודותיו, יבוא אלי."},{"book":"הבשורה על-פי יוחנן","chapter":"6","verse":"46","text":"לא שמישהו ראה את האלוהים; אני לבדי ראיתי אותו, שהרי הוא שלח אותי."},{"book":"הבשורה על-פי יוחנן","chapter":"6","verse":"47","text":"”אני אומר לכם באמת, כל המאמין בי יחיה חיי נצח."},{"book":"הבשורה על-פי יוחנן","chapter":"6","verse":"48","text":"אני הוא לחם החיים."},{"book":"הבשורה על-פי יוחנן","chapter":"6","verse":"49","text":"אבותיכם אכלו את המן במדבר ומתו."},{"book":"הבשורה על-פי יוחנן","chapter":"6","verse":"50","text":"אולם מי שאוכל מלחם החיים, היורד מהשמים, יחיה חיי נצח ולא ימות."},{"book":"הבשורה על-פי יוחנן","chapter":"6","verse":"51","text":"אנוכי לחם החיים היורד מהשמים; כל האוכל מהלחם הזה יחיה לנצח. אני נותן את בשרי כלחם כדי שהעולם יחיה.“"},{"book":"הבשורה על-פי יוחנן","chapter":"6","verse":"52","text":"”איך הוא יכול לתת לנו לאכול את בשרו?“ החלו היהודים להתווכח ביניהם."},{"book":"הבשורה על-פי יוחנן","chapter":"6","verse":"53","text":"”אני אומר לכם ברצינות,“ המשיך ישוע, ”אם לא תאכלו את בשר המשיח ולא תשתו את דמו, אין לכם חיים בקרבכם!"},{"book":"הבשורה על-פי יוחנן","chapter":"6","verse":"54","text":"אולם כל האוכל את בשרי ושותה את דמי חי חיי נצח, ואני אקימו לתחייה ביום האחרון."},{"book":"הבשורה על-פי יוחנן","chapter":"6","verse":"55","text":"כי בשרי הוא מזון אמתי, ודמי הוא משקה אמתי."},{"book":"הבשורה על-פי יוחנן","chapter":"6","verse":"56","text":"כל האוכל את בשרי ושותה את דמי חי בי, ואני חי בו."},{"book":"הבשורה על-פי יוחנן","chapter":"6","verse":"57","text":"כל הניזון ממני חי בזכותי, כשם שאבי החי שלח אותי ואני חי בזכותו."},{"book":"הבשורה על-פי יוחנן","chapter":"6","verse":"58","text":"אני הלחם האמתי היורד מהשמים – לא כמו המן שאכלו אבותינו במדבר ומתו. כל האוכל את הלחם הזה יחיה לנצח.“"},{"book":"הבשורה על-פי יוחנן","chapter":"6","verse":"59","text":"ישוע לימד אותם דברים אלה בבית־הכנסת בכפר־נחום."},{"book":"הבשורה על-פי יוחנן","chapter":"6","verse":"60","text":"אפילו תלמידיו אמרו: ”קשה לקבל את מה שהוא אומר. איך אפשר להאמין בזה?“"},{"book":"הבשורה על-פי יוחנן","chapter":"6","verse":"61","text":"ישוע חש בלבו שתלמידיו התלוננו על דבריו. ”מה מטריד אתכם?“ שאל אותם."},{"book":"הבשורה על-פי יוחנן","chapter":"6","verse":"62","text":"”מה תגידו אם תראו את בן־האדם עולה חזרה לשמים?"},{"book":"הבשורה על-פי יוחנן","chapter":"6","verse":"63","text":"רק רוח אלוהים מעניק חיים; בכוחו של האדם אין כל תועלת. הדברים שאמרתי לכם הם דברי רוח וחיים."},{"book":"הבשורה על-פי יוחנן","chapter":"6","verse":"64","text":"אך בכל זאת יש ביניכם כאלה שאינם מאמינים.“ ישוע אמר זאת מפני שידע מראש מי לא יאמין בו ומי יסגיר אותו."},{"book":"הבשורה על-פי יוחנן","chapter":"6","verse":"65","text":"”משום כך אמרתי לכם שאיש אינו יכול לבוא אלי אלא אם זה מעשה מידי אלוהים“, הסביר ישוע."},{"book":"הבשורה על-פי יוחנן","chapter":"6","verse":"66","text":"באותו יום עזבו אותו תלמידים רבים."},{"book":"הבשורה על-פי יוחנן","chapter":"6","verse":"67","text":"”האם גם אתם רוצים לעזוב אותי?“ שאל ישוע את שנים־עשר תלמידיו."},{"book":"הבשורה על-פי יוחנן","chapter":"6","verse":"68","text":"”אדוני, לאן נלך ולמי?“ קרא שמעון פטרוס. ”רק לך יש דברים של חיי נצח,"},{"book":"הבשורה על-פי יוחנן","chapter":"6","verse":"69","text":"ואנחנו יודעים ומאמינים שאתה קדוש האלוהים!“"},{"book":"הבשורה על-פי יוחנן","chapter":"6","verse":"70","text":"השיב להם ישוע: ”אני בחרתי בכם בעצמי – שנים־עשר במספר – ובכל זאת, אחד מכם הוא שטן.“"},{"book":"הבשורה על-פי יוחנן","chapter":"6","verse":"71","text":"הוא התכוון ליהודה בן־שמעון איש־קריות, אחד משנים־עשר התלמידים, שעמד להסגירו."}]}