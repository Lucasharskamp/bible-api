{"data":[{"book":"गलातियों","chapter":"4","verse":"1","text":"मय यो कहू हय कि वारिस जब तक बच्चा हय, यानेकि ऊ सब चिजों को मालिक हय, तब भी ओको म अऊर सेवक म कोयी भेद नहाय।"},{"book":"गलातियों","chapter":"4","verse":"2","text":"पर बाप को ठहरायो हुयो समय तक संरक्षको अऊर व्यवस्थापक को वश म रह्य हय।"},{"book":"गलातियों","chapter":"4","verse":"3","text":"वसोच हम भी, जब बच्चा होतो त जगत कि सुरूवात की शिक्षा को वश म सेवक बन्यो हुयो होतो।"},{"book":"गलातियों","chapter":"4","verse":"4","text":"पर जब समय पूरो भयो, त परमेश्वर न अपनो टुरा ख भेज्यो ऊ जो बाई सी जनम्यो, अऊर व्यवस्था को अधीन जीवत होतो,"},{"book":"गलातियों","chapter":"4","verse":"5","text":"४:५ रोमियों ८:१५-१७ताकि हम जो व्यवस्था को अधीन हय उन्ख छुड़ाये, जेकोसी हम परमेश्वर को बेटा अऊर बेटी बन सके।"},{"book":"गलातियों","chapter":"4","verse":"6","text":"अऊर तुम जो परमेश्वर को बेटा अऊर बेटी आय, येकोलायी परमेश्वर न अपनो टुरा की आत्मा ख, जो हे पिता, हे पिता, कह्य क पुकारय हय, हमरो दिलो म भेज्यो हय।"},{"book":"गलातियों","chapter":"4","verse":"7","text":"येकोलायी तय अब सेवक नहाय, पर बेटा अऊर बेटी आय; अऊर जब बेटा भयो, त परमेश्वर को द्वारा वारिस भी भयो।"},{"book":"गलातियों","chapter":"4","verse":"8","text":"पर पहिले त तुम परमेश्वर ख नहीं जानत होतो अऊर उन्को तुम सेवक होतो जो वास्तव म ईश्वरीय नहाय,"},{"book":"गलातियों","chapter":"4","verse":"9","text":"पर अब जो तुम न परमेश्वर ख पहिचान लियो बल्की परमेश्वर न तुम ख पहिचान लियो, त उन कमजोर अऊर बेकार अऊर सुरूवात की शिक्षा को तरफ फिरय हय, जिन्को तुम दुबारा सेवक होनो चाहवय हय?"},{"book":"गलातियों","chapter":"4","verse":"10","text":"तुम कुछ विशेष दिनो अऊर महीनों अऊर मौसम अऊर सालो ख मानय हय।"},{"book":"गलातियों","chapter":"4","verse":"11","text":"मय तुम्हरो बारे म चिन्तित हय, कहीं असो नहीं होय कि जो मेहनत मय न तुम्हरो लायी करयो ऊ बेकार ठहरे।"},{"book":"गलातियों","chapter":"4","verse":"12","text":"हे भाऊवों अऊर बहिनों, मय तुम सी बिनती करू हय, तुम मोरो जसो होय जावो; कहालीकि मय भी तुम्हरो जसो भय गयो हय; तुम न मोरो संग कुछ अन्याय नहीं करयो।"},{"book":"गलातियों","chapter":"4","verse":"13","text":"पर तुम जानय हय कि पहिली बार मय न शारीरिक कमजोरी को वजह तुम्ख सुसमाचार सुनायो।"},{"book":"गलातियों","chapter":"4","verse":"14","text":"अऊर तुम न मोरी शारीरिक दशा ख जो तुम्हरी परीक्षा को वजह होती, तुच्छ नहीं जान्यो; अऊर परमेश्वर को दूत बल्की खुद मसीह यीशु को जसो मोख स्वीकार करयो।"},{"book":"गलातियों","chapter":"4","verse":"15","text":"त ऊ तुम्हरी खुशी मनानो कित गयी? मय तुम्हरो गवाह हय कि यदि होय सकतो त तुम अपनी आंखी भी निकाल क मोख दे देतो।"},{"book":"गलातियों","chapter":"4","verse":"16","text":"त का तुम सी सच बोलन को वजह मय तुम्हरो दुश्मन बन गयो हय?"},{"book":"गलातियों","chapter":"4","verse":"17","text":"हि तुम्ख संगी बनानो त चाहवय हंय, पर भलो उद्देश सी नहीं; बल्की तुम्ख मोरो सी अलग करनो चाहवय हंय कि तुम उन्खच संगी बनाय लेवो।"},{"book":"गलातियों","chapter":"4","verse":"18","text":"पर यो भी अच्छो हय कि भली बात म हर समय संगी बनावन म यत्न करयो जाय, नहीं केवल उच समय कि जब मय तुम्हरो संग रहू हय।"},{"book":"गलातियों","chapter":"4","verse":"19","text":"हे मोरो बच्चा, जब तक तुम म मसीह को रूप नहीं बन जाये, तब तक मय तुम्हरो लायी फिर प्रसव जसी तकलीफ म हय।"},{"book":"गलातियों","chapter":"4","verse":"20","text":"इच्छा त यो होवय हय, कि अब तुम्हरो जवर आय क अलग रीति सी बोलू, कहालीकि तुम्हरो बारे म मय चिन्तित हय।"},{"book":"गलातियों","chapter":"4","verse":"21","text":"तुम जो व्यवस्था को अधीन होनो चाहवय हय, मोरो सी कहो, का तुम व्यवस्था की नहीं सुनय?"},{"book":"गलातियों","chapter":"4","verse":"22","text":"शास्त्र म लिख्यो हय, कि अब्राहम ख दोय टुरा भयो; एक दासी सी, अऊर एक स्वतंत्र बाई सी।"},{"book":"गलातियों","chapter":"4","verse":"23","text":"पर जो दासी सी भयो, ऊ शारीरिक रीति सी जनम्यो; अऊर जो स्वतंत्र बाई सी भयो, ऊ प्रतिज्ञा को अनुसार जनम्यो।"},{"book":"गलातियों","chapter":"4","verse":"24","text":"इन बातों म दृष्टान्त हय: हि बाईयां मानो दोय वाचा आय, एक त सीनै पहाड़ी की जेकोसी गुलाम पैदा होवय हय, अऊर वा हाजिरा आय।"},{"book":"गलातियों","chapter":"4","verse":"25","text":"अऊर हाजिरा अरब को सीनै पहाड़ी आय, अऊर आधुनिक यरूशलेम ओको तुल्य हय, जो अपनो बच्चां समेत सेवक म हय।"},{"book":"गलातियों","chapter":"4","verse":"26","text":"पर स्वर्ग को यरूशलेम स्वतंत्र हय, अऊर वा हमरी माय आय।"},{"book":"गलातियों","chapter":"4","verse":"27","text":"कहालीकि शास्त्र म लिख्यो हय,"},{"book":"गलातियों","chapter":"4","verse":"28","text":"हे भाऊवों अऊर बहिनों, हम इसहाक को जसो प्रतिज्ञा की सन्तान आय।"},{"book":"गलातियों","chapter":"4","verse":"29","text":"अऊर जसो ऊ समय शरीर को अनुसार जनम्यो हुयो जो आत्मा को अनुसार जनम्यो हुयो ख सतावत होतो, वसोच अब भी होवय हय।"},{"book":"गलातियों","chapter":"4","verse":"30","text":"पर पवित्र शास्त्र का कह्य हय? “दासी अऊर ओको बेटा ख निकाल दे, कहालीकि दासी को बेटा स्वतंत्र बाई को बेटा को संग उत्तराधिकारी नहीं होयेंन।”"},{"book":"गलातियों","chapter":"4","verse":"31","text":"येकोलायी हे भाऊवों अऊर बहिनों, हम दासी को नहीं पर स्वतंत्र बाई की सन्तान आय।"}]}