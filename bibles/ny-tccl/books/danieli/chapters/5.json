{"data":[{"book":"Danieli","chapter":"5","verse":"1","text":"Tsiku lina mfumu Belisazara anakonza phwando lalikulu la akalonga ake 1,000 ndipo anamwa vinyo pamodzi ndi iwo."},{"book":"Danieli","chapter":"5","verse":"2","text":"Pamene Belisazara ankamwa vinyo, analamula kuti ziwiya zagolide ndi zasiliva zimene Nebukadinezara abambo ake anakatenga mʼNyumba ya Mulungu ku Yerusalemu zikatengedwe kuti mfumu ndi akalonga ake, akazi ake ndi azikazi amweremo."},{"book":"Danieli","chapter":"5","verse":"3","text":"Choncho anabweretsa ziwiya zagolide zimene anazitenga mʼNyumba ya Mulungu; ndipo mfumu ndi akalonga ake, akazi ake ndi azikazi ake anamweramo."},{"book":"Danieli","chapter":"5","verse":"4","text":"Akumwa vinyo, anatamanda milungu yagolide ndi siliva, yamkuwa, chitsulo, yamtengo ndi mwala."},{"book":"Danieli","chapter":"5","verse":"5","text":"Mwadzidzidzi zala za dzanja la munthu zinaonekera ndi kulemba pa khoma, pafupi ndi choyikapo nyale mʼnyumba yaufumu. Mfumu inapenyetsetsa dzanjalo pamene limalemba."},{"book":"Danieli","chapter":"5","verse":"6","text":"Nkhope yake inasandulika ndipo inachita mantha, nkhongono zii, mawondo gwedegwede."},{"book":"Danieli","chapter":"5","verse":"7","text":"Mfumu inafuwula kuyitana owombeza, alawuli ndi amawula kuti abwere. Ndipo anawawuza anthu anzeru a ku Babuloni kuti, “Aliyense amene awerenge malembawa ndi kundiwuza tanthauzo lake adzavekedwa chovala cha pepo ndi mkanda wa golide udzavekedwa mʼkhosi mwake, ndipo adzakhala wolamulira wachitatu mu ufumuwu.”"},{"book":"Danieli","chapter":"5","verse":"8","text":"Pamenepo anzeru onse a mfumu anabwera, koma sanakwanitse kuwerenga malembawo kapena kumutanthauzira mfumu."},{"book":"Danieli","chapter":"5","verse":"9","text":"Choncho mfumu Belisazara anachita mantha koposa ndipo nkhope yake inapitirira kusinthika. Akalonga ake anathedwa nzeru."},{"book":"Danieli","chapter":"5","verse":"10","text":"Mfumukazi, pakumva mawu a mfumu ndi akalonga ake, analowa mʼchipinda cha phwando ndipo anati, “Mfumu mukhale ndi moyo wautali! Musavutike! Nkhope yanu isasinthike!"},{"book":"Danieli","chapter":"5","verse":"11","text":"Pali munthu wina mu ufumu wanu uno amene mwa iye muli mzimu wa milungu yoyera. Pa nthawi ya ulamuliro wa abambo anu iye anapezeka kuti ali ndi chidziwitso, luntha ndi nzeru zonga za milungu. Mfumu Nebukadinezara, abambo anu, Ine ndikukuwuzani anamusankha iye kukhala mkulu wa amatsenga, owombeza, alawuli ndi amawula."},{"book":"Danieli","chapter":"5","verse":"12","text":"Munthu ameneyu dzina lake ndi Danieli, koma mfumu inamutcha Belitesezara ndipo ali ndi nzeru zapadera, ndi wodziwa ndi kuzindikira zinthu, ndiponso luso lakutanthauzira maloto, kufotokozera miyambi ndi kuthetsa mavuto osautsa. Muyitaneni Danieli, ndipo adzakuwuzani chomwe mawuwa akutanthauza.”"},{"book":"Danieli","chapter":"5","verse":"13","text":"Choncho anabwera naye Danieli pamaso pa mfumu ndipo inati kwa iye, “Kodi ndiwe Danieli, mmodzi mwa akapolo omwe abambo anga mfumu anabwera nawo kuchoka ku Yuda?"},{"book":"Danieli","chapter":"5","verse":"14","text":"Ndamva kuti mzimu wa milungu uli mwa iwe ndi kuti uli ndi chidziwitso, luntha ndi nzeru zapadera."},{"book":"Danieli","chapter":"5","verse":"15","text":"Anzeru ndi owombeza anabwera pamaso panga kuti awerenge zolembedwazi ndi kundiwuza tanthauzo lake koma sanakwanitse kundifotokozera."},{"book":"Danieli","chapter":"5","verse":"16","text":"Tsopano ndamva kuti iwe ukhoza kupereka matanthauzo ndi kuthetsa mavuto. Ngati ungawerenge zolembedwazi ndi kundiwuza tanthauzo lake, udzavekedwa chovala cha pepo ndi kuyikidwa mkanda wa golide mʼkhosi mwako, ndipo udzakhala wolamulira wachitatu mu ufumu uno.”"},{"book":"Danieli","chapter":"5","verse":"17","text":"Pamenepo Danieli anayankha mfumu kuti, “Inu musunge mphatso zanuzo kwa inu nokha ndipo mupereke mphothoyo kwa wina aliyense. Komabe ine ndi kuwerengerani malembawa mfumu; ndikukuwuzani tanthauzo lake."},{"book":"Danieli","chapter":"5","verse":"18","text":"“Inu mfumu, Mulungu Wammwambamwamba anapatsa abambo anu Nebukadinezara mphamvu ndi ukulu ndi ulemerero ndi ufumu."},{"book":"Danieli","chapter":"5","verse":"19","text":"Chifukwa cha udindo waukulu umene anapatsidwanso, anthu onse ndi mitundu ndi anthu aziyankhulo zosiyanasiyana ankanjenjemera ndikumuopa iye. Amene mfumu inafuna anawaphadi; amene inafuna kuwasunga, inawasunga; amene inafuna kuwakweza, inawakweza; ndipo amene inafuna kuwatsitsa, inawatsitsa."},{"book":"Danieli","chapter":"5","verse":"20","text":"Koma pamene inayamba kudzitama ndi kuwumitsa mtima wake ndi kuyamba kunyada, inachotsedwa pa mpando wake waufumu ndi kulandidwa ulemerero wake."},{"book":"Danieli","chapter":"5","verse":"21","text":"Iyo inachotsedwa pakati pa anthu ndi kupatsidwa mtima ngati wa nyama; inakhala pamodzi ndi abulu akutchire ndi kudya udzu ngati ngʼombe; ndipo thupi lake linanyowa ndi mame akumwamba, mpaka pamene anavomereza kuti Mulungu Wammwambamwamba ndiye wolamulira maufumu a anthu ndipo amawupereka kwa aliyense amene Iye wafuna."},{"book":"Danieli","chapter":"5","verse":"22","text":"“Koma inu mwana wake, Belisazara, simunadzichepetse, ngakhale kuti mumadziwa zonsezi."},{"book":"Danieli","chapter":"5","verse":"23","text":"Mʼmalo mwake, mwadzikweza nokha kutsutsana ndi Ambuye wakumwamba. Inu mwatenga ziwiya za mʼNyumba mwake, ndipo inu ndi akalonga anu, akazi anu ndi azikazi anu mwamwera vinyo mu zimenezi. Inu munatamanda milungu yasiliva ndi golide, yamkuwa, chitsulo, mtengo ndi mwala, imene singaone kapena kumva kapena kuzindikira. Koma simunamupatse ulemu Mulungu amene asunga mʼmanja mwake moyo wanu ndi njira zanu zonse."},{"book":"Danieli","chapter":"5","verse":"24","text":"Choncho Iye watumiza dzanja limene lalemba mawu amenewa."},{"book":"Danieli","chapter":"5","verse":"25","text":"“Mawu amene analembedwa ndi awa:"},{"book":"Danieli","chapter":"5","verse":"26","text":"“Zimene mawuwa akutanthauza ndi izi:"},{"book":"Danieli","chapter":"5","verse":"27","text":"Tekeli: Inu mwayesedwa pa sikelo ndipo mwapezeka kuti mukuperewera."},{"book":"Danieli","chapter":"5","verse":"28","text":"Parasini: Ufumu wanu wagawidwa ndi kupatsidwa kwa Amedi ndi Aperezi.”"},{"book":"Danieli","chapter":"5","verse":"29","text":"Mwa lamulo la Belisazara, Danieli anavekedwa chovala cha pepo, mkanda wagolide unayikidwa mʼkhosi mwake, ndipo analengeza kuti anali wachitatu mu ulamuliro mu ufumuwo."},{"book":"Danieli","chapter":"5","verse":"30","text":"Usiku womwewo Belisazara, mfumu ya anthu a ku Babuloni, inaphedwa,"},{"book":"Danieli","chapter":"5","verse":"31","text":"ndipo Dariyo Mmedi analanda ufumuwo ali ndi zaka 62."}]}