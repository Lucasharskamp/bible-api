{"data":[{"book":"Psalmen","chapter":"85","verse":"1","text":"Voor muziekbegeleiding. Een psalm van de zonen van Kore. Jahweh, Gij hebt weer uw land begenadigd, En het lot van Jakob ten beste gekeerd;"},{"book":"Psalmen","chapter":"85","verse":"2","text":"Gij hebt uw volk zijn schuld vergeven, En al zijn zonden bedekt,"},{"book":"Psalmen","chapter":"85","verse":"3","text":"Heel uw gramschap laten varen, Geblust de gloed van uw toorn."},{"book":"Psalmen","chapter":"85","verse":"4","text":"Richt ons dan op, o God van ons heil, En leg uw wrevel over ons af!"},{"book":"Psalmen","chapter":"85","verse":"5","text":"Of zoudt Gij voor eeuwig op ons vertoornd willen zijn, Verbolgen blijven van geslacht tot geslacht,"},{"book":"Psalmen","chapter":"85","verse":"6","text":"En niet liever ons laten herleven, Opdat uw volk zich in U kan verheugen?"},{"book":"Psalmen","chapter":"85","verse":"7","text":"Toon ons uw goedheid, o Jahweh, En schenk ons uw heil!"},{"book":"Psalmen","chapter":"85","verse":"8","text":"Ik wil horen wat Jahweh mij zegt; Want Hij spreekt woorden van vrede Voor zijn volk en zijn vromen, Voor die op Hem blijven hopen!"},{"book":"Psalmen","chapter":"85","verse":"9","text":"Waarachtig; zijn heil is nabij aan hen, die Hem vrezen, En zijn heerlijkheid woont in ons Land."},{"book":"Psalmen","chapter":"85","verse":"10","text":"Genade en trouw ontmoeten elkander, Gerechtigheid en vrede omhelzen elkaar:"},{"book":"Psalmen","chapter":"85","verse":"11","text":"De trouw ontspruit aan de aarde, De gerechtigheid blikt uit de hemel."},{"book":"Psalmen","chapter":"85","verse":"12","text":"Jahweh zelf schenkt zijn zegen, En ons Land geeft zijn oogst;"},{"book":"Psalmen","chapter":"85","verse":"13","text":"Gerechtigheid gaat voor Hem uit, En geluk volgt zijn schreden!"}]}