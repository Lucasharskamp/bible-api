{"data":[{"book":"Romans","chapter":"5","verse":"1","text":"Etu karone biswas pora amikhan dharmik hoija karone etiya Probhu Jisu Khrista dwara Isor logote amikhan shanti te ase."},{"book":"Romans","chapter":"5","verse":"2","text":"Tai dwara biswas te amikhan anugrah pai ase kot te amikhan khara kori ase, aru Isor laga mohima laga asha te amikhan khushi kori ase."},{"book":"Romans","chapter":"5","verse":"3","text":"Aru etu uporte amikhan laga dukh kosto te bhi khushi kori ase kelemane amikhan jani ase kosto pora he dhorjo ulai."},{"book":"Romans","chapter":"5","verse":"4","text":"Kintu aru dhorjo pora adat ulai aru adat pora asha ulai,"},{"book":"Romans","chapter":"5","verse":"5","text":"aru asha pora amikhan ke sorom nadibo kelemane Pobitro Atma kun amikhan ke dikene ase Tai dwara amikhan laga monte Isor laga morom bhorta hoi ase."},{"book":"Romans","chapter":"5","verse":"6","text":"Kelemane kitia amikhan komjur thakise etu thik somoite paapi manu khan nimite Khrista morise."},{"book":"Romans","chapter":"5","verse":"7","text":"Kelemane dharmik manu ekjon nimite kunba mori bole monjur nohobo. Kintu, ki jane, bhal manu ekjon karone kunba mori bole monjur hobo pare."},{"book":"Romans","chapter":"5","verse":"8","text":"Kintu Isor he amikhan karone Tai laga morom dikhai dise, kelemane kitia amikhan paapi thakisele, titia Khrista amikhan nimite morise."},{"book":"Romans","chapter":"5","verse":"9","text":"Aru etu pora bhi, etiya to, Khrista laga khun pora amikhan dharmik hoi thaka nimite, Tai laga khun pora he amikhan ke Isor laga khong pora bhi bachai lobo."},{"book":"Romans","chapter":"5","verse":"10","text":"Kelemane amikhan jitia Isor laga dushman khan thakise, titia Tai laga Putro mori bole dikena Isor pora Tai logot amikhan ke mil milap kori loise, etiya hoile, Tai logote mil milap kori luwa pichete, Tai laga jibon pora, aru bhi poritran amikhan pabo."},{"book":"Romans","chapter":"5","verse":"11","text":"Etu he nohoi, Probhu Jisu Khrista dwara amikhan Isor logot te khushi ase kelemane Tai dwara, Isor logot te amikhan etiya mil milap kori loise."},{"book":"Romans","chapter":"5","verse":"12","text":"Etu karone, kineka manu ekjon pora prithibi te paap anise, aru paap pora mora anise, etu nisena mora to manu khan sob logote ahi jaise, kelemane sob pora paap korise."},{"book":"Romans","chapter":"5","verse":"13","text":"Kelemane niyom nadiya age te, paap to prithibi te thakise, kintu niyom nathaka karone paap ke ginti kora nai."},{"book":"Romans","chapter":"5","verse":"14","text":"Hoilebi, mora to Adam pora Moses tak raj korise, taikhan uporte bhi kunkhan Adam nisena kotha namana paap kora nai, aru kun he ekjon ahibole thaka laga noksa asele."},{"book":"Romans","chapter":"5","verse":"15","text":"Hoilebi uphar to niyom bhirodh te ja nisena nohoi. Kilekoile, jodi, ekjon manu pora bhirodh kora nimite bisi morise koile, kiman dangor Isor laga anugrah aru ekjon manu, Jisu Khrista, laga anugrah pora uphar aha kiman bisi manu pora paise!"},{"book":"Romans","chapter":"5","verse":"16","text":"Aru etu uphar to ekjon paap kora laga anjam nimite diya nohoi. Kilekoile, ekta galti kora pora bisar ahise aru bodnam bhi anise, hoilebi uphar pora bisi galti kora pichete bhi, aru eku galti nai koi kene faisla hunai se."},{"book":"Romans","chapter":"5","verse":"17","text":"Kilekoile jodi, ekjon manu laga galti nimite sob uporte mora pora raj kore, taikhan etu pora bhi kiman dangor anugraha aru dharmikta laga inam pabo ekjon pora, kun Jisu Khrista ase."},{"book":"Romans","chapter":"5","verse":"18","text":"Etu karone kineka ekjon laga paap pora sob manu uporte sajai anise, etu nisena he ekjon dharmik kaam pora sob manu karone jibon aru dharmikta anise."},{"book":"Romans","chapter":"5","verse":"19","text":"Kelemane ekjon kotha namana pora kineka bisi manu ke paapi bonaise, etu nisena ekjon pora kotha mani luwa pora bisi manu dharmik bonai dise."},{"book":"Romans","chapter":"5","verse":"20","text":"Kintu niyom to paap bisi ulai dibole anise. Kintu kot te paap bisi ulai ase, Isor laga kripa aru bhi bisi ulai ase."},{"book":"Romans","chapter":"5","verse":"21","text":"Eitu khan huwa karone to, jineka paap pora mora khan ke raaj korise, etu nisena anugrah bhi amikhan laga Probhu Jisu Khrista logote anonto jibon te raj koribo."}]}