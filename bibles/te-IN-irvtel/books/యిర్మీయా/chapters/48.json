{"data":[{"book":"యిర్మీయా","chapter":"48","verse":"1","text":"సేనల ప్రభువూ, ఇశ్రాయేలు దేవుడూ అయిన యెహోవా మోయాబును గూర్చి ఇలా అంటున్నాడు."},{"book":"యిర్మీయా","chapter":"48","verse":"2","text":"మోయాబు గౌరవం అంతరించింది. వాళ్ళ శత్రువులు హెష్బోనులో దానికి కీడు చేయాలని ఆలోచిస్తున్నారు."},{"book":"యిర్మీయా","chapter":"48","verse":"3","text":"వినండి! హొరొనయీము నుండి ఆర్తనాదాలు వినిపిస్తున్నాయి. అక్కడ అనర్ధం, మహా విధ్వంసం జరిగాయి."},{"book":"యిర్మీయా","chapter":"48","verse":"4","text":"మోయాబు దేశాన్ని నాశనం చేశారు. దాని పిల్లల రోదన ధ్వని వినిపిస్తుంది."},{"book":"యిర్మీయా","chapter":"48","verse":"5","text":"ప్రజలు లూహీతు కొండ ఎక్కుతూ ఏడుస్తున్నారు."},{"book":"యిర్మీయా","chapter":"48","verse":"6","text":"పారిపోండి. మీ ప్రాణాలు కాపాడుకోండి. అడవిలో పెరిగే అరూహ చెట్లలా ఉండండి."},{"book":"యిర్మీయా","chapter":"48","verse":"7","text":"నువ్వు నీ పనుల పైనా, నీ ధనం పైనా నమ్మకముంచావు. కాబట్టి నువ్వు కూడా వాళ్ళ వశం అవుతావు."},{"book":"యిర్మీయా","chapter":"48","verse":"8","text":"యెహోవా చెప్పినట్టు వినాశకుడు ప్రతి పట్టణం పైకీ వస్తాడు. ఏ పట్టణం కూడా తప్పించుకోలేదు."},{"book":"యిర్మీయా","chapter":"48","verse":"9","text":"మోయాబు ఎగిరి పోవాల్సి ఉంది. దానికి రెక్కలు ఇవ్వండి."},{"book":"యిర్మీయా","chapter":"48","verse":"10","text":"యెహోవా చెప్పిన పనులను నిర్లక్ష్యంగా చేసేవాడు శాపానికి గురి అవుతాడు గాక! రక్తం రుచి చూడకుండా తన కత్తిని వరలో పెట్టేవాడు శాపానికి గురి అవుతాడు గాక!"},{"book":"యిర్మీయా","chapter":"48","verse":"11","text":"మోయాబు తన బాల్యం నుండీ సురక్షితంగానే ఉన్నట్టు భావించాడు."},{"book":"యిర్మీయా","chapter":"48","verse":"12","text":"కాబట్టి చూడండి. ఆ రోజులు రాబోతున్నాయి. ఆ రాబోయే రోజుల్లో వాడి పాత్రలను వంచి వాటిని ఖాళీ చేసే వారిని పంపుతాను. వాళ్ళు అతని కుండలను పగలగొడతారు.” ఇది యెహోవా చేస్తున్న ప్రకటన."},{"book":"యిర్మీయా","chapter":"48","verse":"13","text":"“ఇశ్రాయేలు ప్రజలు తాము నమ్ముకున్న బేతేలు విషయంలో సిగ్గు పడినట్టే మోయాబు వాళ్ళు కెమోషు విషయంలో సిగ్గు పడతారు."},{"book":"యిర్మీయా","chapter":"48","verse":"14","text":"‘మేము బలవంతులం, పోరాడే సైనికులం’ అని మీరెలా చెప్తారు?"},{"book":"యిర్మీయా","chapter":"48","verse":"15","text":"మోయాబు సర్వనాశనమవుతుంది. దాని పట్టణాలు దాడులకు గురౌతాయి. దాని యువకుల్లో శ్రేష్ఠమైన వాళ్ళు వధ జరిగే ప్రదేశానికి వెళ్తున్నారు."},{"book":"యిర్మీయా","chapter":"48","verse":"16","text":"మోయాబు త్వరలో నాశనం కాబోతోంది. దాని పైకి రావాలని ఘోర దుర్ఘటన త్వరపడుతూ ఉంది."},{"book":"యిర్మీయా","chapter":"48","verse":"17","text":"మోయాబు చుట్టూ నివసించేవాళ్ళు, దాని కీర్తి ప్రతిష్టలు తెలిసిన వాళ్ళు రోదించండి."},{"book":"యిర్మీయా","chapter":"48","verse":"18","text":"దేబోనులో గౌరవపీఠంపై కూర్చున్నదానా, కిందకు దిగి రా. ఎండిన నేలపై కూర్చో."},{"book":"యిర్మీయా","chapter":"48","verse":"19","text":"అరోయేరులో నివసించే వాళ్ళు దారిలో నిలబడి గమనించండి."},{"book":"యిర్మీయా","chapter":"48","verse":"20","text":"మోయాబుకు అవమానం జరిగింది. అది ధ్వంసమై పోయింది. రోదించండి, పెడబొబ్బలు పెట్టండి. సహాయం కోసం కేకలు వేయండి."},{"book":"యిర్మీయా","chapter":"48","verse":"21","text":"ఇప్పుడు కొండమీది దేశాల పైకి శిక్ష వస్తుంది."},{"book":"యిర్మీయా","chapter":"48","verse":"22","text":"నెబో, బేత్‌దిబ్లాతయీము, కిర్యతాయిము, బేత్గామూలు,"},{"book":"యిర్మీయా","chapter":"48","verse":"23","text":"బేత్మెయోను, కెరీయోతు, బొస్రా ల పైకి శిక్ష వస్తుంది."},{"book":"యిర్మీయా","chapter":"48","verse":"24","text":"దూరాన, సమీపాన ఉన్న మోయాబు పట్టణాలన్నిటి పైకి శిక్ష వస్తుంది."},{"book":"యిర్మీయా","chapter":"48","verse":"25","text":"మోయాబు కొమ్మును నరికివేశారు. దాని చేతిని విరిచి వేశారు.” ఇది యెహోవా చేస్తున్న ప్రకటన."},{"book":"యిర్మీయా","chapter":"48","verse":"26","text":"“యెహోవానైన నాకు విరోధంగా మోయాబు ఆహంకరించాడు. అతనికి మత్తెక్కనీ. మోయాబు తన వాంతిలో పొర్లాడి అవమానం పొందుతాడు. ఎగతాళి పాలవుతాడు."},{"book":"యిర్మీయా","chapter":"48","verse":"27","text":"ఇశ్రాయేలును చూసి నువ్వు నవ్వలేదా? ఎగతాళి చేయలేదా? అతణ్ణి గూర్చి మాట్లాడినప్పుడల్లా నువ్వు తల ఊపుతూ ఉన్నావే, అతణ్ణి దొంగల గుంపులో చూశావా ఏమిటి?"},{"book":"యిర్మీయా","chapter":"48","verse":"28","text":"మోయాబు నివాసులారా, మీరు పట్టణాలు విడిచి పెట్టండి. కొండపై బండ సందుల్లో నివసించండి."},{"book":"యిర్మీయా","chapter":"48","verse":"29","text":"మోయాబు గర్వం గురించీ, అహంకారం గురించీ విన్నాం."},{"book":"యిర్మీయా","chapter":"48","verse":"30","text":"ఇది యెహోవా చేస్తున్న ప్రకటన. “అతడి తిరస్కార పూరితమైన మాటలు నేను విన్నాను. అతడు చేసే పనుల్లానే అతడి మాటలకు కూడా ఎలాంటి విలువా లేదు."},{"book":"యిర్మీయా","chapter":"48","verse":"31","text":"కాబట్టి మోయాబు కోసం నేనే ఒక రోదనం చేస్తాను. మోయాబు అంతటి కోసం వేదనతో కేకలు పెడతాను."},{"book":"యిర్మీయా","chapter":"48","verse":"32","text":"సిబ్మా ద్రాక్ష చెట్టూ, యాజెరు గూర్చి నేను ఏడ్చిన దాని కంటే ఎక్కువగా నీ కోసం విలపిస్తాను! నీ తీగెలు ఉప్పు సముద్రాన్ని దాటాయి."},{"book":"యిర్మీయా","chapter":"48","verse":"33","text":"కాబట్టి మోయాబు దేశంలో నుండి పళ్ళ చెట్ల మూలంగా కలిగే సంతోషమూ, సంబరమూ తొలగిపోయాయి."},{"book":"యిర్మీయా","chapter":"48","verse":"34","text":"నిమ్రీములో నీళ్ళు కూడా ఎండిపోయాయి. కాబట్టి ప్రజల కేకలు హెష్బోను నుండి ఏలాలే వరకూ, ఇంకా యాహసు వరకూ, సోయరు నుండి హొరొనయీము వరకూ, ఎగ్లాత్షాలిషా వరకూ వినిపిస్తున్నాయి."},{"book":"యిర్మీయా","chapter":"48","verse":"35","text":"మోయాబు గుళ్ళలో బలులర్పించే వాళ్ళను నేను అంతం చేస్తాను. తన దేవుడికి ధూపం వేసే వాణ్ణి కూడా ఉండనియ్యను.’” ఇది యెహోవా చేస్తున్న ప్రకటన."},{"book":"యిర్మీయా","chapter":"48","verse":"36","text":"కాబట్టి నా హృదయం పిల్లనగ్రోవిలా మోయాబు కోసం విలపిస్తుంది. నా హృదయం పిల్లనగ్రోవిలా కీర్హరెశులో ప్రజల కోసం విలపిస్తుంది. వాళ్ళు సంపాదించిన సంపదలన్నీ పోయాయి."},{"book":"యిర్మీయా","chapter":"48","verse":"37","text":"ప్రతి తలా బోడి అయింది. ప్రతి గడ్డమూ క్షవరం అయింది. ప్రతి వ్యక్తి చేతి పైనా గాట్లు ఉన్నాయి. ప్రతి నడుముకూ గోనె పట్టా ఉంది."},{"book":"యిర్మీయా","chapter":"48","verse":"38","text":"మోయాబులో ప్రతి ఇంటి కప్పు పైనా, ప్రతి వీధిలోనూ ఏడ్పులు వినిపిస్తున్నాయి. “ఎందుకంటే ఒక వ్యక్తి ఒక పనికిరాని కుండను పగలగొట్టినట్టు నేను మోయాబును పాడు చేశాను.” ఇది యెహోవా చేస్తున్న ప్రకటన."},{"book":"యిర్మీయా","chapter":"48","verse":"39","text":"“ఇది ఎలా సర్వ నాశనమైంది? వీళ్ళు రోదిస్తూ ఎలా కేకలు పెడుతున్నారో! మోయాబు సిగ్గుతో వెనక్కి తిరిగింది. కాబట్టి మోయాబు తన చుట్టూ ఉన్న వాళ్లకు భయాన్ని కలిగించేదిగా, పరిహాసం చేయదగ్గదిగా ఉంటుంది.”"},{"book":"యిర్మీయా","chapter":"48","verse":"40","text":"యెహోవా ఇలా చెప్తున్నాడు. “తన రెక్కలను విప్పార్చుకుని ఎగిరే గద్దలా శత్రువు మోయాబు పైకి వస్తున్నాడు."},{"book":"యిర్మీయా","chapter":"48","verse":"41","text":"కోటలు పడగొడుతున్నారు. బలమైన దుర్గాలు పట్టుకుంటున్నారు."},{"book":"యిర్మీయా","chapter":"48","verse":"42","text":"యెహోవా నైన నాకు వ్యతిరేకంగా ఆహంకరించింది కాబట్టి మోయాబు ఒక జాతిగా ఉండకుండా నాశనమైంది."},{"book":"యిర్మీయా","chapter":"48","verse":"43","text":"మోయాబు నివాసీ, భయమూ, గుంటా, వలా నీ పైకి వస్తున్నాయి” ఇది యెహోవా చేస్తున్న ప్రకటన."},{"book":"యిర్మీయా","chapter":"48","verse":"44","text":"“భయంతో పారిపోయే వాళ్ళు గుంటలో పడతారు."},{"book":"యిర్మీయా","chapter":"48","verse":"45","text":"“పారిపోయిన వాడు హెష్బోనులో బలహీనుడై నీడలో నిలబడతాడు. ఎందుకంటే హెష్బోనులో నుండి అగ్ని బయలుదేరుతుంది."},{"book":"యిర్మీయా","chapter":"48","verse":"46","text":"అయ్యో, మోయాబూ! నీకు బాధ, కెమోషు48:46 కెమోషు మోయాబు దేవత ప్రజలు నాశనమయ్యారు."},{"book":"యిర్మీయా","chapter":"48","verse":"47","text":"కాని తర్వాత రోజుల్లో మోయాబు ప్రజల భాగ్యాన్ని నేను పునరుద్ధరిస్తాను.” ఇది యెహోవా చేస్తున్న ప్రకటన."}]}