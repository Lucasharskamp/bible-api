{"data":[{"book":"Máté","chapter":"4","verse":"1","text":"Ekkor Jézust a Lélek a pusztába vitte, hogy ott az ördög megkísértse."},{"book":"Máté","chapter":"4","verse":"2","text":"Negyven nap és negyven éjjel böjtölt, mikor végre megéhezett."},{"book":"Máté","chapter":"4","verse":"3","text":"Ekkor odament hozzá a kísértő, és ezt mondta: „Ha Isten Fia vagy, mondd, hogy e kövek változzanak kenyerekké.“"},{"book":"Máté","chapter":"4","verse":"4","text":"Ő pedig ezt felelte: „Meg van írva: Nemcsak kenyérrel él az ember, hanem minden igével, amely Isten szájából származik.“"},{"book":"Máté","chapter":"4","verse":"5","text":"Ekkor elvitte őt az ördög a szent városba, és a templom tetejére állította,"},{"book":"Máté","chapter":"4","verse":"6","text":"és ezt mondta neki: „Ha Isten Fia vagy, vesd le magadat, mert meg van írva:"},{"book":"Máté","chapter":"4","verse":"7","text":"Jézus ezt mondta neki: „Viszont meg van írva: »Ne kísértsd az Urat, a te Istenedet.«“"},{"book":"Máté","chapter":"4","verse":"8","text":"Ismét magával vitte az ördög egy igen magas hegyre, és megmutatta neki a világ minden országát és azok dicsőségét,"},{"book":"Máté","chapter":"4","verse":"9","text":"és ezt mondta neki: „Mindezeket neked adom, ha leborulva imádsz engem.“"},{"book":"Máté","chapter":"4","verse":"10","text":"Ekkor azt mondta neki Jézus: „Eredj el, Sátán, mert meg van írva: Az Urat, a te Istenedet imádd, és csak neki szolgálj.“"},{"book":"Máté","chapter":"4","verse":"11","text":"Ekkor elhagyta őt az ördög, és íme, angyalok jöttek szolgálni őt."},{"book":"Máté","chapter":"4","verse":"12","text":"Amikor pedig meghallotta Jézus, hogy Jánost börtönbe vetették, visszatért Galileába."},{"book":"Máté","chapter":"4","verse":"13","text":"Majd otthagyva Názáretet, elment, és a tengerparti Kapernaumban lakott, Zebulon és Naftali határán,"},{"book":"Máté","chapter":"4","verse":"14","text":"hogy beteljesedjék, amit Ézsaiás próféta mondott:"},{"book":"Máté","chapter":"4","verse":"15","text":"„Zebulonnak és Naftalinak"},{"book":"Máté","chapter":"4","verse":"16","text":"A nép, amely sötétségben ült,"},{"book":"Máté","chapter":"4","verse":"17","text":"Ettől fogva Jézus prédikálni kezdett, és ezt mondta: „Térjetek meg, mert elközelített a mennyeknek országa.“"},{"book":"Máté","chapter":"4","verse":"18","text":"Mikor pedig a Galileai-tenger mellett járt Jézus, látott két testvért, Simont, akit Péternek neveznek, és Andrást, az ő testvérét, amint a tengerbe hálót vetettek, mert halászok voltak."},{"book":"Máté","chapter":"4","verse":"19","text":"Ezt mondta nekik: „Kövessetek engem, és én emberek halászaivá teszlek titeket.“"},{"book":"Máté","chapter":"4","verse":"20","text":"Azok pedig azonnal otthagyták a hálókat, és követték őt."},{"book":"Máté","chapter":"4","verse":"21","text":"Onnan továbbmenve látott még két testvért, Jakabot, Zebedeus fiát és Jánost, a testvérét, amint a hajóban atyjukkal, Zebedeussal hálóikat kötözgették, és hívta őket is."},{"book":"Máté","chapter":"4","verse":"22","text":"Azok pedig azonnal otthagyták a hajót és atyjukat, és követték őt."},{"book":"Máté","chapter":"4","verse":"23","text":"Azután Jézus bejárta egész Galileát, tanított a zsinagógákban, hirdette az Isten országának evangéliumát, gyógyított a nép között minden betegséget és minden erőtlenséget."},{"book":"Máté","chapter":"4","verse":"24","text":"Elterjedt a híre egész Szíriában, és hozzá vitték mindazokat, akik rosszul voltak, különféle betegségekben és kínokban sínylődtek, ördöngösöket, holdkórosokat és gutaütötteket, és meggyógyította őket."},{"book":"Máté","chapter":"4","verse":"25","text":"Nagy sokaság követte őt Galileából, Tízvárosból, Jeruzsálemből, Júdeából és a Jordánon túlról."}]}