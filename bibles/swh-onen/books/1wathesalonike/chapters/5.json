{"data":[{"book":"1 Wathesalonike","chapter":"5","verse":"1","text":"Basi, ndugu, kwa habari ya nyakati na majira hatuna haja ya kuwaandikia,"},{"book":"1 Wathesalonike","chapter":"5","verse":"2","text":"kwa kuwa mnajua vyema kwamba siku ya Bwana itakuja kama mwizi ajapo usiku."},{"book":"1 Wathesalonike","chapter":"5","verse":"3","text":"Wakati watu wanaposema, “Kuna amani na salama,” maangamizi huwajia ghafula, kama vile utungu umjiavyo mwanamke mwenye mimba; nao hakika hawatatoroka."},{"book":"1 Wathesalonike","chapter":"5","verse":"4","text":"Bali ninyi, ndugu, hampo gizani hata siku ile iwakute ghafula kama mwizi."},{"book":"1 Wathesalonike","chapter":"5","verse":"5","text":"Ninyi nyote ni wana wa nuru na wana wa mchana. Sisi si wana wa giza wala wa usiku."},{"book":"1 Wathesalonike","chapter":"5","verse":"6","text":"Kwa hiyo basi, tusilale kama watu wengine walalavyo, bali tukeshe na kuwa na kiasi."},{"book":"1 Wathesalonike","chapter":"5","verse":"7","text":"Kwa kuwa wote walalao hulala usiku na wale walewao hulewa usiku."},{"book":"1 Wathesalonike","chapter":"5","verse":"8","text":"Lakini kwa kuwa sisi ni wana wa mchana, basi tuwe na kiasi, tukijivika imani na upendo kama dirii kifuani na tumaini letu la wokovu kama chapeo."},{"book":"1 Wathesalonike","chapter":"5","verse":"9","text":"Kwa maana Mungu hakutuita ili tupate ghadhabu bali tupate wokovu kwa njia ya Bwana wetu Yesu Kristo."},{"book":"1 Wathesalonike","chapter":"5","verse":"10","text":"Yeye alikufa kwa ajili yetu ili hata kama tuko macho au tumelala, tupate kuishi pamoja naye."},{"book":"1 Wathesalonike","chapter":"5","verse":"11","text":"Kwa hiyo farijianeni na kujengana, kama vile mnavyofanya sasa."},{"book":"1 Wathesalonike","chapter":"5","verse":"12","text":"Sasa tunawaomba, ndugu, waheshimuni wale wanaofanya kazi kwa bidii miongoni mwenu, wale ambao wana mamlaka juu yenu katika Bwana na ambao wanawaonya."},{"book":"1 Wathesalonike","chapter":"5","verse":"13","text":"Waheshimuni sana katika upendo kwa ajili ya kazi zao. Ishini kwa amani ninyi kwa ninyi."},{"book":"1 Wathesalonike","chapter":"5","verse":"14","text":"Nasi twawasihi, ndugu, waonyeni walio wavivu, watieni moyo waoga, wasaidieni wanyonge na kuwavumilia watu wote."},{"book":"1 Wathesalonike","chapter":"5","verse":"15","text":"Angalieni kuwa mtu asimlipe mwenzake maovu kwa maovu, bali siku zote tafuteni kutendeana mema ninyi kwa ninyi na kwa watu wote."},{"book":"1 Wathesalonike","chapter":"5","verse":"16","text":"Furahini siku zote;"},{"book":"1 Wathesalonike","chapter":"5","verse":"17","text":"ombeni bila kukoma;"},{"book":"1 Wathesalonike","chapter":"5","verse":"18","text":"shukuruni kwa kila jambo, kwa maana haya ndiyo mapenzi ya Mungu kwa ajili yenu katika Kristo Yesu."},{"book":"1 Wathesalonike","chapter":"5","verse":"19","text":"Msiuzime moto wa Roho Mtakatifu;"},{"book":"1 Wathesalonike","chapter":"5","verse":"20","text":"msiyadharau maneno ya unabii."},{"book":"1 Wathesalonike","chapter":"5","verse":"21","text":"Jaribuni kila kitu. Yashikeni yaliyo mema."},{"book":"1 Wathesalonike","chapter":"5","verse":"22","text":"Jiepusheni na uovu wa kila namna."},{"book":"1 Wathesalonike","chapter":"5","verse":"23","text":"Mungu mwenyewe, Mungu wa amani, awatakase ninyi kabisa. Nanyi mhifadhiwe roho zenu, nafsi zenu na miili yenu, bila kuwa na lawama katika Bwana wetu Yesu Kristo."},{"book":"1 Wathesalonike","chapter":"5","verse":"24","text":"Yeye aliyewaita ni mwaminifu naye atafanya hayo."},{"book":"1 Wathesalonike","chapter":"5","verse":"25","text":"Ndugu, tuombeeni."},{"book":"1 Wathesalonike","chapter":"5","verse":"26","text":"Wasalimuni ndugu wote kwa busu takatifu."},{"book":"1 Wathesalonike","chapter":"5","verse":"27","text":"Nawaagizeni mbele za Bwana mhakikishe kuwa ndugu wote wanasomewa barua hii."},{"book":"1 Wathesalonike","chapter":"5","verse":"28","text":"Neema ya Bwana wetu Yesu Kristo iwe nanyi. Amen."}]}