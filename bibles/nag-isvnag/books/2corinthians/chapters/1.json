{"data":[{"book":"2 Corinthians","chapter":"1","verse":"1","text":"Paul1.1 Etu chithi bhi Paul ekela pora likhise. Kintu Paul pora Timothy laga salam bhi janai di ase., jun Isor laga itcha pora Khrista Jisu laga apostle ase, aru amikhan laga bhai Timothy, Corinth sheher te thaka Isor laga girja ke, aru Achaia jagate thaka sob pobitro jonke."},{"book":"2 Corinthians","chapter":"1","verse":"2","text":"Anugrah aru shanti Isor amikhan laga Baba aru Probhu Jisu Khrista pora aha apnikhan logote thaki bole dibi."},{"book":"2 Corinthians","chapter":"1","verse":"3","text":"Asis hobi Isor aru amikhan laga Probhu Jisu Khrista laga Baba, jun daya laga Baba ase aru mon aram diya laga Baba ase,"},{"book":"2 Corinthians","chapter":"1","verse":"4","text":"Kun pora amikhan laga sob dukh te anondo kori diye, titia amikhan pora bhi dusra khan ke anondo dibole paribo, etu eke anondo Isor pora amikhan ke bhi anondo dise."},{"book":"2 Corinthians","chapter":"1","verse":"5","text":"Kilekoile kineka Khrista laga dukh te amikhan bhi bhag hoi ase, thik etu nisena, Khrista te amikhan bhi bisi anondo pai ase."},{"book":"2 Corinthians","chapter":"1","verse":"6","text":"Kintu jodi amikhan digdar pai ase, etu apnikhan laga anondo aru poritran nimite ase, jodi amikhan anondo pai ase, etu to apnikhan ke anondo dibo nimite ase, aru etu pora apnikhan bhi nomro kori kene amikhan laga dukh te bhag hobo."},{"book":"2 Corinthians","chapter":"1","verse":"7","text":"Aru amikhan laga asha apnikhan nimite thaka to mojbut ase, amikhan laga dukh te apnikhan bhi bhag ase koi kene jani ase, etu nisena anondo te bhi bhag ase."},{"book":"2 Corinthians","chapter":"1","verse":"8","text":"Kilekoile bhai khan, amikhan uporte Asia1.8 Asia to Rome pora raj kora jaga asele aru ta te Ephesus he sob pora bisi dangor sheher thakise.  jagate ki digdar hoise, etu apnikhan najani kene thakibo dibo mon nai. Ta te amikhan dukh pa to amikhan laga takot bahar thakise aru etu nimite amikhan jinda thaki bole bhi asha nathaka hoi jaisele."},{"book":"2 Corinthians","chapter":"1","verse":"9","text":"Hosa pora bhi, amikhan morai dibole hukum thakisele, eneka hoile he amikhan nijor uporte nohoi kene, Isor kun pora mora ke jinda kori diye, Tai uporte biswas thakibo nimite."},{"book":"2 Corinthians","chapter":"1","verse":"10","text":"Isor he amikhan ke mori bole thaka pora bachai dise, aru Tai amikhan ke aru bhi bachai lobo. Tai uporte amikhan laga asha to rakhidise titia Tai amikhan ke bachai thakibo,"},{"book":"2 Corinthians","chapter":"1","verse":"11","text":"apnikhan bhi eke logote mili kene amikhan nimite prathana koribi, titia amikhan uporte bisi manu pora modot kora nimite apnikhan ke bisi manu khan dhanyavad dibo."},{"book":"2 Corinthians","chapter":"1","verse":"12","text":"Kilekoile etu nimite amikhan mon dangor kore: aru amikhan laga thik bhabona pora etu gawahi di ase, amikhan ji kaam etu prithibi te korise, etu pobitro aru hosa mon pora korise, aru mangso laga buddhi pora nohoi, kintu Isor laga kripa pora, aru asol to apuni khan logot te he kaam to bisi korise."},{"book":"2 Corinthians","chapter":"1","verse":"13","text":"Kilekoile amikhan dusra eku bhi likha nai, khali juntu apnikhan puribole aru bujhi bole pare. Kintu etiya ami asha ase apuni khan pura bujhi jabo,"},{"book":"2 Corinthians","chapter":"1","verse":"14","text":"jineka apuni khan age pora amikhan laga bisi kotha bujhi kene ase, titia apnikhan bhi Probhu Jisu wapas aha laga dinte amikhan nimite mon dangor dikha bo, aru amikhan bhi apuni khan nimite dikha bo."},{"book":"2 Corinthians","chapter":"1","verse":"15","text":"Aru mon dangor pora, moi age te apnikhan logote ahibole bhabona korise, titia apnikhan aru dusra bar asirbad pabo,"},{"book":"2 Corinthians","chapter":"1","verse":"16","text":"aru Macedonia jagate jai thaka homoi te apnikhan ke paar kori kene jabo, aru Macedonia pora wapas aha homoi te bhi, aru ami Judea jagate jabole nimite apnikhan pora amike modot koribo."},{"book":"2 Corinthians","chapter":"1","verse":"17","text":"Etu karone, jitia ami eneka pora bhabona kori thakise, moi etu ke asani pora luwa nai, na loise? Na ami ki bhabona korise etu to mangso laga itcha pora he hoise, juntu nimite apnikhan eke somoite “Hoi, hoi” aru “Nohoi, nohoi” eneka koi ase?"},{"book":"2 Corinthians","chapter":"1","verse":"18","text":"Kintu Isor to hosa ase, etu nimite amikhan laga kotha apnikhan ke khali “Hoi” aru “Nohoi” eneka hobo napare."},{"book":"2 Corinthians","chapter":"1","verse":"19","text":"Kilekoile Isor laga Putro, Jisu Khrista, junke ami aru Silvanus aru Timothy pora apnikhan majote prochar kori dise- Tai to “Hoi” aru “Nohoi” thaka nai, kintu khali “Hoi” he thakise."},{"book":"2 Corinthians","chapter":"1","verse":"20","text":"Kilekoile Tai bhitor te, Isor laga sob vachan khan “Hoi” ase. Etu nisena Tai dwara amikhan pora “Amen” koi ase, Tai laga mohima nimite."},{"book":"2 Corinthians","chapter":"1","verse":"21","text":"Etiya Isor he ekjon ase jun pora ami aru apnikhan ke Khrista te takot bonai dise, aru Tai laga kaam nimite amikhan ke basi loise,"},{"book":"2 Corinthians","chapter":"1","verse":"22","text":"Tai pora amikhan ke Tai nimite mohor lagai dise, aru Atma laga kosom amikhan laga monte dise."},{"book":"2 Corinthians","chapter":"1","verse":"23","text":"Moi hosa pora koi ase, Isor ke ami laga gawah hobo nimite mati ase, moi apnikhan ke saja nadibo karone Corinth te aha nai."},{"book":"2 Corinthians","chapter":"1","verse":"24","text":"Amikhan eneka kora to apuni khan laga biswas ke amikhan laga nichete rakhi kene chola bo nimite nohoi, kintu, amikhan sob apnikhan logote mili kene kaam kora manu khan ase aru apnikhan laga khushi nimite ase, kele koile apnikhan laga biswas to bisi mojbut hoi kene ase."}]}