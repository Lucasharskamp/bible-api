{"data":[{"book":"Mwanduso","chapter":"6","verse":"1","text":"Wanhu viwanduse kongezeka muna iisi yose, na wana wa chike welekigwa kumwawo,"},{"book":"Mwanduso","chapter":"6","verse":"2","text":"wasenga wa Mulungu6:2 Kwa Chiebulaniya cholongwa, “Wana wa Mulungu,” lusita mwingi ina fambulo da viumbe wa chimuhe siyo wanhu. wawawona wandele wa wanhu kuwa lumondo, na wawasola kuwa wake zawo fana viwalondile."},{"book":"Mwanduso","chapter":"6","verse":"3","text":"Maabaho Mndewa Mulungu kalonga, “Muhe wangu hawizakala kwa wanhu siku zose, kwaviya wawo ni lukuli. Kwandusila sambi na kugendelela, hawezakala miyaka kufosa miyaka gana na malongo maidi.”"},{"book":"Mwanduso","chapter":"6","verse":"4","text":"Lusita ulo na kugendelela, kukala na Wanefili 6:4 “Wanefili” fambulo jake “mizinhu mitali inenehe.”  mwiisi, wawo wakala welesi wa wana wa Mulungu na wandele wa wanhu. Wawo niiyo wanhu wakalile magalu, wamanyike ng'hani baho umwaka."},{"book":"Mwanduso","chapter":"6","verse":"5","text":"Mndewa Mulungu kawona wihi mkulu wa wanhu muna iisi na magesa yawo yehile chila siku,"},{"book":"Mwanduso","chapter":"6","verse":"6","text":"Ivo Mndewa Mulungu kengilwa usungu ng'hani kwa kumulumba munhu na kumwika muna iisi, na kawona usungu ng'hani muna umoyo wake."},{"book":"Mwanduso","chapter":"6","verse":"7","text":"Mndewa Mulungu kalonga, “Nizamsegeza munhu yonimulumbile muna isi, na iviya nizawasegeza wang'onyo, waja wotambala na ndege wa kuulanga. Nojuta kwaviya niwalumba.”"},{"book":"Mwanduso","chapter":"6","verse":"8","text":"Mbali Mndewa Mulungu kanogelwa na Nuhu."},{"book":"Mwanduso","chapter":"6","verse":"9","text":"Zino ni mbuli za ugima wa Nuhu yoyakalile yotenda yanogile haulongozi wa Mulungu, mkamilifu muna uwelesi wake. Nuhu kakala kwa kumnogeza Mulungu."},{"book":"Mwanduso","chapter":"6","verse":"10","text":"Nuhu kaweleka wana watatu wa chilume, wowatangigwe Shemu na Hamu na Yafesi."},{"book":"Mwanduso","chapter":"6","verse":"11","text":"Chila munhu kakala mwihi haulongozi wa Mulungu, na tibwilitibwili jenela chila hanhu."},{"book":"Mwanduso","chapter":"6","verse":"12","text":"Mulungu kawona isi yose imema wihi, kwaviya wanhu watenda ihe."},{"book":"Mwanduso","chapter":"6","verse":"13","text":"Mulungu kamulongela Nuhu, “Nilamula kuwadanganiza wanhu wose kwaviya waimemeza iisi tibwilitibwili. Kweli nizawadanganiza ng'hani hamwe na isi."},{"book":"Mwanduso","chapter":"6","verse":"14","text":"Safina ya NuhuZenga safina kwa mabanzi ya mibiki midala. Gola viheleto na uhake tulasi kunze na mgati."},{"book":"Mwanduso","chapter":"6","verse":"15","text":"Vino niivo vondauizenge, utali wake iwe makono magana matatu na ugalamu wake makono malongo matano na chimo chake makono malongo matatu."},{"book":"Mwanduso","chapter":"6","verse":"16","text":"Utende chisuwili na chiwe mkono umwe hagati wa digulu maabaho ika lwivi ubanzi umwe, safina iwe na golofa nhatu."},{"book":"Mwanduso","chapter":"6","verse":"17","text":"Na niye nizagala gombo muna iisi muladi kudanganiza chila chiumbe chili na ugima. Chila chinhu muna iisi chizadanganika."},{"book":"Mwanduso","chapter":"6","verse":"18","text":"Mbali nizatenda lagano na weye. Kwizakwingila muna isafina na muke wako, wanago na wake zawo."},{"book":"Mwanduso","chapter":"6","verse":"19","text":"Wagale mwiisafina chila modeli ya viumbe vili na ugima vidi, va chilume na va chike, na uvilolese vikale."},{"book":"Mwanduso","chapter":"6","verse":"20","text":"Wingize chila ndege wa kuulanga, chila wang'onyo wotambala na chila wanyama, waidi waidi muladi wawe wagima."},{"book":"Mwanduso","chapter":"6","verse":"21","text":"Usole chila modeli ya ndiya wiike goya kwa ichimu chenu na kwa ichimu chawo.”"},{"book":"Mwanduso","chapter":"6","verse":"22","text":"Nuhu kasang'hana chila chinhu fana viyalagilizigwe na Mulungu."}]}