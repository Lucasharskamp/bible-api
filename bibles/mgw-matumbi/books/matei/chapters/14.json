{"data":[{"book":"Matei","chapter":"14","verse":"1","text":"Nsimu wo nkulungwa Helode aayu'wine abali ya Yesu."},{"book":"Matei","chapter":"14","verse":"2","text":"Bai, ngaabakia atumisi bake, “Mundu yu' nga Yoani Ywabatisage, ayu'kite bu'ka kuuwi'li. Kwa kitumbu so ngaaba na makakala go panga mangelongelo nkati yake.”"},{"book":"Matei","chapter":"14","verse":"3","text":"Kubile balo ika nsimu wo, Helode aammoywi Yoani, ngaantaba na kunnyi'ya muutabilwe kwa kitumbu sa Helodia nnyumbo wa Pilipi nnunawe Helode."},{"book":"Matei","chapter":"14","verse":"4","text":"Kwa mwanjaa Yoani ammakie Helode, “Mwilo wenga kunkobeka nnwawa ywaakobekilwe na nnunago!”"},{"book":"Matei","chapter":"14","verse":"5","text":"Helode aapalike kummulaga Yoani, lakini aayogwipe bandu kwa mwanjaa bau'bi'li panga Yoani aai nnondoli wa Nnu'ngu'."},{"book":"Matei","chapter":"14","verse":"6","text":"Lisu'ba lya si'li'ku'si'li'ku' yo belekwa kwa Helode, biti wa Helodia aatiina nnu'ngi' ya ageni. Helode aatikunapusikya,"},{"book":"Matei","chapter":"14","verse":"7","text":"ata ngammakia kwa kilapo aywo mwi'nja panga alu'a kumpeya kili'be sosoti saalu'a kunnu'ba."},{"book":"Matei","chapter":"14","verse":"8","text":"Naywembe ku'no kasopelwa na mau' bake, ngalu'ba, “Papanopano unipei ntwe wa Yoani Ywabatisage mukyani.”"},{"book":"Matei","chapter":"14","verse":"9","text":"Nkulungwa aatinyopa, lakini kwa mwanjaa ya si'lu' kilapo saalapike nnu'ngi' ya ageni ba pasi'li'ku'si'li'ku', ngaamulisa apeyelwe."},{"book":"Matei","chapter":"14","verse":"10","text":"Bai, Helode ngantuma mundu kunyumba ya atabilwe ankate ntwe Yoani."},{"book":"Matei","chapter":"14","verse":"11","text":"Ntwe wa Yoani ngauletelwa mukyani, ngabampeya yu'lu' mwi'nja, naywembe ngaapelekya mau' bake."},{"book":"Matei","chapter":"14","verse":"12","text":"Banamasi' ba Yoani ngabaisa, ngabautola ntwi wake na kuusika. Bu'kapo ngabayenda kumpeya Yesu abali yo."},{"book":"Matei","chapter":"14","verse":"13","text":"Yesu paayu'wine abali yo, aabu'i pandu palu' kwa ngalaba yenda pandu pakiyi'yi'. Lakini bandu baapatike abali, ngabanki'ngama kwa magu'lu' bu'ka kumisengo."},{"book":"Matei","chapter":"14","verse":"14","text":"Yesu paaulwike bai kumbwani, aalibweni lipi'nga liku'lu' lya bandu, aabi'ki kiya, ngaatepwa atamwe babe."},{"book":"Matei","chapter":"14","verse":"15","text":"Pakwabile kitamwiyo, banamasi' bake baatikunyendelya ngabammakia, “Pandu pano palupu'ngu'ti', na lisu'ba lipilile. Walage bandu li'nga bayende kumisengo bakaipi'mi ilyo.”"},{"book":"Matei","chapter":"14","verse":"16","text":"Yesu ngaayangwa, “Ipalikwali bayende, mwapeyange mwenga ilyo.”"},{"book":"Matei","chapter":"14","verse":"17","text":"Lakini bembe ngabannyangwa, “Tubile nago makati matano, na omba abi'li' bai.”"},{"book":"Matei","chapter":"14","verse":"18","text":"Yesu ngaabakia, “Munileti pano.”"},{"book":"Matei","chapter":"14","verse":"19","text":"Ngaamulisa bandu batamange mumanyei. Bu'kapo Yesu ngagatola galu' makati matano na omba abi'li', ngalola kunani na kunsukulu Nnu'ngu'. Bu'kapo ngagametwa galu' makati, ngaapeya banamasi' bake, nabembe ngabapeya bandu."},{"book":"Matei","chapter":"14","verse":"20","text":"Bandu boti ngabalya no yukuta. Bu'kapo banamasi' ngabakongwa yakulya yaigile, batwi'li'ye itu'ndu' ku'mi na ibi'li'."},{"book":"Matei","chapter":"14","verse":"21","text":"Mayumu ga bandu babaalile baai analu'me mitumbi 5,000, pangali balangilya alwawa na bana."},{"book":"Matei","chapter":"14","verse":"22","text":"Bai, Yesu paabile kailaga ipi'nga ya bandu, ngaamulisa banamasi' bake bau'bu'ke ngalaba, bannongoli kwiyi' ya litanda liku'lu'."},{"book":"Matei","chapter":"14","verse":"23","text":"Bu'ka pa kwalaga bandu, aau'bu'ki kukitu'mbi' kisake salya. Payaabile kitamwiyo, akwo ywembe abile kisake,"},{"book":"Matei","chapter":"14","verse":"24","text":"na apo ngalaba yabile iikite pakatikati ya litanda liku'lu' kaiku'mbu'lwa na mabi'mbi' kwa mwanjaa nsunga wapitike nnu'ngi' yake."},{"book":"Matei","chapter":"14","verse":"25","text":"Kungu'ku', Yesu aayendeli banamasi' bake katyanga panani ya masi'."},{"book":"Matei","chapter":"14","verse":"26","text":"Banamasi' bake pabaamweni katyanga panani ya masi', baatiyogopa muno ngababaya, “Nga lyoka!” Ngabakemelya kwo yogopa."},{"book":"Matei","chapter":"14","verse":"27","text":"Popopo Yesu ngaabakia, “Muliye, nga nenga. Kanemuyogope!”"},{"book":"Matei","chapter":"14","verse":"28","text":"Petili ngammakia, “Bwana, manaitei kakape nga wenga uniamulise nise kasako kanityanga panani ya masi'.”"},{"book":"Matei","chapter":"14","verse":"29","text":"Yesu ngabaya, “Aya, isa.” Petili ngauluka bu'ka mungalaba, katyanga panani ya masi' kannyendelya Yesu."},{"book":"Matei","chapter":"14","verse":"30","text":"Lakini paauyu'wine wu'lu' nsunga, aatiyogopa, ngatumbwa swikya no li'la kwa lilobe kabaya, “Bwana, unikosopoli!”"},{"book":"Matei","chapter":"14","verse":"31","text":"Apo, Yesu ngagoloya luboko lwake, ngaankamwa na kummakia, “Wenga wamwene imani njene! Mwanjaa namani uba na kyukala?”"},{"book":"Matei","chapter":"14","verse":"32","text":"Na boti abi'li' pabaau'bwike mungalaba, nsunga ngaukotoka."},{"book":"Matei","chapter":"14","verse":"33","text":"Boti babaabile mu'lu' mungalaba baankilikiti Yesu, kababaya, “Kakape wenga ngawa Mwana wa Nnu'ngu'.”"},{"book":"Matei","chapter":"14","verse":"34","text":"Pabaalokite litanda liku'lu', ngabaika kunni'ma wa Genesaleti."},{"book":"Matei","chapter":"14","verse":"35","text":"Bandu ba akwo pabankwipwile, ngabayaulya abali yo pandu poti. Bai, ngabannetya Yesu atamwe boti,"},{"book":"Matei","chapter":"14","verse":"36","text":"ngabannu'ba aayi'ki'ti'ye kunywa mpindo wa ngu'bo yake bai. Nabembe babankunywile baatiyu'yu'ki'lwa."}]}