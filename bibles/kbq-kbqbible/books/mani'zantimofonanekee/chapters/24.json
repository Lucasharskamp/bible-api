{"data":[{"book":"Mani'zanti mofo nanekee","chapter":"24","verse":"1","text":"Havi vahe'mo'ma hania avu'ava zankura kegasane huge, ana vahe'enema tragotenka mani'zankura, kagesa ontahitfa huo."},{"book":"Mani'zanti mofo nanekee","chapter":"24","verse":"2","text":"Na'ankure antahiza zamifina vahe'ma hazenke'zami antahi'zamo avitegeno, zamagipinti'ma atineramia ke'mo'a, hazenke erinte kege nehaze."},{"book":"Mani'zanti mofo nanekee","chapter":"24","verse":"3","text":"Knare antahi'zanteti nona neginka, ama' antahi'zanteti eri hanavetigahane."},{"book":"Mani'zanti mofo nanekee","chapter":"24","verse":"4","text":"Antahi'zama eri'nenanteti, knare fenozane zago'amo'ma mareri zantamina nonka'afina erinte avitegahane."},{"book":"Mani'zanti mofo nanekee","chapter":"24","verse":"5","text":"Ama' antahi'zane vahe'mo'za rama'a hanave eri'zageno, antahi'zama eri vahe'mo'za mago'ane hanavea e'nerize."},{"book":"Mani'zanti mofo nanekee","chapter":"24","verse":"6","text":"Ha'ma hu'zante'ma ama' antahi'zama hunka e'orinesunka, hatera ovuo. Na'ankure rama'a vahe'mo'zama hate'ma vanana kavumro'ma kantesagenka, hara azeri agateregahane."},{"book":"Mani'zanti mofo nanekee","chapter":"24","verse":"7","text":"Knare antahi'zamo'a mesga hu'neanki'za, neginagi vahe'mo'za erigara osu'nazanki'za, rankumamofo kafante'ma kva vahe'mo'zama atruma hu'zama kema hanafina, mago kea osugahie."},{"book":"Mani'zanti mofo nanekee","chapter":"24","verse":"8","text":"Kefo avu'ava'zama hu antahi'zama retro'ma nehaza vahe'mokizmigura, hazenke vahere hu'za nehaze."},{"book":"Mani'zanti mofo nanekee","chapter":"24","verse":"9","text":"Neginagi avu'ava'ma hu'zama retro'ma hanazana, kumi nehaze. Vahe'ma huhavizama hunezmantea vahe'mofona, vahe'mo'za zamavesra hu'za zamagote'nentaze."},{"book":"Mani'zanti mofo nanekee","chapter":"24","verse":"10","text":"Knazampima unefrenka hanavema otisankeno'a, hanaveka'a omanegosie."},{"book":"Mani'zanti mofo nanekee","chapter":"24","verse":"11","text":"Havigema hu'za zamahe frinaku'ma hanaza vahera, zamaza huta zamavareho. Hagi zamahe frinaku hanaza vahera, zamaza huta zamavareho."},{"book":"Mani'zanti mofo nanekee","chapter":"24","verse":"12","text":"Antahi'nesunka ontahi'noe hunka havigea osuo. Na'ankure Anumzamo'a kagu'a kageno antahino nehuno, kagu'a kegava hunegantea ne'mo'a, kagu'a kageno antahino osugahie hunka osuo. Miko vahe'mokizmia zamagrama hu'nesaza zamavu'zmavate anteno mizana zamamigahie."},{"book":"Mani'zanti mofo nanekee","chapter":"24","verse":"13","text":"Mofavre'nimoka tume rima'a no, na'ankure knare hu'neankino, kagitera haga hugahie."},{"book":"Mani'zanti mofo nanekee","chapter":"24","verse":"14","text":"E'i anahukna huno, ama' antahi'zamo'a kagu'afina haga hugahie. Hagi hakenkama erifore'ma hanankeno'a, henkama erigahue hunka amuha'ma nehana zamo'a, amnezanknara osugahie."},{"book":"Mani'zanti mofo nanekee","chapter":"24","verse":"15","text":"Kefo vahe'moka fatgo vahe'mo'zama nemaniza nontera, zamazeri haviza hunakura kva hunka omanio. Hagi fatgo vahe'mo'za nemaniza kumara eri havizana osuo."},{"book":"Mani'zanti mofo nanekee","chapter":"24","verse":"16","text":"Na'ankure fatgo vahe'mo'za, 7ni'a zupa evuramiga hazanagi, ete otigahaze. Hianagi kefo avu'ava'ma nehaza vahetema mago hazenkema esuno'a, eme zamazeri haviza hugahie."},{"book":"Mani'zanti mofo nanekee","chapter":"24","verse":"17","text":"Ha'ma renegantesaza vahe'ma evuramisagenka, musena osuo. Hagi tanafa'ma hanaza zankura, musena osuo."},{"book":"Mani'zanti mofo nanekee","chapter":"24","verse":"18","text":"Na'ankure Ra Anumzamo'a ana'ma hanankeno'a, negageno musena hunoganteno arimpahe zama'a anamofontetira eritregahie."},{"book":"Mani'zanti mofo nanekee","chapter":"24","verse":"19","text":"Kefo vahe'mofo avu'avakura korera hunka antahintahi hakarea nosunka, ana havi zamavu zamavakura kegasanea osuo."},{"book":"Mani'zanti mofo nanekee","chapter":"24","verse":"20","text":"Na'ankure kefo zamavu'zava'ene vahe'mokizmia, henkama knare huzama mani'saza mani'zana omanesige'za, lamu tavi'mo asu hiankna hugahaze."},{"book":"Mani'zanti mofo nanekee","chapter":"24","verse":"21","text":"Mofavre'nimoka, Ra Anumzamofone kinimofonena koro huneznantenka zanagorga nemaninka, ha'ma reznantesaza vahe'enena magopina tragoteta omaniho."},{"book":"Mani'zanti mofo nanekee","chapter":"24","verse":"22","text":"Na'ankure e'inahu vahetera, tusi'a hazenke zamo ame huno egahie. Ra Anumzamo'ene Kini ne'mo enema zamisaza knazana, mago'mo'e huno ontahitfa hugahie."},{"book":"Mani'zanti mofo nanekee","chapter":"24","verse":"23","text":"Ama' antahi'zama eri'naza vahe'mo'za amanahu ke hugahaze. Nanekema trate refkoma hanuza magomofonkukera osugahaze."},{"book":"Mani'zanti mofo nanekee","chapter":"24","verse":"24","text":"Iza'o kefozama hu'nesia neku'ma, kefozana osune huno'ma hanige'za, rama'a vahe'mo'za anagema hania nekura, huhaviza hunentesageno, kokankoka vahe'mo'za antahi haviza huntegahaze."},{"book":"Mani'zanti mofo nanekee","chapter":"24","verse":"25","text":"Hu'neanagi iza'zo kefoza hu'nesia neku'ma, kefoza hu'ne hu'zama huama'ma hanamo'za, rama'a asomu eri'za rama'aza antegahaze."},{"book":"Mani'zanti mofo nanekee","chapter":"24","verse":"26","text":"Tamagema huno ke nonama hu'zamo'a, e'i knare kvate knampaka'amo kanukino kantako huganteankna hugahie."},{"book":"Mani'zanti mofo nanekee","chapter":"24","verse":"27","text":"Kotazana hozama antesanaza retro hunka hoza antetenka, henka nonka'a kigahane."},{"book":"Mani'zanti mofo nanekee","chapter":"24","verse":"28","text":"Tava'onka'are'ma nemanisimofoma trate'ma kegagama hunentezama, kenana zanku nehazafi huama huo hanagenka, havigea hunka hazenkema osu'nesia zankura, hazenke hu'ne huonto."},{"book":"Mani'zanti mofo nanekee","chapter":"24","verse":"29","text":"Hagi zamagrama hunantesaza zana nona hu'na huzamantegahue hunka osuge, mago'mo'ma havizama hugantesiana, nona hu'na havizana huntegahue hunka osuo."},{"book":"Mani'zanti mofo nanekee","chapter":"24","verse":"30","text":"Nagra feru ne'mofo hozafine antahintahi'a omane ne'mofo waini hozafi agatere'na nevu'na koana,"},{"book":"Mani'zanti mofo nanekee","chapter":"24","verse":"31","text":"ave've trazamo'ene hozafi inozamo hageno ana hoza refitegeno, have keginama hugagi'nea zamo'a fraguvazirami'ne."},{"book":"Mani'zanti mofo nanekee","chapter":"24","verse":"32","text":"Ana zama nege'na nagesama nentahugeno'a, mago'aza rempi hunami'ne."},{"book":"Mani'zanti mofo nanekee","chapter":"24","verse":"33","text":"Osi'agna nagra navura masehimarege, osi'agna masege, osi'agna nazana anamagi'na manisga huge'ma hanugeno'a,"},{"book":"Mani'zanti mofo nanekee","chapter":"24","verse":"34","text":"musufa vahe'mo'za mika fenozmi kumzafa sage'za, mika zazmimo'a ame huno vagaresige'za, zamunte omane vahe maniankna hugahaze."}]}