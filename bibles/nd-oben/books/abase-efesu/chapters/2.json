{"data":[{"book":"Abase-Efesu","chapter":"2","verse":"1","text":"Lina lalifile eziphambekweni lasezonweni zenu,"},{"book":"Abase-Efesu","chapter":"2","verse":"2","text":"elaliphila kuzo ngesikhathi lisalandela izindlela zalo umhlaba lezombusi wombuso wasemoyeni, umoya osebenzayo lakhathesi kulabo abangalaleliyo."},{"book":"Abase-Efesu","chapter":"2","verse":"3","text":"Lathi sonke sake saphila phakathi kwabo ekuqaleni, sithokozisa izinkanuko zemvelo yethu yesono, silandela lezifiso kanye lemicabango yazo. Njengabanye, ngokwemvelo sasifanele ulaka."},{"book":"Abase-Efesu","chapter":"2","verse":"4","text":"Kodwa ngenxa yothando lwakhe olukhulu kithi, uNkulunkulu olesihawu esikhulu,"},{"book":"Abase-Efesu","chapter":"2","verse":"5","text":"wasenza saba ngabaphilayo loKhristu lanxa sasifile eziphambekweni, ngomusa selisindisiwe."},{"book":"Abase-Efesu","chapter":"2","verse":"6","text":"UNkulunkulu wasivusa ekufeni kanye loKhristu wasihlalisa laye ebukhosini basezulwini kuKhristu uJesu"},{"book":"Abase-Efesu","chapter":"2","verse":"7","text":"ukuze kuthi ezikhathini ezizayo atshengise inotho yomusa wakhe engeke ilinganiswe, ebalulwe yibubele bakhe kithi kuKhristu uJesu."},{"book":"Abase-Efesu","chapter":"2","verse":"8","text":"Ngoba ngomusa lisindisiwe, kungokukholwa njalo lokhu akuveli kini, kuyisipho sikaNkulunkulu,"},{"book":"Abase-Efesu","chapter":"2","verse":"9","text":"hatshi ngemisebenzi, ukuze kungabi lozazincoma."},{"book":"Abase-Efesu","chapter":"2","verse":"10","text":"Ngoba siyibuciko bukaNkulunkulu, sidalelwe kuKhristu uJesu ukuba senze imisebenzi emihle, uNkulunkulu ayilungisa ngaphambili ukuba siyenze."},{"book":"Abase-Efesu","chapter":"2","verse":"11","text":"Ngakho, khumbulani ukuthi kuqala lina elingabeZizweni ngokuzalwa njalo elibizwa ngokuthi “ngabangasokanga” yilabo abazibiza ngokuthi “ngabokusoka” (lokho okwenziwa emzimbeni ngezandla zabantu),"},{"book":"Abase-Efesu","chapter":"2","verse":"12","text":"khumbulani ukuthi ngalesosikhathi lalehlukene loKhristu, lingabalelwa enzalweni yako-Israyeli njalo lingabezizweni kusivumelwano sesithembiso, lingelathemba njalo lingelaye uNkulunkulu emhlabeni."},{"book":"Abase-Efesu","chapter":"2","verse":"13","text":"Kodwa khathesi kuKhristu uJesu lina elake laba khatshana le selisondezwe eduzane ngegazi likaKhristu."},{"book":"Abase-Efesu","chapter":"2","verse":"14","text":"Ngoba yena uqobo uyikuthula kwethu, yena owenza ababili baba munye, wadiliza uthango olungumduli wobutha owehlukanisayo,"},{"book":"Abase-Efesu","chapter":"2","verse":"15","text":"ngokuchitha emzimbeni wakhe umthetho lemilayo yawo kanye lezimiso. Injongo yakhe yayingeyokudala phakathi kwakhe umuntu oyedwa njalo omutsha ngabantu ababili, ngalokho enze ukuthula,"},{"book":"Abase-Efesu","chapter":"2","verse":"16","text":"kuthi kulo umzimba munye kube lokubuyisana kwayo yomibili kuNkulunkulu ngesiphambano, achitha ngaso ubutha bayo."},{"book":"Abase-Efesu","chapter":"2","verse":"17","text":"Weza wazatshumayela ukuthula kini elalikhatshana lokuthula kulabo ababeseduzane."},{"book":"Abase-Efesu","chapter":"2","verse":"18","text":"Ngoba ngaye sobabili siyafinyelela kuYise ngoMoya munye."},{"book":"Abase-Efesu","chapter":"2","verse":"19","text":"Ngalokho-ke, kaliseyibo bezizweni lezihambi, kodwa seliyinzalo yakithi labantu bakaNkulunkulu, kanye lamalunga abendlu kaNkulunkulu,"},{"book":"Abase-Efesu","chapter":"2","verse":"20","text":"lakhelwe phezu kwesisekelo sabapostoli labaphrofethi, uKhristu uJesu yena uqobo eyilitshe elikhulu lekhoneni."},{"book":"Abase-Efesu","chapter":"2","verse":"21","text":"Indlu yonke ihlanganiselwe kuye njalo ikhula ukuze ibe lithempeli elingcwele eNkosini."},{"book":"Abase-Efesu","chapter":"2","verse":"22","text":"Lani futhi lakhelwa ndawonye kuye ukuze libe yindawo yokuhlala uNkulunkulu ahlala kuyo ngoMoya wakhe."}]}