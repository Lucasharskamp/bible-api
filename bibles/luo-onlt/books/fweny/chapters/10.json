{"data":[{"book":"Fweny","chapter":"10","verse":"1","text":"Eka ne aneno malaika machielo maratego, kabiro lor aa e polo. Ne orwakore gi boche polo ka lihudu oumo wiye; wangʼe ne chalo gi wangʼ chiengʼ, kendo tiendene ne chalo gi sirni makakni ka mach."},{"book":"Fweny","chapter":"10","verse":"2","text":"Ne otingʼo kitabu matin moel e lwete. Nonyono nam gi tiende ma korachwich, to tiende ma koracham nonyonogo piny,"},{"book":"Fweny","chapter":"10","verse":"3","text":"kendo nokok gi dwol maduongʼ machalo ka sibuor maruto. Bangʼ kosekok kamano to polo abiriyo nomor."},{"book":"Fweny","chapter":"10","verse":"4","text":"To kane polo abiriyogo osemor kamano, ne adwaro ndiko gima ne awinjo kagiwacho, eka nawinjo dwol moro moa e polo mowachona niya, “Kik indik gima polo abiriyogo osewacho to lingʼ-go mana ei chunyi.”"},{"book":"Fweny","chapter":"10","verse":"5","text":"Eka malaika mane aneno konyono nam kod piny cha notingʼo bade korachwich kochomo polo."},{"book":"Fweny","chapter":"10","verse":"6","text":"Kendo nokwongʼore gi nying Jal mangima nyaka chiengʼ, Jal mane ochweyo polo gik moko duto manie iye, gi piny gi gik moko duto manie iye, kod nam gi gik moko duto manie iye kowacho niya, “Deko moro ok nochak obedie ngangʼ!”"},{"book":"Fweny","chapter":"10","verse":"7","text":"To e kinde, ma malaika mar abiriyono nogo turumbetene, eka wach mopondo mar Nyasaye nochopi, mana kaka nonyiso jotichne ma jonabi."},{"book":"Fweny","chapter":"10","verse":"8","text":"Bangʼ mano dwol mane awinjo kawuoyo koa e polo cha ne ochako wuoyo koda kendo kawacho niya, “Dhiyo, ikaw kitabu moel manie lwet malaika ma onyono nam kod piny.”"},{"book":"Fweny","chapter":"10","verse":"9","text":"Omiyo ne adhi ir malaikano, mi akwaye mondo omiya kitabu matin-no. To nowachona niya, “Kawe, mondo ichame. Obiro bedo makech e iyi, to e dhogi nobed mamit ka mor kich.”10:9 Eze 3:3"},{"book":"Fweny","chapter":"10","verse":"10","text":"Eka nakawo kitabu matin-no manie lwet malaikano, mi achame, ne omit e dhoga ka mor kich to kane asechame nobedo makech e iya."},{"book":"Fweny","chapter":"10","verse":"11","text":"Bangʼe ne owachna niya, “Nyaka ichak ikor wach kuom ogendini mangʼeny, gi pinje mangʼeny kod joma wacho dhok mopogore opogore gi ruodhi mangʼeny.”"}]}