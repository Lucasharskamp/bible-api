{"data":[{"book":"Maarqos","chapter":"11","verse":"1","text":"Akkuma isaan Yerusaalemitti dhiʼaatanii, Beetfaagee fi Biitaaniyaa kanneen Tulluu Ejersaa biraa sana gaʼaniin Yesuus Barattoota isaa keessaa lama erge;"},{"book":"Maarqos","chapter":"11","verse":"2","text":"akkanas isaaniin jedhe; “Gara ganda fuula keessan dura jiru sanaa dhaqaa; akkuma achi seentaniinis, ilmoo harree kan namni tokko iyyuu takkumaa hin yaabbatin tokko achitti hidhamee jiru ni argattu; isa hiikaatii as fidaa."},{"book":"Maarqos","chapter":"11","verse":"3","text":"Yoo namni tokko iyyuu, ‘Isin maaliif waan kana gootu?’ jedhee isin gaafate, ‘Gooftaatu isa barbaada; dafees deebisee ni erga’ jedhaa.”"},{"book":"Maarqos","chapter":"11","verse":"4","text":"Isaanis dhaqanii ilmoo harree kan balbala duratti, karaa irratti hidhame tokko argan. Akkuma isaan hiikaniinis,"},{"book":"Maarqos","chapter":"11","verse":"5","text":"namoonni achi dhadhaabachaa turan tokko tokko, “Maal gochuuf ilmoo harree sana hiiktu?” jedhanii isaan gaafatan."},{"book":"Maarqos","chapter":"11","verse":"6","text":"Isaanis akkuma Yesuus isaaniin jedhe sanatti deebisaniif; namoonni sunis akka isaan deeman isaan dhiisan."},{"book":"Maarqos","chapter":"11","verse":"7","text":"Ilmoo harree sanas Yesuusitti fidan; uffata isaaniis ilmoo harree irra buusan; innis irra taaʼe."},{"book":"Maarqos","chapter":"11","verse":"8","text":"Namoonni baayʼeen uffata isaanii karaa irra afan; warri kaan immoo dameewwan baala qaban kanneen alaa kukkutan sana karaa irra bubuusan."},{"book":"Maarqos","chapter":"11","verse":"9","text":"Warri dura deemaa turanii fi warri duukaa buʼaa turan iyyanii akkana jedhan;"},{"book":"Maarqos","chapter":"11","verse":"10","text":"“Mootummaan abbaa keenya Daawit inni dhufu sun eebbifamaa dha!”"},{"book":"Maarqos","chapter":"11","verse":"11","text":"Yesuusis Yerusaalem seenee mana qulqullummaatti ol gale. Gara galees waan hundumaa ilaale; sababii galgalaaʼee tureefis warra Kudha Lamaan wajjin baʼee Biitaaniyaa dhaqe."},{"book":"Maarqos","chapter":"11","verse":"12","text":"Guyyaa itti aanutti utuu Biitaaniyaadhaa baʼanuu Yesuus beelaʼe."},{"book":"Maarqos","chapter":"11","verse":"13","text":"Innis muka harbuu baala qabu tokko fagootti argee ija qabaachuu fi qabaachuu baachuu isaa ilaaluu dhaqe. Garuu waan yeroon sun waqtii harbuu hin taʼiniif inni yommuu muka sana bira gaʼetti baala malee waa tokko illee hin arganne."},{"book":"Maarqos","chapter":"11","verse":"14","text":"Yesuusis muka sanaan, “Namni tokko iyyuu deebiʼee ija sirraa hin nyaatin” jedhe. Barattoonni isaas ni dhagaʼan."},{"book":"Maarqos","chapter":"11","verse":"15","text":"Yommuu Yerusaalem gaʼanittis Yesuus mana qulqullummaa seenee warra achitti bitatanii fi gurguratan ariʼuu jalqabe. Minjaala warra maallaqa geeddarataniitii fi barcuma warra gugee gurguratanii garagalche."},{"book":"Maarqos","chapter":"11","verse":"16","text":"Akka namni tokko iyyuu waan tokko illee baatee mana qulqullummaa keessa darbus hin eeyyamne."},{"book":"Maarqos","chapter":"11","verse":"17","text":"Innis akkana jedhee isaan barsiise; “ ‘Manni koo saba hundumaaf mana kadhannaa ni jedhama’11:17 Isa 56:7 jedhamee hin barreeffamnee? Isin garuu ‘Holqa saamtotaa’11:17 Erm 11:7 gootaniirtu.”"},{"book":"Maarqos","chapter":"11","verse":"18","text":"Luboonni hangafoonnii fi barsiistonni seeraa waan kana dhagaʼanii karaa ittiin isa ajjeesan barbaaduu jalqaban; isaan sababii namoonni hundinuu barsiisa isaa dinqisiifataniif isa sodaatanii turaniitii."},{"book":"Maarqos","chapter":"11","verse":"19","text":"Isaanis yommuu galgalaaʼetti magaalaa sana keessaa baʼan."},{"book":"Maarqos","chapter":"11","verse":"20","text":"Isaanis ganamaan utuu karaa sana darbanuu akka mukti harbuu sun hidda isaatii jalqabee goge argan."},{"book":"Maarqos","chapter":"11","verse":"21","text":"Phexrosis yaadatee Yesuusiin, “Yaa barsiisaa ilaa! Harbuun ati abaarte sun gogeera!” jedhe."},{"book":"Maarqos","chapter":"11","verse":"22","text":"Yesuus immoo akkana jedhee deebise; “Waaqatti amanaa."},{"book":"Maarqos","chapter":"11","verse":"23","text":"Ani dhuguman isinitti hima; eenyu iyyuu yoo tulluu kanaan ‘Buqqaʼiitii galaanatti darbatami’ jedhe, yoo garaa isaattis mamuu baatee akka wanni inni jedhe sun taʼu amane, wanni sun ni taʼaaf."},{"book":"Maarqos","chapter":"11","verse":"24","text":"Kanaafuu ani isinittin hima; waan kadhannaadhaan gaafattan hunda akka argattan amanaa; innis isiniif ni taʼa."},{"book":"Maarqos","chapter":"11","verse":"25","text":"Yeroo kadhachuuf dhaabattan, akka Abbaan keessan inni samii irraa cubbuu keessan isiniif dhiisuuf, isinis yoo waanuma tokko illee nama kam iyyuu irraa qabaattan dhiisaafii. ["},{"book":"Maarqos","chapter":"11","verse":"26","text":"Yoo dhiisuufii baattan garuu Abbaan keessan inni samii irraas cubbuu keessan isiniif hin dhiisu.”]11:26 Waraabbileen tokko tokko luqqisaa 26 hin qaban."},{"book":"Maarqos","chapter":"11","verse":"27","text":"Isaanis deebiʼanii gara Yerusaalem dhufan; utuu Yesuus mana qulqullummaa keessa deddeebiʼaa jiruu luboonni hangafoonni, barsiistonni seeraatii fi maanguddoonni gara isaa dhufan."},{"book":"Maarqos","chapter":"11","verse":"28","text":"Isaanis, “Ati taayitaa maaliitiin wantoota kanneen hojjetta? Akka wantoota kanneen hojjettuufis eenyutu taayitaa siif kenne?” jedhaniin."},{"book":"Maarqos","chapter":"11","verse":"29","text":"Yesuusis akkana jedhee deebise; “Anis gaaffii tokkon isin gaafadha. Isin immoo deebii naaf kennaa; anis taayitaa maaliitiin wantoota kanneen akkan hojjedhu isinittin hima."},{"book":"Maarqos","chapter":"11","verse":"30","text":"Cuuphaan Yohannis samii irraa dhufe moo nama biraa dhufe? Mee natti himaa!”"},{"book":"Maarqos","chapter":"11","verse":"31","text":"Isaanis waliin mariʼatanii akkana jedhan; “Yoo nu, ‘Samii irraa dhufe’ jenne inni immoo, ‘Yoos isin maaliif isa hin amanin ree?’ jedhee nu gaafata;"},{"book":"Maarqos","chapter":"11","verse":"32","text":"Yookaan, ‘Nama biraa dhufe’ jennuu?” jedhan. Sababii namni hundinuu dhugumaan Yohannisin akka raajiitti ilaaleef uummata sodaatan."},{"book":"Maarqos","chapter":"11","verse":"33","text":"Kanaaf isaan, “Hin beeknu” jedhanii Yesuusiif deebisan."}]}