{"data":[{"book":"لوقا","chapter":"18","verse":"1","text":"روزی عیسی برای شاگردانش مثلی آورد تا نشان دهد که لازم است همیشه دعا کنند و تا جواب دعای خود را نگرفته‌اند، از دعا کردن باز نایستند."},{"book":"لوقا","chapter":"18","verse":"2","text":"پس چنین فرمود: «در شهری، قاضی‌ای بود که نه از خدا می‌ترسید و نه اعتنایی به مردم می‌کرد."},{"book":"لوقا","chapter":"18","verse":"3","text":"بیوه‌زنی از اهالی همان شهر، دائماً نزد او می‌آمد و می‌گفت: ”در این دعوای حقوقی، حق مرا از دشمنم بگیر.“"},{"book":"لوقا","chapter":"18","verse":"4","text":"قاضی تا مدتی اعتنایی به شکایت او نکرد. اما سرانجام با خود گفت: با اینکه نه از خدا می‌ترسم و نه توجهی به مردم دارم،"},{"book":"لوقا","chapter":"18","verse":"5","text":"اما چون این زن مدام مایۀ دردسر من می‌شود، پس حقش را خواهم ستاند، تا دیگر مرا به ستوه نیاوَرَد.»"},{"book":"لوقا","chapter":"18","verse":"6","text":"آنگاه عیسای خداوند فرمود: «ببینید این قاضی بی‌انصاف چه می‌گوید!"},{"book":"لوقا","chapter":"18","verse":"7","text":"اگر چنین شخص بی‌انصافی، راضی شود به داد مردم برسد، آیا خدا به داد برگزیدگان خود که شبانه روز به درگاه او دعا و التماس می‌کنند، نخواهد رسید؟"},{"book":"لوقا","chapter":"18","verse":"8","text":"یقین بدانید که خیلی زود دعای ایشان را اجابت خواهد فرمود. اما سؤال اینجاست که وقتی پسر انسان18‏:8 «پسر انسان» لقبی است که عیسی برای خود به کار می‌برد. به این دنیا بازگردد، چند نفر را خواهد یافت که ایمان داشته باشند؟»"},{"book":"لوقا","chapter":"18","verse":"9","text":"سپس برای کسانی که به پاکی و پرهیزگاری خود می‌بالیدند و سایر مردم را حقیر می‌شمردند، این داستان را تعریف کرد:"},{"book":"لوقا","chapter":"18","verse":"10","text":"«دو نفر به معبد رفتند تا دعا کنند؛ یکی، فریسی مغروری بود و دیگری، باجگیری بدنام."},{"book":"لوقا","chapter":"18","verse":"11","text":"فریسی کناری ایستاد و با خود چنین دعا کرد: ای خدا تو را شکر می‌کنم که من مانند سایر مردم، خصوصاً مانند این باجگیر، گناهکار نیستم. نه دزدی می‌کنم، نه به کسی ظلم می‌کنم و نه مرتکب زنا می‌شوم."},{"book":"لوقا","chapter":"18","verse":"12","text":"در هفته دو بار روزه می‌گیرم و از هر چه که به دست می‌آورم، یک دهم را در راه تو می‌دهم."},{"book":"لوقا","chapter":"18","verse":"13","text":"«اما آن باجگیر گناهکار در فاصله‌ای دور ایستاد و به هنگام دعا، حتی جرأت نکرد از خجالت سر خود را بلند کند، بلکه با اندوه به سینه خود زده، گفت: خدایا، بر من گناهکار رحم فرما!"},{"book":"لوقا","chapter":"18","verse":"14","text":"«به شما می‌گویم که این مرد گناهکار، بخشیده شد و به خانه رفت، اما آن فریسی خودپسند، از بخشش و رحمت خدا محروم ماند. زیرا هر که بکوشد خود را بزرگ جلوه دهد، خوار خواهد شد، اما کسی که خود را فروتن سازد، سربلند خواهد گردید.»"},{"book":"لوقا","chapter":"18","verse":"15","text":"مردم کودکان خود را نزد عیسی آوردند تا بر سر ایشان دست بگذارد و برکتشان دهد. اما شاگردان عیسی وقتی این را دیدند، آنها را سرزنش کردند."},{"book":"لوقا","chapter":"18","verse":"16","text":"اما عیسی کودکان را نزد خود فرا خواند و به شاگردان فرمود: «بگذارید کودکان نزد من بیایند و مانع ایشان نشوید. زیرا ملکوت خدا مال کسانی است که مانند این کودکان هستند."},{"book":"لوقا","chapter":"18","verse":"17","text":"براستی به شما می‌گویم که هر که ملکوت خدا را مانند یک کودک نپذیرد، هرگز به آن داخل نخواهد شد.»"},{"book":"لوقا","chapter":"18","verse":"18","text":"روزی یکی از سران قوم یهود از عیسی پرسید: «ای استاد نیکو، چه باید بکنم تا زندگی جاوید نصیبم شود؟»"},{"book":"لوقا","chapter":"18","verse":"19","text":"عیسی از او پرسید: «چرا مرا نیکو می‌خوانی؟ هیچ‌کس نیکو نیست، جز خدا!"},{"book":"لوقا","chapter":"18","verse":"20","text":"و اما در مورد سؤالت؛ خودت که احکام را می‌دانی: زنا نکن، قتل نکن، دزدی نکن، شهادت دروغ نده، و پدر و مادر خود را گرامی بدار.»18‏:20 خروج ۲۰‏:۱۲‏‑۱۶ و تثنیه ۵‏:۱۶‏‑۲۰."},{"book":"لوقا","chapter":"18","verse":"21","text":"آن مرد جواب داد: «همۀ این احکام را از کودکی انجام داده‌ام.»"},{"book":"لوقا","chapter":"18","verse":"22","text":"عیسی فرمود: «هنوز یک چیز کم داری. برو و هر چه داری بفروش و پولش را به فقرا بده تا گنج تو در آسمان باشد نه بر زمین! آنگاه بیا و مرا پیروی کن!»"},{"book":"لوقا","chapter":"18","verse":"23","text":"ولی وقتی آن مرد این را شنید، اندوهگین از آنجا رفت، زیرا ثروت زیادی داشت."},{"book":"لوقا","chapter":"18","verse":"24","text":"در همان حال که می‌رفت، عیسی او را می‌نگریست. سپس رو به شاگردان کرد و فرمود: «برای ثروتمندان چه سخت است ورود به ملکوت خدا."},{"book":"لوقا","chapter":"18","verse":"25","text":"گذشتن شتر از سوراخ سوزن آسانتر است از وارد شدن شخص ثروتمند به ملکوت خدا!»"},{"book":"لوقا","chapter":"18","verse":"26","text":"کسانی که این سخن را شنیدند، گفتند: «پس چه کسی در این دنیا می‌تواند نجات پیدا کند؟»"},{"book":"لوقا","chapter":"18","verse":"27","text":"عیسی فرمود: «آنچه از نظر انسان غیرممکن است، برای خدا ممکن است.»"},{"book":"لوقا","chapter":"18","verse":"28","text":"پطرس گفت: «ما خانه و زندگی‌مان را رها کرده‌ایم تا از تو پیروی کنیم.»"},{"book":"لوقا","chapter":"18","verse":"29","text":"عیسی جواب داد: «خاطرجمع باشید، اگر کسی به خاطر ملکوت خدا، مانند شما خانه، زن و فرزندان، برادران و خواهران، و پدر و مادر خود را ترک کند،"},{"book":"لوقا","chapter":"18","verse":"30","text":"در همین دنیا چندین برابر به او عوض داده خواهد شد و در عالم آینده نیز زندگی جاوید را خواهد یافت.»"},{"book":"لوقا","chapter":"18","verse":"31","text":"سپس آن دوازده شاگرد را نزد خود گرد آورد و به ایشان فرمود: «چنانکه می‌دانید، ما به سوی اورشلیم می‌رویم. وقتی به آنجا برسیم، تمام آنچه که انبیای پیشین درباره پسر انسان پیشگویی کرده‌اند، عملی خواهد شد."},{"book":"لوقا","chapter":"18","verse":"32","text":"در آنجا او را به رومی‌ها تحویل خواهند داد، و آنها او را مسخره کرده، به او بی‌احترامی خواهند کرد و به صورتش آب دهان خواهند انداخت،"},{"book":"لوقا","chapter":"18","verse":"33","text":"شلّاقش خواهند زد و خواهند کشت. اما در روز سوم او زنده خواهد شد!»"},{"book":"لوقا","chapter":"18","verse":"34","text":"اما شاگردان چیزی از سخنان او درک نکردند، و مفهوم آنها از ایشان مخفی نگاه داشته شد، و متوجه نبودند دربارۀ چه سخن می‌گوید."},{"book":"لوقا","chapter":"18","verse":"35","text":"ایشان در طی راه به نزدیکی شهر اریحا رسیدند. در کنار راه، مردی نابینا نشسته بود و گدایی می‌کرد."},{"book":"لوقا","chapter":"18","verse":"36","text":"چون صدای رفت و آمد مردم را شنید، پرسید: «چه خبر است؟»"},{"book":"لوقا","chapter":"18","verse":"37","text":"گفتند: «عیسای ناصری در حال عبور است!»"},{"book":"لوقا","chapter":"18","verse":"38","text":"بلافاصله فریادکنان گفت: «ای عیسی، ای پسر داوود، بر من رحم کن!»"},{"book":"لوقا","chapter":"18","verse":"39","text":"آنانی که پیشاپیش عیسی می‌رفتند، بر سرش فریاد زدند: «ساکت شو!» اما او صدایش را بلندتر می‌کرد که: «ای پسر داوود، به من رحم کن!»"},{"book":"لوقا","chapter":"18","verse":"40-41","text":"عیسی ایستاد و دستور داد او را نزدش بیاورند. وقتی مرد نابینا نزدیک شد، عیسی از او پرسید: «چه می‌خواهی برایت بکنم؟»"},{"book":"لوقا","chapter":"18","verse":"42","text":"عیسی فرمود: «بسیار خوب، بینا شو! ایمانت تو را شفا داده است!»"},{"book":"لوقا","chapter":"18","verse":"43","text":"همان لحظه آن کور، بینایی خود را بازیافت و در حالی که خدا را شکر می‌کرد، از پی عیسی به راه افتاد. وقتی مردم این ماجرا را دیدند، همگی خدا را ستایش کردند."}]}