{"data":[{"book":"2 Nyakati","chapter":"6","verse":"1","text":"Ndipo Solomoni akasema, “Bwana alisema kwamba ataishi katika giza nene."},{"book":"2 Nyakati","chapter":"6","verse":"2","text":"Nimejenga Hekalu zuri kwa ajili yako, mahali pako pa kukaa milele.”"},{"book":"2 Nyakati","chapter":"6","verse":"3","text":"Kusanyiko lote la Israeli lilipokuwa limesimama hapo, mfalme akageuka na kuwabariki."},{"book":"2 Nyakati","chapter":"6","verse":"4","text":"Kisha akasema:"},{"book":"2 Nyakati","chapter":"6","verse":"5","text":"‘Tangu siku niliyowatoa watu wangu kutoka Misri, sikuchagua mji katika kabila lolote la Israeli ili Hekalu lijengwe humo ili Jina langu lipate kuwamo humo, wala sikumchagua mtu yeyote kuwa kiongozi wa watu wangu Israeli."},{"book":"2 Nyakati","chapter":"6","verse":"6","text":"Lakini sasa nimeuchagua Yerusalemu ili Jina langu lipate kuwamo humo, na nimemchagua Daudi kuwatawala watu wangu Israeli.’"},{"book":"2 Nyakati","chapter":"6","verse":"7","text":"“Ilikuwa moyoni mwa Daudi baba yangu kujenga Hekalu kwa ajili ya Jina la Bwana, Mungu wa Israeli."},{"book":"2 Nyakati","chapter":"6","verse":"8","text":"Lakini Bwana akamwambia Daudi baba yangu, ‘Kwa sababu ilikuwa moyoni mwako kujenga Hekalu kwa ajili ya Jina langu, ulifanya vyema kuwa na jambo hili moyoni mwako."},{"book":"2 Nyakati","chapter":"6","verse":"9","text":"Hata hivyo, sio wewe utakayenijengea Hekalu, bali mwanao, ambaye ni nyama yako na damu yako mwenyewe, yeye ndiye atakayejenga Hekalu kwa ajili ya Jina langu.’"},{"book":"2 Nyakati","chapter":"6","verse":"10","text":"“Bwana ametimiza ahadi aliyoiweka: Nimeingia mahali pa Daudi baba yangu na sasa ninakikalia kiti cha ufalme cha Israeli, kama vile Bwana alivyoahidi, nami nimejenga Hekalu kwa ajili ya Jina la Bwana, Mungu wa Israeli."},{"book":"2 Nyakati","chapter":"6","verse":"11","text":"Nimeliweka humo Sanduku la Agano, ambamo ndani yake kuna lile Agano la Bwana alilofanya na watu wa Israeli.”"},{"book":"2 Nyakati","chapter":"6","verse":"12","text":"Kisha Solomoni akasimama mbele ya madhabahu ya Bwana machoni pa kusanyiko lote la Israeli, naye akakunjua mikono yake."},{"book":"2 Nyakati","chapter":"6","verse":"13","text":"Basi Solomoni alikuwa ametengeneza jukwaa la shaba, urefu wake dhiraa tano, na upana wake dhiraa tano na kimo chake dhiraa tatu, naye akaliweka katikati ya ukumbi wa nje. Akapanda juu ya hilo jukwaa kisha akapiga magoti mbele ya kusanyiko lote la Israeli, akanyoosha mikono yake kwelekea mbinguni."},{"book":"2 Nyakati","chapter":"6","verse":"14","text":"Akasema:"},{"book":"2 Nyakati","chapter":"6","verse":"15","text":"Umetimiza ahadi yako kwa mtumishi wako Daudi baba yangu, kwa kinywa chako uliahidi na kwa mkono wako umetimiza, kama ilivyo leo."},{"book":"2 Nyakati","chapter":"6","verse":"16","text":"“Sasa Bwana, Mungu wa Israeli, mtimizie mtumishi wako Daudi baba yangu ahadi zako ulizomwahidi uliposema, ‘Kamwe hutakosa kuwa na mtu atakayeketi mbele zangu kwenye kiti cha ufalme cha Israeli, kama wanao wakiangalia yote wayafanyayo kuenenda mbele zangu kama vile ulivyofanya.’"},{"book":"2 Nyakati","chapter":"6","verse":"17","text":"Sasa, Ee Bwana, Mungu wa Israeli, acha neno lako lile ulilomwahidi mtumishi wako Daudi baba yangu litimie."},{"book":"2 Nyakati","chapter":"6","verse":"18","text":"“Lakini kweli, je, Mungu atafanya makao duniani na wanadamu? Mbingu, hata mbingu zilizo juu sana, haziwezi kukutosha wewe. Sembuse Hekalu hili nililojenga!"},{"book":"2 Nyakati","chapter":"6","verse":"19","text":"Hata hivyo sikiliza dua ya mtumishi wako na maombi yake kwa huruma, Ee Bwana Mungu wangu. Sikia kilio na dua ambayo mtumishi wako anaomba mbele zako siku hii ya leo."},{"book":"2 Nyakati","chapter":"6","verse":"20","text":"Macho yako na yafumbuke kuelekea Hekalu hili usiku na mchana, mahali hapa ambapo ulisema, ‘Jina langu litakuwako humo,’ ili kwamba upate kusikia maombi ambayo mtumishi wako ataomba kuelekea mahali hapa."},{"book":"2 Nyakati","chapter":"6","verse":"21","text":"Usikie maombi ya mtumishi wako na ya watu wako Israeli wakati wanapoomba kuelekea mahali hapa. Sikia kutoka mbinguni, mahali pa makao yako na usikiapo, samehe."},{"book":"2 Nyakati","chapter":"6","verse":"22","text":"“Mtu anapomkosea jirani yake na akatakiwa kuapa, akija na kuapa mbele ya madhabahu yako ndani ya Hekalu hili,"},{"book":"2 Nyakati","chapter":"6","verse":"23","text":"basi, sikia kutoka mbinguni na ukatende. Hukumu kati ya watumishi wako, ukimwadhibu yule mwenye hatia kwa kuleta juu ya kichwa chake yale aliyoyatenda. Umtangazie mwenye haki kwamba hana hatia, hivyo ukathibitishe kuwa haki kwake."},{"book":"2 Nyakati","chapter":"6","verse":"24","text":"“Wakati watu wako Israeli watakapokuwa wameshindwa na adui kwa sababu ya dhambi walizofanya dhidi yako, watakapokugeukia na kulikiri jina lako, wakiomba na kufanya dua kwako katika Hekalu hili,"},{"book":"2 Nyakati","chapter":"6","verse":"25","text":"basi usikie kutoka mbinguni, ukasamehe dhambi ya watu wako Israeli na kuwarudisha katika nchi uliyowapa baba zao."},{"book":"2 Nyakati","chapter":"6","verse":"26","text":"“Wakati mbingu zitakapokuwa zimefungwa kusiwe na mvua kwa sababu watu wako wametenda dhambi dhidi yako, watakapoomba kuelekea mahali hapa na kulikiri jina lako nao wakageuka kutoka dhambi zao kwa sababu umewaadhibu,"},{"book":"2 Nyakati","chapter":"6","verse":"27","text":"basi usikie kutoka mbinguni na usamehe dhambi ya watumishi wako, watu wako Israeli. Wafundishe njia sahihi ya kuishi na ukanyeshe mvua juu ya nchi uliyowapa watu wako kuwa urithi."},{"book":"2 Nyakati","chapter":"6","verse":"28","text":"“Wakati njaa au tauni vikija juu ya nchi, au koga au kawa, nzige au panzi, au wakati adui atakapowazingira katika mji wao wowote, maafa ya namna yoyote au ugonjwa wowote unaoweza kuwajia,"},{"book":"2 Nyakati","chapter":"6","verse":"29","text":"wakati dua au maombi yatakapofanywa na mmojawapo wa watu wako Israeli, kila mmoja akitambua taabu zake na uchungu wake, naye akainyoosha mikono yake kuelekea Hekalu hili,"},{"book":"2 Nyakati","chapter":"6","verse":"30","text":"basi usikie kutoka mbinguni, katika makao yako. Usamehe na utende, umpe kila mtu kulingana na matendo yake, kwa kuwa unaujua moyo wake (kwa kuwa ni wewe peke yako ujuaye mioyo ya watu wote),"},{"book":"2 Nyakati","chapter":"6","verse":"31","text":"ili wakuogope kwa wakati wote watakaoishi katika nchi uliyowapa baba zetu."},{"book":"2 Nyakati","chapter":"6","verse":"32","text":"“Kwa habari ya mgeni ambaye si miongoni mwa watu wako Israeli, lakini amekuja kutoka nchi ya mbali kwa sababu ya jina lako kuu na mkono wako wenye nguvu ulionyooshwa, atakapokuja kuomba kuelekea Hekalu hili,"},{"book":"2 Nyakati","chapter":"6","verse":"33","text":"basi na usikie kutoka mbinguni, mahali pa makao yako, ukafanye lolote ambalo mgeni huyo anakuomba, ili mataifa yote ya dunia wapate kujua jina lako na wakuogope kama wafanyavyo watu wako Israeli nao wapate pia kujua kwamba nyumba hii niliyoijenga imeitwa kwa Jina lako."},{"book":"2 Nyakati","chapter":"6","verse":"34","text":"“Wakati watu wako watakapokwenda vitani dhidi ya adui zao, popote utakapowapeleka, wakati watakapoomba kwa Bwana kuelekea mji ambao umeuchagua, na Hekalu nililolijenga kwa ajili ya Jina lako,"},{"book":"2 Nyakati","chapter":"6","verse":"35","text":"basi usikie dua na maombi yao kutoka mbinguni, ukawatetee haki yao."},{"book":"2 Nyakati","chapter":"6","verse":"36","text":"“Watakapotenda dhambi dhidi yako, kwa kuwa hakuna mtu yeyote ambaye hatendi dhambi, nawe ukachukizwa nao na kuwakabidhi kwa adui, ambaye atawachukua utumwani katika nchi iliyo mbali au karibu"},{"book":"2 Nyakati","chapter":"6","verse":"37","text":"na kama watabadilika mioyo yao katika nchi wanakoshikiliwa mateka, nao wakatubu na kukulilia katika nchi ya utumwa na kusema, ‘Tumetenda dhambi, tumefanya makosa na tumetenda uovu’;"},{"book":"2 Nyakati","chapter":"6","verse":"38","text":"kama wakikugeukia kwa moyo wao wote na nafsi zao katika nchi ya adui zao ambao waliwachukua mateka, wakakuomba kuelekea nchi uliyowapa baba zao, kuelekea mji uliouchagua na Hekalu nililolijenga kwa ajili ya Jina lako,"},{"book":"2 Nyakati","chapter":"6","verse":"39","text":"basi kutoka mbinguni, mahali pa makao yako, usikie dua yao na maombi yao na kuitetea haki yao. Uwasamehe watu wako, waliotenda dhambi dhidi yako."},{"book":"2 Nyakati","chapter":"6","verse":"40","text":"“Sasa, Mungu wangu, macho yako na yafumbuke na masikio yako yasikie maombi yaombwayo mahali hapa."},{"book":"2 Nyakati","chapter":"6","verse":"41","text":"“Sasa inuka, Ee Bwana Mungu,"},{"book":"2 Nyakati","chapter":"6","verse":"42","text":"Ee Bwana Mungu, usimkatae"}]}