{"data":[{"book":"ثِيّرِ عِِ","chapter":"1","verse":"1","text":"ﭑ تَن، سِمٌن ثِيّرِ، عَلَ شَ مِشِ سُفَندِشِ عِسَ شَ كٌنيِ نُن عَ شَ شّيرَ، ﭑ بَرَ يِ بَتَاشّ سّبّ وٌ مَ. وٌن تَن نَشٍيٍ بَرَ دَنشَنِيَ عِسَ مَ، وٌن بِرِن بَرَ دَنشَنِيَ كٍرٍن سْتْ وٌن مَرِفِ عَلَ نُن وٌن نَكِسِمَ عَلَ شَ مِشِ سُفَندِشِ عِسَ شَ تِنشِنيِ سَابُي رَ."},{"book":"ثِيّرِ عِِ","chapter":"1","verse":"2","text":"عَلَ شَ هِننّ نُن بْحّسَ فبٍفبٍ قِ وٌ مَ عَلَ نُن وٌن مَرِفِ عِسَ كٌلٌنقٍ سَابُي رَ."},{"book":"ثِيّرِ عِِ","chapter":"1","verse":"3","text":"وٌن تٌ بَرَ عَلَ كٌلٌن، نَشَن وٌن شِلِشِ عَ شَ نْرّ نُن عَ شَ قَنيِ سَابُي رَ، عَ بَرَ قٍ بِرِن سٌ وٌن يِ عَ سّنبّ رَ، وٌن هَيِ نَ نَشَن مَ حّرّقٍ رَ عَ وَشْنكِ."},{"book":"ثِيّرِ عِِ","chapter":"1","verse":"4","text":"عَلَ شَ نْرّ نُن عَ شَ قَنيِ بَرَ عَ نِيَ وٌن شَ قٍ لَايِدِشِ سْتْ نَشَن مَنِيّ مُ نَ، عَ قَلَقٍ رَ عَ وٌن شَ وٌن فِ قٍ حَاشِيٍ مَ دُنِحَ مَ، نَشٍيٍ قَتَنشِ مِشِ وَشْنقٍ كٌبِ رَ، وٌن قَ لُ عَلَ شَ نْرّ كُي."},{"book":"ثِيّرِ عِِ","chapter":"1","verse":"5","text":"نَ كُي، وٌ شَ كَتّ بِرِن نَبَ حّرّ كِ قَنيِ شَ سَ وٌ شَ دَنشَنِيَ شُن مَ،"},{"book":"ثِيّرِ عِِ","chapter":"1","verse":"6","text":"وٌ شَ يّتّ سُشُي شَ سَ عَلَ كٌلٌنقٍ شُن مَ،"},{"book":"ثِيّرِ عِِ","chapter":"1","verse":"7","text":"نفَشَكٍرٍنيَ شَ سَ وٌ شَ عَلَ يَرَفَاشُي شُن مَ،"},{"book":"ثِيّرِ عِِ","chapter":"1","verse":"8","text":"شَ نَ قٍ مْولِ شُن لُمَ مَسَ رَ وٌ بّ، نَ عَ نِيَمَ نّ وٌ شَ نْ وَلِدٍ مَرِفِ عِسَ بّ، عَلَ شَ مِشِ سُفَندِشِ، نَ مَن عَ نِيَ وٌ شَ نْ عَ كٌلٌندٍ عَ قَنيِ رَ."},{"book":"ثِيّرِ عِِ","chapter":"1","verse":"9","text":"كْنْ شَ نَ مُ عَ رَ، وٌ بَرَ نّيمُ عَلَ وٌ شَ يُنُبِ دَنفِشِيٍ شَقَرِشِ كِ نَشّ. نَ كُي، وٌ بَرَ لُ عَلْ دْنشُي نَشَن مُ سٍ عِفبّمَ عَ قَنيِ رَ."},{"book":"ثِيّرِ عِِ","chapter":"1","verse":"10","text":"ﭑ نفَشَكٍرٍنيِيٍ، عَلَ بَرَ وٌ شِلِ، عَ بَرَ وٌ سُفَندِ. وٌ كَتّ بِرِن نَبَ عَلَكٌ وٌ شَ دَنشَنِيَ شَ سَبَتِ. شَ وٌ نَ رَبَ، وٌ مُ بِرَ مَ عَبَدَن."},{"book":"ثِيّرِ عِِ","chapter":"1","verse":"11","text":"نَ كُي، عَلَ وٌ رَ سّنّمَ نّ عَ قَنيِ رَ عَ شَ مِشِ سُفَندِشِ عِسَ شَ مَنفّيَ نِينِ بُن مَ، نَشَن قِندِشِ وٌن مَرِفِ نُن وٌن نَكِسِمَ رَ."},{"book":"ثِيّرِ عِِ","chapter":"1","verse":"12","text":"ﭑ مُ تَفَنمَ وٌ رَتُقٍ رَ نَ قٍ مَ، هَلِ وٌ تٌ نْندِ كٌلٌن، عَ مَن سَبَتِشِ وٌ بْحّ عِ."},{"book":"ثِيّرِ عِِ","chapter":"1","verse":"13","text":"قَننِ ﭑ نَ دُنِحَ، عَ لَنمَ ﭑ شَ نُ وٌ رَتُ نَ قٍيٍ رَ،"},{"book":"ثِيّرِ عِِ","chapter":"1","verse":"14","text":"بَرِ مَ وٌن مَرِفِ عِسَ، عَلَ شَ مِشِ سُفَندِشِ بَرَ عَ مَسٍن ﭑ بّ ﭑ مُ بُمَ دُنِحَ مَ سْنْن."},{"book":"ثِيّرِ عِِ","chapter":"1","verse":"15","text":"كْنْ ﭑ كَتّ بِرِن نَبَمَ نّ، عَلَكٌ ﭑ نَ كٍلِ وٌ شُن مَ لْشْ نَشّ، وٌ شَ نْ رَتُدٍ نَ قٍيٍ مَ تّمُي بِرِن."},{"book":"ثِيّرِ عِِ","chapter":"1","verse":"16","text":"مُشُ تٌ وٌن مَرِفِ عِسَ سّنبّ نُن عَ قَ كِ مَسٍن وٌ بّ، عَ مُ قِندِشِ كِينِ مَدْشْشِ شَ رَ. مُشُ نَشَن مَسٍن وٌ بّ عِسَ شَ نْرّ شَ قٍ رَ، عَ قِندِشِ نْندِ يَتِ يَتِ نَن نَ، مُشُ نَشَن تٌشِ مُشُ يَ رَ."},{"book":"ثِيّرِ عِِ","chapter":"1","verse":"17","text":"بَبَ عَلَ نْرّ شُنفبٍ كَنيِ بَرَ عَ بِنيَ، عَ شُننَكٍلِ قِ عَ مَ يِ مَسٍنيِ رَ، «ﭑ مَ دِ شَنُشِ نَن يِ كِ، ﭑ سّيوَشِ نَشَن نَ.»"},{"book":"ثِيّرِ عِِ","chapter":"1","verse":"18","text":"مُشُ نَ شُي مّ نّ، نَشَن كٍلِ كٌورٍ مَ، مُشُ تٌ نُ نَ عَ سّيتِ مَ فٍيَ سّنِيّنشِ قَرِ."},{"book":"ثِيّرِ عِِ","chapter":"1","verse":"19","text":"مُشُ عَ كٌلٌن نَمِحْنمّيٍ شَ مَسٍنيِيٍ قِندِشِ نْندِ يَتِ نَن نَ. وٌ لَن وٌ شَ وٌ حْشْ سَ نَ شْن مَ عَ قَنيِ رَ، عَلْ مِشِ عَ حْشْ سَمَ لَنثُي شَ يَنبّ شْن مَ كِ نَشّ كْي رَ هَن سُبَشّ. وٌ نَ نَ مَسٍنيِ قَهَامُ وٌ بْحّ كُي، نَ لُمَ نّ عَلْ لٌولٌي شَ نَءِيَلَنيِ نَشَن مَكّنّنمَ سُبَشّ مَ."},{"book":"ثِيّرِ عِِ","chapter":"1","verse":"20","text":"وٌ شَ عَ كٌلٌن عَ قَنيِ رَ عَ نَمِحْنمّ يٌ شَ سّبّلِ مُ قَتَنشِ عَ يّتّ رَ."},{"book":"ثِيّرِ عِِ","chapter":"1","verse":"21","text":"نَمِحْنمّ شَ مَسٍنيِ مُ قَتَنشِ عَدَ مَدِ حَنِفٍ شَ رَ، عَ قَتَنشِ عَلَ شَشِلِ يَتِ نَن نَ، نَشَن نَ مَسٍن نَمِحْنمّيٍ بّ."}]}