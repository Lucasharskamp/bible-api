{"data":[{"book":"Marko","chapter":"7","verse":"1","text":"Da bi, Farisifo ne Kyerɛwsɛm no akyerɛkyerɛfo bi a wofi Yerusalem baa Yesu nkyɛn."},{"book":"Marko","chapter":"7","verse":"2","text":"Woduu hɔ no, wohuu sɛ nʼasuafo no bi redidi a wɔanhohoro wɔn nsa ho."},{"book":"Marko","chapter":"7","verse":"3","text":"Na Yudafo no, ne titiriw no Farisifo nnidi da, gye sɛ wɔahohoro wɔn nsa ho nyinaa, sɛnea wɔn amanne kyerɛ, ansa na wɔadidi."},{"book":"Marko","chapter":"7","verse":"4","text":"Na sɛ wofi gua so ba a, wɔhohoro wɔn nsa ansa na wɔadidi. Eyi yɛ mmara bebree a wofi tete adi so no mu baako. Na mmara no bi ne sɛ, wɔhohoro nkuruwa, asɛn ne kɔberesɛn mu."},{"book":"Marko","chapter":"7","verse":"5","text":"Enti Kyerɛwsɛm no akyerɛkyerɛfo no bisaa Yesu se, “Adɛn nti na wʼasuafo no nni yɛn amanne a efi tete no so? Efisɛ wodidi a, wonni kan nhohoro wɔn nsa sɛnea amanne kyerɛ no.”"},{"book":"Marko","chapter":"7","verse":"6","text":"Yesu buaa wɔn se, “Mo nyaatwomfo! Asɛm a Yesaia ka faa mo ho sɛ,"},{"book":"Marko","chapter":"7","verse":"7","text":"Wɔsom me kwa;"},{"book":"Marko","chapter":"7","verse":"8","text":"Mugyaw Onyankopɔn mmara a wahyehyɛ no de mo ankasa mo amanne si anan mu."},{"book":"Marko","chapter":"7","verse":"9","text":"“Moahyɛ da sɛ mobɛpo Onyankopɔn mmara no, na moatiatia so, ama mo amanne no atim."},{"book":"Marko","chapter":"7","verse":"10","text":"Ɛho nhwɛso bi ne sɛ, Mose de Onyankopɔn mmara a ɛka se, ‘Di wʼagya ne wo na ni’ no maa mo. Ɔkae se, ‘obiara a ɔbɛkasa atia nʼagya anaa ne na no, ɛsɛ sɛ wokum no.’"},{"book":"Marko","chapter":"7","verse":"11","text":"Nanso moka se, eye sɛ obi bɛka akyerɛ nʼagya anaa ne na a ade bi hia no no se, ‘Merentumi mmoa mo! Efisɛ mede nea anka a ɛsɛ sɛ mede ma mo no ama Onyankopɔn.’"},{"book":"Marko","chapter":"7","verse":"12","text":"Enti mubu Onyankopɔn mmara a ɔhyɛe no so, sɛnea ɛbɛyɛ a mubetumi abɔ mo amanne ho ban."},{"book":"Marko","chapter":"7","verse":"13","text":"Eyi yɛ nhwɛso baako pɛ. Nanso bebree ka ho.”"},{"book":"Marko","chapter":"7","verse":"14","text":"Afei Yesu frɛɛ nnipakuw no baa ne nkyɛn, ka kyerɛɛ wɔn se, “Mo nyinaa muntie asɛm a mereka yi yiye, na monte ase."},{"book":"Marko","chapter":"7","verse":"15","text":"Ade biara a ɛkɔ onipa mu no ngu ne ho fi. Na mmom nea ebefi onipa mu aba no na egu ne ho fi."},{"book":"Marko","chapter":"7","verse":"16","text":"Nea ɔwɔ aso a obetie no ntie.”"},{"book":"Marko","chapter":"7","verse":"17","text":"Afei Yesu fii nnipakuw no mu kɔɔ fie no, nʼasuafo no bisaa no asɛm a ɔkae no ase."},{"book":"Marko","chapter":"7","verse":"18","text":"Obisaa wɔn se, “Mo nso monte asɛm a mekae no ase? Munhu sɛ, nea mudi no ngu mo ho fi ana?"},{"book":"Marko","chapter":"7","verse":"19","text":"Efisɛ nea mudi biara no ne mo koma nni hwee yɛ, na mmom ɛfa ɔyafunu no mu kɛkɛ.”"},{"book":"Marko","chapter":"7","verse":"20","text":"Ɔtoaa so se, “Nea efi onipa mu ba no na egu ne ho fi."},{"book":"Marko","chapter":"7","verse":"21","text":"Afei nea efi nnipa koma mu ba no, ɛde aguamammɔ, korɔn, awudi,"},{"book":"Marko","chapter":"7","verse":"22","text":"ayefasɛm, amumɔyɛ, asisi, ahohwi, anibere, abususɛm, ahantan ne nkwaseasɛm ba."},{"book":"Marko","chapter":"7","verse":"23","text":"Saa nnebɔne yi nyinaa fi onipa mu na ɛba, na ɛno na egu onipa ho fi a ɛmma ɔmfata Onyankopɔn anim.”"},{"book":"Marko","chapter":"7","verse":"24","text":"Yesu fi hɔ no, ɔkɔɔ Tiro ne Sidon fam pɛɛ sɛ ɔrekɔhyɛ hɔ komm a obiara nte ne nka, nanso anyɛ ye. Da a oduu hɔ ara pɛ, na nkurɔfo tee ne nka sɛ waba hɔ."},{"book":"Marko","chapter":"7","verse":"25","text":"Ɛhɔ ara na ɔbea bi a honhommɔne hyɛ ne babea ketewa bi mu baa ne nkyɛn. Na wate Yesu nka nti, obebuu no nkotodwe."},{"book":"Marko","chapter":"7","verse":"26","text":"Ɔbea no srɛɛ no sɛ ontu saa honhommɔne no mfi ne ba no mu mma no. Na saa ɔbea yi yɛ Helani a wɔwoo no wɔ Siro-Foinike."},{"book":"Marko","chapter":"7","verse":"27","text":"Yesu ka kyerɛɛ no se, “Ɛsɛ sɛ mma no mee ansa. Na enye sɛ wɔde mma aduan ma akraman.”"},{"book":"Marko","chapter":"7","verse":"28","text":"Ɔbea no nso buae no se, “Owura, ɛyɛ nokware de, nanso ɛyɛ a wɔde aduan a aka wɔ mmofra no prɛte mu no bi ma akraman a wɔhyehyɛ ɔpon no ase no.”"},{"book":"Marko","chapter":"7","verse":"29","text":"Yesu ka kyerɛɛ no se, “Wo mmuae pa no nti masa wo babea no yare. Kɔ fie. Honhommɔne no afi ne mu kɔ.”"},{"book":"Marko","chapter":"7","verse":"30","text":"Oduu fie no, ohuu sɛ ne babea no da mpa so dinn a honhommɔne no afi ne mu ampa ara."},{"book":"Marko","chapter":"7","verse":"31","text":"Yesu fi Tiro no, ɔfaa Sidon mansin a emu nkurow yɛ du no so beduu Galilea Po so."},{"book":"Marko","chapter":"7","verse":"32","text":"Wɔde ɔsotifo bi a ɔsan yɛ mum brɛɛ no. Wɔn a wɔwɔ hɔ no nyinaa srɛɛ Yesu sɛ, ɔmfa ne nsa nka ɔyarefo no, na ɔnsa no yare."},{"book":"Marko","chapter":"7","verse":"33","text":"Yesu soo ne mu de no fii nnipakuw no mu. Afei ɔde ne nsateaa hyɛɛ ɔbarima no asom, tee ntasu de kaa ne tɛkrɛma."},{"book":"Marko","chapter":"7","verse":"34","text":"Ɔhwɛɛ ɔsoro, guu ahome teɛɛ mu se, “Hefata!” Ase ne, “bue!”"},{"book":"Marko","chapter":"7","verse":"35","text":"Amono mu hɔ ara, ɔbarima no aso buei, ne tɛkrɛma sanee, na ofii ase kasae."},{"book":"Marko","chapter":"7","verse":"36","text":"Yesu bɔɔ nnipakuw no ano se, wɔmmmɔ asɛm no dawuru nkyerɛ obiara. Nanso mpɛn dodow a ɔbraa wɔn no, na trɛw ara na wɔn nso wɔretrɛw asɛm no mu."},{"book":"Marko","chapter":"7","verse":"37","text":"Saa asɛm yi maa wɔn ho dwiriw wɔn yiye. Enti wɔkae se, “Yesu ayɛ ade nyinaa yiye, ɔma asotifo mpo te asɛm, na mum nso kasa!”"}]}