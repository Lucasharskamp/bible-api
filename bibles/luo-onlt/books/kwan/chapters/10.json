{"data":[{"book":"Kwan","chapter":"10","verse":"1","text":"Jehova Nyasaye nowacho ne Musa niya,"},{"book":"Kwan","chapter":"10","verse":"2","text":"Los turumbete ariyo mag fedha mothedhi, kendo ti kodgi kuom choko oganda duto kanyakla mondo mi gichak wuoth."},{"book":"Kwan","chapter":"10","verse":"3","text":"Ka turumbete ariyogi oywak, to ogandagi mondo ochokre e nyimi e dhoranga Hemb Romo."},{"book":"Kwan","chapter":"10","verse":"4","text":"Ka turumbete achiel kende ema oywak, to jotelo mag oganda, jo-Israel nyaka chokre e nyimi."},{"book":"Kwan","chapter":"10","verse":"5","text":"Ka turumbete oywak, to dhoudi mantie yo wuok chiengʼ nyaka chak wuoth."},{"book":"Kwan","chapter":"10","verse":"6","text":"Ka turumbete mar ariyo oywak, to dhoudi mantie yo milambo nyaka chak wuoth. Ywak mar turumbeteno ema nobed ranyisi mar chako wuoth."},{"book":"Kwan","chapter":"10","verse":"7","text":"Ka ichoko ji kanyakla, to ywak turumbetego nyaka pogre."},{"book":"Kwan","chapter":"10","verse":"8","text":"“Yawuot Harun, ma gin jodolo, ema nogo turumbete. Ma en chik mosiko ne un kod tiengʼ mabiro."},{"book":"Kwan","chapter":"10","verse":"9","text":"Ka udhi kedo gi wasiku ma thirou e pinyu owuon, to nyaka ugo turumbete. Bangʼe Jehova Nyasaye ma Nyasachu noparu kendo noresu e lwet wasiku."},{"book":"Kwan","chapter":"10","verse":"10","text":"Bende e kinde ma un gi mor, ma gin kinde sewni moyier kaka nyasi mar Dwe Manyien, nyaka ugo turumbete e kinde muchiwoe misengini miwangʼo pep kod misengini mag lalruok, nikech ginibednu rapar e nyim Nyasachu nimar An e Jehova Nyasaye ma Nyasachu.”"},{"book":"Kwan","chapter":"10","verse":"11","text":"E odiechiengʼ mar piero ariyo mar dwe mar ariyo e higa mar ariyo, bor polo nowuok ewi Hemb Romo mar Sandug Muma mar Singruok."},{"book":"Kwan","chapter":"10","verse":"12","text":"Eka jo-Israel nowuok koa e Thim mar Sinai kendo ne giwuotho kuonde duto nyaka bor polo nopie e Thim mar Paran."},{"book":"Kwan","chapter":"10","verse":"13","text":"Chako wuodhgi mokwongo notimore bangʼ ka Jehova Nyasaye nosegolo chik kokalo kuom Musa."},{"book":"Kwan","chapter":"10","verse":"14","text":"Jo-Juda ema ne okwongo wuok ka gin e bwo bandechgi, kotelnegi gi Nashon wuod Aminadab."},{"book":"Kwan","chapter":"10","verse":"15","text":"Dhood Isakar notelnegi gi Nethanel wuod Zuar,"},{"book":"Kwan","chapter":"10","verse":"16","text":"to Eliab wuod Helon notelo ne dhood Zebulun."},{"book":"Kwan","chapter":"10","verse":"17","text":"Bangʼe ne gibano Hemb Romo, kendo joka Gershon kod joka Merari mane otingʼe, nochako wuoth."},{"book":"Kwan","chapter":"10","verse":"18","text":"Dhood joka Reuben nowuok bangʼ-gi ka gin e bwo bandechgi, kotelnegi gi Elizur wuod Shedeur."},{"book":"Kwan","chapter":"10","verse":"19","text":"Dhood Simeon notelnegi gi Shelumiel wuod Zurishadai,"},{"book":"Kwan","chapter":"10","verse":"20","text":"to Eliasaf wuod Dewel notelo ne dhood Gad."},{"book":"Kwan","chapter":"10","verse":"21","text":"Bangʼe jo-Kohath nochako wuoth ka gitingʼo gik maler nikech Hemb Romo nyaka ne gur kapok gichopo."},{"book":"Kwan","chapter":"10","verse":"22","text":"Bangʼe jo-Efraim nochako wuoth ka gin e bwo bandechgi kotelnegi gi Elishama wuod Amihud."},{"book":"Kwan","chapter":"10","verse":"23","text":"Dhood Manase notelnegi gi Gamaliel wuod Pedazur,"},{"book":"Kwan","chapter":"10","verse":"24","text":"to Abidan wuod Gideoni notelo ne dhood Benjamin."},{"book":"Kwan","chapter":"10","verse":"25","text":"Dhood Dan ema ne ochako wuoth mogik e bwo bandechgi kotelnegi gi Ahiezer wuod Amishadai."},{"book":"Kwan","chapter":"10","verse":"26","text":"Dhood Asher notelne gi Pagiel wuod Okran,"},{"book":"Kwan","chapter":"10","verse":"27","text":"to Ahira wuod Enan notelo ne dhood Naftali."},{"book":"Kwan","chapter":"10","verse":"28","text":"Ma e kaka chenro mar jo-Israel nobet kane gichako wuoth."},{"book":"Kwan","chapter":"10","verse":"29","text":"Musa nowacho ne Hobab wuod Reuel ja-Midian, ma en jaduongʼne niya, “Wawuok wadhi kama Jehova Nyasaye nowacho ni obiro miyowa. Kuom mano bi kodwa mondo wadhi e piny maber mane Jehova Nyasaye osingo ne jo-Israel kendo wabiro miyi kar dak.”"},{"book":"Kwan","chapter":"10","verse":"30","text":"Nodwoke niya, “Ooyo, ok anadhi kodu; to adok thurwa ir jowa.”"},{"book":"Kwan","chapter":"10","verse":"31","text":"Musa to nowachone niya, “Ka iyie to kik iwewa. In ema ingʼeyo kambi monego wadhi wadagie thimni, kendo in e wangʼwa."},{"book":"Kwan","chapter":"10","verse":"32","text":"Ka idhi kodwa, to wabiro pogoni gimoro amora maber ma Jehova Nyasaye omiyowa.”"},{"book":"Kwan","chapter":"10","verse":"33","text":"Omiyo ne giwuok ka gia e got mar Jehova Nyasaye kendo ne giwuotho kuom ndalo adek. Sandug Muma mar Jehova Nyasaye nodhi nyimgi e ndalo adekgo mondo oiknegi kama ginyalo yweyoe."},{"book":"Kwan","chapter":"10","verse":"34","text":"Bor polo mar Jehova Nyasaye noumogi godiechiengʼ kane giwuok e kargi mar bworo."},{"book":"Kwan","chapter":"10","verse":"35","text":"Pile kane gisechako wuoth gi Sandug Muma, Musa ne wacho niya,"},{"book":"Kwan","chapter":"10","verse":"36","text":"Kinde duto mane oyie Sandug Muma piny, Musa ne wacho niya,"}]}