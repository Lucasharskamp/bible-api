{"data":[{"book":"Exodus","chapter":"30","verse":"1","text":"Nog moet ge een altaar vervaardigen, om wierook te offeren. Ge moet dat van acaciahout maken,"},{"book":"Exodus","chapter":"30","verse":"2","text":"een el lang en een el breed, dus vierkant, en twee ellen hoog; zijn hoornen moeten er één geheel mee uitmaken."},{"book":"Exodus","chapter":"30","verse":"3","text":"Ge moet het met zuiver goud overtrekken, zowel het bovenvlak, als alle zijkanten en de hoornen, en loofwerk van goud er omheen maken."},{"book":"Exodus","chapter":"30","verse":"4","text":"Onder dat loofwerk moet ge aan weerskanten twee gouden krammen aanbrengen, die dienen voor de handbomen, waarmee het gedragen wordt."},{"book":"Exodus","chapter":"30","verse":"5","text":"Die handbomen moet ge van acaciahout maken, en met goud beslaan."},{"book":"Exodus","chapter":"30","verse":"6","text":"Gij moet het voor het voorhangsel plaatsen, dat voor de ark des Verbonds en het verzoendeksel boven de verbondswet hangt, waar Ik Mij aan u zal openbaren."},{"book":"Exodus","chapter":"30","verse":"7","text":"Iedere morgen, wanneer Aäron de lampen in orde brengt, moet hij daarop geurige wierook branden;"},{"book":"Exodus","chapter":"30","verse":"8","text":"en eveneens wanneer hij tegen de avond de lampen ontsteekt. Het moet een bestendig reukoffer zijn voor het aanschijn van Jahweh van geslacht tot geslacht."},{"book":"Exodus","chapter":"30","verse":"9","text":"Ge moogt daarop geen andere wierook offeren, dan die is voorgeschreven, noch daarop brand(-) en spijsoffers brengen, of plengoffers daarop uitgieten."},{"book":"Exodus","chapter":"30","verse":"10","text":"Eenmaal per jaar moet Aäron de verzoeningsplechtigheid verrichten voor de hoornen; met het bloed van het zondeoffer ter verzoening zal hij dat eens per jaar doen. Zo zal het hoogheilig zijn voor Jahweh van geslacht tot geslacht."},{"book":"Exodus","chapter":"30","verse":"11","text":"Jahweh vervolgde tot Moses:"},{"book":"Exodus","chapter":"30","verse":"12","text":"Wanneer ge de Israëlieten monstert en ze hoofd voor hoofd telt, moet ieder van hen bij de monstering aan Jahweh een losprijs voor zijn leven betalen, opdat geen ramp hen bij de monstering mag treffen."},{"book":"Exodus","chapter":"30","verse":"13","text":"Dit moet iedereen geven, die op de monsterrol komt: een halve sikkel volgens het heilig gewicht, met twintig gera’s in een sikkel; die halve sikkel is een belasting voor Jahweh."},{"book":"Exodus","chapter":"30","verse":"14","text":"Iedereen die op de monsterrol komt en twintig jaar oud is of meer, moet deze belasting voor Jahweh betalen."},{"book":"Exodus","chapter":"30","verse":"15","text":"De rijke zal niet meer en de arme niet minder dan een halve sikkel betalen, als belasting voor Jahweh, en als losprijs voor uw leven."},{"book":"Exodus","chapter":"30","verse":"16","text":"Gij zult het losgeld van Israëls zonen voor de dienst van de tabernakel gebruiken; maar het zal tevens dienen om Israëls kinderen bij Jahweh in gedachtenis te houden, en tot een losprijs voor uw leven."},{"book":"Exodus","chapter":"30","verse":"17","text":"Nog sprak Jahweh tot Moses:"},{"book":"Exodus","chapter":"30","verse":"18","text":"Maak ook een bronzen wasbekken met een onderstel van brons, plaats het tussen de openbaringstent en het altaar en vul het met water."},{"book":"Exodus","chapter":"30","verse":"19","text":"Met dit water moeten Aäron en zijn zonen hun handen en voeten wassen."},{"book":"Exodus","chapter":"30","verse":"20","text":"Wanneer zij de openbaringstent binnengaan, moeten zij zich met het water afwassen, op straffe des doods; of wanneer zij tot het altaar willen naderen, om hun dienst te verrichten door een vuurofffer voor Jahweh te branden,"},{"book":"Exodus","chapter":"30","verse":"21","text":"moeten zij handen en voeten wassen, op straffe des doods. Dit is voor hen een eeuwige wet, voor hem en zijn nazaat tot in het verste geslacht."},{"book":"Exodus","chapter":"30","verse":"22","text":"Nog sprak Jahweh tot Moses:"},{"book":"Exodus","chapter":"30","verse":"23","text":"Voorzie u van de kostbaarste specerijen: vijfhonderd sikkels vloeibare myrrhe en half zoveel, dus tweehonderd vijftig sikkels geurige kaneel, tweehonderd vijftig sikkels geurige kalmus,"},{"book":"Exodus","chapter":"30","verse":"24","text":"en vijf honderd sikkels laurier; alles volgens het heilig gewicht. Voeg er een hin olijfolie aan toe,"},{"book":"Exodus","chapter":"30","verse":"25","text":"en bereid daarvan de heilige zalfolie. Een geurig mengsel moet het zijn volgens de regels der kunst; want het is de heilige zalfolie."},{"book":"Exodus","chapter":"30","verse":"26","text":"Hiermee moet ge de openbaringstent zalven, de ark des Verbonds,"},{"book":"Exodus","chapter":"30","verse":"27","text":"de tafel met haar toebehoren, de kandelaar met alles wat erbij hoort, het reukofferaltaar,"},{"book":"Exodus","chapter":"30","verse":"28","text":"het brandofferaltaar met zijn toebehoren en het bekken met zijn onderstel."},{"book":"Exodus","chapter":"30","verse":"29","text":"Daardoor zult ge ze wijden, zodat ze hoogheilig worden, en iedereen, die ze aanraakt, als iets heiligs zal worden behandeld."},{"book":"Exodus","chapter":"30","verse":"30","text":"Ook Aäron en zijn zonen zult ge er mee zalven, en hen wijden, om mijn priesters te zijn."},{"book":"Exodus","chapter":"30","verse":"31","text":"Maar tot de Israëlieten zult ge zeggen: Dit zal voor Mij de heilige zalfolie zijn van geslacht tot geslacht."},{"book":"Exodus","chapter":"30","verse":"32","text":"Ge moogt ze niet over het lichaam van gewone mensen uitgieten, en zelfs in deze verhouding geen andere bereiden; want ze is heilig en ook voor u moet ze heilig zijn."},{"book":"Exodus","chapter":"30","verse":"33","text":"Iedereen dus, die een soortgelijk mengsel bereidt of het aan een leek durft geven, zal van zijn volk worden afgesneden."},{"book":"Exodus","chapter":"30","verse":"34","text":"Nog sprak Jahweh tot Moses: Voorzie u van geurige specerijen; van amber, kruidnagel en gom, van kruiden en zuivere hars, alles in gelijke hoeveelheid."},{"book":"Exodus","chapter":"30","verse":"35","text":"Ge moet daarvan volgens de regels der kunst een geurige wierook bereiden, met wat zout gemengd, zuiver en heilig."},{"book":"Exodus","chapter":"30","verse":"36","text":"Hier moet ge telkens wat van afnemen, het tot poeder wrijven en voor de ark des Verbonds in de openbaringstent brengen, waar Ik Mij aan u zal openbaren. Hij moet hoogheilig voor u zijn."},{"book":"Exodus","chapter":"30","verse":"37","text":"Als ge wierook voor u zelf wilt maken, moogt ge die niet in deze verhouding bereiden; ge moet hem als iets heiligs voor Jahweh beschouwen."},{"book":"Exodus","chapter":"30","verse":"38","text":"Iedereen, die iets dergelijks maakt, om van zijn geur te genieten, zal van zijn volk worden afgesneden."}]}