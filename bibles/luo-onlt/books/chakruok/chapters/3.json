{"data":[{"book":"Chakruok","chapter":"3","verse":"1","text":"To thuol ne riek moloyo le duto mag bungu mane Jehova Nyasaye ochweyo. Omiyo nopenjo dhako niya, “Bende en adier ni Nyasaye nowacho ni, ‘Kik ucham olemb yien moro amora manie puodho?’ ”"},{"book":"Chakruok","chapter":"3","verse":"2","text":"Dhako nodwoko thuol niya, “Wanyalo chamo olembe mag yiende manie puodho duto,"},{"book":"Chakruok","chapter":"3","verse":"3","text":"makmana Nyasaye nosiemowa ni, ‘Kik ucham olemo mar yien man e dier puodhono, kendo kik umule nono to ubiro tho.’ ”"},{"book":"Chakruok","chapter":"3","verse":"4","text":"Thuol nowacho ne dhako niya, “Adier ok unutho."},{"book":"Chakruok","chapter":"3","verse":"5","text":"Nikech Nyasaye ongʼeyo ni sa ma unuchame wengeu noyepi kendo unubed machal gi Nyasaye, kungʼeyo ber gi rach.”"},{"book":"Chakruok","chapter":"3","verse":"6","text":"Kane dhako oneno ni olemb yien-no ne ber kuom chiemo kendo moro wangʼ kendo nyalo miyo ibed gi rieko, nokawo moko mochamo, to bangʼe nomiyo chwore ma en bende nochame."},{"book":"Chakruok","chapter":"3","verse":"7","text":"Eka wengegi noyepo kendo negifwenyo ni gin duge; kuom mano negikawo it ngʼowu kendo giumogo dugegi."},{"book":"Chakruok","chapter":"3","verse":"8","text":"Eka Adam kod chiege nowinjo dwond Jehova Nyasaye kawuotho e puodho e seche mag angʼich welo kendo ne gipondo ne Jehova Nyasaye e kind yiende manie puodho."},{"book":"Chakruok","chapter":"3","verse":"9","text":"To Jehova Nyasaye noluongo Adam mopenje niya, “In kanye?”"},{"book":"Chakruok","chapter":"3","verse":"10","text":"Nodwoko niya, “Ne awinji e puodho kendo luoro nomaka nikech ne an duk, koro ne apondo.”"},{"book":"Chakruok","chapter":"3","verse":"11","text":"Kendo Jehova Nyasaye nowachone niya, “En ngʼa manonyisi ni in duk? Dibed ni isechamo olemb yien mane akweri ni kik icham?”"},{"book":"Chakruok","chapter":"3","verse":"12","text":"Adam nodwoke niya, “Dhako mane imiya ema nomiya olemo moko moa e yien-no kendo achamo.”"},{"book":"Chakruok","chapter":"3","verse":"13","text":"Eka Jehova Nyasaye nopenjo dhako niya, “Ma en angʼo ma isetimo?”"},{"book":"Chakruok","chapter":"3","verse":"14","text":"Kuom mano Jehova Nyasaye nowacho ne thuol niya, “Nikech isetimo ma,"},{"book":"Chakruok","chapter":"3","verse":"15","text":"Kendo anaket sigu"},{"book":"Chakruok","chapter":"3","verse":"16","text":"Dhako to ne owachone niya,"},{"book":"Chakruok","chapter":"3","verse":"17","text":"To Adam to ne owachone niya, “Nikech ne iwinjo chiegi kendo ichamo olemb yath mane akweri ni, ‘Kik icham olembe,’"},{"book":"Chakruok","chapter":"3","verse":"18","text":"Enonyagni kit kuthe mopogore opogore"},{"book":"Chakruok","chapter":"3","verse":"19","text":"Inicham chiembi"},{"book":"Chakruok","chapter":"3","verse":"20","text":"Adam nochako chiege ni Hawa nikech nobiro bedo min ji duto."},{"book":"Chakruok","chapter":"3","verse":"21","text":"Jehova Nyasaye noloso lewni mag pien ne Adam kod chiege kendo noumogi."},{"book":"Chakruok","chapter":"3","verse":"22","text":"Kendo Jehova Nyasaye nowacho niya, “Dhano koro osebedo machal kodwa, kongʼeyo ber kod rach. Kik yiene mondo oter lwete kendo okaw olemb ngima kendo ocham madimi odag nyaka chiengʼ.”"},{"book":"Chakruok","chapter":"3","verse":"23","text":"Omiyo Jehova Nyasaye noriembe e Puodho mar Eden mondo opur lowo kamane ogole."},{"book":"Chakruok","chapter":"3","verse":"24","text":"Bangʼ kane oseriembo Adam oko, ne oketo kerubi gi ligangla mamil koni gi koni yo wuok chiengʼ mar Puodho Mar Eden mondo orit yo mochomo yadh ngima."}]}