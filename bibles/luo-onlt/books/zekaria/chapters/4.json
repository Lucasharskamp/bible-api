{"data":[{"book":"Zekaria","chapter":"4","verse":"1","text":"Malaika mane osebedo kawuoyo koda nochiewa, mana kaka ichiewo ngʼato ma nindo."},{"book":"Zekaria","chapter":"4","verse":"2","text":"Ne openja niya, “Ineno angʼo?”"},{"book":"Zekaria","chapter":"4","verse":"3","text":"Bende nitie yiend Zeituni ariyo e bathe, achiel e bath bakul korachwich to machielo e bathe koracham.”"},{"book":"Zekaria","chapter":"4","verse":"4","text":"Napenjo malaika mane loso kodano niya, “Magi gin angʼo, ruodha?”"},{"book":"Zekaria","chapter":"4","verse":"5","text":"Nodwoka niya, “Ikia gigi adier?”"},{"book":"Zekaria","chapter":"4","verse":"6","text":"Omiyo nowachona niya, “Ma e gima Jehova Nyasaye wacho ne Zerubabel: ‘Ok timre kuom nyalo kata kuom teko, to mana kuom Roho mara,’ Jehova Nyasaye Maratego owacho."},{"book":"Zekaria","chapter":"4","verse":"7","text":"“Yaye, in got maduongʼ, in to in angʼo? Ibiro pieyi piny michal gi pap e nyim Zerubabel. Bangʼe obiro keto kido mogik mar gedo ka ji kok gimor ni, ‘Nyasaye mondo ogwedh odni! Nyasaye mondo ogwedh odni!’ ”"},{"book":"Zekaria","chapter":"4","verse":"8","text":"Wach Jehova Nyasaye nobirona kendo kawacho niya,"},{"book":"Zekaria","chapter":"4","verse":"9","text":"“Lwet Zerubabel oseketo mise mar hekaluni kendo lwetene ema biro tieke. Eka iningʼe ni Jehova Nyasaye Maratego ema oseora iri."},{"book":"Zekaria","chapter":"4","verse":"10","text":"“Ngʼa madihedhre chayo odiechieng chako gik matindo? Ji nobed mamor ka gineno tond pimo ot e lwet Zerubabel."},{"book":"Zekaria","chapter":"4","verse":"11","text":"Eka napenjo malaika niya, “Yiende zeituni ariyo mantie bath rachung taya korachwich gi koracham, to gin angʼo?”"},{"book":"Zekaria","chapter":"4","verse":"12","text":"Ne achako apenje niya, “Bede ariyo mag yadh zeituni manie bath hotogoro ariyo mag dhahabu ma olo mor dhahabu oko-gi, gin angʼo?”"},{"book":"Zekaria","chapter":"4","verse":"13","text":"Nodwoka niya, “Ikia gigi adier?”"},{"book":"Zekaria","chapter":"4","verse":"14","text":"Eka nokona niya, “Magi e ji ariyo mowir mondo otine Ruoth Nyasaye e piny ngima.”"}]}