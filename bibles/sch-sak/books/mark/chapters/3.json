{"data":[{"book":"Mark","chapter":"3","verse":"1","text":"Hanchu Jisua ha Synagog a se nôka, mahan mi inkhat a kut phalkhatthi a lei oma."},{"book":"Mark","chapter":"3","verse":"2","text":"Sabbathni ani sikin Jisua râlngeiin a tho minchâia an nôn theina rangin; Sabbathni mi a mindam pupui mo tiin mi senkhat ngeiin an en richika."},{"book":"Mark","chapter":"3","verse":"3","text":"Jisua'n kut phalkhatthi kôm han, “Moton tieng hong inding roh,” a tipea."},{"book":"Mark","chapter":"3","verse":"4","text":"Hanchu Jisua'n mingei kôm han, “Ei Balamin Sabbathnin imo ei tho rangin mi phal? San rang mo, aninônchu minna rang mo? Mi ringna mojôk rang mo, aninônchu mi minmang mo?” tiin a rekel ngeia."},{"book":"Mark","chapter":"3","verse":"5","text":"Jisua'n an tieng a en ngeia a taksi oka, aniatachu an mulungngar raina le an dikloi raina hah a riet sikin asân a jâm a manzala. Hanchu amapa kôm han, “Nu kut lâng roh” a tipea. A kut a lânga male a dam nôk zoia."},{"book":"Mark","chapter":"3","verse":"6","text":"Masikin Phariseengei hah synagog renga an jôka, Herod pâla mi senkhatngei leh an intonga, Jisua an that rang lam mintuonangei an sin zoia."},{"book":"Mark","chapter":"3","verse":"7","text":"Jisua le a ruoisingei ha Galilee dîl tieng an se kelena, male loko tamtakin ama an jûi sa. Anni ngei ha Galilee ram renga, Judea ram renga,"},{"book":"Mark","chapter":"3","verse":"8","text":"Jerusalem renga, Idumea ram renga, Jordan râl nisuo tieng renga, male Tyre le Sidon khopuilienngei kôlrevêla hong ngei an ni. Hi mingei murdi hih Jisua neinun tho ngei an lei riet sika hong an ni."},{"book":"Mark","chapter":"3","verse":"9","text":"Lokongei an tam rai sika han ama an neng loina rangin Jisua'n a ruoisingei kôm, ama rang rukuong inkhat lei dar rangin chong a be ngeia.3:9,10: Mk 4:1; Luk 5:1-3"},{"book":"Mark","chapter":"3","verse":"10","text":"Mi tamtak a mindama, male ana ngei murdi ama an tôn theina rangin an inbûmlula."},{"book":"Mark","chapter":"3","verse":"11","text":"Male an sûnga ramkhori dôn ngei khomin ama an mu racham inbokin, “Nangma ha Pathien Nâipasal ni ni!” tiin an iniek ngâi."},{"book":"Mark","chapter":"3","verse":"12","text":"Jisua'n ramkhoringei kôm han, tumo ani ha tute kôm an misîr loina rangin chongnazatin, chong a pêk ngei zoi."},{"book":"Mark","chapter":"3","verse":"13","text":"Hanchu Jisua muol chunga a kala, ama'n a nuom ngei kai a koia. Anni ngei ha an jûia,"},{"book":"Mark","chapter":"3","verse":"14","text":"male sômleinik ngei a thanga, “Mangei ha tîrtonngei tiin riming a phuoa, an kôm, ko kôma om rangin nangni ka thang zoi ani,” male, “Thurchi misîr rang khomin nangni tîr suok ka ta,"},{"book":"Mark","chapter":"3","verse":"15","text":"male ramkhoringei rujûlpai theina rachamneina khom dôn nin tih,” tiin a ril ngeia."},{"book":"Mark","chapter":"3","verse":"16","text":"Sômleinik a thang ngei ha hi ngei hih an ni: Simon (Jisua'n, Peter tia riming a phuo pe ha);"},{"book":"Mark","chapter":"3","verse":"17","text":"Zebedee nâipasal Jacob le a nâipa John (Jisua'n, Boanerges tia riming a phuo pe ngei ha, maha aomtie chu “Khuonri Miriemngei tina ani”);"},{"book":"Mark","chapter":"3","verse":"18","text":"Andrew, Philip, Bartholomew, Matthew, Thomas, Alphaeus nâipasal Jacob, Thaddeaus, Canan mi Simon (an ram lungkham le inpâkpui ngâipu,)"},{"book":"Mark","chapter":"3","verse":"19","text":"male a minsûrpu Judas Iscariot."},{"book":"Mark","chapter":"3","verse":"20","text":"Hanchu Jisua ha in tieng a kîr sir zoia. Lokongei hah an juong intûp nôka, Jisua le a ruoisingei ha sâknêk zora luo man mak ngeia."},{"book":"Mark","chapter":"3","verse":"21","text":"Mingeiin, “Achâng ke ani zoi!” an ti roi ha a insungmingei an riet lehan, ama tuong rangin an inthoka."},{"book":"Mark","chapter":"3","verse":"22","text":"Balam minchupu senkhat Jerusalem renga juong ngei han, “A sûnga Beelzebul a dôn ani! Ramkhoringei ulientak kêng, ramkhori rujûlpai theina rangin sinthotheina a kôma pêk ngâi” an tia.3:22: Mat 9:34; 10:25"},{"book":"Mark","chapter":"3","verse":"23","text":"Masikin Jisua'n anni hah a koia, chongmintêkin a chongpui ngeia; “Kho angin mo Soitan'n Soitan a rujûl thei ranga?"},{"book":"Mark","chapter":"3","verse":"24","text":"Rambung khom athenin apâlin insenin inkhat le inkhat an indoi inlômin chu, ma rambung hah inlet atih."},{"book":"Mark","chapter":"3","verse":"25","text":"Insûngkuo khom athenin apâlin insenin inkhat le inkhat an indoi inlômin chu, ma insûngkuo hah inlet atih."},{"book":"Mark","chapter":"3","verse":"26","text":"Masikin Soitan rêngram khom athenin apâlin an insenin chu, ma hah asôt dier no nia, inlet a ta male ânmang rang ani."},{"book":"Mark","chapter":"3","verse":"27","text":"“Tutên mi rât ina lûtin a neinunngei lâk pe thei ngâi mak ngei, mi rât hah an khitbel masa vaiin ke; a neinunngei an muruk thei ngâi."},{"book":"Mark","chapter":"3","verse":"28","text":"“Adiktakin nangni ki ril mingei hih an sietnangei murdi le asaloi neinunngei an ti ngei3:28: asaloi neinunngei an ti ngei; aninônchu Pathien doia asaloi neinunngei an ti ngei. murdi chu la ngâidam thei nîng a ta."},{"book":"Mark","chapter":"3","verse":"29","text":"Aniatachu tukhom Ratha Inthieng doia asaloi neinunngei a ti ngei hah chu ngâidamin om tet no ni, kumtuonga sietna a sin ani sikin” a tia.3:29: Luk 12:10"},{"book":"Mark","chapter":"3","verse":"30","text":"(Mahi Jisua'n mingei senkhatin, “Ratha saloi a dôn” an ti sika a ti ani.)"},{"book":"Mark","chapter":"3","verse":"31","text":"Hanchu Jisua nû le lâibungngei an hongtunga. Khalâia an indinga, ama koi rangin mi an tîra."},{"book":"Mark","chapter":"3","verse":"32","text":"Jisua rihîlin lokongei an insunga, male ha ngei han a kôm, “En roh, Nu nû le na lâibungngei le na sarnungeiin nang an roka, khalâia son an oma, nang intongpui rang an nuom,” an tipea."},{"book":"Mark","chapter":"3","verse":"33","text":"Jisua'n an kôm, “Tu mo ku nû? Tu ngei mo ka lâibungngei?” Tiin a thuona."},{"book":"Mark","chapter":"3","verse":"34","text":"A rihîla an sung ngei hah a en ngeia, an kôm, “En ngei roi! Hi ngei hih ku nû le ka lâibungngei an ni!"},{"book":"Mark","chapter":"3","verse":"35","text":"Tukhom Pathien nuom lama sintho ngei kai chu ka lâibungngei, ka sarnungei, le ku nûngei an ni” a tia."}]}