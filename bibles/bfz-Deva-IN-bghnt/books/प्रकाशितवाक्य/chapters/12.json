{"data":[{"book":"प्रकाशितवाक्य","chapter":"12","verse":"1","text":"इना गल्ला ते बाद स्वर्गो रे एक नऊखा नजारा दिशेया। मैं देखेया कि एक जवाणस सूरज टखे रे थी और चाँद तेसा रे पैरा निठे था और तेसा रे सिरो पाँदे बारा तारेया रा मुकट था।"},{"book":"प्रकाशितवाक्य","chapter":"12","verse":"2","text":"से जवाणस गर्भवती थी और चिंगणे लगी री थी, कऊँकि तेसा खे जमणे रिया पीड़ा लगी री थिया और से बच्चा जम्मणे रिया पीड़ा रे थी।"},{"book":"प्रकाशितवाक्य","chapter":"12","verse":"3","text":"तेबे स्वर्गो रे एक ओर नऊखा नजारा दिशेया और देखो, एक बड़ा लाल अजगर था, जेसरे सात सिर और दस सींग थे और तेसरे सातो सिरो पाँदे सात राजमुकट थे।"},{"book":"प्रकाशितवाक्य","chapter":"12","verse":"4","text":"तेसरी पूँछे सर्गो रे तारेया रा तीजा इस्सा खिंजी की तरतिया रे पायी ता। और से अजगर तेसा जवाणसा सामणे, जो बच्चे खे पैदा करने वाल़ी थी, खड़ा ऊईगा, ताकि जेबे से बच्चा पैदा करो, तो से तेसा रे बच्चे खे खाई जाओ।"},{"book":"प्रकाशितवाक्य","chapter":"12","verse":"5","text":"तेसा रे पाऊ ऊआ, जो लोए रा राजदण्ड लये रे, सबी जातिया पाँदे राज्य करने वाल़ा था। और तेसा रा बच्चा परमेशरो गे और तेसरे सिंहासनो गे चकी की पऊँछाई ता।"},{"book":"प्रकाशितवाक्य","chapter":"12","verse":"6","text":"और से जवाणस तेसा सुनसाण जगा खे नठी गी, जेती परमेशरो री तरफा ते तेसा खे जगा त्यार करी राखी थी, ताकि से तेती एक ह्जार दो सौ साठ दिना तक पाल़ी जाओ।"},{"book":"प्रकाशितवाक्य","chapter":"12","verse":"7","text":"तेबे स्वर्गो रे लड़ाई शुरू ऊईगी। मीकाईल और तेसरे स्वर्गदूत अजगरो साथे लड़ने खे निकल़े, अजगर और तिना रे दूत बी तेस साथे लड़े।"},{"book":"प्रकाशितवाक्य","chapter":"12","verse":"8","text":"पर से अजगर आरी गा और से और तेसरे दूत स्वर्गो ते निकयाल़ी ते।"},{"book":"प्रकाशितवाक्य","chapter":"12","verse":"9","text":"तेबे से बड़ा अजगर, मतलब सेई पुराणा साप, जेसखे शैतान बोलोए और सारे दुनिया खे भरमाणे वाल़ा ए, तरतिया रे रूड़ाईता और तेसरे दूत बी तेस साथे रूड़ाईते।"},{"book":"प्रकाशितवाक्य","chapter":"12","verse":"10","text":"तेबे मैं स्वर्गो ते ये बड़ा शब्द आऊँदे ऊए सुणेया,"},{"book":"प्रकाशितवाक्य","chapter":"12","verse":"11","text":"और सेयो मिन्टूए रे खूनो री बजअ ते"},{"book":"प्रकाशितवाक्य","chapter":"12","verse":"12","text":"इजी बजअ ते, ओ स्वर्गो"},{"book":"प्रकाशितवाक्य","chapter":"12","verse":"13","text":"जेबे अजगरे महसूस कित्तेया कि आऊँ तरतिया पाँदे रुड़ाई ता रा, तो से जवाणस, जेसा रे पाऊ जम्मेया था, तेसा खे सताणे लगेया।"},{"book":"प्रकाशितवाक्य","chapter":"12","verse":"14","text":"तेबे तेसा जवाणसा खे बड़े उकाबो जेड़े दो पंख दित्ते, ताकि सापो गे ते उडी की सुनसाण जगा रे पऊँछी जाओ, जेती से एक बखत और बखतो और आदे बखतो तक पाल़ी जाओ।"},{"book":"प्रकाशितवाक्य","chapter":"12","verse":"15","text":"तेबे अजगरे तेसा जवाणसा पीछे आपणे मुंओ ते नदिया जेड़ा पाणी लटेया, कि तेसा खे एसा नदिया ते हड़ाई देओ।"},{"book":"प्रकाशितवाक्य","chapter":"12","verse":"16","text":"पर तरतिये तेसा जवाणसा री मताद कित्ती और आपणा मूँ खोली की, से नदी, जो अजगरे आपणे मुंओ ते बाह्ई थी, पी ती।"},{"book":"प्रकाशितवाक्य","chapter":"12","verse":"17","text":"नतीजन, अजगरो खे जवाणसा पाँदे रोष आईगा तेबेई तेसा री बाकि ल्वादा ते, जो परमेशरो रे ऊक्मो खे मानोए और प्रभु यीशुए री गवाई देणे रे टीके रे थे, लड़ने खे गया"},{"book":"प्रकाशितवाक्य","chapter":"12","verse":"18","text":"और से अजगर समुद्रो रे कनारे पाँदे जायी की खड़ा ऊईगा।"}]}