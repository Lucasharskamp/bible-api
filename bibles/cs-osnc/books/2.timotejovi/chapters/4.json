{"data":[{"book":"2. Timotejovi","chapter":"4","verse":"1","text":"Před Bohem a Ježíšem Kristem, který jednoho dne přijde ustavit zde nové království a soudit živé i mrtvé, tě za-přísahám:"},{"book":"2. Timotejovi","chapter":"4","verse":"2","text":"Hlásej neúnavně a naléhavě Boží slovo, kdykoliv se ti naskytne příležitost, ať jsou okolnosti příznivé či nepříznivé. Bude-li třeba, napomínej a kárej, povzbuzuj k dobrému a trpělivě předkládej Boží pravdy."},{"book":"2. Timotejovi","chapter":"4","verse":"3","text":"Přijde totiž doba, že lidé nebudou chtít pravdu slyšet a obklopí se učiteli, kteří budou přitakávat jejich názorům."},{"book":"2. Timotejovi","chapter":"4","verse":"4","text":"Nebudou už naslouchat Bibli; slepě se pohrnou za svými klamnými představami."},{"book":"2. Timotejovi","chapter":"4","verse":"5","text":"Ty však stůj pevně a neboj se pro Krista i trpět. Přiváděj lidi k němu a věnuj se plně své službě."},{"book":"2. Timotejovi","chapter":"4","verse":"6","text":"Pro mne již přišel čas, že budu obětován a rozloučím se s tímto životem."},{"book":"2. Timotejovi","chapter":"4","verse":"7","text":"V boji, který mám za sebou, jsem bojoval ze všech sil, závod jsem dokončil a ve víře vytrval."},{"book":"2. Timotejovi","chapter":"4","verse":"8","text":"Teď už mne čeká jen věnec vítěze. To mne Pán – ten spravedlivý Soudce – zprostí všech vin a odmění věčným životem; a nejen mne, ale každého, kdo toužebně vyhlíží jeho příchod."},{"book":"2. Timotejovi","chapter":"4","verse":"9","text":"Prosím tě, přijď, jak jen budeš moci."},{"book":"2. Timotejovi","chapter":"4","verse":"10","text":"Démas mne opustil, protože dal přednost pozemským zájmům, a odešel do Tesaloniky. Krescens odcestoval do Galacie, Titus do Dalmácie;"},{"book":"2. Timotejovi","chapter":"4","verse":"11","text":"jen Lukáš mi tu zůstal. Vezmi s sebou také Marka, jeho pomoc by mi byla velice vítaná."},{"book":"2. Timotejovi","chapter":"4","verse":"12","text":"(Tychikus je taky pryč, poslal jsem ho do Efezu.)"},{"book":"2. Timotejovi","chapter":"4","verse":"13","text":"Cestou se zastav u Karpa v Troadě, zůstal tam můj plášť. Přines mi ho, prosím tě, a taky knihy a hlavně pergamen."},{"book":"2. Timotejovi","chapter":"4","verse":"14","text":"O všechno zlé, co mne potkalo, se největším dílem postaral kovář Alexandr. Stavěl se proti našemu poselství velmi tvrdě."},{"book":"2. Timotejovi","chapter":"4","verse":"15","text":"Dej si na něho pozor. Pán mu jistě odplatí po zásluze."},{"book":"2. Timotejovi","chapter":"4","verse":"16","text":"Při prvním přelíčení jsem se neměl o koho opřít, všichni mě nechali na holičkách. Kéž jim Bůh odpustí!"},{"book":"2. Timotejovi","chapter":"4","verse":"17","text":"Ale Pán stál při mně a dal mi sílu vyřídit jeho poselství přede všemi cizinci a nepřáteli. Tentokrát mne tedy nehodili lvům."},{"book":"2. Timotejovi","chapter":"4","verse":"18","text":"A já věřím, že i nadále budu chráněn od zlého a vejdu do nebeského království. Buď Bohu věčná sláva!"},{"book":"2. Timotejovi","chapter":"4","verse":"19","text":"Pozdravuj ode mne Prisku a Akvilu a taky Oneziforovu rodinu."},{"book":"2. Timotejovi","chapter":"4","verse":"20","text":"Erastus zůstal v Korintu. Trofima jsem nechal v Milétu, protože onemocněl."},{"book":"2. Timotejovi","chapter":"4","verse":"21","text":"Snaž se dorazit sem dřív, než uhodí zima. Pozdravuje Eubulus, Pudens, Linus, Klaudia a všichni ostatní spoluvěřící."},{"book":"2. Timotejovi","chapter":"4","verse":"22","text":"Ježíš Kristus nechť je s tebou."}]}