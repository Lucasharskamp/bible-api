{"data":[{"book":"Tesalonikatɔwo 2","chapter":"3","verse":"1","text":"Mlɔeba la, nɔvi lɔlɔ̃tɔwo, mabia tso mia si be miado gbe ɖa ɖe mía ta. Mido gbe ɖa gbã be Aƒetɔ la ƒe nya la nakaka ɖe afi sia afi kaba, eye wòakpɔ dziɖuɖu le afi sia afi si wòkaka ɖo, ale be wòaɖe ame geɖewo abe ale si wòdzɔe esi míeva mia gbɔ la ene."},{"book":"Tesalonikatɔwo 2","chapter":"3","verse":"2","text":"Mido gbe ɖa hã be míado go le ame vɔ̃ɖiwo ƒe asi me, elabena menye ame sia ame si xɔse la le o."},{"book":"Tesalonikatɔwo 2","chapter":"3","verse":"3","text":"Aƒetɔ la, nuteƒewɔla wònye, eya ta ado ŋusẽ mi, eye wòakpɔ mia ta tso vɔ̃ɖitɔ ƒe fuwɔame ɖe sia ɖe me."},{"book":"Tesalonikatɔwo 2","chapter":"3","verse":"4","text":"Míeka ɖe edzi le Aƒetɔ la me be miele nu siwo míefia mi la dzi wɔm, eye menye zi ɖeka ko o, ke boŋ ɣe sia ɣi."},{"book":"Tesalonikatɔwo 2","chapter":"3","verse":"5","text":"Aƒetɔ la atrɔ miaƒe dziwo aɖo ta Mawu ƒe lɔlɔ̃ kple Kristo ƒe dzidodo la gbɔ."},{"book":"Tesalonikatɔwo 2","chapter":"3","verse":"6","text":"Nɔvi lɔlɔ̃awo, míele se sia dem na mi le míaƒe Aƒetɔ Yesu Kristo ƒe ŋkɔ me be: Abe ale si míefia mi be miawɔ ene la, migade ha kple nɔvi si nɔa anyi kuviatɔe gbe sia gbe, eye mewɔa dɔ aɖeke o la o."},{"book":"Tesalonikatɔwo 2","chapter":"3","verse":"7","text":"Elabena miawo ŋutɔ mienya ale si wòle be miadze míaƒe kpɔɖeŋu yomee. Esi míenɔ mia dome la, míenɔ anyi kuviatɔe"},{"book":"Tesalonikatɔwo 2","chapter":"3","verse":"8","text":"alo ɖu ame aɖeke ƒe nu femaxee o, ke boŋ míewɔ dɔ zã kple keli. Míedze agbagba, ku kutri be míaganye agba na mia dometɔ aɖeke o."},{"book":"Tesalonikatɔwo 2","chapter":"3","verse":"9","text":"Míewɔ esia menye esi míate ŋu abia kpekpeɖeŋu ma tɔgbi mi ta o, ke boŋ be míatsɔ mía ɖokuiwo aɖo kpɔɖeŋu na mi be miadze eyome."},{"book":"Tesalonikatɔwo 2","chapter":"3","verse":"10","text":"Elabena esi míenɔ mia gbɔ gɔ̃ hã la, míede se sia na mi be, “Ame si medi be yeawɔ dɔ o la, megaɖu nu hã o.”"},{"book":"Tesalonikatɔwo 2","chapter":"3","verse":"11","text":"Gake míese be mia dometɔ aɖewo le kuvia wɔm, wogbe be yewomawɔ dɔ aɖeke o, eye wogblẽa woƒe ɣeyiɣi ɖe amenyagbɔgblɔ ŋu."},{"book":"Tesalonikatɔwo 2","chapter":"3","verse":"12","text":"Míele kuku ɖem na ame mawo katã, eye míele gbe ɖem na wo hã le Aƒetɔ Yesu Kristo ƒe ŋkɔ me be woadze kɔ anyi, awɔ dɔ atsɔ akpɔ wo ɖokuiwo dzii."},{"book":"Tesalonikatɔwo 2","chapter":"3","verse":"13","text":"Hena nɔvi lɔlɔ̃ mamlɛawo la, mele nu xlɔ̃m mi be ɖeɖi megate mia ŋuti le nu nyui wɔwɔ me o."},{"book":"Tesalonikatɔwo 2","chapter":"3","verse":"14","text":"Nenye be ame aɖe gbe be yemawɔ ɖe nu siwo míegblɔ ɖe agbalẽ sia me dzi o la, milé ŋku ɖe eŋuti, eye migade ha kplii o, ale be ŋu nakpee."},{"book":"Tesalonikatɔwo 2","chapter":"3","verse":"15","text":"Ke migabui be enye miaƒe futɔ o, ke boŋ miƒo nu nɛ abe nɔvi si hiã nuxlɔ̃ame ene."},{"book":"Tesalonikatɔwo 2","chapter":"3","verse":"16","text":"Ŋutifafa ƒe Aƒetɔ la ŋutɔ nana eƒe ŋutifafa mi ɣe sia ɣi le nu sia nu me. Aƒetɔ la nanɔ anyi kpli mi katã."},{"book":"Tesalonikatɔwo 2","chapter":"3","verse":"17","text":"Azɔ esia nye nye Paulo ŋutɔ nye gbedoname si meŋlɔ kple nye ŋutɔ nye asi, abe ale si mewɔnɛ le nye agbalẽwo katã ƒe nuwuwu la ene, be wòanye kpeɖodzi na mi be agbalẽ la tso nye ŋutɔ gbɔnye. Esia nye nye ŋutɔ nye asinuŋɔŋlɔ."},{"book":"Tesalonikatɔwo 2","chapter":"3","verse":"18","text":"Míaƒe Aƒetɔ Yesu Kristo ƒe yayra nanɔ mi katã mia dzi."}]}