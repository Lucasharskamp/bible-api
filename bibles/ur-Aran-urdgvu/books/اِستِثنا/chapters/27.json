{"data":[{"book":"اِستِثنا","chapter":"27","verse":"1","text":"پھر موسیٰ نے بزرگوں سے مل کر قوم سے کہا، ”تمام ہدایات کے تابع رہو جو مَیں تمہیں آج دے رہا ہوں۔"},{"book":"اِستِثنا","chapter":"27","verse":"2","text":"جب تم دریائے یردن کو پار کر کے اُس ملک میں داخل ہو گے جو رب تیرا خدا تجھے دے رہا ہے تو وہاں بڑے پتھر کھڑے کر کے اُن پر سفیدی کر۔"},{"book":"اِستِثنا","chapter":"27","verse":"3","text":"اُن پر لفظ بہ لفظ پوری شریعت لکھ۔ دریا کو پار کرنے کے بعد یہی کچھ کر تاکہ تُو اُس ملک میں داخل ہو جو رب تیرا خدا تجھے دے گا اور جس میں دودھ اور شہد کی کثرت ہے۔ کیونکہ رب تیرے باپ دادا کے خدا نے یہ دینے کا تجھ سے وعدہ کیا ہے۔"},{"book":"اِستِثنا","chapter":"27","verse":"4","text":"چنانچہ یردن کو پار کر کے پتھروں کو عیبال پہاڑ پر کھڑا کرو اور اُن پر سفیدی کر۔"},{"book":"اِستِثنا","chapter":"27","verse":"5","text":"وہاں رب اپنے خدا کے لئے قربان گاہ بنانا۔ جو پتھر تُو اُس کے لئے استعمال کرے اُنہیں لوہے کے کسی اوزار سے نہ تراشنا۔"},{"book":"اِستِثنا","chapter":"27","verse":"6","text":"صرف سالم پتھر استعمال کر۔ قربان گاہ پر رب اپنے خدا کو بھسم ہونے والی قربانیاں پیش کر۔"},{"book":"اِستِثنا","chapter":"27","verse":"7","text":"سلامتی کی قربانیاں بھی اُس پر چڑھا۔ اُنہیں وہاں رب اپنے خدا کے حضور کھا کر خوشی منا۔"},{"book":"اِستِثنا","chapter":"27","verse":"8","text":"وہاں کھڑے کئے گئے پتھروں پر شریعت کے تمام الفاظ صاف صاف لکھے جائیں۔“"},{"book":"اِستِثنا","chapter":"27","verse":"9","text":"پھر موسیٰ نے لاوی کے قبیلے کے اماموں سے مل کر تمام اسرائیلیوں سے کہا، ”اے اسرائیل، خاموشی سے سن۔ اب تُو رب اپنے خدا کی قوم بن گیا ہے،"},{"book":"اِستِثنا","chapter":"27","verse":"10","text":"اِس لئے اُس کا فرماں بردار رہ اور اُس کے اُن احکام پر عمل کر جو مَیں تجھے آج دے رہا ہوں۔“"},{"book":"اِستِثنا","chapter":"27","verse":"11","text":"اُسی دن موسیٰ نے اسرائیلیوں کو حکم دے کر کہا،"},{"book":"اِستِثنا","chapter":"27","verse":"12","text":"”دریائے یردن کو پار کرنے کے بعد شمعون، لاوی، یہوداہ، اِشکار، یوسف اور بن یمین کے قبیلے گرزیم پہاڑ پر کھڑے ہو جائیں۔ وہاں وہ برکت کے الفاظ بولیں۔"},{"book":"اِستِثنا","chapter":"27","verse":"13","text":"باقی قبیلے یعنی روبن، جد، آشر، زبولون، دان اور نفتالی عیبال پہاڑ پر کھڑے ہو کر لعنت کے الفاظ بولیں۔"},{"book":"اِستِثنا","chapter":"27","verse":"14","text":"پھر لاوی تمام لوگوں سے مخاطب ہو کر اونچی آواز سے کہیں،"},{"book":"اِستِثنا","chapter":"27","verse":"15","text":"’اُس پر لعنت جو بُت تراش کر یا ڈھال کر چپکے سے کھڑا کرے۔ رب کو کاری گر کے ہاتھوں سے بنی ہوئی ایسی چیز سے گھن ہے۔‘"},{"book":"اِستِثنا","chapter":"27","verse":"16","text":"پھر لاوی کہیں، ’اُس پر لعنت جو اپنے باپ یا ماں کی تحقیر کرے۔‘"},{"book":"اِستِثنا","chapter":"27","verse":"17","text":"’اُس پر لعنت جو اپنے پڑوسی کی زمین کی حدود آگے پیچھے کرے۔‘"},{"book":"اِستِثنا","chapter":"27","verse":"18","text":"’اُس پر لعنت جو کسی اندھے کی راہنمائی کر کے اُسے غلط راستے پر لے جائے۔‘"},{"book":"اِستِثنا","chapter":"27","verse":"19","text":"’اُس پر لعنت جو پردیسیوں، یتیموں یا بیواؤں کے حقوق قائم نہ رکھے۔‘"},{"book":"اِستِثنا","chapter":"27","verse":"20","text":"’اُس پر لعنت جو اپنے باپ کی بیوی سے ہم بستر ہو جائے، کیونکہ وہ اپنے باپ کی بےحرمتی کرتا ہے۔‘"},{"book":"اِستِثنا","chapter":"27","verse":"21","text":"’اُس پر لعنت جو جانور سے جنسی تعلق رکھے۔‘"},{"book":"اِستِثنا","chapter":"27","verse":"22","text":"’اُس پر لعنت جو اپنی سگی بہن، اپنے باپ کی بیٹی یا اپنی ماں کی بیٹی سے ہم بستر ہو جائے۔‘"},{"book":"اِستِثنا","chapter":"27","verse":"23","text":"’اُس پر لعنت جو اپنی ساس سے ہم بستر ہو جائے۔‘"},{"book":"اِستِثنا","chapter":"27","verse":"24","text":"’اُس پر لعنت جو چپکے سے اپنے ہم وطن کو قتل کر دے۔‘"},{"book":"اِستِثنا","chapter":"27","verse":"25","text":"’اُس پر لعنت جو پیسے لے کر کسی بےقصور شخص کو قتل کرے۔‘"},{"book":"اِستِثنا","chapter":"27","verse":"26","text":"’اُس پر لعنت جو اِس شریعت کی باتیں قائم نہ رکھے، نہ اِن پر عمل کرے۔‘"}]}