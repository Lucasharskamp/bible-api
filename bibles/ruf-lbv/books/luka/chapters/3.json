{"data":[{"book":"Luka","chapter":"3","verse":"1","text":"Ghumwaka ghwa kumi na tano ghwa undewa wa Mndewa Tiberi, Pontiyo Pilato tsakakala mkulu wa isi ya Yudeya, Herodi tsakakala mkulu wa Galilaya, na ndughu yake Filipi tsakakala mkulu wa Ituleya na isi ya Tilakoniti, na Lusaniya tsakakala mkulu wa Abilene."},{"book":"Luka","chapter":"3","verse":"2","text":"Anasi na Kayafa tsawakala iwakulu we inambiko. Mna matsuwa agho, imbuli ye Imulungu tsaimtsila Yohane, imwana wa Sakariya akula kunyika."},{"book":"Luka","chapter":"3","verse":"3","text":"Apfo, Yohane kanga isi yose iibakane na ghumto Yoridani. Kawapetela iwanu watsileke nzambi tsawo na wabatitsighwe, ili Imulungu awaleghusile nzambi tsawo."},{"book":"Luka","chapter":"3","verse":"4","text":"Ka pfayandikighwe mne ichitabu cha nabii Isaya,"},{"book":"Luka","chapter":"3","verse":"5","text":"Chila lwanda lutsomemetsighwa,"},{"book":"Luka","chapter":"3","verse":"6","text":"Na iwanu wose watsowona ukombotsi we Imulungu!’ ”"},{"book":"Luka","chapter":"3","verse":"7","text":"Kuya iwanu wamghendela Yohane ili awabatitse, naye kawalongela, “Mwemwe iwana we nzoka! Yuhi yawalongele mwodaha kuhepa ukuhighighwa ne Imulungu?"},{"book":"Luka","chapter":"3","verse":"8","text":"Mtende aghala igholangusa ka mtsileka nzambi tsenu. Mleke kwilongela, ‘Abrahamu aba wetu!’ Nowalongela, kulawa mne ghamabwe ghano Imulungu kodaha kumlapfila Abrahamu iwana."},{"book":"Luka","chapter":"3","verse":"9","text":"Kuya, hoya ikighwa ghoya msina mwe mibiki, apfo chila mbiki yang'aghukweleka ghamatunda ghanoghile ghutsoghanighwa na kwasighwa mna ghumoto.”"},{"book":"Luka","chapter":"3","verse":"10","text":"Kingili lye iwanu limghutsa, “Lelo tutandetse?”"},{"book":"Luka","chapter":"3","verse":"11","text":"Yohane kawedika, “Imunu yane ghamaghwanda meli yamwing'e yula yalihela lighwanda, na yane ichijo yatende pfipfo.”"},{"book":"Luka","chapter":"3","verse":"12","text":"Nawo iwasola kodi watsa wabatitsighwe, wamghutsa, “Imlangulitsi, twetwe tutende choni?”"},{"book":"Luka","chapter":"3","verse":"13","text":"Nae kawalongela, “Mleke kusola kodi kubita pfamlaghitsighwe.”"},{"book":"Luka","chapter":"3","verse":"14","text":"Nawo asikali wamghutsa, “Na twetwe tutende choni?” Naye kawedika, “Mleke kuboka ipfinu pfe imunu wowose na mleke kumbangitsila imunu wowose. Mwenele na achila chamulihighwa.”"},{"book":"Luka","chapter":"3","verse":"15","text":"Iwanu wang'ali wololela ipfinu ipfitsolawila, wandusa kwalangula mna imimoyo yawo mbuli tsa Yohane, pfii ayu ka Kiristu?"},{"book":"Luka","chapter":"3","verse":"16","text":"Baho Yohane kawalongela wose, “Nene nowabatitsa mwemwe kwa ghamatsi, lekeni kakutsa yane ngupfu kubita nene, nene sidaha bae kumdoholela mitsabi ye imikwabatsa yake. Ayo katsowabatitsa kwa Ghumuhe ghwe Imulungu na kwa ghumoto ghwa kuhigha."},{"book":"Luka","chapter":"3","verse":"17","text":"Ayo kana lungo mne ghamoko ghake, abetele uhemba wake, awike hamwe mne ikano yake na katsolakatsa mikumvi mne ghumoto ing'aghutsimika bae.”"},{"book":"Luka","chapter":"3","verse":"18","text":"Apfo kwa mbuli tsingi, Yohane tsayang'ali yowapetela iwanu Imbuli Inoghile."},{"book":"Luka","chapter":"3","verse":"19","text":"Lekeni Yohane tsakamkembela Herodi, mkulu wa Galilaya, kwaapfila kamkwela Herodiya, mwehe wa ndughu yake, ne ipfinu pfingi pfihile pfatendile Herodi."},{"book":"Luka","chapter":"3","verse":"20","text":"Kuya Herodi kongetsa ichinu chingi chihile kwa kumwika Yohane mne ligheretsa."},{"book":"Luka","chapter":"3","verse":"21","text":"Iwanu wose hawamalile kubatitsighwa, kuya Yesu kabatitsighwa. Na hang'ali yolomba, ililanga lighubuka,"},{"book":"Luka","chapter":"3","verse":"22","text":"na Ghumuhe ghwe Imulungu ghumuhulumkila mne lukuli ka lwe injiwa. Litsi kulawa kulanga lilonga, “Ghweghwe kwa Imwanangu yuninoghela, nonoghelighwa naghwe.”"},{"book":"Luka","chapter":"3","verse":"23","text":"Yesu handuse isang'ano yake tsakana miyaka ka selasini. Iwanu tsawepfikitsa yeye kakala imwana wa Yosefu, imwana wa Heli."},{"book":"Luka","chapter":"3","verse":"24","text":"Heli tsakakala imwana wa Matati, iyakalile imwana wa Lawi, imwana wa Meliki, imwana wa Yani, imwana wa Yosefu,"},{"book":"Luka","chapter":"3","verse":"25","text":"iyakalile imwana wa Matatia, imwana wa Amosi, imwana wa Nahumu, imwana wa Hesili, imwana wa Nagai,"},{"book":"Luka","chapter":"3","verse":"26","text":"iyakalile imwana wa Mahati, imwana wa Matatia, imwana wa Semeyi, imwana wa Yoseki, imwana wa Yuda,"},{"book":"Luka","chapter":"3","verse":"27","text":"iyakalile imwana wa Yohaneni, imwana wa Resa, imwana wa Serubabeli, imwana wa Setieli, imwana wa Neri,"},{"book":"Luka","chapter":"3","verse":"28","text":"imwana wa Meliki, imwana we Adi, imwana wa Kosamu, iyakalile imwana we Elimadamu, imwana we Eri,"},{"book":"Luka","chapter":"3","verse":"29","text":"iyakalile imwana wa Yoshua, imwana wa Eliyetseri, imwana wa Yorimu, imwana wa Matati, imwana wa Lawi,"},{"book":"Luka","chapter":"3","verse":"30","text":"iyakalile imwana wa Simoni, imwana wa Yuda, imwana wa Yosefu, imwana wa Yonamu, imwana we Eliyakimu,"},{"book":"Luka","chapter":"3","verse":"31","text":"iyakalile imwana wa Maleya, imwana wa Mena, imwana wa Matata, imwana wa Natani, imwana wa Daudi,"},{"book":"Luka","chapter":"3","verse":"32","text":"iyakalile imwana wa Yese, imwana wa Obedi, imwana wa Boasi, imwana wa Salimoni, imwana wa Nasoni,"},{"book":"Luka","chapter":"3","verse":"33","text":"iyakalile imwana wa Aminadabu, imwana we Adimini, imwana we Arini, imwana wa Hesironi, imwana wa Peresi, imwana wa Yuda,"},{"book":"Luka","chapter":"3","verse":"34","text":"iyakalile imwana wa Yakobu, imwana we Isaka, imwana we Abrahamu, imwana wa Tera, imwana wa Nahori,"},{"book":"Luka","chapter":"3","verse":"35","text":"iyakalile imwana wa Serugi, imwana wa Reyu, imwana wa Pelegi, imwana wa Eberi, imwana wa Sala,"},{"book":"Luka","chapter":"3","verse":"36","text":"iyakalile imwana wa Kainamu, imwana wa Arifakisadi, imwana wa Shemu, imwana wa Nuhu, imwana wa Lameki,"},{"book":"Luka","chapter":"3","verse":"37","text":"iyakalile imwana wa Metusela, imwana wa Enoki, imwana wa Yaredi, imwana wa Mahalaleli, imwana wa Kainamu,"},{"book":"Luka","chapter":"3","verse":"38","text":"iyakalile imwana wa Enosi, imwana wa Seti, imwana wa Adamu, iyakalile imwana we Imulungu."}]}