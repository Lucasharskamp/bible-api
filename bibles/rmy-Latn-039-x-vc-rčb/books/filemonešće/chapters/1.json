{"data":[{"book":"Filemonešće","chapter":"1","verse":"1","text":"Akava ramov me o Pavle, savo sem ando phanglipe palo o Isuso Hristo, thaj manca o phral o Timotej, e dragone Filimonešće, amare saradnikošće,"},{"book":"Filemonešće","chapter":"1","verse":"2","text":"e phejaće e Apfijaće, e Arhipošće amare suborcošće ando Hristo, thaj e khanđirjaće ande ćiro ćher."},{"book":"Filemonešće","chapter":"1","verse":"3","text":"Milost thaj miro tumenđe e Devlestar, amare Dadestar thaj e Gospodestar e Isuse Hristostar."},{"book":"Filemonešće","chapter":"1","verse":"4","text":"Uvek zahvaliv mungre Devlešće kana moliv ma pale tute Filimone,"},{"book":"Filemonešće","chapter":"1","verse":"5","text":"kaj ašunav pale ćiri ljubav pale sa e Devlešće manuša thaj pale ćiro paćipe ando Gospod Isus."},{"book":"Filemonešće","chapter":"1","verse":"6","text":"Moliv man te amaro zajedništvo savo si amen ando paćipe anel tuće majhanduk haćaripe e svako lačhipestar savo si amen ando Hristo."},{"book":"Filemonešće","chapter":"1","verse":"7","text":"Kaj ćiri ljubav but bahtarda man thaj utešisarda man, kaj tu, phrala, osvežisardan e ile e Devlešće manušenđe."},{"book":"Filemonešće","chapter":"1","verse":"8","text":"Zato, vi ako si man ando Hristo pherdo pravo te zapovediv tuće so te ćeres,"},{"book":"Filemonešće","chapter":"1","verse":"9","text":"zbog e ljubav majradije moliv tut, kasavo sosko sem, me, o phuro Pavle, a akana vi ando phanglipe palo Isuso Hristo."},{"book":"Filemonešće","chapter":"1","verse":"10","text":"Moliv tut palo mungro čhavo Onisim, kašće postanisardem duhovno dad ando phanglipe."},{"book":"Filemonešće","chapter":"1","verse":"11","text":"Vo nas tuće majranije korisno, ali akana si korisno2 1,11 korisno O alav “Onisim” značil “korisno”. na samo tuće, nego si korisno vi manđe."},{"book":"Filemonešće","chapter":"1","verse":"12","text":"Bičhalav les tuće palpale, les savo si mungro ilo."},{"book":"Filemonešće","chapter":"1","verse":"13","text":"Kamlem te ačhavav les mande, te služil manđe umesto tute dok sem ando phanglipe pale Bahtali nevimata."},{"book":"Filemonešće","chapter":"1","verse":"14","text":"Ali či kamlem khanči te ćerav dok tu či pristanis, sar akava lačho delo či avilosas sago moraš, nego katar ćiri lačhi volja."},{"book":"Filemonešće","chapter":"1","verse":"15","text":"Šaj te sas baš andar godova pe harni vrjama odvojime tutar sar avilosas ćiro pale sa e vrjama"},{"book":"Filemonešće","chapter":"1","verse":"16","text":"thaj na majbut sago robo, nego majlačhe katar o robo – sago voljeno phral. Vo si manđe but drago, a kozom majbut avela tuće, ali na samo sar manuš nego vi sago phral ando Gospod."},{"book":"Filemonešće","chapter":"1","verse":"17","text":"Pa ako, man inćares palo ćiro saradniko primisar askal les sago kaj primisardanas man."},{"book":"Filemonešće","chapter":"1","verse":"18","text":"A te ćerdas tuće vareso pe doš ili ačhilo udžile tuće vareso, me godova lav pe mande."},{"book":"Filemonešće","chapter":"1","verse":"19","text":"Me, o Pavle, ramov akava mungre vastesa: me poćinava tuće, a te na phenav kaj san manđe udžile vi ćiro trajo."},{"book":"Filemonešće","chapter":"1","verse":"20","text":"Ej, phrale, volisardemas te avel man tutar varesošći korist ando Gospod. Osvežisar mungro ilo ando Hristo."},{"book":"Filemonešće","chapter":"1","verse":"21","text":"Ramov tuće kaj sem uverime ande ćiri poslušnost. Džanav kaj ćereja vi majbut nego so mangav tutar."},{"book":"Filemonešće","chapter":"1","verse":"22","text":"Thaj još vareso: lačhar manđe e gostinsko soba kaj nadiv man kaj o Del uslišila tumare molitve thaj dela te uskoro avav tumenđe."},{"book":"Filemonešće","chapter":"1","verse":"23","text":"Pozdravin tut o Epafras, savo si zajedno manca ando phanglipe palo Hristo Isuso,"},{"book":"Filemonešće","chapter":"1","verse":"24","text":"thaj mungre saradnikurja o Marko, o Aristarh, o Dimas thaj o Luka."},{"book":"Filemonešće","chapter":"1","verse":"25","text":"Neka e milost amare Gospodešći e Isuse Hristošći avel tumare duhosa."}]}