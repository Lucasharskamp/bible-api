{"data":[{"book":"Hebrew","chapter":"13","verse":"1","text":"Christian ningchang jarra khatli khat inriang chakru."},{"book":"Hebrew","chapter":"13","verse":"2","text":"Ning-inna khuolmi ngaikha katha-ah donnasik ngaidonru. Mi lekkhat in khan inthoa jetleiya marwaan tirton ngaikha kaleidon inom. Inphut 18:1-8; 19:1-3"},{"book":"Hebrew","chapter":"13","verse":"3","text":"Tu ka-ang mikhumna-ah kaom ngai khale, nangni um inmanile mikhumna ah kin-om eii tia ngaidonru. Tu ka-ang kapoong ngai khale, nangni um inmani angnga kinpoong eii tia ngaidonru."},{"book":"Hebrew","chapter":"13","verse":"4","text":"Moiruoi hi mi rakip in kaya het rasu, halli sangram ka-engai khan khatli khatdiang inngamnarasu. zool-inthai le omchan kathamak katho ngai khachu Pathian in chong atansik eii."},{"book":"Hebrew","chapter":"13","verse":"5","text":"Sial manuomna khan ningringkhuo kha wai minroonmaru, halli ningnei khan khopru; ajarchu Pathian in aleiti, “Kei'n nangni namathaan nuning, kei'n nangni angtikniteii namasuo nuning.” Innidan 31:6,8; Josh 1:5"},{"book":"Hebrew","chapter":"13","verse":"6","text":"Eini'n chi leiya, rilrui,"},{"book":"Hebrew","chapter":"13","verse":"7","text":"Nangni diang Pathian chong kanaleirilpi, lamleikakei ngaikha ngaidonru. Inmani'n angtho thoa inleiring, khat-um inleithime tikha ngaidon inlang, inmani ngamna kha zoomru."},{"book":"Hebrew","chapter":"13","verse":"8","text":"Jisu Christa khachu miyanni, wini, halli apha rakip ah in-angrip."},{"book":"Hebrew","chapter":"13","verse":"9","text":"Akatuun lamma inphut nangni minchuna katuunmak rakip ngaikhan lam nakei marase. Bak-in jarra sinadan injui kha emak se-inlang, Pathian riangwai khan eini malung ngarna musik hi atha; hiwa sinadan kajui ngaikha sinadan ngaikhan leisanmak."},{"book":"Hebrew","chapter":"13","verse":"10","text":"Jihudi ngai chubei thona munna sepa katho thiampu ngaikhan eini maichaam munna inpeii dooiphur kha bakthei emak."},{"book":"Hebrew","chapter":"13","verse":"11","text":"Jihudi ngai thiampu kaliankhet khan sangai thisen kha heichoiya Inthiang Khet Mun khan manu ngai dooiphur kha ajuopeii; takkha sapum khachu khawa maichaam tuol khan inleirou. Levi 16:27"},{"book":"Hebrew","chapter":"13","verse":"12","text":"Hiwajarra, ama apumtak thisen khan mi ngai manu minthiang nasik ah, khuopui raalkhat tiangkhan Jisu um ithi eii."},{"book":"Hebrew","chapter":"13","verse":"13","text":"Khawajarra, ama injakna tum kaneipui sik-ah, khawa maichaam tuolkhan eini ama koolla sirui."},{"book":"Hebrew","chapter":"13","verse":"14","text":"Ajarchu eini sik-ah hiwa nuoipilchung hin kumsoot khuopui kha neimakmi; khawajarra eini'n akajuosik khuopui kha ni-enchak eii."},{"book":"Hebrew","chapter":"13","verse":"15","text":"Jisu ah inphut eini rokpuina dooiphur kha Pathian diang apha rakip ah pechak rui; hiwahi ama Pumi eii tina murra inrilsuok kutchoi inpe kha eii."},{"book":"Hebrew","chapter":"13","verse":"16","text":"Chuon katha thosik hi manilmaru halli Khatli khat insannaru, ajarchu Pathian malung mintai nasik dooiphur ngaikha hi eii."},{"book":"Hebrew","chapter":"13","verse":"17","text":"Ninglamkakei ngai chong juiru halli inmani nuoiya omru. Inmani'n inchuon thona ajarkha Pathian diang inlapesik ejarra, inmani'n soongmachum leiya ningratha ngai chungnga in-enchak eii. Nangni'n inmani chong ningjui inchu, inmani'n karok ah inchuon inthosik eii; kha emak inchu, malung hoileiya inmani'n khawa chuonkha inthosik eii halli nangni sik-ah anemna omnuni."},{"book":"Hebrew","chapter":"13","verse":"18","text":"Keini sik-ah nanipi chakru. Keini'n inthiangtak ah kase katha jetna malung kinnei kha keini'n kinjet, ajarchu apha rakip ah keini'n akatuun kha thosik kinmanuom."},{"book":"Hebrew","chapter":"13","verse":"19","text":"Halli kei hi Pathian in innot-ah nangnidiang naheitir nasik kheella malung kaluut-ah nanipiru tia kei'n nangnidiang biakna kaheinei."},{"book":"Hebrew","chapter":"13","verse":"20","text":"Akadai Pathian in kathiya inphut iminringjei eini Pumi Jisu, Kalok khet keelngam Kakhaalpa Jisu thisen khan ajar eya,13:20. Jisu thisen; emakli ama thiya inphut na-inphalpina hektik kaommak inzootna kha madanna adeengjei."},{"book":"Hebrew","chapter":"13","verse":"21","text":"Ama lungdou thothei nasik akadai Pathian in nangnisik arei kaom akatha rakip nangnidiang naperase, halli Jisu Christa jarra angme ama malungtaina kha eini chungnga ama'n thorase. Halli Christa diang kumsoot-ah lurna kha erase! Amen."},{"book":"Hebrew","chapter":"13","verse":"22","text":"Ulenai ngai, hiwa masokna chong malung kaluut-ah nangni'n rangaisik hi kei'n biakna kanaheinei; kei'n nangni diangnga kiheimajia hiwa chemajia hi akasei chu emak."},{"book":"Hebrew","chapter":"13","verse":"23","text":"Eini nisuopui Timothy mikhumna ah inphut inmasuojei tihi ningjetsik kamanuom. Ama innot-ah ahongtung inchu, kei amale inruoiya nangni inmupuisik hongkinte."},{"book":"Hebrew","chapter":"13","verse":"24","text":"Pathian mi ngai rakip diang halli nangni lamkakei rakip diang keini inpaakna chong ngaikha leiperu. Italy makheiya kangamna ngai'n inmani inpaakna chong ngaikha nangnidiang inheimasuo."},{"book":"Hebrew","chapter":"13","verse":"25","text":"Pathian riangwai in nangni rakip na-ompui rase."}]}