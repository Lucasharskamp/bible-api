{"data":[{"book":"3 Johannes","chapter":"1","verse":"1","text":"De présbuter aan den geliefden Cajus, dien ik waarachtig liefheb."},{"book":"3 Johannes","chapter":"1","verse":"2","text":"Geliefde, ik bid, dat ge het in ieder opzicht goed moogt stellen en een goede gezondheid moogt genieten, evenals het u wèl gaat naar de ziel."},{"book":"3 Johannes","chapter":"1","verse":"3","text":"Want ik heb me buitengewoon verheugd, wanneer er broeders kwamen en een goede getuigenis aflegden van uw waarheid, en van uw gedrag overeenkomstig de waarheid."},{"book":"3 Johannes","chapter":"1","verse":"4","text":"Ik ken toch geen groter vreugde, dan wanneer ik hoor, dat mijn kinderen in de waarheid wandelen."},{"book":"3 Johannes","chapter":"1","verse":"5","text":"Geliefde, ge handelt ook overeenkomstig uw geloof bij al wat ge doet voor de broeders, zelfs wanneer het vreemden zijn;"},{"book":"3 Johannes","chapter":"1","verse":"6","text":"ze hebben dan ook in de Kerk uw liefde met lof vermeld. Ge zult goed doen, met hen ook verder voort te helpen, zoals het God behaagt;"},{"book":"3 Johannes","chapter":"1","verse":"7","text":"want ze zijn op reis gegaan terwille van zijn Naam, en ze nemen niets van de heidenen aan."},{"book":"3 Johannes","chapter":"1","verse":"8","text":"We zijn dus verplicht, voor zulke mannen zorg te dragen, opdat we medewerkers mogen worden voor de Waarheid."},{"book":"3 Johannes","chapter":"1","verse":"9","text":"Ik heb hierover aan de gemeente geschreven. Maar Diótrefes, die zo gaarne onder hen de eerste wil zijn, stoort zich niet aan ons."},{"book":"3 Johannes","chapter":"1","verse":"10","text":"Daarom zal ik bij mijn komst hem zijn daden onder het oog brengen. Want hij strooit boze praatjes over ons rond; en hiermee niet tevreden, neemt hij zelf de broeders niet op, en verhindert anderen, die het wèl willen doen, en werpt ze uit de kerk."},{"book":"3 Johannes","chapter":"1","verse":"11","text":"Geliefde, volgt het kwade niet na, maar wèl het goede! Wie goed doet, is uit God; wie kwaad doet, heeft God nooit gezien."},{"book":"3 Johannes","chapter":"1","verse":"12","text":"Over Demétrius is door allen een goede getuigenis afgelegd, ook door de Waarheid zelf; ook wij zelf getuigen het, en ge weet, dat onze getuigenis waarachtig is."},{"book":"3 Johannes","chapter":"1","verse":"13","text":"Ik had u nog veel te schrijven, maar ik wil u niet schrijven met inkt en met pen;"},{"book":"3 Johannes","chapter":"1","verse":"14","text":"ik hoop u echter spoedig te zien, en dan zullen we spreken van mond tot mond. Vrede zij u! De vrienden groeten u. Groet de vrienden één voor één!"}]}