{"data":[{"book":"1 Ebyomumirembe","chapter":"13","verse":"1","text":"Dawudi n’ateesa n’abaduumizi be ab’enkumi n’ab’ekikumi."},{"book":"1 Ebyomumirembe","chapter":"13","verse":"2","text":"N’ayogera eri ekkuŋŋaaniro ly’abantu bonna aba Isirayiri nti, “Bwe munaasiima, era nga kwe kusiima kwa Mukama Katonda waffe, ekigambo kitwalibwe era kibune eri baganda baffe mu nsi yonna eya Isirayiri, n’eri bakabona, n’Abaleevi ababeera nabo mu bibuga byabwe ne mu malundiro, bajje batwegatteko."},{"book":"1 Ebyomumirembe","chapter":"13","verse":"3","text":"Tukomyewo essanduuko ya Katonda waffe, kubanga tetwamwebuuzangako mu mirembe gya Sawulo.”"},{"book":"1 Ebyomumirembe","chapter":"13","verse":"4","text":"Olukuŋŋaana lwonna ne likikiriziganyako, kubanga ky’alabika nga kigambo kirungi mu maaso g’abantu bonna."},{"book":"1 Ebyomumirembe","chapter":"13","verse":"5","text":"Awo Dawudi n’akuŋŋaanya Abayisirayiri bonna okuva ku Sikoli omugga gw’e Misiri okutuuka ku wayingirirwa e Kamasi, n’aleeta essanduuko ya Katonda okugiggya e Kiriyasuyalimu."},{"book":"1 Ebyomumirembe","chapter":"13","verse":"6","text":"Dawudi n’Abayisirayiri bonna ne bagenda e Baala, ye Kiriyasuyalimu, ekya Yuda okuggyayo essanduuko ya Katonda atuula ku ntebe ey’obwakabaka wakati wa bakerubi, eyitibwa erinnya lya Mukama."},{"book":"1 Ebyomumirembe","chapter":"13","verse":"7","text":"Ne basitulira essanduuko ya Katonda ku ggaali eriggya okuva mu nnyumba ya Abinadaabu, nga Uzza ne Akiyo be bagikulembera."},{"book":"1 Ebyomumirembe","chapter":"13","verse":"8","text":"Dawudi ne Isirayiri yenna ne basanyuka nnyo mu maaso ga Katonda n’amaanyi gaabwe gonna, nga bayimba nga bakuba entongooli, n’ennanga, n’ebitaasa, n’ebisaala, n’amakondeere."},{"book":"1 Ebyomumirembe","chapter":"13","verse":"9","text":"Bwe baatuuka ku gguuliro lya Kidoni, ente ezaali zisika essanduuko ne zeesittalamu, Uzza n’agolola omukono gwe okutereeza essanduuko."},{"book":"1 Ebyomumirembe","chapter":"13","verse":"10","text":"Obusungu bwa Mukama ne bubuubuukira Uzza, n’afiirawo, kubanga yakwata ku ssanduuko. N’afiira mu maaso ga Katonda."},{"book":"1 Ebyomumirembe","chapter":"13","verse":"11","text":"Awo Dawudi n’anyiiga nnyo kubanga obusungu bwa Mukama bwagwa ku Uzza, era ekifo ekyo ne kituumibwa Perezuzza, ne leero."},{"book":"1 Ebyomumirembe","chapter":"13","verse":"12","text":"Dawudi n’atya nnyo Katonda ku lunaku olwo, n’abuuza nti, “Nnyinza ntya okuleeta essanduuko ya Katonda gye ndi?”"},{"book":"1 Ebyomumirembe","chapter":"13","verse":"13","text":"Awo n’atatwala ssanduuko mu kibuga kya Dawudi, naye n’agitwala mu nnyumba ya Obededomu Omugitti."},{"book":"1 Ebyomumirembe","chapter":"13","verse":"14","text":"Essanduuko ya Katonda n’ebeera mu maka ga Obededomu okumala emyezi esatu, ne Mukama n’awa ennyumba ye n’ebintu bye byonna omukisa."}]}