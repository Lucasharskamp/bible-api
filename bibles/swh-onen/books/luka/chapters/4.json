{"data":[{"book":"Luka","chapter":"4","verse":"1","text":"Yesu, akiwa amejaa Roho Mtakatifu, akarudi kutoka Yordani. Akaongozwa na Roho Mtakatifu hadi nyikani,"},{"book":"Luka","chapter":"4","verse":"2","text":"mahali ambako kwa siku arobaini alikuwa akijaribiwa na ibilisi. Kwa siku zote hizo hakula chochote, hivyo baada ya muda huo akaona njaa."},{"book":"Luka","chapter":"4","verse":"3","text":"Ibilisi akamwambia, “Ikiwa wewe ni Mwana wa Mungu, amuru jiwe hili liwe mkate.”"},{"book":"Luka","chapter":"4","verse":"4","text":"Yesu akajibu akamwambia, “Imeandikwa: ‘Mtu haishi kwa mkate tu.’ ”"},{"book":"Luka","chapter":"4","verse":"5","text":"Ibilisi akampeleka hadi juu ya mlima mrefu akamwonyesha milki zote za dunia kwa mara moja."},{"book":"Luka","chapter":"4","verse":"6","text":"Akamwambia, “Nitakupa mamlaka juu ya milki hizi na fahari zake zote, kwa maana zimekabidhiwa mkononi mwangu nami ninaweza kumpa yeyote ninayetaka."},{"book":"Luka","chapter":"4","verse":"7","text":"Hivyo ikiwa utanisujudia na kuniabudu, vyote vitakuwa vyako.”"},{"book":"Luka","chapter":"4","verse":"8","text":"Yesu akamjibu, “Imeandikwa: ‘Mwabudu Bwana Mungu wako na umtumikie yeye peke yake.’ ”"},{"book":"Luka","chapter":"4","verse":"9","text":"Kisha ibilisi akampeleka mpaka Yerusalemu, akamweka juu ya mnara mrefu wa Hekalu, akamwambia, “Kama wewe ndiwe Mwana wa Mungu, jitupe chini kutoka hapa,"},{"book":"Luka","chapter":"4","verse":"10","text":"kwa maana imeandikwa:"},{"book":"Luka","chapter":"4","verse":"11","text":"nao watakuchukua mikononi mwao,"},{"book":"Luka","chapter":"4","verse":"12","text":"Yesu akamjibu, “Imesemwa, ‘Usimjaribu Bwana Mungu wako.’ ”"},{"book":"Luka","chapter":"4","verse":"13","text":"Ibilisi alipomaliza kila jaribu, akamwacha Yesu mpaka wakati mwingine ufaao."},{"book":"Luka","chapter":"4","verse":"14","text":"Kisha Yesu akarudi mpaka Galilaya, akiwa amejaa nguvu za Roho Mtakatifu, nazo habari zake zikaenea katika sehemu zote za nchi za kandokando."},{"book":"Luka","chapter":"4","verse":"15","text":"Akaanza kufundisha kwenye masinagogi yao, na kila mmoja akamsifu."},{"book":"Luka","chapter":"4","verse":"16","text":"Yesu akaenda Nazareti, alipolelewa, na siku ya Sabato alikwenda katika sinagogi kama ilivyokuwa desturi yake. Akasimama ili asome,"},{"book":"Luka","chapter":"4","verse":"17","text":"naye akapewa kitabu cha nabii Isaya, akakifungua na kukuta mahali palipoandikwa:"},{"book":"Luka","chapter":"4","verse":"18","text":"“Roho wa Bwana yu juu yangu,"},{"book":"Luka","chapter":"4","verse":"19","text":"na kutangaza mwaka wa Bwana uliokubalika.”"},{"book":"Luka","chapter":"4","verse":"20","text":"Kisha akakifunga kitabu, akamrudishia mtumishi na akaketi. Watu wote waliokuwamo katika sinagogi wakamkazia macho."},{"book":"Luka","chapter":"4","verse":"21","text":"Ndipo akaanza kwa kuwaambia, “Leo Andiko hili limetimia mkiwa mnasikia.”"},{"book":"Luka","chapter":"4","verse":"22","text":"Wote waliokuwako wakamsifu na kuyastaajabia maneno yake yaliyojaa neema, wakaulizana, “Je, huyu si mwana wa Yosefu?”"},{"book":"Luka","chapter":"4","verse":"23","text":"Yesu akawaambia, “Bila shaka mtatumia mithali hii: ‘Tabibu, jiponye mwenyewe! Mambo yale tuliyosikia kwamba uliyafanya huko Kapernaumu, yafanye na hapa kwenye mji wako.’ ”"},{"book":"Luka","chapter":"4","verse":"24","text":"Yesu akasema, “Amin, nawaambia, hakuna nabii anayekubalika katika mji wake mwenyewe."},{"book":"Luka","chapter":"4","verse":"25","text":"Lakini ukweli ni kwamba palikuwa na wajane wengi katika Israeli wakati wa Eliya, mbingu zilipofungwa kwa miaka mitatu na miezi sita pakawa na njaa kuu katika nchi nzima."},{"book":"Luka","chapter":"4","verse":"26","text":"Hata hivyo Eliya hakutumwa hata kwa mmoja wao, bali kwa mjane mmoja wa Sarepta katika nchi ya Sidoni."},{"book":"Luka","chapter":"4","verse":"27","text":"Pia palikuwa na wengi wenye ukoma katika Israeli katika siku za nabii Elisha, lakini hakuna hata mmoja wao aliyetakaswa, isipokuwa Naamani mtu wa Shamu.”4:27 Shamu hapa inamaanisha Syria."},{"book":"Luka","chapter":"4","verse":"28","text":"Watu wote katika sinagogi waliposikia maneno haya, wakakasirika sana."},{"book":"Luka","chapter":"4","verse":"29","text":"Wakasimama, wakamtoa nje ya mji, wakamchukua hadi kwenye kilele cha mlima mahali ambapo mji huo ulikuwa umejengwa, ili wamtupe chini kutoka kwenye mteremko mkali."},{"book":"Luka","chapter":"4","verse":"30","text":"Lakini yeye akapita papo hapo katikati ya huo umati wa watu akaenda zake."},{"book":"Luka","chapter":"4","verse":"31","text":"Kisha Yesu akashuka kwenda Kapernaumu, mji wa Galilaya, na katika siku ya Sabato akawa anafundisha."},{"book":"Luka","chapter":"4","verse":"32","text":"Wakashangazwa sana na mafundisho yake, maana maneno yake yalikuwa na mamlaka."},{"book":"Luka","chapter":"4","verse":"33","text":"Ndani ya sinagogi palikuwa na mtu aliyekuwa amepagawa na pepo mchafu. Naye akapiga kelele kwa nguvu akisema,"},{"book":"Luka","chapter":"4","verse":"34","text":"“Tuache! Tuna nini nawe, Yesu wa Nazareti? Je, umekuja kutuangamiza? Ninakujua wewe ni nani. Wewe ndiwe Aliye Mtakatifu wa Mungu!”"},{"book":"Luka","chapter":"4","verse":"35","text":"Basi Yesu akamkemea yule pepo mchafu, akisema, “Nyamaza kimya! Nawe umtoke!” Yule pepo mchafu akamwangusha yule mtu chini mbele yao wote, akatoka pasipo kumdhuru."},{"book":"Luka","chapter":"4","verse":"36","text":"Watu wote wakashangaa, wakaambiana, “Mafundisho haya ni ya namna gani? Anawaamuru pepo wachafu kwa mamlaka na nguvu, nao wanatoka!”"},{"book":"Luka","chapter":"4","verse":"37","text":"Habari zake zikaanza kuenea kila mahali katika sehemu ile."},{"book":"Luka","chapter":"4","verse":"38","text":"Yesu akatoka katika sinagogi, akaenda nyumbani kwa Simoni. Basi huko alimkuta mama mkwe wa Simoni akiwa ameshikwa na homa kali, nao wakamwomba Yesu amsaidie."},{"book":"Luka","chapter":"4","verse":"39","text":"Hivyo Yesu akamwinamia na kukemea ile homa, nayo ikamwacha. Akaamka saa ile ile, naye akaanza kuwahudumia."},{"book":"Luka","chapter":"4","verse":"40","text":"Jua lilipokuwa linatua, watu wakamletea Yesu watu wote waliokuwa na maradhi mbalimbali, naye akaweka mikono yake juu ya kila mgonjwa, naye akawaponya."},{"book":"Luka","chapter":"4","verse":"41","text":"Pepo wachafu pia wakawatoka watu wengi, nao walipokuwa wakitoka wakapiga kelele, wakisema: “Wewe ni Mwana wa Mungu!” Lakini Yesu akawakemea na kuwazuia wasiseme, kwa maana walimjua kuwa yeye ndiye Kristo.4:41 Kristo maana yake ni Masiya, yaani Aliyetiwa mafuta."},{"book":"Luka","chapter":"4","verse":"42","text":"Kesho yake, kulipopambazuka, Yesu alikwenda mahali pa faragha. Watu wengi wakawa wanamtafuta kila mahali, nao walipomwona wakajaribu kumzuia asiondoke."},{"book":"Luka","chapter":"4","verse":"43","text":"Lakini yeye akawaambia, “Imenipasa kuhubiri habari njema za Ufalme wa Mungu katika miji mingine pia, kwa maana kwa kusudi hili nilitumwa.”"},{"book":"Luka","chapter":"4","verse":"44","text":"Naye aliendelea kuhubiri katika masinagogi ya Uyahudi."}]}