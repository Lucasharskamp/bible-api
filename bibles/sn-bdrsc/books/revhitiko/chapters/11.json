{"data":[{"book":"Revhitiko","chapter":"11","verse":"1","text":"Jehovha akati kuna Mozisi naAroni,"},{"book":"Revhitiko","chapter":"11","verse":"2","text":"“Taurai kuvaIsraeri muti, ‘Pamhuka dzose dzinofamba panyika, idzi ndidzo dzamunogona kudya:"},{"book":"Revhitiko","chapter":"11","verse":"3","text":"Munogona kudya mhuka ipi zvayo ina mahwanda, akapararana zvachose, uye inozeya zvokudya."},{"book":"Revhitiko","chapter":"11","verse":"4","text":"“ ‘Asi kune dzimwe dzinongozeya kudya chete, kana kuti dzimwe dzine mahwanda akaparadzana chete, idzi hamufaniri kudzidya. Ngamera, kunyange ichizeya zvokudya, haina mahwanda akapatsanuka; haina kuchena kwamuri."},{"book":"Revhitiko","chapter":"11","verse":"5","text":"Mbira kunyange ichizeya zvokudya, haina mahwanda akapatsanuka, haina kuchena kwamuri."},{"book":"Revhitiko","chapter":"11","verse":"6","text":"Tsuro kunyange ichizeya zvokudya, haina mahwanda akapatsanuka, haina kuchena kwamuri."},{"book":"Revhitiko","chapter":"11","verse":"7","text":"Nguruve kunyange ine mahwanda akanyatsopatsanuka, haizeyi zvokudya, haina kuchena kwamuri."},{"book":"Revhitiko","chapter":"11","verse":"8","text":"Hamufaniri kudya nyama yazvo kana kubata zvitunha zvazvo; hazvina kuchena kwamuri."},{"book":"Revhitiko","chapter":"11","verse":"9","text":"“ ‘Pazvisikwa zvose zvinogara mumvura yamakungwa nenzizi, munogona kudya dzose dzine zvimbi namakwati."},{"book":"Revhitiko","chapter":"11","verse":"10","text":"Asi zvipuka zvose zvomugungwa kana munzizi zvisina zvimbi namakwati, kunyange pakati pezvinouya samatutu kana pakati pezvose zvisikwa zvinorarama mumvura, zvinonyangadza kwamuri."},{"book":"Revhitiko","chapter":"11","verse":"11","text":"Uye sezvo zvichinyangadza kwamuri hamufaniri kudya nyama yazvo uye munofanira kusema zvitunha zvazvo."},{"book":"Revhitiko","chapter":"11","verse":"12","text":"Chose chinhu chinorarama mumvura chisina zvimbi namakwati chinonyangadza kwamuri."},{"book":"Revhitiko","chapter":"11","verse":"13","text":"“ ‘Idzi ndidzo shiri dzamunofanira kusema, uye musadzidya nokuti dzinonyangadza kwamuri: gondo, gora, chapungu,"},{"book":"Revhitiko","chapter":"11","verse":"14","text":"njerere, marudzi ose oruvangu rutema,"},{"book":"Revhitiko","chapter":"11","verse":"15","text":"marudzi ose amakunguo,"},{"book":"Revhitiko","chapter":"11","verse":"16","text":"marudzi ose amazizi, shiri yegungwa namarudzi ose oruvangu,"},{"book":"Revhitiko","chapter":"11","verse":"17","text":"nezizi duku, nekanyururahove, nezizi guru,"},{"book":"Revhitiko","chapter":"11","verse":"18","text":"nejichidza, nekondo, negora,"},{"book":"Revhitiko","chapter":"11","verse":"19","text":"neshuramurove, namarudzi ose ekondo, nemhupupu nechiremwaremwa."},{"book":"Revhitiko","chapter":"11","verse":"20","text":"“ ‘Zvose zvipukanana zvinobhururuka, zvinofamba namakumbo mana zvinonyangadza kwamuri."},{"book":"Revhitiko","chapter":"11","verse":"21","text":"Kunyange zvakadaro, kunewo zvimwe zvipuka zvine mapapiro zvinofamba namakumbo mana zvamunogona kudya, izvo zvine makumbo akabatanidzwa okukwakuka nawo."},{"book":"Revhitiko","chapter":"11","verse":"22","text":"Pakati pezvizvi munogona kudya marudzi ose emhashu, namarudzi ose amakurwe namarudzi ebambamukota."},{"book":"Revhitiko","chapter":"11","verse":"23","text":"Asi zvimwe zvose zvipukanana zvine mapapiro zvine makumbo mana munofanira kuzvisema."},{"book":"Revhitiko","chapter":"11","verse":"24","text":"“ ‘Musazvisvibisa nezvizvi; ani naani anobata zvitunha zvazvo achava akasviba kusvikira manheru."},{"book":"Revhitiko","chapter":"11","verse":"25","text":"Ani naani achanhonga chimwe chezvitunha zvazvo anofanira kusuka nguo dzake uye achava akasviba kusvikira manheru."},{"book":"Revhitiko","chapter":"11","verse":"26","text":"“ ‘Mhuka yose yose ina mahwanda akapararana asi asina kunyatsopararana, isingazeyi kudya, haina kuchena kwamuri; ani naani anobata chitunha chayo achava asina kuchena."},{"book":"Revhitiko","chapter":"11","verse":"27","text":"Pamhuka dzose dzinofamba namakumbo mana, idzo dzine tsoka dzakafara hadzina kuchena kwamuri; ani naani anobata chitunha chadzo achava akasviba kusvikira manheru."},{"book":"Revhitiko","chapter":"11","verse":"28","text":"Ani naani achanhonga zvitunha zvadzo anofanira kusuka nguo dzake uye achava akasviba kusvikira manheru. Hadzina kuchena kwamuri."},{"book":"Revhitiko","chapter":"11","verse":"29","text":"“ ‘Pamhuka dzinokambaira panyika, idzi hadzina kuchena kwamuri: chidembo, gonzo, namarudzi ose egwavava,"},{"book":"Revhitiko","chapter":"11","verse":"30","text":"chifurira, namarudzi ose amadzvinyu, dhambakura nerwaivhi."},{"book":"Revhitiko","chapter":"11","verse":"31","text":"Pane zvose zvinokambaira panyika, izvi hazvina kuchena kwamuri. Asi ani naani anozvibata kana zvafa achava akasviba kusvikira manheru."},{"book":"Revhitiko","chapter":"11","verse":"32","text":"Kana chimwe chazvo chikafa, chikawira pamusoro pechimwe chinhu, chinhu ichocho hazvinei kuti chinoshandiswei, chinova chisina kuchena kunyange chakagadzirwa nomuti, mucheka, dehwe, kana saga. Chiisei mumvura; chichava chisina kuchena kusvikira manheru, uye ipapo chichava chakachena."},{"book":"Revhitiko","chapter":"11","verse":"33","text":"Kana chimwe chazvo chikawira muhari yevhu, zvose zviri mairi zvichava zvisina kuchena, uye munofanira kuputsa hari yacho."},{"book":"Revhitiko","chapter":"11","verse":"34","text":"Chokudya chipi zvacho chinogona kudyiwa, asi chine mvura pachiri, yabva muhari iyoyo chichava chisina kuchena uye kana chipi zvacho chinganwiwa kubva imomo hachina kuchena."},{"book":"Revhitiko","chapter":"11","verse":"35","text":"Chose chinhu chinowirwa nechitunha chazvo chinova chisina kuchena; choto kana hari yokubikira zvinofanira kuputswa. Hazvina kuchena uye munofanira kuzvibata sezvisina kuchena."},{"book":"Revhitiko","chapter":"11","verse":"36","text":"Asi chitubu, kana tsime rokuchera mvura zvinoramba zvakachena, asi ani naani anobata chimwe chezvitunha izvi achava asina kuchena."},{"book":"Revhitiko","chapter":"11","verse":"37","text":"Kana chitunha chikawira pambeu ipi zvayo inofanira kudyarwa, inoramba yakachena."},{"book":"Revhitiko","chapter":"11","verse":"38","text":"Asi kana mvura yaiswa pambeu, uye chitunha chikawira pairi, inova isina kuchena kwamuri."},{"book":"Revhitiko","chapter":"11","verse":"39","text":"“ ‘Kana mhuka yamunobvumirwa kudya ikafa yoga, munhu wose achabata mutumbi wayo achava asina kuchena kusvikira manheru."},{"book":"Revhitiko","chapter":"11","verse":"40","text":"Munhu wose achadya imwe nyama yacho anofanira kusuka nguo dzake agova asina kuchena kusvikira manheru."},{"book":"Revhitiko","chapter":"11","verse":"41","text":"“ ‘Chisikwa chose chinokambaira panyika chinonyangadza, hachifaniri kudyiwa."},{"book":"Revhitiko","chapter":"11","verse":"42","text":"Hamufaniri kudya chisikwa chipi zvacho chinokambaira panyika, chingava chinofamba nedumbu kana chinofamba namakumbo mana kana namakumbo akawanda, chinonyangadza."},{"book":"Revhitiko","chapter":"11","verse":"43","text":"Musazvisvibisa nechimwe chezvisikwa izvi. Musazvisvibisa nazvo kana nokuda kwazvo."},{"book":"Revhitiko","chapter":"11","verse":"44","text":"Ndini Jehovha Mwari wenyu, zvitsaurei mugova vatsvene, nokuti ndiri mutsvene. Musazvisvibisa nechipuka chipi zvacho chinofamba-famba pasi."},{"book":"Revhitiko","chapter":"11","verse":"45","text":"Ndini Jehovha akakubudisai muIjipiti kuti ndive Mwari wenyu; saka ivai vatsvene nokuti ndiri mutsvene."},{"book":"Revhitiko","chapter":"11","verse":"46","text":"“ ‘Ndiyo mitemo iri maererano nemhuka, shiri, zvipenyu zvose zvinofamba mumvura nezvipuka zvose zvinofamba panyika."},{"book":"Revhitiko","chapter":"11","verse":"47","text":"Munofanira kuisa mutsauko pakati pezvisina kuchena nezvakachena, pakati pezvisikwa zvipenyu zvinogona kudyiwa nezvisingagoni kudyiwa.’ ”"}]}