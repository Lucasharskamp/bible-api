{"data":[{"book":"2 Korinćanima","chapter":"11","verse":"1","text":"Nadam se da ćete imati strpljenja i podnijeti da vam još malo govorim poput bezumnika. Podnesite me još malo."},{"book":"2 Korinćanima","chapter":"11","verse":"2","text":"Ljubomoran sam na vas Božjom ljubomorom jer sam vas kao čistu nevjestu obećao mladoženji: Kristu."},{"book":"2 Korinćanima","chapter":"11","verse":"3","text":"Bojim se, međutim, da će se vaše misli pokvariti te da će zastraniti od čiste i iskrene odanosti Kristu, kao što je i zmija lukavo prevarila Evu u edenskome vrtu."},{"book":"2 Korinćanima","chapter":"11","verse":"4","text":"Ma tko došao i propovijedao vam drugoga Isusa umjesto onoga kojega smo vam mi propovijedali, ili drugoga Duha, a ne onoga kojega ste primili, ili drugo evanđelje od onoga u koje ste povjerovali, vi sve to lijepo podnosite."},{"book":"2 Korinćanima","chapter":"11","verse":"5","text":"Ipak ne smatram da su ti “nadapostoli”, kako li se već sami nazivaju, bolji od mene."},{"book":"2 Korinćanima","chapter":"11","verse":"6","text":"Ako sam i loš govornik, barem znam što govorim, a nadam se da ste to dosada i vi shvatili jer sam vam se neprestano dokazivao."},{"book":"2 Korinćanima","chapter":"11","verse":"7","text":"Jesam li pogriješio ponizujući sebe, a vas uzvisujući time što sam vam besplatno navješćivao Božju Radosnu vijest?"},{"book":"2 Korinćanima","chapter":"11","verse":"8","text":"“Plijenio” sam druge crkve uzimajući od njih novac da bih mogao vama služiti."},{"book":"2 Korinćanima","chapter":"11","verse":"9","text":"A kad sam boraveći kod vas zapao u oskudicu, nisam vas molio da mi pomognete. Pomogla su mi braća koja su došla iz Makedonije. Uvijek sam pazio, a i nadalje ću paziti da vam ne budem na teret."},{"book":"2 Korinćanima","chapter":"11","verse":"10","text":"Sigurno kao što je sigurna Kristova istina u meni, nitko me neće spriječiti da se time hvalim po cijeloj Ahaji!"},{"book":"2 Korinćanima","chapter":"11","verse":"11","text":"Zašto? Zar zato što vas ne volim? Bog zna da vas volim!"},{"book":"2 Korinćanima","chapter":"11","verse":"12","text":"Ali činit ću to i dalje da bih oduzeo priliku onima koji je traže da bi se hvalili kako su jednaki nama."},{"book":"2 Korinćanima","chapter":"11","verse":"13","text":"Takvi su ljudi lažni apostoli. Prevarili su vas pretvarajući se da su Kristovi apostoli."},{"book":"2 Korinćanima","chapter":"11","verse":"14","text":"Ne čudi me to jer se i sam Sotona pretvara u anđela svjetla."},{"book":"2 Korinćanima","chapter":"11","verse":"15","text":"Onda nije čudno da i njegovi sluge čine isto pretvarajući se da su sluge pravednosti. Na koncu će završiti kako su svojim djelima zaslužili."},{"book":"2 Korinćanima","chapter":"11","verse":"16","text":"Još jedanput vas molim, ne smatrajte me bezumnikom što tako govorim. Ali čak ako me takvim i smatrate, poslušajte me kao što biste i nekoga bezumnog čovjeka, da se malo pohvalim."},{"book":"2 Korinćanima","chapter":"11","verse":"17","text":"Takvo hvalisanje nije mi Bog naredio; ponašam se kao nerazuman čovjek."},{"book":"2 Korinćanima","chapter":"11","verse":"18","text":"A kako se oni drugi neprestano hvale po ljudsku, onda ću se tako i ja pohvaliti."},{"book":"2 Korinćanima","chapter":"11","verse":"19","text":"Uostalom, vi koji ste mudri, rado slušate one bezumnike!"},{"book":"2 Korinćanima","chapter":"11","verse":"20","text":"Zaista, podnosite da se prema vama odnose kao prema robovima, da vam uzimaju sve što imate, da s vama postupaju s visoka, da vas udaraju po licu."},{"book":"2 Korinćanima","chapter":"11","verse":"21","text":"Sa stidom moram priznati da smo mi bili preslabi da bismo tako postupali!"},{"book":"2 Korinćanima","chapter":"11","verse":"22","text":"Kažu da su Hebreji? I ja sam. Da su Izraelci? I ja sam. Da su Abrahamovi potomci? Ja sam također."},{"book":"2 Korinćanima","chapter":"11","verse":"23","text":"Da su Kristovi sluge? Sada već govorim kao luđak: ja sam to još i više! Radio sam još napornije, češće sam bio u tamnicama, bezbroj su me puta bičevali i uvijek sam se iznova suočavao sa smrću."},{"book":"2 Korinćanima","chapter":"11","verse":"24","text":"Pet su me puta Židovi pretukli s trideset devet udaraca."},{"book":"2 Korinćanima","chapter":"11","verse":"25","text":"Triput su me šibali, jedanput kamenovali, doživio sam tri brodoloma, a jednom sam cijelu noć i dan proveo na pučini."},{"book":"2 Korinćanima","chapter":"11","verse":"26","text":"Naporno sam i daleko putovao i zapadao u opasnosti od nabujalih rijeka, od razbojnika, od vlastitih sunarodnjaka, kao i od pogana. Opasnosti su mi prijetile u gradovima, u pustinjama, na olujnim morima. Vrebala su me lažna braća, ljudi koji tvrde da su Kristovi sljedbenici, ali to nisu."},{"book":"2 Korinćanima","chapter":"11","verse":"27","text":"Živio sam u trudu i muci, probdio mnoge neprospavane noći. Često sam bio gladan i žedan jer nisam imao što jesti, često sam drhtao od studeni jer nisam imao što obući."},{"book":"2 Korinćanima","chapter":"11","verse":"28","text":"A povrh svega toga, svakog sam se dana brinuo za sve crkve."},{"book":"2 Korinćanima","chapter":"11","verse":"29","text":"Tko je slab, a da ja ne osjećam tu slabost? Tko je naveden na grijeh, a da ja ne izgaram?"},{"book":"2 Korinćanima","chapter":"11","verse":"30","text":"Ako se već moram hvaliti, radije bih se hvalio onime što pokazuje moju slabost."},{"book":"2 Korinćanima","chapter":"11","verse":"31","text":"Bog i Otac našega Gospodina Isusa, neka je slavljen uvijeke, zna da ne lažem."},{"book":"2 Korinćanima","chapter":"11","verse":"32","text":"U Damasku je namjesnik kralja Arete postavio stražu kod gradskih vrata da me uhvati;"},{"book":"2 Korinćanima","chapter":"11","verse":"33","text":"ali spustili su me po užetu u košari preko gradskoga zida i tako sam im umaknuo."}]}