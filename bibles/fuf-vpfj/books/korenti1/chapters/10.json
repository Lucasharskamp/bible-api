{"data":[{"book":"KORENTI 1","chapter":"10","verse":"1","text":"Musiɓɓe an, mi faalaaka yo on yejjitu wonde baabiraaɓe men ɓen fow wonno e ley duulere, ɓe fow ɓe taƴitiri ka baharu."},{"book":"KORENTI 1","chapter":"10","verse":"2","text":"Ɓe fow ɓe lootaa maande gomɗinal ka duulere e ka baharu e nder humondiral e Muusaa."},{"book":"KORENTI 1","chapter":"10","verse":"3","text":"Ɓe fow ɓe ɲaami ɲaametee gooto iwruɗo e Alla."},{"book":"KORENTI 1","chapter":"10","verse":"4","text":"Ɓe fow ɓe yari njaram gootan iwruɗan e Alla, ko fii ko e fetere iwrunde e Alla jokkunoonde ɓe nden ɓe yaraynoo. Ko Almasiihu on wonnoo nden fetere."},{"book":"KORENTI 1","chapter":"10","verse":"5","text":"Kono ɓurɓe ɓen e maɓɓe weltinaano Alla, ko ɗun waɗi si ɓe maayi ka wulaa."},{"book":"KORENTI 1","chapter":"10","verse":"6","text":"Awa ɗun fow ko waɗiri ko fii hollugol en mise, fii wota en heɓu faaleeji bonɗi wano ɓe heɓirnoo non."},{"book":"KORENTI 1","chapter":"10","verse":"7","text":"Wota on wonu rewooɓe sanamu, wano woɓɓe wonirnoo e hakkunde maɓɓe, wano windori non: «Jamaa on jooɗii fii ɲaamugol e fii yarugol, ɓawto ɗun ɓe immii fii fijirgol jiiɓaare.»"},{"book":"KORENTI 1","chapter":"10","verse":"8","text":"Awa wota en jokku jinaa, wano woɓɓe e maɓɓe waɗirnoo non, haa guluuje noogay e tato maayi ɲande wootere."},{"book":"KORENTI 1","chapter":"10","verse":"9","text":"Wota en ndarndo *Almasiihu on, wano woɓɓe e maɓɓe ndarndornoo non, ɓen ɓe bolle mulunoo."},{"book":"KORENTI 1","chapter":"10","verse":"10","text":"Wota on ŋermu, wano ɓeya ŋermirnoo non, ɓen ɓe malaa'ikaajo muloowo on warunoo."},{"book":"KORENTI 1","chapter":"10","verse":"11","text":"Ɗun, ko heɓiri ɓe ko fii yo wonan en misal, windiraa kadi fii hajagol en, enen ɓee tawaaɓe ka lannoode aduna."},{"book":"KORENTI 1","chapter":"10","verse":"12","text":"Ko ɗun waɗi, on mo no sikki no darii, yo o reeno wota o yanu."},{"book":"KORENTI 1","chapter":"10","verse":"13","text":"Ndarndannde woo heɓaali on nde goɗɗo goo heɓaali. Alla ko Sella-Findeejo, o newnataa ndarndeɗon toonin doole mon ɗen, kono e nder ndarndannde nden o adday feere no sortoron e mun, e no waawiron nde dartorde."},{"book":"KORENTI 1","chapter":"10","verse":"14","text":"Ko ɗun waɗi, yo yiɓɓe an, dogee rewugol sanamu."},{"book":"KORENTI 1","chapter":"10","verse":"15","text":"Ko wa yimɓe faamuɓe mi woni on yewtirde, onon tigi ɲaawee ko mi wi'i kon."},{"book":"KORENTI 1","chapter":"10","verse":"16","text":"Jardukun du'aa kun wonɗen du'orde kun ko yuɓɓondirkun e ƴiiƴan Almasiihu on. Bireedi mo wonɗen taƴitude on, ko yuɓɓondirɗo e ɓandu Almasiihu on."},{"book":"KORENTI 1","chapter":"10","verse":"17","text":"Ɓay ko bireediwal gootal woodi, enen e ɗuuɗude men ko en ɓandu wooturu. Ko fii en fow hiɗen hawti bireediwal gootal."},{"book":"KORENTI 1","chapter":"10","verse":"18","text":"Ndaaree ɓee *Isra'iilayankeeɓe wonɓe ɲaamude daabeeji sakkaaɗi ɗin. Hinaa yuɓɓondirɓe e *layyorde nden?"},{"book":"KORENTI 1","chapter":"10","verse":"19","text":"Awa ko honɗun mi woni wi'ude? Wonde tebbeeli sakkaaɗi fii sanamuuji ɗin ko goɗɗun? Kaa sanamuuru ko goɗɗun? Oo'o!"},{"book":"KORENTI 1","chapter":"10","verse":"20","text":"Kono kon ko rewooɓe sanamuuji ɓen woni sakkaade, ko jinnaaji ɗin ɓe woni sakkanaade, hinaa Alla. E hin-le mi faalaaka yo on humondir e jinnaaji ɗin."},{"book":"KORENTI 1","chapter":"10","verse":"21","text":"On waawataa yarirde jardukun Joomi on, yariron kadi jardukun jinnaaji ɗin. On waawataa heɓude ka ɲaametee Joomi on, heɓon kadi ka ɲaametee jinnaaji ɗin."},{"book":"KORENTI 1","chapter":"10","verse":"22","text":"En faalaa memminde nawliigu Joomiraaɗo on? Kaa en ɓuru mo dolnude?"},{"book":"KORENTI 1","chapter":"10","verse":"23","text":"Fow no newnaa, kono hinaa fow wondi e nafa. Fow no newnaa, kono hinaa fow tiiɗinta."},{"book":"KORENTI 1","chapter":"10","verse":"24","text":"Wota gooto ɗaɓɓu nafa mun on, kono yo ɗaɓɓu fii heddiiɓe ɓen."},{"book":"KORENTI 1","chapter":"10","verse":"25","text":"Ɲaamee kala teewu ko yeeyetee ka luumo, hara on sikkitaaki ka ɓernde mon."},{"book":"KORENTI 1","chapter":"10","verse":"26","text":"Ko fii: «Leydi ndin e kala ko ndi wondi ko Joomiraaɗo on wonani.»"},{"book":"KORENTI 1","chapter":"10","verse":"27","text":"Si tawii mo gomɗinaa saatinii on, e hin-le hiɗon faalaa yahude, ɲaamee kala ko weeɓitanoyaɗon, hara on sikkitaaki ka ɓernde mon."},{"book":"KORENTI 1","chapter":"10","verse":"28","text":"Kono si goɗɗo wi'ii on: «Ɗunɗoo ko ko ittaa sadaka», haray wota on ɲaamu sabu on andinɗo on e sabu ɓernde nden."},{"book":"KORENTI 1","chapter":"10","verse":"29","text":"Hinaa fii ɓernde mon nden mi woni yewtude ɗoo, kono ko fii ɓernde oya nden. Awa ko fii honɗun ndimankaaku an ngun ɲaawirtee ɓernde oya nden?"},{"book":"KORENTI 1","chapter":"10","verse":"30","text":"Si mi jarnii Alla e nder ko mi ɲaamata kon, haray ko honɗun mi felirtee fii on ɲaamete mo mi jarni Alla fii mun?"},{"book":"KORENTI 1","chapter":"10","verse":"31","text":"Woni on ɲaamay, woni on yaray, woni kala ko waɗoton, waɗiree piiji ɗin fow fii mangu Alla ngun."},{"book":"KORENTI 1","chapter":"10","verse":"32","text":"Wota on wonan hay gooto peggal, woni *Gereekiyankeeɓe ɓen, woni Yahuudiyankeeɓe ɓen, woni *moftal Alla ngal."},{"book":"KORENTI 1","chapter":"10","verse":"33","text":"Wano mi woniri weloowo wonɗo woo e ɗi fow non, mi alaa ɗaɓɓude nafa an on, kono ko nafa ɓurɓe ɗuuɗude ɓen fii no ɓe dandiree."}]}