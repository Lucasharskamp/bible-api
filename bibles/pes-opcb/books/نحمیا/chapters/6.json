{"data":[{"book":"نحمیا","chapter":"6","verse":"1","text":"سنبلط، طوبیا، جشم عرب و بقیه دشمنان ما شنیدند که کار تعمیر حصار رو به اتمام است (هر چند تمام درهای دروازه‌ها را کار نگذاشته بودیم)،"},{"book":"نحمیا","chapter":"6","verse":"2","text":"پس سنبلط و جشم برای من پیغام فرستادند که در یکی از دهات دشت اونو به دیدن ایشان بروم. ولی من پی بردم که می‌خواهند به من آسیبی برسانند؛"},{"book":"نحمیا","chapter":"6","verse":"3","text":"پس جوابشان را اینطور دادم: «من مشغول کار مهمی هستم و نمی‌توانم دست از کارم بکشم و به دیدن شما بیایم.»"},{"book":"نحمیا","chapter":"6","verse":"4","text":"ایشان چهار بار برای من همان پیغام را فرستادند و من هم هر بار همان جواب را دادم."},{"book":"نحمیا","chapter":"6","verse":"5","text":"بار پنجم، مأمور سنبلط با یک نامهٔ سرگشاده پیش من آمد؛"},{"book":"نحمیا","chapter":"6","verse":"6","text":"مضمون نامه چنین بود:"},{"book":"نحمیا","chapter":"6","verse":"7","text":"از این گذشته انبیایی تعیین کرده‌ای تا در اورشلیم مردم را دور خود جمع کنند و بگویند که نحمیا پادشاه یهوداست. مطمئن باش این خبرها به گوش اردشیر پادشاه خواهد رسید. پس بهتر است پیش من بیایی تا در این مورد با هم مشورت کنیم.»"},{"book":"نحمیا","chapter":"6","verse":"8","text":"جواب دادم: «آنچه می‌گویی حقیقت ندارد. اینها ساخته و پرداخته خودت است.»"},{"book":"نحمیا","chapter":"6","verse":"9","text":"آنها می‌خواستند با این حرفها ما را بترسانند تا از کار دست بکشیم. ولی من دعا کردم تا خدا مرا تقویت کند."},{"book":"نحمیا","chapter":"6","verse":"10","text":"شمعیا (پسر دلایا و نوه مِهیطَبئیل) در خانهٔ خود بست نشسته بود و من به دیدنش رفتم. وقتی مرا دید، گفت: «باید هر چه زودتر در خانهٔ خدا مخفی بشویم و درها را قفل کنیم. چون امشب می‌آیند تو را بکشند!»"},{"book":"نحمیا","chapter":"6","verse":"11","text":"ولی من جواب دادم: «آیا می‌شود مردی مثل من از خطر فرار کند؟ من حق ندارم برای حفظ جانم داخل خانهٔ خدا بشوم. من هرگز این کار را نمی‌کنم.»"},{"book":"نحمیا","chapter":"6","verse":"12-13","text":"بعد فهمیدم که پیغام شمعیا از طرف خدا نبود، بلکه طوبیا و سنبلط او را اجیر کرده بودند تا مرا بترسانند و وادار کنند به خانهٔ خدا فرار کنم و مرتکب گناه بشوم تا بتوانند مرا رسوا کنند."},{"book":"نحمیا","chapter":"6","verse":"14","text":"آنگاه دعا کردم: «ای خدای من، طوبیا و سنبلط را به سزای اعمالشان برسان و نیز به یاد آور که چگونه نوعدیه نبیه و سایر انبیا می‌خواستند مرا بترسانند.»"},{"book":"نحمیا","chapter":"6","verse":"15","text":"سرانجام کار بازسازی حصار اورشلیم در بیست و پنجم ماه ایلول تمام شد. این کار پنجاه و دو روز طول کشید."},{"book":"نحمیا","chapter":"6","verse":"16","text":"وقتی دشمنان ما که در سرزمینهای مجاور ما بودند این را دیدند، رسوا شدند و فهمیدند که این کار با کمک خدای ما تمام شده است."},{"book":"نحمیا","chapter":"6","verse":"17","text":"در این مدت نامه‌های زیادی بین طوبیا و بزرگان یهودا رد و بدل شد."},{"book":"نحمیا","chapter":"6","verse":"18","text":"در یهودا بسیاری با او همدست شده بودند، چون هم خودش داماد شکنیا (پسر آرح) بود و هم پسرش یهوحانان با دختر مشلام (پسر برکیا) ازدواج کرده بود."},{"book":"نحمیا","chapter":"6","verse":"19","text":"مردم پیش من از طوبیا تعریف می‌کردند، و هر چه از من می‌شنیدند به او خبر می‌دادند. طوبیا هم برای اینکه مرا بترساند، نامه‌های تهدیدآمیز برایم می‌نوشت."}]}