{"data":[{"book":"1 Moseboken","chapter":"3","verse":"1","text":"Ormen var listigare (ordagrant ”naknare”, se 1 Mos 2:25) än alla markens djur som Herren Gud (Jahve Elohim) hade gjort (hebr. asa). Han [Satan genom ormen, se Upp 20:2] sade till kvinnan: ”Har Gud verkligen sagt att ni inte får äta av alla träden i trädgården?”"},{"book":"1 Moseboken","chapter":"3","verse":"2","text":"Kvinnan sade till ormen: ”Vi får äta frukterna från träden i trädgården,"},{"book":"1 Moseboken","chapter":"3","verse":"3","text":"men om frukten från trädet mitt i trädgården har Gud (Elohim) sagt: Ni ska inte äta av det, inte heller ska ni röra det, då dör ni.”"},{"book":"1 Moseboken","chapter":"3","verse":"4","text":"Då sade ormen till kvinnan: ”Inte ska ni dö,"},{"book":"1 Moseboken","chapter":"3","verse":"5","text":"för Gud vet att den dagen ni äter av den öppnas era ögon, och ni blir som Gud (gudomliga varelser) som förstår skillnaden mellan gott och ont (skillnaden mellan välsignelse och överflöd eller misär och lidande).”"},{"book":"1 Moseboken","chapter":"3","verse":"6","text":"När kvinnan såg att trädet [hade frukt som] var gott (väl lämpat för) att äta och det var behagligt (attraktivt, en lust) för ögonen, och att det var ett begärligt (önskvärt, lockande) träd eftersom man skulle få förstånd (insikt), tog hon av dess frukt och åt. Hon gav också till sin man [som var alldeles intill] och han åt också."},{"book":"1 Moseboken","chapter":"3","verse":"7","text":"Då öppnades båda deras ögon, och de förstod (såg) att de var nakna, och de band ihop (flätade, sydde) löv (grenar) från fikonträd som gördlar [för att täcka livet]."},{"book":"1 Moseboken","chapter":"3","verse":"8","text":"De hörde Herren Gud (Jahve Elohim) röra sig i trädgården när det började bli kväll (vid kvällsbrisen). Adam och hans hustru gömde sig för Herren Guds (Jahve Elohims) närvaro (ansikte) bland träden i lustgården."},{"book":"1 Moseboken","chapter":"3","verse":"9","text":"Herren Gud (Jahve Elohim) kallade på Adam (människan) och sade till honom: ”Var är du?” [Gud som är allvetande, vet mycket väl var människan gömmer sig. I denna berättelse blir det tydligt att Gud söker en relation och dialog med människan.]"},{"book":"1 Moseboken","chapter":"3","verse":"10","text":"Han svarade: ”Jag hörde din röst (vinden; hörde ljudet när du rörde dig) i lustgården, men jag blev rädd eftersom jag var naken, så jag gömde mig.”"},{"book":"1 Moseboken","chapter":"3","verse":"11","text":"Då sade han: ”Vem har sagt att ni är nakna? [Ordet naken har samma hebreiska rot som ordet för listig, se 1 Mos 3:1.] Åt ni från trädet som jag förbjöd er att äta från?” [1 Mos 2:16-17]"},{"book":"1 Moseboken","chapter":"3","verse":"12","text":"Mannen svarade: ”Kvinnan som du har satt vid min sida, hon gav mig [frukt] från trädet, och jag åt.”"},{"book":"1 Moseboken","chapter":"3","verse":"13","text":"Då sade Herren Gud (Jahve Elohim) till kvinnan: ”Vad är det du har gjort?”"},{"book":"1 Moseboken","chapter":"3","verse":"14","text":"Herren Gud (Jahve Elohim) sade till ormen: ”Eftersom du har gjort detta är du fördömd (ständigt förbannad) mer än alla boskapsdjur, och alla [vilda] djur på fältet. På din buk ska du kräla (gå), och du ska äta stoft [det som finns på marken] så länge du lever."},{"book":"1 Moseboken","chapter":"3","verse":"15","text":"Jag ska sätta fiendskap mellan dig och kvinnan och mellan din avkomma (säd, barn, släkte) och hennes avkomma (säd, barn, släkte), han [Jesus] ska attackera (trampa, krossa) ditt huvud och du ska [ligga på lur och] attackera hans häl. [orsaka Jesu lidande]”"},{"book":"1 Moseboken","chapter":"3","verse":"16","text":"Han sade till kvinnan: ”Jag ska öka din (fysiska och emotionella) möda när du är havande, i smärta ska du föda dina barn. Och till din man är din åtrå (längtan; den du sträcker dig efter), men han ska råda över dig.”"},{"book":"1 Moseboken","chapter":"3","verse":"17","text":"Och till Adam sade han: ”Därför att du lydde din hustrus ord och åt av trädet, som jag hade befallt dig inte äta av, därför är marken fördömd (förbannad) på grund av dig. I (fysisk och emotionell) möda ska du äta [av dess frukt] så länge du lever."},{"book":"1 Moseboken","chapter":"3","verse":"18","text":"Törne och tistel ska den producera åt dig, och du ska äta markens plantor (säd)."},{"book":"1 Moseboken","chapter":"3","verse":"19","text":"Med svettig panna (efter hårt arbete) ska du äta ditt bröd tills du återvänder till jorden (hebr. adamah), för från den var du tagen. Du är stoft, och till stoft ska du åter gå.”"},{"book":"1 Moseboken","chapter":"3","verse":"20","text":"Adam kallade sin hustru Eva [betyder livskälla, den som lever] för hon var moder till allt levande."},{"book":"1 Moseboken","chapter":"3","verse":"21","text":"Till Adam och hans hustru gjorde Herren Gud (Jahve Elohim) kläder (tunikor, heltäckande kläder, långa kappor) av skinn och klädde dem."},{"book":"1 Moseboken","chapter":"3","verse":"22","text":"Herren Gud (Jahve Elohim) sade: ”Människan har blivit som en av oss, så hon förstår (kan skilja mellan) gott och ont (välsignelse och förbannelse). Låt henne inte räcka ut sin hand och äta från livets träd och leva i evighet ...”"},{"book":"1 Moseboken","chapter":"3","verse":"23","text":"Så Herren Gud förvisade människan från Edens trädgård och lät henne bruka jorden från vilken hon var tagen."},{"book":"1 Moseboken","chapter":"3","verse":"24","text":"När han drev ut människan, satte han keruberna [änglar] och det flammande svärdet [ett svärd som rörde sig från sida till sida] på den östra sidan om Edens trädgård för att vakta vägen till livets träd."}]}