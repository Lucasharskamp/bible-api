{"data":[{"book":"Exodus","chapter":"4","verse":"1","text":"Moses antwoordde: Zie, ze zullen mij niet geloven en niet naar mij luisteren; maar ze zullen zeggen: “Jahweh is u niet verschenen”."},{"book":"Exodus","chapter":"4","verse":"2","text":"Toen sprak Jahweh tot hem: Wat hebt ge daar in uw hand? Hij antwoordde: Een staf."},{"book":"Exodus","chapter":"4","verse":"3","text":"Hij sprak: Werp hem op de grond. Hij wierp hem op de grond en de staf werd een slang, waar Moses voor vluchtte."},{"book":"Exodus","chapter":"4","verse":"4","text":"Maar Jahweh sprak tot Moses: Steek uw hand uit en grijp haar bij de staart. Hij stak zijn hand uit en greep haar vast, en zij werd in zijn hand weer een staf."},{"book":"Exodus","chapter":"4","verse":"5","text":"Hierdoor zullen zij geloven, dat Jahweh, de God hunner vaderen, de God van Abraham, Isaäk en Jakob, u is verschenen."},{"book":"Exodus","chapter":"4","verse":"6","text":"Opnieuw sprak Jahweh tot hem: Steek uw hand in uw boezem. Hij stak zijn hand in zijn boezem, maar toen hij ze terugtrok, was zijn hand melaats, en leek wel sneeuw."},{"book":"Exodus","chapter":"4","verse":"7","text":"Hij sprak: Steek uw hand opnieuw in uw boezem. Weer stak hij zijn hand in zijn boezem; en toen hij ze er uit trok, zie, daar was ze weer als de rest van zijn lichaam."},{"book":"Exodus","chapter":"4","verse":"8","text":"Wanneer ze u dan niet willen geloven en aan het eerste teken geen gehoor willen geven, dan zullen ze aan het tweede teken geloven."},{"book":"Exodus","chapter":"4","verse":"9","text":"Maar wanneer ze na die beide tekenen nog niet geloven en niet naar u luisteren, neem dan water uit de Nijl, en stort dat op het droge. En het water, dat ge uit de Nijl hebt genomen, zal op het droge in bloed veranderen."},{"book":"Exodus","chapter":"4","verse":"10","text":"Maar Moses sprak tot Jahweh: Ach, Heer, ik ben helemaal niet welbespraakt, ik ben het vroeger nooit geweest, en ben het ook nu nog niet, al hebt Gij tot uw dienaar gesproken; ik ben slechts een stamelaar."},{"book":"Exodus","chapter":"4","verse":"11","text":"Toen sprak Jahweh tot hem: Wie heeft den mens een mond gegeven; wie maakt hem stom of doof, ziende of blind; Ik, Jahweh, niet waar?"},{"book":"Exodus","chapter":"4","verse":"12","text":"Ga dus; Ik zal u in het spreken bijstaan en u ingeven, wat ge moet zeggen."},{"book":"Exodus","chapter":"4","verse":"13","text":"Maar Moses hield aan: Ach Heer, zend toch liever een ander!"},{"book":"Exodus","chapter":"4","verse":"14","text":"Toen ontstak Jahweh in toorn tegen Moses en sprak: Is uw broeder Aäron, de Leviet, er ook niet? Ik weet, dat hij gemakkelijk spreekt! Zie, hij komt u al tegemoet, en verheugt er zich op, u weer te zien."},{"book":"Exodus","chapter":"4","verse":"15","text":"Tot hem zult ge spreken, en hem de woorden in de mond leggen; Ik zal u bijstaan, u en hem, als ge moet spreken, en u beiden ingeven wat ge moet doen."},{"book":"Exodus","chapter":"4","verse":"16","text":"Hij zal voor u het woord tot het volk richten; hij zal uw tolk, en gij zult zijn God zijn."},{"book":"Exodus","chapter":"4","verse":"17","text":"Neem deze staf met u mee, om er de tekenen mee te verrichten."},{"book":"Exodus","chapter":"4","verse":"18","text":"Toen ging Moses naar zijn schoonvader Jitro terug en zei tot hem: Ik zou naar mijn broeders in Egypte terug willen keren, om te zien, of ze nog in leven zijn. En Jitro gaf Moses ten antwoord: Ga in vrede!"},{"book":"Exodus","chapter":"4","verse":"19","text":"Jahweh sprak tot Moses in Midjan: Trek op, en keer terug naar Egypte; want allen, die u naar het leven stonden, zijn dood."},{"book":"Exodus","chapter":"4","verse":"20","text":"Moses nam dus zijn vrouw en zijn zonen, zette ze op ezels, en keerde naar het land van Egypte terug, Moses nam ook de staf van God met zich mee."},{"book":"Exodus","chapter":"4","verse":"21","text":"En Jahweh sprak tot Moses: Wanneer ge teruggekeerd zijt in Egypte, zorg er dan voor, alle wonderen, waartoe Ik u de macht heb gegeven, ten aanschouwen van Farao te verrichten. Maar Ik zal zijn hart verharden, zodat hij het volk niet laat gaan."},{"book":"Exodus","chapter":"4","verse":"22","text":"Dan moet gij tot Farao zeggen: Zo spreekt Jahweh! Israël is mijn eerstgeboren zoon!"},{"book":"Exodus","chapter":"4","verse":"23","text":"Ik heb u gezegd: Laat mijn zoon gaan, om Mij te vereren. Ge hebt geweigerd, hem te laten vertrekken; daarom dood Ik uw zoon, uw eerstgeborene!"},{"book":"Exodus","chapter":"4","verse":"24","text":"Terwijl hij onderweg in een nachtverblijf toefde, zocht Jahweh hem op, en wilde hem doden."},{"book":"Exodus","chapter":"4","verse":"25","text":"Maar Sippora nam een scherpe steen, en sneed de voorhuid van haar zoon af; zij raakte Moses’ voeten daarmee aan, en sprak: Een bloedige bruidegom zijt ge mij."},{"book":"Exodus","chapter":"4","verse":"26","text":"Toen liet Jahweh hem met rust. Zij had immers bedoeld: een bloedige bruidegom door de besnijdenis."},{"book":"Exodus","chapter":"4","verse":"27","text":"Intussen had Jahweh tot Aäron gesproken: Ga Moses in de woestijn tegemoet. Hij ging dus op weg, ontmoette hem bij de berg van God en kuste hem."},{"book":"Exodus","chapter":"4","verse":"28","text":"En Moses deelde Aäron de hele opdracht van Jahweh mee en alle tekenen, die Hij hem bevolen had te verrichten."},{"book":"Exodus","chapter":"4","verse":"29","text":"Daarop gingen Moses en Aäron verder en riepen al de oudsten van de Israëlieten bijeen."},{"book":"Exodus","chapter":"4","verse":"30","text":"Aäron verkondigde alles wat Jahweh tot Moses gesproken had, en Moses verrichtte de tekenen voor de ogen van het volk."},{"book":"Exodus","chapter":"4","verse":"31","text":"Het volk geloofde; en toen zij hoorden, dat Jahweh de kinderen Israëls had bedacht, en hun ellende had aanschouwd, wierpen zij zich op de knieën en bogen zich ter aarde."}]}