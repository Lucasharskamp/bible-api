{"data":[{"book":"2 Ndị Kọrint","chapter":"13","verse":"1","text":"Nke a ga-eme ya ugboro atọ m na-abịa ileta unu. Ọ bụ site nʼama mmadụ abụọ maọbụ atọ gbara ka a ga-eme ka okwu niile guzoro.13:1 Dit 19:15"},{"book":"2 Ndị Kọrint","chapter":"13","verse":"2","text":"Mgbe m bịara leta unu nke ugboro abụọ, abaara m ndị niile dara iwu nʼoge gara aga na mmadụ ndị ọzọ mba, dọọkwa ha aka na ntị, ihu na ihu. Ugbu a m na-anọghị ya, ana m adọkwa ha aka na ntị ọzọ, ọ bụrụ na m bịa ọzọ hụ na ndị mehiere na mbụ echegharịghị, aga m emesi ha ike."},{"book":"2 Ndị Kọrint","chapter":"13","verse":"3","text":"Ebe unu chọrọ ka e gosi na Kraịst na-ekwu okwu nʼime m, ọ dịghị egosi adịghị ike mgbe ọ na-emeso unu omume, kama ọ na-eme ka ike ya pụta ìhè nʼebe unu nọ."},{"book":"2 Ndị Kọrint","chapter":"13","verse":"4","text":"Ọ bụ ezie na a kpọgidere ya na-adịghị ike, ma ugbu a, ọ na-adị ndụ site nʼike dị ukwuu nke Chineke. Anyị bụkwa ndị na-adịghị ike nʼime ya, ma ozi anyị na-ejere unu na mmekọrịta anyị na unu, anyị ga-eso ya dị ndụ site nʼike nke Chineke."},{"book":"2 Ndị Kọrint","chapter":"13","verse":"5","text":"Ya mere, ka onye ọbụla nʼime unu nyochaa onwe ya, tulekwa omume ya, mara ma ọ ka kwudosiri ike nʼokwukwe ya. Ọ bụ na unu aghọtaghị na Jisọs Kraịst nọ nʼime unu? Ma ọ bụghị na unu enyochaala onwe unu hụ na unu emeghị nke ọma."},{"book":"2 Ndị Kọrint","chapter":"13","verse":"6","text":"Enwere m olileanya na unu niile ga-achọpụta na anyị adaghị ule ahụ."},{"book":"2 Ndị Kọrint","chapter":"13","verse":"7","text":"Ma anyị na-arịọ Chineke ka unu ghara ime ihe ọjọọ ọbụla. Anyị anaghị eme nke a iji gosi na anyị kwesiri ekwesi, kama ka unu nwee ike mee ihe dị mma, nʼagbanyeghị na ọ ga-adị ka a ga-asị na anyị emeghị nke ọma nʼọrụ anyị."},{"book":"2 Ndị Kọrint","chapter":"13","verse":"8","text":"Nʼihi na anyị apụghị ime ihe ọbụla megide eziokwu, kama anyị na-eme ihe niile nʼihi eziokwu."},{"book":"2 Ndị Kọrint","chapter":"13","verse":"9","text":"Anyị na-aṅụrị ọṅụ mgbe anyị na-adịghị ike ma hụ na unu dị ike. Ihe anyị na-arịọ Chineke bụ ka unu tozuo oke."},{"book":"2 Ndị Kọrint","chapter":"13","verse":"10","text":"Ana m edere unu akwụkwọ a ugbu a, nʼihi na-achọghị m ịbara unu mba na inye unu ntaramahụhụ mgbe m bịara. Achọkwaghị m iji ikike ahụ Onyenwe anyị nyere m nye unu ntaramahụhụ, kama achọrọ m iji ya wulie unu elu dịka ụlọ."},{"book":"2 Ndị Kọrint","chapter":"13","verse":"11","text":"Nʼikpeazụ ụmụnna m, na-aṅụrịnụ ọṅụ. Gbalịanụ nʼimezi ndụ unu ka o zuo oke, na-agbarịta onwe ume, werenụ otu obi na-eme ihe, na-ebikwanụ nʼudo. Chineke nke udo na ịhụnanya ga-anọnyekwara unu."},{"book":"2 Ndị Kọrint","chapter":"13","verse":"12","text":"Werenụ isurita ọnụ dị nsọ kelerịta onwe unu."},{"book":"2 Ndị Kọrint","chapter":"13","verse":"13","text":"Ndị nsọ niile na-ekelekwa unu."},{"book":"2 Ndị Kọrint","chapter":"13","verse":"14","text":"Ka amara Onyenwe anyị Jisọs Kraịst na ịhụnanya Chineke, na mmekọ nke Mmụọ Nsọ dịnyere unu niile."}]}