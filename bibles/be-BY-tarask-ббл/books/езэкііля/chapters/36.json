{"data":[{"book":"ЕЗЭКІІЛЯ","chapter":"36","verse":"1","text":"І ты, сыне чалавечы, вымаві прароцтва на горы Ізраілевыя і скажы: горы Ізраілевыя! слухайце слова Гасподняе."},{"book":"ЕЗЭКІІЛЯ","chapter":"36","verse":"2","text":"Так кажа Гасподзь Бог: як што вораг гаворыць пра вас: «ага! ага! і вечныя вышыні дасталіся нам на долю»,"},{"book":"ЕЗЭКІІЛЯ","chapter":"36","verse":"3","text":"дык вымаві прароцтва і скажы, так кажа Гасподзь Бог: за тое, менавіта за тое, што спусташаюць вас і паглынаюць вас з усіх бакоў, каб вы зрабіліся здабыткам іншых народаў і былі зьліхаслоўлены і перасуджаны людзьмі,"},{"book":"ЕЗЭКІІЛЯ","chapter":"36","verse":"4","text":"за гэта, горы Ізраілевыя, выслухайце слова Госпада Бога: так кажа Гасподзь Бог горам і пагоркам, лагчынам і далінам, і апусьцелым развалінам і пакінутым гарадам, якія зрабіліся здабычаю і паглумішчам іншым навакольным народам;"},{"book":"ЕЗЭКІІЛЯ","chapter":"36","verse":"5","text":"за гэта так кажа Гасподзь Бог: у агні клопату Майго Я вымавіў слова на іншыя народы і на ўсю Ідумэю, якія назначылі зямлю Маю на валоданьне сабе, з сардэчнай радасьцю і з пагардай у душы асуджаючы яе на здабычу сабе."},{"book":"ЕЗЭКІІЛЯ","chapter":"36","verse":"6","text":"Таму вымаві прароцтва пра зямлю Ізраілевую і скажы горам і пагоркам, лагчынам і далінам: так кажа Гасподзь Бог: вось, Я вымавіў гэта ў клопаце Маім, бо вы несяце на сабе паглум ад народаў."},{"book":"ЕЗЭКІІЛЯ","chapter":"36","verse":"7","text":"Таму так кажа Гасподзь Бог: Я падняў руку Маю з прысягаю, што народы, якія вакол вас, самі панясуць сорам свой."},{"book":"ЕЗЭКІІЛЯ","chapter":"36","verse":"8","text":"А вы, горы Ізраілевыя, распусьцеце гольле ваша і будзеце радзіць плады вашыя народу Майму Ізраілю; бо яны скора прыйдуць."},{"book":"ЕЗЭКІІЛЯ","chapter":"36","verse":"9","text":"Бо вось, Я да вас зьвярнуся, і вас будуць урабляць і засяваць."},{"book":"ЕЗЭКІІЛЯ","chapter":"36","verse":"10","text":"І пасялю на вас мноства людзей, і ўвесь дом Ізраілеў, увесь, і заселеныя будуць гарады і забудаваныя разваліны."},{"book":"ЕЗЭКІІЛЯ","chapter":"36","verse":"11","text":"І памножу на вас людзей і яны будуць пладзіцца і множыцца, і засялю вас, як было ў ранейшыя часы вашыя, і буду чыніць вам дабра болей, чым у ранейшыя часы вашыя, - і ўведаеце, што Я - Гасподзь."},{"book":"ЕЗЭКІІЛЯ","chapter":"36","verse":"12","text":"І прывяду на вас людзей, народ Мой, Ізраіля, і яны будуць валодаць табою, зямля! і ты будзеш спадчынай іхняй і ня будзеш болей рабіць іх бязьдзетнымі."},{"book":"ЕЗЭКІІЛЯ","chapter":"36","verse":"13","text":"Так кажа Гасподзь Бог: за тое, што кажуць пра вас: «ты - зямля, якая есьць людзей і робіць народ твой бязьдзетным,»"},{"book":"ЕЗЭКІІЛЯ","chapter":"36","verse":"14","text":"затое ўжо ня будзеш больш есьці людзей і народу твайго ня будзеш наперад рабіць бязьдзетным, кажа Гасподзь Бог."},{"book":"ЕЗЭКІІЛЯ","chapter":"36","verse":"15","text":"І больш ня будзеш чуць зьдзеку ад народаў, паглуму ад плямёнаў не панясеш ужо на сабе, і народу твайго больш ня будзеш рабіць бязьдзетным, кажа Гасподзь Бог."},{"book":"ЕЗЭКІІЛЯ","chapter":"36","verse":"16","text":"І было мне слова Гасподняе:"},{"book":"ЕЗЭКІІЛЯ","chapter":"36","verse":"17","text":"сыне чалавечы! калі дом Ізраілеў жыў на зямлі сваёй, ён апаганьваў яе паводзінамі сваімі і ўчынкамі сваімі; шлях іх перад абліччам Маім быў як нячыстасьць жанчыны ў час ачышчэньня яе."},{"book":"ЕЗЭКІІЛЯ","chapter":"36","verse":"18","text":"І Я выліў на іх гнеў Мой за кроў, якую яны пралівалі на гэтай зямлі, і за тое, што яны апаганьвалі яе ідаламі сваімі."},{"book":"ЕЗЭКІІЛЯ","chapter":"36","verse":"19","text":"І Я расьсеяў іх па народах, і яны разьвеяны па землях; Я судзіў іх паводле шляхоў іхніх і паводле ўчынкаў іхніх."},{"book":"ЕЗЭКІІЛЯ","chapter":"36","verse":"20","text":"І прыйшлі яны да народаў, куды пайшлі, і зьняславілі сьвятое імя Маё, бо пра іх кажуць: «яны - народ Госпада і выйшлі зь зямлі Ягонай»;"},{"book":"ЕЗЭКІІЛЯ","chapter":"36","verse":"21","text":"І пашкадаваў Я сьвятое імя Маё, якое зьняславіў дом Ізраілеў у народаў, куды прыйшоў."},{"book":"ЕЗЭКІІЛЯ","chapter":"36","verse":"22","text":"Таму скажы дому Ізраілеваму: так кажа Гасподзь Бог: ня вам Я зрабіў гэта, доме Ізраілеў, а дзеля сьвятога імя Майго, якое вы зьняславілі ў народаў, куды прыйшлі."},{"book":"ЕЗЭКІІЛЯ","chapter":"36","verse":"23","text":"І асьвячу вялікае імя Маё, неславёнае ў народаў, сярод якіх вы зьняславілі яго, і ўведаюць народы, што Я - Гасподзь, кажа Гасподзь Бог, калі яўлю на вас сьвятасьць Маю перад вачыма іхнімі."},{"book":"ЕЗЭКІІЛЯ","chapter":"36","verse":"24","text":"І вазьму вас з народаў і зьбяру вас з усіх краін і прывяду вас у зямлю вашу."},{"book":"ЕЗЭКІІЛЯ","chapter":"36","verse":"25","text":"І акраплю вас чыстаю вадою, - і вы ачысьціцеся ад усіх пахібаў вашых, і ад усіх ідалаў вашых ачышчу вас."},{"book":"ЕЗЭКІІЛЯ","chapter":"36","verse":"26","text":"І дам вам сэрца новае і дух новы дам вам; і вазьму з плоці вашай сэрца каменнае і дам вам сэрца плацяное."},{"book":"ЕЗЭКІІЛЯ","chapter":"36","verse":"27","text":"Укладу ўсярэдзіну вас дух Мой і зраблю так, што вы хадзіцьмеце ў запаведзях Маіх і пастановы Мае будзеце захоўваць і выконваць."},{"book":"ЕЗЭКІІЛЯ","chapter":"36","verse":"28","text":"І будзеце жыць на зямлі, якую Я даў бацькам вашым, і будзеце Маім народам, і Я буду вашым Богам."},{"book":"ЕЗЭКІІЛЯ","chapter":"36","verse":"29","text":"І вызвалю вас ад усіх нечысьцяў вашых, і наклічу хлеб і памножу яго, і ня дам вам цярпець голад."},{"book":"ЕЗЭКІІЛЯ","chapter":"36","verse":"30","text":"І памножу плады на дрэвах і ўтворы палёў, каб болей не цярпець вам паглуму ад народаў праз голад."},{"book":"ЕЗЭКІІЛЯ","chapter":"36","verse":"31","text":"Тады згадаеце пра ліхія шляхі вашыя і благія ўчынкі вашыя і адчуеце агіду да саміх сябе за пахібнасьці вашыя і гнюсоты вашыя."},{"book":"ЕЗЭКІІЛЯ","chapter":"36","verse":"32","text":"Ня дзеля вас Я зраблю гэта, кажа Гасподзь Бог, хай будзе вам вядома. Чырванейце і саромейцеся шляхоў вашых, доме Ізраілеў."},{"book":"ЕЗЭКІІЛЯ","chapter":"36","verse":"33","text":"Так кажа Гасподзь Бог: у той дзень, калі ачышчу вас ад усіх пахібнасьцяў вашых і насялю гарады, адбудаваныя будуць разваліны,"},{"book":"ЕЗЭКІІЛЯ","chapter":"36","verse":"34","text":"і будзе ўрабляцца спустошаная зямля, якая была пустыняю ў вачах у кожнага, хто праходзіў міма,"},{"book":"ЕЗЭКІІЛЯ","chapter":"36","verse":"35","text":"тады скажуць: «гэтая апусьцелая зямля зрабілася як сад Эдэмскі і гэтыя разваленыя і апусьцелыя і спустошаныя гарады ўмацаваны і населены»."},{"book":"ЕЗЭКІІЛЯ","chapter":"36","verse":"36","text":"І ўведаюць народы, якія застануцца вакол вас, што Я Гасподзь зноў будую разбуранае, засаджваю апусьцелае. Я Гасподзь сказаў - і зрабіў."},{"book":"ЕЗЭКІІЛЯ","chapter":"36","verse":"37","text":"Так кажа Гасподзь Бог: вось, яшчэ і ў тым яўлю міласьць Маю дому Ізраілеваму, памножу іх людзьмі, як статак."},{"book":"ЕЗЭКІІЛЯ","chapter":"36","verse":"38","text":"Як многа бывае ахвярных авечак у Ерусаліме ў часы сьвятаў ягоных, так поўныя будуць людзьмі апусьцелыя гарады, і ўведаюць, што Я - Гасподзь."}]}