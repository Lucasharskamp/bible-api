{"data":[{"book":"UGenesisi","chapter":"26","verse":"1","text":"Kwasekusiba lendlala elizweni, ngaphandle kwendlala yakuqala eyayikhona ngesikhathi sika-Abhrahama, u-Isaka waya ku-Abhimelekhi inkosi yamaFilistiya eGerari."},{"book":"UGenesisi","chapter":"26","verse":"2","text":"UThixo wabonakala ku-Isaka wathi, “Ungehleli eGibhithe; hlala elizweni engithi hlala khona."},{"book":"UGenesisi","chapter":"26","verse":"3","text":"Ake uhlale kulelilizwe okwesikhatshana, mina ngizakuba lawe ngikubusise. Ngoba wena lezizukulwane zakho ngizalinika wonke amazwe la njalo ngiqinise isifungo engasifunga kuyihlo u-Abhrahama."},{"book":"UGenesisi","chapter":"26","verse":"4","text":"Ngizakwenza izizukulwane zakho zibe zinengi njengezinkanyezi emkhathini, ngizinike wonke lamazwe, njalo kuthi ngenzalo yakho zonke izizwe emhlabeni zizabusiswa,"},{"book":"UGenesisi","chapter":"26","verse":"5","text":"ngoba u-Abhrahama wangilalela, wagcina izimiso zami, lemilayo yami, kanye lemithetho yami.”"},{"book":"UGenesisi","chapter":"26","verse":"6","text":"Ngakho u-Isaka wahlala eGerari."},{"book":"UGenesisi","chapter":"26","verse":"7","text":"Kwathi lapho abantu baleyondawo bembuza ngomkakhe wathi, “Ngudadewethu,” ngoba wayesesaba ukuthi, “Ngumkami.” Wacabanga wathi, “Amadoda alapha angangibulala ngenxa kaRabheka, ngoba muhle kakhulu.”"},{"book":"UGenesisi","chapter":"26","verse":"8","text":"Kwathi u-Isaka esehlale khona okwesikhathi eside, u-Abhimelekhi inkosi yamaFilistiya wakhangela ngefasitela wabona u-Isaka egone umkakhe uRabheka."},{"book":"UGenesisi","chapter":"26","verse":"9","text":"Ngakho wasebiza u-Isaka wathi, “Kanti ngumkakho ngeqiniso! Kungani uthe ungudadewenu?”"},{"book":"UGenesisi","chapter":"26","verse":"10","text":"U-Abhimelekhi wasesithi, “Kuyini lokhu okwenzileyo kithi? Omunye wamadoda ubezaqabuka elala laye umkakho, ubususibangela icala.”"},{"book":"UGenesisi","chapter":"26","verse":"11","text":"Ngakho u-Abhimelekhi wasekhupha umlayo ebantwini bonke wathi, “Lowo ozake ayithinte indoda le loba umkayo ngempela uzabulawa.”"},{"book":"UGenesisi","chapter":"26","verse":"12","text":"U-Isaka walima amabele kulelolizwe, ngalowomnyaka wavuna okuphindwe ngekhulu, ngoba uThixo wambusisa."},{"book":"UGenesisi","chapter":"26","verse":"13","text":"Umuntu lo wanotha kakhulu, lemfuyo yakhe yanda kakhulukazi."},{"book":"UGenesisi","chapter":"26","verse":"14","text":"Waba lemihlambi yezimvu lenkomo emikhulu kakhulu, kanye lezisebenzi ezinengi, amaFilistiya aze aba lomona ngaye."},{"book":"UGenesisi","chapter":"26","verse":"15","text":"Kwasekusithi yonke imithombo eyayigejwe yizisebenzi ngesikhathi sikayise u-Abhrahama, amaFilistiya ayivala ngokuyigqibela ngenhlabathi."},{"book":"UGenesisi","chapter":"26","verse":"16","text":"U-Abhimelekhi wasesithi ku-Isaka, “Suka kithi; ususuke waba lamandla kakhulu kulathi.”"},{"book":"UGenesisi","chapter":"26","verse":"17","text":"Ngakho u-Isaka wasuka lapho wayakuma eSigodini saseGerari, wahle wakha khona."},{"book":"UGenesisi","chapter":"26","verse":"18","text":"U-Isaka wayiphanda imithombo eyayigejwe ngesikhathi sikayise u-Abhrahama, eyayigqitshelwe ngamaFilistiya ngemva kokuba u-Abhrahama esefile, wayibiza ngalawo mabizo uyise ayeyibiza ngawo."},{"book":"UGenesisi","chapter":"26","verse":"19","text":"Izisebenzi zika-Isaka zagebha esigodini zafumana umthombo olamanzi amahle khonapho."},{"book":"UGenesisi","chapter":"26","verse":"20","text":"Kodwa abelusi baseGerari baxabana labelusi baka-Isaka bathi, “Amanzi la ngawethu!” Ngakho umthombo lowo wawuthi yi-Eseki, ngoba bawubanga laye."},{"book":"UGenesisi","chapter":"26","verse":"21","text":"Ngakho basebesimba omunye umthombo, kodwa lawo bawubanga njalo; wasewubiza ngokuthi yiSithina."},{"book":"UGenesisi","chapter":"26","verse":"22","text":"Wasuka lapho wayagebha omunye umthombo, akwabe kusaba khona owubangayo. Wawuthi yiRehobhothi, esithi, “Manje uThixo usesiphile indawo, sesizaphumelela kuleli ilizwe.”"},{"book":"UGenesisi","chapter":"26","verse":"23","text":"Esuka lapho waya eBherishebha."},{"book":"UGenesisi","chapter":"26","verse":"24","text":"Ngalobobusuku uThixo wabonakala kuye wathi, “NginguNkulunkulu kayihlo u-Abhrahama. Ungesabi, ngoba ngilawe; ngizakubusisa ngandise ubunengi bezizukulwane zakho ngenxa yenceku yami u-Abhrahama.”"},{"book":"UGenesisi","chapter":"26","verse":"25","text":"U-Isaka wakha i-Alithari khonapho wamemeza ibizo likaThixo. Wamisa ithente lakhe khonapho, izisebenzi zakhe zemba umthombo khonapho."},{"book":"UGenesisi","chapter":"26","verse":"26","text":"Ngalesosikhathi u-Abhimelekhi weza kuye evela eGerari, elo-Ahuzathi umeluleki wakhe loFikholi umlawuli wamabutho akhe."},{"book":"UGenesisi","chapter":"26","verse":"27","text":"U-Isaka wababuza wathi, “Lilandeni kimi, njengoba lalingizonda laze langixotsha?”"},{"book":"UGenesisi","chapter":"26","verse":"28","text":"Bamphendula bathi, “Sabona kamhlophe ukuthi uThixo wayelawe; yikho sasesicabanga ukuthi kumele kube lesivumelwano esibotshiweyo phakathi kwethu lawe. Kasenze isibopho lawe"},{"book":"UGenesisi","chapter":"26","verse":"29","text":"esokuthi kawusoze usihlukuluze, njengoba lathi singazange sikulimaze ngalutho kodwa sakuvalelisa ngokuthula. Khathesi usubusisiwe nguThixo.”"},{"book":"UGenesisi","chapter":"26","verse":"30","text":"U-Isaka wasebenzela idili, badla banatha."},{"book":"UGenesisi","chapter":"26","verse":"31","text":"Ekuseni kakhulu ngelanga elilandelayo amadoda wonke enza isifungo omunye komunye. U-Isaka wasebavulela indlela bahamba ngokuthula."},{"book":"UGenesisi","chapter":"26","verse":"32","text":"Ngalolosuku izisebenzi zika-Isaka zabuya zamtshela ngomthombo ezaziwugebhile. Zathi, “Sesiwatholile amanzi!”"},{"book":"UGenesisi","chapter":"26","verse":"33","text":"Wawuthi yiShibha, osekuze kube namuhla idolobho kuthiwa yiBherishebha."},{"book":"UGenesisi","chapter":"26","verse":"34","text":"Kwathi u-Esawu eseleminyaka yobudala engamatshumi amane, wathatha uJudithi indodakazi kaBheri umHithi njalo loBhasemathi indodakazi ka-Eloni umHithi."},{"book":"UGenesisi","chapter":"26","verse":"35","text":"Baletha ukukhathazeka kakhulu ku-Isaka loRabheka."}]}