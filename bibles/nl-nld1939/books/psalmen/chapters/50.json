{"data":[{"book":"Psalmen","chapter":"50","verse":"1","text":"Een psalm van Asaf. De God der goden, Jahweh, spreekt en roept tot de aarde Van de opgang tot de ondergang der zon!"},{"book":"Psalmen","chapter":"50","verse":"2","text":"Van Sion, de kroon der schoonheid, straalt God zijn heerlijkheid uit:"},{"book":"Psalmen","chapter":"50","verse":"3","text":"Hij komt, onze God, en zwijgt niet meer! Verterend vuur gaat voor Hem uit, De stormwind woedt om Hem heen!"},{"book":"Psalmen","chapter":"50","verse":"4","text":"Hij nodigt de hemelen uit, daarboven, En de aarde, om zijn volk te richten:"},{"book":"Psalmen","chapter":"50","verse":"5","text":"“Brengt Mij mijn getrouwen bijeen, Die door offers het Verbond met Mij sloten!”"},{"book":"Psalmen","chapter":"50","verse":"6","text":"En de hemelen verkondigen zijn gerechtigheid; Want God begint het gericht."},{"book":"Psalmen","chapter":"50","verse":"7","text":"Hoor, mijn volk, en laat Mij spreken; Het u betuigen, Israël: Ik Jahweh, uw God:"},{"book":"Psalmen","chapter":"50","verse":"8","text":"Niet om uw offers spreek Ik u vrij, Of om uw brandoffers, Mij zonder ophouden gebracht."},{"book":"Psalmen","chapter":"50","verse":"9","text":"Neen, Ik heb den stier uit uw stallen niet nodig, En geen bokken uit uw kooien."},{"book":"Psalmen","chapter":"50","verse":"10","text":"Want Mij behoren alle dieren in het woud, Het vee en het wild op de bergen;"},{"book":"Psalmen","chapter":"50","verse":"11","text":"Ik ken alle vogels in de lucht, Van Mij is wat zich beweegt op het veld."},{"book":"Psalmen","chapter":"50","verse":"12","text":"Had Ik honger, Ik behoefde het ú niet te zeggen, Want Mij behoort de aarde met wat ze bevat."},{"book":"Psalmen","chapter":"50","verse":"13","text":"Of zou Ik soms stierenvlees eten, En bokkenbloed drinken?"},{"book":"Psalmen","chapter":"50","verse":"14","text":"Neen, breng als uw offer een loflied aan God, Onderhoud uw geloften, den Allerhoogste gebracht,"},{"book":"Psalmen","chapter":"50","verse":"15","text":"En roep Mij aan in tijden van nood: Dan zal Ik u redden, en gij zult Mij eren."},{"book":"Psalmen","chapter":"50","verse":"16","text":"Hoe waagt gij het, over mijn geboden te spreken, En uw mond vol te hebben van mijn Verbond,"},{"book":"Psalmen","chapter":"50","verse":"17","text":"Terwijl gij toch de tucht veracht, En mijn woord in de wind slaat?"},{"book":"Psalmen","chapter":"50","verse":"18","text":"Ziet gij een dief, gij loopt terstond met hem mee, En met echtbrekers gaat gij vriendschappelijk om."},{"book":"Psalmen","chapter":"50","verse":"19","text":"Uw mond vloeit over van boosheid, En uw tong weeft bedrog;"},{"book":"Psalmen","chapter":"50","verse":"20","text":"Gij spreekt schande over uw broeder, En werpt smaad op den zoon van uw moeder."},{"book":"Psalmen","chapter":"50","verse":"21","text":"Dit hebt gij gedaan; en omdat Ik bleef zwijgen, Dacht gij nog: Ik ben niet beter dan gij. Daarom waarschuw Ik u, En breng het u onder het oog."},{"book":"Psalmen","chapter":"50","verse":"22","text":"Godvergetenen, neemt het ter harte; Anders verscheur Ik u, en er is niemand, die u zal redden!"},{"book":"Psalmen","chapter":"50","verse":"23","text":"Wie een loflied offert, eert Mij waarachtig, En wie deugdzaam leeft, hem toon Ik Gods heil!"}]}