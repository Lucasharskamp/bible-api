{"data":[{"book":"UMakho","chapter":"4","verse":"1","text":"UJesu waphinda njalo wafundisa okhunjini lwesiziba. Ixuku labantu elaqoqana labuthana kuye laba likhulu kakhulu waze wangena esikepeni wahlala kuso siphakathi kwamanzi, kodwa abantu bonke bona bethe gwaqa okhunjini ekucineni kwamanzi."},{"book":"UMakho","chapter":"4","verse":"2","text":"Wabafundisa izinto ezinengi ngemizekeliso, ekufundiseni kwakhe wathi:"},{"book":"UMakho","chapter":"4","verse":"3","text":"“Lalelani! Umlimi waphuma wayahlanyela inhlanyelo yakhe."},{"book":"UMakho","chapter":"4","verse":"4","text":"Kwathi eyihaza inhlanyelo, enye yawela endleleni, kwafika izinyoni zayidobha."},{"book":"UMakho","chapter":"4","verse":"5","text":"Eyinye yawela okhetheni lapho okwakungela mhlabathi owaneleyo. Yamila masinyane ngoba umhlabathi wawungatshoni."},{"book":"UMakho","chapter":"4","verse":"6","text":"Kodwa kwathi ilanga seliphumile, yahanguka yabuna ngoba yayingelampande."},{"book":"UMakho","chapter":"4","verse":"7","text":"Enye inhlanyelo yawela emeveni asuka akhula aminya leyonhlanyelo yaze yehluleka ukuthela izikhwebu."},{"book":"UMakho","chapter":"4","verse":"8","text":"Eyinye inhlanyelo yawela emhlabathini omuhle. Yamila, yakhula, yathela amabele yanda ngamatshumi amathathu, ayisithupha ngitsho langekhulu.”"},{"book":"UMakho","chapter":"4","verse":"9","text":"UJesu wasesithi, “Lowo olendlebe zokuzwa kezwe.”"},{"book":"UMakho","chapter":"4","verse":"10","text":"Kwathi eseyedwa, abalitshumi lambili labanye ababeseduze laye bambuza mayelana lemizekeliso leyo."},{"book":"UMakho","chapter":"4","verse":"11","text":"Wabatshela wathi, “Imfihlakalo yombuso kaNkulunkulu seliyambulelwe. Kodwa kulabo abangaphandle konke kukhulunywa ngemizekeliso"},{"book":"UMakho","chapter":"4","verse":"12","text":"ukuze,"},{"book":"UMakho","chapter":"4","verse":"13","text":"UJesu wasesithi kubo, “Kaliwuzwisisi na umzekeliso lo? Pho lizawuzwa kanjani loba yiwuphi umzekeliso?"},{"book":"UMakho","chapter":"4","verse":"14","text":"Umlimi uhlanyela ilizwi."},{"book":"UMakho","chapter":"4","verse":"15","text":"Abanye abantu bafana lenhlanyelo esendleleni okuhlanyelwe khona ilizwi. Bonela ukuthi balizwe uSathane uyafika alithathe ilizwi elihlanyelwe kubo."},{"book":"UMakho","chapter":"4","verse":"16","text":"Abanye, njengenhlanyelo eyahlanyelwa okhetheni bayalizwa ilizwi bahle balamukele ngentokozo."},{"book":"UMakho","chapter":"4","verse":"17","text":"Kodwa ngenxa yokuthi kabalampande bema okwesikhatshana kuphela. Kungafika uhlupho loba ukuhlukuluzwa komhlaba baphanga bawe."},{"book":"UMakho","chapter":"4","verse":"18","text":"Kunjalo abanye, njengenhlanyelo ehlanyelwe emeveni, bayalizwa ilizwi;"},{"book":"UMakho","chapter":"4","verse":"19","text":"kodwa ukuphisekela izinto zalumhlaba, inkohliso yenotho kanye lezinkanuko zezinye izinto konke kuyeza kuliminyanise ilizwi, kulenze lingatheli."},{"book":"UMakho","chapter":"4","verse":"20","text":"Abanye, njengenhlanyelo ehlanyelwe emhlabathini omuhle, bayalizwa ilizwi, balamukele, bathele izithelo, bedlule okwakuhlanyelwe ngamatshumi amathathu, ayisithupha loba ngekhulu.”"},{"book":"UMakho","chapter":"4","verse":"21","text":"Wathi kubo, “Uyalumathisa isibane usifake ngaphansi kwesitsha kumbe ngaphansi kombheda na? Kawusibeki oluthini lwaso yini?"},{"book":"UMakho","chapter":"4","verse":"22","text":"Ngoba loba yini efihliweyo kumele yambulwe, lalokho okuthukuziweyo kumele kuvezwe obala."},{"book":"UMakho","chapter":"4","verse":"23","text":"Nxa ekhona olendlebe zokuzwa kezwe.”"},{"book":"UMakho","chapter":"4","verse":"24","text":"Waqhubeka wathi, “Kuqapheliseni lokho elikuzwayo. Ngaleso isilinganiso elisisebenzisayo lizalinganiselwa ngaso kumbe kuze kwedlulise."},{"book":"UMakho","chapter":"4","verse":"25","text":"Lowo olakho uzakwengezelelwa; lowo ongelakho lalokho alakho uzakwemukwa.”"},{"book":"UMakho","chapter":"4","verse":"26","text":"Waphinda wathi, “Umbuso wezulu ufana lalokhu. Indoda ihaza inhlanyelo emhlabathini."},{"book":"UMakho","chapter":"4","verse":"27","text":"Ebusuku lemini ingabe ilele loba ikhangele inhlanyelo iyamila ikhule loba yona ingakwazi ukuthi kwenzeka njani."},{"book":"UMakho","chapter":"4","verse":"28","text":"Umhlabathi uyiwo wodwa uthela amabele, kuqala ikhaba kuze isikhwebu besekusiza inhlamvu ezikhwetshini."},{"book":"UMakho","chapter":"4","verse":"29","text":"Kuthi amabele angavuthwa iwavune ngesikela ngoba ukuvuna sekufikile.”"},{"book":"UMakho","chapter":"4","verse":"30","text":"Waphinde wathi, “Sizakuthi umbuso kaNkulunkulu unjengani, kumbe sizasebenzisa umzekeliso bani ukuwuchaza?"},{"book":"UMakho","chapter":"4","verse":"31","text":"Unjengentanga yemastadi encinyane kulazo zonke intanga ezihlanyelwa emhlabathini."},{"book":"UMakho","chapter":"4","verse":"32","text":"Kodwa nxa ihlanyeliwe iyakhula ibe yisihlahla esikhulu kulazo zonke esivandeni, sibe lengatsha ezinkulu ezihlalwa emthunzini waso yizinyoni zezulu.”"},{"book":"UMakho","chapter":"4","verse":"33","text":"UJesu walikhuluma ilizwi kubo ngemizekeliso eminengi enjalo ukuze bazwisise."},{"book":"UMakho","chapter":"4","verse":"34","text":"Kazange atsho ulutho kubo engasebenzisanga umzekeliso. Kodwa nxa wayeyedwa labafundi bakhe wachaza konke."},{"book":"UMakho","chapter":"4","verse":"35","text":"Ngalelolanga sekuntambama wathi kubafundi bakhe, “Kasihambeni sichaphele ngaphetsheya.”"},{"book":"UMakho","chapter":"4","verse":"36","text":"Batshiya ixuku, bahamba laye esikepeni enjalo. Zazikhona njalo ezinye izikepe zihamba laye."},{"book":"UMakho","chapter":"4","verse":"37","text":"Kwaqubuka isiphepho esesabekayo, amagagasi atshaya esikepeni kwaze kwangathi sesitshona."},{"book":"UMakho","chapter":"4","verse":"38","text":"UJesu wayengemuva ezilalele emendlalweni obuthakathaka. Abafundi bamvusa bathi, “Awu, mfundisi kawunanzi yini nxa sigalula?”"},{"book":"UMakho","chapter":"4","verse":"39","text":"Waphakama wawukhuza umoya wathi emagagasini, “Thulani lithi cwaka!” Ngakho umoya wadeda, kwasekuthula cwaka."},{"book":"UMakho","chapter":"4","verse":"40","text":"Wathi kubafundi bakhe, “Kungani lisesaba kangaka? Lilokhu lingakholwa na?”"},{"book":"UMakho","chapter":"4","verse":"41","text":"Babethuthumela babuzana bathi, “Ungubani lo na? Kambe aze alalelwe ngumoya lamagagasi!”"}]}