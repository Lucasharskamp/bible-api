{"data":[{"book":"Kitetidayta Ootho","chapter":"3","verse":"1","text":"Issi wode gallasappe udufun saate bolla Phixxirossayne Yanissay wossa saaten Xoossa keeth bana kezzida."},{"book":"Kitetidayta Ootho","chapter":"3","verse":"2","text":"Issi yellet wodhdhosope dommidi toy sillidade Xoossa keeth gelliza asape muxxata wossana mala asay gaalas gaalas tokki ehaaththaidi wothin issi loo7o geetettiza Xoossa keeththa pengen wossizadey dees."},{"book":"Kitetidayta Ootho","chapter":"3","verse":"3","text":"Izikka Phixxirossayne Yanissay Xoossa keethe gellishin beeyid isttafe muxxata wossides."},{"book":"Kitetidayta Ootho","chapter":"3","verse":"4","text":"Phixxirossayne Yanissay iza tiishi histti xeellida. Phixxirossaykka iza “Ane haa nuna xeella” gides."},{"book":"Kitetidayta Ootho","chapter":"3","verse":"5","text":"Addezikka isttafe aykko demmana gidi istta tiishi histti xeellides."},{"book":"Kitetidayta Ootho","chapter":"3","verse":"6","text":"Gido attin Phixxirossay izas zaaridi “tas biraynne woorqqay denna gidikokka tas dizaz ta nes immays Nazireete Yesuss Kiristtossa sunththan dendadda ne toora hammuta” gides."},{"book":"Kitetidayta Ootho","chapter":"3","verse":"7","text":"Izas oshacha kushshe oykkidi denththides, Herakka addeza tooyne too qirphpheey miniddes."},{"book":"Kitetidayta Ootho","chapter":"3","verse":"8","text":"Guuppi denddi eqqidi Hammuththu oykkides. Heene haane hammutishene guuppishe Xoossaka galatishe isttara isife Xoossa keethth gibbe gellides."},{"book":"Kitetidayta Ootho","chapter":"3","verse":"9","text":"Izi Xoossa galatishe heene ha simmeeretishin asay beeydi,"},{"book":"Kitetidayta Ootho","chapter":"3","verse":"10","text":"hayssadey haanife kase “loo7o” geetettiza Xoossa keeththa peengen uttidi muxxata wossizay iza gididayssa errides. Iza bolla hanidayssafe denddidayssan asay keezi malaletides."},{"book":"Kitetidayta Ootho","chapter":"3","verse":"11","text":"Ha paxxida wossanchay Phixxirossakonne Yanisako shiphph gidi isttara oyketi dishin derey wuri malaletidi isttako “Sollommone simereetethaso” geetettizaso woththan yides."},{"book":"Kitetidayta Ootho","chapter":"3","verse":"12","text":"Phixxirossay he asa beeyidi hizgides “Inteno Isra7eele dereto, hayssan aazas malaleteetii? Qassekka hayssa addeza nuni nu wolqan woykko nu nu xiillotetha paththidi hammutisida mala qodidi nuna aazas tish histi xeelletii?"},{"book":"Kitetidayta Ootho","chapter":"3","verse":"13","text":"Nu aawantta Abramentta, Yisaqantta, Yaqobentta Xoossi naza Yesussa bonchides, inte qass iza hayqqos aaththi immidista, Philaxossay izi birshana koynkka inte iza Philaxossa sinththan kadidista."},{"book":"Kitetidayta Ootho","chapter":"3","verse":"14","text":"Geeshsha na xiilloza inte kadidi shemmppo wodhdhizaysi birshistana mala wossidista."},{"book":"Kitetidayta Ootho","chapter":"3","verse":"15","text":"Deyo imizade inte wodhdhidista, gido attin Xoossi iza hayqqope denththides, hessas nuni markkata."},{"book":"Kitetidayta Ootho","chapter":"3","verse":"16","text":"Haysi inte beeyizaysine inte errizayssi mini eqqiday Yesussa sunththan ammanida gishiko. Inte wurikka beeyza mala izi kumetha paxxa demiday Yesussa sunthaninne iza sunththan beettiza ammanoniko."},{"book":"Kitetidayta Ootho","chapter":"3","verse":"17","text":"“Ha7ikka ta ishshato inte hessa ooththiday inte hallaqata mala errontta gididaysa ta errays."},{"book":"Kitetidayta Ootho","chapter":"3","verse":"18","text":"Gidikokka kiristtossay wayye ekkanayssa Xoossi kasse nebista dunnan hasa7idayssa pollides."},{"book":"Kitetidayta Ootho","chapter":"3","verse":"19","text":"Hessa gish inte nagaray qucceti dhayana mala marotethan gellite, inte biza oggepe simmite goda matappe inte oraxxana wodey intes yana."},{"book":"Kitetidayta Ootho","chapter":"3","verse":"20","text":"Qassekka Xoossi kase intes doori wothida Yesussa Kiristtossa izi intes yeddana."},{"book":"Kitetidayta Ootho","chapter":"3","verse":"21","text":"Xoossi kasse geshsha nabeta dunnan hasa7idaysa mala hannizaysa wursii oraxxisana wodey gakkanaas izi salon gamm7anas koshshes."},{"book":"Kitetidayta Ootho","chapter":"3","verse":"22","text":"Musseykka <inte goda Xoossi inte giidofe ta mala nabe intes denththana, izi intes yootizaysa siyitte."},{"book":"Kitetidayta Ootho","chapter":"3","verse":"23","text":"He nabeza siyontta ixxida shemmppoy wuri dere garssafe shaketi dhayo> gides."},{"book":"Kitetidayta Ootho","chapter":"3","verse":"24","text":"Tumappe Samelappe ha simmin denddida nabeti wuri hayta wodeta gish hasa7ida."},{"book":"Kitetidayta Ootho","chapter":"3","verse":"25","text":"Intekka nabeta naytakko. Qassekka Xoossi Abrames <ne zeerethan biitta asi wuri anjjistana> giidi izi caqqida caqqoza latannay intenakko."},{"book":"Kitetidayta Ootho","chapter":"3","verse":"26","text":"Xoossi naza denththida wode intena issa issa inte iitatethafe zaaridi anjjana mala kassetidi inteko kittides.”"}]}