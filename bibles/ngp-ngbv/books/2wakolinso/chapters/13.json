{"data":[{"book":"2 Wakolinso","chapter":"13","verse":"1","text":"Ino ni nk'hanana ya katatu yangu kwiza kuwa talamkilakila. Mawandiko wagamba, “Kila gambilizo dyafaha ditalaulwe he uwona wa want'hu waidi na kugendeela.”"},{"book":"2 Wakolinso","chapter":"13","verse":"2","text":"Nehilonga kale kwa wadya wose watendaga wavu nk'hongo, aluse nalonga naho handa hale nihale, wose wadya watendile wavu haheina kweiila, na wadya watuhu, heza kwiza heni waonele mbazi."},{"book":"2 Wakolinso","chapter":"13","verse":"3","text":"Kwaviya mwaunga mmanye kugamba Kilisito alonga kombokela miye, Umwo akawadamanyilani ndima, yehe hi msoka, ila udahi wakwe wadamanya ndima mgati mwenyu."},{"book":"2 Wakolinso","chapter":"13","verse":"4","text":"Kwaviya hata uneva awambagwa mwo msalaba kwajili yo usoka, mna haluse ekala kwa udahi wa Mnungu. Suwe naswe kiwasokezi, mna nekikale naye kwa udahi wa Mnungu kwajili yenyu."},{"book":"2 Wakolinso","chapter":"13","verse":"5","text":"Kehimeni wenye mdahe kumanya kugamba mna mhuwi. Viya nyuwe hamanyize kugamba Yesu Kilisito emndani mwenyu? Uneva hiyo ivo nyuwe mdunduga pele."},{"book":"2 Wakolinso","chapter":"13","verse":"6","text":"Mna nakawiila kugamba nyuwe mmanya kugamba suwe hakidunduge."},{"book":"2 Wakolinso","chapter":"13","verse":"7","text":"Suwe chamlombeza Mnungu kugamba mse kudamanya wavu wowose, hiyo kilagise kugamba suwe kiwant'hu wedi, mna mdahe kudamanya ayedi, hata kinaoneka kunda kihumigwe."},{"book":"2 Wakolinso","chapter":"13","verse":"8","text":"Kwaviya hakikudaha kukihiga ikindedi, ila chekala mwe kindedi."},{"book":"2 Wakolinso","chapter":"13","verse":"9","text":"Kwaviya suwe chelelwa kunda wasokezi, mna nyuwe mwi wadahi, naivo chalombeza kugamba mnde wakint'hile."},{"book":"2 Wakolinso","chapter":"13","verse":"10","text":"Ivi nivo vikuleka nawa wandikilani ivi haluse handa hale na nyuwe, naivo heza kwiza uko, hikwiza kunda mkali kwenyu kwo udahi nink'higwe ni Zumbe, udahi wa kuwazengani, hiyo kuwakinyani."},{"book":"2 Wakolinso","chapter":"13","verse":"11","text":"Elo haluse wandugu zangu chalagana! Damanyeni zimbuli zenyu, tegelezeni yadya huwagambila, ivaneni, ikaleni kwa utondowazi, naye Mnungu wo lukunde no utondowazi naande hamwenga na nyuwe."},{"book":"2 Wakolinso","chapter":"13","verse":"12","text":"Mkelamse kwa kilagiso cha lukunde msuntilwa."},{"book":"2 Wakolinso","chapter":"13","verse":"13","text":"Want'hu wose wa Mnungu wa uku wawalamsani."},{"book":"2 Wakolinso","chapter":"13","verse":"14","text":"Geleko dya Zumbe Yesu Kilisito lukunde lwa Mnungu no uhamwenga wa Muye ywa Mnungu nowikale na nyuwe nyose."}]}