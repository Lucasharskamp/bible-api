{"data":[{"book":"ibriṇaḥ","chapter":"10","verse":"1","text":"vyavasthā bhaviṣyanmaṅgalānāṁ chāyāsvarūpā na ca vastūnāṁ mūrttisvarūpā tatō hētō rnityaṁ dīyamānairēkavidhai rvārṣikabalibhiḥ śaraṇāgatalōkān siddhān karttuṁ kadāpi na śaknōti|"},{"book":"ibriṇaḥ","chapter":"10","verse":"2","text":"yadyaśakṣyat tarhi tēṣāṁ balīnāṁ dānaṁ kiṁ na nyavarttiṣyata? yataḥ sēvākāriṣvēkakr̥tvaḥ pavitrībhūtēṣu tēṣāṁ kō'pi pāpabōdhaḥ puna rnābhaviṣyat|"},{"book":"ibriṇaḥ","chapter":"10","verse":"3","text":"kintu tai rbalidānaiḥ prativatsaraṁ pāpānāṁ smāraṇaṁ jāyatē|"},{"book":"ibriṇaḥ","chapter":"10","verse":"4","text":"yatō vr̥ṣāṇāṁ chāgānāṁ vā rudhirēṇa pāpamōcanaṁ na sambhavati|"},{"book":"ibriṇaḥ","chapter":"10","verse":"5","text":"ētatkāraṇāt khrīṣṭēna jagat praviśyēdam ucyatē, yathā, \"nēṣṭvā baliṁ na naivēdyaṁ dēhō mē nirmmitastvayā|"},{"book":"ibriṇaḥ","chapter":"10","verse":"6","text":"na ca tvaṁ balibhi rhavyaiḥ pāpaghnai rvā pratuṣyasi|"},{"book":"ibriṇaḥ","chapter":"10","verse":"7","text":"avādiṣaṁ tadaivāhaṁ paśya kurvvē samāgamaṁ| dharmmagranthasya sargē mē vidyatē likhitā kathā| īśa manō'bhilāṣastē mayā sampūrayiṣyatē|\""},{"book":"ibriṇaḥ","chapter":"10","verse":"8","text":"ityasmin prathamatō yēṣāṁ dānaṁ vyavasthānusārād bhavati tānyadhi tēnēdamuktaṁ yathā, balinaivēdyahavyāni pāpaghnañcōpacārakaṁ, nēmāni vāñchasi tvaṁ hi na caitēṣu pratuṣyasīti|"},{"book":"ibriṇaḥ","chapter":"10","verse":"9","text":"tataḥ paraṁ tēnōktaṁ yathā, \"paśya manō'bhilāṣaṁ tē karttuṁ kurvvē samāgamaṁ;\" dvitīyam ētad vākyaṁ sthirīkarttuṁ sa prathamaṁ lumpati|"},{"book":"ibriṇaḥ","chapter":"10","verse":"10","text":"tēna manō'bhilāṣēṇa ca vayaṁ yīśukhrīṣṭasyaikakr̥tvaḥ svaśarīrōtsargāt pavitrīkr̥tā abhavāma|"},{"book":"ibriṇaḥ","chapter":"10","verse":"11","text":"aparam ēkaikō yājakaḥ pratidinam upāsanāṁ kurvvan yaiśca pāpāni nāśayituṁ kadāpi na śakyantē tādr̥śān ēkarūpān balīn punaḥ punarutsr̥jan tiṣṭhati|"},{"book":"ibriṇaḥ","chapter":"10","verse":"12","text":"kintvasau pāpanāśakam ēkaṁ baliṁ datvānantakālārtham īśvarasya dakṣiṇa upaviśya"},{"book":"ibriṇaḥ","chapter":"10","verse":"13","text":"yāvat tasya śatravastasya pādapīṭhaṁ na bhavanti tāvat pratīkṣamāṇastiṣṭhati|"},{"book":"ibriṇaḥ","chapter":"10","verse":"14","text":"yata ēkēna balidānēna sō'nantakālārthaṁ pūyamānān lōkān sādhitavān|"},{"book":"ibriṇaḥ","chapter":"10","verse":"15","text":"ētasmin pavitra ātmāpyasmākaṁ pakṣē pramāṇayati"},{"book":"ibriṇaḥ","chapter":"10","verse":"16","text":"\"yatō hētōstaddināt param ahaṁ taiḥ sārddham imaṁ niyamaṁ sthirīkariṣyāmīti prathamata uktvā paramēśvarēṇēdaṁ kathitaṁ, tēṣāṁ cittē mama vidhīn sthāpayiṣyāmi tēṣāṁ manaḥsu ca tān lēkhiṣyāmi ca,"},{"book":"ibriṇaḥ","chapter":"10","verse":"17","text":"aparañca tēṣāṁ pāpānyaparādhāṁśca punaḥ kadāpi na smāriṣyāmi|\""},{"book":"ibriṇaḥ","chapter":"10","verse":"18","text":"kintu yatra pāpamōcanaṁ bhavati tatra pāpārthakabalidānaṁ puna rna bhavati|"},{"book":"ibriṇaḥ","chapter":"10","verse":"19","text":"atō hē bhrātaraḥ, yīśō rudhirēṇa pavitrasthānapravēśāyāsmākam utsāhō bhavati,"},{"book":"ibriṇaḥ","chapter":"10","verse":"20","text":"yataḥ sō'smadarthaṁ tiraskariṇyārthataḥ svaśarīrēṇa navīnaṁ jīvanayuktañcaikaṁ panthānaṁ nirmmitavān,"},{"book":"ibriṇaḥ","chapter":"10","verse":"21","text":"aparañcēśvarīyaparivārasyādhyakṣa ēkō mahāyājakō'smākamasti|"},{"book":"ibriṇaḥ","chapter":"10","verse":"22","text":"atō hētōrasmābhiḥ saralāntaḥkaraṇai rdr̥ḍhaviśvāsaiḥ pāpabōdhāt prakṣālitamanōbhi rnirmmalajalē snātaśarīraiścēśvaram upāgatya pratyāśāyāḥ pratijñā niścalā dhārayitavyā|"},{"book":"ibriṇaḥ","chapter":"10","verse":"23","text":"yatō yastām aṅgīkr̥tavān sa viśvasanīyaḥ|"},{"book":"ibriṇaḥ","chapter":"10","verse":"24","text":"aparaṁ prēmni satkriyāsu caikaikasyōtsāhavr̥ddhyartham asmābhiḥ parasparaṁ mantrayitavyaṁ|"},{"book":"ibriṇaḥ","chapter":"10","verse":"25","text":"aparaṁ katipayalōkā yathā kurvvanti tathāsmābhiḥ sabhākaraṇaṁ na parityaktavyaṁ parasparam upadēṣṭavyañca yatastat mahādinam uttarōttaraṁ nikaṭavartti bhavatīti yuṣmābhi rdr̥śyatē|"},{"book":"ibriṇaḥ","chapter":"10","verse":"26","text":"satyamatasya jñānaprāptēḥ paraṁ yadi vayaṁ svaṁcchayā pāpācāraṁ kurmmastarhi pāpānāṁ kr̥tē 'nyat kimapi balidānaṁ nāvaśiṣyatē"},{"book":"ibriṇaḥ","chapter":"10","verse":"27","text":"kintu vicārasya bhayānakā pratīkṣā ripunāśakānalasya tāpaścāvaśiṣyatē|"},{"book":"ibriṇaḥ","chapter":"10","verse":"28","text":"yaḥ kaścit mūsasō vyavasthām avamanyatē sa dayāṁ vinā dvayōstisr̥ṇāṁ vā sākṣiṇāṁ pramāṇēna hanyatē,"},{"book":"ibriṇaḥ","chapter":"10","verse":"29","text":"tasmāt kiṁ budhyadhvē yō jana īśvarasya putram avajānāti yēna ca pavitrīkr̥tō 'bhavat tat niyamasya rudhiram apavitraṁ jānāti, anugrahakaram ātmānam apamanyatē ca, sa kiyanmahāghōrataradaṇḍasya yōgyō bhaviṣyati?"},{"book":"ibriṇaḥ","chapter":"10","verse":"30","text":"yataḥ paramēśvaraḥ kathayati, \"dānaṁ phalasya matkarmma sūcitaṁ pradadāmyahaṁ|\" punarapi, \"tadā vicārayiṣyantē parēśēna nijāḥ prajāḥ|\" idaṁ yaḥ kathitavān taṁ vayaṁ jānīmaḥ|"},{"book":"ibriṇaḥ","chapter":"10","verse":"31","text":"amarēśvarasya karayōḥ patanaṁ mahābhayānakaṁ|"},{"book":"ibriṇaḥ","chapter":"10","verse":"32","text":"hē bhrātaraḥ, pūrvvadināni smarata yatastadānīṁ yūyaṁ dīptiṁ prāpya bahudurgatirūpaṁ saṁgrāmaṁ sahamānā ēkatō nindāklēśaiḥ kautukīkr̥tā abhavata,"},{"book":"ibriṇaḥ","chapter":"10","verse":"33","text":"anyataśca tadbhōgināṁ samāṁśinō 'bhavata|"},{"book":"ibriṇaḥ","chapter":"10","verse":"34","text":"yūyaṁ mama bandhanasya duḥkhēna duḥkhinō 'bhavata, yuṣmākam uttamā nityā ca sampattiḥ svargē vidyata iti jñātvā sānandaṁ sarvvasvasyāpaharaṇam asahadhvañca|"},{"book":"ibriṇaḥ","chapter":"10","verse":"35","text":"ataēva mahāpuraskārayuktaṁ yuṣmākam utsāhaṁ na parityajata|"},{"book":"ibriṇaḥ","chapter":"10","verse":"36","text":"yatō yūyaṁ yēnēśvarasyēcchāṁ pālayitvā pratijñāyāḥ phalaṁ labhadhvaṁ tadarthaṁ yuṣmābhi rdhairyyāvalambanaṁ karttavyaṁ|"},{"book":"ibriṇaḥ","chapter":"10","verse":"37","text":"yēnāgantavyaṁ sa svalpakālāt param āgamiṣyati na ca vilambiṣyatē|"},{"book":"ibriṇaḥ","chapter":"10","verse":"38","text":"\"puṇyavān janō viśvāsēna jīviṣyati kintu yadi nivarttatē tarhi mama manastasmin na tōṣaṁ yāsyati|\""},{"book":"ibriṇaḥ","chapter":"10","verse":"39","text":"kintu vayaṁ vināśajanikāṁ dharmmāt nivr̥ttiṁ na kurvvāṇā ātmanaḥ paritrāṇāya viśvāsaṁ kurvvāmahēे|"}]}