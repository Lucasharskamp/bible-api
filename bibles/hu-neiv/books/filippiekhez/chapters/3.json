{"data":[{"book":"Filippiekhez","chapter":"3","verse":"1","text":"Továbbá atyámfiai, örüljetek az Úrban. Ugyanazokat írni nektek én nem restellem, titeket pedig megerősít."},{"book":"Filippiekhez","chapter":"3","verse":"2","text":"Őrizkedjetek az ebektől, őrizkedjetek a gonosz munkásoktól, őrizkedjetek a megmetéltektől,"},{"book":"Filippiekhez","chapter":"3","verse":"3","text":"mert mi vagyunk a körülmetélkedés, akik lélekben szolgálunk az Istennek, és a Krisztus Jézusban dicsekedünk, és nem a testben bizakodunk:"},{"book":"Filippiekhez","chapter":"3","verse":"4","text":"jóllehet énnékem van bizakodásom test szerint is."},{"book":"Filippiekhez","chapter":"3","verse":"5","text":"Körülmetéltettem nyolcadnapon, Izrael nemzetségéből, Benjámin törzséből való vagyok, zsidókból való zsidó, törvény tekintetében farizeus,"},{"book":"Filippiekhez","chapter":"3","verse":"6","text":"buzgóság tekintetében az egyházat üldöző, a törvénybeli igazság tekintetében feddhetetlen voltam."},{"book":"Filippiekhez","chapter":"3","verse":"7","text":"De ami nékem egykor nyereség volt, azokat a Krisztusért kárnak ítéltem."},{"book":"Filippiekhez","chapter":"3","verse":"8","text":"Sőt most még inkább kárnak ítélek mindent az én Uram, Jézus Krisztus ismeretének gazdagsága miatt: akiért mindent kárba veszni hagytam, és szemétnek ítélek, hogy a Krisztust megnyerjem,"},{"book":"Filippiekhez","chapter":"3","verse":"9","text":"és találtassam őbenne, mint akinek nincsen saját igazsága a törvényből, hanem igazsága van a Krisztusban való hit által, Istentől való igazsága a hit alapján:"},{"book":"Filippiekhez","chapter":"3","verse":"10","text":"hogy megismerjem őt és feltámadásának erejét, és szenvedéseiben is részesüljek, hasonlóan az ő halálához;"},{"book":"Filippiekhez","chapter":"3","verse":"11","text":"hogy így eljuthassak a halottak feltámadására."},{"book":"Filippiekhez","chapter":"3","verse":"12","text":"Nem mondom, hogy már elértem, vagy hogy már tökéletes vagyok, de igyekszem, hogy elérjem azt, amiért megragadott engem a Krisztus Jézus."},{"book":"Filippiekhez","chapter":"3","verse":"13","text":"Atyámfiai, én magamról nem gondolom, hogy már elértem volna ezt,"},{"book":"Filippiekhez","chapter":"3","verse":"14","text":"de egyet cselekszem, azokat, amelyek hátam mögött vannak, elfelejtve, azoknak pedig, amelyek előttem vannak, nekidőlve, célegyenest igyekszem az Istennek a Krisztus Jézusban onnét felülről való elhívása jutalmára."},{"book":"Filippiekhez","chapter":"3","verse":"15","text":"Mi, akik ezért tökéletesek vagyunk, így gondolkodjunk: és ha valamit másképpen gondoltok, az Isten azt is ki fogja jelenteni néktek:"},{"book":"Filippiekhez","chapter":"3","verse":"16","text":"csakhogy, amire már eljutottunk, abban ugyanazon szabály szerint járjunk el, ugyanazon értelemben legyünk."},{"book":"Filippiekhez","chapter":"3","verse":"17","text":"Legyetek követőim, atyámfiai, és figyeljetek azokra, akik úgy járnak, amiképpen mi néktek példátok vagyunk."},{"book":"Filippiekhez","chapter":"3","verse":"18","text":"Mert sokan járnak másképpen, akikről sokszor mondtam néktek, most pedig sírva is mondom, hogy a Krisztus keresztjének ellenségei;"},{"book":"Filippiekhez","chapter":"3","verse":"19","text":"akiknek végük veszedelem, akiknek istenük a hasuk, és akiknek dicsőségük gyalázatukban van, mert mindig a földiekkel törődnek."},{"book":"Filippiekhez","chapter":"3","verse":"20","text":"Mert a mi országunk a mennyekben van, ahonnét a megtartó Úr Jézus Krisztust is várjuk;"},{"book":"Filippiekhez","chapter":"3","verse":"21","text":"aki megváltoztatja majd a mi nyomorúságos testünket, hogy hasonló legyen az ő dicsőséges testéhez az ő hatalmas munkája szerint, mely által maga alá is vethet mindeneket."}]}