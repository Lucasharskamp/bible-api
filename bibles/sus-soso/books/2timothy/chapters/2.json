{"data":[{"book":"2 Timothy","chapter":"2","verse":"1","text":"N ma di, i xa i sɛnbɛ so Ala xa Mixi Sugandixi Isa xa hinnɛ xa fe ra."},{"book":"2 Timothy","chapter":"2","verse":"2","text":"I naxan mɛxi n na seede gbegbe ya xɔri, i xa na masenyi taxu i dugutɛgɛe ra, naxee fan nɔma mixi gbɛtɛe raxarande na ra."},{"book":"2 Timothy","chapter":"2","verse":"3","text":"Won birin xa wakili tɔɔrɛ kui, barima Ala xa Mixi Sugandixi Isa xa sɔɔri fanyie nan won na."},{"book":"2 Timothy","chapter":"2","verse":"4","text":"Sɔɔri naxan na gere kui, a mu birama duniɲa fe fɔxɔ ra, a birama a xa mangɛ waxɔnfe nan fɔxɔ ra."},{"book":"2 Timothy","chapter":"2","verse":"5","text":"Mixi naxan sigaxi gi gbata rabade, xa a mu a gi a sɛriyɛ ki ma, a mu geenima."},{"book":"2 Timothy","chapter":"2","verse":"6","text":"Mixi naxan xɛ rawalima, a tan nan lanma a xa bogi singee sɔtɔ."},{"book":"2 Timothy","chapter":"2","verse":"7","text":"I ɲɔxɔ sa n ma masenyi birin xɔn ma, Marigi fahaamui fima nɛ i ma na fee ma."},{"book":"2 Timothy","chapter":"2","verse":"8","text":"I xa ratu Ala xa Mixi Sugandixi Isa ma, naxan kelixi faxɛ ma, naxan fatanxi Dawuda bɔnsɔɛ ra, alɔ Isa xa xibaaru fanyi a masenxi ki naxɛ, n naxan kawandife."},{"book":"2 Timothy","chapter":"2","verse":"9","text":"Na xibaaru fanyi nan ma fe a niyaxi, n na tɔɔrɔfe geeli kui alɔ fe kobi rabama, kɔnɔ Ala xa masenyi tan mu balanxi."},{"book":"2 Timothy","chapter":"2","verse":"10","text":"Na nan a ra n tɔɔrɛ mɔɔli birin xaninma, alako mixi sugandixie xa kisi sɔtɔ Ala xa Mixi Sugandixi Isa saabui ra, e lu a xa nɔrɛ kui abadan."},{"book":"2 Timothy","chapter":"2","verse":"11","text":"Masenyi hagigɛ nan ya:"},{"book":"2 Timothy","chapter":"2","verse":"12","text":"Xa won tunnabɛxi,"},{"book":"2 Timothy","chapter":"2","verse":"13","text":"Xa won mu lu won xui xanbi ra,"},{"book":"2 Timothy","chapter":"2","verse":"14","text":"I xa mixi birin natu Ala ya i, a a lanma e xa gere lu na masenyi ndee xa fe ra. Na wɔyɛnyi mɔɔli tide yo mu na. A a ramɛmae nan xun nakanama tun."},{"book":"2 Timothy","chapter":"2","verse":"15","text":"I xa i yɛtɛ masen Ala bɛ, alɔ mixi naxan wali fɔxi mu mayaagi, a fata nɔndi masende mixie bɛ a masen ki ma."},{"book":"2 Timothy","chapter":"2","verse":"16","text":"Wɔyɛn ɲaaxi fufafu lu na, barima naxee na mɔɔli falama, e xa kaafiriɲa xun nan tun masama."},{"book":"2 Timothy","chapter":"2","verse":"17","text":"E xa wɔyɛnyi gboma nɛ alɔ fure ɲaaxi, naxan mixi faxama. Humeneyo nun Fileto na nee nan ya ma."},{"book":"2 Timothy","chapter":"2","verse":"18","text":"E bara makuya nɔndi ra, e fa a fala mixie ɲan bara keli faxɛ ma. E bara mixi ndee xa danxaniya kana na wɔyɛnyi mɔɔli ra."},{"book":"2 Timothy","chapter":"2","verse":"19","text":"Kɔnɔ Ala xa banxi tixi yi masenyi nan fari: «Ala a kolon, mixi naxan findixi a gbe ra.» A man a masenxi: «Adamadi naxan Marigi xili falama, a xa tinxintareya rabɛɲin.»"},{"book":"2 Timothy","chapter":"2","verse":"20","text":"Se sase mɔɔli gbegbe nan na banxi xungbe kui. Nde fan yailanxi xɛɛma nan na, xa na mu a ra gbeti. Nde yailanxi wuri nan na, xa na mu a ra bɛndɛ. Nde binyɛ wali rabama, nde fan binyɛtare wali rabama."},{"book":"2 Timothy","chapter":"2","verse":"21","text":"Mixi naxan a yɛtɛ rasɛniyɛnma, a luma nɛ alɔ wali binyɛ rabama se sase naxan kui. A to sɛniyɛn, a marigi nɔma a rawalide wali fanyi birin kui."},{"book":"2 Timothy","chapter":"2","verse":"22","text":"Fonike waxɔnfe lu na. Wo nun mixi naxee Marigi xilima bɔɲɛ sɛniyɛnxi ra, wo xa nu tinxinyi, danxaniya, xanunteya, nun bɔɲɛsa fen."},{"book":"2 Timothy","chapter":"2","verse":"23","text":"Wɔyɛnyi tidetare fufafu lu na, barima i a kolon na mɔɔli findima gere nan na."},{"book":"2 Timothy","chapter":"2","verse":"24","text":"A mu lanma Marigi xa walikɛ xa sɔnxɔ. A lanma a xa findi mixi diɲɛxi ra naxan fata mixi xarande, a man wakili tɔɔrɛ ra."},{"book":"2 Timothy","chapter":"2","verse":"25","text":"A lanma a xa matandilae matinxin wɔyɛnyi ɲɔxunmɛ ra, alako Ala xa a niya e xa tuubi, e xa nɔndi kolon,"},{"book":"2 Timothy","chapter":"2","verse":"26","text":"e xa xaxili sɔtɔ, e xa e ba Ibulisa xa gantanyi ra. Ibulisa bara e suxu gantanyi ra, alako e xa lu a xa yaamari bun ma."}]}