{"data":[{"book":"2 Wakorintho","chapter":"2","verse":"1","text":"Hivyo nilikusudia moyoni mwangu nisifanye ziara nyingine yenye kuwaumiza ninyi."},{"book":"2 Wakorintho","chapter":"2","verse":"2","text":"Kwa kuwa kama nikiwahuzunisha ninyi, ni nani aliyebaki wa kunifurahisha isipokuwa ninyi ambao nimewahuzunisha?"},{"book":"2 Wakorintho","chapter":"2","verse":"3","text":"Niliandika hivyo kama nilivyofanya, ili nikija nisihuzunishwe na wale watu ambao wangenifanya nifurahi. Nina uhakika na ninyi nyote, kwamba wote mngeshiriki furaha yangu."},{"book":"2 Wakorintho","chapter":"2","verse":"4","text":"Kwa maana niliwaandikia kutokana na dhiki kubwa na kutaabika sana kwa moyo wangu tena kwa machozi mengi, shabaha yangu si ili niwasababishe mhuzunike bali kuwaonyesha kina cha upendo wangu kwenu."},{"book":"2 Wakorintho","chapter":"2","verse":"5","text":"Lakini ikiwa mtu yeyote amesababisha huzuni, kwa kiasi fulani hakunihuzunisha mimi kama vile alivyowahuzunisha ninyi nyote, ili nisiwe mkali kupita kiasi."},{"book":"2 Wakorintho","chapter":"2","verse":"6","text":"Adhabu hii aliyopewa na wengi inamtosha."},{"book":"2 Wakorintho","chapter":"2","verse":"7","text":"Basi sasa badala yake, inawapasa kumsamehe na kumfariji, ili asigubikwe na huzuni kupita kiasi."},{"book":"2 Wakorintho","chapter":"2","verse":"8","text":"Kwa hiyo, nawasihi, mpate kuuthibitisha tena upendo wenu kwa ajili yake."},{"book":"2 Wakorintho","chapter":"2","verse":"9","text":"Sababu ya kuwaandikia ni kuona kama mngeweza kushinda hilo jaribio na kutii katika kila jambo."},{"book":"2 Wakorintho","chapter":"2","verse":"10","text":"Kama ninyi mkimsamehe mtu yeyote, mimi pia nimemsamehe. Kile nilichosamehe, kama kulikuwa na kitu chochote cha kusamehe, nimekwisha kusamehe mbele ya Kristo kwa ajili yenu,"},{"book":"2 Wakorintho","chapter":"2","verse":"11","text":"ili Shetani asitushinde. Kwa maana hatuachi kuzijua hila zake."},{"book":"2 Wakorintho","chapter":"2","verse":"12","text":"Basi nilipofika Troa kuhubiri Injili ya Kristo na kukuta kwamba Bwana alikuwa amenifungulia mlango,"},{"book":"2 Wakorintho","chapter":"2","verse":"13","text":"bado nilikuwa sina utulivu akilini mwangu kwa sababu sikumkuta ndugu yangu Tito huko. Hivyo niliagana nao nikaenda Makedonia."},{"book":"2 Wakorintho","chapter":"2","verse":"14","text":"Lakini Mungu ashukuriwe, yeye ambaye siku zote hutufanya tuandamane kwa ushindi tukiwa ndani ya Kristo. Naye kupitia kwetu hueneza kila mahali harufu nzuri ya kumjua yeye."},{"book":"2 Wakorintho","chapter":"2","verse":"15","text":"Kwa maana sisi kwa Mungu ni harufu nzuri ya manukato ya Kristo miongoni mwa wale wanaookolewa na kwa wale wanaopotea."},{"book":"2 Wakorintho","chapter":"2","verse":"16","text":"Kwa wale wanaopotea, sisi ni harufu ya mauti iletayo mauti; lakini kwa wale wanaookolewa, sisi ni harufu nzuri iletayo uzima. Ni nani awezaye mambo hayo?"},{"book":"2 Wakorintho","chapter":"2","verse":"17","text":"Tofauti na watu wengine wengi, sisi hatufanyi biashara na Neno la Mungu kwa ajili ya kupata faida. Kinyume chake, katika Kristo tunalisema Neno la Mungu kwa unyoofu, kama watu tuliotumwa kutoka kwa Mungu."}]}