{"data":[{"book":"James","chapter":"2","verse":"1","text":"Ami laga bhai kokai khan, amikhan laga mohima aru biswas to Probhu Jisu Khrista logote thaka hisab te, apuni kunke bhi pakshapat nadikhabi."},{"book":"James","chapter":"2","verse":"2","text":"Jodi kunba apuni khan joma kori thaka jagate suna aru bhal kapra lagai kene ahe, aru ta te ekjon gorib manu bhi letera kapra lagai kene ahe."},{"book":"James","chapter":"2","verse":"3","text":"Kintu jodi apuni bhal kapra lagai kene thaka ke koi ase, “Apuni yate bhal jagate bohibi,” kintu ekjon gorib ke koi, “Apuni ta te khara koribi” nohoile “Ami laga theng niche matite bohibi,”"},{"book":"James","chapter":"2","verse":"4","text":"apuni khan nijor majote bisar kori ase nohoi? Apuni biya bhabona loi kene bisar kora manu hoi ase nohoi?"},{"book":"James","chapter":"2","verse":"5","text":"Huni bhi, moi laga morom bhai khan, Isor he prithibi laga gorib ke biswas te dhuni hobole diya nohoi, aru kun manu Taike morom kore taikhan ke Tai laga rajyote jaga diye nohoi?"},{"book":"James","chapter":"2","verse":"6","text":"Kintu apuni gorib ke opman korise! Etu dhuni khan pora he apuni ke dukh diya nohoi? Aru taikhan he apnikhan ke bisar kori bole bisar ghor te loijai nohoi?"},{"book":"James","chapter":"2","verse":"7","text":"Apnikhan ke kuntu sonman thaka naam Isor pora matise, etu naam ke sorom khilai dise nohoi?"},{"book":"James","chapter":"2","verse":"8","text":"Jodi, apuni, Isor laga niyom mani kene thake, “Apuni laga ghor usorte thaka manu ke nijor nisena morom koribo,” titia apuni bhal kori ase2.8 Lev. 19:18."},{"book":"James","chapter":"2","verse":"9","text":"Kintu jodi apuni bhal pai thaka manu ke he sai, apuni paap kori ase, aru apuni niyom bhangai diya manu ase2.9 Lev. 19:15."},{"book":"James","chapter":"2","verse":"10","text":"Jodi kunba pora niyom pura mane, hoile bhi tai chutu jaga ekta te giri jai, titia tai pura niyom bhangai diya manu hoise."},{"book":"James","chapter":"2","verse":"11","text":"Kelemane etu ekjon kun eneka koise, “Bebichari nokoribi,” tai pora etu bhi koise, “Manu ke morai nadibi.” Kintu jodi apuni bebichari nakore, kintu manu ke morai diye, titia hoile apuni niyom bhanga manu ase2.11 Exo. 20:13-14; Deu. 5:17-18."},{"book":"James","chapter":"2","verse":"12","text":"Etu karone amikhan ke mukti diya niyom pora bisar kori bole thaka nimite, ki koi ase etu nijor pora bhi koribi."},{"book":"James","chapter":"2","verse":"13","text":"Kelemane kun pora daya nadikhai, bisar to etu manu uporte ahe. Daya he bisar uporte jiti loi."},{"book":"James","chapter":"2","verse":"14","text":"Ki bhal ase, moi laga bhai khan, jodi kunba manu koi tai logote biswas ase, kintu tai logote kaam to nai? Titia hoile etu biswas pora taike bacha bole paribo?"},{"book":"James","chapter":"2","verse":"15","text":"Jodi ekjon bhai aru bhoini biya kapra lagai kene ase aru khabole nimite napai kene thaki ase."},{"book":"James","chapter":"2","verse":"16","text":"Etiya ekjon pora taikhan ke eneka koise, “Shanti pora jabi, bhorta hoi kene bhal pora thakibi.” Kintu jodi apuni taikhan laga gaw pora ki lage etu nadiye, titia hoile ki bhal ase?"},{"book":"James","chapter":"2","verse":"17","text":"Etu nisena biswas tai nijor pora, kaam nathakile, mora ase."},{"book":"James","chapter":"2","verse":"18","text":"Kunba pora eneka kobole pare, “Apuni logote biswas ase, aru moi logote kaam ase.” Apuni kaam nathaki kene biswas to dikhai dibi, aru moi laga kaam pora apuni ke biswas to dikhai dibo."},{"book":"James","chapter":"2","verse":"19","text":"Apuni biswas kore ki Isor ekta ase; apuni bhal pora jane. Saitan khan bhi etu jane, aru taikhan bhoi pora kape."},{"book":"James","chapter":"2","verse":"20","text":"Kintu apuni janibole mon ase, murkho manu khan, biswas logote kaam nathakile eku labh nai?"},{"book":"James","chapter":"2","verse":"21","text":"Amikhan laga baba Abraham pora jitia tai laga chokra Isaac ke daan dibole nimite thakise, tai laga kaam pora taike thik korise nohoi?"},{"book":"James","chapter":"2","verse":"22","text":"Apuni sabi tai laga biswas aru kaam eke logote kaam korise. Aru kaam pora he biswas to thik korise2.22 Gen. 22:9."},{"book":"James","chapter":"2","verse":"23","text":"Isor laga kotha eneka koi kene pura hoise, “Kintu Abraham Isor ke biswas korise, aru etu pora tai dharmik ase koi kene manise2.23 Gen. 15:6,” aru taike Isor laga sathi matise."},{"book":"James","chapter":"2","verse":"24","text":"Apuni sabi, ekjon manu ke khali biswas ekela pora nohoi, kintu biswas logote kaam pora he taike thik kore."},{"book":"James","chapter":"2","verse":"25","text":"Kintu etu nisena pora he, Rahab bhi tai laga kaam pora bisar kora nai naki, jitia tai Isor manu khan ke matise aru dusra rasta pora pathai dise?2.25 Heb. 11:31"},{"book":"James","chapter":"2","verse":"26","text":"Jineka ekta gaw te atma nathakile gaw to mora ase, etu nisena biswas logote kaam nathakile etu biswas to mora ase."}]}