{"data":[{"book":"Jezussirach","chapter":"14","verse":"1","text":"Gelukkig de mens dus, wiens mond hem niet aanklaagt, En wiens hart geen beschuldiging tegen hem uit;"},{"book":"Jezussirach","chapter":"14","verse":"2","text":"Gelukkig de mens, wiens geweten geen verwijten doet, Want zijn hoop zal nimmer vergaan!"},{"book":"Jezussirach","chapter":"14","verse":"3","text":"Een gierig mens heeft niets aan rijkdom, En een vrek is met goud niet gebaat."},{"book":"Jezussirach","chapter":"14","verse":"4","text":"Wie zich zelf te kort doet, spaart voor anderen, En vreemden genieten van zijn goed."},{"book":"Jezussirach","chapter":"14","verse":"5","text":"Wie zichzelf niets gunt, is voor niemand goed; Maar ook zelf geniet hij niet van zijn bezit."},{"book":"Jezussirach","chapter":"14","verse":"6","text":"Wie slecht is voor zichzelf, geen slechter dan hij; Maar hij wordt ook beloond voor zijn slechtheid!"},{"book":"Jezussirach","chapter":"14","verse":"7","text":"Doet hij soms goed, het is bij vergissing; Want tenslotte komt zijn ondeugd uit."},{"book":"Jezussirach","chapter":"14","verse":"8","text":"Slecht is de mens met hebzuchtige blik; Hij wendt het gelaat af en bekommert zich om niemand,"},{"book":"Jezussirach","chapter":"14","verse":"9","text":"Het oog van den vrek heeft aan zijn bezit niet genoeg, En het afgunstig oog mergelt hem uit."},{"book":"Jezussirach","chapter":"14","verse":"10","text":"Het gierig oog ziet uit naar spijzen, Want niets staat er op zijn tafel; Maar een goed mens heeft spijs genoeg, Zelfs uit een droge bron stroomt water op tafel."},{"book":"Jezussirach","chapter":"14","verse":"11","text":"Mijn zoon, zo ge wat hebt, doe uzelf dan te goed, En geniet ervan naar vermogen;"},{"book":"Jezussirach","chapter":"14","verse":"12","text":"Denk er aan, dat de dood niet draalt, Dat de tijd, die u rest, u niet wordt gemeld."},{"book":"Jezussirach","chapter":"14","verse":"13","text":"Voordat ge sterft, doe wel aan uw naaste, Geef hem, zoveel ge maar kunt;"},{"book":"Jezussirach","chapter":"14","verse":"14","text":"Maar ontzeg ook uzelf geen gelukkige dag, Laat uw deel van het genot u niet ontsnappen."},{"book":"Jezussirach","chapter":"14","verse":"15","text":"Moet ge niet uw bezit aan anderen achterlaten; Zullen zij uw vermogen niet verdelen door het lot?"},{"book":"Jezussirach","chapter":"14","verse":"16","text":"Geef dus uw naaste, en vertroetel uzelf, Want in het dodenrijk is geen vreugde meer te vinden;"},{"book":"Jezussirach","chapter":"14","verse":"17","text":"Alle vlees wordt oud als een kleed, Want van ouds luidt de wet: Het moet sterven!"},{"book":"Jezussirach","chapter":"14","verse":"18","text":"Zoals de bloesem ontspruit aan de groene boom, En het ene verwelkt, als het andere ontluikt, Zo ook het geslacht van vlees en bloed: Het ene sterft uit, het andere komt op;"},{"book":"Jezussirach","chapter":"14","verse":"19","text":"Al zijn werken zullen vergaan, Want het werk van zijn handen komt achter hem aan."},{"book":"Jezussirach","chapter":"14","verse":"20","text":"Vierde reeks. De wijsheid en de zonde der mensen. Inleiding. De vruchten der wijsheid. Gelukkig de mens, die bedacht is op wijsheid, En naarstig zich toelegt op inzicht;"},{"book":"Jezussirach","chapter":"14","verse":"21","text":"Die zijn hart er op zet, haar wegen te kennen, En inzicht te krijgen in haar geheimen;"},{"book":"Jezussirach","chapter":"14","verse":"22","text":"Die haar achtervolgt, als was hij een verspieder, En al haar wegen beloert;"},{"book":"Jezussirach","chapter":"14","verse":"23","text":"Die door haar venster naar binnen gluurt, En luistervink speelt aan haar deur;"},{"book":"Jezussirach","chapter":"14","verse":"24","text":"Die rond haar huis zijn verblijfplaats zoekt, En zijn tentpin in haar muren drijft;"},{"book":"Jezussirach","chapter":"14","verse":"25","text":"Die aan haar zijde zijn tent opslaat, En daar een goede woning vindt;"},{"book":"Jezussirach","chapter":"14","verse":"26","text":"Die zijn nest in haar lover bouwt, En op haar takken verpoost;"},{"book":"Jezussirach","chapter":"14","verse":"27","text":"Die in haar schaduw zich tegen de hitte beschut, En een schuilhoek vindt om te wonen."}]}