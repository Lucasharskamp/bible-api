{"data":[{"book":"БЫЦЦЁ","chapter":"2","verse":"1","text":"Так створаны неба і зямля і ўсё войска іх."},{"book":"БЫЦЦЁ","chapter":"2","verse":"2","text":"І закончыў Бог да сёмага дня ўсе дзеі Свае, якія Ён учыняў,"},{"book":"БЫЦЦЁ","chapter":"2","verse":"3","text":"і дабраславіў Бог сёмы дзень і асьвяціў яго; бо ў той дзень спачыў ад усіх дзеяў Сваіх, якія Бог тварыў і ствараў."},{"book":"БЫЦЦЁ","chapter":"2","verse":"4","text":"Вось паходжаньне неба і зямлі, пры стварэньні іх, у той час, калі Гасподзь Бог стварыў зямлю і неба,"},{"book":"БЫЦЦЁ","chapter":"2","verse":"5","text":"і ўсякі польны хмызьняк, якога яшчэ ня было на зямлі, і ўсякую польную траву, якая яшчэ не расла; бо Гасподзь Бог не пасылаў дажджу на зямлю, і ня было чалавека, каб урабляць зямлю;"},{"book":"БЫЦЦЁ","chapter":"2","verse":"6","text":"але пара падымалася зь зямлі і расіла ўсё ўлоньне зямлі."},{"book":"БЫЦЦЁ","chapter":"2","verse":"7","text":"І стварыў Гасподзь Бог чалавека з пылу зямнога і ўдыхнуў у твар ягоны дыханьне жыцьця, і зрабіўся чалавек душою жывою."},{"book":"БЫЦЦЁ","chapter":"2","verse":"8","text":"І пасадзіў Гасподзь Бог рай у Эдэме на ўсходзе, і зьмясьціў там чалавека, якога стварыў."},{"book":"БЫЦЦЁ","chapter":"2","verse":"9","text":"І выгадаваў Гасподзь Бог зь зямлі кожнае дрэва прыемнае з выгляду і добрае ў ежу, і дрэва жыцьця пасярод раю, і дрэва спазнаньня дабра і зла."},{"book":"БЫЦЦЁ","chapter":"2","verse":"10","text":"З Эдэма выплывала рака на арашэньне раю; і потым разьдзялялася на чатыры ракі."},{"book":"БЫЦЦЁ","chapter":"2","verse":"11","text":"Імя адной Фісон: яна абцякае ўсю зямлю Хавіла, тую, дзе золата;"},{"book":"БЫЦЦЁ","chapter":"2","verse":"12","text":"і золата той зямлі добрае; там бдолах і камень анікс."},{"book":"БЫЦЦЁ","chapter":"2","verse":"13","text":"Імя другой ракі Гіхон (Геон): яна абцякае ўсю зямлю Куш."},{"book":"БЫЦЦЁ","chapter":"2","verse":"14","text":"Імя трэцяй ракі Хідэкель (Тыгр): яна працякае перад Асірыяй. Чацьвёртая рака Еўфрат."},{"book":"БЫЦЦЁ","chapter":"2","verse":"15","text":"І ўзяў Гасподзь Бог чалавека, якога стварыў, і пасяліў яго ў садзе Эдэмскім, каб урабляць яго і захоўваць яго."},{"book":"БЫЦЦЁ","chapter":"2","verse":"16","text":"І наказаў Гасподзь Бог чалавеку, кажучы: з кожнага дрэва ў садзе ты будзеш есьці;"},{"book":"БЫЦЦЁ","chapter":"2","verse":"17","text":"а з дрэва спазнаньня дабра і зла, ня еж зь яго; бо ў дзень, калі ты пакаштуеш зь яго, сьмерцю памрэш."},{"book":"БЫЦЦЁ","chapter":"2","verse":"18","text":"І сказаў Гасподзь Бог: нядобра быць чалавеку аднаму; створым яму памочніка, адпаведнага яму."},{"book":"БЫЦЦЁ","chapter":"2","verse":"19","text":"Гасподзь Бог утварыў зь зямлі ўсіх жывёл польных і ўсіх птушак нябесных, і прывёў іх да чалавека, каб бачыць, як ён іх назаве, і каб, як назаве чалавек кожную душу жывую, так і было імя ёй."},{"book":"БЫЦЦЁ","chapter":"2","verse":"20","text":"І назваў чалавек імёны ўсяму быдлу і птушкам нябесным і ўсім зьвярам польным; але чалавеку не знайшлося памочніка, падобнага да яго."},{"book":"БЫЦЦЁ","chapter":"2","verse":"21","text":"І навёў Гасподзь Бог на чалавека моцны сон; і, калі ён заснуў, узяў адну рабрыну ягоную, і закрыў тое месца плоцьцю."},{"book":"БЫЦЦЁ","chapter":"2","verse":"22","text":"І стварыў Гасподзь Бог з рабрыны, узятай у чалавека, жанчыну, і прывёў яе да чалавека."},{"book":"БЫЦЦЁ","chapter":"2","verse":"23","text":"І сказаў чалавек: вось, гэта костка ад касьцей маіх і плоць ад плоці маёй; яна будзе называцца жонкаю, бо ўзятая ад мужа свайго."},{"book":"БЫЦЦЁ","chapter":"2","verse":"24","text":"Таму пакіне чалавек бацьку свайго і маці сваю і прылепіцца да жонкі сваёй; і будуць адна плоць."},{"book":"БЫЦЦЁ","chapter":"2","verse":"25","text":"І былі абое голыя, Адам і жонка ягоная, і не саромеліся."}]}