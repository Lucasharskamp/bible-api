{"data":[{"book":"AmaHebheru","chapter":"11","verse":"1","text":"Ukukholwa yikuba leqiniso lalokhu esikulindeleyo njalo kuqinisekile ngalokho esingakuboniyo."},{"book":"AmaHebheru","chapter":"11","verse":"2","text":"Lokhu yikho abendulo abanconywa ngakho."},{"book":"AmaHebheru","chapter":"11","verse":"3","text":"Ngokukholwa siyezwisisa ukuthi izulu lomhlaba kwadalwa ngokulaya kukaNkulunkulu, ngoba okubonakalayo kakwenziwanga ngalokho okwakubonakala."},{"book":"AmaHebheru","chapter":"11","verse":"4","text":"Ngokukholwa u-Abheli wanikela kuNkulunkulu umnikelo omuhle kulokaKhayini. Ngokukholwa wanconywa njengomuntu olungileyo, ngesikhathi uNkulunkulu ekhuluma kuhle ngeminikelo yakhe. Njalo ngokukholwa ulokhu ekhuluma, lanxa sewafa."},{"book":"AmaHebheru","chapter":"11","verse":"5","text":"Ngokukholwa u-Enoki wasuswa kulumhlaba ephila ukuze angakuzwa ukufa: “Kabonakalanga ngoba uNkulunkulu wayesemthethe.”11.5 UGenesisi 5.24 Engakathathwa, wayenconywe njengowayethokozise uNkulunkulu."},{"book":"AmaHebheru","chapter":"11","verse":"6","text":"Kungelakukholwa akweneliseki ukumthokozisa uNkulunkulu ngoba oza kuye kumele akholwe ukuthi ukhona lokuthi uyabanika umvuzo labo abamdinga ngobuqotho."},{"book":"AmaHebheru","chapter":"11","verse":"7","text":"Ngokukholwa uNowa esexwayisiwe ngezinto ezazingakabonakali, ngokwesaba okungcwele wakha umkhumbi ukuba ahlenge abendlu yakhe. Ngokukholwa kwakhe wawulahla umhlaba waba yindlalifa yokulunga okuza ngokukholwa."},{"book":"AmaHebheru","chapter":"11","verse":"8","text":"Ngokukholwa u-Abhrahama esebizelwe ukuba aye endaweni ayezayamukela muva njengelifa lakhe, walalela wahamba, lanxa wayengakwazi lapho ayesiya khona."},{"book":"AmaHebheru","chapter":"11","verse":"9","text":"Ngokukholwa wahlala elizweni lesithembiso njengesihambi, elizweni elingayisilo lakibo; wahlala emathenteni, njengokwenziwa ngu-Isaka loJakhobe, ababezindlalifa zalelolizwe lesithembiso kanye laye."},{"book":"AmaHebheru","chapter":"11","verse":"10","text":"Ngoba wayelindele idolobho elilezisekelo, elimcandi walo lomakhi walo nguNkulunkulu."},{"book":"AmaHebheru","chapter":"11","verse":"11","text":"Ngokukholwa, lanxa u-Abhrahama wayeseluphele loSara eyinyumba, wanikwa amandla okuba lomntwana ngoba wambona njengothembekileyo lowo owayenze isithembiso."},{"book":"AmaHebheru","chapter":"11","verse":"12","text":"Ngakho-ke, kusukela kulumuntu oyedwa, owayefana lofileyo, kwavela inzalo enengi njengezinkanyezi emkhathini njalo engeke ibalwe njengenhlabathi ekhunjini lolwandle."},{"book":"AmaHebheru","chapter":"11","verse":"13","text":"Abantu bonke laba bafa belokhu bephila ngokukholwa. Kabazamukelanga izinto ezathenjiswayo; bazibona nje kuphela bazithakazelela zikude. Njalo bavuma ukuthi bona babeyizizwe lezihambi emhlabeni."},{"book":"AmaHebheru","chapter":"11","verse":"14","text":"Abantu abakhuluma izinto ezinje babonakalisa ukuthi bafuna ilizwe elingelabo."},{"book":"AmaHebheru","chapter":"11","verse":"15","text":"Aluba babecabanga ngelizwe abasuka kulo, babezakuba lethuba lokubuyela."},{"book":"AmaHebheru","chapter":"11","verse":"16","text":"Kodwa-ke bona babefuna ilizwe elingcono, lona elisezulwini. Ngakho uNkulunkulu akumyangisi ukubizwa ngokuthi unguNkulunkulu wabo, ngoba usebalungisele idolobho."},{"book":"AmaHebheru","chapter":"11","verse":"17","text":"Ngokukholwa, kwathi u-Abhrahama ehlolwa nguNkulunkulu, wanikela u-Isaka njengomhlatshelo. Yena owayamukele izithembiso wayeseseduze ukuba anikele indodana yakhe eyodwa njalo eyiyo kuphela,"},{"book":"AmaHebheru","chapter":"11","verse":"18","text":"lanxa uNkulunkulu wayethe kuye, “isizukulwane sakho sizabalwa ngo-Isaka.”11.18 UGenesisi 21.12"},{"book":"AmaHebheru","chapter":"11","verse":"19","text":"U-Abhrahama wanakana ukuthi uNkulunkulu wayengabavusa abafileyo, njalo nxa kuzekeliswa, wamamukela u-Isaka evela ekufeni."},{"book":"AmaHebheru","chapter":"11","verse":"20","text":"Ngokukholwa u-Isaka wabusisa uJakhobe lo-Esawu ngekusasa labo."},{"book":"AmaHebheru","chapter":"11","verse":"21","text":"Ngokukholwa uJakhobe, esesifa wawabusisa wonke amadodana kaJosefa, wasekhonza eyame phezu kwentonga yakhe."},{"book":"AmaHebheru","chapter":"11","verse":"22","text":"Ngokukholwa uJosefa, isiphetho sakhe sesisondele, walandisa ngokuphuma kwabako-Israyeli eGibhithe njalo walayezela ngamathambo akhe."},{"book":"AmaHebheru","chapter":"11","verse":"23","text":"Ngokukholwa abazali bakaMosi bamfihla izinyanga ezintathu emva kokuzalwa kwakhe, ngoba babona ukuthi wayengasumntwana nje ojayelekileyo, njalo babengawesabi umthetho wenkosi."},{"book":"AmaHebheru","chapter":"11","verse":"24","text":"Ngokukholwa uMosi esekhulile, wala ukuba aziwe njengendodana yendodakazi kaFaro."},{"book":"AmaHebheru","chapter":"11","verse":"25","text":"Wakhetha ukuphathwa kubi kanye labantu bakaNkulunkulu kulokuba akholise injabulo yesono okwesikhathi esifitshane."},{"book":"AmaHebheru","chapter":"11","verse":"26","text":"Wakhetha ihlazo ngenxa kaKhristu njengegugu elikhulu kulenotho yaseGibhithe ngoba wayekhangelele umvuzo phambili."},{"book":"AmaHebheru","chapter":"11","verse":"27","text":"Ngokukholwa wasuka eGibhithe, engalwesabi ulaka lwenkosi; wabekezela ngoba wambona lowo ongabonakaliyo."},{"book":"AmaHebheru","chapter":"11","verse":"28","text":"Ngokukholwa wagcina iPhasika lokuchelwa kwegazi, ukuze umbulali wamazibulo angawathinti amazibulo ako-Israyeli."},{"book":"AmaHebheru","chapter":"11","verse":"29","text":"Ngokukholwa abantu badabula phakathi koLwandle oluBomvu njengasemhlabathini owomileyo, kodwa kwathi amaGibhithe ezama ukwenzanjalo agalula."},{"book":"AmaHebheru","chapter":"11","verse":"30","text":"Ngokukholwa imiduli yaseJerikho yadilika emva kokuba abantu beyibhode okwensuku eziyisikhombisa."},{"book":"AmaHebheru","chapter":"11","verse":"31","text":"Ngokukholwa uRahabi isifebe, ngoba wamukela inhloli, kabulawanga kanye lalabo ababengalaleli."},{"book":"AmaHebheru","chapter":"11","verse":"32","text":"Kuyini okunye engingakutsho? Kangilasikhathi sokulandisa ngoGidiyoni, loBharakhi, loSamsoni, loJeftha, loDavida, loSamuyeli kanye labaphrofethi,"},{"book":"AmaHebheru","chapter":"11","verse":"33","text":"abanqoba imibuso ngokukholwa benza okulungileyo njalo bathola okwakuthenjisiwe; bona abavala imilomo yezilwane,"},{"book":"AmaHebheru","chapter":"11","verse":"34","text":"bacitsha ukuvutha kwamalangabi, baphepha lasebukhalini benkemba; ubuthakathaka babo baphenduka baba ngamandla; njalo baba lamandla empini bawachitha amabutho ezizweni."},{"book":"AmaHebheru","chapter":"11","verse":"35","text":"Abesifazane bamukela abafayo babo sebevuselwe ekuphileni futhi. Abanye bahlukuluzwa njalo bala ukukhululwa, ukuze bathole ukuvuka ekufeni okuhle."},{"book":"AmaHebheru","chapter":"11","verse":"36","text":"Abanye bahozwa batshaywa, kwathi abanye babotshwa ngamaketane bafakwa entolongweni."},{"book":"AmaHebheru","chapter":"11","verse":"37","text":"Batshaywa ngamatshe, baqunywa ngesaha baba yiziqa ezimbili; babulawa ngenkemba. Bahamba begqoke izikhumba zezimvu lezikhumba zembuzi, beswela, behlukuluzwa, bephathwa kubi,"},{"book":"AmaHebheru","chapter":"11","verse":"38","text":"umhlaba kubo wawungabafanele. Bantula enkangala lasezintabeni lasezimbalwini kanye lasemilindini emhlabathini."},{"book":"AmaHebheru","chapter":"11","verse":"39","text":"Bonke laba banconywa ngokukholwa kwabo, kodwa kakho phakathi kwabo owathola okwakuthenjisiwe."},{"book":"AmaHebheru","chapter":"11","verse":"40","text":"Thina uNkulunkulu wayesimisele okuhle ukuze kuthi sebe kanye lathi bapheleliswe."}]}