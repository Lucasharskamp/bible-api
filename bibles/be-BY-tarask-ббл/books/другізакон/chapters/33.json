{"data":[{"book":"ДРУГІ ЗАКОН","chapter":"33","verse":"1","text":"Вось дабраславеньне, якім Майсей, муж Божы, дабраславіў сыноў Ізраілевых перад сьмерцю сваёю."},{"book":"ДРУГІ ЗАКОН","chapter":"33","verse":"2","text":"Ён сказаў: Гасподзь прыйшоў ад Сіная, адкрыўся ім ад Сэіра, успрамяніўся ад гары Фарана і ішоў з процьмай сьвятых; праваруч Яго сьветач закона."},{"book":"ДРУГІ ЗАКОН","chapter":"33","verse":"3","text":"У ісьціне Ён любіць народ; усе прысьвечаныя Яго ў руцэ Тваёй, і яны прыпалі да ступакоў Тваіх, каб уважаць словам Тваім."},{"book":"ДРУГІ ЗАКОН","chapter":"33","verse":"4","text":"Закон даў нам Майсей, спадчыну супольству Якава."},{"book":"ДРУГІ ЗАКОН","chapter":"33","verse":"5","text":"Ён быў царом Ізраіля, калі зьбіраліся правадыры народу разам з плямёнамі Ізраілевымі."},{"book":"ДРУГІ ЗАКОН","chapter":"33","verse":"6","text":"Хай жыве Рувім і хай не памірае, і Сымон хай ня будзе малы лікам!"},{"book":"ДРУГІ ЗАКОН","chapter":"33","verse":"7","text":"А пра Юду сказаў гэта: пачуй, Госпадзе, голас Юды і прывядзі яго да народу ягонага; рукамі сваімі хай абароніць ён сябе, і ты будзь памочнікам супроць ворагаў ягоных."},{"book":"ДРУГІ ЗАКОН","chapter":"33","verse":"8","text":"І пра Лявія сказаў: тумім Твой і урым Твой на сьвятым мужу Тваім, якога Ты ўдасьведчыў у Масе, зь якім ты спрачаўся каля водаў Мэрывы,"},{"book":"ДРУГІ ЗАКОН","chapter":"33","verse":"9","text":"які кажа пра бацьку свайго і пра маці сваю: «я на іх не гляджу», і братоў сваіх не прызнае, і сыноў сваіх ня ведае; бо яны, лявіты, словы Твае захоўваюць і запавету Твайго трымаюцца,"},{"book":"ДРУГІ ЗАКОН","chapter":"33","verse":"10","text":"вучаць законам Тваім Якава і запаведзям Тваім Ізраіля, ускладаюць дымленьне прад аблічча Тваё і цэласпаленьні на ахвярнік Твой;"},{"book":"ДРУГІ ЗАКОН","chapter":"33","verse":"11","text":"дабраславі, Госпадзе, сілу ягоную і дзеі рук ягоных удабраволі, пабі паясьніцу тых, што паўстаюць на яго, і ненавісьнікаў ягоных, каб яны не маглі стаяць."},{"book":"ДРУГІ ЗАКОН","chapter":"33","verse":"12","text":"Пра Веньяміна сказаў: любасны Госпаду жыве ў Яго ў бясьпецы, Бог спрыяе яму кожны дзень, і ён пакоіцца паміж плячамі Ягонымі."},{"book":"ДРУГІ ЗАКОН","chapter":"33","verse":"13","text":"Пра Язэпа сказаў: хай дабраславіць Гасподзь зямлю ягоную жаданымі дарамі неба, расою і дарамі бездані, якая ляжыць унізе,"},{"book":"ДРУГІ ЗАКОН","chapter":"33","verse":"14","text":"жаданымі пладамі ад сонца і жаданымі пладамі месяца,"},{"book":"ДРУГІ ЗАКОН","chapter":"33","verse":"15","text":"найвыдатнейшымі пладамі гор старадаўніх і жаданымі пладамі пагоркаў вечных,"},{"book":"ДРУГІ ЗАКОН","chapter":"33","verse":"16","text":"і жаданымі дарамі зямлі і таго, што напаўняе яе; дабраславеньне Таго, Хто зьявіўся ў цярновым кусьце хай прыйдзе на галаву Язэпа і на цемя найлепшага з братоў сваіх;"},{"book":"ДРУГІ ЗАКОН","chapter":"33","verse":"17","text":"моцнасьць яго як у першароднага цяляці, і рогі ў яго, як рогі ў буйвала; імі пабора ён народы ўсе да краёў зямлі: гэта процьма Яфрэмавая, гэта тысячы Манасііныя."},{"book":"ДРУГІ ЗАКОН","chapter":"33","verse":"18","text":"Пра Завулона сказаў: радуйцеся, Завулоне, на шляхах тваіх, і Ісахар, у намётах тваіх;"},{"book":"ДРУГІ ЗАКОН","chapter":"33","verse":"19","text":"склікаюць яны народ на гару, там колюць законныя ахвяры, бо яны кормяцца багацьцем мора і скарбамі, схаванымі ў пяску."},{"book":"ДРУГІ ЗАКОН","chapter":"33","verse":"20","text":"Пра Гада сказаў: дабраславёны той, хто пашырыў Гада; ён пакоіцца як леў, і ламае мышцу і галаву;"},{"book":"ДРУГІ ЗАКОН","chapter":"33","verse":"21","text":"ён выбраў сабе пачатак зямлі, там пашанаваны надзелам ад заканадаўцы, і прыйшоў з правадырамі народу, і спраўдзіў праўду Госпада і суды зь Ізраілем."},{"book":"ДРУГІ ЗАКОН","chapter":"33","verse":"22","text":"Пра Дана сказаў: Дан малады леў, які выбягае з Васана."},{"book":"ДРУГІ ЗАКОН","chapter":"33","verse":"23","text":"Пра Нэфталіма сказаў: Нэфталім напоўнены ўпадабаньнем і поўны дабраславеньня Госпада; мора і поўдзень у валоданьні ягоным."},{"book":"ДРУГІ ЗАКОН","chapter":"33","verse":"24","text":"Пра Асіра сказаў: дабраславёны паміж сынамі Асір, ён будзе любімы братамі сваімі і - мочыць у алей нагу сваю;"},{"book":"ДРУГІ ЗАКОН","chapter":"33","verse":"25","text":"жалеза і медзь - засаўкі твае; як дні твае, будзе множыцца багацьце тваё."},{"book":"ДРУГІ ЗАКОН","chapter":"33","verse":"26","text":"Няма падобнага на Бога Ізраілевага, які па небе прыляцеў памагчы табе і ў славе Сваёй на аблоках;"},{"book":"ДРУГІ ЗАКОН","chapter":"33","verse":"27","text":"прыстанішча тваё Бог спрадвечны, і ты пад мышцамі вечнымі; Ён прагоніць ворагаў ад аблічча твайго і скажа: зьнішчай!"},{"book":"ДРУГІ ЗАКОН","chapter":"33","verse":"28","text":"Ізраіль жыве ў бясьпецы, адзін; вока Якава бачыць перад сабою зямлю багатую хлебам і віном, і нябёсы над ім капаюць расою."},{"book":"ДРУГІ ЗАКОН","chapter":"33","verse":"29","text":"Дабрашчасны ты, Ізраіле! Хто падобны да цябе, народзе, ахаваны Госпадам, Які ёсьць шчыт, што асланяе цябе, і меч славы тваёй? Ворагі твае панікнуць перад табою, і ты на шыю ім наступацьмеш."}]}