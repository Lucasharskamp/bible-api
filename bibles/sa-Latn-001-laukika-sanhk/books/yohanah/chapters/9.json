{"data":[{"book":"yohanaH","chapter":"9","verse":"1","text":"tataH paraM yIzurgacchan mArgamadhye janmAndhaM naram apazyat|"},{"book":"yohanaH","chapter":"9","verse":"2","text":"tataH ziSyAstam apRcchan he guro naroyaM svapApena vA svapitrAH pApenAndho'jAyata?"},{"book":"yohanaH","chapter":"9","verse":"3","text":"tataH sa pratyuditavAn etasya vAsya pitroH pApAd etAdRzobhUda iti nahi kintvanena yathezvarasya karmma prakAzyate taddhetoreva|"},{"book":"yohanaH","chapter":"9","verse":"4","text":"dine tiSThati matprerayituH karmma mayA karttavyaM yadA kimapi karmma na kriyate tAdRzI nizAgacchati|"},{"book":"yohanaH","chapter":"9","verse":"5","text":"ahaM yAvatkAlaM jagati tiSThAmi tAvatkAlaM jagato jyotiHsvarUposmi|"},{"book":"yohanaH","chapter":"9","verse":"6","text":"ityukttA bhUmau niSThIvaM nikSipya tena paGkaM kRtavAn"},{"book":"yohanaH","chapter":"9","verse":"7","text":"pazcAt tatpaGkena tasyAndhasya netre pralipya tamityAdizat gatvA zilohe 'rthAt preritanAmni sarasi snAhi| tatondho gatvA tatrAsnAt tataH prannacakSu rbhUtvA vyAghuTyAgAt|"},{"book":"yohanaH","chapter":"9","verse":"8","text":"aparaJca samIpavAsino lokA ye ca taM pUrvvamandham apazyan te bakttum Arabhanta yondhaloko vartmanyupavizyAbhikSata sa evAyaM janaH kiM na bhavati?"},{"book":"yohanaH","chapter":"9","verse":"9","text":"kecidavadan sa eva kecidavocan tAdRzo bhavati kintu sa svayamabravIt sa evAhaM bhavAmi|"},{"book":"yohanaH","chapter":"9","verse":"10","text":"ataeva te 'pRcchan tvaM kathaM dRSTiM pAptavAn?"},{"book":"yohanaH","chapter":"9","verse":"11","text":"tataH sovadad yIzanAmaka eko jano mama nayane paGkena pralipya ityAjJApayat zilohakAsAraM gatvA tatra snAhi| tatastatra gatvA mayi snAte dRSTimahaM labdhavAn|"},{"book":"yohanaH","chapter":"9","verse":"12","text":"tadA te 'vadan sa pumAn kutra? tenokttaM nAhaM jAnAmi|"},{"book":"yohanaH","chapter":"9","verse":"13","text":"aparaM tasmin pUrvvAndhe jane phirUzinAM nikaTam AnIte sati phirUzinopi tamapRcchan kathaM dRSTiM prAptosi?"},{"book":"yohanaH","chapter":"9","verse":"14","text":"tataH sa kathitavAn sa paGkena mama netre 'limpat pazcAd snAtvA dRSTimalabhe|"},{"book":"yohanaH","chapter":"9","verse":"15","text":"kintu yIzu rvizrAmavAre karddamaM kRtvA tasya nayane prasanne'karod itikAraNAt katipayaphirUzino'vadan"},{"book":"yohanaH","chapter":"9","verse":"16","text":"sa pumAn IzvarAnna yataH sa vizrAmavAraM na manyate| tatonye kecit pratyavadan pApI pumAn kim etAdRzam AzcaryyaM karmma karttuM zaknoti?"},{"book":"yohanaH","chapter":"9","verse":"17","text":"itthaM teSAM parasparaM bhinnavAkyatvam abhavat| pazcAt te punarapi taM pUrvvAndhaM mAnuSam aprAkSuH yo janastava cakSuSI prasanne kRtavAn tasmin tvaM kiM vadasi? sa ukttavAn sa bhavizadvAdI|"},{"book":"yohanaH","chapter":"9","verse":"18","text":"sa dRSTim AptavAn iti yihUdIyAstasya dRSTiM prAptasya janasya pitro rmukhAd azrutvA na pratyayan|"},{"book":"yohanaH","chapter":"9","verse":"19","text":"ataeva te tAvapRcchan yuvayo ryaM putraM janmAndhaM vadathaH sa kimayaM? tarhIdAnIM kathaM draSTuM zaknoti?"},{"book":"yohanaH","chapter":"9","verse":"20","text":"tatastasya pitarau pratyavocatAm ayam AvayoH putra A janerandhazca tadapyAvAM jAnIvaH"},{"book":"yohanaH","chapter":"9","verse":"21","text":"kintvadhunA kathaM dRSTiM prAptavAn tadAvAM n jAnIvaH kosya cakSuSI prasanne kRtavAn tadapi na jAnIva eSa vayaHprApta enaM pRcchata svakathAM svayaM vakSyati|"},{"book":"yohanaH","chapter":"9","verse":"22","text":"yihUdIyAnAM bhayAt tasya pitarau vAkyamidam avadatAM yataH kopi manuSyo yadi yIzum abhiSiktaM vadati tarhi sa bhajanagRhAd dUrIkAriSyate yihUdIyA iti mantraNAm akurvvan"},{"book":"yohanaH","chapter":"9","verse":"23","text":"atastasya pitarau vyAharatAm eSa vayaHprApta enaM pRcchata|"},{"book":"yohanaH","chapter":"9","verse":"24","text":"tadA te punazca taM pUrvvAndham AhUya vyAharan Izvarasya guNAn vada eSa manuSyaH pApIti vayaM jAnImaH|"},{"book":"yohanaH","chapter":"9","verse":"25","text":"tadA sa ukttavAn sa pApI na veti nAhaM jAne pUrvAmandha Asamaham adhunA pazyAmIti mAtraM jAnAmi|"},{"book":"yohanaH","chapter":"9","verse":"26","text":"te punarapRcchan sa tvAM prati kimakarot? kathaM netre prasanne 'karot?"},{"book":"yohanaH","chapter":"9","verse":"27","text":"tataH sovAdId ekakRtvokathayaM yUyaM na zRNutha tarhi kutaH punaH zrotum icchatha? yUyamapi kiM tasya ziSyA bhavitum icchatha?"},{"book":"yohanaH","chapter":"9","verse":"28","text":"tadA te taM tiraskRtya vyAharan tvaM tasya ziSyo vayaM mUsAH ziSyAH|"},{"book":"yohanaH","chapter":"9","verse":"29","text":"mUsAvaktreNezvaro jagAda tajjAnImaH kintveSa kutratyaloka iti na jAnImaH|"},{"book":"yohanaH","chapter":"9","verse":"30","text":"sovadad eSa mama locane prasanne 'karot tathApi kutratyaloka iti yUyaM na jAnItha etad AzcaryyaM bhavati|"},{"book":"yohanaH","chapter":"9","verse":"31","text":"IzvaraH pApinAM kathAM na zRNoti kintu yo janastasmin bhaktiM kRtvA tadiSTakriyAM karoti tasyaiva kathAM zRNoti etad vayaM jAnImaH|"},{"book":"yohanaH","chapter":"9","verse":"32","text":"kopi manuSyo janmAndhAya cakSuSI adadAt jagadArambhAd etAdRzIM kathAM kopi kadApi nAzRNot|"},{"book":"yohanaH","chapter":"9","verse":"33","text":"asmAd eSa manuSyo yadIzvarAnnAjAyata tarhi kiJcidapIdRzaM karmma karttuM nAzaknot|"},{"book":"yohanaH","chapter":"9","verse":"34","text":"te vyAharan tvaM pApAd ajAyathAH kimasmAn tvaM zikSayasi? pazcAtte taM bahirakurvvan|"},{"book":"yohanaH","chapter":"9","verse":"35","text":"tadanantaraM yihUdIyaiH sa bahirakriyata yIzuriti vArttAM zrutvA taM sAkSAt prApya pRSTavAn Izvarasya putre tvaM vizvasiSi?"},{"book":"yohanaH","chapter":"9","verse":"36","text":"tadA sa pratyavocat he prabho sa ko yat tasminnahaM vizvasimi?"},{"book":"yohanaH","chapter":"9","verse":"37","text":"tato yIzuH kathitavAn tvaM taM dRSTavAn tvayA sAkaM yaH kathaM kathayati saeva saH|"},{"book":"yohanaH","chapter":"9","verse":"38","text":"tadA he prabho vizvasimItyuktvA sa taM praNAmat|"},{"book":"yohanaH","chapter":"9","verse":"39","text":"pazcAd yIzuH kathitavAn nayanahInA nayanAni prApnuvanti nayanavantazcAndhA bhavantItyabhiprAyeNa jagadAham Agaccham|"},{"book":"yohanaH","chapter":"9","verse":"40","text":"etat zrutvA nikaTasthAH katipayAH phirUzino vyAharan vayamapi kimandhAH?"},{"book":"yohanaH","chapter":"9","verse":"41","text":"tadA yIzuravAdId yadyandhA abhavata tarhi pApAni nAtiSThan kintu pazyAmIti vAkyavadanAd yuSmAkaM pApAni tiSThanti|"}]}