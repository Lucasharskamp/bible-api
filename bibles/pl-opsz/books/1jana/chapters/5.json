{"data":[{"book":"1 Jana","chapter":"5","verse":"1","text":"Każdy, kto uwierzył, że Jezus jest Mesjaszem, stał się dzieckiem Boga. A każdy, kto jest dzieckiem Boga i kocha Go, kocha również inne Jego dzieci."},{"book":"1 Jana","chapter":"5","verse":"2","text":"Człowiek, który kocha Boga i jest Mu posłuszny, będzie więc kochał także wszystkie Jego dzieci."},{"book":"1 Jana","chapter":"5","verse":"3","text":"Miłość do Boga przejawia się bowiem w wypełnianiu Jego poleceń, co w gruncie rzeczy wcale nie jest trudne."},{"book":"1 Jana","chapter":"5","verse":"4","text":"Każde dziecko Boga—poprzez swoją wiarę—może odnosić zwycięstwo w walce z tym zepsutym światem."},{"book":"1 Jana","chapter":"5","verse":"5","text":"Kto bowiem może pokonać zło tego świata, jeśli nie ten, kto wierzy, że Jezus jest Synem Bożym?"},{"book":"1 Jana","chapter":"5","verse":"6","text":"Chrystus przyszedł na świat nie tylko po to, aby zostać zanurzonym w wodzie, ale także po to, aby przelać swoją krew. Poświadcza to Duch Święty, który zawsze mówi prawdę."},{"book":"1 Jana","chapter":"5","verse":"7-8","text":"Istnieje więc trzech zgodnych świadków Jezusa: Duch, woda i krew."},{"book":"1 Jana","chapter":"5","verse":"9","text":"Skoro wierzymy świadkom w sądzie, tym bardziej możemy wierzyć świadkom powołanym przez Boga. A przecież sam Bóg potwierdził, że Jezus jest Jego Synem."},{"book":"1 Jana","chapter":"5","verse":"10","text":"Kto wierzy Synowi Bożemu, przyjmuje to, co powiedział o Nim Bóg. Kto zaś nie wierzy słowom Boga, uznaje Go za kłamcę."},{"book":"1 Jana","chapter":"5","verse":"11","text":"A treść tych słów jest następująca: Bóg—poprzez swojego Syna—dał ludziom życie wieczne."},{"book":"1 Jana","chapter":"5","verse":"12","text":"Ten więc, kto uwierzył Synowi Bożemu, ma życie wieczne, ten zaś, kto Go odrzucił, nie ma życia."},{"book":"1 Jana","chapter":"5","verse":"13","text":"Napisałem to do was, którzy wierzycie Synowi Bożemu, abyście wiedzieli, że macie życie wieczne."},{"book":"1 Jana","chapter":"5","verse":"14","text":"Bóg wysłuchuje naszych modlitw, jeśli prosimy Go o rzeczy zgodne z Jego wolą. Możemy być tego pewni."},{"book":"1 Jana","chapter":"5","verse":"15","text":"A skoro wiemy, że odpowiada na nasze prośby, możemy mieć pewność, że już teraz wysłuchał naszych modlitw."},{"book":"1 Jana","chapter":"5","verse":"16","text":"Jeśli zobaczycie, że ktoś z wierzących popełnia grzech, proście Boga, aby mu przebaczył, a wtedy Bóg nie pozbawi go życia. Dotyczy to jednak tylko takich grzechów, które nie prowadzą do śmierci."},{"book":"1 Jana","chapter":"5","verse":"17","text":"Oczywiście każdy zły czyn jest grzechem, ale nie każdy prowadzi do śmierci."},{"book":"1 Jana","chapter":"5","verse":"18","text":"Wiemy, że ci, którzy stali się dziećmi Boga nie są już w stanie żyć w grzechu. Są bowiem chronieni przez Syna Bożego i szatan nie ma do nich dostępu."},{"book":"1 Jana","chapter":"5","verse":"19","text":"Wiemy też, że należymy do Boga, natomiast cały ten zepsuty świat jest poddany władzy szatana."},{"book":"1 Jana","chapter":"5","verse":"20","text":"Wiemy również, że Syn Boży przyszedł po to, abyśmy mogli poznać prawdziwego Boga. Teraz należymy do Niego, bo jesteśmy własnością Jego Syna, Jezusa Chrystusa. On jest jedynym, prawdziwym Bogiem, który obdarza ludzi życiem wiecznym."},{"book":"1 Jana","chapter":"5","verse":"21","text":"Dlatego, drogie dzieci, trzymajcie się z dala od fałszywych bogów!"}]}