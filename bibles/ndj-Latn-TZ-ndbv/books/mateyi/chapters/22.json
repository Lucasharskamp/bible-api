{"data":[{"book":"Mateyi","chapter":"22","verse":"1","text":"Yesu adetili nawu kandi kwa chilangushilu,"},{"book":"Mateyi","chapter":"22","verse":"2","text":"“Wutwa wa kumbindi kwa Chapanga wifwana na Mutwa yamtandili mwana waki mlumi lihungu lya kuheta."},{"book":"Mateyi","chapter":"22","verse":"3","text":"Topi, kavakema Vandumindumi vaki kavalayisha, mukavalaliki vandu vayisi muhalusi, lakini yivalalikiwili valema kwisa."},{"book":"Mateyi","chapter":"22","verse":"4","text":"Kavalayisha kandi Vandumindumi vamonga, kadeta, mukavawombeli vala vandivalalikili. ‘Lihungu lyangu liva kala, senga wangu yanunili kasinjiwa kala, kila chindu chiva kala, mwisi kulihungu!’"},{"book":"Mateyi","chapter":"22","verse":"5","text":"Lakini veni vatinuka ha, vayenda, yumu kuchitava chaki na wingi kayenda kufichuku fyaki,"},{"book":"Mateyi","chapter":"22","verse":"6","text":"na vamonga vavakamula vala Vandumindumi vavajowola na kuvawulagha."},{"book":"Mateyi","chapter":"22","verse":"7","text":"Yula mutwa kakalala, kavalayila vamachonda vaki vakavamalili vala vavawulayili vayawu na kubohola mbwani yawu."},{"book":"Mateyi","chapter":"22","verse":"8","text":"Pambeli kavawombela Vandumindumi vaki, ‘Lihungu liva kala, lakini valalikiwa vangajila kulatiwa."},{"book":"Mateyi","chapter":"22","verse":"9","text":"Topi, muyendi kunjila mukavawombeli vandu vovosi vala, mukavayeghi vayisi kulihungu.’"},{"book":"Mateyi","chapter":"22","verse":"10","text":"Vala Vandumindumi vawuka, vayenda kunjila, vavayegha vandu vosi, vawafu na vanofu. Mbaka nyumba ya vahenja yamemili,"},{"book":"Mateyi","chapter":"22","verse":"11","text":"“Mutwa payingilili kavalola vahenja, kamuwona mundu yumu yafwalili ng'odu yingwa ya lihungu."},{"book":"Mateyi","chapter":"22","verse":"12","text":"Mutwa kamudasha, ‘Ghanja kwingila wuliwuli apa ngajila yingwa ya lihungu?’ Lakini mweni kayikala jii."},{"book":"Mateyi","chapter":"22","verse":"13","text":"Topi, mutwa kavawombela vandumindumi vaki, ‘Mumuwopi mawulu na mawoku mukamuyasi panji muchisi, aku dalili na kugelujula minu,’”"},{"book":"Mateyi","chapter":"22","verse":"14","text":"Yesu kamalilila kwa kudeta, “Valalikiwili vatangala, ila vadokwa yivashawuliwili.”"},{"book":"Mateyi","chapter":"22","verse":"15","text":"Mafwalisayu vayenda, vawombana ndambu ya kumuwomesha Yesu kwa filongu fyaki."},{"book":"Mateyi","chapter":"22","verse":"16","text":"Pambeli, vavalayisha Vandundami wawu pamu na Vandundami va lipinga lya Helodi vamudasha, “Muwula, tukumanya kucha yuwi kuva mundu wa nakaka na ukuwula nakaka deha ya Chapanga kwa ugoleki, ukumtila mundu yoyosi ha, kwanongwa ukomi wa mundu kwa yuwi chindu ha."},{"book":"Mateyi","chapter":"22","verse":"17","text":"Ponopa wutuwombeli chiwihola, yiva nyanyi awu ng'odu kuhomba kodi kwa Mutwa wa Loma?”"},{"book":"Mateyi","chapter":"22","verse":"18","text":"Lakini Yesu amanyili kala milandu yawu ya wafu, kavawombela, “Yumwi muvafyangu mbona mukunyesha?"},{"book":"Mateyi","chapter":"22","verse":"19","text":"Munangushi mbiya ya kuhombela kodi.”"},{"book":"Mateyi","chapter":"22","verse":"20","text":"Topi, Yesu kavadasha, “Wushu na lihundu ali lya ghani?”"},{"book":"Mateyi","chapter":"22","verse":"21","text":"Vamuyangula, “Mutwa wa Loma.”"},{"book":"Mateyi","chapter":"22","verse":"22","text":"Pavapikanishili naha vayikanganika, vamuleka, veni vayenda."},{"book":"Mateyi","chapter":"22","verse":"23","text":"Lijuva lila, Masadukayu vamu vadeta, yivasovili vakushukuka ng'odu. Vamu vamwisila Yesu vamuwombela,"},{"book":"Mateyi","chapter":"22","verse":"24","text":"“Muwula, Musa adetili mdala pasova mbendi, yula ngalimlyangu ahaliwi na mlongumundu, ili amuleleli vana mlongumundu."},{"book":"Mateyi","chapter":"22","verse":"25","text":"Topi, pavelili na valongu saba. Soli ahetili pambeli kasova mbendi, kahaliwa kandi na mlongu wingi."},{"book":"Mateyi","chapter":"22","verse":"26","text":"Yiva wuwowu hata kwa mlongu wingi wa tatu, mbaka mlongu wa saba."},{"book":"Mateyi","chapter":"22","verse":"27","text":"Pavasovili valongu vosi na yula ngalimlyangu asovili wuwowu."},{"book":"Mateyi","chapter":"22","verse":"28","text":"Ponopa lijuva pavashukuka vala yivasovili daghavi mdala wa ghani? Kwa vala valumi saba yivasovili? Kwa nongwa vosi saba vamutolili.”"},{"book":"Mateyi","chapter":"22","verse":"29","text":"Yesu kavayangula, “Yumwi muvifya kwanongwa mumanya ha Mayandiku Vang'alili wala liwovi lya Chapanga."},{"book":"Mateyi","chapter":"22","verse":"30","text":"Nongwa yivasovili pavashukuka davaheti ha wala kuhetiwa, davavi kucha Makungu wa Chapanga."},{"book":"Mateyi","chapter":"22","verse":"31","text":"Lakini kwilata kushukuka yivasovili, wuli, musoma ng'odu fila fyavawombilili Chapanga?"},{"book":"Mateyi","chapter":"22","verse":"32","text":"Chapanga kadeta, ‘Nenga ndiva Chapanga wa Ibulahimu na Chapanga wa Isaka na Chapanga wa Yakobi!’ Topi mweni Chapanga wa yivasovili ha ila ndi Chapanga wa yivaveli vanofu.”"},{"book":"Mateyi","chapter":"22","verse":"33","text":"Lila lipinga lya vandu pavapikanishili naha liyikang'anika ng'ulilu yaki."},{"book":"Mateyi","chapter":"22","verse":"34","text":"Mafwalisayu pavapikanishili kucha Masadukayu vavahela chilongu chingi cha kumdasha Yesu, vayikungulili pamu."},{"book":"Mateyi","chapter":"22","verse":"35","text":"Muyawu yumu aveli mundu wa Malawu, ayeshili kumdasha Yesu kwa kumuyesha."},{"book":"Mateyi","chapter":"22","verse":"36","text":"Amudashili, “Muwula, amuli liki yiveli ngomi munu pitu shosi mumalawu?”"},{"book":"Mateyi","chapter":"22","verse":"37","text":"Yesu kavayangula, “Mtami Bambu Chapanga waku kwa ndima yaku yosi na kwa fuki yaku na kwa luhala lwaku losi:"},{"book":"Mateyi","chapter":"22","verse":"38","text":"Ali ndi lilawu likomi na lyakwaa."},{"book":"Mateyi","chapter":"22","verse":"39","text":"Ya pili yikwifwana na ayi, ‘Mtami mjofi waku kucha witama umweni.’"},{"book":"Mateyi","chapter":"22","verse":"40","text":"Malawu vosi va Musa na mayandiku va vambuyi va Chapanga vakwiyidumbila Malawu mavili ava.”"},{"book":"Mateyi","chapter":"22","verse":"41","text":"Mafwalisayu pavayikungili pamu, Yesu avadashili,"},{"book":"Mateyi","chapter":"22","verse":"42","text":"“Yumwi mukuwona wuliwuli chilongu achi chimwilata Kilistu Mkombola? Wuli, kava mwana wa lukolu liki?”"},{"book":"Mateyi","chapter":"22","verse":"43","text":"Yesu kavawombela, “Topi, yikuva wuliwuli kucha kwa liwovi lya Mfuki Mng'alili Dawudi akumkema mweni Bambu? Kwa nongwa adetili."},{"book":"Mateyi","chapter":"22","verse":"44","text":"‘Bambu amuwombilili Bambu wangu,"},{"book":"Mateyi","chapter":"22","verse":"45","text":"Topi, leki Dawudi akumkema Mkombola Bambu, yikuva wuliwuli Mkombola ghavi mwana wa Dawudi?”"},{"book":"Mateyi","chapter":"22","verse":"46","text":"Kwa hela mundu yoyosi yaweshili kumuyangula chilongu. Na kukandila lijuva lililalila kwa hela yagelili kumudasha chindu."}]}