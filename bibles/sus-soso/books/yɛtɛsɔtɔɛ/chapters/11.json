{"data":[{"book":"Yɛtɛ sɔtɔɛ","chapter":"11","verse":"1","text":"Alatala naxa a masen Munsa bɛ, «N fama kaabanako dɔnxɔɛ ragorode Firawuna nun Misirakae ma. Na dangi xanbi, Firawuna wo bɛɲinma nɛ, wo siga kerenyi ra."},{"book":"Yɛtɛ sɔtɔɛ","chapter":"11","verse":"2","text":"A fala ɲama bɛ e xa e dɔxɔboore makula gbeti nun xɛɛma ra.»"},{"book":"Yɛtɛ sɔtɔɛ","chapter":"11","verse":"3","text":"Alatala naxa a ragiri Misirakae xa tin Isirayilakae kide. Misira ɲama nun Firawuna xa kuntigie naxa gaaxu Munsa ya ra."},{"book":"Yɛtɛ sɔtɔɛ","chapter":"11","verse":"4","text":"Munsa naxa a fala, «Alatala xa masenyi nan ya, ‹Kɔɛ tagi n Misira bɔxi igirima nɛ,"},{"book":"Yɛtɛ sɔtɔɛ","chapter":"11","verse":"5","text":"di singe birin fa faxa kelife Firawuna xa di singe ma, a sa dɔxɔ konyi ginɛe xa di singe ra. Firawuna tan mangɛya fima a xa di ma, konyi ginɛ tan taami rafalama, kɔnɔ e xa di singe birin fama nɛ faxade. Hali Misirakae xa xurusee xa di singee faxama nɛ."},{"book":"Yɛtɛ sɔtɔɛ","chapter":"11","verse":"6","text":"Na tɛmui Misira wa xui nde mɛma nɛ, e mu naxan mɔɔli mɛxi tɛmui dangixie, e mu naxan mɔɔli mɛma tɛmui naxee sa fama."},{"book":"Yɛtɛ sɔtɔɛ","chapter":"11","verse":"7","text":"Kɔnɔ Isirayilakae xɔnyi, hali bare keren mu wonwonma. Na kui wo xa a kolon n tagi rasa luxi Misirakae nun Isirayilakae tagi."},{"book":"Yɛtɛ sɔtɔɛ","chapter":"11","verse":"8","text":"Na tɛmui i xa kuntigie birin fama nɛ e xinbi sinde n bun ma, e a fala n bɛ, a n tan nun n ma ɲama birin xa mini e xa bɔxi kui. N na gɛ na rabade, n sigama nɛ.›» Munsa to gɛ na falade, a naxa keli Firawuna xun ma, a xɔnɔxi ki fanyi ra."},{"book":"Yɛtɛ sɔtɔɛ","chapter":"11","verse":"9","text":"Alatala nu bara a masen Munsa bɛ, «Firawuna mu a tuli matima wo ra. Na kui n nan n ma kaabanakoe xun masama nɛ Misira bɔxi kui.»"},{"book":"Yɛtɛ sɔtɔɛ","chapter":"11","verse":"10","text":"Munsa nun Haruna nu bara na kaabanakoe birin naba Firawuna ya xɔri, kɔnɔ Alatala bara Firawuna xaxili raxɔrɔxɔ, a mu tin Isirayilakae xa mini a xa bɔxi kui."}]}