{"data":[{"book":"ΠΑΡΟΙΜΙΑΙ","chapter":"11","verse":"1","text":"Ζυγοί δόλιοι βδέλυγμα ἐνώπιον Κυρίου, στάθμιον δὲ δίκαιον δεκτὸν αὐτῷ."},{"book":"ΠΑΡΟΙΜΙΑΙ","chapter":"11","verse":"2","text":"Οὗ ἐὰν εἰσέλθῃ ὕβρις, ἐκεῖ καὶ ἀτιμία· στόμα δὲ ταπεινῶν μελετᾷ σοφίαν."},{"book":"ΠΑΡΟΙΜΙΑΙ","chapter":"11","verse":"3","text":"Ἀποθανὼν δίκαιος ἔλιπε μετάμελον, πρόχειρος δὲ γίνεται καὶ ἐπίχαρτος ἀσεβῶν ἀπώλεια."},{"book":"ΠΑΡΟΙΜΙΑΙ","chapter":"11","verse":"5","text":"Δικαιοσύνη ἀμώμους ὀρθοτομεῖ ὁδοὺς, ἀσέβεια δὲ περιπίπτει ἀδικίᾳ."},{"book":"ΠΑΡΟΙΜΙΑΙ","chapter":"11","verse":"6","text":"Δικαιοσύνη ἀνδρῶν ὀρθῶν ῥύεται αὐτούς, τῇ δὲ ἀπωλείᾳ αὐτῶν ἁλίσκονται παράνομοι."},{"book":"ΠΑΡΟΙΜΙΑΙ","chapter":"11","verse":"7","text":"Τελευτήσαντος ἀνδρὸς δικαίου, οὐκ ὄλλυται ἐλπίς, τὸ δὲ καύχημα τῶν ἀσεβῶν ὄλλυται."},{"book":"ΠΑΡΟΙΜΙΑΙ","chapter":"11","verse":"8","text":"Δίκαιος ἐκ θήρας ἐκδύνει, ἀντʼ αὐτοῦ δὲ παραδίδοται ὁ ἀσεβής."},{"book":"ΠΑΡΟΙΜΙΑΙ","chapter":"11","verse":"9","text":"Ἐν στόματι ἀσεβῶν παγὶς πολίταις, αἴσθησις δὲ δικαίων εὔοδος."},{"book":"ΠΑΡΟΙΜΙΑΙ","chapter":"11","verse":"10","text":"Ἐν ἀγαθοῖς δικαίων κατώρθωσε πόλις,"},{"book":"ΠΑΡΟΙΜΙΑΙ","chapter":"11","verse":"11","text":"στόμασι δὲ ἀσεβῶν κατεσκάφη."},{"book":"ΠΑΡΟΙΜΙΑΙ","chapter":"11","verse":"12","text":"Μυκτηρίζει πολίτας ἐνδεὴς φρενῶν, ἀνὴρ δὲ φρόνιμος ἡσυχίαν ἄγει."},{"book":"ΠΑΡΟΙΜΙΑΙ","chapter":"11","verse":"13","text":"Ἀνὴρ δίγλωσσος ἀποκαλύπτει βουλὰς ἐν συνεδρίῳ, πιστὸς δὲ πνοῇ κρύπτει πράγματα."},{"book":"ΠΑΡΟΙΜΙΑΙ","chapter":"11","verse":"14","text":"Οἷς μὴ ὑπάρχει κυβέρνησις, πίπτουσιν ὥσπερ φύλλα, σωτηρία δὲ ὑπάρχει ἐν πολλῇ βουλῇ."},{"book":"ΠΑΡΟΙΜΙΑΙ","chapter":"11","verse":"15","text":"Πονηρὸς κακοποιεῖ ὅταν συνμίξῃ δικαίῳ, μισεῖ δὲ ἦχον ἀσφαλείας."},{"book":"ΠΑΡΟΙΜΙΑΙ","chapter":"11","verse":"16","text":"Γυνὴ εὐχάριστος ἐγείρει ἀνδρὶ δόξαν, θρόνος δὲ ἀτιμίας γυνὴ μισοῦσα δίκαια· πλούτου ὀκνηροὶ ἐνδεεῖς γίνονται, οἱ δὲ ἀνδρεῖοι ἐρείδονται πλούτῳ."},{"book":"ΠΑΡΟΙΜΙΑΙ","chapter":"11","verse":"17","text":"Τῇ ψυχῇ αὐτοῦ ἀγαθὸν ποιεῖ ἀνὴρ ἐλεήμων, ἐξολλύει δὲ αὐτοῦ σῶμα ὁ ἀνελεήμων."},{"book":"ΠΑΡΟΙΜΙΑΙ","chapter":"11","verse":"18","text":"Ἀσεβὴς ποιεῖ ἔργα ἄδικα, σπέρμα δὲ δικαίων μισθὸς ἀληθείας."},{"book":"ΠΑΡΟΙΜΙΑΙ","chapter":"11","verse":"19","text":"Υἱὸς δίκαιος γεννᾶται εἰς ζωὴν, διωγμὸς δὲ ἀσεβοῦς εἰς θάνατον."},{"book":"ΠΑΡΟΙΜΙΑΙ","chapter":"11","verse":"20","text":"Βδέλυγμα Κυρίῳ διεστραμμέναι ὁδοὶ, προσδεκτοὶ δὲ αὐτῷ πάντες ἄμωμοι ἐν ταῖς ὁδοῖς αὐτῶν."},{"book":"ΠΑΡΟΙΜΙΑΙ","chapter":"11","verse":"21","text":"Χειρὶ χεῖρας ἐμβαλὼν ἀδίκως οὐκ ἀτιμώρητος ἔσται, ὁ δὲ σπείρων δικαιοσύνην λήψεται μισθὸν πιστόν."},{"book":"ΠΑΡΟΙΜΙΑΙ","chapter":"11","verse":"22","text":"Ὥσπερ ἐνώτιον ἐν ῥινὶ ὑός, οὕτως γυναικὶ κακόφρονι κάλλος."},{"book":"ΠΑΡΟΙΜΙΑΙ","chapter":"11","verse":"23","text":"Ἐπιθυμία δικαίων πᾶσα ἀγαθὴ, ἐλπὶς δὲ ἀσεβῶν ἀπολεῖται."},{"book":"ΠΑΡΟΙΜΙΑΙ","chapter":"11","verse":"24","text":"Εἰσὶν, οἳ τὰ ἴδια σπείροντες πλείονα ποιοῦσιν· εἰσὶδέ καὶ οἳ συνάγοντες ἐλαττονοῦνται."},{"book":"ΠΑΡΟΙΜΙΑΙ","chapter":"11","verse":"25","text":"Ψυχὴ εὐλογουμένη πᾶσα ἁπλῇ, ἀνὴρ δὲ θυμώδης οὐκ εὐσχήμων."},{"book":"ΠΑΡΟΙΜΙΑΙ","chapter":"11","verse":"26","text":"Ὁ συνέχων σῖτον ὑπολείποιτο αὐτὸν τοῖς ἔθνεσιν· εὐλογία δὲ εἰς κεφαλὴν τοῦ μεταδιδόντος."},{"book":"ΠΑΡΟΙΜΙΑΙ","chapter":"11","verse":"27","text":"Τεκταινόμενος ἀγαθὰ ζητεῖ χάριν ἀγαθὴν, ἐκζητοῦντα δὲ κακὰ καταλήψεται αὐτόν."},{"book":"ΠΑΡΟΙΜΙΑΙ","chapter":"11","verse":"28","text":"Ὁ πεποιθὼς ἐπὶ πλούτῳ οὗτος πεσεῖται, ὁ δὲ ἀντιλαμβανόμενος δικαίων οὗτος ἀνατελεῖ."},{"book":"ΠΑΡΟΙΜΙΑΙ","chapter":"11","verse":"29","text":"Ὁ μὴ συμπεριφερόμενος τῷ ἑαυτοῦ οἴκῳ, κληρονομήσει ἄνεμον, δουλεύσει δὲ ἄφρων φρονίμῳ."},{"book":"ΠΑΡΟΙΜΙΑΙ","chapter":"11","verse":"30","text":"Ἐκ καρποῦ δικαιοσύνης φύεται δένδρὅν ζωῆς, ἀφαιροῦνται δὲ ἄωροι ψυχαὶ παρανόμων."},{"book":"ΠΑΡΟΙΜΙΑΙ","chapter":"11","verse":"31","text":"Εἰ ὁ μὲν δίκαιος μόλις σώζεται, ὁ ἀσεβὴς καὶ ἁμαρτωλὸς ποῦ φανεῖται;"}]}