{"data":[{"book":"Apokalipsa","chapter":"8","verse":"1","text":"Gdy Baranek złamał siódmą pieczęć, w całym niebie, na około pół godziny, zapanowała cisza."},{"book":"Apokalipsa","chapter":"8","verse":"2","text":"Zobaczyłem wtedy siedmiu aniołów, którzy stoją przed Bogiem—wręczono im siedem trąb."},{"book":"Apokalipsa","chapter":"8","verse":"3","text":"Przybył też inny anioł, trzymający złotą kadzielnicę, i stanął przy ołtarzu. Podano mu dużą ilość kadzidła, aby je zmieszał z modlitwami wszystkich świętych i ofiarował na złotym ołtarzu, znajdującym się przed tronem."},{"book":"Apokalipsa","chapter":"8","verse":"4","text":"Wtedy dym z kadzidła, wraz z modlitwami świętych, wzniósł się z ręki anioła ku Bogu."},{"book":"Apokalipsa","chapter":"8","verse":"5","text":"Następnie anioł napełnił kadzielnicę ogniem z ołtarza i zrzucił ją na ziemię, a wtedy rozległy się potężne grzmoty oraz błyskawice i zatrzęsła się ziemia."},{"book":"Apokalipsa","chapter":"8","verse":"6","text":"Tymczasem siedmiu aniołów, mających siedem trąb, przygotowało się do tego, aby zatrąbić."},{"book":"Apokalipsa","chapter":"8","verse":"7","text":"Gdy zatrąbił pierwszy z nich, na ziemię spadł grad i ogień zmieszany z krwią. Jedna trzecia część ziemi stanęła wtedy w płomieniach i spaliła się jedna trzecia drzew oraz wszystkie polne rośliny."},{"book":"Apokalipsa","chapter":"8","verse":"8","text":"Gdy zatrąbił drugi anioł, coś przypominającego wyglądem ogromną płonącą górę zostało wrzucone do morza. Jedna trzecia wód stała się wtedy czerwona jak krew."},{"book":"Apokalipsa","chapter":"8","verse":"9","text":"Wyginęła też jedna trzecia morskich zwierząt i została zniszczona jedna trzecia wszystkich okrętów."},{"book":"Apokalipsa","chapter":"8","verse":"10","text":"Gdy zatrąbił trzeci anioł, ogromna płonąca gwiazda spadła z nieba na jedną trzecią rzek oraz na źródła, z których wypływała woda."},{"book":"Apokalipsa","chapter":"8","verse":"11","text":"Gwiazda ta zatruła jedną trzecią wszystkich wód, dlatego nazwano ją Goryczą. Woda zyskała bowiem gorzki smak i zabiła wielu ludzi."},{"book":"Apokalipsa","chapter":"8","verse":"12","text":"Gdy zatrąbił czwarty anioł, słońce, księżyc i gwiazdy straciły jedną trzecią jasności. W ciągu dnia było o jedną trzecią ciemniej, a również noc stała się o jedną trzecią ciemniejsza niż dotychczas."},{"book":"Apokalipsa","chapter":"8","verse":"13","text":"Wtedy zobaczyłem orła lecącego środkiem nieba i usłyszałem jego głos. Trzykrotnie zawołał on: „Marny będzie los ziemi, gdy zatrąbią pozostali trzej aniołowie!”."}]}