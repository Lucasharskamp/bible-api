{"data":[{"book":"2 Masolo ya Kala","chapter":"3","verse":"1","text":"Salomo abandaki kotonga Tempelo ya Yawe kati na Yelusalemi, na likolo ya ngomba Morija epai wapi Yawe abimelaki Davidi, tata na ye, mpe kaka na esika oyo Davidi abongisaki na etando ya Orinani, moto ya Yebusi."},{"book":"2 Masolo ya Kala","chapter":"3","verse":"2","text":"Abandaki kotonga na mokolo ya mibale ya sanza ya mibale, na mobu ya minei ya bokonzi na ye."},{"book":"2 Masolo ya Kala","chapter":"3","verse":"3","text":"Moboko oyo Salomo asalaki mpo na kotonga Tempelo ya Nzambe ezalaki na bametele pene tuku misato na molayi, mpe bametele pene zomi, na mokuse."},{"book":"2 Masolo ya Kala","chapter":"3","verse":"4","text":"Ndako moke ya kokotela na Tempelo ya Yawe ezalaki na bametele pene zomi, na bosanda, mpe bametele pene zomi, na mokuse. Apakolaki wolo ya peto kati na yango."},{"book":"2 Masolo ya Kala","chapter":"3","verse":"5","text":"Babetaki mabaya ya sipele na bamir ya eteni oyo eleki monene mpe abambaki wolo ya peto na likolo na yango. Asalaki bililingi ya nzete ya mbila mpe ya basinga elingama-lingama lokola basheni."},{"book":"2 Masolo ya Kala","chapter":"3","verse":"6","text":"Abambaki mabanga ya talo mpo na kokomisa yango kitoko. Wolo oyo asalelaki ezalaki wolo ya Parivayimi."},{"book":"2 Masolo ya Kala","chapter":"3","verse":"7","text":"Apakolaki wolo na motondo, na bikuke, na bamir, mpe atobolaki bililingi ya basheribe na bamir."},{"book":"2 Masolo ya Kala","chapter":"3","verse":"8","text":"Atongaki Esika-Oyo-Eleki-Bule ; molayi na yango ekokanaki na mokuse ya Tempelo ya Yawe : bametele pene zomi, na molayi, mpe bametele pene zomi, na mokuse. Apakolaki wolo ya peto ya bakilo pene nkoto tuku mibale kati na Tempelo ya Yawe."},{"book":"2 Masolo ya Kala","chapter":"3","verse":"9","text":"Basete oyo basalelaki ezalaki ya wolo, mpe ezalaki ya bagrame nkama motoba. Apakolaki lisusu wolo na bashambre ya likolo."},{"book":"2 Masolo ya Kala","chapter":"3","verse":"10","text":"Atiaki bililingi ya basheribe mibale kati na Esika-Oyo-Eleki-Bule mpe apakolaki yango wolo."},{"book":"2 Masolo ya Kala","chapter":"3","verse":"11","text":"Mapapu ya basheribe ezalaki na bametele pene zomi na molayi. Lipapu ya sheribe ya liboso ezalaki na molayi ya bametele mibale na basantimetele tuku mitano, mpe etutaki mir ya Tempelo ya Yawe ; bongo lipapu na ye mosusu, oyo ezalaki na bametele mibale na basantimetele tuku mitano, etutaki lipapu ya sheribe ya mibale, oyo ezalaki mpe na bametele mibale na basantimetele tuku mitano."},{"book":"2 Masolo ya Kala","chapter":"3","verse":"12","text":"Ndenge moko mpe mpo na lipapu ya sheribe ya mibale, oyo ezalaki na molayi ya bametele mibale na basantimetele tuku mitano : etutaki mir mosusu ya Tempelo ya Yawe ; mpe lipapu mosusu oyo ezalaki na molayi ya bametele mibale na basantimetele tuku mitano etutaki lipapu ya sheribe ya liboso."},{"book":"2 Masolo ya Kala","chapter":"3","verse":"13","text":"Mapapu ya basheribe yango ezalaki ya kofungwama na molayi ya bametele pene zomi. Basheribe nyonso mibale batelemaki na makolo na bango, mpe bilongi na bango ezalaki kotala na ngambo ya kati ya Esika ya bule."},{"book":"2 Masolo ya Kala","chapter":"3","verse":"14","text":"Asalaki rido ya lino, ya langi ya ble, ya motane ya pete mpe ya motane makasi, mpe atongaki bililingi ya basheribe na likolo na yango."},{"book":"2 Masolo ya Kala","chapter":"3","verse":"15","text":"Na liboso ya Tempelo ya Yawe, atongaki makonzi mibale oyo ezalaki na bametele pene zomi na sambo na bosanda. Na likolo ya likonzi moko na moko, ezalaki na moto ya bametele mibale na basantimetele tuku mitano."},{"book":"2 Masolo ya Kala","chapter":"3","verse":"16","text":"Asalaki bililingi ya basinga elingama-lingama lokola basheni mpe atiaki yango na mito ya makonzi ; asalaki lisusu bililingi ya bambuma nkama moko ya grenade, mpe akangisaki yango na bililingi ya basinga elingama-lingama lokola basheni."},{"book":"2 Masolo ya Kala","chapter":"3","verse":"17","text":"Mpe atongaki makonzi liboso ya Tempelo ya Yawe : moko na ngambo ya loboko ya mwasi, mpe mosusu, na ngambo ya loboko ya mobali. Abengaki likonzi ya ngambo ya loboko ya mwasi Yakini3.17 Yakini elakisi : Nzambe alendisi., mpe oyo ya ngambo ya loboko ya mobali, Boazi3.17 Boazi elakisi : makasi ezali kati na Nzambe.."}]}