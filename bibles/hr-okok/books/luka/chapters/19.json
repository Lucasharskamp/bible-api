{"data":[{"book":"Luka","chapter":"19","verse":"1","text":"Isus uđe u Jerihon. Dok je prolazio gradom,"},{"book":"Luka","chapter":"19","verse":"2","text":"dođe čovjek imenom Zakej, utjecajan Židov koji je radio za rimsku poreznu upravu i vrlo se obogatio."},{"book":"Luka","chapter":"19","verse":"3","text":"Želio je vidjeti Isusa, ali je bio prenizak rastom da bi ga mogao vidjeti preko mnoštva."},{"book":"Luka","chapter":"19","verse":"4","text":"On zato potrči naprijed te se popne na smokvu pokraj koje je Isus trebao proći da s nje promatra."},{"book":"Luka","chapter":"19","verse":"5","text":"Kad je Isus stigao do njega, pogleda gore i reče mu: “Zakeju, brzo siđi! Danas moram k tebi u goste.”"},{"book":"Luka","chapter":"19","verse":"6","text":"Zakej žurno siđe s drveta i primi ga u goste sav radostan."},{"book":"Luka","chapter":"19","verse":"7","text":"Ali mnoštvo koje je to promatralo počne prigovarati: “Otišao je takvom grešniku u goste!”"},{"book":"Luka","chapter":"19","verse":"8","text":"A Zakej ustane i reče Gospodinu: “Gospodine, polovicu svojega imanja dat ću siromasima, a svakome koga sam prevario četverostruko ću vratiti.”"},{"book":"Luka","chapter":"19","verse":"9","text":"“Danas je u ovu kuću došlo spasenje jer je i ovaj čovjek Abrahamov sin!"},{"book":"Luka","chapter":"19","verse":"10","text":"Ja, Sin Čovječji, došao sam tražiti i spasiti izgubljene.”"},{"book":"Luka","chapter":"19","verse":"11","text":"Mnoštvo je sve to slušalo. Kako je već bio nadomak Jeruzalemu, mislili su da će se kraljevstvo Božje odmah pojaviti. Isus im zato ispriča prispodobu:"},{"book":"Luka","chapter":"19","verse":"12","text":"“Neki je ugledan čovjek trebao otputovati u daleku zemlju da ga ondje okrune za kralja, a zatim se vratiti."},{"book":"Luka","chapter":"19","verse":"13","text":"Pozove zato desetoricu svojih slugu, dade svakomu pola kilograma srebra19:13 U grčkome: 10 mina (svakome jednu minu, što je u to doba iznosilo otprilike tri mjesečne plaće). te im reče: ‘Trgujte s njime dok ne dođem.’"},{"book":"Luka","chapter":"19","verse":"14","text":"Ali njegovi su ga građani mrzili i poslali su za njim poslanike s porukom: ‘Ne želimo da on kraljuje nad nama.’"},{"book":"Luka","chapter":"19","verse":"15","text":"Kad se vratio kao kralj, zapovjedi da mu pozovu sluge kojima je dao novac. Htio je znati koliko je koji zaradio."},{"book":"Luka","chapter":"19","verse":"16","text":"Prvi sluga dođe i reče: ‘Gospodaru, udeseterostručio sam iznos koji si mi dao.’"},{"book":"Luka","chapter":"19","verse":"17","text":"‘Odlično! Dobar si sluga’, reče mu on. ‘Zato što si bio vjeran u najmanjemu, dajem ti da vladaš nad deset gradova.’"},{"book":"Luka","chapter":"19","verse":"18","text":"Drugi sluga dođe i reče: ‘Upeterostručio sam iznos, gospodaru.’"},{"book":"Luka","chapter":"19","verse":"19","text":"‘Dobro! Vladaj nad pet gradova’, reče i njemu."},{"book":"Luka","chapter":"19","verse":"20","text":"Ali treći sluga dođe bez zarade i reče: ‘Gospodaru, evo ti srebra. Držao sam ga skrivenoga u rupcu."},{"book":"Luka","chapter":"19","verse":"21","text":"Bojao sam te se zato što si strog čovjek. Uzimaš što nije tvoje i žanješ što nisi posijao.’"},{"book":"Luka","chapter":"19","verse":"22","text":"‘Zli slugo!’ odgovori mu on. ‘Sudit ću ti prema tvojim vlastitim riječima. Znao si da sam strog, da uzimam što nije moje i da žanjem što nisam posijao?"},{"book":"Luka","chapter":"19","verse":"23","text":"Zašto onda nisi moj novac uložio u banku?19:23 U grčkome: kod novčara. Tako bih barem dobio kamate.’"},{"book":"Luka","chapter":"19","verse":"24","text":"Zatim kralj reče: ‘Oduzmite mu to srebro i dajte ga onome koji ima deset!’"},{"book":"Luka","chapter":"19","verse":"25","text":"‘Ali, gospodaru, pa on već ima pet kilograma srebra!19:25 U grčkome: deset mina.’ kazali su."},{"book":"Luka","chapter":"19","verse":"26","text":"‘Velim vam,’ odgovori im kralj, ‘onome tko ima dat će se još, a onome tko nema oduzet će se i ono što ima."},{"book":"Luka","chapter":"19","verse":"27","text":"A moje neprijatelje, koji me nisu htjeli za kralja, dovedite ovamo i smaknite ih preda mnom.’”"},{"book":"Luka","chapter":"19","verse":"28","text":"Pošto im je to ispričao, Isus krene dalje prema Jeruzalemu."},{"book":"Luka","chapter":"19","verse":"29","text":"Kad se približio mjestima Betfagi i Betaniji na Maslinskoj gori, pošalje naprijed dvojicu učenika."},{"book":"Luka","chapter":"19","verse":"30","text":"“Idite u ono selo pred vama”, reče im, “i čim uđete, vidjet ćete privezano magare koje još nitko nije jahao. Odvežite ga i dovedite ovamo."},{"book":"Luka","chapter":"19","verse":"31","text":"Upita li vas tko: ‘Što to radite?’ recite samo: ‘Treba Gospodinu.’”"},{"book":"Luka","chapter":"19","verse":"32","text":"Oni odu i nađu magare kako im je rekao."},{"book":"Luka","chapter":"19","verse":"33","text":"Dok su ga odvezivali, neki ih ljudi upitaju: “Zašto odvezujete magare?”"},{"book":"Luka","chapter":"19","verse":"34","text":"“Gospodinu treba”, odgovore oni."},{"book":"Luka","chapter":"19","verse":"35","text":"Dovedu magare Isusu i prebace preko njega svoje ogrtače te posjednu Isusa na njega."},{"book":"Luka","chapter":"19","verse":"36","text":"Mnoštvo je pred Isusom prostiralo svoje ogrtače po putu."},{"book":"Luka","chapter":"19","verse":"37","text":"Kad se već približio obronku Maslinske gore, mnoštvo njegovih sljedbenika počne na sav glas zahvaljivati Bogu za sva slavna djela što su ih vidjeli:"},{"book":"Luka","chapter":"19","verse":"38","text":"“Blagoslovljen kralj"},{"book":"Luka","chapter":"19","verse":"39","text":"Ali neki farizeji među njime kazaše: “Učitelju, opomeni svoje učenike da to ne govore!”"},{"book":"Luka","chapter":"19","verse":"40","text":"“Kažem vam,” reče im Isus, “ako oni ušute, klicat će kamenje na cesti!”"},{"book":"Luka","chapter":"19","verse":"41","text":"Kad se približio Jeruzalemu i ugledao grad, Isus zaplače nad njim:"},{"book":"Luka","chapter":"19","verse":"42","text":"“Kako bih volio da si danas pronašao put mira! Ali sada je prekasno i mir je skriven od tebe."},{"book":"Luka","chapter":"19","verse":"43","text":"Doći će dani kada će neprijatelj zauzeti tvoje zidine, opkoliti te i pritisnuti sa svih strana."},{"book":"Luka","chapter":"19","verse":"44","text":"Sravnit će sa zemljom i tebe i tvoju djecu u tebi. Neće od tebe ostati ni kamena na kamenu jer nisi prepoznao da te je Bog pohodio.”"},{"book":"Luka","chapter":"19","verse":"45","text":"Kad je ušao u Hram, Isus počne iz njega izgoniti trgovce."},{"book":"Luka","chapter":"19","verse":"46","text":"“U Svetome pismu piše: ‘Moj Hram treba biti molitveni dom’, a vi ste ga pretvorili u razbojničku špilju!”,19:46 Izaija 56:7; Jeremija 7:11. reče im."},{"book":"Luka","chapter":"19","verse":"47","text":"Nakon toga Isus je danomice poučavao u Hramu, a svećenički poglavari i pismoznanci smišljali su skupa s narodnim starješinama kako da ga ubiju,"},{"book":"Luka","chapter":"19","verse":"48","text":"ali im to nije polazilo za rukom jer je narod upijao svaku njegovu riječ."}]}