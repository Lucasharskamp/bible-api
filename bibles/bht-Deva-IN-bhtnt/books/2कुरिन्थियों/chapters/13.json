{"data":[{"book":"2 कुरिन्थियों","chapter":"13","verse":"1-2","text":"पबित्र शास्त्र च लिखया है की, “हर इक गल्ल जो साबित करणे तांई दो या तिन गबाह दी जरूरत होंदी है,” जालू मैं दुज्जी बरी तुहाड़े बाल आया था, तालू मैं कुछ लोकां जो चेताबनी दिती थी, जड़े पाप करदे थे। हुण मैं इसा चिठिया दे जरिये सारयां जो दुबारा चेताबनी दिन्दा है, जियां मैं पेहले भी दितियो थी। हुण मैं तिजी बरी तुहाड़े बाल लगया ओंणा कने हुण भी उना लोकां पाप करणा नी छडया, तां कोई भी उना जो सजा ला नी बचाई सकदा।"},{"book":"2 कुरिन्थियों","chapter":"13","verse":"3","text":"मैं ऐ बोलदा है क्योंकि तुसां इदा सबूत चांदे न, की मसीह मेरे जरिये बोलदा है, कने मसीह तुहांजो सुधारदा है, तां ऐ साबित होंदा है की सै कमजोर नी है; पर तुहाड़े बिच शक्तिशाली है।"},{"book":"2 कुरिन्थियों","chapter":"13","verse":"4","text":"सै कमजोरिया दिया बजा ने सूली पर तां चढ़ाया गिया, पर परमेश्वरे दिया शक्तिया ला जिन्दा है, असां भी तियां ही कमजोर न, जियां मसीह था; पर परमेश्वरे दिया शक्तिया ने जड़ी तुहाड़े तांई है, असां उदे सोगी जीणा।"},{"book":"2 कुरिन्थियों","chapter":"13","verse":"5","text":"अपणे आपे जो परखा, की तुहाड़ा भरोसा सच्चा है की नी; क्या तुहांजो ऐ अनुभव नी होंदा है की यीशु मसीह तुसां च है। अगर नी होंदा है तां तुसां निक्कमे निकलयो न।"},{"book":"2 कुरिन्थियों","chapter":"13","verse":"6","text":"पर मेरी आस है, की तुसां जाणी लेंणा है की असां निकम्मे नी न।"},{"book":"2 कुरिन्थियों","chapter":"13","verse":"7","text":"कने असां अपणे परमेश्वरे ला प्राथना करदे न, की तुहांजो ला कोई गलती ना हो। ऐ दसणे तांई नी की साड़ी सेबकाई सफल रेई है, पर असां चांदे न की तुसां खरे कम्म करन, चाहे असां अपु निक्कमे ही लगन।"},{"book":"2 कुरिन्थियों","chapter":"13","verse":"8","text":"क्योंकि असां सचाइया दे खिलाफ कुछ नी करी सकदे न, पर सचाइया तांई ही करी सकदे न।"},{"book":"2 कुरिन्थियों","chapter":"13","verse":"9","text":"असां अपणे कमजोर होंणे कने तुहाड़े भरोसे च ताकतबर होंणे पर असां खुश होंदे न। कने ऐ प्राथना भी करदे न की, तुसां भरोसे च सिद्ध होंदे जा।"},{"book":"2 कुरिन्थियों","chapter":"13","verse":"10","text":"इसा बजा ला मैं तुहाड़े बाल ओंणे ला पेहले तुहांजो ऐ गल्लां लिखा दा है, ताकि मिंजो तुहांजो सजा देंणे दे हके जो इस्तेमाल करणे दी जरूरत ना पोऐ, जड़ा मिंजो प्रभुऐ दितया है। पर मैं इना हका दा इस्तेमाल तुहाड़े भरोसे जो मजबूत करणे तांई करणा चांदा है ना की नाश करणे तांई।"},{"book":"2 कुरिन्थियों","chapter":"13","verse":"11","text":"हे मसीह भाईयों, खुश रिया, सिद्ध बणदे जा, सबर रखा, इक दुज्जे जो उत्साहित करा, इक ही मन रखा, मिल्ली जुली करी रिया कने शांति देणेबाले परमेश्वरे तुहाड़े सोगी रेंणा।"},{"book":"2 कुरिन्थियों","chapter":"13","verse":"12","text":"इक दुज्जे जो गल्ले लगी करी मसीह दे प्यार च नमस्कार करा।"},{"book":"2 कुरिन्थियों","chapter":"13","verse":"13","text":"सारे पबित्र लोक तुहांजो नमस्कार करदे न।"},{"book":"2 कुरिन्थियों","chapter":"13","verse":"14","text":"मैं प्राथना करदा है की प्रभु यीशु मसीह दा अनुग्रह कने परमेश्वरे दा प्यार कने पबित्र आत्मा दा साथ तुहाड़े सोगी रे।"}]}