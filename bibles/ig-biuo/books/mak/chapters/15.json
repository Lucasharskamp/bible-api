{"data":[{"book":"Mak","chapter":"15","verse":"1","text":"Nʼezigbo isi ụtụtụ, ndịisi nchụaja na ndị okenye na ndị ozizi iwu, na ndị nzukọ ndị okenye niile, nwere mkpebi. Ha kere Jisọs agbụ, duru ya nyefee nʼaka Pailet."},{"book":"Mak","chapter":"15","verse":"2","text":"Pailet jụrụ ya sị, “Ị bụ eze ndị Juu?”"},{"book":"Mak","chapter":"15","verse":"3","text":"Mgbe ahụ ndịisi nchụaja boro ya ebubo banyere ọtụtụ ihe."},{"book":"Mak","chapter":"15","verse":"4","text":"Pailet jụrụ ya ajụjụ ọzọ sị, “Ọ bụ na ị nweghị ọsịsa ọbụla? Lee ọtụtụ ebubo ha na-ebo gị.”"},{"book":"Mak","chapter":"15","verse":"5","text":"Ma Jisọs azaghị ihe ọzọ. Nke a juru Pailet anya."},{"book":"Mak","chapter":"15","verse":"6","text":"Ugbu a, ọ bụ omenaala nʼoge mmemme, na a ga-ahapụ otu onye mkpọrọ, bụ onye ha rịọrọ ka a hapụ."},{"book":"Mak","chapter":"15","verse":"7","text":"Nʼoge ahụ kwa, otu nwoke a na-akpọ Barabas nọ nʼụlọ mkpọrọ, ya na ụfọdụ ndị biliri megide isi ọchịchị, ndị gbukwara mmadụ nʼoge ọgbaaghara ahụ."},{"book":"Mak","chapter":"15","verse":"8","text":"Igwe mmadụ gbakọrọ na-arịọ Pailet ka o mezuoro ha omenaala ha."},{"book":"Mak","chapter":"15","verse":"9","text":"Mgbe ahụ ọ jụrụ ha sị, “Unu chọrọ ka m hapụrụ unu eze ndị Juu?”"},{"book":"Mak","chapter":"15","verse":"10","text":"Ebe ọ maara na ọ bụ nʼihi ekworo ka ndịisi nchụaja ji nyefee Jisọs nʼaka ya."},{"book":"Mak","chapter":"15","verse":"11","text":"Ma ndịisi nchụaja kpaliri igwe mmadụ ahụ ka ha kwagide ya ka ọ hapụrụ ha Barabas."},{"book":"Mak","chapter":"15","verse":"12","text":"Pailet jụrụ ha ọzọ sị, “Gịnị ka m ga-eme nwoke a unu kpọrọ eze ndị Juu?”"},{"book":"Mak","chapter":"15","verse":"13","text":"Ma ha tiri mkpu ọzọ sị, “Kpọgide ya nʼobe!”15:13 Nʼụzọ dị otu a a jụrụ Jisọs Kraịst."},{"book":"Mak","chapter":"15","verse":"14","text":"Ma Pailet jụrụ ha sị, “Ọ bụ nʼihi gịnị? Olee ihe ọjọọ o mere?”"},{"book":"Mak","chapter":"15","verse":"15","text":"Ma ebe Pailet chọrọ ime ihe ga-atọ igwe mmadụ ahụ ụtọ, ọ hapụụrụ ha Barabas, nyefee ha Jisọs nʼaka ka ha pịa ya ihe ma kpọgidekwa ya nʼobe."},{"book":"Mak","chapter":"15","verse":"16","text":"Ndị agha ahụ duuru ya pụọ baa nʼime ụlọeze a na-akpọ Pritoriọm. Ha kpọkọtakwara ndị agha ndị otu ha ndị ọzọ."},{"book":"Mak","chapter":"15","verse":"17","text":"Ha yinyere ya uwe mwụda na-acha odo odo, kpukwasịkwa ya okpueze nke e ji ogwu kpaa nʼisi."},{"book":"Mak","chapter":"15","verse":"18","text":"Emesịa, ha malitere na-ekele ya sị, “Ekele, eze ndị Juu.”"},{"book":"Mak","chapter":"15","verse":"19","text":"Ha ji osisi kụọ ya nʼisi ọtụtụ mgbe, na-agbụ ya ọnụ mmiri asọ. Ha gbukwara ikpere nʼihu ya, na-akpọ isiala na-enye ya."},{"book":"Mak","chapter":"15","verse":"20","text":"Mgbe ha ji ya mechaa ihe ọchị, ha yipụrụ ya uwe odo odo ahụ, yinyekwa ya uwe nke ya. Emesịa, ha duuru ya pụọ gawa ịkpọgide ya nʼobe."},{"book":"Mak","chapter":"15","verse":"21","text":"Ha zutere otu onye na-agata nʼụzọ, aha ya bụ Saimọn, onye Sirini, bụ nna Alegzanda na Rufọs. Ha manyere ya ka o buru obe ya."},{"book":"Mak","chapter":"15","verse":"22","text":"Nʼikpeazụ, ha duuru Jisọs ruo ebe a na-akpọ Gọlgọta (nke pụtara “ebe okpokoro isi”)."},{"book":"Mak","chapter":"15","verse":"23","text":"Ha nyere ya mmanya a gwara máá, ma ọ jụrụ ịṅụ ya."},{"book":"Mak","chapter":"15","verse":"24","text":"Emesịa, ha kpọgidere ya nʼobe, ma kee uwe ya nʼetiti onwe ha site nʼife nza onye ga-enwe nke ọ ga-ewe."},{"book":"Mak","chapter":"15","verse":"25","text":"Ha kpọgidere ya nʼobe nʼelekere itoolu nke ụtụtụ."},{"book":"Mak","chapter":"15","verse":"26","text":"Ha depụtara ebubo ha boro ya kwụba ya nʼelu obe ahụ, nke bụ:"},{"book":"Mak","chapter":"15","verse":"27","text":"Ha kpọgidekwara ya na ndị ohi abụọ nʼobe, otu nʼaka nri ya, nke ọzọ nʼaka ekpe ya."},{"book":"Mak","chapter":"15","verse":"28","text":"A gụkọtara ya na ndị na-emebi iwu.15:28 Ụfọdụ akwụkwọ na-edebanye okwu ndị a dịka ọ dị nʼakwụkwọ Luk 22:37."},{"book":"Mak","chapter":"15","verse":"29","text":"Ndị mmadụ si nʼebe ahụ gafee fufere isi ha na-ekwutọ ya, na-asị, “Leenụ gị! Onye ga-akwada ụlọnsọ ma wugharịa ya nʼabalị atọ."},{"book":"Mak","chapter":"15","verse":"30","text":"Zọpụtanụ onwe gị! Si nʼelu obe ahụ rịdata.”"},{"book":"Mak","chapter":"15","verse":"31","text":"Ọ bụladị ndịisi nchụaja, na ndị ozizi iwu na ndị ode akwụkwọ nọ na-akwa ya emo nʼetiti onwe ha na-asị, “Ọ zọpụtara ndị ọzọ, ma ọ pụghị ịzọpụta onwe ya!"},{"book":"Mak","chapter":"15","verse":"32","text":"Ka Kraịst a, bụ Eze Izrel, si nʼelu obe a rịdata ka anyị hụ ma kwerekwa.” Ndị ahụ a kpọgidekọrọ ha na ya nʼobe nọkwa na-akparị ya."},{"book":"Mak","chapter":"15","verse":"33","text":"Mgbe ọ kụrụ elekere iri na abụọ nke ehihie, ọchịchịrị gbachikọtara nʼala ahụ niile. Ọchịchịrị a dịgidere ruo nʼelekere atọ nke ehihie."},{"book":"Mak","chapter":"15","verse":"34","text":"Nʼelekere atọ nke ehihie, Jisọs tiri mkpu akwa nʼoke olu sị, “Elọi, Elọi, lama sabaktani!” (nke pụtara, “Chineke m, Chineke m, gịnị mere i jiri hapụ m?”).15:34 Abụ 22:1"},{"book":"Mak","chapter":"15","verse":"35","text":"Ma ụfọdụ ndị guzo nso nʼebe ahụ, mgbe ha nụrụ nke a, sịrị, “Lee, ọ na-akpọ Ịlaịja!”"},{"book":"Mak","chapter":"15","verse":"36","text":"Ya mere, otu onye gbaara ọsọ gaa weta ogbo, denye ya nʼime mmanya gbara ụka, fanye ya na okporo osisi, nye ya ka ọ ṅụọ, ma na-asị, “Hapụnụ ya, ka anyị lee ma Ịlaịja ọ ga-abịa tọtuo ya.”"},{"book":"Mak","chapter":"15","verse":"37","text":"Ma Jisọs tiri mkpu nʼolu ike, kubie ume."},{"book":"Mak","chapter":"15","verse":"38","text":"Akwa mgbochi nke ụlọnsọ ukwu sitere nʼelu gbawaa abụọ ruo nʼọnụ ala ala ya."},{"book":"Mak","chapter":"15","verse":"39","text":"Mgbe ọchịagha guzo nʼihu ya, hụrụ otu o si kubie ume, o kwuru sị, “Nʼezie, nwoke a bụ Ọkpara Chineke.”"},{"book":"Mak","chapter":"15","verse":"40","text":"O nwere ụfọdụ ụmụ nwanyị guzo nʼebe dị anya na-ele ihe na-eme, nʼetiti ha bụ Meri Magdalin, Meri nne Jemis nke nta, na Josef,15:40 Nʼasụsụ Griik Joses bụkwa Josef. na Salomi."},{"book":"Mak","chapter":"15","verse":"41","text":"Ndị a bụ ndị naara eso ya na-ejekwara ya ozi, mgbe ọ nọ na Galili. Ọ dịkwa ndị inyom ọzọ nọkwa nʼebe ahụ, bụ ndị sooro ya bịa na Jerusalem."},{"book":"Mak","chapter":"15","verse":"42","text":"Nʼoge uhuruchi (ya bụ ụbọchị na-abọta ụbọchị izuike), ebe ọ bụ Ụbọchị Nkwadebe,"},{"book":"Mak","chapter":"15","verse":"43","text":"Josef onye Arimatia, otu nʼime ndị otu nʼụlọ nzukọ, onye a na-asọpụrụ, onye na-echere ọbịbịa nke alaeze Chineke, ji obi ike jekwuru Pailet rịọ ya ka o bunye ya ahụ Jisọs."},{"book":"Mak","chapter":"15","verse":"44","text":"Ọ juru Pailet anya ịnụ na ọ nwụọla. Ọ kpọrọ ọchịagha ahụ jụọ ya ma ọ nwụọla."},{"book":"Mak","chapter":"15","verse":"45","text":"Mgbe ọchịagha ahụ gwara ya na ọ nwụọla, o kwere ka Josef buru ahụ ya."},{"book":"Mak","chapter":"15","verse":"46","text":"Josef zụtara akwa ọcha linin, wedata ahụ ya jiri akwa ahụ fụchie ya. O buuru ya buba ya nʼime ili nke o gwuru nʼime nkume. Emesịa o nuketara otu nkume buru ibu, jiri ya mechie ọnụ ụzọ ili ahụ."},{"book":"Mak","chapter":"15","verse":"47","text":"Meri Magdalin na Meri nne Josef hụkwara ebe e bubara ahụ ya."}]}