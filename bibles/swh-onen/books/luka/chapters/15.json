{"data":[{"book":"Luka","chapter":"15","verse":"1","text":"Basi watoza ushuru na wenye dhambi wote walikuwa wanakusanyika ili wapate kumsikiliza Yesu."},{"book":"Luka","chapter":"15","verse":"2","text":"Lakini Mafarisayo na walimu wa sheria wakanungʼunika wakisema, “Huyu mtu anawakaribisha wenye dhambi na kula nao.”"},{"book":"Luka","chapter":"15","verse":"3","text":"Ndipo Yesu akawaambia mfano huu:"},{"book":"Luka","chapter":"15","verse":"4","text":"“Ikiwa mmoja wenu ana kondoo mia moja, naye akapoteza mmoja wao, je, hawaachi wale tisini na tisa nyikani na kwenda kumtafuta huyo aliyepotea mpaka ampate?"},{"book":"Luka","chapter":"15","verse":"5","text":"Naye akishampata, humbeba mabegani mwake kwa furaha"},{"book":"Luka","chapter":"15","verse":"6","text":"na kwenda nyumbani. Kisha huwaita rafiki zake na majirani, na kuwaambia, ‘Furahini pamoja nami; nimempata kondoo wangu aliyepotea.’"},{"book":"Luka","chapter":"15","verse":"7","text":"Nawaambieni, vivyo hivyo kutakuwa na furaha zaidi mbinguni kwa sababu ya mwenye dhambi mmoja atubuye, kuliko kwa wenye haki tisini na tisa ambao hawana haja ya kutubu.”"},{"book":"Luka","chapter":"15","verse":"8","text":"“Au ikiwa mwanamke ana sarafu za fedha kumi, naye akapoteza moja, je, hawashi taa na kufagia nyumba na kuitafuta kwa bidii mpaka aipate?"},{"book":"Luka","chapter":"15","verse":"9","text":"Naye akiisha kuipata, huwaita rafiki zake na majirani na kuwaambia, ‘Furahini pamoja nami; nimeipata ile sarafu yangu ya fedha iliyopotea.’"},{"book":"Luka","chapter":"15","verse":"10","text":"Vivyo hivyo, nawaambia, kuna furaha mbele ya malaika wa Mungu juu ya mwenye dhambi mmoja atubuye.”"},{"book":"Luka","chapter":"15","verse":"11","text":"Yesu akaendelea kusema: “Kulikuwa na mtu mmoja aliyekuwa na wana wawili."},{"book":"Luka","chapter":"15","verse":"12","text":"Yule mdogo akamwambia baba yake, ‘Baba, nipe urithi wangu.’ Hivyo akawagawia wanawe mali yake."},{"book":"Luka","chapter":"15","verse":"13","text":"“Baada ya muda mfupi, yule mdogo akakusanya vitu vyote alivyokuwa navyo, akaenda nchi ya mbali, na huko akaitapanya mali yake kwa maisha ya anasa."},{"book":"Luka","chapter":"15","verse":"14","text":"Baada ya kutumia kila kitu alichokuwa nacho, kukawa na njaa kali katika nchi ile yote, naye akawa hana chochote."},{"book":"Luka","chapter":"15","verse":"15","text":"Kwa hiyo akaenda akaajiriwa na mwenyeji mmoja wa nchi ile ambaye alimpeleka shambani kwake kulisha nguruwe."},{"book":"Luka","chapter":"15","verse":"16","text":"Akatamani kujishibisha kwa maganda waliyokula wale nguruwe, wala hakuna mtu aliyempa chochote."},{"book":"Luka","chapter":"15","verse":"17","text":"“Lakini alipozingatia moyoni mwake, akasema, ‘Ni watumishi wangapi walioajiriwa na baba yangu ambao wana chakula cha kuwatosha na kusaza, bali mimi hapa nakufa kwa njaa!"},{"book":"Luka","chapter":"15","verse":"18","text":"Nitaondoka na kurudi kwa baba yangu na kumwambia: Baba, nimetenda dhambi mbele za Mungu na mbele yako."},{"book":"Luka","chapter":"15","verse":"19","text":"Sistahili tena kuitwa mwanao; nifanye kama mmoja wa watumishi wako.’"},{"book":"Luka","chapter":"15","verse":"20","text":"Basi akaondoka, akaenda kwa baba yake."},{"book":"Luka","chapter":"15","verse":"21","text":"“Yule mwana akamwambia baba yake, ‘Baba, nimekosa mbele za Mungu na mbele yako. Sistahili kuitwa mwanao tena.’"},{"book":"Luka","chapter":"15","verse":"22","text":"“Lakini baba yake akawaambia watumishi, ‘Leteni upesi joho lililo bora sana, tieni pete kidoleni mwake na viatu miguuni mwake."},{"book":"Luka","chapter":"15","verse":"23","text":"Leteni ndama aliyenona, mkamchinje ili tuwe na karamu, tule na kufurahi."},{"book":"Luka","chapter":"15","verse":"24","text":"Kwa maana huyu mwanangu alikuwa amekufa na sasa yu hai tena; alikuwa amepotea na sasa amepatikana!’ Nao wakaanza kufanya tafrija."},{"book":"Luka","chapter":"15","verse":"25","text":"“Wakati huo, yule mwana mkubwa alikuwa shambani. Alipokaribia nyumbani, akasikia sauti ya nyimbo na watu wakicheza."},{"book":"Luka","chapter":"15","verse":"26","text":"Akamwita mmoja wa watumishi na kumuuliza, ‘Kuna nini?’"},{"book":"Luka","chapter":"15","verse":"27","text":"Akamwambia, ‘Ndugu yako amekuja, naye baba yako amemchinjia ndama aliyenona kwa sababu mwanawe amerudi nyumbani akiwa salama na mzima.’"},{"book":"Luka","chapter":"15","verse":"28","text":"“Yule mwana mkubwa akakasirika, akakataa kuingia ndani. Basi baba yake akatoka nje na kumsihi."},{"book":"Luka","chapter":"15","verse":"29","text":"Lakini yeye akamjibu baba yake, ‘Tazama! Miaka yote hii nimekutumikia na hata siku moja sijaacha kutii amri zako, lakini hujanipa hata mwana-mbuzi ili nifurahi na rafiki zangu."},{"book":"Luka","chapter":"15","verse":"30","text":"Lakini huyu mwanao ambaye ametapanya mali yako kwa makahaba aliporudi nyumbani, wewe umemchinjia ndama aliyenona!’"},{"book":"Luka","chapter":"15","verse":"31","text":"“Baba yake akamjibu, ‘Mwanangu, umekuwa nami siku zote na vyote nilivyo navyo ni vyako."},{"book":"Luka","chapter":"15","verse":"32","text":"Lakini ilitubidi tufurahi na kushangilia kwa sababu huyu ndugu yako alikuwa amekufa na sasa yu hai; alikuwa amepotea naye amepatikana.’ ”"}]}