{"data":[{"book":"БЫЦЦЁ","chapter":"16","verse":"1","text":"Але Сара, Абрамава жонка, не нараджала яму. У яе была служанка Егіпцянка, на імя Агур."},{"book":"БЫЦЦЁ","chapter":"16","verse":"2","text":"І сказала Сара Абраму: вось, Гасподзь замкнуў чэрава маё, каб мне не раджаць; увайдзі ж да служанкі маёй: можа, я буду мець дзяцей ад яе. Абрам паслухаўся Сарыных слоў."},{"book":"БЫЦЦЁ","chapter":"16","verse":"3","text":"І ўзяла Сара, жонка Абрамава, Егіпцянку Агар, пасьля таго як прайшло дзесяць гадоў Абрамавых у зямлі Ханаанскай, і дала яе Абраму, мужу свайму, за жонку."},{"book":"БЫЦЦЁ","chapter":"16","verse":"4","text":"Ён увайшоў да Агары, і яна зачала. А ўбачыўшы, што зачала, яна пачала пагарджаць гаспадыняй сваёй."},{"book":"БЫЦЦЁ","chapter":"16","verse":"5","text":"І сказала Сара Абраму: у крыўдзе маёй ты вінаваты; я аддала служанку маю ва ўтробу тваю; а яна, угледзеўшы, што зачала, пачала пагарджаць мною; Гасподзь хай будзе судзьдзя паміж мною і табою."},{"book":"БЫЦЦЁ","chapter":"16","verse":"6","text":"Абрам сказаў Сары: вось, служанка твая ў тваіх руках; рабі зь ёю, што табе заўгодна. І Сара пачала ўціскаць яе, і тая ўцякла ад яе."},{"book":"БЫЦЦЁ","chapter":"16","verse":"7","text":"І знайшоў яе анёл Гасподні каля крыніцы вады ў пустыні, каля крыніцы на дарозе да Сура."},{"book":"БЫЦЦЁ","chapter":"16","verse":"8","text":"І сказаў: Агар, служанка Сарына, адкуль ты прыйшла і куды ідзеш? Яна сказала: я бягу ад аблічча Сары, гаспадыні маёй."},{"book":"БЫЦЦЁ","chapter":"16","verse":"9","text":"І сказаў ёй анёл Гасподні: вярніся, да гаспадыні сваёй і скарыся ёе."},{"book":"БЫЦЦЁ","chapter":"16","verse":"10","text":"І сказаў ёй анёл Гасподні: множачы памножу нашчадкаў тваіх, так што нельга будзе і палічыць іх ад мноства."},{"book":"БЫЦЦЁ","chapter":"16","verse":"11","text":"І яшчэ сказаў ёй анёл Гасподні: вось, ты цяжарная, і народзіш сына, і дасі яму імя: Ізмаіл; бо пачуў Гасподзь пакуту тваю;"},{"book":"БЫЦЦЁ","chapter":"16","verse":"12","text":"ён будзе сярод людзей дзікі асёл: рукі яго на ўсіх, і рукі ўсіх на ім; жыцьме ён перад абліччам усіх братоў сваіх."},{"book":"БЫЦЦЁ","chapter":"16","verse":"13","text":"І назвала Госпада, Які гаварыў зь ёю, гэтым імем: Ты Бог, Які бачыць мяне. Бо сказала яна: праўда, я бачыла тут Таго, Які сьледам бачыць мяне."},{"book":"БЫЦЦЁ","chapter":"16","verse":"14","text":"Таму крыніца тая называецца: Бэер-Лахай-Роі. Яна паміж Кадэсам і Барэдам."},{"book":"БЫЦЦЁ","chapter":"16","verse":"15","text":"Агар нарадзіла Абраму сына; і назваў імя сыну свайму, народжанаму ад Агары: Ізмаіл."},{"book":"БЫЦЦЁ","chapter":"16","verse":"16","text":"Абраму было восемдзесят шэсьць гадоў, калі Агар нарадзіла Абраму Ізмаіла."}]}