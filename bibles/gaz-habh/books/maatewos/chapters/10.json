{"data":[{"book":"Maatewos","chapter":"10","verse":"1","text":"Yesuus barattoota isaa kudha lamaan ofitti waamee akka isaan hafuurota xuraaʼoo baasaniif, dhibee fi dhukkuba hundumaa akka fayyisaniif taayitaa kenneef."},{"book":"Maatewos","chapter":"10","verse":"2","text":"Maqaan ergamoota kudha lamaaniis kana:"},{"book":"Maatewos","chapter":"10","verse":"3","text":"Fiiliphoos, Bartaloomewoos,"},{"book":"Maatewos","chapter":"10","verse":"4","text":"Simoon Hinaafticha, Yihuudaa Keeriyoticha isa Yesuusin dabarsee kenne."},{"book":"Maatewos","chapter":"10","verse":"5","text":"Yesuusis warra kudha lamaan kanneen erge; akkanas jedhee isaan ajaje; “Gara Namoota Ormaa hin dhaqinaa; magaalaawwan Samaariyaa tokko illee hin seeninaa."},{"book":"Maatewos","chapter":"10","verse":"6","text":"Qooda kanaa gara hoolota mana Israaʼel kanneen badan sanaa dhaqaa."},{"book":"Maatewos","chapter":"10","verse":"7","text":"Yommuu dhaqxanittis, ‘mootummaan samii dhiʼaateera’ jedhaa lallabaa."},{"book":"Maatewos","chapter":"10","verse":"8","text":"Dhukkubsattoota fayyisaa; warra duʼan kaasaa; warra lamxaaʼan qulqulleessaa; hafuurota hamoo baasaa. Tola waan argattaniif toluma kennaa."},{"book":"Maatewos","chapter":"10","verse":"9","text":"“Sabbata keessanitti warqee yookaan meetii yookaan sibiila diimaa hin qabatinaa;"},{"book":"Maatewos","chapter":"10","verse":"10","text":"karaa keessaniif korojoo yookaan kittaa lama yookaan kophee yookaan ulee hin qabatinaa; hojjetaaf waan isa barbaachisu argachuun ni malaatii."},{"book":"Maatewos","chapter":"10","verse":"11","text":"Magaalaa yookaan ganda seentan kam iyyuu keessa nama malu barbaadaa; hamma achii baatanittis manuma isaa turaa."},{"book":"Maatewos","chapter":"10","verse":"12","text":"Yommuu mana sana seentanittis nagaa gaafadhaa."},{"book":"Maatewos","chapter":"10","verse":"13","text":"Nagaan keessan yoo mana sanaaf male, mana sanaaf haa taʼu; yoo isaaf hin malin garuu nagaan keessan isiniif haa deebiʼu."},{"book":"Maatewos","chapter":"10","verse":"14","text":"Yoo namni tokko illee isin simachuu baate yookaan dubbii keessan dhagaʼuu baate, yeroo mana yookaan magaalaa sanaa baatanitti awwaara miilla keessanii dhadhaʼadhaa."},{"book":"Maatewos","chapter":"10","verse":"15","text":"Ani dhuguma isinittin hima; guyyaa murtiitti magaalaa sana irra Sodoomii fi Gomoraaf ni salphata."},{"book":"Maatewos","chapter":"10","verse":"16","text":"“Kunoo, ani akka hoolotaa gara gidduu yeeyyiittin isin erga. Kanaafuu akka bofaa ogeeyyii, akka gugee garraamii taʼaa."},{"book":"Maatewos","chapter":"10","verse":"17","text":"Namoota irraa of eeggadhaa; isin dabarfamtanii yaaʼiitti ni kennamtu; manneen sagadaa keessattis ni garafamtu."},{"book":"Maatewos","chapter":"10","verse":"18","text":"Isinis akka isaanii fi Namoota Ormaatti dhuga baatota taataniif anaaf jettanii fuula bulchitootaatii fi moototaa duratti ni dhiʼeeffamtu."},{"book":"Maatewos","chapter":"10","verse":"19","text":"Yommuu dabarsanii isin kennanis akkamitti akka dubbattan yookaan maal akka dubbattan hin yaaddaʼinaa. Wanni isin dubbattan yeruma sanatti isiniif kennama;"},{"book":"Maatewos","chapter":"10","verse":"20","text":"Hafuura Abbaa keessaniitu isin keessaa dubbata malee isintu dubbata mitii."},{"book":"Maatewos","chapter":"10","verse":"21","text":"“Obboleessi dabarsee obboleessa duʼatti kenna; abbaan dabarsee ijoollee isaa duʼatti kenna; ijoolleenis warra isaaniitti kaʼanii isaan ajjeesu."},{"book":"Maatewos","chapter":"10","verse":"22","text":"Namni hundinuu sababii kootiif isin jibba; kan hamma dhumaatti jabaatee dhaabatu garuu ni fayya."},{"book":"Maatewos","chapter":"10","verse":"23","text":"Yommuu magaalaa tokko keessatti isin ariʼatanitti, gara magaalaa kaaniitti baqadhaa; ani dhuguma isinittin hima; hamma Ilmi Namaa dhufutti magaalaawwan Israaʼel hundumaa keessa naannoftanii waliin hin geessan."},{"book":"Maatewos","chapter":"10","verse":"24","text":"“Barataan barsiisaa isaatii ol miti; garbichis gooftaa isaatii ol miti."},{"book":"Maatewos","chapter":"10","verse":"25","text":"Barataan tokko akka barsiisaa isaa taʼuun, garbichi tokko immoo akka gooftaa isaa taʼuun ni gaʼa. Erga abbaa manaatiin ‘Biʼeelzebuul’ jedhanii, warra mana isaa jiraataniin immoo hammam kana caalaa haa jedhan ree!"},{"book":"Maatewos","chapter":"10","verse":"26","text":"“Kanaafuu isaan hin sodaatinaa. Wanni haguugamee utuu hin mulʼifamin hafu yookaan wanni dhokfamee utuu hin beekamin hafu tokko iyyuu hin jiruutii."},{"book":"Maatewos","chapter":"10","verse":"27","text":"Waan ani dukkana keessatti isinitti himu guyyaa adiin odeessaa; waan gurratti isinitti hasaasan, bantii manaa irraa labsaa."},{"book":"Maatewos","chapter":"10","verse":"28","text":"Warra foon malee lubbuu ajjeesuu hin dandeenye hin sodaatinaa. Qooda kanaa Isa gahaannam keessatti foonii fi lubbuu balleessuu dandaʼu sana sodaadhaa."},{"book":"Maatewos","chapter":"10","verse":"29","text":"Daaloteen lama saantima tokkotti gurguramu mitii? Isaan keessaa garuu tokko iyyuu fedhii Abbaa keessanii malee lafa hin buutu."},{"book":"Maatewos","chapter":"10","verse":"30","text":"Rifeensi mataa keessanii hundis lakkaaʼameera."},{"book":"Maatewos","chapter":"10","verse":"31","text":"Kanaaf hin sodaatinaa; isin daalotee hedduu caalaa gatii qabduutii."},{"book":"Maatewos","chapter":"10","verse":"32","text":"“Kanaafuu nama fuula namootaa duratti dhugaa naa baʼu kamiif iyyuu, anis fuula Abbaa koo isa samii irraa duratti dhugaa nan baʼa."},{"book":"Maatewos","chapter":"10","verse":"33","text":"Nama fuula namootaa duratti na ganu kam iyyuu garuu anis fuula Abbaa koo isa samii irraa duratti nan gana."},{"book":"Maatewos","chapter":"10","verse":"34","text":"“Isin waan ani lafa irratti nagaa buusuuf dhufe hin seʼinaa. Ani goraadee fiduuf malee nagaa buusuuf hin dhufne."},{"book":"Maatewos","chapter":"10","verse":"35","text":"Ani,"},{"book":"Maatewos","chapter":"10","verse":"36","text":"Mik 7:6"},{"book":"Maatewos","chapter":"10","verse":"37","text":"“Namni abbaa isaa yookaan haadha isaa na caalchisee jaallatu kam iyyuu naaf hin malu; namni ilma isaa yookaan intala isaa na caalchisee jaallatu kam iyyuu naaf hin malu."},{"book":"Maatewos","chapter":"10","verse":"38","text":"Namni fannoo ofii isaa baadhatee na duukaa hin buune kam iyyuu naaf hin malu."},{"book":"Maatewos","chapter":"10","verse":"39","text":"Namni lubbuu isaa oolfatu kam iyyuu lubbuu isaa ni dhaba; garuu namni naaf jedhee lubbuu isaa dhabu kam iyyuu lubbuu isaa ni argata."},{"book":"Maatewos","chapter":"10","verse":"40","text":"“Namni isin simatu na simata; namni na simatu immoo isa na erge sana simata."},{"book":"Maatewos","chapter":"10","verse":"41","text":"Namni raajii tokko sababii inni raajii taʼeef simatu kam iyyuu gatii raajii ni argata; namni nama qajeelaa tokko sababii inni nama qajeelaa taʼeef simatu gatii nama qajeelaa tokkoo ni argata."},{"book":"Maatewos","chapter":"10","verse":"42","text":"Ani dhuguman isinitti hima; namni kam iyyuu yoo warra xixinnaa kanneen keessaa isa tokkoof sababii inni barataa koo taʼeef bishaan qabbanaaʼaa budduuqsaa tokkoo illee kenne, inni dhugumaan gatii isaa hin dhabu.”"}]}