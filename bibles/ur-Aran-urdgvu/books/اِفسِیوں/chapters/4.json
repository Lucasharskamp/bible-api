{"data":[{"book":"اِفسِیوں","chapter":"4","verse":"1","text":"چنانچہ مَیں جو خداوند میں قیدی ہوں آپ کو تاکید کرتا ہوں کہ اُس زندگی کے مطابق چلیں جس کے لئے خدا نے آپ کو بُلایا ہے۔"},{"book":"اِفسِیوں","chapter":"4","verse":"2","text":"ہر وقت حلیم اور نرم دل رہیں، صبر سے کام لیں اور ایک دوسرے سے محبت رکھ کر اُسے برداشت کریں۔"},{"book":"اِفسِیوں","chapter":"4","verse":"3","text":"صلح سلامتی کے بندھن میں رہ کر روح کی یگانگت قائم رکھنے کی پوری کوشش کریں۔"},{"book":"اِفسِیوں","chapter":"4","verse":"4","text":"ایک ہی بدن اور ایک ہی روح ہے۔ یوں آپ کو بھی ایک ہی اُمید کے لئے بُلایا گیا۔"},{"book":"اِفسِیوں","chapter":"4","verse":"5","text":"ایک خداوند، ایک ایمان، ایک بپتسمہ ہے۔"},{"book":"اِفسِیوں","chapter":"4","verse":"6","text":"ایک خدا ہے، جو سب کا واحد باپ ہے۔ وہ سب کا مالک ہے، سب کے ذریعے کام کرتا ہے اور سب میں موجود ہے۔"},{"book":"اِفسِیوں","chapter":"4","verse":"7","text":"اب ہم سب کو اللہ کا فضل بخشا گیا۔ لیکن مسیح ہر ایک کو مختلف پیمانے سے یہ فضل عطا کرتا ہے۔"},{"book":"اِفسِیوں","chapter":"4","verse":"8","text":"اِس لئے کلامِ مُقدّس فرماتا ہے، ”اُس نے بلندی پر چڑھ کر قیدیوں کا ہجوم گرفتار کر لیا اور آدمیوں کو تحفے دیئے۔“"},{"book":"اِفسِیوں","chapter":"4","verse":"9","text":"اب غور کریں کہ چڑھنے کا ذکر کیا گیا ہے۔ اِس کا مطلب ہے کہ پہلے وہ زمین کی گہرائیوں میں اُترا۔"},{"book":"اِفسِیوں","chapter":"4","verse":"10","text":"جو اُترا وہ وہی ہے جو تمام آسمانوں سے اونچا چڑھ گیا تاکہ تمام کائنات کو اپنے آپ سے معمور کرے۔"},{"book":"اِفسِیوں","chapter":"4","verse":"11","text":"اُسی نے اپنی جماعت کو طرح طرح کے خادموں سے نوازا۔ بعض رسول، بعض نبی، بعض مبشر، بعض چرواہے اور بعض اُستاد ہیں۔"},{"book":"اِفسِیوں","chapter":"4","verse":"12","text":"اِن کا مقصد یہ ہے کہ مُقدّسین کو خدمت کرنے کے لئے تیار کیا جائے اور یوں مسیح کے بدن کی تعمیر و ترقی ہو جائے۔"},{"book":"اِفسِیوں","chapter":"4","verse":"13","text":"اِس طریقے سے ہم سب ایمان اور اللہ کے فرزند کی پہچان میں ایک ہو کر بالغ ہو جائیں گے، اور ہم مل کر مسیح کی معموری اور بلوغت کو منعکس کریں گے۔"},{"book":"اِفسِیوں","chapter":"4","verse":"14","text":"پھر ہم بچے نہیں رہیں گے، اور تعلیم کے ہر ایک جھونکے سے اُچھلتے پھرتے نہیں رہیں گے جب لوگ اپنی چالاکی اور دھوکے بازی سے ہمیں اپنے جالوں میں پھنسانے کی کوشش کریں گے۔"},{"book":"اِفسِیوں","chapter":"4","verse":"15","text":"اِس کے بجائے ہم محبت کی روح میں سچی بات کر کے ہر لحاظ سے مسیح کی طرف بڑھتے جائیں گے جو ہمارا سر ہے۔"},{"book":"اِفسِیوں","chapter":"4","verse":"16","text":"وہی نسوں کے ذریعے پورے بدن کے مختلف حصوں کو ایک دوسرے کے ساتھ جوڑ کر متحد کر دیتا ہے۔ ہر حصہ اپنی طاقت کے موافق کام کرتا ہے، اور یوں پورا بدن محبت کی روح میں بڑھتا اور اپنی تعمیر کرتا رہتا ہے۔"},{"book":"اِفسِیوں","chapter":"4","verse":"17","text":"پس مَیں خداوند کے نام میں آپ کو آگاہ کرتا ہوں کہ اب سے غیرایمان داروں کی طرح زندگی نہ گزاریں جن کی سوچ بےکار ہے"},{"book":"اِفسِیوں","chapter":"4","verse":"18","text":"اور جن کی سمجھ اندھیرے کی گرفت میں ہے۔ اُن کا اُس زندگی میں کوئی حصہ نہیں جو اللہ دیتا ہے، کیونکہ وہ جاہل ہیں اور اُن کے دل سخت ہو گئے ہیں۔"},{"book":"اِفسِیوں","chapter":"4","verse":"19","text":"بےحس ہو کر اُنہوں نے اپنے آپ کو عیاشی کے حوالے کر دیا۔ یوں وہ نہ بجھنے والی پیاس کے ساتھ ہر قسم کی ناپاک حرکتیں کرتے ہیں۔"},{"book":"اِفسِیوں","chapter":"4","verse":"20","text":"لیکن آپ نے مسیح کو یوں نہیں جانا۔"},{"book":"اِفسِیوں","chapter":"4","verse":"21","text":"آپ نے تو اُس کے بارے میں سن لیا ہے، اور اُس میں ہو کر آپ کو وہ سچائی سکھائی گئی جو عیسیٰ میں ہے۔"},{"book":"اِفسِیوں","chapter":"4","verse":"22","text":"چنانچہ اپنے پرانے انسان کو اُس کے پرانے چال چلن سمیت اُتار دینا، کیونکہ وہ اپنی دھوکے باز شہوتوں سے بگڑتا جا رہا ہے۔"},{"book":"اِفسِیوں","chapter":"4","verse":"23","text":"اللہ کو آپ کی سوچ کی تجدید کرنے دیں"},{"book":"اِفسِیوں","chapter":"4","verse":"24","text":"اور نئے انسان کو پہن لیں جو یوں بنایا گیا ہے کہ وہ حقیقی راست بازی اور قدوسیت میں اللہ کے مشابہ ہے۔"},{"book":"اِفسِیوں","chapter":"4","verse":"25","text":"اِس لئے ہر شخص جھوٹ سے باز رہ کر دوسروں سے سچ بات کرے، کیونکہ ہم سب ایک ہی بدن کے اعضا ہیں۔"},{"book":"اِفسِیوں","chapter":"4","verse":"26","text":"غصے میں آتے وقت گناہ مت کرنا۔ آپ کا غصہ سورج کے غروب ہونے تک ٹھنڈا ہو جائے،"},{"book":"اِفسِیوں","chapter":"4","verse":"27","text":"ورنہ آپ ابلیس کو اپنی زندگی میں کام کرنے کا موقع دیں گے۔"},{"book":"اِفسِیوں","chapter":"4","verse":"28","text":"چور اب سے چوری نہ کرے بلکہ خوب محنت مشقت کر کے اپنے ہاتھوں سے اچھا کام کرے۔ ہاں، وہ اِتنا کمائے کہ ضرورت مندوں کو بھی کچھ دے سکے۔"},{"book":"اِفسِیوں","chapter":"4","verse":"29","text":"کوئی بھی بُری بات آپ کے منہ سے نہ نکلے بلکہ صرف ایسی باتیں جو دوسروں کی ضروریات کے مطابق اُن کی تعمیر کریں۔ یوں سننے والوں کو برکت ملے گی۔"},{"book":"اِفسِیوں","chapter":"4","verse":"30","text":"اللہ کے مُقدّس روح کو دُکھ نہ پہنچانا، کیونکہ اُسی سے اللہ نے آپ پر مُہر لگا کر یہ ضمانت دے دی ہے کہ آپ اُسی کے ہیں اور نجات کے دن بچ جائیں گے۔"},{"book":"اِفسِیوں","chapter":"4","verse":"31","text":"تمام طرح کی تلخی، طیش، غصے، شور شرابہ، گالی گلوچ بلکہ ہر قسم کے بُرے رویے سے باز آئیں۔"},{"book":"اِفسِیوں","chapter":"4","verse":"32","text":"ایک دوسرے پر مہربان اور رحم دل ہوں اور ایک دوسرے کو یوں معاف کریں جس طرح اللہ نے آپ کو بھی مسیح میں معاف کر دیا ہے۔"}]}