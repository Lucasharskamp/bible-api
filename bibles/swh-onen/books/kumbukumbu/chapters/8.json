{"data":[{"book":"Kumbukumbu","chapter":"8","verse":"1","text":"Uwe mwangalifu kufuata kila agizo ninalokupa wewe leo, ili mweze kuishi, kuongezeka na mweze kuingia mkamiliki nchi ambayo Bwana aliahidi kwa kiapo kwa baba zenu."},{"book":"Kumbukumbu","chapter":"8","verse":"2","text":"Kumbuka jinsi Bwana Mungu wenu alivyowaongoza katika njia yote katika jangwa kwa miaka hii arobaini, kukunyenyekeza na kukujaribu ili ajue lililoko moyoni mwako, kwamba utayashika maagizo yake au la."},{"book":"Kumbukumbu","chapter":"8","verse":"3","text":"Alikudhili na kukufanya uone njaa kisha akulishe kwa mana, ambayo wewe wala baba zako hamkuijua, awafundishe kuwa mwanadamu hataishi kwa mkate tu bali kwa kila neno litokalo katika kinywa cha Bwana."},{"book":"Kumbukumbu","chapter":"8","verse":"4","text":"Nguo zenu hazikuchakaa wala miguu yenu haikuvimba kwa miaka hii arobaini."},{"book":"Kumbukumbu","chapter":"8","verse":"5","text":"Mjue basi ndani ya mioyo yenu kama mtu anavyomwadibisha mwanawe, ndivyo Bwana Mungu wako atawaadibisha ninyi."},{"book":"Kumbukumbu","chapter":"8","verse":"6","text":"Shikeni maagizo ya Bwana Mungu wenu mtembee katika njia zake na kumheshimu."},{"book":"Kumbukumbu","chapter":"8","verse":"7","text":"Kwa kuwa Bwana Mungu wenu anawaleta katika nchi nzuri, nchi yenye vijito na mabwawa ya maji, yenye chemchemi zinazotiririka mabondeni na katika vilima;"},{"book":"Kumbukumbu","chapter":"8","verse":"8","text":"nchi yenye ngano na shayiri, mizabibu na mitini, mikomamanga, mafuta ya zeituni na asali;"},{"book":"Kumbukumbu","chapter":"8","verse":"9","text":"nchi ambayo chakula hakitapungua na hamtakosa chochote; nchi ambayo miamba yake ni chuma na mnaweza kuchimba shaba kutoka kwenye vilima."},{"book":"Kumbukumbu","chapter":"8","verse":"10","text":"Wakati mtakapokwisha kula na kushiba, msifuni Bwana Mungu wenu kwa ajili ya nchi nzuri aliyowapa."},{"book":"Kumbukumbu","chapter":"8","verse":"11","text":"Jihadharini msimsahau Bwana Mungu wenu, mkashindwa kushika maagizo yake, sheria na amri zake ambazo ninawapa leo."},{"book":"Kumbukumbu","chapter":"8","verse":"12","text":"Angalia wakati mtakapokuwa mmekula na kushiba, mkajenga nyumba nzuri na kukaa humo,"},{"book":"Kumbukumbu","chapter":"8","verse":"13","text":"na wakati makundi yenu ya ngʼombe na mbuzi na kondoo yatakapoongezeka na fedha na dhahabu yenu itakapoongezeka na vyote mlivyo navyo vitakapozidishwa,"},{"book":"Kumbukumbu","chapter":"8","verse":"14","text":"basi mioyo yenu isiwe na kiburi mkamsahau Bwana Mungu wenu aliyewatoa katika nchi ya Misri, kutoka nchi ya utumwa."},{"book":"Kumbukumbu","chapter":"8","verse":"15","text":"Aliwaongoza kupitia jangwa lile kubwa na la kutisha, nchi ile ya kiu isiyo na maji, yenye nyoka wa sumu na nge. Aliwatolea maji kutoka kwenye mwamba mgumu."},{"book":"Kumbukumbu","chapter":"8","verse":"16","text":"Aliwapa mana ya kula jangwani, kitu ambacho baba zenu hawakukijua, ili kuwanyenyekesha na kuwajaribu ninyi ili mwishoni apate kuwatendea mema."},{"book":"Kumbukumbu","chapter":"8","verse":"17","text":"Mnaweza kusema, “Uwezo wangu na nguvu za mikono yangu ndizo zilizonipatia utajiri huu.”"},{"book":"Kumbukumbu","chapter":"8","verse":"18","text":"Lakini kumbukeni Bwana Mungu wenu, ndiye ambaye huwapa uwezo wa kupata utajiri, na hivyo kulithibitisha Agano lake, ambalo aliwaapia baba zenu, kama ilivyo leo."},{"book":"Kumbukumbu","chapter":"8","verse":"19","text":"Ikiwa mtamsahau Bwana Mungu wenu, mkaifuata miungu mingine, mkaiabudu na kuisujudia, ninashuhudia dhidi yenu leo kwamba hakika mtaangamizwa."},{"book":"Kumbukumbu","chapter":"8","verse":"20","text":"Kama mataifa Bwana aliyoyaangamiza mbele yenu, ndivyo ninyi mtakavyoangamizwa kwa kutokumtii Bwana Mungu wenu."}]}