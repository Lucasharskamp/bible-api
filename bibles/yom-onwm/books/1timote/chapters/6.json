{"data":[{"book":"1 Timote","chapter":"6","verse":"1","text":"Bika batu bobo badi ku tsi luyalu lu kivika, bakinzika bapfumu ziawumu bufuana muingi dizina di Nzambi ayi malongi meto mabika vuezo."},{"book":"1 Timote","chapter":"6","verse":"2","text":"Mimvika miomi midi ku tsi luyalu lu bapfumu ziozi ziwilukila mibika lezanga bapfumu ziawu mu diambu badi bakhomba mu Klisto. Vayi miluta kuba sadilanga bu badi batu bawilukila ayi bakundi ba luzoloba Nzambi."},{"book":"1 Timote","chapter":"6","verse":"3","text":"Enati vadi mutu weti longa mambu mavenga, ayi kakadi singimina mu mambu ma kiedika ma Pfumuꞌeto Yesu Klisto ayi mu malongi madedakana mukhinzukulu yi Nzambi ;"},{"book":"1 Timote","chapter":"6","verse":"4","text":"buna mutu beni widi nkua luniemo, kasi zaba kadi diambu ko, vayi kimbevo kidi yandi kiyuvulanga biuvu ayi kifindananga ziphaka mambutanga kikhenene, minzonza ; bifingu ayi bimbanzila ;"},{"book":"1 Timote","chapter":"6","verse":"5","text":"ziphaka ziphamba zi batu basumuka mu diela diawu ayi bakambulu kiedika, beti banzila ti kinzikanga Nzambi yidi tho yi bakilanga ndandu."},{"book":"1 Timote","chapter":"6","verse":"6","text":"Muaki bukiedika ti kinzikanga Nzambi yidi ndandu yinneni enati wummonanga khini mu biobi bidi yaku."},{"book":"1 Timote","chapter":"6","verse":"7","text":"Bila bukiedika tusia nata kadi kima ko va nza ayi tulendi natakadi kima bu tuela botuka va nza."},{"book":"1 Timote","chapter":"6","verse":"8","text":"Vayi bu tubeki bidia ayi minledi mivuata, biobi bifueni kaka kuidi beto."},{"book":"1 Timote","chapter":"6","verse":"9","text":"Bobo batidi ba zimvuama bawu beti luta bua mu ziphukumunu ayi mu mintambu, mu zinzinunu zi buvungisi ziwombo ayi zimbimbi ziozizinatanga batu ku mbivusu ayi ku nzimbala."},{"book":"1 Timote","chapter":"6","verse":"10","text":"Bila “luzolo lu mbongo luidi muanzi wumbutanga mambu moso mambimbi.” Bankaka bu banuanina mu baka ziawu, bazimbala mu minu ; bakimonisa ziphasi ziwombo. Nuana nduanunu yimbote yi minu."},{"book":"1 Timote","chapter":"6","verse":"11","text":"Vayi ngeyo mutu wu Nzambi, tina mambu momo. Landakana busonga, kinzikanga Nzambi, minu, luzolo, mvibudulu, lembama."},{"book":"1 Timote","chapter":"6","verse":"12","text":"Nuana nduanunu yimboti yi minu, zimbidila luzingu lukalumani, bila ngeyo wutelo mbila mu diambu di luawu ; ayi mu diambu di luawu wutelimina kimbangi kimboti va meso ma bambangi bawombo."},{"book":"1 Timote","chapter":"6","verse":"13","text":"Ndikutumina va meso na Nzambi, wunzingisanga bima bioso, ayi va meso ma Klisto Yesu, wutelama kimbangi ki kitoko va meso ma Ponse Pilatu :"},{"book":"1 Timote","chapter":"6","verse":"14","text":"mu diambu wukeba lutumunu lualu mu kambu ditona ayi tsembolo natemu lumbu kiela monika Pfumu eto Yesu Klisto,"},{"book":"1 Timote","chapter":"6","verse":"15","text":"mutu wowo Nzambi kela totula mu thangu yifuana."},{"book":"1 Timote","chapter":"6","verse":"16","text":"Niandi kaka, ka kafuanga ko,"},{"book":"1 Timote","chapter":"6","verse":"17","text":"Lubula zimvuama zi thangu yayi ti babika ba luniemo ayi babika tula diana diawu mu kimvuama kieti suka, vayi batula diana diawu mu Nzambiwukutuvananga bima bioso mu kimvuama muingi beto tu bisadila."},{"book":"1 Timote","chapter":"6","verse":"18","text":"Wuba kamba bavanga mamboti, baba zimvuama mu mavanga mamboti, bika baba bakubama mu kaba kuidi bankaka mu ntima wu luzolo."},{"book":"1 Timote","chapter":"6","verse":"19","text":"Mu nzila yoyo balenda kukikubikila kiuka kingolo mu diambu diawu. Kiuka kioki kiela ba fondasio mu thangu yidi ku ntuala muingi basimbidila luzingu lu kiedika."},{"book":"1 Timote","chapter":"6","verse":"20","text":"Timote, keba bumbote mamo ma bayekudila ; tina mambu ma phamba ayi makambulu ma kinzambi ; tina ziphaka zi buvungisi ziozi beti tedila nzayilu vayi yidi nzayilu yi luvunu."},{"book":"1 Timote","chapter":"6","verse":"21","text":"Bila bankaka bu bakikinina nzayilu yoyi, bazimbala mu minu."}]}