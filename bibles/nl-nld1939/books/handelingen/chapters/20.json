{"data":[{"book":"Handelingen","chapter":"20","verse":"1","text":"Toen het tumult was bedaard, riep Paulus de leerlingen bijeen; hij vermaande hen, nam afscheid en vertrok naar Macedónië."},{"book":"Handelingen","chapter":"20","verse":"2","text":"Hij reisde die streken door, en vermaande de broeders door talrijke toespraken; daarna begaf hij zich naar Griekenland,"},{"book":"Handelingen","chapter":"20","verse":"3","text":"waar hij drie maanden bleef. Toen hij zich naar Syrië wilde inschepen, legden de Joden hem een hinderlaag; daarom besloot hij, om over Macedónië terug te keren."},{"book":"Handelingen","chapter":"20","verse":"4","text":"Als reisgezellen had hij een Bereër Sópater, den zoon van Pyrrus, Aristarchus en Secundus van Tessalonika, Cajus van Derbe, Timóteus, en de Asiaten Túchicus en Trófimus;"},{"book":"Handelingen","chapter":"20","verse":"5","text":"maar zij reisden vooruit, en wachtten ons te Troas op."},{"book":"Handelingen","chapter":"20","verse":"6","text":"Wijzelf scheepten ons na de dagen der ongedesemde broden te Filippi in, en kwamen in vijf dagen bij hen te Troas, waar we zeven dagen bleven."},{"book":"Handelingen","chapter":"20","verse":"7","text":"Toen we op de eerste dag van de week bijeen waren gekomen, om brood te breken, hield Paulus, die de volgende morgen moest vertrekken, een toespraak tot hen, en rekte zijn rede tot middernacht."},{"book":"Handelingen","chapter":"20","verse":"8","text":"Er brandden veel lampen in de opperzaal, waar we vergaderd waren."},{"book":"Handelingen","chapter":"20","verse":"9","text":"Een jongeman, Éutuchus genaamd, was in het venster gaan zitten. Toen nu Paulus zo lang bleef spreken, kreeg hij geweldige slaap; en door slaap overmand, viel hij van de derde verdieping naar beneden, en werd dood opgenomen."},{"book":"Handelingen","chapter":"20","verse":"10","text":"Maar Paulus ging naar beneden, strekte zich over hem uit, sloeg zijn armen om hem heen, en zeide: Verontrust u niet; want zijn ziel is in hem."},{"book":"Handelingen","chapter":"20","verse":"11","text":"Hij ging weer naar boven, brak en at het brood, en sprak nog lange tijd tot aan de dageraad toe; toen vertrok hij."},{"book":"Handelingen","chapter":"20","verse":"12","text":"Ze brachten den jongeman levend naar huis, en waren niet weinig vertroost."},{"book":"Handelingen","chapter":"20","verse":"13","text":"Wijzelf gingen per schip vooruit, en stevenden naar Assus, om Paulus daar op te nemen; want zo had hij het beschikt, omdat hij zelf over land wilde gaan."},{"book":"Handelingen","chapter":"20","verse":"14","text":"Toen hij ons te Assus getroffen had, namen we hem aan boord, en vertrokken naar Mitulene."},{"book":"Handelingen","chapter":"20","verse":"15","text":"Vandaar zeilden we verder, en kwamen de volgende dag op de hoogte van Chios. Daags daarna bereikten we Samos, en de dag daarop kwamen we te Milete aan."},{"book":"Handelingen","chapter":"20","verse":"16","text":"Want Paulus had besloten, Éfese voorbij te varen, om geen tijd’ in Azië te verliezen, daar hij zich haastte, om zo mogelijk met Pinksteren te Jerusalem te zijn."},{"book":"Handelingen","chapter":"20","verse":"17","text":"Maar van Milete uit zond hij iemand naar Éfese, om de priesters van de gemeente te ontbieden."},{"book":"Handelingen","chapter":"20","verse":"18","text":"En toen ze waren aangekomen, sprak hij hen toe: Gij weet, hoe ik, van de eerste dag af, dat ik in Azië kwam, mij steeds onder u heb gedragen;"},{"book":"Handelingen","chapter":"20","verse":"19","text":"hoe ik den Heer met alle ootmoedigheid heb gediend, onder tranen en onder beproevingen, die mij overkwamen door de aanslagen der Joden;"},{"book":"Handelingen","chapter":"20","verse":"20","text":"hoe ik niet heb nagelaten, alles wat nuttig was, u te verkondigen, en het u te onderwijzen in het openbaar en te huis;"},{"book":"Handelingen","chapter":"20","verse":"21","text":"hoe ik bij Joden en heidenen getuigd heb voor de bekering tot God, en voor het geloof in onzen Heer Jesus Christus."},{"book":"Handelingen","chapter":"20","verse":"22","text":"Zie, nu ben ik vast besloten, naar Jerusalem te gaan. Ik weet niet, wat mij daar zal overkomen,"},{"book":"Handelingen","chapter":"20","verse":"23","text":"maar wel, dat de Heilige Geest van stad tot stad mij betuigt, dat mij boeien en verdrukkingen wachten."},{"book":"Handelingen","chapter":"20","verse":"24","text":"Maar zelf hecht ik aan mijn leven geen waarde, zo ik maar mijn taak mag volbrengen, en de bediening, die ik van den Heer Jesus ontving, om voor het evangelie van Gods genade te getuigen."},{"book":"Handelingen","chapter":"20","verse":"25","text":"Zie, thans weet ik, dat gij mij niet weerziet gij allen, onder wie ik rondging, om het koninkrijk Gods te verkondigen."},{"book":"Handelingen","chapter":"20","verse":"26","text":"Daarom betuig ik u heden, dat ik rein ben van uw aller bloed"},{"book":"Handelingen","chapter":"20","verse":"27","text":"want ik heb niet nagelaten, u in zijn volle omvang Gods wil te doen kennen."},{"book":"Handelingen","chapter":"20","verse":"28","text":"Geeft acht op uzelf, en op heel de kudde, waarover de Heilige Geest u als bewakers gesteld heeft, om Gods Kerk te besturen, die Hij zich door zijn eigen bloed heeft verworven."},{"book":"Handelingen","chapter":"20","verse":"29","text":"Ik weet, dat na mijn heengaan wrede wolven onder u zullen komen, die de kudde niet sparen"},{"book":"Handelingen","chapter":"20","verse":"30","text":"en dat uit uw eigen midden mannen zullen opstaan, die verkeerde dingen leren, om de leerlingen met zich mee te slepen."},{"book":"Handelingen","chapter":"20","verse":"31","text":"Weest daarom waakzaam, en blijft er aan denken, hoe ik drie jaren lang niet gerust heb, nacht en dag onder tranen ieder van u te vermanen."},{"book":"Handelingen","chapter":"20","verse":"32","text":"En thans beveel ik u aan den Heer, en aan het woord zijner genade; aan Hem, die machtig is, om de bouw te voltooien, en u te midden van alle heiligen het erfdeel te schenken."},{"book":"Handelingen","chapter":"20","verse":"33","text":"Ik heb niemands zilver, goud of kleding begeerd."},{"book":"Handelingen","chapter":"20","verse":"34","text":"Gij weet het zelf, dat deze handen hebben gearbeid voor mijn eigen behoeften en voor mijn gezellen."},{"book":"Handelingen","chapter":"20","verse":"35","text":"In ieder opzicht heb ik u getoond, dat men zó arbeiden moet, om de zwakken te steunen, en de woorden van den Heer Jesus indachtig te zijn, die zelf heeft gezegd “Het is zaliger te geven dan te ontvangen”."},{"book":"Handelingen","chapter":"20","verse":"36","text":"Toen hij dit had gezegd, boog hij zijn knieën, en bad met hen allen."},{"book":"Handelingen","chapter":"20","verse":"37","text":"En allen begonnen luide te wenen, vielen Paulus om de hals, en omhelsden hem teder;"},{"book":"Handelingen","chapter":"20","verse":"38","text":"ze waren vooral bedroefd, omdat hij gezegd had, dat ze hem niet zouden weerzien. Daarna deden ze hem uitgeleide naar het schip."}]}