{"data":[{"book":"Matiyu","chapter":"13","verse":"1","text":"Na lɔxɔɛ, Isa naxa mini banxi, a sa dɔxɔ baa dɛ ra."},{"book":"Matiyu","chapter":"13","verse":"2","text":"Ɲama gbegbe to malan a yire, a naxa sa dɔxɔ kunkui kui, ɲama naxa lu baa dɛ ra."},{"book":"Matiyu","chapter":"13","verse":"3","text":"A naxa fe wuyaxi masen e bɛ taalie ra."},{"book":"Matiyu","chapter":"13","verse":"4","text":"A to nu sansi xɔri garansanma, xɔri ndee naxa bira sankira xɔn, xɔnie naxa fa, e e don gbiki."},{"book":"Matiyu","chapter":"13","verse":"5","text":"Xɔri ndee fan naxa bira gɛmɛ yire, bɛndɛ mu gbo dɛnnaxɛ. Nee naxa bula mafuren na, barima na bɛndɛ mu tilin."},{"book":"Matiyu","chapter":"13","verse":"6","text":"Kɔnɔ soge to xɔnɔ, na sansie naxa ragan, e xara gben, barima sanke mu nu na e bɛ."},{"book":"Matiyu","chapter":"13","verse":"7","text":"Sansi xɔri ndee fan naxa bira tunbe kunsie tagi. Tunbe kunsie naxa gbo, e sansie ixɛtɛn, e e kana."},{"book":"Matiyu","chapter":"13","verse":"8","text":"Sansi xɔri ndee fan naxa bira bɛndɛ fanyi ma. Na xɔrie tan, e keren keren birin naxa sansi tɔnsɔɛ ramini, ndee naxa xɔri kɛmɛ ramini, ndee xɔri tongo senni, ndee xɔri tongo saxan."},{"book":"Matiyu","chapter":"13","verse":"9","text":"Xa wo tuli fe mɛma, wo wo tuli mati yi masenyi ra.»"},{"book":"Matiyu","chapter":"13","verse":"10","text":"Isa fɔxirabirɛe naxa e maso a ra, e a maxɔrin, «Munfe ra i wɔyɛnma ɲama bɛ taali ra?»"},{"book":"Matiyu","chapter":"13","verse":"11","text":"Isa naxa e yaabi, «Ala bara fahaamui fi wo ma wo xa a xa mangɛya niini gundo kolon, kɔnɔ na fahaamui mu fixi mixi gbɛtɛe tan ma."},{"book":"Matiyu","chapter":"13","verse":"12","text":"Mixi fahaamuxi xa fahaamui xun masama, kɔnɔ mixi fahaamutare, hali a naxan maɲɔxun a gbe ra, na fama bade a yi ra."},{"book":"Matiyu","chapter":"13","verse":"13","text":"Na nan a toxi n wɔyɛnma mixie bɛ taali wɔyɛnyi ra, barima e ya se toma, kɔnɔ e mu a igbɛma, e tuli fe mɛma, kɔnɔ e mu a fahaamuma."},{"book":"Matiyu","chapter":"13","verse":"14","text":"Na kui, Annabi Esayi xa masenyi bara rakamali e xa fe ra, naxan a masenxi,"},{"book":"Matiyu","chapter":"13","verse":"15","text":"Yi ɲama bɔɲɛ bara xɔrɔxɔ."},{"book":"Matiyu","chapter":"13","verse":"16","text":"«Kɔnɔ ɲɛlɛxinyi na wo tan bɛ, barima wo yae se igbɛma, wo tulie fe mɛma."},{"book":"Matiyu","chapter":"13","verse":"17","text":"N xa nɔndi fala wo bɛ, namiɲɔnmɛ nun tinxintɔɛ gbegbe bara wa e xa fee to wo naxee tofe, kɔnɔ e mu e to. E bara wa e xa fee mɛ wo naxee mɛfe, kɔnɔ e mu e mɛ.»"},{"book":"Matiyu","chapter":"13","verse":"18","text":"«Wo wo tuli mati, wo xa fahaamui sɔtɔ xɛsa xa taali ma."},{"book":"Matiyu","chapter":"13","verse":"19","text":"Mixi na Ala xa mangɛya niini xa masenyi mɛ, a mu a fahaamu, Sentanɛ fama nɛ na masenyi bade a bɔɲɛ ma. Na kanyi misaalixi sansi xɔri nan na naxan biraxi kira xɔn ma."},{"book":"Matiyu","chapter":"13","verse":"20","text":"Sansi xɔri naxee bira gɛmɛ yire, nee misaalixi mixi nan na naxan Ala xa masenyi mɛma, a a suxu mafuren sɛɛwɛ ra."},{"book":"Matiyu","chapter":"13","verse":"21","text":"Kɔnɔ sanke to mu na a bɛ, a xa danxaniya mu buma. Tɔɔrɛ nun ɲaxankatɛ na a li Ala xa masenyi xa fe ra, a gbilenma Ala xa fe fɔxɔ ra keren na."},{"book":"Matiyu","chapter":"13","verse":"22","text":"Sansi xɔri naxan bira tunbe kunsie tagi, na misaalixi mixi nan na naxan Ala xa masenyi mɛma, kɔnɔ yi duniɲa kɔntɔfili nun naafuli xɔli a suxu han a Ala xa masenyi bɛɲin. Na kui, Ala xa masenyi mu nɔma a bɔɲɛ masarade."},{"book":"Matiyu","chapter":"13","verse":"23","text":"Sansi xɔri naxan bira bɛndɛ fanyi tan ma, na misaalixi mixi nan na naxan Ala xa masenyi mɛma, a a fahaamu, a a bɔɲɛ masara. Na sansi xɔri a bogi raminima nɛ, nde xɔri kɛmɛ ramini, nde tongo senni, nde tongo saxan.»"},{"book":"Matiyu","chapter":"13","verse":"24","text":"Isa naxa taali gbɛtɛ masen e bɛ, «Ala xa mangɛya luxi nɛ alɔ xɛmɛ naxan a xa xɛ garansan sansi xɔri fanyi ra."},{"book":"Matiyu","chapter":"13","verse":"25","text":"Kɔnɔ mixie nu xife tɛmui naxɛ, a yaxui naxa fa, a ɲooge ɲaaxi xɔri garansan sansi fanyi xɔri longori ra, a siga."},{"book":"Matiyu","chapter":"13","verse":"26","text":"Sansie to bula, e te han e dendenyi bara mini fɔlɔ, walikɛe naxa ɲooge ɲaaxi fan to sansie longori ra."},{"book":"Matiyu","chapter":"13","verse":"27","text":"E naxa xɛ kanyi maxɔrin, ‹Marigi, i mu sansi xɔri fanyi xa garansan i xa xɛ ma? Na ɲooge ɲaaxi fa kelixi minden?›"},{"book":"Matiyu","chapter":"13","verse":"28","text":"A naxa e yaabi, ‹N yaxui nde nan na rabaxi.› Walikɛe naxa a maxɔrin, ‹I wama muxu xa sa a tala?›"},{"book":"Matiyu","chapter":"13","verse":"29","text":"A naxa a fala, ‹Ade, xa na mu a ra sansi fanyi fan talama nɛ ɲooge ɲaaxi fɔxɔ ra."},{"book":"Matiyu","chapter":"13","verse":"30","text":"Wo xa a lu e birin xa mɔ han xɛ xaba lɔxɔɛ. Na tɛmui n a falama nɛ xɛ xabae bɛ, wo ɲooge ɲaaxi nan singe tala, wo a raxiri alako a xa gan. Kɔnɔ wo sansi fanyi tan xaba, wo a xɔri ragata n ma bili kui.›»"},{"book":"Matiyu","chapter":"13","verse":"31","text":"Isa naxa taali gbɛtɛ masen e bɛ, «Ala xa mangɛya maniyaxi konde xɔri nan na, mixi naxan si a xa daaxa."},{"book":"Matiyu","chapter":"13","verse":"32","text":"A xɔri xurun sansi xɔri birin bɛ, kɔnɔ a na mɔ, a bili xungbo bɔxi sansi birin bɛ. A findima wuri bili nan na, xɔnie fama e tɛɛe sade naxan salonyie kɔn na.»"},{"book":"Matiyu","chapter":"13","verse":"33","text":"Isa naxa taali gbɛtɛ masen e bɛ, «Ala xa mangɛya maniyaxi lɛbini nan na, ginɛ naxan sa farin busali tagi xun ma, na fa farin birin nate.»"},{"book":"Matiyu","chapter":"13","verse":"34","text":"Isa naxa na fe birin masen ɲama bɛ taalie ra. A ɲan mu nu masenyi yo tima e bɛ a mu a fala taali daaxi."},{"book":"Matiyu","chapter":"13","verse":"35","text":"Na kui, namiɲɔnmɛ xa masenyi naxa kamali,"},{"book":"Matiyu","chapter":"13","verse":"36","text":"Na tɛmui, Isa naxa keli ɲama xun ma, a so banxi. A fɔxirabirɛe naxa e makɔrɛ a ra, e a fala a bɛ, «Ɲooge ɲaaxi xa taali tagi raba muxu bɛ.»"},{"book":"Matiyu","chapter":"13","verse":"37","text":"A naxa e yaabi, «Naxan sansi fanyi garansanma, na misaalixi Adama xa Di nan na."},{"book":"Matiyu","chapter":"13","verse":"38","text":"Xɛ misaalixi duniɲa nan na. Sansi fanyi misaalixi mixie nan na, naxee na Ala xa mangɛya niini bun ma. Ɲooge ɲaaxi misaalixi Sentanɛ xa die nan na."},{"book":"Matiyu","chapter":"13","verse":"39","text":"Yaxui naxan ɲooge xɔri garansan, a misaalixi Ibulisa nan na. Xɛ xabɛ misaalixi duniɲa raɲɔnyi nan na. Xɛ xabae misaalixi malekɛe nan na."},{"book":"Matiyu","chapter":"13","verse":"40","text":"Na ɲooge ɲaaxi talama ki naxɛ, a woli tɛ i, duniɲa raɲɔnyi fan luma na ki nɛ."},{"book":"Matiyu","chapter":"13","verse":"41","text":"Adama xa Di fama a xa malekɛe xɛɛde, e mixi ratantanyie nun mixi kobie ba mixi gbɛtɛe ya ma, naxee na Ala xa mangɛya niini bun ma."},{"book":"Matiyu","chapter":"13","verse":"42","text":"E e wolima nɛ tɛ mankanɛ xɔɔra, wa nun ɲin maxinyi na dɛnnaxɛ."},{"book":"Matiyu","chapter":"13","verse":"43","text":"Na tɛmui tinxintɔɛe tan yanbama nɛ alɔ soge e Baba xa mangɛya niini bun ma. Xa wo tuli fe mɛma, wo wo tuli mati yi masenyi ra.»"},{"book":"Matiyu","chapter":"13","verse":"44","text":"«Ala xa mangɛya man luxi nɛ alɔ naafuli xungbe naxan nu nɔxunxi xɛ ma. Mixi nde to mini a ma, a naxa gbilen a nɔxun na, a siga ɲɛlɛxinyi kui. A naxa a sɔtɔse birin mati a fa na xɛ sara.»"},{"book":"Matiyu","chapter":"13","verse":"45","text":"«Ala xa mangɛya man luxi nɛ alɔ yulɛ naxan diyaman tofanyi fenfe."},{"book":"Matiyu","chapter":"13","verse":"46","text":"A to diyaman hagigɛ keren to, a naxa sa a sɔtɔse birin mati, a fa na diyaman sara.»"},{"book":"Matiyu","chapter":"13","verse":"47","text":"«Ala xa mangɛya man luxi nɛ alɔ yɛlɛ naxan bara sa baa ma, a yɛxɛ mɔɔli birin suxu."},{"book":"Matiyu","chapter":"13","verse":"48","text":"Yɛlɛ to rafe, mixie naxa a mabɛndun baa dɛ ra. E naxa dɔxɔ, e yɛxɛe mayegeti, e a fanyie sa paanie kui, e a ɲaaxie wɔlɛ."},{"book":"Matiyu","chapter":"13","verse":"49","text":"Duniɲa raɲɔnyi luma na ki nɛ. Malekɛe fama mixi kobie nun mixi tinxinxie mayegetide,"},{"book":"Matiyu","chapter":"13","verse":"50","text":"e mixi kobie woli tɛ mankanɛ xɔɔra, wa nun ɲin maxinyie na dɛnnaxɛ.»"},{"book":"Matiyu","chapter":"13","verse":"51","text":"Isa naxa e maxɔrin, «Wo bara na birin fahaamu?» E naxa a yaabi, «Iyo.»"},{"book":"Matiyu","chapter":"13","verse":"52","text":"A naxa a masen e bɛ, «Na nan a toxi, sɛriyɛ karamɔxɔ naxan bara fahaamui sɔtɔ Ala xa mangɛya niini xa fe ma, a luxi alɔ banxi kanyi naxan se nɛɛnɛe nun se forie raminima a harige ya ma.»"},{"book":"Matiyu","chapter":"13","verse":"53","text":"Isa to gɛ na taalie masende, a naxa siga,"},{"book":"Matiyu","chapter":"13","verse":"54","text":"a sa so a xɔnyi, a mɔxi dɛnnaxɛ. A to na mixie xaran e xa salide kui, e dɛ naxa ixara. E naxa e bore maxɔrin, «Yi xɛmɛ yi lɔnni sɔtɔxi minden? A nɔxi yi kaabanako fee rabade di?"},{"book":"Matiyu","chapter":"13","verse":"55","text":"Kamudɛri xa di xa mu yi ki? A nga xa mu xili Mariyama? A xunyae xa mu findi Yaki, Yusufu, Yuda, nun Simɔn na?"},{"book":"Matiyu","chapter":"13","verse":"56","text":"A xunya ginɛmae fan mu na won ya ma be? A fa yi birin sɔtɔxi minden?»"},{"book":"Matiyu","chapter":"13","verse":"57","text":"Na kui, e naxa xɔnɔ a ma, e tondi lade a ra."},{"book":"Matiyu","chapter":"13","verse":"58","text":"A mu kaabanako gbegbe raba naa e xa danxaniyatareɲa xa fe ra."}]}