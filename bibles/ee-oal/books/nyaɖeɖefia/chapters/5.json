{"data":[{"book":"Nyaɖeɖefia","chapter":"5","verse":"1","text":"Tete mekpɔ agbalẽ aɖe le ame si nɔ anyi ɖe fiazikpui la dzi la ƒe nuɖusime. Woŋlɔ nu ɖe agbalẽ la me kple egodo siaa, eye wotree kple nutrenu adre."},{"book":"Nyaɖeɖefia","chapter":"5","verse":"2","text":"Eye mekpɔ mawudɔla dzɔatsu aɖe le gbeƒã ɖem kple gbe sesẽ aɖe le gbɔgblɔm be, “Ame kae dze aɖe nutrenuawo ɖa alo aʋu agbalẽ la?”"},{"book":"Nyaɖeɖefia","chapter":"5","verse":"3","text":"Gake ame aɖeke mele dziƒo, anyigba dzi loo alo anyigba te si ate ŋu aʋu agbalẽ la alo akpɔ eme o."},{"book":"Nyaɖeɖefia","chapter":"5","verse":"4","text":"Mefa avi vevie, elabena ame aɖeke meli si ŋu wokpɔ ŋudzedze le si dze be wòaʋu agbalẽ la alo akpɔ eme o."},{"book":"Nyaɖeɖefia","chapter":"5","verse":"5","text":"Tete amegãxoxoawo dometɔ ɖeka gblɔ nam be, “Kpɔ ɖa, mègafa avi o, elabena Yuda ƒe to la ƒe Dzata si tso David ƒe ke me la ɖu dzi. Eyae ate ŋu aʋu agbalẽ la, eye wòaɖe nutrenu adreawo ɖa.”"},{"book":"Nyaɖeɖefia","chapter":"5","verse":"6","text":"Eye mekpɔ Alẽvi aɖe, wòdze abe ɖe wowui ene, eye wònɔ tsitre ɖe fiazikpui la titina. Nu gbagbe eneawo kple amegãxoxoawo ƒo xlãe. Dzo adre kple ŋku adre nɔ esi, esiwo nye Mawu ƒe gbɔgbɔ adreawo, esiwo wodɔ ɖo ɖe anyigba blibo la dzi."},{"book":"Nyaɖeɖefia","chapter":"5","verse":"7","text":"Eyae va xɔ agbalẽ la le ame si nɔ fiazikpui la dzi la ƒe nuɖusime."},{"book":"Nyaɖeɖefia","chapter":"5","verse":"8","text":"Esi wòxɔ agbalẽa la, nu gbagbe eneawo kple amegãxoxo blaeve-vɔ-eneawo dze klo tsyɔ mo anyi ɖe Alẽvi la ŋgɔ. Kasaŋku nɔ wo dometɔ ɖe sia ɖe si, eye sikagba si yɔ fũu kple dzudzɔʋeʋĩdonu siwo nye ame kɔkɔeawo ƒe gbedodoɖa la hã nɔ woƒe asi me."},{"book":"Nyaɖeɖefia","chapter":"5","verse":"9","text":"Wodzi ha yeye be,"},{"book":"Nyaɖeɖefia","chapter":"5","verse":"10","text":"Èwɔ wo be woanye fiaɖuƒewo kple nunɔlawo ne woasubɔ míaƒe Mawu la,"},{"book":"Nyaɖeɖefia","chapter":"5","verse":"11","text":"Tete mekpɔ, eye mese mawudɔla gbogbo aɖewo ƒe gbe siwo ƒe xexlẽme anye akpeakpewo kple akpe ewo (10,000) teƒe akpe ewo (10,000). Woɖe to ƒo xlã fiazikpui la, nu gbagbe eneawo kple amegãxoxoawo."},{"book":"Nyaɖeɖefia","chapter":"5","verse":"12","text":"Wole ha dzim kple gbe sesẽ be,"},{"book":"Nyaɖeɖefia","chapter":"5","verse":"13","text":"Esia megbe la, mese nu gbagbe siwo katã le dziƒo, anyigba dzi, anyigba te, atsiaƒu me kpe ɖe nu siwo katã nɔ wo me la ŋuti nɔ ha dzim be,"},{"book":"Nyaɖeɖefia","chapter":"5","verse":"14","text":"Nu gbagbe eneawo gblɔ be, “Amen.” Tete amegãxoxo blaeve-vɔ-eneawo tsyɔ mo anyi, eye wosubɔe."}]}