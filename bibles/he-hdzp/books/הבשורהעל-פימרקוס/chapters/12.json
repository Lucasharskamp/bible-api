{"data":[{"book":"הבשורה על-פי מרקוס","chapter":"12","verse":"1","text":"ישוע סיפר לעם את המשל הבא: ”איש אחד נטע כרם ענבים ובנה גדר, יקב ומגדל שמירה. הוא השכיר את הכרם לכורמים ונסע לחוץ לארץ."},{"book":"הבשורה על-פי מרקוס","chapter":"12","verse":"2","text":"בזמן הבציר שלח בעל־הכרם את אחד מאנשיו לאסוף את הרווח מיבול הענבים,"},{"book":"הבשורה על-פי מרקוס","chapter":"12","verse":"3","text":"אולם הכורמים התנפלו על השליח, הכו אותו ושלחו אותו חזרה אל בעל־הכרם בידיים ריקות."},{"book":"הבשורה על-פי מרקוס","chapter":"12","verse":"4","text":"”בעל־הכרם שלח מישהו אחר אל הכורמים, אך גם אותו הכו ואף פצעו את ראשו."},{"book":"הבשורה על-פי מרקוס","chapter":"12","verse":"5-6","text":"השליח הבא נרצח וכל השליחים שבאו לאחר מכן לכרם הוכו או נרצחו. לבסוף נשאר לבעל־הכרם עוד שליח אחד – בנו היחיד. בלית ברירה הוא שלח את בנו, בתקווה שלפחות אליו יתייחסו הכורמים בכבוד."},{"book":"הבשורה על-פי מרקוס","chapter":"12","verse":"7","text":"אבל כשראו הכורמים את הבן מרחוק, אמרו: ’הנה בא יורש הכרם; הבה נהרוג אותו, ואז יהיה הכרם שלנו!‘"},{"book":"הבשורה על-פי מרקוס","chapter":"12","verse":"8","text":"הם תפסו את הבן, רצחו אותו והשליכו את גופתו מעבר לגדר."},{"book":"הבשורה על-פי מרקוס","chapter":"12","verse":"9","text":"”מה לדעתכם יעשה בעל־הכרם כאשר ישמע את מה שקרה? מובן שיבוא בעצמו, יהרוג את כל הכורמים וישכיר את הכרם לאחרים."},{"book":"הבשורה על-פי מרקוס","chapter":"12","verse":"10","text":"האם אינכם זוכרים שככה כתוב בתהלים? ’אבן מאסו הבונים היתה לראש פינה,"},{"book":"הבשורה על-פי מרקוס","chapter":"12","verse":"11","text":"מאת ה׳ היתה זאת; היא נפלאת בעינינו‘.“12‏.11 יב 11 כלשונו: ”אבן מאסו הבונים הייתה לראש פינה; מאת ה׳ הייתה זאת, היא נפלאת בעינינו.“ (תהלים קיח 22)"},{"book":"הבשורה על-פי מרקוס","chapter":"12","verse":"12","text":"ראשי הכוהנים, הזקנים והסופרים רצו לאסור אותו בו במקום, כי הבינו שבמשל זה הוא מתכוון אליהם – שהם הכורמים הרשעים. אולם הם פחדו לגעת בו בגלל ההמון הרב שהיה שם. על כן ויתרו לו והלכו לדרכם."},{"book":"הבשורה על-פי מרקוס","chapter":"12","verse":"13","text":"אולם הם שלחו אליו כמה מאנשי הורדוס ופרושים, כדי שייכנסו איתו לשיחה וינסו לגרום לכך שיאמר משהו נגד החוק, על־מנת שתהיה להם עילה לאסור אותו."},{"book":"הבשורה על-פי מרקוס","chapter":"12","verse":"14","text":"”רבי,“ פתחו המסתננים, ”אנחנו יודעים שאתה איש ישר ושאיש אינו יכול להשפיע עליך לשקר. אנחנו גם יודעים שאתה באמת מלמד את דבר אלוהים. אמור לנו, רבי, האם עלינו לשלם מס לקיסר הרומאי או לא?“"},{"book":"הבשורה על-פי מרקוס","chapter":"12","verse":"15","text":"ישוע הבין את מזימתם ולכן ענה: ”תנו לי מטבע ואומר לכם.“"},{"book":"הבשורה על-פי מרקוס","chapter":"12","verse":"16","text":"הם נתנו לו מטבע, והוא שאל: ”של מי הדמות החקוקה על המטבע? של מי השם החקוק כאן?“"},{"book":"הבשורה על-פי מרקוס","chapter":"12","verse":"17","text":"”של הקיסר? אם כן תנו לו את מה ששייך לו, אך תנו לאלוהים את מה ששייך לאלוהים.“ הם נותרו פעורי פה וללא מילים."},{"book":"הבשורה על-פי מרקוס","chapter":"12","verse":"18","text":"אחר כך באו צדוקים (שאינם מאמינים בתחיית המתים) ושאלו אותו:"},{"book":"הבשורה על-פי מרקוס","chapter":"12","verse":"19","text":"”רבי, משה רבנו לימד אותנו שאם אדם נשוי מת ואינו משאיר אחריו בן, חייב אחיו להתחתן עם האלמנה, כדי שתוכל ללדת בן שישא את שם המת."},{"book":"הבשורה על-פי מרקוס","chapter":"12","verse":"20","text":"במשפחה אחת היו שבעה אחים; האח הבכור התחתן, וכעבור זמן קצר מת ולא השאיר אחריו בן."},{"book":"הבשורה על-פי מרקוס","chapter":"12","verse":"21","text":"האח השני התחתן עם האלמנה, וגם הוא מת ולא השאיר בן. כך קרה גם עם האח השלישי."},{"book":"הבשורה על-פי מרקוס","chapter":"12","verse":"22","text":"בקיצור, כל שבעת האחים התחתנו עם האישה האחת, כולם מתו ולא השאירו אחריהם בן. לבסוף מתה גם האישה.“"},{"book":"הבשורה על-פי מרקוס","chapter":"12","verse":"23","text":"”רבי, למי תהיה שייכת האישה בתחיית המתים? הלא כל השבעה התחתנו אתה!“"},{"book":"הבשורה על-פי מרקוס","chapter":"12","verse":"24","text":"השיב להם ישוע: ”טעותכם נובעת מבורותכם בכל הנוגע לכתבי־הקודש ולגבורתו של אלוהים."},{"book":"הבשורה על-פי מרקוס","chapter":"12","verse":"25","text":"כי בתחיית המתים לא יהיו עוד נשואים; כולם יהיו כמלאכים בשמים."},{"book":"הבשורה על-פי מרקוס","chapter":"12","verse":"26","text":"”ובנוגע לתחיית המתים – טועים אתם מאוד. האם מעולם לא קראתם בספר שמות על משה והסנה הבוער? אלוהים אמר למשה:12‏.26 יב 26 שמות ג 6 ’אנוכי אלוהי אברהם, אלוהי יצחק ואלוהי יעקב‘."},{"book":"הבשורה על-פי מרקוס","chapter":"12","verse":"27","text":"”אלוהים אמר למשה כי למרות שאנשים אלה מתו לפני מאות שנים, הם עדיין חיים. הרי אלוהים לא היה אומר: ’אנוכי האלוהים‘ של אנשים מתים!“"},{"book":"הבשורה על-פי מרקוס","chapter":"12","verse":"28","text":"אחד המנהיגים היהודיים שעמד שם נוכח כי ישוע השיב כהלכה, ולכן שאל אותו: ”מהי המצווה החשובה ביותר?“"},{"book":"הבשורה על-פי מרקוס","chapter":"12","verse":"29","text":"ישוע השיב: ” ’שמע ישראל, ה׳ אלוהינו, ה׳ אחד!"},{"book":"הבשורה על-פי מרקוס","chapter":"12","verse":"30","text":"ואהבת את ה׳ אלוהיך בכל לבבך ובכל נפשך ובכל מאודך‘."},{"book":"הבשורה על-פי מרקוס","chapter":"12","verse":"31","text":"המצווה השנייה היא: ’ואהבת לרעך כמוך!‘ מצוות אלה הן החשובות ביותר!“"},{"book":"הבשורה על-פי מרקוס","chapter":"12","verse":"32","text":"השואל המשיך: ”רבי, אתה צודק. באמת יש רק אלוהים אחד ואין אחר מלבדו."},{"book":"הבשורה על-פי מרקוס","chapter":"12","verse":"33","text":"אני יודע שחשוב יותר לאהוב את אלוהים בכל לבי, הבנתי וכוחי, ולאהוב אנשים אחרים כמו את עצמי, מאשר להקריב כל מיני קרבנות בבית־המקדש.“"},{"book":"הבשורה על-פי מרקוס","chapter":"12","verse":"34","text":"ישוע ראה שהאיש דיבר בחוכמה, ולכן אמר לו: ”אתה קרוב מאוד למלכות אלוהים!“ לאחר מכן לא העז איש לשאול אותו יותר שאלות."},{"book":"הבשורה על-פי מרקוס","chapter":"12","verse":"35","text":"מאוחר יותר, כשלימד ישוע את האנשים בבית־המקדש, שאל אותם: ”מדוע טוענים הסופרים כי המשיח הוא בן־דוד?"},{"book":"הבשורה על-פי מרקוס","chapter":"12","verse":"36","text":"הרי דוד אמר בעצמו בהשראת רוח הקודש:12‏.36 יב 36 תהלים קי 1 ’נאום ה׳ לאדני, שב לימיני עד אשית אויביך הדום לרגליך‘."},{"book":"הבשורה על-פי מרקוס","chapter":"12","verse":"37","text":"הלא דוד עצמו קרא לו ’אדון‘, אם כן כיצד הוא יכול להיות בנו?“ הקהל נהנה מאוד להקשיב לנימוקיו של ישוע ולמסקנותיו."},{"book":"הבשורה על-פי מרקוס","chapter":"12","verse":"38","text":"ישוע המשיך ללמד את העם: ”היזהרו מהסופרים שאוהבים ללבוש גלימות ולהיראות לפני האנשים בשווקים, כדי שכולם ייתנו להם כבוד."},{"book":"הבשורה על-פי מרקוס","chapter":"12","verse":"39","text":"הם אוהבים לשבת במושבי הנכבדים בבית־הכנסת ובסעודות וחגיגות."},{"book":"הבשורה על-פי מרקוס","chapter":"12","verse":"40","text":"ללא בושה הם מגרשים אלמנות מבתיהן, וכדי לכסות על מעשיהם מעמידים פני קדושים תמימים ומתפללים בציבור תפילות ארוכות. משום כך יהיה עונשם חמור יותר.“"},{"book":"הבשורה על-פי מרקוס","chapter":"12","verse":"41","text":"ישוע התיישב מול תיבת האוצר והתבונן באנשים שהביאו תרומות. עשירים רבים תרמו סכומי כסף גדולים."},{"book":"הבשורה על-פי מרקוס","chapter":"12","verse":"42","text":"אחריהם הופיעה אלמנה ענייה שתרמה שתי פרוטות בשווי של שתי אגורות."},{"book":"הבשורה על-פי מרקוס","chapter":"12","verse":"43","text":"ישוע קרא לתלמידיו ואמר: ”אתם רואים את האלמנה הזאת? היא תרמה יותר מכל העשירים האלה גם יחד!"},{"book":"הבשורה על-פי מרקוס","chapter":"12","verse":"44","text":"כי העשירים תרמו סכומים קטנים ביחס לרכוש הרב שיש להם, ואילו האלמנה הזאת נתנה את כל מה שהיה לה.“"}]}