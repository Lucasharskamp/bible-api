{"data":[{"book":"Yakobo","chapter":"4","verse":"1","text":"Nʼchiyani chimene chimayambitsa ndewu ndi mapokoso pakati panu? Kodi sizichokera ku zilakolako zimene zimalimbana mʼkati mwanu?"},{"book":"Yakobo","chapter":"4","verse":"2","text":"Mumalakalaka zinthu koma simuzipeza, choncho mumapha. Mumasirira zinthu koma simutha kuzipeza zimene mukufuna, choncho mumakangana ndi kumenyana. Mulibe zinthuzo chifukwa simupempha kwa Mulungu."},{"book":"Yakobo","chapter":"4","verse":"3","text":"Koma ngakhale mumapempha simulandira, chifukwa mumapempha ndi zolinga zoyipa. Mumapempha kuti muzigwiritse ntchito pa zokusangalatsani nokha."},{"book":"Yakobo","chapter":"4","verse":"4","text":"Inu anthu achigololo, kodi simukudziwa kuti kuchita ubwenzi ndi dziko lapansi ndi kudana ndi Mulungu? Choncho, aliyense wosankha kukhala bwenzi la dziko lapansi amasanduka mdani wa Mulungu."},{"book":"Yakobo","chapter":"4","verse":"5","text":"Kapena mukuganiza kuti Malemba amanena popanda chifukwa kuti Mulungu amafunitsitsa mwansanje mzimu umene Iye anayika kuti uzikhala mwa ife?"},{"book":"Yakobo","chapter":"4","verse":"6","text":"Koma amatipatsa chisomo chochuluka. Nʼchifukwa chake Malemba amati,"},{"book":"Yakobo","chapter":"4","verse":"7","text":"Dziperekeni nokha kwa Mulungu. Mukaneni Mdierekezi ndipo adzakuthawani."},{"book":"Yakobo","chapter":"4","verse":"8","text":"Sendezani kufupi ndi Mulungu ndipo Iye adzasendeza kwa inu. Sambani mʼmanja mwanu, inu anthu ochimwa. Yeretsani mitima yanu, inu anthu okayikira."},{"book":"Yakobo","chapter":"4","verse":"9","text":"Chitani chisoni chifukwa cha zimene mwachita, lirani misozi. Kuseka kwanu kusanduke kulira, ndipo chimwemwe chanu chisanduke chisoni."},{"book":"Yakobo","chapter":"4","verse":"10","text":"Dzichepetseni pamaso pa Ambuye ndipo Iye adzakukwezani."},{"book":"Yakobo","chapter":"4","verse":"11","text":"Abale musamanenane. Aliyense wonenera zoyipa mʼbale wake kapena kumuweruza, akusinjirira ndi kuweruza Malamulo. Pamene muweruza malamulo, ndiye kuti simukusunga malamulowo, koma mukuwaweruza."},{"book":"Yakobo","chapter":"4","verse":"12","text":"Pali mmodzi yekha Wopereka Malamulo ndi Woweruza. Ndiye amene akhoza kupulumutsa ndi kuwononga. Kodi ndiwe yani kuti uziweruza mnzako?"},{"book":"Yakobo","chapter":"4","verse":"13","text":"Tsono tamverani, inu amene mumati, “Lero kapena mawa tipita ku mzinda wakutiwakuti, tikatha chaka chimodzi tikuchita malonda ndi kupanga ndalama.”"},{"book":"Yakobo","chapter":"4","verse":"14","text":"Chifukwa chiyani mukutero? Inu simukudziwa zimene ziti zichitike mawa. Kodi moyo wanu ndi wotani? Inu muli ngati nkhungu imene imangooneka kwa kanthawi kochepa ndipo kenaka ndikuzimirira."},{"book":"Yakobo","chapter":"4","verse":"15","text":"Koma inuyo muyenera kunena kuti, “Ambuye akalola, tikadzakhala ndi moyo, tidzachita zakutizakuti.”"},{"book":"Yakobo","chapter":"4","verse":"16","text":"Koma mmene zililimu mumangodzitama ndi kudzikuza. Kudzitama konse kotereku ndi koyipa."},{"book":"Yakobo","chapter":"4","verse":"17","text":"Aliyense amene amadziwa zabwino zimene amayenera kuchita koma osazichita, ndiye kuti wachimwa."}]}