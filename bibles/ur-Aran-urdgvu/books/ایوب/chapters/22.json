{"data":[{"book":"ایوب","chapter":"22","verse":"1","text":"پھر اِلی فز تیمانی نے جواب دے کر کہا،"},{"book":"ایوب","chapter":"22","verse":"2","text":"”کیا اللہ انسان سے فائدہ اُٹھا سکتا ہے؟ ہرگز نہیں! اُس کے لئے دانش مند بھی فائدے کا باعث نہیں۔"},{"book":"ایوب","chapter":"22","verse":"3","text":"اگر تُو راست باز ہو بھی تو کیا وہ اِس سے اپنے لئے نفع اُٹھا سکتا ہے؟ ہرگز نہیں! اگر تُو بےالزام زندگی گزارے تو کیا اُسے کچھ حاصل ہوتا ہے؟"},{"book":"ایوب","chapter":"22","verse":"4","text":"اللہ تجھے تیری خدا ترس زندگی کے سبب سے ملامت نہیں کر رہا۔ یہ نہ سوچ کہ وہ اِسی لئے عدالت میں تجھ سے جواب طلب کر رہا ہے۔"},{"book":"ایوب","chapter":"22","verse":"5","text":"نہیں، وجہ تیری بڑی بدکاری، تیرے لامحدود گناہ ہیں۔"},{"book":"ایوب","chapter":"22","verse":"6","text":"جب تیرے بھائیوں نے تجھ سے قرض لیا تو تُو نے بلاوجہ وہ چیزیں اپنا لی ہوں گی جو اُنہوں نے تجھے ضمانت کے طور پر دی تھیں، تُو نے اُنہیں اُن کے کپڑوں سے محروم کر دیا ہو گا۔"},{"book":"ایوب","chapter":"22","verse":"7","text":"تُو نے تھکے ماندوں کو پانی پلانے سے اور بھوکے مرنے والوں کو کھانا کھلانے سے انکار کیا ہو گا۔"},{"book":"ایوب","chapter":"22","verse":"8","text":"بےشک تیرا رویہ اِس خیال پر مبنی تھا کہ پورا ملک طاقت وروں کی ملکیت ہے، کہ صرف بڑے لوگ اُس میں رہ سکتے ہیں۔"},{"book":"ایوب","chapter":"22","verse":"9","text":"تُو نے بیواؤں کو خالی ہاتھ موڑ دیا ہو گا، یتیموں کی طاقت پاش پاش کی ہو گی۔"},{"book":"ایوب","chapter":"22","verse":"10","text":"اِسی لئے تُو پھندوں سے گھرا رہتا ہے، اچانک ہی تجھے دہشت ناک واقعات ڈراتے ہیں۔"},{"book":"ایوب","chapter":"22","verse":"11","text":"یہی وجہ ہے کہ تجھ پر ایسا اندھیرا چھا گیا ہے کہ تُو دیکھ نہیں سکتا، کہ سیلاب نے تجھے ڈبو دیا ہے۔"},{"book":"ایوب","chapter":"22","verse":"12","text":"کیا اللہ آسمان کی بلندیوں پر نہیں ہوتا؟ وہ تو ستاروں پر نظر ڈالتا ہے، خواہ وہ کتنے ہی اونچے کیوں نہ ہوں۔"},{"book":"ایوب","chapter":"22","verse":"13","text":"توبھی تُو کہتا ہے، ’اللہ کیا جانتا ہے؟ کیا وہ کالے بادلوں میں سے دیکھ کر عدالت کر سکتا ہے؟"},{"book":"ایوب","chapter":"22","verse":"14","text":"وہ گھنے بادلوں میں چھپا رہتا ہے، اِس لئے جب وہ آسمان کے گنبد پر چلتا ہے تو اُسے کچھ نظر نہیں آتا۔‘"},{"book":"ایوب","chapter":"22","verse":"15","text":"کیا تُو اُس قدیم راہ سے باز نہیں آئے گا جس پر بدکار چلتے رہے ہیں؟"},{"book":"ایوب","chapter":"22","verse":"16","text":"وہ تو اپنے مقررہ وقت سے پہلے ہی سکڑ گئے، اُن کی بنیادیں سیلاب سے ہی اُڑا لی گئیں۔"},{"book":"ایوب","chapter":"22","verse":"17","text":"اُنہوں نے اللہ سے کہا، ’ہم سے دُور ہو جا،‘ اور ’قادرِ مطلق ہمارے لئے کیا کچھ کر سکتا ہے؟‘"},{"book":"ایوب","chapter":"22","verse":"18","text":"لیکن اللہ ہی نے اُن کے گھروں کو بھرپور خوش حالی سے نوازا، گو بےدینوں کے بُرے منصوبے اُس سے دُور ہی دُور رہتے ہیں۔"},{"book":"ایوب","chapter":"22","verse":"19","text":"راست باز اُن کی تباہی دیکھ کر خوش ہوئے، بےقصوروں نے اُن کی ہنسی اُڑا کر کہا،"},{"book":"ایوب","chapter":"22","verse":"20","text":"’لو، یہ دیکھو، اُن کی جائیداد کس طرح مٹ گئی، اُن کی دولت کس طرح بھسم ہو گئی ہے!‘"},{"book":"ایوب","chapter":"22","verse":"21","text":"اے ایوب، اللہ سے صلح کر کے سلامتی حاصل کر، تب ہی تُو خوش حالی پائے گا۔"},{"book":"ایوب","chapter":"22","verse":"22","text":"اللہ کے منہ کی ہدایت اپنا لے، اُس کے فرمان اپنے دل میں محفوظ رکھ۔"},{"book":"ایوب","chapter":"22","verse":"23","text":"اگر تُو قادرِ مطلق کے پاس واپس آئے تو بحال ہو جائے گا، اور تیرے خیمے سے بدی دُور ہی رہے گی۔"},{"book":"ایوب","chapter":"22","verse":"24","text":"سونے کو خاک کے برابر، اوفیر کا خالص سونا وادی کے پتھر کے برابر سمجھ لے"},{"book":"ایوب","chapter":"22","verse":"25","text":"تو قادرِ مطلق خود تیرا سونا ہو گا، وہی تیرے لئے چاندی کا ڈھیر ہو گا۔"},{"book":"ایوب","chapter":"22","verse":"26","text":"تب تُو قادرِ مطلق سے لطف اندوز ہو گا اور اللہ کے حضور اپنا سر اُٹھا سکے گا۔"},{"book":"ایوب","chapter":"22","verse":"27","text":"تُو اُس سے التجا کرے گا تو وہ تیری سنے گا اور تُو اپنی مَنتیں بڑھا سکے گا۔"},{"book":"ایوب","chapter":"22","verse":"28","text":"جو کچھ بھی تُو کرنے کا ارادہ رکھے اُس میں تجھے کامیابی ہو گی، تیری راہوں پر روشنی چمکے گی۔"},{"book":"ایوب","chapter":"22","verse":"29","text":"کیونکہ جو شیخی بگھارتا ہے اُسے اللہ پست کرتا جبکہ جو پست حال ہے اُسے وہ نجات دیتا ہے۔"},{"book":"ایوب","chapter":"22","verse":"30","text":"وہ بےقصور کو چھڑاتا ہے، چنانچہ اگر تیرے ہاتھ پاک ہوں تو وہ تجھے چھڑائے گا۔“"}]}