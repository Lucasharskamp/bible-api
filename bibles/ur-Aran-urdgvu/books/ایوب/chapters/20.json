{"data":[{"book":"ایوب","chapter":"20","verse":"1","text":"تب ضوفر نعماتی نے جواب دے کر کہا،"},{"book":"ایوب","chapter":"20","verse":"2","text":"”یقیناً میرے مضطرب خیالات اور وہ احساسات جو میرے اندر سے اُبھر رہے ہیں مجھے جواب دینے پر مجبور کر رہے ہیں۔"},{"book":"ایوب","chapter":"20","verse":"3","text":"مجھے ایسی نصیحت سننی پڑی جو میری بےعزتی کا باعث تھی، لیکن میری سمجھ مجھے جواب دینے کی تحریک دے رہی ہے۔"},{"book":"ایوب","chapter":"20","verse":"4","text":"کیا تجھے معلوم نہیں کہ قدیم زمانے سے یعنی جب سے انسان کو زمین پر رکھا گیا"},{"book":"ایوب","chapter":"20","verse":"5","text":"شریر کا فتح مند نعرہ عارضی اور بےدین کی خوشی پل بھر کی ثابت ہوئی ہے؟"},{"book":"ایوب","chapter":"20","verse":"6","text":"گو اُس کا قد و قامت آسمان تک پہنچے اور اُس کا سر بادلوں کو چھوئے"},{"book":"ایوب","chapter":"20","verse":"7","text":"تاہم وہ اپنے فضلے کی طرح ابد تک تباہ ہو جائے گا۔ جنہوں نے اُسے پہلے دیکھا تھا وہ پوچھیں گے، ’اب وہ کہاں ہے؟‘"},{"book":"ایوب","chapter":"20","verse":"8","text":"وہ خواب کی طرح اُڑ جاتا اور آئندہ کہیں نہیں پایا جائے گا، اُسے رات کی رویا کی طرح بُھلا دیا جاتا ہے۔"},{"book":"ایوب","chapter":"20","verse":"9","text":"جس آنکھ نے اُسے دیکھا وہ اُسے آئندہ کبھی نہیں دیکھے گی۔ اُس کا گھر دوبارہ اُس کا مشاہدہ نہیں کرے گا۔"},{"book":"ایوب","chapter":"20","verse":"10","text":"اُس کی اولاد کو غریبوں سے بھیک مانگنی پڑے گی، اُس کے اپنے ہاتھوں کو دولت واپس دینی پڑے گی۔"},{"book":"ایوب","chapter":"20","verse":"11","text":"جوانی کی جس طاقت سے اُس کی ہڈیاں بھری ہیں وہ اُس کے ساتھ ہی خاک میں مل جائے گی۔"},{"book":"ایوب","chapter":"20","verse":"12","text":"بُرائی بےدین کے منہ میں میٹھی ہے۔ وہ اُسے اپنی زبان تلے چھپائے رکھتا،"},{"book":"ایوب","chapter":"20","verse":"13","text":"اُسے محفوظ رکھ کر جانے نہیں دیتا۔"},{"book":"ایوب","chapter":"20","verse":"14","text":"لیکن اُس کی خوراک پیٹ میں آ کر خراب ہو جاتی بلکہ سانپ کا زہر بن جاتی ہے۔"},{"book":"ایوب","chapter":"20","verse":"15","text":"جو دولت اُس نے نگل لی اُسے وہ اُگل دے گا، اللہ ہی یہ چیزیں اُس کے پیٹ سے خارج کرے گا۔"},{"book":"ایوب","chapter":"20","verse":"16","text":"اُس نے سانپ کا زہر چوس لیا، اور سانپ ہی کی زبان اُسے مار ڈالے گی۔"},{"book":"ایوب","chapter":"20","verse":"17","text":"وہ ندیوں سے لطف اندوز نہیں ہو گا، شہد اور بالائی کی نہروں سے مزہ نہیں لے گا۔"},{"book":"ایوب","chapter":"20","verse":"18","text":"جو کچھ اُس نے حاصل کیا اُسے وہ ہضم نہیں کرے گا بلکہ سب کچھ واپس کرے گا۔ جو دولت اُس نے اپنے کاروبار سے کمائی اُس سے وہ لطف نہیں اُٹھائے گا۔"},{"book":"ایوب","chapter":"20","verse":"19","text":"کیونکہ اُس نے پست حالوں پر ظلم کر کے اُنہیں ترک کیا ہے، اُس نے ایسے گھروں کو چھین لیا ہے جنہیں اُس نے تعمیر نہیں کیا تھا۔"},{"book":"ایوب","chapter":"20","verse":"20","text":"اُس نے پیٹ میں کبھی سکون محسوس نہیں کیا بلکہ جو کچھ بھی چاہتا تھا اُسے بچنے نہیں دیا۔"},{"book":"ایوب","chapter":"20","verse":"21","text":"جب وہ کھانا کھاتا ہے تو کچھ نہیں بچتا، اِس لئے اُس کی خوش حالی قائم نہیں رہے گی۔"},{"book":"ایوب","chapter":"20","verse":"22","text":"جوں ہی اُسے کثرت کی چیزیں حاصل ہوں گی وہ مصیبت میں پھنس جائے گا۔ تب دُکھ درد کا پورا زور اُس پر آئے گا۔"},{"book":"ایوب","chapter":"20","verse":"23","text":"کاش اللہ بےدین کا پیٹ بھر کر اپنا بھڑکتا قہر اُس پر نازل کرے، کاش وہ اپنا غضب اُس پر برسائے۔"},{"book":"ایوب","chapter":"20","verse":"24","text":"گو وہ لوہے کے ہتھیار سے بھاگ جائے، لیکن پیتل کا تیر اُسے چیر ڈالے گا۔"},{"book":"ایوب","chapter":"20","verse":"25","text":"جب وہ اُسے اپنی پیٹھ سے نکالے تو تیر کی نوک اُس کے کلیجے میں سے نکلے گی۔ اُسے دہشت ناک واقعات پیش آئیں گے۔"},{"book":"ایوب","chapter":"20","verse":"26","text":"گہری تاریکی اُس کے خزانوں کی تاک میں بیٹھی رہے گی۔ ایسی آگ جو انسانوں نے نہیں لگائی اُسے بھسم کرے گی۔ اُس کے خیمے کے جتنے لوگ بچ نکلے اُنہیں وہ کھا جائے گی۔"},{"book":"ایوب","chapter":"20","verse":"27","text":"آسمان اُسے مجرم ٹھہرائے گا، زمین اُس کے خلاف گواہی دینے کے لئے کھڑی ہو جائے گی۔"},{"book":"ایوب","chapter":"20","verse":"28","text":"سیلاب اُس کا گھر اُڑا لے جائے گا، غضب کے دن شدت سے بہتا ہوا پانی اُس پر سے گزرے گا۔"},{"book":"ایوب","chapter":"20","verse":"29","text":"یہ ہے وہ اجر جو اللہ بےدینوں کو دے گا، وہ وراثت جسے اللہ نے اُن کے لئے مقرر کی ہے۔“"}]}