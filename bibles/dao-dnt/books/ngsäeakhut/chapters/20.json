{"data":[{"book":"Ngsäea Khut","chapter":"20","verse":"1","text":"Suksaknak a ngdüm law käna, Pawluh naw jumeikie atänga jah khü lü ngjuktha jah pe lü a jah ngtaipüi. Ani cun jah cehta lü Maketawniha citki."},{"book":"Ngsäea Khut","chapter":"20","verse":"2","text":"A ceh sawa acuna hne cu khyang khawhah ngjuktha jah peki. Acun käna Akhacia cit lü,"},{"book":"Ngsäea Khut","chapter":"20","verse":"3","text":"acua khya kthum veki. Ani cun Siriaa cit khai ngtängki lüpi Judahe naw ami pawh vaia ceng u se, Maketawniha da nglat khaia ngtünki."},{"book":"Ngsäea Khut","chapter":"20","verse":"4","text":"Puruha cakpa Sapotah Beriha ka, Aristakhas ja Sekudah Thesalonikaha ka xawi, Kajas cun Derbea ka, Timoti, Taikikah ja Throphimah Asaha ka xawi, acune cun ani üng atänga veia cit hngakie."},{"book":"Ngsäea Khut","chapter":"20","verse":"5","text":"Acunee cun ana cit ma u lü, Tarosa keimi jah na k'äihkie."},{"book":"Ngsäea Khut","chapter":"20","verse":"6","text":"Keimi cun hngen am kcaw muk pawi käna, Philipih üngka naw mlawng am cit u lü, amhnüp mhma üng Taros kami phaki; acua mhnüp khyüh kami veki."},{"book":"Ngsäea Khut","chapter":"20","verse":"7","text":"Acunüng, mhnüp khyühnak20:7: Mhnüp khyüh; am ani üngMhnüp kcük. mümlama bu ei yüm vaia kami ngcunki. Acunüng Pawluh cun a ngawi üng cit khaia bükia kyase, ami veia ngthu pyenki naw, mthan nglung cäpa a pyen."},{"book":"Ngsäea Khut","chapter":"20","verse":"8","text":"Kami ngcunnak khan ima meiim khawhah ami jah mdäi."},{"book":"Ngsäea Khut","chapter":"20","verse":"9","text":"Etukhuh ngming naki cawngpyang mat mkawt peia ngaw lü, a mik ku se ngam lü veki. Acunüng, Pawluha ngthu pyen thuk law se, ip tawng lü im athat kthumnak üngka naw mcea kya se akthia ami law be."},{"book":"Ngsäea Khut","chapter":"20","verse":"10","text":"Acunüng, Pawluh kyumki naw, a khana ngbawk lü kawiki naw, “Käh ng’ä ua, xüng ham ve” a ti."},{"book":"Ngsäea Khut","chapter":"20","verse":"11","text":"Pawluh kai be lü, muk bo lü eiki. Khaw athaih law lü nghngi a pyü law cäpa ngthu pyen lü, acun käna citki."},{"book":"Ngsäea Khut","chapter":"20","verse":"12","text":"Acunüng, cawngpyang cun akxünga ima cehpüi be u se aktäa ami mlung dim’yeki."},{"book":"Ngsäea Khut","chapter":"20","verse":"13","text":"Keimi cun mlawng am law u lü, Asiha kami cit khaia mlawng am kami na cit maki, acunüng Pawluh cun kami ngcum lawpüi vaia kami täng kyaw; a khaw am law khaia ngtängki."},{"book":"Ngsäea Khut","chapter":"20","verse":"14","text":"Asiha jah na ngkhyum püi lü, ani kpan law lü Mituliniha kami citki."},{"book":"Ngsäea Khut","chapter":"20","verse":"15","text":"Acunüng ka naw, mlawng am cit u lü, a ngawi üng Kioh kami phaki. A ngawi üng, Samoh pha u lü, a ngawi be tü üng Miletuh kami phaki."},{"book":"Ngsäea Khut","chapter":"20","verse":"16","text":"Pawluh cun Asaha khawvei a ve vai am täng lü, Ephet da cun mlawng am cit khaia bü kungkia kyaki, athawn theia kyak üng Jerusalema Pentikos mhnüp üng a pha vai ngsengeiki."},{"book":"Ngsäea Khut","chapter":"20","verse":"17","text":"Acunüng, Miletuh khaw üngka naw, Epheta khyang tüih lü, sangcim ngvaie a jah hmuh vaia a ja khüsak."},{"book":"Ngsäea Khut","chapter":"20","verse":"18","text":"Acunüng, a veia ami pha law üng, Pawluh naw, “Asah hne ka pha law üng tün lü, atuh cäpa ihawkba ka kcün ka sumeiki tia nami ksingki."},{"book":"Ngsäea Khut","chapter":"20","verse":"19","text":"Mdihmsuinak ja ka kphyutui baw lü Bawipaa mpya akba khut ka biki. Isetiakyaküng Judahe naw na hnim khai ami büa phäh kyaki."},{"book":"Ngsäea Khut","chapter":"20","verse":"20","text":"Nangmi am ka ning jah kuei vaia i pi am ka thupki tia nami ksingki ni, khyangea ksunga ja im naküt üng ka ning jah mthei khawiki."},{"book":"Ngsäea Khut","chapter":"20","verse":"21","text":"Judahe ja khyangmjükceea veia pi Pamhnama veia nghlat law be u lü, mi Bawipa Jesuh ami jumei lawnak vaia ngthu ka pyen ni."},{"book":"Ngsäea Khut","chapter":"20","verse":"22","text":"Acunüng, atuha Ngmüimkhya Ngcim kcang na lü Jerusalem da ka cit khai, acua kei ia na pawh khaie am ksingei veng."},{"book":"Ngsäea Khut","chapter":"20","verse":"23","text":"Ka cehnak hü mlüh naküta thawng jah mkhuimkhanak naw na k'äihki tia Ngmüimkhya ngcim naw na mthehki ni."},{"book":"Ngsäea Khut","chapter":"20","verse":"24","text":"Acunsepi, ka kcün sak hin ia am kya, isetiakyaküng thangkdaw tinaki Pamhnama bäkhäknak sang lü, Bawipa Jesuh naw a na peta khut ja mission cun ka mcän vai ni ka hlüei ta."},{"book":"Ngsäea Khut","chapter":"20","verse":"25","text":"Acunüng, nangmi, Pamhnama pea mawng sang lü nami veia ka cit hüki. Tuh ta nangmi naw am nami na hmu be ti khai tia ka ksingki."},{"book":"Ngsäea Khut","chapter":"20","verse":"26","text":"Acunakyase, nami khyüha kyak üng keia mtaa am kya ve tia tungawi angtea ning jah mtheh veng."},{"book":"Ngsäea Khut","chapter":"20","verse":"27","text":"Pamhnama a ngjak'hlü naküt avan, nami veia am pyen hlü lü ka mji i am ve."},{"book":"Ngsäea Khut","chapter":"20","verse":"28","text":"Acunakyase, nami mät ja namimät mcei ua, Pamhnam20:28: Pamhnam; cangcim avang üngtaBawipa. naw a cakpa20:28: A Cakpaa thi üngkhyüh; am ani ünga Cakpa thihnak üngkhyüh; amäta thi üngkhyüh. thisen am a khyäiha sangcim nami mcah khaia Ngmüimkhya Ngcim naw aning jah mceisaka tome cän pi jah mcei ua."},{"book":"Ngsäea Khut","chapter":"20","verse":"29","text":"Ka ceh käna mhnge kyung he nami ksunga law u lü, ami naw tomee käh jah mpyenei khaie tia ka ksingki."},{"book":"Ngsäea Khut","chapter":"20","verse":"30","text":"Namimät üngka khyang avange law u lü jumeikie jah mhlei lü ami jah läk vaia thawn law khaie."},{"book":"Ngsäea Khut","chapter":"20","verse":"31","text":"Acunakyase, mcei ua; kum kthum ka kphyutui baw lü, amhnüp amthan ka ning jah mthei cän süm ua."},{"book":"Ngsäea Khut","chapter":"20","verse":"32","text":"Tuhkbäih Pamhnama bäkhäknaka ngthu üng ka ning jah taki, acun naw ning jah sawngsa lü, ani naw Pamhnama dawkyanak a khyangea phäh a tak cun ning jah pe khai."},{"book":"Ngsäea Khut","chapter":"20","verse":"33","text":"Ua xüi, ngui, suisak pi am hlüei khawi veng."},{"book":"Ngsäea Khut","chapter":"20","verse":"34","text":"Kamät ja ka püiea hlükaw cun kamät bilo lü kami eiawki ti cun namimät naw nami ksingki."},{"book":"Ngsäea Khut","chapter":"20","verse":"35","text":"Acukba nangmi pi khüi u lü, Bawipa Jesuha ngthu nami sümnak am, ktha ngcekie nami jah kpüi vaia, anaküt ka binak am ka ning jah mdanki; amät Jesuh naw, ‘Yahnaka kthaka petmsawtnak üng jekyainak bawk ni” ti lü a pyen."},{"book":"Ngsäea Khut","chapter":"20","verse":"36","text":"Acunüng, acukba ngthu a pyen law päng üng, ami mkhuk jah sümpüi lü ktaiyükie."},{"book":"Ngsäea Khut","chapter":"20","verse":"37","text":"Ami van kyap u lü, Pawluh cun kawi u lü aktäa mhnamkie."},{"book":"Ngsäea Khut","chapter":"20","verse":"38","text":"Ani am ami hmuh be ti vaia cun a pyena kyase ami mlung thüikiea kyaki. Acunüng, mlawnga venak cäpa cit u lü ami tha."}]}