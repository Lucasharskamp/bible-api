{"data":[{"book":"2 Tesszalonika","chapter":"3","verse":"1","text":"Végül imádkozzatok értünk, atyámfiai, hogy az Úr beszéde terjedjen és megdicsőüljön, ahogyan közöttetek is,"},{"book":"2 Tesszalonika","chapter":"3","verse":"2","text":"és hogy megmeneküljünk az alkalmatlan és gonosz emberektől. Mert nem mindenkié a hit!"},{"book":"2 Tesszalonika","chapter":"3","verse":"3","text":"De hű az Úr, aki megerősít titeket, és megőriz a gonosztól."},{"book":"2 Tesszalonika","chapter":"3","verse":"4","text":"Bízunk az Úrban, hogy megteszitek és meg is fogjátok tenni mindazt, amit meghagytunk nektek."},{"book":"2 Tesszalonika","chapter":"3","verse":"5","text":"Az Úr pedig vezérelje szíveteket az Isten iránt való szeretetre és a Krisztus iránti hűségre."},{"book":"2 Tesszalonika","chapter":"3","verse":"6","text":"A mi Urunk Jézus Krisztus nevében meghagyjuk nektek, atyámfiai, hogy tartsátok távol magatoktól azokat az atyafiakat, akik nem rendesen élnek, nem a szerint a tanítás szerint, amelyet tőlünk kaptak."},{"book":"2 Tesszalonika","chapter":"3","verse":"7","text":"Magatok is tudjátok, hogyan kell minket követnetek, mert mi nem viselkedtünk közöttetek rendetlenül."},{"book":"2 Tesszalonika","chapter":"3","verse":"8","text":"Senkinek kenyerét ingyen nem ettük, hanem vesződséggel és fáradsággal éjjel-nappal dolgoztunk, hogy közöttetek senkinek se legyünk terhére."},{"book":"2 Tesszalonika","chapter":"3","verse":"9","text":"Nem azért, mintha nem volna rá jogunk, hanem hogy magunkat például állítsuk elétek, hogy minket kövessetek."},{"book":"2 Tesszalonika","chapter":"3","verse":"10","text":"Mert amikor nálatok voltunk, azt rendeltük nektek, hogy ha valaki nem akar dolgozni, ne is egyék."},{"book":"2 Tesszalonika","chapter":"3","verse":"11","text":"Mert azt halljuk, hogy közületek egyesek rendetlenül élnek, nem dolgoznak, hanem haszontalan dolgokat cselekszenek."},{"book":"2 Tesszalonika","chapter":"3","verse":"12","text":"Az ilyeneknek meghagyjuk, és kérjük őket a mi Urunk Jézus Krisztusban, hogy csendesen munkálkodva a maguk kenyerét egyék."},{"book":"2 Tesszalonika","chapter":"3","verse":"13","text":"Ti pedig, atyámfiai, meg ne restüljetek a jó cselekvésében."},{"book":"2 Tesszalonika","chapter":"3","verse":"14","text":"Ha pedig valaki nem engedelmeskedik e levélben írt tanításnak, azt jegyezzétek meg, kerüljétek társaságát, hogy megszégyenüljön,"},{"book":"2 Tesszalonika","chapter":"3","verse":"15","text":"de ne tartsátok ellenségnek, hanem intsétek, mint atyafit."},{"book":"2 Tesszalonika","chapter":"3","verse":"16","text":"Maga pedig a békességnek Ura adjon nektek mindenkor minden tekintetben békességet. Az Úr legyen mindnyájatokkal!"},{"book":"2 Tesszalonika","chapter":"3","verse":"17","text":"A köszöntést én, Pál írom saját kezemmel, ami ismertetőjegye minden levelemnek. Így írok."},{"book":"2 Tesszalonika","chapter":"3","verse":"18","text":"A mi Urunk Jézus Krisztus kegyelme mindnyájatokkal! Ámen."}]}