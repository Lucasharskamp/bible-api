{"data":[{"book":"Rzymian","chapter":"12","verse":"1","text":"Przyjaciele! Ze względu na miłość, jaką okazał nam Bóg, wzywam was, abyście złożyli Mu swoje ciała jako żywą, świętą i podobającą się Mu ofiarę. Taka jest natura waszej służby."},{"book":"Rzymian","chapter":"12","verse":"2","text":"Nie naśladujcie tego świata i zmieńcie wasz sposób myślenia, abyście wiedzieli, jaka jest wola Boga: co jest dobre, co Mu się podoba i co jest doskonałe."},{"book":"Rzymian","chapter":"12","verse":"3","text":"Jako sługa Boga, z Jego łaski, radzę każdemu z was: nie myślcie o sobie, że jesteście lepsi niż naprawdę jesteście, ale zachowujcie w tej kwestii rozsądek, zgodnie z miarą wyznaczoną wam przez Boga."},{"book":"Rzymian","chapter":"12","verse":"4","text":"Jako ludzie składamy się z wielu różnych części ciała, a żadna z nich nie spełnia tych samych funkcji, co inne."},{"book":"Rzymian","chapter":"12","verse":"5","text":"Tak samo stanowimy jedno ciało w Chrystusie i choć jest nas wielu, jesteśmy różnymi częściami tego samego ciała."},{"book":"Rzymian","chapter":"12","verse":"6","text":"Dzięki łaskawości Boga otrzymaliśmy też różne dary—do korzystania zgodnie z ich przeznaczeniem. Jeśli ktoś ma dar proroctwa, niech go wykorzystuje zgodnie z wiarą;"},{"book":"Rzymian","chapter":"12","verse":"7","text":"jeśli ktoś ma dar służby—niech pomaga innym; jeśli ktoś ma dar nauczania—niech uczy;"},{"book":"Rzymian","chapter":"12","verse":"8","text":"jeśli ktoś ma dar zachęcania—niech będzie dla innych zachętą; jeśli ktoś ma dar dawania—niech daje bezinteresownie; jeśli ktoś ma dar przewodzenia innym—niech sprawuje władzę z gorliwością; jeśli zaś ktoś ma dar miłości—niech okazuje ją z radością."},{"book":"Rzymian","chapter":"12","verse":"9","text":"Nie udawajcie miłości, ale naprawdę kochajcie innych ludzi. Brzydźcie się złem, a wybierajcie dobro."},{"book":"Rzymian","chapter":"12","verse":"10","text":"Bądźcie dla siebie życzliwi i okazujcie sobie przyjacielską miłość oraz szacunek."},{"book":"Rzymian","chapter":"12","verse":"11","text":"Niech wasza gorliwość nie słabnie i z całym zapałem służcie Panu."},{"book":"Rzymian","chapter":"12","verse":"12","text":"Cieszcie się z darowanej wam nadziei, okazujcie cierpliwość w trudnościach i wytrwałość w modlitwie."},{"book":"Rzymian","chapter":"12","verse":"13","text":"Pomagajcie innym wierzącym i prześcigajcie się w okazywaniu innym gościnności."},{"book":"Rzymian","chapter":"12","verse":"14","text":"Dobrze życzcie tym, którzy was prześladują—nie przeklinajcie ich!"},{"book":"Rzymian","chapter":"12","verse":"15","text":"Cieszcie się z tymi, którzy doznają radości, a płaczcie ze smutnymi."},{"book":"Rzymian","chapter":"12","verse":"16","text":"Żyjcie ze sobą w zgodzie. Nie bądźcie zarozumiali, ale zabiegajcie o przyjaźń prostych ludzi. I nie wywyższajcie się myśląc, że wszystko już wiecie."},{"book":"Rzymian","chapter":"12","verse":"17","text":"Nie odpłacajcie złem za zło, ale dla wszystkich bądźcie dobrzy."},{"book":"Rzymian","chapter":"12","verse":"18","text":"Jeśli to możliwe i od was to zależy, żyjcie w zgodzie ze wszystkimi ludźmi."},{"book":"Rzymian","chapter":"12","verse":"19","text":"Kochani, sami nie wymierzajcie sprawiedliwości, ale pozostawcie to Bogu. Pismo mówi bowiem: „Ja wymierzam karę i Ja za wszystko odpłacam—mówi Pan”. Napisane jest również:"},{"book":"Rzymian","chapter":"12","verse":"20","text":"„Jeśli twój wróg jest głodny—nakarm go;"},{"book":"Rzymian","chapter":"12","verse":"21","text":"Nie daj się pokonać przez zło, lecz zwyciężaj je dobrem."}]}