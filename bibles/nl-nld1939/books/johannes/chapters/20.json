{"data":[{"book":"Johannes","chapter":"20","verse":"1","text":"Op de eerste dag der week kwam Maria Magdalena ‘s morgens vroeg, terwijl het nog donker was, naar het graf, en zag de steen van het graf afgerold."},{"book":"Johannes","chapter":"20","verse":"2","text":"Ze snelde daarom vlug naar Simon Petrus heen, en naar den anderen leerling, dien Jesus liefhad, en zei hun: Men heeft den Heer uit het graf genomen, en wel weten niet, waar men Hem heeft neergelegd."},{"book":"Johannes","chapter":"20","verse":"3","text":"Toen gingen Petrus en de andere leerling op weg, en begaven zich naar het graf."},{"book":"Johannes","chapter":"20","verse":"4","text":"Ze waren samen op weg gegaan, maar de andere leerling liep sneller dan Petrus, en kwam het eerst bij het graf."},{"book":"Johannes","chapter":"20","verse":"5","text":"Hij bukte zich voorover, en zag het lijnwaad liggen; maar hij ging er niet binnen."},{"book":"Johannes","chapter":"20","verse":"6","text":"Nu kwam ook Simon Petrus achter hem aan, ging het graf binnen, en zag het lijnwaad liggen,"},{"book":"Johannes","chapter":"20","verse":"7","text":"met de zweetdoek, die zijn hoofd had bedekt; deze lag niet bij het lijnwaad, maar afzonderlijk opgerold op een andere plaats."},{"book":"Johannes","chapter":"20","verse":"8","text":"Nu ging ook de andere leerling binnen, die het eerst bij het graf was gekomen. En nu hij het zag, geloofde hij ook;"},{"book":"Johannes","chapter":"20","verse":"9","text":"want ze kenden de Schrift nog niet, dat Hij uit de doden moest opstaan."},{"book":"Johannes","chapter":"20","verse":"10","text":"Toen gingen de leerlingen weer naar huis."},{"book":"Johannes","chapter":"20","verse":"11","text":"Maar Maria bleef buiten bij het graf staan wenen. Onder het wenen bukte ze zich voorover naar het graf,"},{"book":"Johannes","chapter":"20","verse":"12","text":"en zag er twee engelen zitten in witte gewaden, de een aan het hoofdeind, de ander aan het voeteneind van de plaats, waar Jesus’ lichaam gelegen had."},{"book":"Johannes","chapter":"20","verse":"13","text":"Ze zeiden tot haar: Vrouw, waarom weent ge? Ze zei hun: Omdat men mijn Heer heeft weggenomen, en ik niet weet, waar men Hem heeft neergelegd."},{"book":"Johannes","chapter":"20","verse":"14","text":"Toen ze dit had gezegd, keerde ze zich om, en zag Jesus staan; maar ze wist niet, dat het Jesus was."},{"book":"Johannes","chapter":"20","verse":"15","text":"Jesus sprak tot haar: Vrouw, waarom weent ge; wien zoekt ge? In de mening, dat het de tuinman was, zeide ze Hem: Heer, zo gij Hem hebt weggehaald, zeg me, waar ge Hem hebt neergelegd, dan zal ik Hem wegdragen."},{"book":"Johannes","chapter":"20","verse":"16","text":"Jesus zei haar: Maria! Ze keerde zich naar Hem toe, en zei in het hebreeuws: Rabboni; dat wil zeggen: Meester!"},{"book":"Johannes","chapter":"20","verse":"17","text":"Jesus sprak tot haar: Houd Mij niet vast; want nog ben Ik niet naar den Vader opgestegen. Maar ga naar mijn broeders, en zeg hun: Ik stijg op naar mijn en uw Vader, naar mijn en uw God."},{"book":"Johannes","chapter":"20","verse":"18","text":"Maria Magdalena ging aan de leerlingen zeggen: Ik heb den Heer gezien; en wat Hij tot haar had gezegd."},{"book":"Johannes","chapter":"20","verse":"19","text":"In de avond van diezelfde dag, de eerste dag der week, toen de deuren van het huis, waar de leerlingen zich bevonden, uit vrees voor de Joden waren gesloten, kwam Jesus binnen, plaatste Zich in hun midden, en sprak tot hen: Vrede zij u!"},{"book":"Johannes","chapter":"20","verse":"20","text":"En na deze woorden toonde Hij hun zijn handen en zijde. De leerlingen verheugden zich bij het zien van den Heer."},{"book":"Johannes","chapter":"20","verse":"21","text":"Nogmaals zeide Hij hun: Vrede zij u! Zoals de Vader Mij heeft gezonden, zo zend Ik u."},{"book":"Johannes","chapter":"20","verse":"22","text":"En toen Hij dit had gezegd, blies Hij over hen, en sprak: Ontvangt den Heiligen Geest."},{"book":"Johannes","chapter":"20","verse":"23","text":"Wier zonden gij vergeeft, hun zijn ze vergeven; wier zonden gij behoudt, hun zijn ze behouden."},{"book":"Johannes","chapter":"20","verse":"24","text":"Tomas, een van de twaalf, ook Didumus genaamd, was echter niet bij hen, toen Jesus kwam."},{"book":"Johannes","chapter":"20","verse":"25","text":"De andere leerlingen zeiden hem dus: We hebben den Heer gezien. Maar hij zei hun: Zo ik in zijn handen de wonden der nagelen niet zie, en mijn vinger niet leg in de plaats van de nagelen, en mijn hand niet in zijn zijde steek, dan geloof ik het niet."},{"book":"Johannes","chapter":"20","verse":"26","text":"Acht dagen later waren zijn leerlingen weer daarbinnen bijeen, en ook Tomas was er bij. Terwijl de deuren gesloten waren, kwam Jesus binnen, plaatste Zich in hun midden, en zeide: Vrede zij u!"},{"book":"Johannes","chapter":"20","verse":"27","text":"Daarna sprak Hij tot Tomas: Leg uw vinger hier, en bezie mijn handen; steek uw hand uit, en leg ze in mijn zijde; en wees niet ongelovig, maar gelovig."},{"book":"Johannes","chapter":"20","verse":"28","text":"Tomas gaf Hem ten antwoord: Mijn Heer en mijn God!"},{"book":"Johannes","chapter":"20","verse":"29","text":"Jesus sprak tot hem: Gelooft ge, omdat ge Mij hebt gezien? Zalig zij, die niet zien, en toch geloven."},{"book":"Johannes","chapter":"20","verse":"30","text":"Nog veel andere wonderen heeft Jesus in tegenwoordigheid van de leerlingen verricht, die in dit boek niet zijn beschreven."},{"book":"Johannes","chapter":"20","verse":"31","text":"Maar deze zijn opgetekend, opdat ge geloven moogt, dat Jesus de Christus is, de Zoon van God; en opdat ge, door te geloven, het leven moogt hebben in zijn naam."}]}