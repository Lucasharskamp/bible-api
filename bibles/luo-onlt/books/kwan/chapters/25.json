{"data":[{"book":"Kwan","chapter":"25","verse":"1","text":"Kane oyudo jo-Israel odak Shitim, chwo nochako terore gi monde jo-Moab,"},{"book":"Kwan","chapter":"25","verse":"2","text":"mane ogwelogi e chiwo misengini ne nyisechegi. Ji nochiemo moyiengʼ kendo negipodho auma ka gilamo nyisechegi."},{"book":"Kwan","chapter":"25","verse":"3","text":"Omiyo Israel noriwore kodgi e yor lamo Baal mar Peor. Kendo mirima nomako Jehova Nyasaye ahinya kodgi."},{"book":"Kwan","chapter":"25","verse":"4","text":"Jehova Nyasaye nowacho ne Musa niya, “Kaw jotend jogi duto, neg-gi kendo dhurgi e lela e nyim Jehova Nyasaye, mondo omi mirimb Jehova Nyasaye owuog kuom Israel.”"},{"book":"Kwan","chapter":"25","verse":"5","text":"Omiyo Musa nowacho ne jongʼad bura mag Israel niya, “Ngʼato ka ngʼato kuomu nyaka neg jou machwo ma oseriwore e lamo Baal mar Peor.”"},{"book":"Kwan","chapter":"25","verse":"6","text":"Eka ja-Israel moro nobiro gi nyar jo-Midian e hembe ka Musa neno kaachiel gi oganda jo-Israel duto mane oyudo ywak e dho Hemb Romo."},{"book":"Kwan","chapter":"25","verse":"7","text":"Kane Finehas wuod Eliazar, ma wuod Harun jadolo, noneno ma, nowuok e chokruokno, mokawo tongʼ e lwete,"},{"book":"Kwan","chapter":"25","verse":"8","text":"kendo noluwo bangʼ ja-Israelno nyaka e hema. Nochwowogi duto moriwogi gi tongʼ. Eka tho mane osenego jo-Israel norumo;"},{"book":"Kwan","chapter":"25","verse":"9","text":"to ji mane tho ma kamano onego ne gin ji alufu piero ariyo gangʼwen (24,000)."},{"book":"Kwan","chapter":"25","verse":"10","text":"Jehova Nyasaye nowacho ne Musa niya,"},{"book":"Kwan","chapter":"25","verse":"11","text":"“Finehas wuod Eliazar, ma wuod Harun jadolo, osetieko mirimba kuom jo-Israel; nimar en gi nyiego machal gi mara; mano emomiyo ne ok atiekogi kata obedo nine an kod mirima kodgi kamano."},{"book":"Kwan","chapter":"25","verse":"12","text":"Emomiyo nyise ni aloso singruok mar kwe kode."},{"book":"Kwan","chapter":"25","verse":"13","text":"Asingorane ni en kod nyikwaye ginibed jodolo maga nyaka chiengʼ, nikech ne en jasinani kuom miyo Nyasache duongʼ kendo negichiwo misango mar pwodho jo-Israel e richo.”"},{"book":"Kwan","chapter":"25","verse":"14","text":"Nying ja-Israel mane onegi gi nyar jo-Midian ne en Zimri wuod Salu, mane en jatend dhood Simeon."},{"book":"Kwan","chapter":"25","verse":"15","text":"To nying nyar jo-Midian mane onegi ne en Kozbi ma nyar Zur, ma wuon-gi ne en jatend dhood jo-Midian."},{"book":"Kwan","chapter":"25","verse":"16","text":"Jehova Nyasaye nowacho ne Musa niya,"},{"book":"Kwan","chapter":"25","verse":"17","text":"“Sanduru jo-Midian kendo uneg-gi,"},{"book":"Kwan","chapter":"25","verse":"18","text":"nikech ne githagou gi timbegi maricho mane gitimo Peor kendo kuom wach Kozbi ma nyar jatend Midian mane onegi ndalo mane yamb tho obiro nikech gima notimore Peor.”"}]}