{"data":[{"book":"Okuva","chapter":"31","verse":"1","text":"Awo Mukama n’agamba Musa nti,"},{"book":"Okuva","chapter":"31","verse":"2","text":"“Laba, nnonze Bezaaleeri mutabani wa Uli, muzzukulu wa Kuuli, ow’omu kika kya Yuda;"},{"book":"Okuva","chapter":"31","verse":"3","text":"era mmujjuzza Omwoyo wa Katonda, n’okumanya, n’obusobozi n’amagezi mu kukola ebitali bimu ebyemikono"},{"book":"Okuva","chapter":"31","verse":"4","text":"okutetenkanya ebintu ebinaakolebwa mu zaabu ne ffeeza n’ekikomo, nga bwe binaafaanana,"},{"book":"Okuva","chapter":"31","verse":"5","text":"okwola amayinja n’okugategeka, n’okwola emiti, era n’okukola byonna ebyemikono ebya buli ngeri."},{"book":"Okuva","chapter":"31","verse":"6","text":"Ate mmulondeddeko Okoliyaabu mutabani wa Akisamaki, ow’omu kika kya Ddaani, okumuyamba."},{"book":"Okuva","chapter":"31","verse":"7","text":"“Eweema ey’Okukuŋŋaanirangamu,"},{"book":"Okuva","chapter":"31","verse":"8","text":"emmeeza n’ebigenderako,"},{"book":"Okuva","chapter":"31","verse":"9","text":"n’ekyoto eky’ebiweebwayo ebyokebwa n’ebigenderako,"},{"book":"Okuva","chapter":"31","verse":"10","text":"n’ebyambalo ebyalukibwa obulungi,"},{"book":"Okuva","chapter":"31","verse":"11","text":"n’amafuta ag’okufukibwa, n’ebyakaloosa akalungi ak’omu Kifo Ekitukuvu."},{"book":"Okuva","chapter":"31","verse":"12","text":"Awo Mukama n’agamba Musa nti,"},{"book":"Okuva","chapter":"31","verse":"13","text":"“Tegeeza abaana ba Isirayiri nti, Munaateekwanga okukuuma Ssabbiiti zange, kubanga ako ke kabonero akanaabeeranga wakati wammwe nange mu mirembe gyammwe gyonna, mulyoke mumanye nga Nze Mukama, Nze mbatukuza."},{"book":"Okuva","chapter":"31","verse":"14","text":"“ ‘Munaakuumanga Ssabbiiti, kubanga lunaku lutukuvu. Buli anaaluweebuulanga waakufa; ne buli anaakolanga omulimu gwonna ku lunaku olwo waakuggibwa mu bantu be, attibwe."},{"book":"Okuva","chapter":"31","verse":"15","text":"Emirimu ginaakolwanga mu nnaku mukaaga, naye olunaku olw’omusanvu ye Ssabbiiti ey’okuwummula, lunaku lwa Mukama lutukuvu. Buli anaakolanga omulimu ku lunaku lwa Ssabbiiti wa kuttibwa."},{"book":"Okuva","chapter":"31","verse":"16","text":"Noolwekyo abaana ba Isirayiri banaakumanga olunaku lwa Ssabbiiti, nga balujjukira mu mirembe gyabwe gyonna, ng’endagaano etaggwaawo."},{"book":"Okuva","chapter":"31","verse":"17","text":"Kanaabeeranga kabonero wakati wange n’abaana ba Isirayiri emirembe gyonna, akalaga nti Mukama yakola eggulu n’ensi mu nnaku mukaaga, ne ku lunaku olw’omusanvu n’alekeraawo okukola, n’awummula.’ ”"},{"book":"Okuva","chapter":"31","verse":"18","text":"Awo Mukama bwe yamaliriza okwogera ne Musa ku lusozi Sinaayi, n’awa Musa ebipande bibiri eby’amayinja, eby’Endagaano Katonda gye yawandiika n’engalo ye, ye kennyini."}]}