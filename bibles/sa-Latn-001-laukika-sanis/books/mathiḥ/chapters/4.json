{"data":[{"book":"mathiḥ","chapter":"4","verse":"1","text":"tataḥ paraṁ yīśuḥ pratārakēṇa parīkṣitō bhavitum ātmanā prāntaram ākr̥ṣṭaḥ"},{"book":"mathiḥ","chapter":"4","verse":"2","text":"san catvāriṁśadahōrātrān anāhārastiṣṭhan kṣudhitō babhūva|"},{"book":"mathiḥ","chapter":"4","verse":"3","text":"tadānīṁ parīkṣitā tatsamīpam āgatya vyāhr̥tavān, yadi tvamīśvarātmajō bhavēstarhyājñayā pāṣāṇānētān pūpān vidhēhi|"},{"book":"mathiḥ","chapter":"4","verse":"4","text":"tataḥ sa pratyabravīt, itthaṁ likhitamāstē, \"manujaḥ kēvalapūpēna na jīviṣyati, kintvīśvarasya vadanād yāni yāni vacāṁsi niḥsaranti tairēva jīviṣyati|\""},{"book":"mathiḥ","chapter":"4","verse":"5","text":"tadā pratārakastaṁ puṇyanagaraṁ nītvā mandirasya cūḍōpari nidhāya gaditavān,"},{"book":"mathiḥ","chapter":"4","verse":"6","text":"tvaṁ yadiśvarasya tanayō bhavēstarhītō'dhaḥ pata, yata itthaṁ likhitamāstē, ādēkṣyati nijān dūtān rakṣituṁ tvāṁ paramēśvaraḥ| yathā sarvvēṣu mārgēṣu tvadīyacaraṇadvayē| na lagēt prastarāghātastvāṁ ghariṣyanti tē karaiḥ||"},{"book":"mathiḥ","chapter":"4","verse":"7","text":"tadānīṁ yīśustasmai kathitavān ētadapi likhitamāstē, \"tvaṁ nijaprabhuṁ paramēśvaraṁ mā parīkṣasva|\""},{"book":"mathiḥ","chapter":"4","verse":"8","text":"anantaraṁ pratārakaḥ punarapi tam atyuñcadharādharōpari nītvā jagataḥ sakalarājyāni tadaiśvaryyāṇi ca darśayāścakāra kathayāñcakāra ca,"},{"book":"mathiḥ","chapter":"4","verse":"9","text":"yadi tvaṁ daṇḍavad bhavan māṁ praṇamēstarhyaham ētāni tubhyaṁ pradāsyāmi|"},{"book":"mathiḥ","chapter":"4","verse":"10","text":"tadānīṁ yīśustamavōcat, dūrībhava pratāraka, likhitamidam āstē, \"tvayā nijaḥ prabhuḥ paramēśvaraḥ praṇamyaḥ kēvalaḥ sa sēvyaśca|\""},{"book":"mathiḥ","chapter":"4","verse":"11","text":"tataḥ pratārakēṇa sa paryyatyāji, tadā svargīyadūtairāgatya sa siṣēvē|"},{"book":"mathiḥ","chapter":"4","verse":"12","text":"tadanantaraṁ yōhan kārāyāṁ babandhē, tadvārttāṁ niśamya yīśunā gālīl prāsthīyata|"},{"book":"mathiḥ","chapter":"4","verse":"13","text":"tataḥ paraṁ sa nāsarannagaraṁ vihāya jalaghēstaṭē sibūlūnnaptālī ētayōruvabhayōḥ pradēśayōḥ sīmnōrmadhyavarttī ya: kapharnāhūm tannagaram itvā nyavasat|"},{"book":"mathiḥ","chapter":"4","verse":"14","text":"tasmāt, anyādēśīyagālīli yarddanpārē'bdhirōdhasi| naptālisibūlūndēśau yatra sthānē sthitau purā|"},{"book":"mathiḥ","chapter":"4","verse":"15","text":"tatratyā manujā yē yē paryyabhrāmyan tamisrakē| tairjanairbr̥hadālōkaḥ paridarśiṣyatē tadā| avasan yē janā dēśē mr̥tyucchāyāsvarūpakē| tēṣāmupari lōkānāmālōkaḥ saṁprakāśitaḥ||"},{"book":"mathiḥ","chapter":"4","verse":"16","text":"yadētadvacanaṁ yiśayiyabhaviṣyadvādinā prōktaṁ, tat tadā saphalam abhūt|"},{"book":"mathiḥ","chapter":"4","verse":"17","text":"anantaraṁ yīśuḥ susaṁvādaṁ pracārayan ētāṁ kathāṁ kathayitum ārēbhē, manāṁsi parāvarttayata, svargīyarājatvaṁ savidhamabhavat|"},{"book":"mathiḥ","chapter":"4","verse":"18","text":"tataḥ paraṁ yīśu rgālīlō jaladhēstaṭēna gacchan gacchan āndriyastasya bhrātā śimōn arthatō yaṁ pitaraṁ vadanti ētāvubhau jalaghau jālaṁ kṣipantau dadarśa, yatastau mīnadhāriṇāvāstām|"},{"book":"mathiḥ","chapter":"4","verse":"19","text":"tadā sa tāvāhūya vyājahāra, yuvāṁ mama paścād āgacchataṁ, yuvāmahaṁ manujadhāriṇau kariṣyāmi|"},{"book":"mathiḥ","chapter":"4","verse":"20","text":"tēnaiva tau jālaṁ vihāya tasya paścāt āgacchatām|"},{"book":"mathiḥ","chapter":"4","verse":"21","text":"anantaraṁ tasmāt sthānāt vrajan vrajan sivadiyasya sutau yākūb yōhannāmānau dvau sahajau tātēna sārddhaṁ naukōpari jālasya jīrṇōddhāraṁ kurvvantau vīkṣya tāvāhūtavān|"},{"book":"mathiḥ","chapter":"4","verse":"22","text":"tatkṣaṇāt tau nāvaṁ svatātañca vihāya tasya paścādgāminau babhūvatuḥ|"},{"book":"mathiḥ","chapter":"4","verse":"23","text":"anantaraṁ bhajanabhavanē samupadiśan rājyasya susaṁvādaṁ pracārayan manujānāṁ sarvvaprakārān rōgān sarvvaprakārapīḍāśca śamayan yīśuḥ kr̥tsnaṁ gālīldēśaṁ bhramitum ārabhata|"},{"book":"mathiḥ","chapter":"4","verse":"24","text":"tēna kr̥tsnasuriyādēśasya madhyaṁ tasya yaśō vyāpnōt, aparaṁ bhūtagrastā apasmārargīṇaḥ pakṣādhātiprabhr̥tayaśca yāvantō manujā nānāvidhavyādhibhiḥ kliṣṭā āsan, tēṣu sarvvēṣu tasya samīpam ānītēṣu sa tān svasthān cakāra|"},{"book":"mathiḥ","chapter":"4","verse":"25","text":"ētēna gālīl-dikāpani-yirūśālam-yihūdīyadēśēbhyō yarddanaḥ pārāñca bahavō manujāstasya paścād āgacchan|"}]}