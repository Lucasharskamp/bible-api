{"data":[{"book":"Matthew","chapter":"3","verse":"1","text":"Khawapha takkhan John Baptist in Judea neelramma aheisuok ah chongril aleiphut,"},{"book":"Matthew","chapter":"3","verse":"2","text":"“Manu ah inphut ningmalung thuultaru,” “Ajarchu marwaan Rengram kha anaijei!” Matt 4:17; Mk 1:15"},{"book":"Matthew","chapter":"3","verse":"3","text":"Ajarchu Pathian chongkachoi Isaiah in ileiril kha,"},{"book":"Matthew","chapter":"3","verse":"4","text":"John apumtak Salaileem mulla inbool puondiar aleitho; ama'n sawun koongkhit akoongnga aleikhit, halli ama bak-inchu khaisor li ram khuoining alei eii. 2 Reng 1:8"},{"book":"Matthew","chapter":"3","verse":"5","text":"Jerusalemma inphut, Judea rampumpui, khat-um Jordan Tuidung sirra kaom mipuingai amadiang inleihong."},{"book":"Matthew","chapter":"3","verse":"6","text":"Inmani'n inmanu inrilsuok ah, khat-um ama'n inmani Jordanna baptize aleitho."},{"book":"Matthew","chapter":"3","verse":"7","text":"John in Pharisee le Sadducee ngai baptize thonasik inheiwa amupha khan, inmani diang ama'n ati, “Nangni Maruul sangai akahongsik Pathian rachaakna akajuosik makheiya taanru tia tu-in nangnidiang narilpiya me? Matt 12:34; 23:33"},{"book":"Matthew","chapter":"3","verse":"8","text":"Manu ah inphut ningmalung thuulna kanaminmu sik chuon ngaikha thoru,"},{"book":"Matthew","chapter":"3","verse":"9","text":"Keini kinpu Abraham om keengnga poongraalna ah inphut taansuok mator kinte ti-inlang ngaidonmaru, ajarchu kei'n nangni diang kati, Pathian in hiwa lung ngaihin Abraham sangai amin eii mator! Matt 12:34; 23:33"},{"book":"Matthew","chapter":"3","verse":"10","text":"Tuuntak hin thingkuung ngaikha tukpur nasik rei kha insuuk ah omjei; khawa jarra kara katha kakaramak thingkuung rakip kha intuk khiak ah mei suungnga indeeng luutsik eii. Matt 12:34; 23:33"},{"book":"Matthew","chapter":"3","verse":"11","text":"Malung thuulna jarra kei'n nangni tuiya baptize kanatho, takkha kei kanuk ah akajuopa khachu keineek ah alok, keichu ama Hureikhaang kachoi sik um rahoi suokmong, Ama inchu nangni Ratha Inthiang li meiya baptize anathosik eii."},{"book":"Matthew","chapter":"3","verse":"12","text":"Ama'n saangzaapna kha akut ah achoi khat-um asaang kha inthiangnga zaapthiangta Ama'n saang ngaikha asapang suungnga athunsik eii, takkha arasi ngaikha akathimak mei suungnga adeengluut sik eii.”"},{"book":"Matthew","chapter":"3","verse":"13","text":"Khawa phakhan Jisu'n Galilee makheiya John diang Baptize intho nasik Jordan katung aleihong."},{"book":"Matthew","chapter":"3","verse":"14","text":"Takkha John in zootmak ah aheiti, “Nang in kei kha baptize nanatho sik keeng,” “takkha nang in keidiang nahong bejei?”"},{"book":"Matthew","chapter":"3","verse":"15","text":"Halli Jisu'n aleimasang, “Tuunna sikchu nazootpi diro, ajarchu Pathian imanuom rakip kha hintho ah eini'n nithosik eii.” khawa jarra John in aleizootpi jei."},{"book":"Matthew","chapter":"3","verse":"16","text":"Jisu baptize atholi, tui makheiya ahongsuok jei, halli marwaan kha inlongjei, halli Pathian Ratha kha wathu angnga juochumma ama chungnga ajuochong kha aleimu,"},{"book":"Matthew","chapter":"3","verse":"17","text":"Halli marwaanna inphut rasa inkhat in ajuoti, “Hiwahi kei'n kiminriang khet kasapa kha eii, ama chungnga kamalung atai.” Inphut 22:2; Minpkla 2:7; Isa 42:1; Matt 12:18; 17:5; Mk 1:11; Luk 9:35"}]}