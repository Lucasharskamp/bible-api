{"data":[{"book":"लूका","chapter":"1","verse":"1","text":"प्रिय थियुफिलुस: बहुत सो न उन बातों ख जो हमरो बीच म बीती हंय, इतिहास लिखन म हाथ लगायो हय।"},{"book":"लूका","chapter":"1","verse":"2","text":"जसो कि उन्न जो पहले सीच इन बातों ख देखन वालो अऊर सुसमाचार को प्रचार करन वालो न, हम तक पहुंचायो।"},{"book":"लूका","chapter":"1","verse":"3","text":"अऊर येकोलायी, मान्यवर थियुफिलुस मोख भी यो ठीक मालूम भयो कि उन सब बातों को पूरो हाल सुरूवात सी ठीक-ठीक जांच कर क्, उन्ख तोरो लायी एक को बाद एक लिखूं।"},{"book":"लूका","chapter":"1","verse":"4","text":"मय असो येकोलायी कहू हय कि तोख हर वा चिज को बारे म पूरी सच्चायी मालूम होय जाये जो तोख सिखायी गयी हय।"},{"book":"लूका","chapter":"1","verse":"5","text":"यहूदिया१:५ यो संज्ञा को सन्दर्भ पूरो पलिस्तिन देश सी हय को राजा हेरोदेस को समय अबिय्याह को दल म जकर्याह नाम को एक याजक होतो। अऊर ओकी पत्नी हारून को वंश की होती; जेको नाम इलीशिबा होतो।"},{"book":"लूका","chapter":"1","verse":"6","text":"हि दोयी परमेश्वर को आगु सच्चो होतो, अऊर प्रभु की पूरी आज्ञावों अऊर पूरी विधियों पर निर्दोष चलन वालो होतो।"},{"book":"लूका","chapter":"1","verse":"7","text":"उन्की कोयी भी सन्तान नहीं होती, कहालीकि इलीशिबा बांझ होती, अऊर हि दोयी बूढ्ढा होतो।"},{"book":"लूका","chapter":"1","verse":"8","text":"जब ऊ मन्दिर म अपनो दल की पारी पर परमेश्वर को आगु याजक को काम करत होतो,"},{"book":"लूका","chapter":"1","verse":"9","text":"त याजकों की रीति को अनुसार ओको नाम की चिट्ठी निकली कि प्रभु को मन्दिर म जाय क धूप जलायेंन।"},{"book":"लूका","chapter":"1","verse":"10","text":"धूप जलावन को समय लोगों की पूरी मण्डली बाहेर प्रार्थना कर रही होती।"},{"book":"लूका","chapter":"1","verse":"11","text":"ऊ समय प्रभु को एक स्वर्गदूत धूप की वेदी को दायो तरफ जकर्याह ख प्रगट भयो दिखायी दियो।"},{"book":"लूका","chapter":"1","verse":"12","text":"जकर्याह देख क घबरायो अऊर ओको पर बड़ो डर छाय गयो।"},{"book":"लूका","chapter":"1","verse":"13","text":"पर स्वर्गदूत न ओको सी कह्यो, “हे जकर्याह, डरू मत! कहालीकि तोरी प्रार्थना सुन लियो हय, अऊर तोरी पत्नी इलीशिबा सी तोरो लायी एक बेटा पैदा होयेंन। अऊर तय ओको नाम यूहन्ना रखजो।"},{"book":"लूका","chapter":"1","verse":"14","text":"अऊर तोख बहुत खुशी होयेंन, अऊर बहुत लोग ओको जनम को वजह खुश होयेंन!"},{"book":"लूका","chapter":"1","verse":"15","text":"कहालीकि ऊ प्रभु को आगु महान होयेंन; अऊर नशा वालो अंगूररस अऊर मदिरा कभी नहीं पीयेंन; अऊर अपनी माय को गर्भ सीच पवित्र आत्मा सी परिपूर्ण होय जायेंन;"},{"book":"लूका","chapter":"1","verse":"16","text":"अऊर इस्राएलियों म सी बहुत सो ख उन्को प्रभु परमेश्वर को तरफ वापस लायेंन।"},{"book":"लूका","chapter":"1","verse":"17","text":"ऊ नबी एलिय्याह को जसो आत्मा अऊर सामर्थ म होय क प्रभु सी आगु निकल जायेंन। कि बाप को मन बाल-बच्चां को तरफ घुमाय देयेंन; अऊर आज्ञा नहीं मानन वालो ख धर्मियों की समझ पर लाये; अऊर प्रभु लायी एक लायक प्रजा तैयार करेंन।”"},{"book":"लूका","chapter":"1","verse":"18","text":"जकर्याह न स्वर्गदूत सी पुच्छ्यो, “यो मय कसो जानु? कहालीकि मय त बूढ्ढा हय; अऊर मोरी पत्नी भी बूढ्ढी होय गयी हय।”"},{"book":"लूका","chapter":"1","verse":"19","text":"स्वर्गदूत न ओख उत्तर दियो, “मय जिब्राईल आय, जो परमेश्वर को आगु खड़ो रहू हय; अऊर मय तोरो सी बाते करन अऊर तोख यो सुसमाचार सुनावन लायी भेज्यो गयो हय।"},{"book":"लूका","chapter":"1","verse":"20","text":"देख, जब तक या बाते पूरी नहीं होय, तब तक तय मुक्का रहजो अऊर बोल नहीं सकजो, कहालीकि तय न मोरी बातों ख जो अपनो समय पर पूरी होन वाली होती, ओको पर विश्वास नहीं करयो।”"},{"book":"लूका","chapter":"1","verse":"21","text":"लोग जकर्याह की रस्ता देखतच रह्यो अऊर अचम्भा करन लग्यो कि ओख मन्दिर म इतनी देर कहाली लगी।"},{"book":"लूका","chapter":"1","verse":"22","text":"जब ऊ बाहेर आयो, त ओन उन्को सी बात नहीं कर सक्यो: येकोलायी हि जान गयो कि ओन मन्दिर म कोयी दर्शन पायो हय; अऊर ऊ अपनो हाथों सी उन्ख इशारा करतो रह्यो, अऊर मुक्का बन गयो।"},{"book":"लूका","chapter":"1","verse":"23","text":"जब जकर्याह को मन्दिर म को सेवा को दिन पूरो भयो, त ऊ अपनो घर चली गयो।"},{"book":"लूका","chapter":"1","verse":"24","text":"ऊ दिन को बाद सी ओकी पत्नी इलीशिबा गर्भवती भयी; अऊर पाच महीना तक अपनो आप ख यो कह्य क लूकाय क रख्यो,"},{"book":"लूका","chapter":"1","verse":"25","text":"“आदमियों म मोरो अपमान को दूर करन लायी, प्रभु न इन दिनो म दयादृष्टि कर क् मोरो लायी असो करयो हय।”"},{"book":"लूका","chapter":"1","verse":"26","text":"इलीशिबा को गर्भ धारन को छठवो महीना म परमेश्वर को तरफ सी जिब्राईल स्वर्गदूत, गलील को नासरत नगर म,"},{"book":"लूका","chapter":"1","verse":"27","text":"१:२७ मत्ती १:१८एक कुंवारी को जवर भेज्यो गयो जेकी मंगनी यूसुफ नाम को दाऊद को घराना को एक पुरुष सी भयी होती: वा कुंवारी को नाम मरियम होतो।"},{"book":"लूका","chapter":"1","verse":"28","text":"स्वर्गदूत न ओको जवर अन्दर आय क कह्यो, “खुशी अऊर आशीर्वाद तोरो संग हय, जेक पर ईश्वर को अनुग्रह भयो हय! प्रभु तोरो संग हय!”"},{"book":"लूका","chapter":"1","verse":"29","text":"मरियम ऊ वचन सी बहुत परेशान भय गयी, अऊर सोचन लगी कि यो कसो तरह को अभिवादन आय?"},{"book":"लूका","chapter":"1","verse":"30","text":"स्वर्गदूत न ओको सी कह्यो, “हे मरियम, डरो मत, कहालीकि परमेश्वर को अनुग्रह तोरो पर भयो हय।"},{"book":"लूका","chapter":"1","verse":"31","text":"१:३१ मत्ती १:२१देख, तय गर्भवती होजो, अऊर तोख एक बेटा पैदा होयेंन; तय ओको नाम यीशु रखजो।"},{"book":"लूका","chapter":"1","verse":"32","text":"ऊ महान होयेंन अऊर परमप्रधान परमेश्वर को बेटा कह्यो जायेंन, अऊर प्रभु परमेश्वर ओको बाप दाऊद को सिंहासन ओख देयेंन,"},{"book":"लूका","chapter":"1","verse":"33","text":"अऊर ऊ याकूब को घरानों पर हमेशा राज करेंन; अऊर ओको राज्य कभी खतम नहीं होयेंन।”"},{"book":"लूका","chapter":"1","verse":"34","text":"मरियम न स्वर्गदूत सी कह्यो, “यो कसो होयेंन। मय त कोयी भी पुरुष ख जानु नहाय।”"},{"book":"लूका","chapter":"1","verse":"35","text":"स्वर्गदूत न ओख उत्तर दियो, “पवित्र आत्मा तोरो पर उतरेंन, अऊर परमेश्वर जो सब सी ऊचो हय ओकी सामर्थ तोरो पर छायेंन; येकोलायी ऊ पवित्र जो पैदा होन वालो हय, परमेश्वर को बेटा कहलायेंन।"},{"book":"लूका","chapter":"1","verse":"36","text":"अऊर देख, तोरी कुटुम्बिनी इलीशिबा ख भी बुढ़्ढापा म बेटा होन वालो हय, यो ओको, जो बांझ कहलावत होती ओको गर्भ धारन को छठवो महीना हय।"},{"book":"लूका","chapter":"1","verse":"37","text":"कहालीकि जो वचन परमेश्वर को तरफ सी होवय हय ऊ असम्भव नहीं होवय।”"},{"book":"लूका","chapter":"1","verse":"38","text":"मरियम न कह्यो, “देख मय प्रभु की दासी आय, मोख तोरो वचन को अनुसार हो।” तब स्वर्गदूत ओको जवर सी चली गयो।"},{"book":"लूका","chapter":"1","verse":"39","text":"उन दिनो म मरियम उठ क जल्दीच पहाड़ी देश म यहूदा को एक नगर ख गयी,"},{"book":"लूका","chapter":"1","verse":"40","text":"ओन जकर्याह को घर म जाय क इलीशिबा ख नमस्कार करी।"},{"book":"लूका","chapter":"1","verse":"41","text":"जसोच इलीशिबा न मरियम को नमस्कार सुन्यो, वसोच बच्चा ओको पेट म उछल्यो, अऊर इलीशिबा पवित्र आत्मा सी परिपूर्ण भय गयी।"},{"book":"लूका","chapter":"1","verse":"42","text":"अऊर ओन बड़ो आवाज सी पुकार क कह्यो, “तय पूरी बाईयों म सब सी जादा आशीर्वाद हय, अऊर तोरो पेट को बच्चा आशीर्वाद हय!"},{"book":"लूका","chapter":"1","verse":"43","text":"यो अनुग्रह मोख कित सी भयो कि मोरो प्रभु की माय मोरो जवर आयी?"},{"book":"लूका","chapter":"1","verse":"44","text":"जसोच तोरो नमस्कार को आवाज मोरो कानो म पड़्यो, वसोच बच्चा मोरो पेट म खुशी सी उछल पड़्यो।"},{"book":"लूका","chapter":"1","verse":"45","text":"धन्य हय ऊ जेन विश्वास करयो कि जो बाते प्रभु को तरफ सी ओको सी कहीं गयी, हि पूरी होयेंन!”"},{"book":"लूका","chapter":"1","verse":"46","text":"तब मरियम न कह्यो,"},{"book":"लूका","chapter":"1","verse":"47","text":"अऊर मोरी आत्मा मोरो उद्धार करन वालो"},{"book":"लूका","chapter":"1","verse":"48","text":"कहालीकि ओन अपनी दासी पर"},{"book":"लूका","chapter":"1","verse":"49","text":"कहालीकि ऊ सर्वशक्तिमान परमेश्वर न"},{"book":"लूका","chapter":"1","verse":"50","text":"एक पीढ़ी सी दूसरी पीढ़ी म,"},{"book":"लूका","chapter":"1","verse":"51","text":"ओन अपनो ताकतवर भुजा दिखायो,"},{"book":"लूका","chapter":"1","verse":"52","text":"ओन राजावों ख उन्को सिंहासनों सी"},{"book":"लूका","chapter":"1","verse":"53","text":"ओन भूखो ख अच्छी चिजों सी"},{"book":"लूका","chapter":"1","verse":"54","text":"ओन अपनो सेवक इस्राएल ख सम्भाल"},{"book":"लूका","chapter":"1","verse":"55","text":"जो अब्राहम अऊर ओको वंश पर हमेशा"},{"book":"लूका","chapter":"1","verse":"56","text":"मरियम लगभग तीन महीना इलीशिबा को संग रह्य क अपनो घर लौट गयी।"},{"book":"लूका","chapter":"1","verse":"57","text":"तब इलीशिबा को प्रसव को समय पूरो भयो, अऊर ओन बेटा ख जनम दियो।"},{"book":"लूका","chapter":"1","verse":"58","text":"ओको पड़ोसियों अऊर कुटुम्बियों न यो सुन क कि प्रभु न ओको पर बड़ी दया करी हय, ओको संग खुशी मनायो।"},{"book":"लूका","chapter":"1","verse":"59","text":"अऊर असो भयो कि आठवो दिन हि बच्चा को खतना१:५९ यहूदियों रीति को अनुसार आठवो दिन बेटा को खतना को चमड़ी काटन की विधि करन आयो अऊर ओको नाम ओको बाप को नाम पर जकर्याह रखन लग्यो।"},{"book":"लूका","chapter":"1","verse":"60","text":"येको पर ओकी माय न उत्तर दियो, “नहीं; बल्की ओको नाम यूहन्ना रख्यो जाय।”"},{"book":"लूका","chapter":"1","verse":"61","text":"उन्न ओको सी कह्यो, “तोरो कुटुम्ब म कोयी को यो नाम नहाय!”"},{"book":"लूका","chapter":"1","verse":"62","text":"तब उन्न ओको बाप सी इशारा कर क् पुच्छ्यो कि तय ओको नाम का रखनो चाहवय हय?"},{"book":"लूका","chapter":"1","verse":"63","text":"जकर्याह न एक लिखन की पाटी मांगी अऊर लिख दियो, “ओको नाम यूहन्ना आय,” अऊर सब अचम्भित भयो।"},{"book":"लूका","chapter":"1","verse":"64","text":"तब ओको मुंह अऊर जीबली तुरतच खुल गयी; अऊर ऊ बोलन अऊर परमेश्वर को महिमा करन लग्यो।"},{"book":"लूका","chapter":"1","verse":"65","text":"ओको आजु बाजू को सब रहन वालो पर डर छाय गयो; अऊर उन सब बातों की चर्चा यहूदिया को पूरो पहाड़ी प्रदेश म फैल गयी,"},{"book":"लूका","chapter":"1","verse":"66","text":"अऊर सब सुनन वालो न अपनो-अपनो मन म बिचार कर क् कह्यो, “यो बच्चा कसो होयेंन?” कहालीकि प्रभु को हाथ ओको पर होतो।"},{"book":"लूका","chapter":"1","verse":"67","text":"ओको बाप जकर्याह पवित्र आत्मा सी परिपूर्ण भय गयो, अऊर परमेश्वर को खबर देन लग्यो:"},{"book":"लूका","chapter":"1","verse":"68","text":"“प्रभु इस्राएल को परमेश्वर की महिमा हो, कहालीकि ओन अपनो लोगों पर नजर करी"},{"book":"लूका","chapter":"1","verse":"69","text":"अऊर अपनो सेवक दाऊद को घराना म"},{"book":"लूका","chapter":"1","verse":"70","text":"ओन अपनो पवित्र भविष्यवक्तावों"},{"book":"लूका","chapter":"1","verse":"71","text":"यानेकि"},{"book":"लूका","chapter":"1","verse":"72","text":"ओन कह्यो होतो कि अपनो पूर्वजों पर"},{"book":"लूका","chapter":"1","verse":"73","text":"वा कसम ओन"},{"book":"लूका","chapter":"1","verse":"74","text":"कि हमरो दुश्मनों को हाथों सी हमरो छुटकारा हो"},{"book":"लूका","chapter":"1","verse":"75","text":"ओको आगु पवित्रता अऊर सच्चायी"},{"book":"लूका","chapter":"1","verse":"76","text":"अऊर तय मोरो बच्चा, परमप्रधान परमेश्वर जो सब सी ऊचो हय।"},{"book":"लूका","chapter":"1","verse":"77","text":"कि ओको लोगों ख उद्धार को ज्ञान देयेंन,"},{"book":"लूका","chapter":"1","verse":"78","text":"यो हमरो परमेश्वर की बड़ी दया सी होयेंन;"},{"book":"लूका","chapter":"1","verse":"79","text":"कि अन्धकार अऊर मरन की छाया म"},{"book":"लूका","chapter":"1","verse":"80","text":"अऊर ऊ बच्चा बढ़तो अऊर आत्मा म बलवन्त होत गयो, अऊर इस्राएल पर प्रगट होन को दिन तक जंगल म रह्यो।"}]}