{"data":[{"book":"UMakho","chapter":"5","verse":"1","text":"Bawela ichibi bafika emangweni wamaGerazini."},{"book":"UMakho","chapter":"5","verse":"2","text":"Kwathi uJesu ephuma esikepeni, kwaqhamuka indoda elomoya omubi ivela emathuneni yamhlangabeza."},{"book":"UMakho","chapter":"5","verse":"3","text":"Indoda le yayihlala emathuneni, kungaselamuntu ongayibopha loba langeketane."},{"book":"UMakho","chapter":"5","verse":"4","text":"Ngoba yayihlezi ibotshiwe izandla lenyawo, kodwa iqamule amaketane lezinsimbi ezinyaweni zayo. Kwakungekho muntu owayelamandla okuyinqoba."},{"book":"UMakho","chapter":"5","verse":"5","text":"Ubusuku lemini yayihlaba umkhosi isemathuneni lasezintabeni, izisike ngamatshe."},{"book":"UMakho","chapter":"5","verse":"6","text":"Yathi ibona uJesu esesebucwala, yagijima yafika yazilahla phansi ngamadolo phambi kwakhe."},{"book":"UMakho","chapter":"5","verse":"7","text":"Yaklabalala ngelizwi elikhulu yathi, “Ufunani ngami, Jesu, Ndodana kaNkulunkulu oPhezukonke? Ngegama likaNkulunkulu ungangihlukuluzi!”"},{"book":"UMakho","chapter":"5","verse":"8","text":"Ngoba uJesu wayesethe kuyo, “Phuma kuyo indoda le, wena moya omubi!”"},{"book":"UMakho","chapter":"5","verse":"9","text":"UJesu waseyibuza wathi, “Ungubani ibizo lakho?”"},{"book":"UMakho","chapter":"5","verse":"10","text":"Yamncenga uJesu futhifuthi ukuthi angabaxotshi kulowomango."},{"book":"UMakho","chapter":"5","verse":"11","text":"Umhlambi omkhulu wengulube wawusidla ewatheni lwentaba eduzane."},{"book":"UMakho","chapter":"5","verse":"12","text":"Amadimoni amncenga uJesu athi, “Sithumele ezingulubeni; sivumele singene kuzo.”"},{"book":"UMakho","chapter":"5","verse":"13","text":"Wawavumela, omoya ababi baphuma bayangena ezingulubeni. Umhlambi wazo, owawungaba zinkulungwane ezimbili, wagijima usehlela eliweni lodonga wangena echibini wagalula."},{"book":"UMakho","chapter":"5","verse":"14","text":"Labo ababezelusile babaleka bayabika lokho edolobheni kanye lasemaphandleni, yikho abantu baqubuka bayabona lokho okwakwenzakele."},{"book":"UMakho","chapter":"5","verse":"15","text":"Bathi befika kuJesu bayibona indoda eyayikade ilamadimoni ngobunengi bawo, ihlezi khonapho, igqokile njalo ingqondo isibuyile, besaba kakhulu."},{"book":"UMakho","chapter":"5","verse":"16","text":"Labo ababekubonile kusenzakala batshela abantu okwenzakalayo endodeni eyayilamadimoni, balandisa njalo langezingulube."},{"book":"UMakho","chapter":"5","verse":"17","text":"Abantu basebemncenga uJesu ukuthi asuke emangweni wakibo."},{"book":"UMakho","chapter":"5","verse":"18","text":"Kwathi uJesu esengena esikepeni indoda leyo eyayikade ilamadimoni yamncenga ukuthi ahambe layo."},{"book":"UMakho","chapter":"5","verse":"19","text":"UJesu kayivumelanga, kodwa wathi kuyo, “Hamba ekhaya kwabakini ubatshele ukuba iNkosi ikwenzele okunganani, lokuthi ibe lesihawu kuwe.”"},{"book":"UMakho","chapter":"5","verse":"20","text":"Ngakho indoda yasihamba yabatshela eDekhapholisi konke uJesu ayeyenzele khona. Bonke abantu bamangala."},{"book":"UMakho","chapter":"5","verse":"21","text":"Kwathi lapho uJesu esewele njalo ngesikepe waya ngakuleliyana iphetsheya lechibi, kwabuthana kuye ixuku elikhulu ekhonapho eceleni kwechibi."},{"book":"UMakho","chapter":"5","verse":"22","text":"Kwasekufika omunye wabaphathi besinagogu okwakuthiwa nguJayirosi, wathi ebona uJesu wazilahla ezinyaweni zakhe."},{"book":"UMakho","chapter":"5","verse":"23","text":"Wamncenga kakhulu wathi, “Indodakazi yami encinyane iyafa. Ngicela ubuye uzobeka izandla zakho phezu kwayo ukuze isile njalo iphile.”"},{"book":"UMakho","chapter":"5","verse":"24","text":"UJesu wahamba laye."},{"book":"UMakho","chapter":"5","verse":"25","text":"Kwakulowesifazane khonapho owayephethwe yikopha sekumhluphe iminyaka elitshumi lambili."},{"book":"UMakho","chapter":"5","verse":"26","text":"Wayesehlupheke kakhulu loba wayeselatshwa ngabelaphi, njalo esechithe konke ayelakho, kodwa ekubeni abe ngcono kwakusiya phambili."},{"book":"UMakho","chapter":"5","verse":"27","text":"Wathi esezwile ngoJesu, weza ngemva kwakhe phakathi kwexuku labantu wabamba isembatho sakhe,"},{"book":"UMakho","chapter":"5","verse":"28","text":"ngoba wacabanga wathi, “Nxa ngingathinta izigqoko zakhe kodwa nje, ngizasila.”"},{"book":"UMakho","chapter":"5","verse":"29","text":"Masinyane nje ukopha kwakhe kwaphela njalo wezwa emzimbeni wakhe ukuthi wayesekhululekile ekuhluphekeni kwakhe."},{"book":"UMakho","chapter":"5","verse":"30","text":"Khonokho uJesu wananzelela ukuthi amandla ayephumile kuye. Waphendukela exukwini labantu wabuza wathi, “Ngubani othinte izigqoko zami?”"},{"book":"UMakho","chapter":"5","verse":"31","text":"Abafundi bakhe bamphendula bathi, “Lawe uyababona abantu beminyezelana kuwe, kodwa uyabuza uthi, ‘Ngubani ongithintileyo?’ ”"},{"book":"UMakho","chapter":"5","verse":"32","text":"Kodwa uJesu wala elokhu ethalaza ukuze abone ukuthi ngubani okwenzileyo lokho."},{"book":"UMakho","chapter":"5","verse":"33","text":"Ngakho owesifazane owayekwazi okwasekwenzakele kuye weza wazilahla ezinyaweni zakhe eqhaqhazela ngokwesaba wahle wafakaza iqiniso."},{"book":"UMakho","chapter":"5","verse":"34","text":"Wathi kowesifazane, “Ndodakazi, ukholo lwakho lukusilisile. Hamba ngokuthula ukhululeke ekuhluphekeni kwakho.”"},{"book":"UMakho","chapter":"5","verse":"35","text":"UJesu elokhu esakhuluma kweza amanye amadoda ephuma endlini kaJayirasi, umphathi wesinagogu. Athi, “Indodakazi yakho isifile. Kambe usamhluphelani umfundisi na?”"},{"book":"UMakho","chapter":"5","verse":"36","text":"Akaze akunaka lokho ababekutsho uJesu, wasetshela induna yesinagogu wathi, “Ungesabi, kholwa nje kuphela.”"},{"book":"UMakho","chapter":"5","verse":"37","text":"Kavumelanga muntu ukuba amlandele ngaphandle kukaPhethro, loJakhobe loJohane umfowabo kaJakhobe."},{"book":"UMakho","chapter":"5","verse":"38","text":"Bathi befika emzini wenduna yesinagogu uJesu wabona isiphithiphithi abantu bekhala benqongoloza."},{"book":"UMakho","chapter":"5","verse":"39","text":"Wangena wathi kubo, “Ngesani isiphithiphithi sonke lesi lomkhosi wonke lo? Umntwana kafanga, kodwa ulele.”"},{"book":"UMakho","chapter":"5","verse":"40","text":"Kodwa bamhleka usulu."},{"book":"UMakho","chapter":"5","verse":"41","text":"Wambamba ngesandla wathi kuye, “Thalitha khumi!” (okutsho ukuthi, “Ntombazana, ngithi kuwe, sukuma!”)"},{"book":"UMakho","chapter":"5","verse":"42","text":"Masinyane intombazana yasukuma yahambahamba (wayemdala okweminyaka elitshumi lambili). Lokhu kwabamangalisa baphela amandla."},{"book":"UMakho","chapter":"5","verse":"43","text":"Wabaqonqosela wathi bangazisi muntu ngalokho, wasesithi kabamuphe ukudla untombazana."}]}