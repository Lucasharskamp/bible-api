{"data":[{"book":"Ester","chapter":"5","verse":"1","text":"Stalo se potom dne třetího, oblékši se Ester v roucho královské, postavila se v síni vnitřní domu královského, naproti pokoji královskému. Král pak seděl na stolici své královské, v pokoji královském naproti dveřím domu."},{"book":"Ester","chapter":"5","verse":"2","text":"Stalo se, pravím, když uzřel král Ester královnu, ana stojí v síni, že milostí jsa k ní nakloněn, vztáhl král k Ester berlu zlatou, kterouž držel v ruce své. Tedy přistoupivši Ester, dotkla se konce berly."},{"book":"Ester","chapter":"5","verse":"3","text":"I řekl jí král: Co jest tobě, královno Ester? A jaká jest prosba tvá? Až do polovice království dáno bude tobě."},{"book":"Ester","chapter":"5","verse":"4","text":"Odpověděla Ester: Jestliže se králi za dobré vidí, nechať přijde král s Amanem dnes na hody, kteréž jsem jemu připravila."},{"book":"Ester","chapter":"5","verse":"5","text":"I řekl král: Zavolejte rychle Amana, ať naplní žádost Estery. A tak přišel král s Amanem na hody, kteréž byla připravila Ester."},{"book":"Ester","chapter":"5","verse":"6","text":"Potom řekl král k Ester, napiv se vína. Jaká jest žádost tvá? A budeť dáno. Aneb jaká jest prosba tvá? Bys pak žádala až do polovice království, staneť se."},{"book":"Ester","chapter":"5","verse":"7","text":"I odpověděla Ester: Žádost má a prosba má jest:"},{"book":"Ester","chapter":"5","verse":"8","text":"Nalezla-li jsem milost u krále, a jestliže se králi za dobré vidí povoliti žádosti mé, a naplniti prosbu mou, aby ještě přišel král i Aman na hody, kteréž jim připravím, a zítra učiním podlé slova královského."},{"book":"Ester","chapter":"5","verse":"9","text":"A tak vyšel Aman dne toho, vesel jsa a dobré mysli. Ale když viděl Aman Mardochea v bráně královské, že ani nepovstal, ani se nehnul před ním, naplněn jest Aman hněvem proti Mardocheovi."},{"book":"Ester","chapter":"5","verse":"10","text":"A však zdržel se Aman, až přišel do domu svého, a poslav, povolal přátel svých a Zeres ženy své."},{"book":"Ester","chapter":"5","verse":"11","text":"I vypravoval jim Aman o slávě bohatství svého, i o množství synů svých, i o všem, čímž ho zvelebil král, a jak ho vyvýšil nad knížata i služebníky královské."},{"book":"Ester","chapter":"5","verse":"12","text":"A doložil Aman: Nadto nepozvala Ester královna s králem na hody, kteréž byla připravila jen mne, a ještě i k zejtří pozván jsem od ní s králem."},{"book":"Ester","chapter":"5","verse":"13","text":"Ale všecko to nic mi neprospívá, pokudžkoli vídám Mardochea, toho Žida, sedati u brány královské."},{"book":"Ester","chapter":"5","verse":"14","text":"Řekla jemu Zeres žena jeho, i všickni přátelé jeho: Nechť udělají šibenici zvýši padesáti loket, a ráno rci králi, aby na ní oběsili Mardochea, a vejdi s králem na hody vesele. I líbila se ta rada Amanovi, a rozkázal postaviti šibenici."}]}