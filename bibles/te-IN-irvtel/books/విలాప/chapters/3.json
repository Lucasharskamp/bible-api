{"data":[{"book":"విలాప","chapter":"3","verse":"1","text":"నేను యెహోవా ఆగ్రహదండం వల్ల బాధ అనుభవించిన వాణ్ణి."},{"book":"విలాప","chapter":"3","verse":"2","text":"ఆయన నన్ను తోలి వేసి, వెలుగులో కాకుండా చీకట్లో నడిచేలా చేశాడు."},{"book":"విలాప","chapter":"3","verse":"3","text":"నిజంగా ఆయన నా మీద తిరగబడ్డాడు. రోజంతా నన్ను శిక్షిస్తున్నాడు."},{"book":"విలాప","chapter":"3","verse":"4","text":"ఆయన నా మాంసం, నా చర్మం చీకిపోయేలా చేస్తున్నాడు, నా ఎముకలను విరగ్గొట్టాడు."},{"book":"విలాప","chapter":"3","verse":"5","text":"నాకు విరుద్ధంగా ముట్టడి కంచె నిర్మించాడు. క్రూరత్వం, కష్టం నా చుట్టూ ఉంచాడు."},{"book":"విలాప","chapter":"3","verse":"6","text":"ఎప్పుడో చనిపోయిన వాళ్ళు ఉండే చీకటి తావుల్లో నేను ఉండేలా చేశాడు."},{"book":"విలాప","chapter":"3","verse":"7","text":"ఆయన నా చుట్టూ గోడ కట్టాడు."},{"book":"విలాప","chapter":"3","verse":"8","text":"నేను కేకలు పెట్టి పిలిచినా, నా ప్రార్థనలు తోసివేశాడు."},{"book":"విలాప","chapter":"3","verse":"9","text":"ఆయన నా దారికి అడ్డంగా చెక్కుడు రాళ్ళ గోడలను ఉంచాడు."},{"book":"విలాప","chapter":"3","verse":"10","text":"నా పాలిట ఆయన పొంచి ఉన్న ఎలుగుబంటిలా ఉన్నాడు."},{"book":"విలాప","chapter":"3","verse":"11","text":"నాకు దారి లేకుండా చేసి నన్ను చీల్చి చెండాడి నాకు దిక్కు లేకుండా చేశాడు."},{"book":"విలాప","chapter":"3","verse":"12","text":"విల్లు ఎక్కుపెట్టి బాణానికి గురిగా ఆయన నన్ను ఎన్నుకున్నాడు."},{"book":"విలాప","chapter":"3","verse":"13","text":"తన అంబుల పొదిలోని బాణాలన్నీ ఆయన నా మూత్రపిండాల గుండా దూసుకెళ్ళేలా చేశాడు."},{"book":"విలాప","chapter":"3","verse":"14","text":"నా ప్రజలందరికీ నేను నవ్వులాటగా ఉన్నాను."},{"book":"విలాప","chapter":"3","verse":"15","text":"చేదు పదార్ధాలు ఆయన నాకు తినిపించాడు."},{"book":"విలాప","chapter":"3","verse":"16","text":"రాళ్లతో నా పళ్ళు విరగ్గొట్టాడు. బూడిదలోకి నన్ను అణగ దొక్కాడు."},{"book":"విలాప","chapter":"3","verse":"17","text":"నా జీవితంలోనుంచి శాంతి తొలగించాడు. నాకు సంతోషం గుర్తు లేదు."},{"book":"విలాప","chapter":"3","verse":"18","text":"కాబట్టి నేను “నా శోభ అంతరించి పోయింది, యెహోవాలో నాకు ఇంక ఆశ మిగల లేదు” అనుకున్నాను."},{"book":"విలాప","chapter":"3","verse":"19","text":"నా బాధ, నా దురవస్థ, నేను తాగిన ద్రావకపు చేదు నేను గుర్తు చేసుకుంటున్నాను."},{"book":"విలాప","chapter":"3","verse":"20","text":"కచ్చితంగా నేను వాటిని గుర్తు చేసుకుని, నాలో నేను కృంగిపోయాను."},{"book":"విలాప","chapter":"3","verse":"21","text":"కాని, నేను దీన్ని గుర్తు చేసుకొన్నప్పుడు నాకు ఆశ కలుగుతూ ఉంది."},{"book":"విలాప","chapter":"3","verse":"22","text":"యెహోవా కృప గలవాడు. ఆయన నిబంధన నమ్మకత్వాన్ని బట్టి మనం ఇంకా పూర్తిగా నాశనం కాలేదు."},{"book":"విలాప","chapter":"3","verse":"23","text":"ప్రతి రోజూ మళ్ళీ కొత్తగా ఆయన దయగల చర్యలు చేస్తాడు."},{"book":"విలాప","chapter":"3","verse":"24","text":"“యెహోవా నా వారసత్వం” అని నా ప్రాణం ప్రకటిస్తూ ఉంది."},{"book":"విలాప","chapter":"3","verse":"25","text":"తన కోసం కనిపెట్టుకుని ఉండే వాళ్ళ పట్ల, ఆయనను వెదికే వాళ్ళ పట్ల యెహోవా మంచివాడు."},{"book":"విలాప","chapter":"3","verse":"26","text":"యెహోవా కలిగించే రక్షణ కోసం మౌనంగా కనిపెట్టడం మంచిది."},{"book":"విలాప","chapter":"3","verse":"27","text":"తన యవ్వనంలో కాడి మోయడం మనిషికి మంచిది."},{"book":"విలాప","chapter":"3","verse":"28","text":"అతని మీద దాన్ని మోపిన వాడు యెహోవాయే గనుక అతడు ఒంటరిగానూ, మౌనంగానూ కూర్చుని ఉండాలి."},{"book":"విలాప","chapter":"3","verse":"29","text":"ఒకవేళ నిరీక్షణ కలుగవచ్చేమో గనుక అతడు బూడిదలో తన మూతి పెట్టుకోవాలి."},{"book":"విలాప","chapter":"3","verse":"30","text":"అతడు తనను కొట్టేవాడివైపు తన చెంపను తిప్పాలి."},{"book":"విలాప","chapter":"3","verse":"31","text":"ప్రభువు అతన్ని ఎల్లకాలం తృణీకరించడు."},{"book":"విలాప","chapter":"3","verse":"32","text":"ఆయన శోకం రప్పించినా, తన నిబంధన నమ్మకత్వపు గొప్పదనాన్ని బట్టి కనికరం చూపిస్తాడు."},{"book":"విలాప","chapter":"3","verse":"33","text":"హృదయపూర్వకంగా ఆయన మనుషులను పీడించడు, బాధ కలిగించడు."},{"book":"విలాప","chapter":"3","verse":"34","text":"దేశంలో బందీలుగా ఉన్నవాళ్ళందరినీ కాళ్ల కింద తొక్కడం,"},{"book":"విలాప","chapter":"3","verse":"35","text":"మహోన్నతుని సన్నిధిలో మనుషులకు న్యాయం దొరకక పోవడం,"},{"book":"విలాప","chapter":"3","verse":"36","text":"ఒక మనిషి హక్కును తొక్కిపెట్టడం ప్రభువు చూడడా?"},{"book":"విలాప","chapter":"3","verse":"37","text":"ప్రభువు ఆజ్ఞలేకుండా, మాట ఇచ్చి దాన్ని నెరవేర్చ గలవాడెవడు?"},{"book":"విలాప","chapter":"3","verse":"38","text":"మహోన్నతుడైన దేవుని నోట్లో నుంచి కీడు, మేలు రెండూ బయటకు వస్తాయి గదా?"},{"book":"విలాప","chapter":"3","verse":"39","text":"బతికున్న వాళ్ళల్లో ఎవరికైనా తమ పాపాలకు శిక్ష వేస్తే మూలగడం ఎందుకు?"},{"book":"విలాప","chapter":"3","verse":"40","text":"మన మార్గాలు పరిశీలించి తెలుసుకుని మనం మళ్ళీ యెహోవా వైపు తిరుగుదాం."},{"book":"విలాప","chapter":"3","verse":"41","text":"ఆకాశంలో ఉన్న దేవుని వైపు మన హృదయాన్నీ, మన చేతులను ఎత్తి ఇలా ప్రార్థన చేద్దాం."},{"book":"విలాప","chapter":"3","verse":"42","text":"మేము అతిక్రమం చేసి తిరుగుబాటు చేశాం. అందుకే నువ్వు మమ్మల్ని క్షమించలేదు."},{"book":"విలాప","chapter":"3","verse":"43","text":"నువ్వు కోపం ధరించుకుని మమ్మల్ని తరిమావు. దయ లేకుండా మమ్మల్ని వధించావు."},{"book":"విలాప","chapter":"3","verse":"44","text":"మా ప్రార్థన నీ దగ్గరికి చేరకుండా నువ్వు మేఘంతో నిన్ను నువ్వు కప్పుకొన్నావు."},{"book":"విలాప","chapter":"3","verse":"45","text":"జాతుల మధ్య మమ్మల్ని విడనాడి, పనికిరాని చెత్తగా చేశావు."},{"book":"విలాప","chapter":"3","verse":"46","text":"మా శత్రువులందరూ మమ్మల్ని చూసి నోరు తెరిచి ఎగతాళి చేశారు."},{"book":"విలాప","chapter":"3","verse":"47","text":"గుంటను గురించిన భయం, విధ్వంసం, నాశనం మా మీదకు వచ్చాయి."},{"book":"విలాప","chapter":"3","verse":"48","text":"నా ప్రజల కుమారికి కలిగిన నాశనం నేను చూసినప్పుడు నా కన్నీరు ఏరులై పారుతోంది."},{"book":"విలాప","chapter":"3","verse":"49","text":"యెహోవా దృష్టించి ఆకాశం నుంచి చూసే వరకూ,"},{"book":"విలాప","chapter":"3","verse":"50","text":"నా కన్నీరు ఆగదు. అది ప్రవహిస్తూనే ఉంటుంది."},{"book":"విలాప","chapter":"3","verse":"51","text":"నా పట్టణపు ఆడపిల్లలందరినీ చూస్తూ నా కళ్ళకు తీవ్రమైన బాధ కలుగుతోంది."},{"book":"విలాప","chapter":"3","verse":"52","text":"ఒకడు పక్షిని తరిమినట్టు నా శత్రువులు అకారణంగా నన్ను కనికరం లేకుండా తరిమారు."},{"book":"విలాప","chapter":"3","verse":"53","text":"వారు నన్ను బావిలో పడేసి నా మీద రాయిని పెట్టారు."},{"book":"విలాప","chapter":"3","verse":"54","text":"నీళ్లు నా తల మీదుగా పారాయి. నేను నాశనమయ్యానని అనుకొన్నాను."},{"book":"విలాప","chapter":"3","verse":"55","text":"యెహోవా, అగాధమైన గుంటలోనుంచి నేను నీ నామాన్ని పిలిచాను."},{"book":"విలాప","chapter":"3","verse":"56","text":"సాయం కోసం నేను మొర్ర పెట్టినప్పుడు నీ చెవులు మూసుకోవద్దు అని నేనన్నప్పుడు, నువ్వు నా స్వరం ఆలకించావు."},{"book":"విలాప","chapter":"3","verse":"57","text":"నేను నీకు మొర్ర పెట్టిన రోజు నువ్వు నా దగ్గరికి వచ్చి నాతో “భయపడవద్దు” అని చెప్పావు."},{"book":"విలాప","chapter":"3","verse":"58","text":"ప్రభూ, నువ్వు నా జీవితపు వివాదాల విషయంలో వాదించి నా జీవాన్ని విమోచించావు."},{"book":"విలాప","chapter":"3","verse":"59","text":"యెహోవా, నాకు కలిగిన అణిచివేత నువ్వు చూశావు. నాకు న్యాయం తీర్చు."},{"book":"విలాప","chapter":"3","verse":"60","text":"నా మీద పగ తీర్చుకోవాలని వాళ్ళు చేసే ఆలోచనలన్నీ నీకు తెలుసు."},{"book":"విలాప","chapter":"3","verse":"61","text":"యెహోవా, వాళ్ళు నా గురించి చేసే ఆలోచనలు, వాళ్ళు పలికే దూషణ నువ్వు విన్నావు."},{"book":"విలాప","chapter":"3","verse":"62","text":"నా మీదికి లేచిన వాళ్ళు పలికే మాటలు, రోజంతా వాళ్ళు నా గురించి చేసే ఆలోచనలు నీకు తెలుసు."},{"book":"విలాప","chapter":"3","verse":"63","text":"యెహోవా, వాళ్ళు కూర్చున్నా లేచినా, వాళ్ళు ఎగతాళిగా పాడే పాటలకు నేనే గురి."},{"book":"విలాప","chapter":"3","verse":"64","text":"యెహోవా, వాళ్ళ చేతులు చేసిన పనులను బట్టి నువ్వు వాళ్లకు ప్రతీకారం చేస్తావు."},{"book":"విలాప","chapter":"3","verse":"65","text":"వాళ్ళ గుండెల్లో భయం పుట్టిస్తావు. వాళ్ళను శపిస్తావు."},{"book":"విలాప","chapter":"3","verse":"66","text":"యెహోవా, ఉగ్రతతో వాళ్ళను వెంటాడుతావు. ఆకాశం కింద ఉండకుండాా వాళ్ళను నాశనం చేస్తావు."}]}