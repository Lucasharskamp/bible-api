{"data":[{"book":"Kɔnti tife","chapter":"19","verse":"1","text":"Alatala naxa a masen Munsa nun Haruna bɛ,"},{"book":"Kɔnti tife","chapter":"19","verse":"2","text":"«Ala xa sɛriyɛ nan ya. Isirayilakae xa fa ninge ginɛ gbeeli ra, naxan mu mabɛnxi, lanyuru mu na naxan ma, a nun naxan mu sari bɛndunxi sinden."},{"book":"Kɔnti tife","chapter":"19","verse":"3","text":"I xa na so Eleyasari sɛrɛxɛdubɛ yi ra, a kɔn fa raxaba a ya xɔri yonkinde fari ma."},{"book":"Kɔnti tife","chapter":"19","verse":"4","text":"Eleyasari xa a wuli nde kasan a bɛlɛxɛsole ra hɔrɔmɔlingira sode mabiri sanmaya solofere."},{"book":"Kɔnti tife","chapter":"19","verse":"5","text":"E xa na ninge gundi birin gan a ya xɔri, a kiri, a sube, a wuli, nun a ɲaɲɛ."},{"book":"Kɔnti tife","chapter":"19","verse":"6","text":"Na ninge na ganfe tɛmui naxɛ, sɛrɛxɛdubɛ xa sɛdiri wuri nde, hisopi, nun gɛsɛ gbeeli woli tɛ xɔɔra.»"},{"book":"Kɔnti tife","chapter":"19","verse":"7","text":"«Na dangi xanbi, sɛrɛxɛdubɛ xa a fate nun a xa sosee maxa, a fa so yonkin yire, kɔnɔ a mu sɛniyɛnxi han nunmare."},{"book":"Kɔnti tife","chapter":"19","verse":"8","text":"Naxan bara ninge gan, na fan xa a fate nun a xa sosee maxa, kɔnɔ a mu sɛniyɛnxi han nunmare."},{"book":"Kɔnti tife","chapter":"19","verse":"9","text":"Mixi sɛniyɛnxi nde xa na ninge ganxi xube makɔ, a sa e sa yire sɛniyɛnxi yonkinde fari ma. A ragatama mɛnni nɛ Isirayila ɲama bɛ alako e xa marasɛniyɛn yɛ yailan a ra. Yunubi xafari sɛrɛxɛ nan a ra."},{"book":"Kɔnti tife","chapter":"19","verse":"10","text":"Naxan bara na ninge ganxi xube makɔ, na fan xa a fate nun a xa dugie xa, kɔnɔ a mu sɛniyɛnxi han nunmare. Na sɛriyɛ mu kanama abadan Isirayilakae nun e xɔɲɛe bɛ.»"},{"book":"Kɔnti tife","chapter":"19","verse":"11","text":"«Naxan na din mixi faxaxi ra, na kanyi findima sɛniyɛntare nan na xi solofere bun ma."},{"book":"Kɔnti tife","chapter":"19","verse":"12","text":"A xa a yɛtɛ rasɛniyɛn yi marasɛniyɛn ye ra a xi saxan nde nun a xi solofere nde ma. Xa a mu a raba na xi saxan nde nun na xi solofere nde ma, a mu sɛniyɛnma."},{"book":"Kɔnti tife","chapter":"19","verse":"13","text":"Xa naxan yo din mixi faxaxi fure ra, a fa lu a mu a yɛtɛ rasɛniyɛn, na kanyi xa sɛniyɛntareɲa dangima nɛ Alatala xa hɔrɔmɔlingira ma. Na kanyi xa keri Isirayilakae ya ma. Marasɛniyɛn ye to mu kasanxi a ma, a mu sɛniyɛnxi.»"},{"book":"Kɔnti tife","chapter":"19","verse":"14","text":"«Sɛriyɛ nan ya: Xa mixi faxa kiri banxi nde kui, mixi yo naxan na naa, xa na mu a ra a soma naa, na kanyi findima mixi sɛniyɛntare nan na xi solofere bun ma."},{"book":"Kɔnti tife","chapter":"19","verse":"15","text":"Sesase rabixi birin findima se sɛniyɛntare ra."},{"book":"Kɔnti tife","chapter":"19","verse":"16","text":"Mixi naxan din mixi faxaxi ra wula i, naxan bara faxa a ɲaaxi ra, xa na mu a faxa a yɛtɛ ma, na kanyi findima sɛniyɛntare nan na xi solofere bun ma. Naxan din mixi faxaxi xɔrie ra, xa na mu a gaburi ra, na fan mu sɛniyɛnxi xi solofere bun ma.»"},{"book":"Kɔnti tife","chapter":"19","verse":"17","text":"«A lanma na mixi mɔɔli xa sɛniyɛn ye ra, naxan masunbuxi na ninge ganxi xube ra. Na ye xa tongo dulonyi yire, xa na mu a ra xure."},{"book":"Kɔnti tife","chapter":"19","verse":"18","text":"Xɛmɛ sɛniyɛnxi nde xa hisopi wuri salonyi tongo, a a rasin na ye xɔɔra, a a kasan na kiri banxi ma, a kui se birin ma, nun mixie ma naxee nu na a kui. E man xa na raba mixi ra naxan dinxi mixi fure ra, naxan faxa a ɲaaxi ra, xa na mu a ra naxan faxa a yɛtɛ ma, a nun mixi naxan dinxi mixi xɔrie ra, xa na mu gaburi ra."},{"book":"Kɔnti tife","chapter":"19","verse":"19","text":"Mixi sɛniyɛnxi xa na ye kasan mixi sɛniyɛntare ma a xi saxan nde nun a xi solofere nde. A na gɛ na ra, a xa a yɛtɛ nun a xa sosee maxa ye ra, a fa findi mixi sɛniyɛnxi ra na xi solofere nunmare ra.»"},{"book":"Kɔnti tife","chapter":"19","verse":"20","text":"«Mixi naxan tondi a yɛtɛ rasɛniyɛnde, na kanyi xa keri ɲama ya ma, barima a xa sɛniyɛntareɲa dangima nɛ Alatala xa hɔrɔmɔlingira ma. A to mu kasanxi marasɛniyɛn ye ra, a mu sɛniyɛnxi."},{"book":"Kɔnti tife","chapter":"19","verse":"21","text":"Yaamari nan na ki Isirayilakae bɛ naxan mu kanama abadan.»"},{"book":"Kɔnti tife","chapter":"19","verse":"22","text":"Mixi sɛniyɛntare dinma se naxan na, na se bara findi se sɛniyɛntare ra. Mixi naxan dinma na se ra, na fan findima mixi sɛniyɛntare nan na han nunmare.»"}]}