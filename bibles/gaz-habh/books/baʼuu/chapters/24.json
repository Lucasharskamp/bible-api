{"data":[{"book":"Baʼuu","chapter":"24","verse":"1","text":"Waaqayyo Museedhaan akkana jedhe; “Atii fi Aroon, Naadaabii fi Abiihuu, maanguddoota Israaʼel keessaas namoonni torbaatamni gara Waaqayyotti ol baʼaa; alaalatti sagadaa;"},{"book":"Baʼuu","chapter":"24","verse":"2","text":"garuu Museen qofti Waaqayyotti haa dhiʼaatu; warri kaan immoo hin dhiʼaatin. Sabni isa wajjin ol hin baʼin.”"},{"book":"Baʼuu","chapter":"24","verse":"3","text":"Museenis dhaqee dubbii fi seera Waaqayyoo hunda saba sanatti hime; sabni sunis, “Nu waan Waaqayyo jedhe hunda ni goona” jedhee afaan tokkoon deebise."},{"book":"Baʼuu","chapter":"24","verse":"4","text":"Ergasii Museen waan Waaqayyo dubbatte hunda barreesse."},{"book":"Baʼuu","chapter":"24","verse":"5","text":"Innis dargaggoota Israaʼel erge; isaanis aarsaa gubamuu fi jiboota aarsaa nagaa godhanii Waaqayyoof dhiʼeessan."},{"book":"Baʼuu","chapter":"24","verse":"6","text":"Museenis walakkaa dhiiga sanaa waciitiitti naqe; walakkaa hafe immoo iddoo aarsaa irratti faffacaase."},{"book":"Baʼuu","chapter":"24","verse":"7","text":"Innis kitaaba kakuu fuudhee saba sanaaf dubbise. Isaanis, “Nu waan Waaqayyo jedhe hunda ni goona; ni ajajamnas” jedhanii deebisan."},{"book":"Baʼuu","chapter":"24","verse":"8","text":"Yommus Museen dhiiga sana fuudhee sabatti faffacaasee, “Kunoo kun dhiiga kakuu kan Waaqayyo akkuma dubbii kana hundaatti isinii dhaabee dha” jedhe."},{"book":"Baʼuu","chapter":"24","verse":"9","text":"Musee fi Aroon, Naadaabii fi Abiihuu, maanguddoonni Israaʼel torbaatamnis ol baʼanii"},{"book":"Baʼuu","chapter":"24","verse":"10","text":"Waaqa Israaʼel argan. Miilla isaa jalattis waan akka afaa dhagaa Sanpeer kan akkuma samiitti qulqullaaʼe tokkotu afamee ture."},{"book":"Baʼuu","chapter":"24","verse":"11","text":"Waaqni garuu qondaaltota saba Israaʼel kanneenitti harka isaa ol itti hin kaafne; isaan Waaqa argan; ni nyaatan; ni dhuganis."},{"book":"Baʼuu","chapter":"24","verse":"12","text":"Waaqayyos Museedhaan, “Gara kootti tulluutti ol baʼi; asis turi; anis gabateewwan dhagaa kanneen ani akka qajeelfama isaanii taʼuuf seeraa fi ajajawwan itti barreesse siif nan kenna” jedhe."},{"book":"Baʼuu","chapter":"24","verse":"13","text":"Ergasii Museen gargaaraa isaa Iyyaasuu wajjin kaʼee deeme; Museenis tulluu Waaqaatti ol baʼe."},{"book":"Baʼuu","chapter":"24","verse":"14","text":"Innis maanguddoota sanaan akkana jedhe; “Hamma nu gara keessanitti deebinutti asitti nu eegaa. Kunoo Aroonii fi Huuri isin bira jiran; namni falmii qabu isaan bira dhaquu dandaʼa.”"},{"book":"Baʼuu","chapter":"24","verse":"15","text":"Yeroo Museen tulluutti ol baʼetti duumessi tulluu sana haguuge;"},{"book":"Baʼuu","chapter":"24","verse":"16","text":"ulfinni Waaqayyoos Tulluu Siinaa irra buʼe. Duumessi sunis guyyaa jaʼa tulluu sana haguuge; guyyaa torbaffaatti immoo Waaqayyo duumessicha keessaa Musee waame."},{"book":"Baʼuu","chapter":"24","verse":"17","text":"Ulfinni Waaqayyoos ibidda waa gubu fakkaatee fiixee tulluu irraa saba Israaʼelitti mulʼachaa ture."},{"book":"Baʼuu","chapter":"24","verse":"18","text":"Museen tulluutti ol baʼee duumessa keessa seene. Innis guyyaa afurtamaa fi halkan afurtama tulluu sana irra ture."}]}