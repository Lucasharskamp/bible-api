{"data":[{"book":"1 Vakolinso","chapter":"12","verse":"1","text":"Bahi mmakukulupila avangu, nangu nikátamwa munamale kuyamba uhiu wa dinujo dya Umumu Wanaswe."},{"book":"1 Vakolinso","chapter":"12","verse":"2","text":"Mwenu mùnimala kuva pamunavele bado kummala Nnungu, múnikumbika na kuhochejwa kwa kudyabudu disanamu dikátangola."},{"book":"1 Vakolinso","chapter":"12","verse":"3","text":"Bahi ing'anya ya anelyo, ngùlembela mumale kuva, nanga munu alôjwa na Umumu Wanaswe ahulûla kuhaula kuva, “Yesu alaniwe,” na nanga munu ahulûla kuhaula kuva, “Yesu nni Nang'olo,” akànalojwe na Umumu Wanaswe."},{"book":"1 Vakolinso","chapter":"12","verse":"4","text":"Pàvele dinujo dya namuna dyohe, henga Umumu wa Nnungu adihûmya dyammalele nni uyumo."},{"book":"1 Vakolinso","chapter":"12","verse":"5","text":"Pàvele na namuna dyohe dya kutumika, henga Nang'olo atumikîwa nni uyumo."},{"book":"1 Vakolinso","chapter":"12","verse":"6","text":"Pàvele madengo la namuna dyohe, henga Nnungu avahululîha vanu kulatenda nni uyumo."},{"book":"1 Vakolinso","chapter":"12","verse":"7","text":"Henga kila munu àpewa inujo imaîha kupwawa kwa Umumu Wanaswe, kwa faida ya vanu vammalele."},{"book":"1 Vakolinso","chapter":"12","verse":"8","text":"Kwa kuva, Umumu uyula Wanaswe nni amwîng'a munu yumo dimongo dya kuhunda malove la lúnda na munu yunji dimongo dya kuhunda malove la elimu."},{"book":"1 Vakolinso","chapter":"12","verse":"9","text":"Umumu uyoyo yumo, munu yunji àmwing'a inujo ya ing'ulupa na yunji àmwing'a inujo ya kuvalamya vagonjo."},{"book":"1 Vakolinso","chapter":"12","verse":"10","text":"Munu yunji àmwing'a dimongo dya kutenda masaibu, na yunji àmwing'a dimongo dya kuhumya unabii na munu yunji àmwing'a dimongo dya kupembula mambo, ikàva àlatenda Umumu Wanaswe au nanga. Munu yunji àmwing'a dimongo dya kutangola luga dya kukanganya na yunji àmwing'a dimongo dya kutana luga anedyo."},{"book":"1 Vakolinso","chapter":"12","verse":"11","text":"Mambo alano lammalele àlatenda Umumu uyoyo yumo, àmwing'a kila munu inujo malinga chatamwa mwene Umumu."},{"book":"1 Vakolinso","chapter":"12","verse":"12","text":"Kwa kuva, Kilisto àvela muchi mmili umo uvêle na dimbande dyohe. Ikànava mmili ùvele na dimbande dyohe, henga ùùva chihi mmili umo."},{"book":"1 Vakolinso","chapter":"12","verse":"13","text":"Na hwetu tuvammalele uchocho, tukàva tuvayahudi au tuvanu tukee tuvayahudi, tukàva tuvatumwa au tuvanu tukee tuvatumwa, henga tuvammalele tùbatisijwe kwa Umumu yumo uchinga tùùve mmili umo na hwetu tuvammalele tùpewije Umumu yumo."},{"book":"1 Vakolinso","chapter":"12","verse":"14","text":"Kwa kuva, mmili ukee chihi na imbande imo, henga ùvele na dimbande dyohe."},{"book":"1 Vakolinso","chapter":"12","verse":"15","text":"Ikàchiva likumbatu ulihaula kuva, “Kwa kuva nangu nikee liyanda, bahi nangu nikee wanga mmili,” henga pamo na anelo, likumbatu likánaleke kuva imbande ya mmili."},{"book":"1 Vakolinso","chapter":"12","verse":"16","text":"Na ikàchiva likutu ulihaula kuva, “Kwa kuva nangu nikee liso, bahi nangu nikee wanga mmili,” henga pamo na anelo, likutu likánaleke kuva imbande ya mmili."},{"book":"1 Vakolinso","chapter":"12","verse":"17","text":"Ikàchiva mmili wammalele ùùva liso, úmbepilikana dachi? Na ikàchiva mmili wammalele ùùva likutu, úmbenung'ija dachi?"},{"book":"1 Vakolinso","chapter":"12","verse":"18","text":"Henga Nnungu àdivikile dimbande mummili na kila imbande àivikile malinga chatamwije."},{"book":"1 Vakolinso","chapter":"12","verse":"19","text":"Henga dimbande dyammalele dikàchiva imbande imo, mmili ukanapwawe!"},{"book":"1 Vakolinso","chapter":"12","verse":"20","text":"Henga ìvele uvila, dimbande dìvele dyohe, henga mmili ùvele umo."},{"book":"1 Vakolinso","chapter":"12","verse":"21","text":"Bahi liso likáhulula kulihaulila liyanda kuva, “Wako nikákutamwa!” Wala muti ukáhulula kulahaulila makumbatu kuva, “Mwenu nikántamwanga!”"},{"book":"1 Vakolinso","chapter":"12","verse":"22","text":"Pamo na anelo, adila dimbande dya mmili dyonekâna kuva dya kudabadanga nni udyodyo divêle na mana."},{"book":"1 Vakolinso","chapter":"12","verse":"23","text":"Na dimbande dya mmili ditudyona kuva dikee dya kutumbyangika njo udyodyo dituditumbyanga namene. Na dimbande ditulembela dinaonekane, njo ditudyongolela namene."},{"book":"1 Vakolinso","chapter":"12","verse":"24","text":"Henga adila dimbande dyonekâna kuva dya kutumbyangika, anedyo njo dikálembelewa kwongolewa namene. Henga Nnungu mwene àniulundanya mmili, na kuditumbyanga namene adila dimbande dikátumbyangwa,"},{"book":"1 Vakolinso","chapter":"12","verse":"25","text":"uchinga panààve na kubagulana n'dimbande dya mmili, ila dimbande dyammalele dichungane kila imbande na iyake."},{"book":"1 Vakolinso","chapter":"12","verse":"26","text":"Ikàva imbande imo ìniliwalala, bahi dimbande dyammalele dìuula pamo na inang'o. Imbande imo ikàlombolewa bahi dimbande dyammalele dìhangalala pamo na inang'o."},{"book":"1 Vakolinso","chapter":"12","verse":"27","text":"Bahi mwenu nni mmili wanga Kilisto na kila munu yumo mmwenu nni imbande ya mmili anewo."},{"book":"1 Vakolinso","chapter":"12","verse":"28","text":"Na nnikuwa lya vanu vankulupîla Yesu, Nnungu àvavikile vanu, vatandi mitume na vapili manabii, na vatatu nni vakúhunda, koka vanu vavêle na dimongo dya kutenda masaibu na vanji vàvele na inujo ya kulamya na vanji kuvayangata vanu vanji, na vanji kulodya na vanji kutangola luga dya kukanganya."},{"book":"1 Vakolinso","chapter":"12","verse":"29","text":"Dachi, vammalele nni mitume? Dachi, vammalele nni manabii? Dachi, vammalele nni vakúhunda? Dachi, vammalele nni vavêle na dimongo dya kutenda masaibu?"},{"book":"1 Vakolinso","chapter":"12","verse":"30","text":"Dachi, vammalele nni vavêle na inujo ya kulamya? Dachi, vammalele nni vavêle na dimongo dya kutongola luga dya kukanganya? Dachi, vammalele nni vavêle na dimongo dya kutana luga?"},{"book":"1 Vakolinso","chapter":"12","verse":"31","text":"Bahi lambela namene kupata dinujo dya mana namene. Na vino nìmbennanguja indila yambone namene kupunda dyammalele."}]}