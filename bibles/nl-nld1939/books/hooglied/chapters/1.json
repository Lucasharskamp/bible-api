{"data":[{"book":"Hooglied","chapter":"1","verse":"1","text":"Het hooglied van Salomon."},{"book":"Hooglied","chapter":"1","verse":"2","text":"Drenk mij met de kussen van uw mond; Want uw liefde is zoeter dan wijn."},{"book":"Hooglied","chapter":"1","verse":"3","text":"Heerlijk is de geur van uw balsem, Uw naam is het kostbaarst aroom. Daarom hebben de meisjes u lief."},{"book":"Hooglied","chapter":"1","verse":"4","text":"Neem mij mede, laat ons vluchten; Want de koning heeft mij in zijn vertrekken gebracht! Wij willen juichen, in u ons verblijden, Uw liefde roemen, hoger dan wijn, Terecht beminnen zij u!"},{"book":"Hooglied","chapter":"1","verse":"5","text":"Wel ben ik donker, Maar toch nog schoon, Jerusalems dochters: Als de tenten van Kedar, De paviljoenen van Sjalma."},{"book":"Hooglied","chapter":"1","verse":"6","text":"Let er niet op, dat ik zwart ben, En van de zon ben verbrand; Want de zonen van mijn moeder waren boos op mij, En lieten mij de wijngaarden bewaken….Maar mijn eigen wijngaard bewaakte ik niet!"},{"book":"Hooglied","chapter":"1","verse":"7","text":"Bericht mij toch, mijn zielsbeminde, Waar ge uw kudde laat weiden, Waar ge ze in de middag laat rusten? Want waarom zou ik gaan zwerven Bij de kudden uwer vrienden?"},{"book":"Hooglied","chapter":"1","verse":"8","text":"Als ge het niet weet, Schoonste der vrouwen, Volg dan het spoor van de kudde, En hoed uw geiten Bij de tenten der herders."},{"book":"Hooglied","chapter":"1","verse":"9","text":"Met het span van Farao’s wagens Vergelijk ik u, liefste;"},{"book":"Hooglied","chapter":"1","verse":"10","text":"Hoe bekoorlijk uw wangen tussen de hangers, Uw hals in de snoeren."},{"book":"Hooglied","chapter":"1","verse":"11","text":"Gouden hangers laten we u maken, Met plaatjes van zilver."},{"book":"Hooglied","chapter":"1","verse":"12","text":"Zolang de koning in zijn harem verbleef, Straalde mijn nardus haar geur."},{"book":"Hooglied","chapter":"1","verse":"13","text":"Want mijn beminde is mij een bundeltje mirre, Dat op mijn boezem blijft rusten;"},{"book":"Hooglied","chapter":"1","verse":"14","text":"Mijn beminde is mij een cyper-tros, Van Engédi’s gaarden."},{"book":"Hooglied","chapter":"1","verse":"15","text":"Wat zijt ge verrukkelijk, mijn liefste, Uw ogen zijn duiven."},{"book":"Hooglied","chapter":"1","verse":"16","text":"Wat zijt ge verrukkelijk schoon, mijn beminde Ons rustbed is in het groen!"},{"book":"Hooglied","chapter":"1","verse":"17","text":"De binten van ons paleis zijn ceders, Onze wanden cypressen."}]}