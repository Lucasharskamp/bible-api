{"data":[{"book":"Jeremia","chapter":"22","verse":"1","text":"Jahweh sprak: Ga naar het paleis van den koning van Juda beneden, en spreek daar dit woord:"},{"book":"Jeremia","chapter":"22","verse":"2","text":"Verneem het woord van Jahweh, koning van Juda, die op Davids troon zijt gezeten; gijzelf en uw hovelingen, met het volk dat door deze poorten komt!"},{"book":"Jeremia","chapter":"22","verse":"3","text":"Zo spreekt Jahweh! Doet recht en gerechtigheid; bevrijdt den verdrukte uit de macht der verdrukkers; kwelt en plaagt geen vreemdeling, geen wees en weduwe; vergiet geen onschuldig bloed in deze plaats."},{"book":"Jeremia","chapter":"22","verse":"4","text":"Want wanneer ge trouw dit gebod volbrengt, dan zullen de koningen, die op Davids troon zijn gezeten, op wagens en paarden door de poorten van dit paleis blijven rijden: zijzelf, hun hovelingen en hun volk."},{"book":"Jeremia","chapter":"22","verse":"5","text":"Maar wanneer ge naar deze woorden niet luistert, dan zweer Ik u bij Mijzelf, is de godsspraak van Jahweh, dat dit paleis een puinhoop zal worden."},{"book":"Jeremia","chapter":"22","verse":"6","text":"Want dit zegt Jahweh over Juda’s koninklijk huis: Al waart ge een Gilad voor Mij, Een Libanon-top: Waarachtig, Ik maak van u een woestijn, Een onbewoonde ruïne."},{"book":"Jeremia","chapter":"22","verse":"7","text":"Ik roep vernielers tegen u op, Elk met zijn werktuig; Die houwen de keur van uw ceders omver, En smijten ze in het vuur."},{"book":"Jeremia","chapter":"22","verse":"8","text":"En als talrijke volken langs deze stad zullen komen, En tot elkaar zullen zeggen: Waarom heeft Jahweh zo gehandeld Met deze machtige stad;"},{"book":"Jeremia","chapter":"22","verse":"9","text":"Dan zal men zeggen: Omdat ze hebben verzaakt Het Verbond van Jahweh, hun God, Vreemde goden hebben aanbeden, En die hebben gediend."},{"book":"Jeremia","chapter":"22","verse":"10","text":"Weent niet over een dode, en beklaagt hem niet, Maar schreit om hem, die in ballingschap ging; Want hij komt niet meer terug, Om zijn geboorteland nog te zien."},{"book":"Jeremia","chapter":"22","verse":"11","text":"Zo spreekt Jahweh over Sjalloem, den koning van Juda en zoon van Josias, die na zijn vader Josias regeerde: Die uit deze plaats is vertrokken, Keert er nimmermeer terug;"},{"book":"Jeremia","chapter":"22","verse":"12","text":"Hij zal sterven, waar men hem in ballingschap bracht, Dit land zal hij nooit meer aanschouwen!"},{"book":"Jeremia","chapter":"22","verse":"13","text":"Wee hem, die zijn huis met ongerechtigheid bouwt, Zijn zalen met onrecht; Die zijn naaste laat zwoegen om niet, Hem zijn loon niet betaalt."},{"book":"Jeremia","chapter":"22","verse":"14","text":"Die zegt: Een groot huis wil ik bouwen, Met luchtige zalen, Met brede vensters, panelen van ceders, Met vermiljoen-rood beschilderd."},{"book":"Jeremia","chapter":"22","verse":"15","text":"Zijt ge koning geworden, Om met ceders te pronken? Zeker, ook uw vader heeft gegeten en gedronken, Maar hij deed er recht en gerechtigheid bij:"},{"book":"Jeremia","chapter":"22","verse":"16","text":"Hij hielp den zwakke en arme aan hun recht, Toen ging het hem goed. Heet dat niet: Mij kennen, Is de godsspraak van Jahweh!"},{"book":"Jeremia","chapter":"22","verse":"17","text":"Maar gij hebt geen oog en geen hart Dan voor uw voordeel alleen, Voor het vergieten van onschuldig bloed, Voor geweld en verkrachting."},{"book":"Jeremia","chapter":"22","verse":"18","text":"En daarom spreekt Jahweh Over Jojakim, den zoon van Josias, Den koning van Juda: Wee, over dien man! Voor hem geen klaagzang: “Ach mijn broer, ach mijn zuster!” Voor hem geen schreien: “Ach meester, ach hoogheid!”"},{"book":"Jeremia","chapter":"22","verse":"19","text":"Neen, zoals men een ezel begraaft, Zal hij worden begraven: Men sleept hem weg en gooit hem neer Buiten Jerusalems poorten."},{"book":"Jeremia","chapter":"22","verse":"20","text":"Klim de Libanon op en schreeuw, Laat het galmen in Basjan, Gilt het van de Abarim uit: Want al uw minnaars liggen verslagen!"},{"book":"Jeremia","chapter":"22","verse":"21","text":"Ik sprak tot u in tijden van voorspoed, Ge hebt geantwoord: Ik wil niet horen; Dat was van jongsaf uw gedrag, Gij luistert niet naar mijn stem!"},{"book":"Jeremia","chapter":"22","verse":"22","text":"De storm zal al uw leiders verstrooien, Uw minnaars zullen in ballingschap gaan; Dan zult ge beschaamd staan, En over al uw leiders blozen."},{"book":"Jeremia","chapter":"22","verse":"23","text":"Gij, die op de Libanon troont, In de ceders genesteld: Hoe zult ge krijten als uw weeën komen, En smarten als van een barende vrouw?"},{"book":"Jeremia","chapter":"22","verse":"24","text":"Zo waarachtig Ik leef, is de godsspraak van Jahweh: Konjáhoe, Jojakims zoon, en koning van Juda, Al waart ge de zegelring aan mijn rechterhand, Ik trok er u af."},{"book":"Jeremia","chapter":"22","verse":"25","text":"Ik lever u uit aan die uw leven belagen, In de macht van hen, die ge vreest, Aan Nabukodonosor, den koning van Babel, In de macht der Chaldeën."},{"book":"Jeremia","chapter":"22","verse":"26","text":"Ik slinger u weg met uw moeder, die u baarde, Naar het land, waar ge niet zijt geboren: daar zult ge sterven;"},{"book":"Jeremia","chapter":"22","verse":"27","text":"En naar het land, waarnaar ze zo vurig verlangen, Keren ze nimmermeer terug."},{"book":"Jeremia","chapter":"22","verse":"28","text":"Is die man dan een armzalige, verbrijzelde kruik, Konjáhoe een pot, die niemand wil hebben, Dat men hem weggooit, hem en zijn kroost, Wegsmijt naar een land, dat ze niet kennen?"},{"book":"Jeremia","chapter":"22","verse":"29","text":"Land, land, land, Hoor Jahweh’s woord!"},{"book":"Jeremia","chapter":"22","verse":"30","text":"Zo spreekt Jahweh: Teken dien man als kinderloos op, Als een man, wien niets in het leven gelukt; Want van zijn kroost zal het niemand gelukken, Op Davids troon zich te zetten, En weer over Juda te heersen!"}]}