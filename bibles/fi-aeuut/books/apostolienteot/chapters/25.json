{"data":[{"book":"Apostolien teot","chapter":"25","verse":"1","text":"Kolme päivää sen jälkeen, kun Festus oli astunut virkaansa Kesareassa, hän lähti Jerusalemiin."},{"book":"Apostolien teot","chapter":"25","verse":"2","text":"Siellä juutalaisten johtajat tulivat kertomaan hänelle Paavalin tapauksesta."},{"book":"Apostolien teot","chapter":"25","verse":"3","text":"He pyysivät, että Festus lähettäisi Paavalin heti Jerusalemiin. Itse asiassa heidän tarkoituksensa oli murhata hänet matkalla."},{"book":"Apostolien teot","chapter":"25","verse":"4","text":"Mutta Festus vastasi, että hän aikoi pian palata Kesareaan, ja koska Paavalikin oli siellä,"},{"book":"Apostolien teot","chapter":"25","verse":"5","text":"olisi yksinkertaisinta, että asiaa käsittelevät viranomaiset lähtisivät hänen mukanaan oikeudenkäyntiin."},{"book":"Apostolien teot","chapter":"25","verse":"6","text":"Festus palasi Kesareaan kahdeksan tai kymmenen päivää myöhemmin, ja heti seuraavana päivänä alkoi Paavalin oikeudenkäynti."},{"book":"Apostolien teot","chapter":"25","verse":"7","text":"Kun Paavali oli tuotu oikeussaliin, Jerusalemista tulleet juutalaiset rupesivat esittämään vakavia syytöksiä, joita he kuitenkaan eivät kyenneet todistamaan."},{"book":"Apostolien teot","chapter":"25","verse":"8","text":"Paavali torjui syytökset: »En ole millään tavalla rikkonut juutalaisten lakia enkä toiminut temppeliä tai Rooman hallitusta vastaan.»"},{"book":"Apostolien teot","chapter":"25","verse":"9","text":"Juutalaisia mielistelläkseen Festus ehdotti: »Lähtisitkö Jerusalemiin vastaamaan edessäni näihin syytöksiin?»"},{"book":"Apostolien teot","chapter":"25","verse":"10,11","text":"Paavali vastasi: »En. Vaadin pääsyä itsensä keisarin eteen, sillä siihen minulla on oikeus. Tiedät aivan hyvin, että olen syytön. Suostun kyllä kuolemaan, jos olen tehnyt jotakin sellaista, mistä seuraa kuolemanrangaistus. Mutta jos olen syytön, ei sinulla sen enempää kuin muillakaan ole oikeutta antaa noiden miesten tappaa minua. Vetoan keisariin.»"},{"book":"Apostolien teot","chapter":"25","verse":"12","text":"Festus keskusteli neuvonantajien kanssa ja teki päätöksensä: »Hyvä on. Olet vedonnut keisariin ja keisarin eteen myös joudut.»"},{"book":"Apostolien teot","chapter":"25","verse":"13","text":"Muutaman päivän kuluttua tuli kuningas Agrippa sisarensa25:13 Sisältyy ajatukseen. Berniken kanssa tapaamaan Festusta."},{"book":"Apostolien teot","chapter":"25","verse":"14","text":"Vierailu kesti monta päivää, ja Festus selosti kuninkaalle Paavalinkin tapauksen: »Felix jätti tänne erään vangin."},{"book":"Apostolien teot","chapter":"25","verse":"15","text":"Kun kävin Jerusalemissa, ylipapit ja muut juutalaisten johtajat esittivät minulle oman näkemyksensä hänestä ja vaativat, että hänet oli tuomittava kuolemaan."},{"book":"Apostolien teot","chapter":"25","verse":"16","text":"Muistutin tietysti heti, että Rooman lain mukaan häntä ei voida tuomita ilman oikeudenkäyntiä. Hänen on saatava puolustautua syyttäjiensä läsnäollessa."},{"book":"Apostolien teot","chapter":"25","verse":"17","text":"Juutalaisten johtomiehet tulivat tänne, ja otin tapauksen heti seuraavana päivänä käsiteltäväksi. Paavali tuotiin oikeuteen."},{"book":"Apostolien teot","chapter":"25","verse":"18","text":"Syytökset eivät kuitenkaan olleet lainkaan sellaisia kuin olin odottanut."},{"book":"Apostolien teot","chapter":"25","verse":"19","text":"Kiista koski heidän uskontoaan ja jotakin Jeesus-nimistä miestä, joka on kuollut mutta jonka Paavali väittää elävän."},{"book":"Apostolien teot","chapter":"25","verse":"20","text":"En tiennyt, miten tällainen riita on ratkaistava ja kysyin Paavalilta, tahtoisiko hän vastata syytöksiin Jerusalemin oikeusistuimessa."},{"book":"Apostolien teot","chapter":"25","verse":"21","text":"Silloin hän vetosi keisariin. Lähetin hänet vankilaan odottamaan kuljetusta keisarin luo.»"},{"book":"Apostolien teot","chapter":"25","verse":"22","text":"»Minua kiinnostaisi itse kuulla, mitä se mies puhuu», Agrippa sanoi."},{"book":"Apostolien teot","chapter":"25","verse":"23","text":"Seuraavana päivänä kuningas ja Bernike tulivat loisteliaasti upseerien ja kaupungin johtomiesten saattelemina oikeussaliin. Festus käski tuoda Paavalin ja avasi istunnon:"},{"book":"Apostolien teot","chapter":"25","verse":"24","text":"»Kuningas Agrippa, hyvät läsnäolijat. Sekä tämän kaupungin että Jerusalemin juutalaiset vaativat syytetyn kuolemaa."},{"book":"Apostolien teot","chapter":"25","verse":"25","text":"Mielestäni hän ei ole sitä ansainnut. Koska hän vetosi keisariin, minun on lähetettävä hänet Roomaan."},{"book":"Apostolien teot","chapter":"25","verse":"26","text":"En kuitenkaan ymmärrä, mitä kirjoittaa hänestä keisarille. Siksi toin vangin tänne tutkittavaksi. Toivon, että te kaikki, ja varsinkin kuningas Agrippa, voisitte auttaa minua syytöskirjelmän laatimisessa,"},{"book":"Apostolien teot","chapter":"25","verse":"27","text":"sillä on järjetöntä lähettää vanki keisarin luo, jos häntä ei syytetä mistään.»"}]}