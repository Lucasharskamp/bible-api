{"data":[{"book":"Imitendele","chapter":"26","verse":"1","text":"Zumbe Agilipa amgambaga Paulo, “Kwink'higwa luneka lwa kukegombela.” Aho Paulo na kuchulula mkono wakwe akakegombela saivi."},{"book":"Imitendele","chapter":"26","verse":"2","text":"“Zumbe Agilipa! Nakeona kunda mta masa, dielo kukegombela hameso yako mwa malongelezo yose yalongigwe ni Wayahudi mwa miye,"},{"book":"Imitendele","chapter":"26","verse":"3","text":"vitendese kwaviya weye mwenye ummanyi we vihendo va Wayahudi hamwenga nezimbuli hewekuivana, ivo nakulombeza unitegeleze kwa kufinyiliza."},{"book":"Imitendele","chapter":"26","verse":"4","text":"“Wayahudi waumanya wikazi wangu kulawa udodo, ivo nekale kukongela nk'hongo mwe isi yangu na Yelusalemu."},{"book":"Imitendele","chapter":"26","verse":"5","text":"Wammanya Lupisi lutali, uneva nawadahe wakalonga uwona wawe mwa miye uneva wakaunga, kugamba kukongela nk'hongo nehikala enga yumwenga mwa kafyo chandile na siasa nk'hali, wakwitangwa Wafalisayo."},{"book":"Imitendele","chapter":"26","verse":"6","text":"Haluse niyaha nisengelwe kwaviya nakawiila lagano Mnungu awenk'haga wakale wetu,"},{"book":"Imitendele","chapter":"26","verse":"7","text":"ino niyo indagano idya ikukawiilwa na wakale wetu, wakamvika Mnungu msi na kilo. Zumbe dyangu, aya nayo yakuleka Wayahudi wakanilongeleza."},{"book":"Imitendele","chapter":"26","verse":"8","text":"Nii mwaona vihile kuhuwila kugamba Mnungu auyula want'hu wabanike?"},{"book":"Imitendele","chapter":"26","verse":"9","text":"“Miye mwenye nehifanyanya kugamba nehaungwa kudamanya mbuli yoyose ya kuwahiga want'hu wakudihuwila dizina dya Yesu ywa Nazaleti."},{"book":"Imitendele","chapter":"26","verse":"10","text":"Mbuli izo nizo nidamanye uko Yelusalemu, miye mwenye handa hink'higwa udahi ni wakulu wa walava nt'hambiko, nawavugailaga kwe divugailo want'hu wengi wa Mnungu, naho wakasengelwa kukomwa, nehigwa mgongo kuzumila kukomwa kwawe."},{"book":"Imitendele","chapter":"26","verse":"11","text":"Nkanana nyingi nehiwatenda wasulumizwe mnenge nyumba zawe za Mnungu, nokuwatigiza wa ulemele mhuwi wawe. Nandilisaga na maya mwa woho niyo nawazungula mpaka kwe mizi ya hale."},{"book":"Imitendele","chapter":"26","verse":"12","text":"“Ivi nivo valekaga haita Damesiki handa hink'higwa udahi na miko ni wakulu wa walava nt'hambiko."},{"book":"Imitendele","chapter":"26","verse":"13","text":"Zumbe, Umwo nandaga mwe sila, msi wa gati, naonaga ung'azi ukujink'ha ung'azi wedizuwa, kulawa kulanga, niyo wanizunguluka miye na watafi wambuyazangu."},{"book":"Imitendele","chapter":"26","verse":"14","text":"Suwe chose chagwaga hasi, miye nevaga izwi dikunitanga kwa Kiibulania, ‘Sauli, Sauli, nii wanisulumiza? Wekelumiza bule enga mp'hunda ikutoa mazela ingoda ya zumbe ywakwe.’"},{"book":"Imitendele","chapter":"26","verse":"15","text":"Miye namuuzaga, ‘Weye ni weye ani Zumbe?’ Yesu niyo ahitula, ‘Nimiye Yesu uyo weye ukunisulumiza."},{"book":"Imitendele","chapter":"26","verse":"16","text":"Mna haluse inuka, naho Kimala, hikulaila vileke hutende mtumwa ywangu, no uwalavile uwona watuhu zimbuli ziya uzione kwangu dielo, na yadya yakwiza kulongole nayo no hulagise."},{"book":"Imitendele","chapter":"26","verse":"17","text":"No hwamile mwa want'hu wa Izilaeli naho nohwamile mwa watuhu hi Waizilaeli wadya huunga hutume kwawe."},{"book":"Imitendele","chapter":"26","verse":"18","text":"Nouwenk'he kumanya, no kuwalava mo uhezi mwo udahi wa Mwavu, wamhitukile Mnungu vileke kwa kuhuwila wapate kuusilwa wavu wawe no kuhokela hant'hu hawe, mgati mwa wadya wasagulwe kunda want'hu wa Mnungu.’ ”"},{"book":"Imitendele","chapter":"26","verse":"19","text":"“Na ivo, zumbe Agilipa, hidunduga kuzilemela mbuli za kulanga nilagiswe."},{"book":"Imitendele","chapter":"26","verse":"20","text":"Nk'hongo mwe Damesiki, na mwe Yelusalemu naho akajika mwo Uyahudi yose na mwa want'hu wamwenga hi Wayahudi, Nehiwabilikiza waleke wavu wawe, wamuuie Mnungu, no kulagisa kwa udamanyi kugamba wakeiila wavu wawe."},{"book":"Imitendele","chapter":"26","verse":"21","text":"Kwa ayo Wayahudi wanigwilaga Umwo nandile kwe Nyumba ya Mnungu, niyo wageza kunikoma."},{"book":"Imitendele","chapter":"26","verse":"22","text":"Mna Mnungu kanambiza mpaka mwedizuwa dya dielo, naho hikimala nitogile halava uwona wangu kwa wose, kwa wakulu, na wadodo. Hina dya kulonga mwa yadya yalongagwa ni Walotezi na Musa kugamba nayalaile."},{"book":"Imitendele","chapter":"26","verse":"23","text":"Wakagamba, neviungwa Kilisito Mkombozi kusulumizwa no kunda wa nk'hongo kuuyuka kwa wabanike, kubwelekeza ung'azi wo ukombola kwa Wayahudi na want'hu wose.”"},{"book":"Imitendele","chapter":"26","verse":"24","text":"Paulo eze abule aho mo kukegombela, Fesito niyo amkwank'hila kwa izwi kulu, “Paulo umkilalu! Kuhinisa kwako kwa kugela kilalu!”"},{"book":"Imitendele","chapter":"26","verse":"25","text":"Mna Paulo niyo agamba, “Zumbe Fesito, miye hiyo mkilalu, kiya hulonga ni kindedi kihala."},{"book":"Imitendele","chapter":"26","verse":"26","text":"Zumbe, weye kuyamanya aya, kwa ivo na mwadaha kulonga haheina kogoha. Nna ikindedi kugamba aya yalaile yamanyika kwako, kwaviya mbuli izi hazidamanywe kifiso."},{"book":"Imitendele","chapter":"26","verse":"27","text":"Togola zumbe Agilipa, weye una mhuwi na Walotezi? Himanya kugamba una mhuwi”"},{"book":"Imitendele","chapter":"26","verse":"28","text":"Agilipa niyo amhitula Paulo, “Kwa lupisi luguhi ulu nounitende kunda mhuwila ywa Kilisito?”"},{"book":"Imitendele","chapter":"26","verse":"29","text":"Paulo niyo ahitula kugamba namlombeza Mnungu, “Kwa lupisi luguhi hegu lutali, hiyo weye du, mna wose wakuniva dielo wadahe kunda enga ivo miye nili mna hiyo kwa mp'hingu izi!”"},{"book":"Imitendele","chapter":"26","verse":"30","text":"Aho niyo zumbe, mkulu wo mkoa, na Benike na wadya watuhu wose wandile hamwenga nawo nawakimala."},{"book":"Imitendele","chapter":"26","verse":"31","text":"Weze wahalawe niyo wagambana, “Mnt'hu uyu habanange dyodyose diwagile usengelo wa kukomwa hegu kugenda kuvugailwa kwe divugailo.”"},{"book":"Imitendele","chapter":"26","verse":"32","text":"Agilipa naye niyo amgamba Fesito, “Mnt'hu uyu hegu nakalekelwa wandile hahimbiluke kwo mkulu wa Kiloma.”"}]}