{"data":[{"book":"Akaebulania","chapter":"2","verse":"1","text":"Kwa yene tupaligwa kuagabala kwa maha goa agatagajoine, tukaikaje kutumbu kuoba kachoko kachoko."},{"book":"Akaebulania","chapter":"2","verse":"2","text":"Nhwalo gwago gutangachigwa na akapakachi bukumbengu ubonekana kube kweli mundu jwajoa jwanga kengama andaje kulemwa ngahukumigwa andi apipaligwa."},{"book":"Akaebulania","chapter":"2","verse":"3","text":"Lele twenga tujepa bole anda tubembwile ukomboi nkolongwa andi gongono? Angwana bene ngabatumbu kutangacha ukoli gwenio na abajoa ngabachalakicha kwito kutenda nga kweli."},{"book":"Akaebulania","chapter":"2","verse":"4","text":"Nnoongo uyo ngajonjake penia uchalakichi kukulaya iingi na yukuomongwa ni ikobo ijingi na kape bandu itoi ya Uhuke jwa Chwapi andi papala mwene."},{"book":"Akaebulania","chapter":"2","verse":"5","text":"Nnoongo babekiteje akapakachi bukumbengu babe akakolongwa badunia nhyono ejiika, yani dunia jitujilenga."},{"book":"Akaebulania","chapter":"2","verse":"6","text":"Uyo pabi paali pa Majandiko gachwapi palenga,"},{"book":"Akaebulania","chapter":"2","verse":"7","text":"Ngamammeka kukingobu tu abe nchokochoko kupeta pabakiba akapakachi bukumbengu,"},{"book":"Akaebulania","chapter":"2","verse":"8","text":"ngammeka ilebe yoa pae ja makongono gakwe.”"},{"book":"Akaebulania","chapter":"2","verse":"9","text":"Nambu tummona Yesu jwabekigwa kukingobu tu kube nchokochoko kupeta akapakachi bu kumbengu, kwa magambu ga gwambone gwa Nnoongo kwito, Yesu ngawe magambu ga bandu boa. Magambu gu kulaga kwakwe mpaka kuwe, ngoe tummona bankwindie luchengo lu kibumo ni ichima."},{"book":"Akaebulania","chapter":"2","verse":"10","text":"Kupala alete ingota ijingi ikilonde mukolongwa gwakwe. Ikiba tela kwa Nnoongo ojwapangania nu kutendekea ilebe yoa kummeka Yesu akamilika muno kwa ndela ju kupotekigwa. Gambu Yesu nga ojwabakola bandu boa."},{"book":"Akaebulania","chapter":"2","verse":"11","text":"Jwenio bajeguyanga bandu mabaja gabe, jwombe pamwe na abajeleigwe mabaja gabe, boa bakweti Awawa bamwe. Nga magambu Yesu akwetije oni kakemanga benia, akalongomundu,"},{"book":"Akaebulania","chapter":"2","verse":"12","text":"andi apalenga ku Nnoongo,"},{"book":"Akaebulania","chapter":"2","verse":"13","text":"Alenga kabele,"},{"book":"Akaebulania","chapter":"2","verse":"14","text":"Andi ingota pikweti mmele na myai andi achikibelei babe, Yesu uyo ngaika kube andi angweto. Atenda yene kupala kwa kiu chakwe, anhwotole Mmaja jwakamulile makakala ga kiu."},{"book":"Akaebulania","chapter":"2","verse":"15","text":"Yesu atenda yenie kupala kabeka agabwa baba, kukujogopa kiu, ngababe akabanda mu bwomi gwabe gwoa."},{"book":"Akaebulania","chapter":"2","verse":"16","text":"Gambu kweli Yesu aika magambu ga kajangata akapakachi bu kumbenguje, nambu, “Kijangata ibelei yu Ulaimu.”"},{"book":"Akaebulania","chapter":"2","verse":"17","text":"Magambu akapaligwa abe andi akalongomundu ku ilebe yoa, kupala abe Nkolongwa jwabe jwa Akakung'i jwa Nnoongo jwaaminike na juna kia mu kummegele Nnoongo, kupala mabaja ga bandu gaboigwe."},{"book":"Akaebulania","chapter":"2","verse":"18","text":"Magambu mwene ngaimbalila kulaga palondoigwa yene aotwile kajangata angweto abalondoigwa."}]}