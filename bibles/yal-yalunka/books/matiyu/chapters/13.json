{"data":[{"book":"Matiyu","chapter":"13","verse":"1","text":"Na lɔxɔn yɛtɛni Yesu yi keli banxini, a siga daraan dɛxɔn ma, a sa dɔxɔ na yi."},{"book":"Matiyu","chapter":"13","verse":"2","text":"Yama gbeen yi malan a fɛma. Nayi, a yi so kunkin kui, a dɔxɔ. Yamaan yi lu xareyaan na."},{"book":"Matiyu","chapter":"13","verse":"3","text":"A fala wuyaxi ti e xa sandani, a naxa,"},{"book":"Matiyu","chapter":"13","verse":"4","text":"A yi sansiin wolima waxatin naxan yi, ndee yi bira kiraan xɔn ma, xɔline yi ne don."},{"book":"Matiyu","chapter":"13","verse":"5","text":"Ndee yi bira fanyen fari, bɛndɛ gbee mi yi dɛnaxan yi. E yi soli mafurɛn, amasɔtɔ bɛndɛn mi yi gbo na yi."},{"book":"Matiyu","chapter":"13","verse":"6","text":"Sogen to te, ne yi lisi a ra, e xara bayo e salenne mi yi godoxi bɔxɔni ki faɲi."},{"book":"Matiyu","chapter":"13","verse":"7","text":"Sansina ndee yi bira sɛxɛ ɲali kanne tagi, sɛxɛne yi gbo, e yi e don."},{"book":"Matiyu","chapter":"13","verse":"8","text":"Koni ndee yi bira bɔxɔ faɲini, e bogi, e keden kedenna birin yi kɛmɛ sɔtɔ hanma tonge sennin, hanma tonge saxan."},{"book":"Matiyu","chapter":"13","verse":"9","text":"Xa tunla naxan xɔn, na xa a tuli mati!”"},{"book":"Matiyu","chapter":"13","verse":"10","text":"Xarandiine yi fa Yesu fɛma, e yi a maxɔdin, e naxa, “Nanfera i falan tima yamaan xa sandani?”"},{"book":"Matiyu","chapter":"13","verse":"11","text":"Yesu yi e yabi, a naxa, “Ariyanna Mangayaan wundo feene kolonna bata so ɛ yii koni a mi soxi e tan yii."},{"book":"Matiyu","chapter":"13","verse":"12","text":"Amasɔtɔ seen muxun naxan yii, nde mɔn soma nɛn na yii, a yi gbo ayi. Koni se mi muxun naxan yii hali naxan di a yii, na bama a yii nɛn."},{"book":"Matiyu","chapter":"13","verse":"13","text":"Nanara, n falan tima ne xa sandan nin. Amasɔtɔ e seen matoma nɛn han, koni e mi a yigbɛma, e tuli matima nɛn han, koni e mi fe mɛma, e mɔn mi a famuma."},{"book":"Matiyu","chapter":"13","verse":"14","text":"Na ma, Nabi Esayi a nabiya falan bata kamali nayi, a naxa,"},{"book":"Matiyu","chapter":"13","verse":"15","text":"Amasɔtɔ yamani ito bɔɲɛn bata xɔdɔxɔ ayi."},{"book":"Matiyu","chapter":"13","verse":"16","text":"“Koni sɛwana ɛ xa, amasɔtɔ ɛ yɛɛne bata seen to, ɛ tunle mɔn bata feen mɛ."},{"book":"Matiyu","chapter":"13","verse":"17","text":"N xa ɲɔndin fala ɛ xa, nabi wuyaxi nun tinxin muxu wuyaxi yi waxi a to feni ɛ naxan toma, koni e mi a to, e mɔn mi a mɛ ɛ naxan mɛma.”"},{"book":"Matiyu","chapter":"13","verse":"18","text":"Yesu naxa, “Ɛ tuli mati, ɛ yi sansi wonla fe sandan bunna kolon."},{"book":"Matiyu","chapter":"13","verse":"19","text":"Naxanye na Ariyanna Mangayaan falan mɛ, koni e mi a famu, Fe Ɲaxin Kanna fama nɛn, a yi a xasun e bɔɲɛni. Ne luxi nɛn alo sansiin naxanye bira kiraan xɔn ma."},{"book":"Matiyu","chapter":"13","verse":"20","text":"Sansiin naxanye bira fanyen fari, ne luxi nɛn alo muxun naxanye falan mɛ, e yi a suxu sɛwani sa!"},{"book":"Matiyu","chapter":"13","verse":"21","text":"Koni salen mi e bun, e mi buma. Tɔrɔn nun bɛsɛnxɔnyaan na fa waxatin naxan yi Alaa falana fe ra, e birama nɛn tantanni xulɛn!"},{"book":"Matiyu","chapter":"13","verse":"22","text":"Sansiin naxanye bira sɛxɛ ɲali kanne tagi, ne luxi nɛn alo muxun naxanye falan mɛma, koni dunuɲa xaminne nun nafulu feen kunfan yi a liga e Alaa falan beɲin, a tɔnɔn mi lu e ma."},{"book":"Matiyu","chapter":"13","verse":"23","text":"Sansiin naxanye bira bɔxɔ faɲini, ne luxi nɛn alo muxun naxanye falan mɛ, e yi a famu. E bogima nɛn, ndee yi bogi kɛmɛ ramini, ndee tonge sennin, ndee tonge saxan.”"},{"book":"Matiyu","chapter":"13","verse":"24","text":"Yesu yi sanda gbɛtɛ sa e xa, a naxa, “Ariyanna Mangayaan luxi nɛn alo xɛmɛn naxan sansi faɲin woli a xɛɛn ma."},{"book":"Matiyu","chapter":"13","verse":"25","text":"Koni yamaan yi xima waxatin naxan yi, a yaxun yi fa xaratu kɛsɛn woli maali, a siga."},{"book":"Matiyu","chapter":"13","verse":"26","text":"E to sabati, maala yi a biyɛ ayi, xaratun fan yi a biyɛ ayi."},{"book":"Matiyu","chapter":"13","verse":"27","text":"Xɛɛ kanna walikɛne yi fa a fɛma, e naxa, ‘Nxu fafe, i mi sansi faɲin xan woli i ya xɛɛn ma ba, xaratuni ito kelixi minɛn yi?’"},{"book":"Matiyu","chapter":"13","verse":"28","text":"A yi e yabi, a naxa, ‘N yaxuna nde nan na ligaxi.’ Walikɛne yi a maxɔdin, e naxa, ‘I waxi a xɔn nxu xa sa e matala ba?’"},{"book":"Matiyu","chapter":"13","verse":"29","text":"A yi e yabi, a naxa, ‘Ɛn-ɛn de! Ɛ nɛma xaratune talɛ waxatin naxan yi, ɛ maala nde fan talama nɛn."},{"book":"Matiyu","chapter":"13","verse":"30","text":"Ɛ xa a lu na, maala nun xaratun xa gbo e bode xɔn ma han a xaba waxatina. N na a falɛ n ma walikɛne xa na waxatini, n naxa, ɛ xaratun singen malan, ɛ yi a raxidi alogo e xa sa tɛɛni. Na xanbi ra, ɛ maala fan malan, ɛ yi a sa n ma sagan kui.’ ”"},{"book":"Matiyu","chapter":"13","verse":"31","text":"Yesu yi sanda gbɛtɛ sa e xa, a naxa, “Ariyanna Mangayaan luxi nɛn alo sansi kɛsɛ xuridina,13.31 Sansini ito xili nɛn mutaridi. muxun naxan sima a xɛɛn ma."},{"book":"Matiyu","chapter":"13","verse":"32","text":"Hali a to xurun sansiin birin xa, koni a na gbo waxatin naxan yi, a danguma nɛn sii seene birin na, a findi wudi binla ra, xɔline yi e tɛɛn sa a yi.”"},{"book":"Matiyu","chapter":"13","verse":"33","text":"Yesu yi sanda gbɛtɛ sa e xa, a naxa, “Ariyanna Mangayaan luxi nɛn alo burun nate sena13.33 burun nate sena: Lɛbɛnna na a ra naxan burun nagboma ayi.  ɲaxanla naxan tongo, a yi a sa buru fuɲi bɛnbɛli keden yi, a yi a yimaxa, a birin yi te.”"},{"book":"Matiyu","chapter":"13","verse":"34","text":"Yesu yi feni itoe birin fala yamaan xa sandane yi. A mi yi falan tima e xa, xa a mi sandan sa."},{"book":"Matiyu","chapter":"13","verse":"35","text":"Nayi, nabina falan yi kamali, a naxa, “N sandane nan sama. N wundo fonne nan yɛbama naxanye yi luxunxi xabu dunuɲa da.”13.35 Yaburin 78.2"},{"book":"Matiyu","chapter":"13","verse":"36","text":"Na xanbi ra, Yesu yi keli yamaan fɛma, a so banxini. A xarandiine yi fa a fɛma, e naxa, “Xaratun naxanye xɛɛn ma, na sandan bunna fala nxu xa.”"},{"book":"Matiyu","chapter":"13","verse":"37","text":"Yesu yi e yabi, a naxa, “Xɛmɛn naxan sansi faɲin woli, n tan Muxuna Dii Xɛmɛn nan na ra."},{"book":"Matiyu","chapter":"13","verse":"38","text":"Xɛɛna, dunuɲa nan na ra. Sansi faɲina, Ariyanna Mangayaan muxune nan ne ra. Xaratu kɛsɛne, Fe Ɲaxin Kanna muxune nan ne ra."},{"book":"Matiyu","chapter":"13","verse":"39","text":"Yaxun naxan xaratu kɛsɛn wolin xɛɛn ma, Yinna Mangan nan na ra, Setana. Malo xabana, waxati raɲanna nan na ra, malo xabane nan malekane ra."},{"book":"Matiyu","chapter":"13","verse":"40","text":"Xaratun ba fena maali, a sa tɛɛni, a ligama na kii nin waxati raɲanni."},{"book":"Matiyu","chapter":"13","verse":"41","text":"N tan Muxuna Dii Xɛmɛna, n nan n ma malekane rasigama nɛn. Naxanye birin muxune birama tantanni e nun fe ɲaxi rabane birin, malekane ne malanma nɛn, e yi e ba n ma Mangayani."},{"book":"Matiyu","chapter":"13","verse":"42","text":"E yi e woli sulun tɛɛni,13.42 Sulun tɛɛn mɔn falama yirena nde yi fa fala “Furu tɛɛna.” wugan nun ɲin naxinna dɛnaxan yi."},{"book":"Matiyu","chapter":"13","verse":"43","text":"Koni tinxin muxune yilenma nɛn alo sogena e fafe Alaa Mangayani. Xa tunla naxan xɔn, na xa a tuli mati!”"},{"book":"Matiyu","chapter":"13","verse":"44","text":"Yesu naxa, “Ariyanna Mangayaan luxi nɛn alo nafulu gbeen naxan luxunxi xɛɛn ma. Xɛmɛna nde yi na to, a mɔn yi a luxun. Nayi, a sɛwaxin yi sa a yii seene birin mati, a xɛtɛ, a fa na bɔxɔn sara.”"},{"book":"Matiyu","chapter":"13","verse":"45","text":"Yesu naxa, “Ariyanna Mangayaan mɔn luxi nɛn alo yulan naxan bɔxɔn bun nafunla13.45 bɔxɔ bun nafunla: Gɛmɛn siyana nde nan ma fe falaxi be naxan toma fɔxɔ ige yi xaxunna ndee kui. Na gɛmɛn xili nɛn “Pɛrili.” fenma."},{"book":"Matiyu","chapter":"13","verse":"46","text":"A to gɛmɛ faɲi faɲin to naxan sare gbo han, a yi xɛtɛ a konni, a yi sa a yii seene birin mati, a sa na gɛmɛn sara.”"},{"book":"Matiyu","chapter":"13","verse":"47","text":"Yesu naxa, “Ariyanna Mangayaan luxi nɛn alo yɛxɛ suxun yalaan naxan wolin baani, a yi yɛxɛn siyane birin suxu."},{"book":"Matiyu","chapter":"13","verse":"48","text":"Yalaan na rafe waxatin naxan yi, yɛxɛ suxune yi a bandun. E yi a rate xareyaan na, e dɔxɔ. E yi yɛxɛ sensenne malan debene kui, e yi a ɲaxine woli ayi."},{"book":"Matiyu","chapter":"13","verse":"49","text":"A ligama na kii nin waxati raɲanni. Malekane sigama nɛn, e muxu ɲaxine malan e danna, keli tinxin muxune tagi,"},{"book":"Matiyu","chapter":"13","verse":"50","text":"e yi e woli sulun tɛɛni, wugan nun ɲin naxinna dɛnaxan yi.”"},{"book":"Matiyu","chapter":"13","verse":"51","text":"Yesu yi e maxɔdin, a naxa, “Ɛ bata feni itoe famu ba?” E yi a yabi, e naxa, “Ɔn.”"},{"book":"Matiyu","chapter":"13","verse":"52","text":"A yi a fala e xa, a naxa, “Nanara, sariya karamɔxɔn naxanye birin bata xaran lan Ariyanna Mangayana fe ma, ne luxi nɛn alo banxi kanna naxan nafulu nɛnɛne nun a fonne raminima a se ramaradeni.”"},{"book":"Matiyu","chapter":"13","verse":"53","text":"Yesu yelin sandane sɛ waxatin naxan yi, a yi keli mɛnni,"},{"book":"Matiyu","chapter":"13","verse":"54","text":"a xɛtɛ a konni a maxuruxi taan naxan yi. A e xaran e salide banxini waxatin naxan yi, naxanye a xuiin mɛ, ne yi kabɛ. E maxɔdinna ti, e naxa, “A xaxili sifani ito nun kabanako sɛnbɛni ito sɔtɔxi minɛn yi?"},{"book":"Matiyu","chapter":"13","verse":"55","text":"Kamudɛrɛna dii xɛmɛn xa mi ito ra ba? Mariyama a diin xa mi a ra ba? Yaki nun Yusufu nun Simɔn nun Yudasi tada xa mi ito ra ba?"},{"book":"Matiyu","chapter":"13","verse":"56","text":"A xunyɛ dii tɛmɛne xa mi dɔxi be ba? A tan feni itoe birin sɔtɔxi minɛn yi?”"},{"book":"Matiyu","chapter":"13","verse":"57","text":"E yi e mɛ a ra."},{"book":"Matiyu","chapter":"13","verse":"58","text":"A mi kabanako fe wuyaxi liga na amasɔtɔ e mi yi dɛnkɛlɛyaxi."}]}