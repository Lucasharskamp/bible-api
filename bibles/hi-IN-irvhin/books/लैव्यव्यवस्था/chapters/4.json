{"data":[{"book":"लैव्यव्यवस्था","chapter":"4","verse":"1","text":"फिर यहोवा ने मूसा से कहा,"},{"book":"लैव्यव्यवस्था","chapter":"4","verse":"2","text":"“इस्राएलियों से यह कह कि यदि कोई मनुष्य उन कामों में से जिनको यहोवा ने मना किया है, किसी काम को भूल से करके पापी हो जाए4:2 भूल से करके पापी हो जाए: यह एक स्पष्ट आज्ञा थी कि जिसे अपने पाप का बोध है, वह पापबलि चढ़ाए।;"},{"book":"लैव्यव्यवस्था","chapter":"4","verse":"3","text":"और यदि अभिषिक्त याजक ऐसा पाप करे, जिससे प्रजा दोषी ठहरे, तो अपने पाप के कारण वह एक निर्दोष बछड़ा यहोवा को पापबलि करके चढ़ाए।"},{"book":"लैव्यव्यवस्था","chapter":"4","verse":"4","text":"वह उस बछड़े को मिलापवाले तम्बू के द्वार पर यहोवा के आगे ले जाकर उसके सिर पर हाथ रखे, और उस बछड़े को यहोवा के सामने बलि करे।"},{"book":"लैव्यव्यवस्था","chapter":"4","verse":"5","text":"और अभिषिक्त याजक बछड़े के लहू में से कुछ लेकर मिलापवाले तम्बू में ले जाए;"},{"book":"लैव्यव्यवस्था","chapter":"4","verse":"6","text":"और याजक अपनी उँगली लहू में डुबो-डुबोकर और उसमें से कुछ लेकर पवित्रस्थान के बीचवाले पर्दे के आगे यहोवा के सामने सात बार छिड़के।"},{"book":"लैव्यव्यवस्था","chapter":"4","verse":"7","text":"और याजक उस लहू में से कुछ4:7 लहू में से कुछ: छिड़काव और लेप के बाद का बचा हुआ रक्त इस प्रकार वितरित किया जाए जो परमेश्वर की सेवा के शिष्टाचार के अनुकूल है। और लेकर सुगन्धित धूप की वेदी के सींगों पर जो मिलापवाले तम्बू में है यहोवा के सामने लगाए; फिर बछड़े के सब लहू को वेदी के पाए पर होमबलि की वेदी जो मिलापवाले तम्बू के द्वार पर है उण्डेल दे।"},{"book":"लैव्यव्यवस्था","chapter":"4","verse":"8","text":"फिर वह पापबलि के बछड़े की सब चर्बी को उससे अलग करे, अर्थात् जिस चर्बी से अंतड़ियाँ ढपी रहती हैं, और जितनी चर्बी उनमें लिपटी रहती है,"},{"book":"लैव्यव्यवस्था","chapter":"4","verse":"9","text":"और दोनों गुर्दे और उनके ऊपर की चर्बी जो कमर के पास रहती है, और गुर्दों समेत कलेजे के ऊपर की झिल्ली, इन सभी को वह ऐसे अलग करे,"},{"book":"लैव्यव्यवस्था","chapter":"4","verse":"10","text":"जैसे मेलबलिवाले चढ़ावे के बछड़े से अलग किए जाते हैं, और याजक इनको होमबलि की वेदी पर जलाए।"},{"book":"लैव्यव्यवस्था","chapter":"4","verse":"11","text":"परन्तु उस बछड़े की खाल, पाँव, सिर, अंतड़ियाँ, गोबर,"},{"book":"लैव्यव्यवस्था","chapter":"4","verse":"12","text":"और सारा माँस, अर्थात् समूचा बछड़ा छावनी से बाहर शुद्ध स्थान में, जहाँ राख डाली जाएगी, ले जाकर लकड़ी पर रखकर आग से जलाए; जहाँ राख डाली जाती है वह वहीं जलाया जाए।"},{"book":"लैव्यव्यवस्था","chapter":"4","verse":"13","text":"“यदि इस्राएल की सारी मण्डली अज्ञानता के कारण पाप करे और वह बात मण्डली की आँखों से छिपी हो, और वे यहोवा की किसी आज्ञा के विरुद्ध कुछ करके दोषी ठहरे हों;"},{"book":"लैव्यव्यवस्था","chapter":"4","verse":"14","text":"तो जब उनका किया हुआ पाप प्रगट हो जाए तब मण्डली एक बछड़े को पापबलि करके चढ़ाए। वह उसे मिलापवाले तम्बू के आगे ले जाए,"},{"book":"लैव्यव्यवस्था","chapter":"4","verse":"15","text":"और मण्डली के वृद्ध लोग अपने-अपने हाथों को यहोवा के आगे बछड़े के सिर पर रखें, और वह बछड़ा यहोवा के सामने बलि किया जाए।"},{"book":"लैव्यव्यवस्था","chapter":"4","verse":"16","text":"तब अभिषिक्त याजक बछड़े के लहू में से कुछ मिलापवाले तम्बू में ले जाए;"},{"book":"लैव्यव्यवस्था","chapter":"4","verse":"17","text":"और याजक अपनी उँगली लहू में डुबो-डुबोकर उसे बीचवाले पर्दे के आगे सात बार यहोवा के सामने छिड़के।"},{"book":"लैव्यव्यवस्था","chapter":"4","verse":"18","text":"और उसी लहू में से वेदी के सींगों पर जो यहोवा के आगे मिलापवाले तम्बू में है लगाए; और बचा हुआ सब लहू होमबलि की वेदी के पाए पर जो मिलापवाले तम्बू के द्वार पर है उण्डेल दे।"},{"book":"लैव्यव्यवस्था","chapter":"4","verse":"19","text":"और वह बछड़े की कुल चर्बी निकालकर वेदी पर जलाए।"},{"book":"लैव्यव्यवस्था","chapter":"4","verse":"20","text":"जैसे पापबलि के बछड़े से किया था वैसे ही इससे भी करे; इस भाँति याजक इस्राएलियों के लिये प्रायश्चित करे, तब उनका पाप क्षमा किया जाएगा।"},{"book":"लैव्यव्यवस्था","chapter":"4","verse":"21","text":"और वह बछड़े को छावनी से बाहर ले जाकर उसी भाँति जलाए जैसे पहले बछड़े को जलाया था; यह तो मण्डली के निमित्त पापबलि ठहरेगा।"},{"book":"लैव्यव्यवस्था","chapter":"4","verse":"22","text":"“जब कोई प्रधान पुरुष पाप करके, अर्थात् अपने परमेश्वर यहोवा कि किसी आज्ञा के विरुद्ध भूल से कुछ करके दोषी हो जाए,"},{"book":"लैव्यव्यवस्था","chapter":"4","verse":"23","text":"और उसका पाप उस पर प्रगट हो जाए, तो वह एक निर्दोष बकरा बलिदान करने के लिये ले आए;"},{"book":"लैव्यव्यवस्था","chapter":"4","verse":"24","text":"और बकरे के सिर पर अपना हाथ रखे, और बकरे को उस स्थान पर बलि करे जहाँ होमबलि पशु यहोवा के आगे बलि किए जाते हैं; यह पापबलि ठहरेगा।"},{"book":"लैव्यव्यवस्था","chapter":"4","verse":"25","text":"तब याजक अपनी उँगली से पापबलि पशु के लहू में से कुछ लेकर होमबलि की वेदी के सींगों पर लगाए, और उसका लहू होमबलि की वेदी के पाए पर उण्डेल दे।"},{"book":"लैव्यव्यवस्था","chapter":"4","verse":"26","text":"और वह उसकी कुल चर्बी को मेलबलि की चर्बी के समान वेदी पर जलाए; और याजक उसके पाप के विषय में प्रायश्चित करे, तब वह क्षमा किया जाएगा।"},{"book":"लैव्यव्यवस्था","chapter":"4","verse":"27","text":"“यदि साधारण लोगों में से कोई अज्ञानता से पाप करे, अर्थात् कोई ऐसा काम जिसे यहोवा ने मना किया हो करके दोषी हो, और उसका वह पाप उस पर प्रगट हो जाए,"},{"book":"लैव्यव्यवस्था","chapter":"4","verse":"28","text":"तो वह उस पाप के कारण एक निर्दोष बकरी बलिदान के लिये ले आए;"},{"book":"लैव्यव्यवस्था","chapter":"4","verse":"29","text":"और वह अपना हाथ पापबलि पशु के सिर पर रखे, और होमबलि के स्थान पर पापबलि पशु का बलिदान करे।"},{"book":"लैव्यव्यवस्था","chapter":"4","verse":"30","text":"और याजक उसके लहू में से अपनी उँगली से कुछ लेकर होमबलि की वेदी के सींगों पर लगाए, और उसके सब लहू को उसी वेदी के पाए पर उण्डेल दे।"},{"book":"लैव्यव्यवस्था","chapter":"4","verse":"31","text":"और वह उसकी सब चर्बी को मेलबलि पशु की चर्बी के समान अलग करे, तब याजक उसको वेदी पर यहोवा के निमित्त सुखदायक सुगन्ध के लिये जलाए; और इस प्रकार याजक उसके लिये प्रायश्चित करे, तब उसे क्षमा मिलेगी।"},{"book":"लैव्यव्यवस्था","chapter":"4","verse":"32","text":"“यदि वह पापबलि के लिये एक मेम्ना ले आए, तो वह निर्दोष मादा हो,"},{"book":"लैव्यव्यवस्था","chapter":"4","verse":"33","text":"और वह अपना हाथ पापबलि पशु के सिर पर रखे, और उसको पापबलि के लिये वहीं बलिदान करे जहाँ होमबलि पशुबलि किया जाता है।"},{"book":"लैव्यव्यवस्था","chapter":"4","verse":"34","text":"तब याजक अपनी उँगली से पापबलि के लहू में से कुछ लेकर होमबलि की वेदी के सींगों पर लगाए, और उसके सब लहू को वेदी के पाए पर उण्डेल दे।"},{"book":"लैव्यव्यवस्था","chapter":"4","verse":"35","text":"और वह उसकी सब चर्बी को मेलबलिवाले मेम्ने की चर्बी के समान अलग करे, और याजक उसे वेदी पर यहोवा के हवनों के ऊपर जलाए; और इस प्रकार याजक उसके पाप के लिये प्रायश्चित करे, और वह क्षमा किया जाएगा।"}]}