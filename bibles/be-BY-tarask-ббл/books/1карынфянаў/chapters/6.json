{"data":[{"book":"1 КАРЫНФЯНАЎ","chapter":"6","verse":"1","text":"Як можа каторы з вас, маючы зыскі да іншага, судзіцца перад бязбожнымі, а ня перад сьвятымі?"},{"book":"1 КАРЫНФЯНАЎ","chapter":"6","verse":"2","text":"Хіба ня ведаеце, што сьвятыя будуць судзіць сьвет? А калі вы будзеце судзіць сьвет, дык ці ж вы ня вартыя судзіць менш важныя справы?"},{"book":"1 КАРЫНФЯНАЎ","chapter":"6","verse":"3","text":"Хіба ня ведаеце, што мы будзем судзіць анёлаў, дык ці ня тым болей справы жыцьцёвыя?"},{"book":"1 КАРЫНФЯНАЎ","chapter":"6","verse":"4","text":"А вы, калі маеце жыцьцёвыя цяжбіны, ставіце за судзьдзяў тых, хто за нішто не ўважаецца ў царкве."},{"book":"1 КАРЫНФЯНАЎ","chapter":"6","verse":"5","text":"На сорам ваш кажу: няўжо няма сярод вас ніводнага разумнага, які мог бы рассудзіць братоў сваіх?"},{"book":"1 КАРЫНФЯНАЎ","chapter":"6","verse":"6","text":"Але брат з братам судзіцца, і да таго ж перад няверуючымі."},{"book":"1 КАРЫНФЯНАЎ","chapter":"6","verse":"7","text":"І тое ўжо даволі вас прыніжае, што вы маеце цяжбіны паміж сабою. Ці ня лепей было б вам заставацца ў крыўдзе? ці ня лепей было б вам цярпець нягоды?"},{"book":"1 КАРЫНФЯНАЎ","chapter":"6","verse":"8","text":"Але вы самі крыўду ўчыняеце і адбіраеце, да таго ж у братоў."},{"book":"1 КАРЫНФЯНАЎ","chapter":"6","verse":"9","text":"Хіба ня ведаеце, што няправедныя Царства Божага не спадкуюць? Не ашуквайце саміх сябе: ні блудадзеі, ні балвахвалы, ні пералюбцы, ні ганебцы, ні рукаблуды, ні мужаложцы,"},{"book":"1 КАРЫНФЯНАЎ","chapter":"6","verse":"10","text":"ні ліхазьдзірцы, ні зладзеі, ні п'яніцы, ні ліхасловы, ні драпежнікі - Царства Божага не спадкуюць."},{"book":"1 КАРЫНФЯНАЎ","chapter":"6","verse":"11","text":"І такімі былі некатроыя з вас, але абмыліся, але асьвяціліся, але апраўдаліся імем Госпада нашага Ісуса Хрыста і Духам Бога нашага."},{"book":"1 КАРЫНФЯНАЎ","chapter":"6","verse":"12","text":"Усё мне можна, ды ня ўсё на карысьць; усё мне можна, але нішто не павінна валодаць мною."},{"book":"1 КАРЫНФЯНАЎ","chapter":"6","verse":"13","text":"Ежа для чэрава, а чэрава для ежы; але Бог зьнішчыць і тое і другое. А цела не для распусты, а для Госпада, і Гасподзь для цела."},{"book":"1 КАРЫНФЯНАЎ","chapter":"6","verse":"14","text":"Бог уваскрэсіў Госпада, уваскрэсіць і нас сілаю Сваёю."},{"book":"1 КАРЫНФЯНАЎ","chapter":"6","verse":"15","text":"Хіба ня ведаеце, што целы вашыя - чэлесы Хрыстовыя? Дык вось, ці адны чэлесы ў Хрыста, каб зрабіць іх чэлесамі распусьніцы? Хай ня будзе!"},{"book":"1 КАРЫНФЯНАЎ","chapter":"6","verse":"16","text":"Альбо ня ведаеце, што той, хто паруецца з распусьніцаю, робіцца адным целам зь ёю; бо сказана: «двое будуць адна плоць»."},{"book":"1 КАРЫНФЯНАЎ","chapter":"6","verse":"17","text":"А хто яднаецца з Госпадам, ёсьць адзін дух (з Госпадам)."},{"book":"1 КАРЫНФЯНАЎ","chapter":"6","verse":"18","text":"Унікайце распусты; усякі грэх, які ўчыняе чалавек, ёсьць па-за целам, а распусьнік грэшыць супраць свайго цела."},{"book":"1 КАРЫНФЯНАЎ","chapter":"6","verse":"19","text":"Ці ня ведаеце, што целы вашыя - храм Сьвятога Духа, Які ў вас жыве, Якога маеце вы ад Бога, і вы не належыце сабе?"},{"book":"1 КАРЫНФЯНАЎ","chapter":"6","verse":"20","text":"Бо вы куплены дарагою цаною. Таму ўслаўляйце Бога і ў целах вашых і ў душах вашых, якія - Божыя."}]}