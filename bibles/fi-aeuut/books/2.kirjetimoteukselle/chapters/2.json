{"data":[{"book":"2. kirje Timoteukselle","chapter":"2","verse":"1","text":"Timoteus, poikani, sinun on saatava jatkuvasti voimaa Kristukselta,"},{"book":"2. kirje Timoteukselle","chapter":"2","verse":"2","text":"sillä joudut opettamaan muille sen, mitä sinä ja monet muut olette kuulleet minun puhuvan. Opeta nämä tosiasiat luotettaville miehille, jotka sitten puolestaan välittävät ne eteenpäin."},{"book":"2. kirje Timoteukselle","chapter":"2","verse":"3","text":"Kanna osallesi tulevat kärsimykset kuin Jeesuksen Kristuksen sotilas."},{"book":"2. kirje Timoteukselle","chapter":"2","verse":"4","text":"Ja koska olet Kristuksen sotilas, älä sotkeudu tämän maailman asioihin, sillä se ei miellytä häntä, joka on kiinnittänyt sinut armeijaansa."},{"book":"2. kirje Timoteukselle","chapter":"2","verse":"5","text":"Herran työssä on omat sääntönsä niin kuin urheilukilpailuissa. Jos joku rikkoo sääntöjä, hän ei saa palkintoa."},{"book":"2. kirje Timoteukselle","chapter":"2","verse":"6","text":"Tee kovasti työtä niin kuin maanviljelijä, jolle hyvä sato merkitsee leveämpää leipää."},{"book":"2. kirje Timoteukselle","chapter":"2","verse":"7","text":"Ajattele näitä kolmea esimerkkiä. Herra auttaa sinua ymmärtämään, miten voit soveltaa niitä omaan elämääsi."},{"book":"2. kirje Timoteukselle","chapter":"2","verse":"8","text":"Älä koskaan unohda, että Jeesus Kristus oli Daavidin sukuun syntynyt ihminen, mutta samalla myös Jumala, minkä merkiksi Jumala herätti hänet kuolleista."},{"book":"2. kirje Timoteukselle","chapter":"2","verse":"9","text":"Koska olen julistanut täällä näitä suuria totuuksia, minut on pantu vankilaan kuin rikollinen. Jumalan sana ei kuitenkaan ole kahleissa vaikka minä olenkin."},{"book":"2. kirje Timoteukselle","chapter":"2","verse":"10","text":"En kaihda kärsimyksiä, jos tiedän niiden koituvan Jumalan valitsemien ihmisten pelastukseksi ja auttavan heitä matkalla hänen ikuiseen kirkkauteensa."},{"book":"2. kirje Timoteukselle","chapter":"2","verse":"11","text":"Lohdutuksenani on varmuus siitä, että kun kuolemme Kristuksen tähden, saamme taivaassa elää hänen kanssaan."},{"book":"2. kirje Timoteukselle","chapter":"2","verse":"12","text":"Jos tehtävämme viekin meidät kärsimyksiin, saamme kerran istua Jeesuksen rinnalla hallitsemassa. Mutta jos kärsimykset saavat meidät luopumaan Kristuksesta, hänen on käännyttävä meitä vastaan."},{"book":"2. kirje Timoteukselle","chapter":"2","verse":"13","text":"Toisaalta: vaikka tulisimme niin heikoiksi, että uskostamme ei olisi mitään jäljellä, hän pysyy kuitenkin uskollisena. Eihän hän voi hylätä meitä, jotka olemme osa häntä itseään. Hän pitää aina lupauksensa."},{"book":"2. kirje Timoteukselle","chapter":"2","verse":"14","text":"Muistuta Kristukseen uskovia näistä tärkeistä asioista ja kiellä heitä kinastelemasta toisarvoisesta. Sellainen on hyödytöntä ja vahingollistakin."},{"book":"2. kirje Timoteukselle","chapter":"2","verse":"15","text":"Tee työsi hyvin, niin ettei sinun tarvitse hävetä Jumalan edessä. Opeta oikein Jumalan sanaa."},{"book":"2. kirje Timoteukselle","chapter":"2","verse":"16","text":"Älä mene mukaan tyhjiin väittelyihin, jotka vain aiheuttavat riitaa ja saavat ihmiset tekemään syntiä."},{"book":"2. kirje Timoteukselle","chapter":"2","verse":"17","text":"Väittelynhalu saa aikaan suurta vahinkoa. Sellaiseen ovat Hymeneus ja Filetus syyllistyneet."},{"book":"2. kirje Timoteukselle","chapter":"2","verse":"18","text":"He eivät enää pysy totuudessa, vaan julistavat, että kuolleiden ylösnousemus muka jo on tapahtunut. Monien usko on kärsinyt tällaisen puheen kuuntelemisesta."},{"book":"2. kirje Timoteukselle","chapter":"2","verse":"19","text":"Mutta Jumalan totuus on vahva peruskivi, jota mikään ei voi järkyttää. Siihen on kirjoitettu: »Herra tietää, ketkä ovat hänen omiaan», ja: »Jos joku pitää itseään kristittynä, hän ei saa tehdä vääryyttä.»"},{"book":"2. kirje Timoteukselle","chapter":"2","verse":"20","text":"Suuressa talossa on arvokkaita ja halpoja astioita. Arvokkaita astioita käytetään juhlatilaisuuksissa, mutta halvat ovat arkikäytössä."},{"book":"2. kirje Timoteukselle","chapter":"2","verse":"21","text":"Jos kartat pahaa, olet kuin talon arvokkain astia – sellainen, jota Kristus voi käyttää omaan tarkoitukseensa."},{"book":"2. kirje Timoteukselle","chapter":"2","verse":"22","text":"Vältä kaikkea, mikä vie nuoren ajatukset helposti väärään suuntaan. Tavoittele sellaista, mikä auttaa sinua tekemään oikein. Tarvitset uskoa ja rakkautta ja niiden ihmisten seuraa, jotka kokosydämisesti turvautuvat Herraan."},{"book":"2. kirje Timoteukselle","chapter":"2","verse":"23","text":"Toistan vielä: älä sotkeudu tyhmiin väittelyihin, jotka vain saavat mielet kiihdyksiin ja synnyttävät vihaa."},{"book":"2. kirje Timoteukselle","chapter":"2","verse":"24","text":"Jumalan omien ei sovi riidellä. Heidän on ystävällisesti ja kärsivällisesti opetettava niitä, jotka ovat väärässä."},{"book":"2. kirje Timoteukselle","chapter":"2","verse":"25","text":"Jos nöyrästi ja hienovaraisesti puhut vastustajillesi, voit Jumalan avulla saada heidät näkemään, mikä on totta."},{"book":"2. kirje Timoteukselle","chapter":"2","verse":"26","text":"He pääsevät vapaaksi synnin kahleista, joilla kiusaaja on sitonut heidät palvelemaan hänen päämääriään, ja alkavat toteuttaa Jumalan tahtoa."}]}