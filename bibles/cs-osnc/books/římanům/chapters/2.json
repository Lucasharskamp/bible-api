{"data":[{"book":"Římanům","chapter":"2","verse":"1-2","text":"„Dobře jim tak,“ říkáš si, „mají, co si zasloužili.“ Ale pozor! Myslíš, že sám jsi na tom lépe? Chceš snad tvrdit, že ses nikdy ničeho špatného nedopustil?"},{"book":"Římanům","chapter":"2","verse":"3","text":"Druhé soudíš a doufáš, že sám soudu ujdeš, přestože děláš totéž?"},{"book":"Římanům","chapter":"2","verse":"4","text":"Nepohrdáš tak i ty Boží laskavostí, trpělivostí a shovívavostí? Uvědom si, že právě Boží laskavost vede člověka k tomu, aby se zastyděl a začal nový život!"},{"book":"Římanům","chapter":"2","verse":"5","text":"Kdo však setrvává v tvrdošíjném odporu proti Bohu, na toho dopadne Boží hněv v den soudu."},{"book":"Římanům","chapter":"2","verse":"6","text":"V ten den Bůh spravedlivě odplatí každému po zásluze:"},{"book":"Římanům","chapter":"2","verse":"7","text":"věčný život dá těm, kdo usilují o nepomíjející hodnoty neúnavným konáním dobra;"},{"book":"Římanům","chapter":"2","verse":"8","text":"ty však, kteří prosazují sami sebe, odporují pravdě a dopouštějí se bezpráví, stihne spravedlivý trest."},{"book":"Římanům","chapter":"2","verse":"9","text":"Zlo se jako bumerang vrátí na každého, kdo je páchá, ať je to nevěrec nebo pobožnůstkář – na toho tím spíš!"},{"book":"Římanům","chapter":"2","verse":"10","text":"Věčná sláva, čest a pokoj budou však odměnou všech, kdo konají dobro: věřících především, ale stejně tak i nekřesťanů."},{"book":"Římanům","chapter":"2","verse":"11","text":"U Boha neplatí žádná protekce."},{"book":"Římanům","chapter":"2","verse":"12","text":"Každý, kdo hřeší proti Božím přikázáním, musí zahynout, ať už je zná či nikoliv."},{"book":"Římanům","chapter":"2","verse":"13","text":"Aby byl člověk uznán za bezúhonného, k tomu nestačí zákon pouze znát; je nutno také jej plnit."},{"book":"Římanům","chapter":"2","verse":"14","text":"Jestliže nevěrci, přestože Boží zákon neznají, jednají podle svého svědomí tak, že je to v souladu s Božími příkazy,"},{"book":"Římanům","chapter":"2","verse":"15","text":"dokazují tím, že Boží zákon skrytě existuje v jejich svědomí. Ono je jejich zákonem, který je buď obviňuje nebo obhajuje,"},{"book":"Římanům","chapter":"2","verse":"16","text":"a to se ukáže i v den soudu, kdy Bůh odhalí hlubiny lidského nitra."},{"book":"Římanům","chapter":"2","verse":"17","text":"Ty jsi věřící, spoléháš na příslušnost k církvi, oháníš se Bohem,"},{"book":"Římanům","chapter":"2","verse":"18","text":"znalostí jeho vůle, poučen Biblí umíš věci správně hodnotit."},{"book":"Římanům","chapter":"2","verse":"19-20","text":"Domníváš se, že ostatní jsou slepí, nevzdělaní a nevychovaní a ty že jsi jejich vůdce, učitel a vychovatel, poněvadž z Bible čerpáš pravé vědění a poznání."},{"book":"Římanům","chapter":"2","verse":"21","text":"Jak je tedy možné, když druhé poučuješ, že si sám poučení nebereš? Kážeš, že krást je hřích, ale to ti nebrání, aby sis přivlastňoval cizí majetek?"},{"book":"Římanům","chapter":"2","verse":"22","text":"Druhým cizoložství zakazuješ, sobě ne? Modláře zatracuješ, jejich peníze jsou ti však dobré?"},{"book":"Římanům","chapter":"2","verse":"23","text":"Na všechno máš pohotově biblický citát, ale Boha urážíš tím, že ho neposloucháš."},{"book":"Římanům","chapter":"2","verse":"24","text":"Jaký div, že se nevěrci Bohu posmívají, když u věřících vidí takové jednání!"},{"book":"Římanům","chapter":"2","verse":"25","text":"Na svém vyznání si může zakládat jen ten, kdo podle něj žije."},{"book":"Římanům","chapter":"2","verse":"26","text":"Jestliže se věřící člověk ve svém jednání rozchází s učením Bible, není víc než pohan a nevěrec."},{"book":"Římanům","chapter":"2","verse":"27","text":"Spíše má právo počítat se mezi lidi ten, kdo Boha sice nezná, ale žije v souladu s Božími požadavky. Takový člověk, který zásady tvé víry nepoznal – ač třeba jiného náboženství nebo ateista, pokud žije podle biblických zásad, plným právem zahanbí tebe se vším tvým náboženstvím, jehož zákony přestupuješ."},{"book":"Římanům","chapter":"2","verse":"28","text":"Pravým židem rozhodně není ten, kdo tak navenek vypadá nebo se může vykázat židovským původem. To snad udělá dojem na lidi."},{"book":"Římanům","chapter":"2","verse":"29","text":"Před Bohem však je rozhodující čistota srdce."}]}