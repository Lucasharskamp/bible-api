{"data":[{"book":"اشعیا","chapter":"55","verse":"1","text":"خداوند می‌فرماید: «ای همهٔ تشنگان، نزد آبها بیایید؛ ای همهٔ شما که پول ندارید، بیایید نان بخرید و بخورید! بیایید شیر و شراب را بدون پول بخرید و بنوشید!"},{"book":"اشعیا","chapter":"55","verse":"2","text":"چرا پول خود را خرج چیزی می‌کنید که خوردنی نیست؟ چرا دسترنج خود را صرف چیزی می‌کنید که سیرتان نمی‌کند؟ به من گوش دهید و از من اطاعت کنید تا بهترین خوراک را بخورید و از آن لذت ببرید."},{"book":"اشعیا","chapter":"55","verse":"3","text":"«ای قوم من، با گوشهای باز و شنوا نزد من بیایید تا زنده بمانید. من با شما عهدی جاودانی می‌بندم و برکاتی را که به داوود پادشاه وعده داده‌ام به شما می‌دهم."},{"book":"اشعیا","chapter":"55","verse":"4","text":"همان‌گونه که او سرزمینها را تسخیر کرد و قدرت مرا ظاهر ساخت،"},{"book":"اشعیا","chapter":"55","verse":"5","text":"شما نیز قومهای بیگانه را فراخواهید خواند و آنها آمده، مطیع شما خواهند شد. من که یهوه خدای مقدّس اسرائیل هستم این کار را برای خودم خواهم کرد و به شما عزت و افتخار خواهم بخشید.»"},{"book":"اشعیا","chapter":"55","verse":"6","text":"خداوند را مادامی که یافت می‌شود بطلبید، و مادامی که نزدیک است او را بخوانید."},{"book":"اشعیا","chapter":"55","verse":"7","text":"ای گناهکاران، از کارها و فکرهای فاسد خود دست بکشید و به سوی خداوند بازگشت کنید، زیرا او بسیار بخشنده است و بر شما رحم خواهد کرد."},{"book":"اشعیا","chapter":"55","verse":"8","text":"خداوند می‌فرماید: «فکرهای من فکرهای شما نیست، و راههای من هم راههای شما نیست."},{"book":"اشعیا","chapter":"55","verse":"9","text":"به همان اندازه که آسمان بلندتر از زمین است، راههای من نیز از راههای شما و فکرهای من از فکرهای شما بلندتر و برتر است."},{"book":"اشعیا","chapter":"55","verse":"10","text":"«کلام من مانند برف و باران است. همان‌گونه که برف و باران از آسمان می‌بارند و زمین را سیراب و بارور می‌سازند و به کشاورز بذر و به گرسنه نان می‌بخشند،"},{"book":"اشعیا","chapter":"55","verse":"11","text":"کلام من نیز هنگامی که از دهانم بیرون می‌آید بی‌ثمر نمی‌ماند، بلکه مقصود مرا عملی می‌سازد و آنچه را اراده کرده‌ام انجام می‌دهد."},{"book":"اشعیا","chapter":"55","verse":"12","text":"«ای قوم من، شما با شادی از بابِل بیرون خواهید آمد و با آرامش آنجا را ترک خواهید گفت. کوهها و تپه‌های اطراف شما با شادی سرود خواهند خواند و درختان صحرا برای شما دست خواهند زد!"},{"book":"اشعیا","chapter":"55","verse":"13","text":"به جای خار و خس، درختان سبز و خوشبویی چون صنوبر و آس خواهند رویید. این معجزه، یادبودی جاودانی خواهد بود از آنچه من انجام داده‌ام.»"}]}