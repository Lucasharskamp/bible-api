{"data":[{"book":"Warumi","chapter":"1","verse":"1","text":"Paulo, mtumishi wa Kristo Yesu, aliyeitwa kuwa mtume na kutengwa kwa ajili ya Injili ya Mungu,"},{"book":"Warumi","chapter":"1","verse":"2","text":"Injili ambayo Mungu alitangulia kuiahidi kwa vinywa vya manabii wake katika Maandiko Matakatifu,"},{"book":"Warumi","chapter":"1","verse":"3","text":"yaani, Injili inayomhusu Mwanawe, yeye ambaye kwa uzao wa mwili alikuwa mzao wa Daudi,"},{"book":"Warumi","chapter":"1","verse":"4","text":"na ambaye kwa uwezo wa Roho wa utakatifu alidhihirishwa kuwa Mwana wa Mungu kwa ufufuo wake kutoka kwa wafu, yaani, Yesu Kristo, Bwana wetu."},{"book":"Warumi","chapter":"1","verse":"5","text":"Kwa kupitia kwake na kwa ajili ya Jina lake, tumepokea neema na utume ili kuwaita watu miongoni mwa watu wa mataifa yote, waje kwenye utii utokanao na imani."},{"book":"Warumi","chapter":"1","verse":"6","text":"Ninyi nyote pia mko miongoni mwa watu walioitwa ili mpate kuwa mali ya Yesu Kristo."},{"book":"Warumi","chapter":"1","verse":"7","text":"Kwa wote walioko Rumi wapendwao na Mungu na kuitwa kuwa watakatifu:"},{"book":"Warumi","chapter":"1","verse":"8","text":"Kwanza kabisa, namshukuru Mungu wangu kwa njia ya Yesu Kristo kwa ajili yenu nyote, kwa sababu imani yenu inatangazwa duniani kote."},{"book":"Warumi","chapter":"1","verse":"9","text":"Kwa maana Mungu ninayemtumikia kwa moyo wangu wote katika kuhubiri Injili ya Mwanawe, ni shahidi wangu jinsi ninavyowakumbuka"},{"book":"Warumi","chapter":"1","verse":"10","text":"katika maombi yangu siku zote, nami ninaomba kwamba hatimaye sasa kwa mapenzi ya Mungu, njia ipate kufunguliwa kwa ajili yangu ili nije kwenu."},{"book":"Warumi","chapter":"1","verse":"11","text":"Ninatamani sana kuwaona ili nipate kuweka juu yenu karama za rohoni ili mwe imara,"},{"book":"Warumi","chapter":"1","verse":"12","text":"au zaidi, ninyi pamoja nami tuweze kutiana moyo katika imani sisi kwa sisi."},{"book":"Warumi","chapter":"1","verse":"13","text":"Ndugu zangu, napenda mfahamu kwamba mara nyingi nimekusudia kuja kwenu (ingawa mpaka sasa nimezuiliwa), ili nipate kuvuna mavuno miongoni mwenu kama nilivyovuna miongoni mwa wengine ambao ni watu wa Mataifa wasiomjua Mungu."},{"book":"Warumi","chapter":"1","verse":"14","text":"Mimi ni mdeni kwa Wayunani na kwa wasio Wayunani, kwa wenye hekima na kwa wasio na hekima."},{"book":"Warumi","chapter":"1","verse":"15","text":"Ndiyo sababu ninatamani sana kuihubiri Injili kwenu pia ninyi mlioko Rumi."},{"book":"Warumi","chapter":"1","verse":"16","text":"Mimi siionei haya Injili ya Kristo kwa maana ni uweza wa Mungu uletao wokovu kwa kila aaminiye, kwanza kwa Myahudi na kwa Myunani pia."},{"book":"Warumi","chapter":"1","verse":"17","text":"Kwa maana katika Injili haki itokayo kwa Mungu imedhihirishwa, haki ile iliyo kwa njia ya imani hadi imani. Kama ilivyoandikwa: “Mwenye haki ataishi kwa imani.”"},{"book":"Warumi","chapter":"1","verse":"18","text":"Ghadhabu ya Mungu imedhihirishwa kutoka mbinguni dhidi ya uasi wote na uovu wa wanadamu ambao huipinga kweli kwa uovu wao,"},{"book":"Warumi","chapter":"1","verse":"19","text":"kwa maana yote yanayoweza kujulikana kumhusu Mungu ni dhahiri kwao, kwa sababu Mungu mwenyewe ameyadhihirisha kwao."},{"book":"Warumi","chapter":"1","verse":"20","text":"Kwa maana tangu kuumbwa kwa ulimwengu, asili ya Mungu asiyeonekana kwa macho, yaani, uweza wake wa milele na asili yake ya Uungu, imeonekana waziwazi, ikitambuliwa kutokana na yale aliyoyafanya ili wanadamu wasiwe na udhuru."},{"book":"Warumi","chapter":"1","verse":"21","text":"Kwa maana ingawa walimjua Mungu, hawakumtukuza yeye kama ndiye Mungu wala hawakumshukuru, bali fikira zao zimekuwa batili na mioyo yao ya ujinga ikatiwa giza."},{"book":"Warumi","chapter":"1","verse":"22","text":"Ingawa walijidai kuwa wenye hekima, wakawa wajinga"},{"book":"Warumi","chapter":"1","verse":"23","text":"na kubadili utukufu wa Mungu aishiye milele kwa sanamu zilizofanywa zifanane na mwanadamu ambaye hufa, na mfano wa ndege, wanyama na viumbe vitambaavyo."},{"book":"Warumi","chapter":"1","verse":"24","text":"Kwa hiyo, Mungu akawaacha wazifuate tamaa mbaya za mioyo yao katika uasherati, hata wakavunjiana heshima miili yao wao kwa wao."},{"book":"Warumi","chapter":"1","verse":"25","text":"Kwa sababu waliibadili kweli ya Mungu kuwa uongo, wakaabudu na kutumikia kiumbe badala ya Muumba, ahimidiwaye milele! Amen."},{"book":"Warumi","chapter":"1","verse":"26","text":"Kwa sababu hii, Mungu aliwaacha wavunjiane heshima kwa kufuata tamaa zao za aibu. Hata wanawake wao wakabadili matumizi ya asili ya miili yao wakaitumia isivyokusudiwa."},{"book":"Warumi","chapter":"1","verse":"27","text":"Vivyo hivyo wanaume pia wakiacha matumizi ya asili ya wanawake wakawakiana tamaa wao kwa wao. Wanaume wakafanyiana matendo ya aibu na wanaume wengine nao wakapata katika maisha yao adhabu iliyowastahili kwa ajili ya upotovu wao."},{"book":"Warumi","chapter":"1","verse":"28","text":"Nao kwa kuwa hawakuona umuhimu wa kudumisha ufahamu wa Mungu, yeye akawaachilia wafuate akili za upotovu, watende mambo yale yasiyostahili kutendwa."},{"book":"Warumi","chapter":"1","verse":"29","text":"Wakiwa wamejawa na udhalimu wa kila namna, uasherati, uovu, tamaa mbaya na hila. Wamejawa na husuda, uuaji, ugomvi, udanganyifu, hadaa na nia mbaya. Wao pia ni wasengenyaji,"},{"book":"Warumi","chapter":"1","verse":"30","text":"wasingiziaji, wanaomchukia Mungu, wajeuri, wenye kiburi na majivuno, wenye hila, wasiotii wazazi wao,"},{"book":"Warumi","chapter":"1","verse":"31","text":"wajinga, wasioamini, wasio na huruma na wakatili."},{"book":"Warumi","chapter":"1","verse":"32","text":"Ingawa wanafahamu sheria ya haki ya Mungu kwamba watu wanaofanya mambo kama hayo wanastahili mauti, si kwamba wanaendelea kutenda hayo tu, bali pia wanakubaliana na wale wanaoyatenda."}]}