{"data":[{"book":"2 Timoseo","chapter":"2","verse":"1","text":"Nipele mmwe mwanangu nlimbichikwe mu umbone wa Akunnungu utukupochela nkulumbikana ni Kilisito Yesu."},{"book":"2 Timoseo","chapter":"2","verse":"2","text":"Ngajigale majiganyo gimpikene kwanguune ginagasasile mmbujo mwa ŵaumboni ŵajinji, ilaila mwape ŵandu ŵakukulupichika uchakombole kwajiganya ŵane."},{"book":"2 Timoseo","chapter":"2","verse":"3","text":"Mpililile mmalagasyo pamo nowe nti jwangondo jwambone jwa Kilisito Yesu."},{"book":"2 Timoseo","chapter":"2","verse":"4","text":"Jwangondo jwakumenyana ngondo akuliŵambasya ni indu ya umi wa moŵa gose nambo akupanganya indu yaikunnonyelesya jwankulu jwakwe."},{"book":"2 Timoseo","chapter":"2","verse":"5","text":"Iyoyo mundu jwakupunda mu luwilo lwa kuutuka ngakupata chindu mpela singwa iŵaga nganakuya malajisyo ga luwilo lo."},{"book":"2 Timoseo","chapter":"2","verse":"6","text":"Jwakulima jwalimile kwa kuchalila akusachilwa aŵe jwaandanda kupata milimbu."},{"book":"2 Timoseo","chapter":"2","verse":"7","text":"Mganisye ingusala yi, pakuŵa Ambuje champe lunda lwa kuimanyilila yose."},{"book":"2 Timoseo","chapter":"2","verse":"8","text":"Mwakumbuchile Che Yesu Kilisito ŵasyuchile, ŵa lukosyo lu che Daudi mpela ijikuti kusala Ngani Jambone jingulalichila."},{"book":"2 Timoseo","chapter":"2","verse":"9","text":"Une ngusauka ni kutaŵikwa ni minyolo nti mundu jwachigongomalo kwa ligongo lya kulalichila Ngani Jambone ji. Nambo Liloŵe lya Akunnungu ngalikutaŵikwa ni minyolo."},{"book":"2 Timoseo","chapter":"2","verse":"10","text":"Kwa ligongo li ngupililila yose kwa ligongo lya ŵandu ŵaŵasagulikwe ni Akunnungu kuti ŵelewo nombe akulupuswe kwa litala lya Kilisito Yesu ni kwichisya ukulu wa moŵa gose pangali mbesi."},{"book":"2 Timoseo","chapter":"2","verse":"11","text":"Au uŵechete u uli wausyene wati,"},{"book":"2 Timoseo","chapter":"2","verse":"12","text":"Iŵaga tutupunde kupililila,"},{"book":"2 Timoseo","chapter":"2","verse":"13","text":"Iŵaga ngatukukulupilichika,"},{"book":"2 Timoseo","chapter":"2","verse":"14","text":"Yele indu yi mwakumbusye ŵandu ŵenu ni kwajamuka paujo pa Akunnungu kuti aleche kukanilana nkati maloŵe. Kukanilana kwangali malumbo pakuŵa kukwalyungasya ŵandu ŵakugapilikana."},{"book":"2 Timoseo","chapter":"2","verse":"15","text":"Nchalile kwannope kuti nkombole kukundikwa ni Akunnungu nti jwa masengo jwangaikuntesya soni pa masengo gakwe, ni jwakwiganya uchenene ntenga wa usyenesyene wa Akunnungu."},{"book":"2 Timoseo","chapter":"2","verse":"16","text":"Nliŵambasye mu iŵecheto ya wamba ni yangalumbana, pakuŵa yele ikwatenda ŵandu akaanonyelesya Akunnungu."},{"book":"2 Timoseo","chapter":"2","verse":"17","text":"Majiganyo ganti yele gali mpela liŵanga ndonde lyalikutauna chiilu. Mwa ŵele ŵajiganyisye yele apali che Himeneyo ni che Fileto."},{"book":"2 Timoseo","chapter":"2","verse":"18","text":"Ŵele ŵandu alilesile litala lya usyene ni kuchiŵika chikulupi cha ŵandu ŵane mu lipamba achitiji kusyuka kwa ŵandu wose kumasile kutendekwa."},{"book":"2 Timoseo","chapter":"2","verse":"19","text":"Nambo usyene wa Akunnungu ujimi kwa kulimba nti liganga lya nsingi ni pachanya pakwe galembechekwe, “Ambuje akwamanyilila ŵandu ŵakwe,” ni “Jwalijose jwakuti aŵele jwa Ambuje, aleche sambi.”"},{"book":"2 Timoseo","chapter":"2","verse":"20","text":"Mu nyuumba jajikulungwa kwana yoombo yaikolochekwe kwa sahabu ni kwa mbiya, ni yoombo ine ikolochekwe kwa itela ni kwa litaka, nombeyo ikutumikwa kwa masengo katema kose."},{"book":"2 Timoseo","chapter":"2","verse":"21","text":"Nipele iŵaga mundu chaliswejesye kwa kulitalikanganya ni sambi, chaaŵe jwasagulikwe ni kuŵichikwa pajikajika pe kwa kwatumichila Ambuje ŵao. Nombewo ali chile kwa masengo gambone."},{"book":"2 Timoseo","chapter":"2","verse":"22","text":"Nliŵambasye ni tama ja uchanda ni nsose kupanganya yakusaka Akunnungu ni nkole chikulupi ni unonyelo ni chitendewele pamo ni ŵandu wose ŵakwapopelela Ambuje kwa ntima wambone."},{"book":"2 Timoseo","chapter":"2","verse":"23","text":"Ngakane makani ga kuloŵela gangalimate pakuŵa nkuimanyilila kuti gelego gakutandisya umenyani."},{"book":"2 Timoseo","chapter":"2","verse":"24","text":"Jwakwatumichila Ambuje akakanilana. Akusachilwa aŵeje jwakulitimalika kwa ŵandu wose ni jwakwiganya jwambone ni jwakupililila,"},{"book":"2 Timoseo","chapter":"2","verse":"25","text":"jwakwajamuka kwa kulitimalika aŵala ŵakwakanila pakuŵa panepa Akunnungu akukombola kwapa lipesa lya kuleka sambi syao ni kuumanyilila usyene."},{"book":"2 Timoseo","chapter":"2","verse":"26","text":"Kwa litala lyo lunda lwao chilwaujile, kwayele chakulupuche pa chitanji cha Shetani chiŵatanjisye ni kwatenda ajitichisye kupanganya yakusaka."}]}