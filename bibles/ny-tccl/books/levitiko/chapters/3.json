{"data":[{"book":"Levitiko","chapter":"3","verse":"1","text":"“ ‘Ngati munthu apereka nsembe ya chiyanjano kwa Yehova, ndipo choperekacho nʼkukhala ngʼombe yayimuna kapena yayikazi, ikhale yopanda chilema."},{"book":"Levitiko","chapter":"3","verse":"2","text":"Munthuyo asanjike dzanja lake pamutu pa ngʼombeyo, ndipo ayiphere pa khomo la tenti ya msonkhano. Ndipo ansembe, ana a Aaroni, awaze magazi mbali zonse za guwalo."},{"book":"Levitiko","chapter":"3","verse":"3","text":"Pa nsembe yachiyanjanopo, ayenera kupatula zamʼkati mwa nyamayo ndi mafuta onse amene amakuta zamʼkati kupereka nsembe ya chakudya kwa Yehova."},{"book":"Levitiko","chapter":"3","verse":"4","text":"Apatulenso impsyo zonse ziwiri pamodzi ndi mafuta ake omwe ndiponso mafuta okuta chiwindi amene achotsedwa pamodzi ndi impsyo zija."},{"book":"Levitiko","chapter":"3","verse":"5","text":"Ndipo ana a Aaroni atenthe zimenezi pa guwa, pamwamba pa chopereka chopsereza chimene chili pa nkhuni zoyakazo. Imeneyi ndi nsembe yotentha pa moto, ya fungo lokomera Yehova."},{"book":"Levitiko","chapter":"3","verse":"6","text":"“ ‘Ngati munthu apereka nsembe ya chiyanjano kwa Yehova, choperekacho chikhale nkhosa yayimuna kapena yayikazi yopanda chilema."},{"book":"Levitiko","chapter":"3","verse":"7","text":"Ngati apereka nsembe ya mwana wankhosa, abwere naye pamaso pa Yehova."},{"book":"Levitiko","chapter":"3","verse":"8","text":"Asanjike dzanja lake pamutu pa nkhosayo ndipo ayiphere pa khomo la tenti ya msonkhano. Ndipo ana a Aaroni awaze magaziwo mbali zonse za guwalo."},{"book":"Levitiko","chapter":"3","verse":"9","text":"Pa nsembe yachiyanjanopo ayenera kuchotsa ndi kubweretsa: mafuta a nkhosayo, mchira wake wonse wonona atawudulira mʼtsinde pafupi ndi fupa la msana, zamʼkati zonse ndi mafuta onse amene akuta ziwalo zamʼkatimo,"},{"book":"Levitiko","chapter":"3","verse":"10","text":"impsyo zonse ziwiri pamodzi ndi mafuta amene akuta impsyozo, msonga ya chiwindi imene idzachotsedwere limodzi ndi impsyozo."},{"book":"Levitiko","chapter":"3","verse":"11","text":"Wansembe awotche zonsezi pa guwa. Ichi ndi chakudya chotentha pa moto choperekedwa kwa Yehova."},{"book":"Levitiko","chapter":"3","verse":"12","text":"“ ‘Ngati munthuyo apereka mbuzi ngati nsembe, abwere nayo kwa Yehova."},{"book":"Levitiko","chapter":"3","verse":"13","text":"Asanjike dzanja lake pamutu pa mbuziyo ndipo ayiphere pa khomo la tenti ya msonkhano. Ndipo ana a Aaroni awaze magazi ake mbali zonse za guwa."},{"book":"Levitiko","chapter":"3","verse":"14","text":"Tsono pa nsembe yoti iwotchedwe kukhala nsembe chakudya ya Yehova, achotse ndi kubweretsa: mafuta onse amene amaphimba zamʼkati kapena mafuta onse a mʼkatimo,"},{"book":"Levitiko","chapter":"3","verse":"15","text":"impsyo zonse ziwiri pamodzi ndi mafuta onse omwe akuta impsyozo ndi msonga ya chiwindi imene adzachotsera pamodzi ndi impsyo zija."},{"book":"Levitiko","chapter":"3","verse":"16","text":"Wansembe awotche zonsezi pa guwa. Ichi ndi chakudya cha Yehova, chowotcha pa moto ndiponso cha fungo lokomera Yehova. Mafuta onse ndi a Yehova."},{"book":"Levitiko","chapter":"3","verse":"17","text":"“ ‘Limeneli likhale lamulo lamuyaya pa mibado yanu yonse kuti musadzadye mafuta kapena magazi kulikonse kumene mudzakhale.’ ”"}]}