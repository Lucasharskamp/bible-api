{"data":[{"book":"Sinthongei","chapter":"11","verse":"1","text":"Judea ram pumpuia tîrtonngei le iempungei hah Jentailngei khom Pathien chong an rieta an lei modôm zoi."},{"book":"Sinthongei","chapter":"11","verse":"2","text":"Peter hah Jerusalema a sea, hanchu sertan ngei han ama an lei dema, a kôm,"},{"book":"Sinthongei","chapter":"11","verse":"3","text":"“Sertanloi Jentailngei ina nu tunga an kôma sâk khom na sâk ngâi!” an tia."},{"book":"Sinthongei","chapter":"11","verse":"4","text":"Masikin Peter'n abul renga anrêngin aroi omtie murdi a misîrpe ngâia."},{"book":"Sinthongei","chapter":"11","verse":"5","text":"“Joppa khopuiliena chubai ko tho lâiin, inlârna ku mua. Puon chêk lientak anghan arikil minlia inthung invân renga juong musum ko kôla juong om ku mua."},{"book":"Sinthongei","chapter":"11","verse":"6","text":"Mahan anâikikin ke enna insûng sa le ram sa, rôpa intol ngâi le vângei ku mua."},{"book":"Sinthongei","chapter":"11","verse":"7","text":"Masuole chong mirîng ki rieta ko kôm, ‘Inthoi roh Peter; that inla sâk roh,’ a tia."},{"book":"Sinthongei","chapter":"11","verse":"8","text":"Hannirese keiman ‘Nimak Pumapa! ânthieng loi le ânnim ite ka bâia lût ngâi mak’ ki tia."},{"book":"Sinthongei","chapter":"11","verse":"9","text":"Invân renga rôl han avoiniknân, ‘Pathien'n ânthieng a ti sai hi nangman inthieng mak tino roh!’ a ti nôka."},{"book":"Sinthongei","chapter":"11","verse":"10","text":"Ma anghan voithum ajuong oma masuole azoinataka chu invân tieng lâk pâiin a oma."},{"book":"Sinthongei","chapter":"11","verse":"11","text":"Ma zora tak han Caesarea renga mi inthum hongtîra om ngei hah ko omna in an hong tunga."},{"book":"Sinthongei","chapter":"11","verse":"12","text":"Ratha'n mulung inlakloia anni ngei jûi ngei rangin mi rila. Hi iempu uruk Joppa renga Caesarea hong ngei khom min jûisa kin rêngin Cornelius ina kin lûta."},{"book":"Sinthongei","chapter":"11","verse":"13","text":"Ama han a ina vântîrton inding a mua, vântîrton han a kôma, Joppa khuoa mi tîr inla mi inkhat a riming Simon Peter an ti hah hong minkoi roh."},{"book":"Sinthongei","chapter":"11","verse":"14","text":"Ama han chong nang misîrpe a ta, ama chong han nangma le ni insûngmingei sânminjôkin om nin tih, tiin khom mi ril sa."},{"book":"Sinthongei","chapter":"11","verse":"15","text":"Chongril ko hong phut lehan motona ei chunga ajuongtung anghan Ratha Inthieng an chunga ajuongtunga."},{"book":"Sinthongei","chapter":"11","verse":"16","text":"11:16: Sin 1:5 Male Pumapa'n a ti ‘John'n tui le mi a baptis ania, nangni chu Ratha Inthiengin baptis la chang nin tih,’ a ti hah ki rietsuok nôka."},{"book":"Sinthongei","chapter":"11","verse":"17","text":"Pumapa Jisua Khrista ei iema ama chongpêk nanâk hah Jentailngei khom a pêk ani ti ânthâr ani. Kei hih tumo ki ni, Pathien khap rang bôkpu hi!” a tia."},{"book":"Sinthongei","chapter":"11","verse":"18","text":"Ma chong hah an riet lechu dem khâi mak ngei, Pathien an minpâka, “Pathien'n Jentailngei khom insîra ring rangin zora inchum a pêk ani hi!” an tia."},{"book":"Sinthongei","chapter":"11","verse":"19","text":"Hanchu Stephan an that zora dûkmintongna sika chekinchâi ngei hah Phoenicia Ram, Cyprus tuikul le Antioch khuo dênin an sea Judangei kôm vai thurchi an rila."},{"book":"Sinthongei","chapter":"11","verse":"20","text":"Hannirese, iempu senkhat: Cyprus tuihuol le Cyrene a mingei hah Antioch'a an sea, Jentailngei kôm khom Thurchi Sa an misîra, Pumapa Jisua Thurchi Sa an rila."},{"book":"Sinthongei","chapter":"11","verse":"21","text":"Pumapa ranakin a san ngeia, mi tamtakin an iema, Pumapa tieng an inhei zoia."},{"book":"Sinthongei","chapter":"11","verse":"22","text":"Ma thurchi hah Jerusalema koiindang ngeiin an lei rieta, masikin Barnabas hah Antioch taka an tîra."},{"book":"Sinthongei","chapter":"11","verse":"23","text":"Ama hah a tungin chu mataka mingei Pathien'n satavur tie hah a mûn chu a râisân tataka, an mulungngei murdia Pathien taksônna om mindet rangin anrêngin a mohôk ngeia."},{"book":"Sinthongei","chapter":"11","verse":"24","text":"Barnabas hah mi satak, Ratha Inthieng le iemna sip ania, masikin mi tamtak Pumapa tieng a tuong zoia."},{"book":"Sinthongei","chapter":"11","verse":"25","text":"Hanchu Barnabas hah Saul rokin Tarsus khuoa a sea."},{"book":"Sinthongei","chapter":"11","verse":"26","text":"A mu lehan Antioch tieng a hong tuonga, kum khat piel koiindangngei inkhômna an inchel ngâia, mi tamtak an minchu sa ngâi. Antioch'a han kêng iempungei hah Khristien an ti masatak."},{"book":"Sinthongei","chapter":"11","verse":"27","text":"Ma zora han Dêipu senkhat ngei Jerusalem renga Antioch an sea."},{"book":"Sinthongei","chapter":"11","verse":"28","text":"11:28: Sin 21:10 An lâia mi inkhat a riming Agabus ândinga rammuol pumpuia mâitâm natak chul atih, ti ratha min rietin a phuonga; ha mâitâm hah Claudius inlal lâiin atung zoi."},{"book":"Sinthongei","chapter":"11","verse":"29","text":"Ha anghan, ruoisingei han an thei lam chitin Judea rama iempungei kôm sanna muthuon rang an masata."},{"book":"Sinthongei","chapter":"11","verse":"30","text":"Ma hah an thoa masuole sum han koiindang upangei kôm pêk rangin Barnabas le Saul kuta an muthuon zoi."}]}