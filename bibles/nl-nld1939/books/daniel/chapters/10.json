{"data":[{"book":"Daniel","chapter":"10","verse":"1","text":"In het derde jaar van Cyrus, den koning der Perzen, werd aan Daniël, ook Beltsjassar geheten, een openbaring gegeven. Dit woord was waarachtig, al sprak het ook van vreselijke nood. Daar hij die openbaring wilde verstaan, werd hem in een visioen het inzicht verleend."},{"book":"Daniel","chapter":"10","verse":"2","text":"In die tijd was ik, Daniël, drie weken lang in diepe rouw gedompeld;"},{"book":"Daniel","chapter":"10","verse":"3","text":"ik at geen lekkere spijzen, vlees noch wijn kwam over mijn lippen, en ik zalfde mij geen enkele keer, voordat er drie volle weken waren verlopen."},{"book":"Daniel","chapter":"10","verse":"4","text":"Maar op de vier en twintigste dag der eerste maand bevond ik mij aan de oever van de grote rivier, de Tigris."},{"book":"Daniel","chapter":"10","verse":"5","text":"Toen ik mijn ogen opsloeg: zie, daar zag ik een man in een linnen gewaad en met een gordel van het fijnste goud om de lenden."},{"book":"Daniel","chapter":"10","verse":"6","text":"Zijn lichaam was als smaragd, zijn gelaat was als een bliksemflits; zijn ogen waren als laaiende vlammen, zijn armen en voeten als glimmend koper; en de stem waarmee hij sprak, was als het rumoer van een volksoploop."},{"book":"Daniel","chapter":"10","verse":"7","text":"Ik alleen, Daniël, zag die verschijning. De mannen, die bij me waren, zagen ze niet; maar een ontzettende angst greep hen aan, zodat ze wegvluchtten, om zich te verbergen,"},{"book":"Daniel","chapter":"10","verse":"8","text":"en ik heel alleen achterbleef. Toen ik die vreselijke verschijning aanschouwde, ontzonk mij de kracht, mijn gelaatskleur verbleekte, en ik had geen macht meer over mezelf;"},{"book":"Daniel","chapter":"10","verse":"9","text":"en toen ik de stem hoorde, waarmee hij sprak, viel ik in zwijm, met mijn gezicht op de grond."},{"book":"Daniel","chapter":"10","verse":"10","text":"En zie, een hand raakte mij aan, en hief mij omhoog op mijn knieën en handen."},{"book":"Daniel","chapter":"10","verse":"11","text":"Hij sprak mij toe: Daniël, geliefde man, richt u geheel overeind, en let goed op de woorden, die ik tot u ga spreken; want daarvoor ben ik tot u gezonden. Op dit woord stond ik sidderend op."},{"book":"Daniel","chapter":"10","verse":"12","text":"Hij zeide tot mij: Daniël, wees niet bang; want van de eerste dag af, dat gij er uw hart op gezet hadt, om inzicht te krijgen, en gij u verootmoedigd hebt voor uw God, is uw smeken verhoord, en wilde ik ingaan op uw verzoek."},{"book":"Daniel","chapter":"10","verse":"13","text":"Maar de engel van het perzische rijk stond mij een en twintig dagen lang in de weg. Doch zie, Mikaël, een van de aartsengelen, kwam mij te hulp. Ik liet hem ginds achter bij den engel van het perzische rijk,"},{"book":"Daniel","chapter":"10","verse":"14","text":"en ik ben nu gekomen, om u te doen zien, wat er met uw volk zal geschieden op het einde der tijden; want ook dit visioen heeft op de verre toekomst betrekking."},{"book":"Daniel","chapter":"10","verse":"15","text":"Terwijl hij zó tot mij sprak, sloeg ik mijn blik naar de grond, en stond sprakeloos."},{"book":"Daniel","chapter":"10","verse":"16","text":"Maar zie, hij die op een mensenkind leek, raakte mijn lippen aan. Ik opende mijn mond, en sprak tot hem, die voor mij stond: Mijn Heer, door deze verschijning heeft de smart mij overmeesterd, en is de kracht mij ontzonken."},{"book":"Daniel","chapter":"10","verse":"17","text":"Hoe zou ik hier, de knecht van mijn Heer, tot zulk een Heer durven spreken; ik heb er de kracht niet meer toe, en de adem is mij benomen."},{"book":"Daniel","chapter":"10","verse":"18","text":"Toen raakte hij, die op een mens geleek, mij wederom aan, om mij de kracht te hergeven."},{"book":"Daniel","chapter":"10","verse":"19","text":"En hij sprak tot mij: Wees niet bang, geliefde man; vrede zij u; wees krachtig en sterk! En terwijl hij nog tot mij sprak, voelde ik mijn krachten herleven, en ik zei: Mijn Heer moge nu spreken, want gij hebt mij gesterkt."},{"book":"Daniel","chapter":"10","verse":"20","text":"Hij sprak: Begrijpt ge nu, waarom ik tot u ben gekomen? Maar nu moet ik terug, om tegen den engel der Perzen te strijden; en als ik daarmee klaar ben, dan komt de engel van Griekenland nog."},{"book":"Daniel","chapter":"10","verse":"21","text":"En niemand helpt mij tegen hem, dan Mikaël, uw schutsengel;"}]}