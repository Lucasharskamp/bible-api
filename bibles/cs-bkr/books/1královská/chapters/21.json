{"data":[{"book":"1 Královská","chapter":"21","verse":"1","text":"Stalo se pak po těch věcech, měl Nábot Jezreelský vinici, kteráž byla v Jezreel podlé paláce Achaba krále Samařského."},{"book":"1 Královská","chapter":"21","verse":"2","text":"I mluvil Achab k Nábotovi, řka: Dej mi vinici svou, ať ji mám místo zahrady k zelinám, poněvadž jest blízko podlé domu mého, a dámť za ni vinici lepší, než ta jest, aneb jestližeť se vidí, dámť stříbra cenu její."},{"book":"1 Královská","chapter":"21","verse":"3","text":"Odpověděl Nábot Achabovi: Nedejž mi toho Hospodin, abych měl dáti dědictví otců mých tobě."},{"book":"1 Královská","chapter":"21","verse":"4","text":"Tedy přišel Achab do domu svého, smutný jsa a hněvaje se pro řeč, kterouž mluvil jemu Nábot Jezreelský, řka: Nedám tobě dědictví otců svých. I lehl na lůžko své, a odvrátiv tvář svou, ani chleba nejedl."},{"book":"1 Královská","chapter":"21","verse":"5","text":"V tom přišedši k němu Jezábel žena jeho, řekla jemu: Proč tak smutný jest duch tvůj, že ani nejíš chleba?"},{"book":"1 Královská","chapter":"21","verse":"6","text":"Kterýž odpověděl jí: Proto že jsem mluvil s Nábotem Jezreelským, a řekl jsem jemu: Dej mi vinici svou za peníze, aneb jestliže raději chceš, dámť jinou vinici za ni. On pak odpověděl: Nedám tobě své vinice."},{"book":"1 Královská","chapter":"21","verse":"7","text":"I řekla mu Jezábel žena jeho: Takliž bys ty nyní spravoval království Izraelské? Vstaň, pojez chleba a buď dobré mysli, já tobě dám vinici Nábota Jezreelského."},{"book":"1 Královská","chapter":"21","verse":"8","text":"Zatím napsala list jménem Achabovým, kterýž zapečetila jeho pečetí, a poslala ten list k starším a předním města jeho, spoluobyvatelům Nábotovým."},{"book":"1 Královská","chapter":"21","verse":"9","text":"Napsala pak v tom listu takto: Vyhlaste půst, a posaďte Nábota mezi předními z lidu,"},{"book":"1 Královská","chapter":"21","verse":"10","text":"A postavte dva muže nešlechetné proti němu, kteříž by svědčili na něj, řkouce: Zlořečil jsi Bohu a králi. Potom vyveďte ho a ukamenujte jej, ať umře."},{"book":"1 Královská","chapter":"21","verse":"11","text":"Učinili tedy muži města toho, starší a přední, kteříž bydlili v městě jeho, jakž rozkázala jim Jezábel, tak jakž psáno bylo v listu, kterýž jim byla poslala."},{"book":"1 Královská","chapter":"21","verse":"12","text":"Vyhlásili půst, a posadili Nábota mezi předními z lidu."},{"book":"1 Královská","chapter":"21","verse":"13","text":"Potom přišli ti dva muži nešlechetní, a posadivše se naproti němu, svědčili proti němu muži ti nešlechetní, proti Nábotovi před lidem, řkouce: Zlořečil Nábot Bohu a králi. I vyvedli ho za město a kamenovali jej, až umřel."},{"book":"1 Královská","chapter":"21","verse":"14","text":"A poslali k Jezábel, řkouce: Ukamenovánť jest Nábot a umřel."},{"book":"1 Královská","chapter":"21","verse":"15","text":"I stalo se, jakž uslyšela Jezábel, že by ukamenován byl Nábot, a že by umřel, řekla Achabovi: Vstaň, vládni vinicí Nábota Jezreelského, kteréžť nechtěl dáti za peníze; neboť není živ Nábot, ale umřel."},{"book":"1 Královská","chapter":"21","verse":"16","text":"A tak uslyšev Achab, že by umřel Nábot, vstal, aby šel do vinice Nábota Jezreelského, a aby ji ujal."},{"book":"1 Královská","chapter":"21","verse":"17","text":"Tedy stala se řeč Hospodinova k Eliášovi Tesbitskému, řkoucí:"},{"book":"1 Královská","chapter":"21","verse":"18","text":"Vstana, vyjdi vstříc Achabovi králi Izraelskému, kterýž bydlí v Samaří, a hle, jest na vinici Nábotově, do níž všel, aby ji ujal."},{"book":"1 Královská","chapter":"21","verse":"19","text":"A mluviti budeš k němu těmito slovy: Takto praví Hospodin: Zdaliž jsi nezabil, ano sobě i nepřivlastnil? Mluv tedy k němu, řka: Takto praví Hospodin: Proto že lízali psi krev Nábotovu, i tvou krev také lízati budou."},{"book":"1 Královská","chapter":"21","verse":"20","text":"I řekl Achab Eliášovi: Což jsi mne našel, nepříteli můj? Kterýž odpověděl: Našel, nebo jsi prodal se, abys činil to, což zlého jest před oblíčejem Hospodinovým."},{"book":"1 Královská","chapter":"21","verse":"21","text":"Aj, já uvedu na tebe zlé, a odejmu potomky tvé, a vypléním z domu Achabova močícího na stěnu, i zajatého i zanechaného v Izraeli."},{"book":"1 Královská","chapter":"21","verse":"22","text":"A učiním s domem tvým jako s domem Jeroboáma syna Nebatova, a jako s domem Bázy syna Achiášova, pro zdráždění, kterýmž jsi mne popudil, a že jsi k hřešení přivodil Izraele."},{"book":"1 Královská","chapter":"21","verse":"23","text":"Ano i proti Jezábel mluvil Hospodin, řka: Psi žráti budou Jezábel mezi zdmi Jezreelskými."},{"book":"1 Královská","chapter":"21","verse":"24","text":"Toho, kdož umře z domu Achabova v městě, psi žráti budou, a kdož umře na poli, ptáci nebeští jísti budou."},{"book":"1 Královská","chapter":"21","verse":"25","text":"Nebo nebylo podobného Achabovi, kterýž by se prodal, aby činil to, což zlého jest před oblíčejem Hospodinovým, proto že ho ponoukala Jezábel žena jeho."},{"book":"1 Královská","chapter":"21","verse":"26","text":"Dopouštěl se zajisté věcí velmi ohavných, následuje modl vedlé všeho toho, čehož se dopouštěli Amorejští, kteréž vyplénil Hospodin od tváři synů Izraelských."},{"book":"1 Královská","chapter":"21","verse":"27","text":"I stalo se, když uslyšel Achab slova tato, že roztrhl roucho své, a vzav žíni na tělo své, postil se a léhal na pytli, a chodil krotce."},{"book":"1 Královská","chapter":"21","verse":"28","text":"Tedy stala se řeč Hospodinova k Eliášovi Tesbitskému, řkoucí:"},{"book":"1 Královská","chapter":"21","verse":"29","text":"Viděl-lis, jak se ponížil Achab před tváří mou? Poněvadž se tak ponížil před tváří mou, neuvedu toho zlého za dnů jeho, ale za dnů syna jeho uvedu to zlé na dům jeho."}]}