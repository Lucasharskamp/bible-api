{"data":[{"book":"Ephesians","chapter":"1","verse":"1","text":"Mai baahi o Paul, tangada agoago hagau a Jesus Christ mai di hiihai o God, ang gi nia daangada a God ala i Ephesus, ala e buni manawa dahi ang gi Jesus Christ.1.1 Nnegau 18.19-21; 19.1"},{"book":"Ephesians","chapter":"1","verse":"2","text":"God tadau Damana, mo tadau Dagi go Jesus Christ gi gowadu gi goodou tumaalia mo di noho i di aumaalia."},{"book":"Ephesians","chapter":"1","verse":"3","text":"Gidaadou gi danggee ang gi God Tamana o tadau Dagi go Jesus Christ! I tadau buni anga gi Christ, gei Mee gu haga maluagina gidaadou i dana gaamai nia maluagina o di Hagataalunga mai i di langi."},{"book":"Ephesians","chapter":"1","verse":"4","text":"I mua di hai o henuailala, gei God guu lawa dana hili gidaadou belee hai nia dama ni aana i tadau buni anga gi Christ, bolo gidaadou gii dabu gi madammaa i ono mua."},{"book":"Ephesians","chapter":"1","verse":"5","text":"God guu lawa di hagamaanadu bolo gidaadou gaa hai nia dama ni aana, mai i Christ. Di mee deenei la di tene hua ni Mee mo dono hiihai."},{"book":"Ephesians","chapter":"1","verse":"6","text":"Gidaadou gi hagaamuina a God i dono dumaalia madamada, i dana gaamai gi gidaadou dana wanga dehuia, go dana Dama daane dela e aloho ai."},{"book":"Ephesians","chapter":"1","verse":"7","text":"Idimaa, nia dodo o Christ la ne haga dagaloaha gidaadou, gei tadau huaidu la gu dumaalia ginai. Tumaalia o God le e damanaiee huoloo,1.7 Colossians 1.14"},{"book":"Ephesians","chapter":"1","verse":"8","text":"dela ne gaamai dehuia gi gidaadou haga damana!"},{"book":"Ephesians","chapter":"1","verse":"9","text":"God ne hai hua dana mee dela ne hagababa i ono lodo, gaa hai gidaadou gi iloo dana hagamaanadu hagammuni, dela gu maanadu go Mee bolo e hai go Christ."},{"book":"Ephesians","chapter":"1","verse":"10","text":"Di hagamaanadu deenei ga haga lawa go God i di madagoaa e donu ma ga dau mai, dela bolo e hagabudu mai ana mee huogodoo ala ne hai gi di gowaa e dahi, go nia mee huogodoo ala i di langi mo i henuailala, belee dagi go Christ."},{"book":"Ephesians","chapter":"1","verse":"11","text":"Nia mee huogodoo le e hai gii hai be di hagamaanadu a God mo dono hiihai, gei God guu hili gidaadou belee hai ana dama i tadau buni anga gi Christ, gii hai be dana hagamaanadu dela gu dugu mai loo i taamada."},{"book":"Ephesians","chapter":"1","verse":"12","text":"Deelaa laa, gidaadou ala ne hagadagadagagee gi Christ matagidagi, gi hagaamuina di madamada o God!"},{"book":"Ephesians","chapter":"1","verse":"13","text":"Gei goodou guu hai labelaa nia daangada ni God i di godou longono nnelekai e donu, go di Longo Humalia ne gowadu gi goodou di haga mouli. Goodou ne hagadonu a Christ, gei God gaa dugu dono maaga gi godou nua e hagamodongoohia bolo goodou la nia dama ni aana, i dana gowadu gi goodou di Hagataalunga Dabu dela ne hagababa adu."},{"book":"Ephesians","chapter":"1","verse":"14","text":"Di Hagataalunga la di hagadootonu bolo gidaadou e hai mee gi nia mee a God ala ne hagababa ang gi ana daangada, gei e hai gidaadou gii donu bolo God gaa wanga di mehede hagatau gi digau ala guu hai nia dama ni aana. Gidaadou gi hagaamuina dono madamada!"},{"book":"Ephesians","chapter":"1","verse":"15","text":"Mai i di hadinga deenei, i muli dogu madagoaa ne longono di godou hagadonu Tagi go Jesus, mo di godou aaloho i nia daangada a God huogodoo,"},{"book":"Ephesians","chapter":"1","verse":"16","text":"au digi dugua dagu danggee gi God i lodo agu dalodalo,"},{"book":"Ephesians","chapter":"1","verse":"17","text":"gei au e dangi ang gi di God o tadau Dagi go Jesus Christ, dela go Tamana madamada bolo gi gowadu di Hagataalunga dela e hai goodou gi maalama, gei e hagi adu a God bolo gi iloo goodou hagahumalia a Mee."},{"book":"Ephesians","chapter":"1","verse":"18","text":"Au e dangi gi Mee bolo gi hugee godou maanadu, gi gidee goodou dono maalama, gei goodou ga iloo di hagadagadagagee dela ne gahi mai ginai goodou. E maluagina behee go nia maluagina humalia ala ne hagababa go Mee gi ana daangada."},{"book":"Ephesians","chapter":"1","verse":"19","text":"Gei e aali huoloo go dono mogobuna dela e ngalua i tadau lodo ala e hagadonu. Di mogobuna dela e ngalua i tadau lodo, la di mogobuna maaloo"},{"book":"Ephesians","chapter":"1","verse":"20","text":"dela nogo hai hegau iei Mee i dono madagoaa ne haga mouli aga a Christ gi daha mo di made, ga haga noho a Mee i dono baahi gau donu i tenua dela i di langi.1.20 Pisalem 110.1"},{"book":"Ephesians","chapter":"1","verse":"21","text":"Christ guu dagi i hongo nia dagi o digau di langi huogodoo, digau aamua, digau mogobuna, mo nia dagi aamua. Mee dono ingoo damana i hongo nia ingoo huogodoo ala llauehe i henuailala dolomeenei, mo di madagoaa nomuli."},{"book":"Ephesians","chapter":"1","verse":"22","text":"God guu dugu nia mee huogodoo gi lala nia babaawae o Christ, gei guu dugu a Mee gi dagia nia mee huogodoo o di nohongo dabu, bolo go Mee dela go Tagi damana.1.22 Colossians 1.18; Pisalem 8.6"},{"book":"Ephesians","chapter":"1","verse":"23","text":"Di nohongo dabu la go tuaidina o Christ, go Mee dela di haga honu o nia mee huogodoo i nia madagoaa huogodoo."}]}