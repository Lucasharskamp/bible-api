{"data":[{"book":"1 Ŵakolinto","chapter":"7","verse":"1","text":"Sambano tulole imwanembele ila, kwambone ŵalume atame pangalombela."},{"book":"1 Ŵakolinto","chapter":"7","verse":"2","text":"Nambo kwaligongo lya chikululu, kila jwannume akole ŵankwakwe nsyene, nombe kila jwankongwe akole ŵankwakwe nsyene."},{"book":"1 Ŵakolinto","chapter":"7","verse":"3","text":"Ikusachilwa jwannume ŵapeje ŵankwakwe yaikuŵajilwa, iyoyopeyo ikusachilwa ni jwankongwe ŵapeje ŵankwakwe yaikuŵajilwa."},{"book":"1 Ŵakolinto","chapter":"7","verse":"4","text":"Jwankongwe nganakola ulamusi pa chiilu chakwe nsyene nambo ŵankwakwe, iyoyopeyo jwannume nganakola ulamusi pa chiilu chakwe nsyene ikaŵe ŵankwakwe."},{"book":"1 Ŵakolinto","chapter":"7","verse":"5","text":"Nkajimana, nambo njitichisyane kwa moŵa kanandi kuti nkole katema kambone ka kupopela. Nkakaŵa kwonegana sooni, Shetani ngasaika kunlinga kwakulepela kupililila."},{"book":"1 Ŵakolinto","chapter":"7","verse":"6","text":"Maloŵe ganansalile nganigaŵa malajisyo, nambo nkukombola kusagula."},{"book":"1 Ŵakolinto","chapter":"7","verse":"7","text":"Ngulajila ŵandu wose aŵeje mpela indite pakuŵa une, nambo jwali jose akwete ntulilo wakwe nsyene kutyochela kwa Akunnungu, jwine akwete ntulilo wu ni jwine akwete ntulilo aula."},{"book":"1 Ŵakolinto","chapter":"7","verse":"8","text":"Nipele aŵala ŵangalombela ni kulombwa ni ŵawililwe ni achiŵankwawo, ngwasalila nyi, mbaya atame mpela mungutamila une."},{"book":"1 Ŵakolinto","chapter":"7","verse":"9","text":"Nambo iŵaga mundu ngakukombola kulisiŵila, alombele. Ili mbaya kulombela ngaŵa kukolelwa ni msese."},{"book":"1 Ŵakolinto","chapter":"7","verse":"10","text":"Kwa aŵala ŵamasile kulombana ngumpa malajisyo ga, ngaŵa gangu une nambo ga Ambuje, jwankongwe ngasalekana ni ŵankwakwe."},{"book":"1 Ŵakolinto","chapter":"7","verse":"11","text":"Nambo iŵaga alekengene atameje pangalombekwa, pane ajilane ni ŵankwakwe, iyoyo peyo ni jwannume ngasiŵaleka ŵankwakwe."},{"book":"1 Ŵakolinto","chapter":"7","verse":"12","text":"Nombe kwa ŵane uneji nguti nyi, gelega ngaŵa malajisyo ga Ambuje, iŵaga jwannume akwete jwankongwe jwangankulupilila Kilisito ni jwankongwe jo akundile kutama ni ŵankwakwe, jwannume jo akasanleka ŵankwakwe."},{"book":"1 Ŵakolinto","chapter":"7","verse":"13","text":"Jwankongwe jwakwete ŵankwakwe ŵangakunkulupilila Kilisito ni jwannume jo akundile kutama ni ŵankwakwe, jwankongwe jo akasanleka ŵankwakwe."},{"book":"1 Ŵakolinto","chapter":"7","verse":"14","text":"Pakuŵa jwele jwannume jwangakunkulupilila Kilisito akukundikwa ni Akunnungu kwa litala lya ŵankwakwe. Ni jwankongwe jwangakunkulupilila Kilisito akukundikwa ni Akunnungu kwa litala lya ŵankwakwe. Ikaŵaga yeleyo ŵanache ŵao akaliji mpela ŵanache ŵa ŵandu ŵangakwamanyilila Akunnungu nambo sambano akundikwe ni Akunnungu."},{"book":"1 Ŵakolinto","chapter":"7","verse":"15","text":"Iŵaga jwangakunkulupilila Kilisito jula akusaka kunneka njakwe jwali jwakukulupilila, munneche atende yeleyo, pelepo jwankongwe pane jwannume jwakunkulupilila Kilisito ngaakutaŵikwa. Akunnungu atuŵilasile uwe tutame mu chitendewele."},{"book":"1 Ŵakolinto","chapter":"7","verse":"16","text":"Pakuŵa nkwimanyilila uli mwe jwankongwe junkwakulupilila Kilisito panjipa chinkombole kwakulupusya ŵankwenu? Pane nkwimanyilila uli mwe jwannume junkwakulupilila Kilisito panjipa chimpakombole kwakulupusya ŵankwenu?"},{"book":"1 Ŵakolinto","chapter":"7","verse":"17","text":"Mundu jwalijose ajendelechele kutama mu utame wapegwilwe ni Ambuje, atame mpela yatite kutama paŵaŵilanjikwe ni Akunnungu. Gelega ni gangwasalila ŵandu wose mu mipingo jose ja ŵandu ŵakunkulupilila Kilisito."},{"book":"1 Ŵakolinto","chapter":"7","verse":"18","text":"Iŵaga mundu ŵaŵilanjikwe ni Akunnungu ali aumbele, ngasalitesya mpela nganaumbala. Ni iŵaga mundu ŵaŵilanjikwe ni Akunnungu akanaŵe kuumbala, ngasaumbala."},{"book":"1 Ŵakolinto","chapter":"7","verse":"19","text":"Kuumbala ngaŵa chindu ni ungaumbala ngaŵa chindu, nambo chindu chachikusachilwa chili kugakamulisya makanyo ga Akunnungu."},{"book":"1 Ŵakolinto","chapter":"7","verse":"20","text":"Jwalijose asigalile iyoyo mpela iŵaliji paŵaŵilanjikwe ni Akunnungu."},{"book":"1 Ŵakolinto","chapter":"7","verse":"21","text":"Ana mwaŵilanjikwe nli kapolo? Nkaikosya, nachiŵamuno nkwete lipesa lya kuŵa mundu jwanganintaŵikwa nambo ntumiye lye lipesa kupanganya yambone."},{"book":"1 Ŵakolinto","chapter":"7","verse":"22","text":"Pakuŵa jwele jwaŵilanjikwe ni Ambuje ali kapolo, jwelejo chaŵe jwalechelelwe ni Ambuje. Iyoyo peyo jwelejo jwaŵilanjikwe ali alechelelwe, jwelejo akuŵa kapolo jwa Kilisito."},{"book":"1 Ŵakolinto","chapter":"7","verse":"23","text":"Akunnungu ansumile kwa ntengo wekulungwa, ngasimma achikapolo ŵa ŵandu."},{"book":"1 Ŵakolinto","chapter":"7","verse":"24","text":"Achalongo achinjangu, mundu jwalijose ajendelechele kutama mu utame ulaula mpela iŵaliji paŵaŵilanjikwe, pakuŵa Akunnungu ali pamo ni ŵanyamwe."},{"book":"1 Ŵakolinto","chapter":"7","verse":"25","text":"Sambano, nkati aila innembile kukwangu nkati ŵaliŵali pe ni ŵangalombela, une nganingola malajisyo kutyochela kwa Ambuje nambo nguŵecheta yeleyo mpela mundu jwakukulupilichika ni jumbochele chanasa cha Ambuje."},{"book":"1 Ŵakolinto","chapter":"7","verse":"26","text":"Kwaligongo lya kulaga kunkulaga, une nguganisya kuti, ili yambone mundu atameje iyoyo yaali."},{"book":"1 Ŵakolinto","chapter":"7","verse":"27","text":"Ana nnombele? Nkasaka kulekangana ni ŵankwenu. Ana nganinnombele? Nkasaka kulombela."},{"book":"1 Ŵakolinto","chapter":"7","verse":"28","text":"Nambo iŵaga chinnombele, ngankola sambi, ni mwali ŵalombwagwa, ngakola sambi, ŵandu ŵanti yele talaje mu umi wa pachilambo pa, nambo une ngusaka ganansimane gelego."},{"book":"1 Ŵakolinto","chapter":"7","verse":"29","text":"Achalongo achinjangu, ngusaka sale nyi: Katema kakasigalile kali kakajipi, kutandilila sambano aŵala ŵalombele aŵeje mpela ila nganalombela."},{"book":"1 Ŵakolinto","chapter":"7","verse":"30","text":"Aŵala ŵakulila aŵeje mpela ngakulila. Aŵala ŵakusengwa aŵeje mpela ngakusengwa. Aŵala ŵakusuma aŵeje mpela ŵangali chindu."},{"book":"1 Ŵakolinto","chapter":"7","verse":"31","text":"Ŵakulichenjeusya ni indu ya pa chilambo pano aŵeje mpela ngaakulichenjeusya ni indu yo. Pakuŵa indu ya pa chilambo pano ikuŵandichila kupita."},{"book":"1 Ŵakolinto","chapter":"7","verse":"32","text":"Ngusaka ŵanyamwe nkaŵa ni lipamba. Mundu jwangalombela akulichenjeusya ni masengo ga Ambuje, pakuŵa akusosa itajile pakwanonyelesya Ambuje."},{"book":"1 Ŵakolinto","chapter":"7","verse":"33","text":"Nambo jwannume jwalombele akulichenjeusya ni masengo ga pachilambo chi, pakuŵa akusosa itajile pakwanonyelesya ŵankwakwe,"},{"book":"1 Ŵakolinto","chapter":"7","verse":"34","text":"nombejo asigalile pamalekano. Jwankongwe jwangalombekwa pane mwali akulichenjeusya ni masengo ga Ambuje kuti aliŵiche pa jika kwa chiilu ni mbumu kwa ligongo lya Ambuje. Nambo jwankongwe jwalombekwe akulichenjeusya ni indu ya pachilambo chi, pakuŵa akusosa itajile pakwanonyelesya ŵankwakwe."},{"book":"1 Ŵakolinto","chapter":"7","verse":"35","text":"Ngusala yele kuti nankamusye, ngangusaka kummichila chakusiŵila, nambo ngusaka ntendekanye yaikusachilwa kuti nkombole kwatumichila Ambuje, kwa ntima umo ni nningwa umo."},{"book":"1 Ŵakolinto","chapter":"7","verse":"36","text":"Nambo mundu jwalijose iŵaga akuganisya kuti ngakumpanganyichisya yambone mwali jwantomele kwa kuleka kwalombela, ni aiwonaga kuti yaka ikupita, ni misese jakwe jikwatesya alepele kulisiŵila, atende yakuti pakusaka, alombane. Kwa kutenda yeleyo ngakutenda sambi."},{"book":"1 Ŵakolinto","chapter":"7","verse":"37","text":"Nambo jwannume jo asakaga nsyene pangakanganichiswa kuti ngaalombela, ni iŵaga ngaakwakolela misese achakongwe, jwelejo akutenda yambone pangannombela mwali jwantomele jo."},{"book":"1 Ŵakolinto","chapter":"7","verse":"38","text":"Nipele jwele jwakulombela akupanganya yambone ni jwele jwangakulombela akupanganya yambone nnope."},{"book":"1 Ŵakolinto","chapter":"7","verse":"39","text":"Jwankongwe jwalombekwe akutaŵikwa ni ŵankwakwe kwa katema kose ŵankwakwe ali ŵajumi. Nambo ŵankwakwe ajasikaga, akukombola kulombwa sooni ni mundu jwakunsaka, nambo jwannume jo aŵeje jwakunkulupilila Kilisito."},{"book":"1 Ŵakolinto","chapter":"7","verse":"40","text":"Nambo inguti pakuganisya une, jwankongwe jo chasangalale kwannope iŵaga chatame iyoyo pangalombekwa. Syele sili nganisyo syangu, none nguganisya yakuti ngwete Mbumu jwa Akunnungu."}]}