{"data":[{"book":"Johanneksen ilmestys","chapter":"13","verse":"1","text":"Näin oudon pedon nousevan merestä. Sillä oli seitsemän päätä, joihin oli kirjoitettu Jumalaa pilkkaavia nimiä, ja kymmenen sarvea, joissa oli kruunu."},{"book":"Johanneksen ilmestys","chapter":"13","verse":"2","text":"Otus näytti leopardilta, mutta sillä oli karhun jalat ja leijonan kita. Lohikäärme antoi sille voimansa ja hallintavaltansa."},{"book":"Johanneksen ilmestys","chapter":"13","verse":"3","text":"Yksi pedon päistä näytti pahasti vahingoittuneelta, mutta kuolettava haava parani. Koko maailma seurasi henkeään pidättäen ihmeellisen pedon liikkeitä."},{"book":"Johanneksen ilmestys","chapter":"13","verse":"4","text":"Ihmiset jumaloivat lohikäärmettä, koska se oli antanut suuren vallan pedolle. He alkoivat palvoa itse petoakin. »Kukaan ei ole niin ihmeellinen kuin se! Kukaan ei pysty sitä voittamaan», sanottiin."},{"book":"Johanneksen ilmestys","chapter":"13","verse":"5","text":"Lohikäärme innosti petoa pilkkaamaan Jumalaa. Se sai hallita maailmaa kolme ja puoli vuotta."},{"book":"Johanneksen ilmestys","chapter":"13","verse":"6","text":"Koko ajan se pilkkasi Jumalaa, hänen temppeliään ja taivaan asukkaita."},{"book":"Johanneksen ilmestys","chapter":"13","verse":"7","text":"Lohikäärme antoi sille vallan taistella Jumalan omia vastaan, voittaa heidät ja hallita kaikkia maailman kansoja."},{"book":"Johanneksen ilmestys","chapter":"13","verse":"8","text":"Koko ihmiskunta jumaloi petoa – lukuun ottamatta niitä, joiden nimet olivat olleet teurastetun Karitsan Elämän kirjassa maailman luomisesta asti."},{"book":"Johanneksen ilmestys","chapter":"13","verse":"9","text":"Kaikki, jotka pystytte kuulemaan, kuunnelkaa tarkasti:"},{"book":"Johanneksen ilmestys","chapter":"13","verse":"10","text":"Ne Jumalan lapset, joiden osana on joutua vankilaan, pidätetään ja viedään vankeuteen. Ne, joiden on kuoltava, surmataan.13:10 Tai: »jos joku vangitsee sinut, hän joutuu vankeuteen, jos joku tappaa sinut, hänet tapetaan». Mutta älkää menettäkö rohkeuttanne! Näissä koettelemuksissa käyvät ilmi teidän kärsivällisyytenne ja uskonne."},{"book":"Johanneksen ilmestys","chapter":"13","verse":"11","text":"Sitten näin toisen pedon, mutta se nousi maasta. Sillä oli kaksi pientä sarvea kuin karitsalla mutta lohikäärmeen pelottava ääni."},{"book":"Johanneksen ilmestys","chapter":"13","verse":"12","text":"Se vaatii koko maailmaa palvomaan sitä petoa, jonka kuolettava haava parantui, ja käyttää itse kaikkea sen valtaa."},{"book":"Johanneksen ilmestys","chapter":"13","verse":"13","text":"Se tekee uskomattoman suuria ihmeitä: jopa tuli leimahtaa taivaasta maahan ihmisten katsellessa."},{"book":"Johanneksen ilmestys","chapter":"13","verse":"14","text":"Se pettää ihmisiä tempuillaan. Kun ensimmäinen peto on näkemässä, se tekee ihmeitään. Se käskee ihmisten tehdä kuvan pedosta, joka heräsi henkiin, vaikka olikin saanut yhteen päähänsä kuolettavan haavan."},{"book":"Johanneksen ilmestys","chapter":"13","verse":"15","text":"Se saa jopa pedon kuvan liikkumaan ja puhumaan. Kuva ilmoittaa, että kaikki, jotka eivät kumarra sitä, tapetaan."},{"book":"Johanneksen ilmestys","chapter":"13","verse":"16","text":"Peto vaatii, että jokaisen ihmisen – pienen ja suuren, rikkaan ja köyhän, orjan ja vapaan – on otettava merkki otsaansa tai oikeaan käteensä."},{"book":"Johanneksen ilmestys","chapter":"13","verse":"17","text":"Ilman merkkiä ei kukaan saa työpaikkaa eikä edes voi ostaa mitään. Merkki on joko pedon nimi tai nimen lukuarvo."},{"book":"Johanneksen ilmestys","chapter":"13","verse":"18","text":"Tässä onkin arvoitus, jonka ratkaiseminen vaatii viisautta. Ne jotka osaavat, tulkitkoot tämän luvun: nimen kirjainten lukuarvo on 666.13:18 Sekä heprean että kreikan kielessä kirjaimilla on lukuarvo. Vanhaan aikaan harrastettiin paljon nimien merkitsemistä numeroilla eli gematriaa."}]}