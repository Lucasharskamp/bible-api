{"data":[{"book":"गलातियों","chapter":"5","verse":"1","text":"मसीह न स्वतंत्रता को लायी हम्ख स्वतंत्र करयो हय; येकोलायी येकोच म स्थिर रहो, अऊर गुलामी को बोझ म फिर सी मत जीवो।"},{"book":"गलातियों","chapter":"5","verse":"2","text":"सुनो, मय पौलुस तुम सी कहू हय कि यदि खतना कराय क फिर सी व्यवस्था को तरफ लौटय हय, त तुम्हरो लायी कुछ भी मसीह को महत्व नहाय।"},{"book":"गलातियों","chapter":"5","verse":"3","text":"फिर भी मय हर एक खतना करावन वालो ख गवाही देऊ हय कि ओख पूरी व्यवस्था माननो पड़ेंन।"},{"book":"गलातियों","chapter":"5","verse":"4","text":"तुम जो व्यवस्था को द्वारा सच्चो ठहरनो चाहवय हय, मसीह सी अलग अऊर अनुग्रह सी वंचित भय गयो हय।"},{"book":"गलातियों","chapter":"5","verse":"5","text":"कहालीकि आत्मा को वजह हम विश्वास सी, आशा करी हुयी सच्चायी की रस्ता देखजे हंय।"},{"book":"गलातियों","chapter":"5","verse":"6","text":"मसीह यीशु म नहीं खतना नहीं खतनारहित कुछ काम को हय, पर केवल विश्वास, जो प्रेम को द्वारा प्रभाव डालय हय।"},{"book":"गलातियों","chapter":"5","verse":"7","text":"तुम त बहुत अच्छो सी दौड़ रह्यो होतो। अब कौन न तुम्ख रोक दियो कि सच ख मत मानो।"},{"book":"गलातियों","chapter":"5","verse":"8","text":"असी सीख तुम्हरो बुलावन वालो परमेश्वर को तरफ सी नहाय।"},{"book":"गलातियों","chapter":"5","verse":"9","text":"५:९ १ कुरिन्थियों ५:६थोड़ो सो खमीर पूरो गूंथ्यो हुयो आटा ख खमीर कर डालय हय।"},{"book":"गलातियों","chapter":"5","verse":"10","text":"प्रभु म एक होन को वजह मोख भरोसा हय कि तुम्हरो कोयी दूसरों बिचार नहीं होना; पर जो तुम्ख दु:खी कर देवय हय, ऊ कोयी भी होना सजा पायेंन।"},{"book":"गलातियों","chapter":"5","verse":"11","text":"पर हे भाऊवों अऊर बहिनों, यदि मय अज भी जसो की कुछ समझय हय खतना करनो महत्वपूर्ण हय यो प्रचार करू हय, त मोख अब तक ठोकर कहाली दियो जाय रह्यो हय? अब त मसीह को क्रूस को प्रचार करन को वजह पैदा भयी मोरी सब बाधाये खतम होय जानो चाहिये।"},{"book":"गलातियों","chapter":"5","verse":"12","text":"भलो होतो कि जो तुम्ख दु:खी करय हंय, हि पूरो रस्ता जाये उन्ख जान देवो अऊर खुद को खतना कर देवो।"},{"book":"गलातियों","chapter":"5","verse":"13","text":"हे भाऊवों अऊर बहिनों, तुम स्वतंत्र होन लायी बुलायो गयो हय; पर असो नहीं होय कि यो स्वतंत्रता शारीरिक कामों लायी अवसर बने, बल्की प्रेम सी एक दूसरों को सेवक बनो।"},{"book":"गलातियों","chapter":"5","verse":"14","text":"कहालीकि पूरी व्यवस्था या एकच बात म पूरी होय जावय हय, “तय अपनो पड़ोसी सी अपनो जसो प्रेम रख।”"},{"book":"गलातियों","chapter":"5","verse":"15","text":"पर यदि तुम एक दु:ख अऊर चोट पहुंचावय हय, त चौकस रहो कि एक दूसरों को सत्यानाश मत कर डालो।"},{"book":"गलातियों","chapter":"5","verse":"16","text":"पर मय कहू हय, आत्मा को अनुसार चलो त तुम शरीर की लालसा कोयी रीति सी पूरी नहीं करो।"},{"book":"गलातियों","chapter":"5","verse":"17","text":"५:१७ रोमियों ७:१५-२३कहालीकि शरीर आत्मा को विरोध म अऊर आत्मा शरीर को विरोध म लालसा करय हय, अऊर यो एक दूसरों को विरोधी हंय, येकोलायी कि जो तुम करनो चाहवय हय ऊ नहीं कर पावय।"},{"book":"गलातियों","chapter":"5","verse":"18","text":"अऊर यदि तुम आत्मा को चलाये चलय हय त व्यवस्था को अधीन मत रहो।"},{"book":"गलातियों","chapter":"5","verse":"19","text":"शरीर को काम त प्रगट हंय, मतलब अनैतिकता, अपवित्रता, अशोभनीय,"},{"book":"गलातियों","chapter":"5","verse":"20","text":"मूर्तिपूजा, जादूटोना, दुश्मनी, लड़ाई झगड़ा, ईर्ष्या, गुस्सा, स्वार्थी पन,"},{"book":"गलातियों","chapter":"5","verse":"21","text":"मतवालोपन, लीलाक्रीड़ा अऊर इन को जसो अऊर भी काम हंय, इन को बारे म मय तुम सी पहिले सी कह्य देऊ हय जसो पहिले कह्य भी चुक्यो हय, कि असो-असो काम करन वालो परमेश्वर को राज्य को वारिस नहीं होयेंन।"},{"book":"गलातियों","chapter":"5","verse":"22","text":"पर आत्मा को फर प्रेम, खुशी, शान्ति, धीरज, दयालु, भलायी, विश्वास,"},{"book":"गलातियों","chapter":"5","verse":"23","text":"नम्रता, अऊर संय्यम हंय; असो-असो कामों को विरोध म कोयी भी व्यवस्था नहाय।"},{"book":"गलातियों","chapter":"5","verse":"24","text":"अऊर जो मसीह यीशु को हंय, उन्न शरीर ख ओकी लालसा अऊर अभिलाषावों समेत क्रूस पर चढ़ाय दियो हय।"},{"book":"गलातियों","chapter":"5","verse":"25","text":"यदि हम आत्मा को द्वारा जीन्दो हंय, त आत्मा को अनुसार चले भी।"},{"book":"गलातियों","chapter":"5","verse":"26","text":"हम घमण्डी नहीं बने एक दूसरों ख नहीं चिड़ चिड़ाये, अऊर नहीं एक दूसरों को प्रती जलन रखो।"}]}