{"data":[{"book":"मर","chapter":"5","verse":"1","text":"और वो झील के पार गिरासीनियों के इलाक़े में पहुँचे।"},{"book":"मर","chapter":"5","verse":"2","text":"जब वो नाव से उतरा तो फ़ौरन एक आदमी जिस में बदरूह थी, क़ब्रों से निकल कर उससे मिला।"},{"book":"मर","chapter":"5","verse":"3","text":"वो क़ब्रों में रहा करता था और अब कोई उसे ज़ंजीरों से भी न बाँध सकता था।"},{"book":"मर","chapter":"5","verse":"4","text":"क्यूँकि वो बार बार बेड़ियों और ज़ंजीरों से बाँधा गया था, लेकिन उसने ज़ंजीरों को तोड़ा और बेड़ियों के टुकड़े टुकड़े किया था, और कोई उसे क़ाबू में न ला सकता था।"},{"book":"मर","chapter":"5","verse":"5","text":"वो हमेशा रात दिन क़ब्रों और पहाड़ों में चिल्लाता और अपने आपको पत्थरों से ज़ख़्मी करता था।"},{"book":"मर","chapter":"5","verse":"6","text":"वो ईसा को दूर से देखकर दौड़ा और उसे सज्दा किया।"},{"book":"मर","chapter":"5","verse":"7","text":"और बड़ी आवाज़ से चिल्ला कर कहा “ऐ ईसा ख़ुदा ता'ला के फ़र्ज़न्द मुझे तुझ से क्या काम? तुझे ख़ुदा की क़सम देता हूँ, मुझे ऐज़ाब में न डाल।”"},{"book":"मर","chapter":"5","verse":"8","text":"क्यूँकि उस ने उससे कहा था, “ऐ बदरूह! इस आदमी में से निकल आ।”"},{"book":"मर","chapter":"5","verse":"9","text":"फिर उसने उससे पूछा “तेरा नाम क्या है?” उस ने उससे कहा “मेरा नाम लश्कर, है क्यूँकि हम बहुत हैं।”"},{"book":"मर","chapter":"5","verse":"10","text":"फिर उसने उसकी बहुत मिन्नत की, कि हमें इस इलाक़े से बाहर न भेज।"},{"book":"मर","chapter":"5","verse":"11","text":"और वहाँ पहाड़ पर ख़िन्जीरों यनी [सूवरों] का एक बड़ा ग़ोल चर रहा था।"},{"book":"मर","chapter":"5","verse":"12","text":"पस उन्होंने उसकी मिन्नत करके कहा, “हम को उन ख़िन्जीरों यनी [सूवरों] में भेज दे, ताकि हम इन में दाख़िल हों।”"},{"book":"मर","chapter":"5","verse":"13","text":"पस उसने उनको इजाज़त दी और बदरूहें निकल कर ख़िन्जीरों यनी [सूवरों] में दाख़िल हो गईं, और वो ग़ोल जो कोई दो हज़ार का था किनारे पर से झपट कर झील में जा पड़ा और झील में डूब मरा।"},{"book":"मर","chapter":"5","verse":"14","text":"और उनके चराने वालों ने भागकर शहर और देहात में ख़बर पहुँचाई।"},{"book":"मर","chapter":"5","verse":"15","text":"पस लोग ये माजरा देखने को निकलकर ईसा के पास आए, और जिस में बदरूहें या'नी बदरूहों का लश्कर था, उसको बैठे और कपड़े पहने और होश में देख कर डर गए।"},{"book":"मर","chapter":"5","verse":"16","text":"देखने वालों ने उसका हाल जिस में बदरूहें थीं और ख़िन्जीरों यनी [सूवरों] का माजरा उनसे बयान किया।"},{"book":"मर","chapter":"5","verse":"17","text":"वो उसकी मिन्नत करने लगे कि हमारी सरहद से चला जा।"},{"book":"मर","chapter":"5","verse":"18","text":"जब वो नाव में दाख़िल होने लगा तो जिस में बदरूहें थीं उसने उसकी मिन्नत की “मै तेरे साथ रहूँ।”"},{"book":"मर","chapter":"5","verse":"19","text":"लेकिन उसने उसे इजाज़त न दी बल्कि उस से कहा “अपने लोगों के पास अपने घर जा और उनको ख़बर दे कि ख़ुदावन्द ने तेरे लिए कैसे बड़े काम किए, और तुझ पर रहम किया।”"},{"book":"मर","chapter":"5","verse":"20","text":"वो गया और दिकपुलिस में इस बात की चर्चा करने लगा, कि ईसा ने उसके लिए कैसे बड़े काम किए, और सब लोग ताअ'ज्जुब करते थे।"},{"book":"मर","chapter":"5","verse":"21","text":"जब ईसा फिर नाव में पार आया तो बड़ी भीड़ उसके पास जमा हुई और वो झील के किनारे था।"},{"book":"मर","chapter":"5","verse":"22","text":"और इबादतख़ाने के सरदारों में से एक शख़्स याईर नाम का आया और उसे देख कर उसके क़दमों में गिरा।"},{"book":"मर","chapter":"5","verse":"23","text":"और ये कह कर मिन्नत की, “मेरी छोटी बेटी मरने को है तू आकर अपना हाथ उस पर रख ताकि वो अच्छी हो जाए और ज़िन्दा रहे।”"},{"book":"मर","chapter":"5","verse":"24","text":"पस वो उसके साथ चला और बहुत से लोग उसके पीछे हो लिए और उस पर गिरे पड़ते थे।"},{"book":"मर","chapter":"5","verse":"25","text":"फिर एक औरत जिसके बारह बरस से ख़ून जारी था।"},{"book":"मर","chapter":"5","verse":"26","text":"और कई हकीमो से बड़ी तकलीफ़ उठा चुकी थी, और अपना सब माल ख़र्च करके भी उसे कुछ फ़ाइदा न हुआ था, बल्कि ज़्यादा बीमार हो गई थी।"},{"book":"मर","chapter":"5","verse":"27","text":"ईसा का हाल सुन कर भीड़ में उसके पीछे से आई और उसकी पोशाक को छुआ।"},{"book":"मर","chapter":"5","verse":"28","text":"क्यूँकि वो कहती थी, “अगर में सिर्फ़ उसकी पोशाक ही छू लूँगी तो अच्छी होजाऊँगी”"},{"book":"मर","chapter":"5","verse":"29","text":"और फ़ौरन उसका ख़ून बहना बन्द हो गया और उसने अपने बदन में मा'लूम किया कि मैंने इस बीमारी से शिफ़ा पाई।"},{"book":"मर","chapter":"5","verse":"30","text":"ईसा' को फ़ौरन अपने में मा'लूम हुआ कि मुझ में से क़ुव्वत निकली, उस भीड़ में पीछे मुड़ कर कहा, “किसने मेरी पोशाक छुई?”"},{"book":"मर","chapter":"5","verse":"31","text":"उसके शागिर्दो ने उससे कहा, तू देखता है कि भीड़ तुझ पर गिरी पड़ती है फिर तू कहता है, “मुझे किसने छुआ?”"},{"book":"मर","chapter":"5","verse":"32","text":"उसने चारों तरफ़ निगाह की ताकि जिसने ये काम किया; उसे देखे।"},{"book":"मर","chapter":"5","verse":"33","text":"वो औरत जो कुछ उससे हुआ था, महसूल करके डरती और काँपती हुई आई और उसके आगे गिर पड़ी और सारा हाल सच सच उससे कह दिया।"},{"book":"मर","chapter":"5","verse":"34","text":"उसने उससे कहा, “बेटी तेरे ईमान से तुझे शिफ़ा मिली; सलामती से जा और अपनी इस बीमारी से बची रह।”"},{"book":"मर","chapter":"5","verse":"35","text":"वो ये कह ही रहा था कि इबादतख़ाने के सरदार के यहाँ से लोगों ने आकर कहा, “तेरी बेटी मर गई अब उस्ताद को क्यूँ तकलीफ़ देता है?”"},{"book":"मर","chapter":"5","verse":"36","text":"जो बात वो कह रहे थे, उस पर ईसा' ने ग़ौर न करके 'इबादतख़ाने के सरदार से कहा, “ख़ौफ़ न कर, सिर्फ़ ऐ'तिक़ाद रख।”"},{"book":"मर","chapter":"5","verse":"37","text":"फिर उसने पतरस और या'क़ूब और या'क़ूब के भाई यूहन्ना के सिवा और किसी को अपने साथ चलने की इजाज़त न दी।"},{"book":"मर","chapter":"5","verse":"38","text":"और वो इबादतख़ाने के सरदार के घर में आए, और उसने देखा कि शोर हो रहा है और लोग बहुत रो पीट रहे हैं"},{"book":"मर","chapter":"5","verse":"39","text":"और अन्दर जाकर उसने कहा, “तुम क्यूँ शोर मचाते और रोते हो, लड़की मरी नहीं बल्कि सोती है।”"},{"book":"मर","chapter":"5","verse":"40","text":"वो उस पर हँसने लगे, लेकिन वो सब को निकाल कर लड़की के माँ बाप को और अपने साथियों को लेकर जहाँ लड़की पड़ी थी अन्दर गया।"},{"book":"मर","chapter":"5","verse":"41","text":"और लड़की का हाथ पकड़ कर उससे कहा, “तलीता क़ुमी” जिसका तर्जुमा, “ऐ लड़की! मैं तुझ से कहता हूँ उठ।”"},{"book":"मर","chapter":"5","verse":"42","text":"वो लड़की फ़ौरन उठ कर चलने फिरने लगी, क्यूँकि वो बारह बरस की थी इस पर लोग बहुत ही हैरान हुए।"},{"book":"मर","chapter":"5","verse":"43","text":"फिर उसने उनको ताकीद करके हुक्म दिया कि ये कोई न जाने और फ़रमाया; लड़की को कुछ खाने को दिया जाए।"}]}