{"data":[{"book":"Namatayo","chapter":"19","verse":"1","text":"Yesu amalheke wulhumacha yayo malhove ayo, ahothama Ugalilaya, nkaarwa Uyudea, ukhopelhelhe mwoolhoko wo Uyorodani."},{"book":"Namatayo","chapter":"19","verse":"2","text":"Attu enchi nkayanttwara, ni uyo nkaalhamiha wowo mareta aya."},{"book":"Namatayo","chapter":"19","verse":"3","text":"Amafarisayo akina nkayanttwara, nkayankoha wo unlhikacha, “Eti, inorera nlhopwana waahiya ahanu awe wo nlhatu uriyoothe?”"},{"book":"Namatayo","chapter":"19","verse":"4","text":"Yesu nkaakhulha, “Chani, khannashoma Malhove Matakatifu alhepiye wiira Nlhuku voopilhe awe ilhapo ahomuupa nlhopwana ni nthiyana?"},{"book":"Namatayo","chapter":"19","verse":"5","text":"Nlhuku nkeera, ‘Wo yoyo nlhatu uyo etu nlhopwana nowaahiya athumwanawe ni anumwanawe, ni ulhutaana ni ahanu awe ni ukhalha iruttu imoka?’"},{"book":"Namatayo","chapter":"19","verse":"6","text":"Wo chiichammo etu, yayo kahena attu elhi tho, nansho iruttu imoka. Paahi, chilhutanihiye ni Nlhuku, ntu himwalhaanihe.”"},{"book":"Namatayo","chapter":"19","verse":"7","text":"Amafarisayo nkayankoha yeeraka, “Nlhatu waani etu, ashinna Musa unilhehera wiira nthiyana avahiyeke italaka ni uhiiya?”"},{"book":"Namatayo","chapter":"19","verse":"8","text":"Yesu nkaakhulha, “Ashinna Musa ovahilheni nlhove no waahiya manyaahanu inyu wo nlhatu no ulhipa mirima winyu. Nansho khachaakhanlhe chiicho voopiye aya ilhapo."},{"book":"Namatayo","chapter":"19","verse":"9","text":"Paahi kinouhimeriani wiira, nlhopwana riyoothe nohalha waamwalhaana ahanu awe yaahikalhe wo nlhatu wo ulhavalhava, ni uyo nolhavalhava aathelhaka athiyana akina.”"},{"book":"Namatayo","chapter":"19","verse":"10","text":"Owiittucha awe nkayaamwirelha, “Yakhalhaka mwaha wa nlhopwana ni nthiyana phiri aya chiicho, nambaya etu ukhalha wo uhithelha.”"},{"book":"Namatayo","chapter":"19","verse":"11","text":"Yesu nkeerelha, “Kaahiwe attu onkhaye anooria upochera meettuchiho thoko alha, yaahikalhe attu areeriye ni Nlhuku."},{"book":"Namatayo","chapter":"19","verse":"12","text":"Ukhalhawaya chihawo milhatu chikina chinaapanga alhopwana ahithelhe, ukhalhawaya akina aayarelhe chiicho toka munthunkwani mwa anumwanaya, akina wo nlhatu nopangiya chiicho ni attu, ni attu akina athananne anene uhithelha wo nlhatu no Umwene wo wiirimu. Nolhoha wooria urumelhelha nna nlhove nna, akhalheke chiicho.”"},{"book":"Namatayo","chapter":"19","verse":"13","text":"Yamalheke attu nkayammwiihera Yesu ashaana ashinkani awe eeshera miono ni waalhapelhelha, nansho owiittucha nkayaachiichihacha."},{"book":"Namatayo","chapter":"19","verse":"14","text":"Yesu nkeera, “Mwaahiyeke ashaana awe uwannyaka, mena nhaachiichihe, ukhalhawaya Imwene yo wiirimu iri ya attu arii thoko alha ashaana alha.”"},{"book":"Namatayo","chapter":"19","verse":"15","text":"Paahi nkeesheracha miono, amalheke nkaathama vavawo."},{"book":"Namatayo","chapter":"19","verse":"16","text":"Ntu mmoka nkaawa wa Yesu, nkankoha, “Owiittuchiha, kipangeke ittu yaani yoombone ni mii kipatte ukumi wo uhimalha?”"},{"book":"Namatayo","chapter":"19","verse":"17","text":"Yesu nkaamwiirelha, “Woonaka nnokikoherera ittu yaani iri yorera? Orera ri mmoka tu. Mwathananaka ukelha mu ukumini, mmarechesheke malheheriyo.”"},{"book":"Namatayo","chapter":"19","verse":"18","text":"Yoyo ntu uyo nkaakoha, “Malheheriyo ani?”"},{"book":"Namatayo","chapter":"19","verse":"19","text":"mwaathimicheke athumwaninyu ni anumwaninyu, ni waattuna amwaatamana inyu thoko chineettuna inyu mwaanene.”"},{"book":"Namatayo","chapter":"19","verse":"20","text":"Mmirawo uyo nkaamwirelha Yesu, “Yayo onkhaye ayo kihovarechesha, kipangeke ittu yaani vano yo uthepa vavawo?”"},{"book":"Namatayo","chapter":"19","verse":"21","text":"Yesu nkaamwirelha, “Mwathananaka ulhikaanelhiya nrweeke mwathumiheke nhakhu inyu wonkhaye, ni nchurukhu uyo mwaakawelheke attu ashikini, ni inyu nnowiicheshera nhakhu wiirimu, mwamalhihaka nkittwareke.”"},{"book":"Namatayo","chapter":"19","verse":"22","text":"Yoyo mmirawo uyo eeweke chiicho, nkaathama narushiye, ukhalhawaya aari ntu o nhakhu chinene."},{"book":"Namatayo","chapter":"19","verse":"23","text":"Vavawo Yesu nkaahimeria owiittucha awe wiira, “Ikekhiaye kinouhimeriani, inowa urikarika chinene wo ntu o nhakhu ukelha wi Imwene yo wiirimu."},{"book":"Namatayo","chapter":"19","verse":"24","text":"Kinouhimeriani tho, iri vo urikarika chinene wo ntu o nhakhu ukhelha Imwene ya Nlhuku, upwaha ingamiya uperetta niitho no ntotto no utottelha ikuwo.”"},{"book":"Namatayo","chapter":"19","verse":"25","text":"Owiittucha yeeweke chiicho nkayoomiya uwanoni chinene, nkayankoha Yesu, “Phi mpani etu, nohalha ulhama?”"},{"book":"Namatayo","chapter":"19","verse":"26","text":"Yesu nkaaweha, nkeera, “Vaattuni khavanooria nansho kuhiwe wa Nlhuku, ukhalhawaya wa Nlhuku chonkhaye chinowooriacha.”"},{"book":"Namatayo","chapter":"19","verse":"27","text":"Yamalheke Napeturo nkayeera, “Ni hii nihohiya chonkhaye nihoottwarani inyuva, ninohalha upattani etu?”"},{"book":"Namatayo","chapter":"19","verse":"28","text":"Yesu nkaahimeria wiira, “Kinouhimeriani ikekhiaye, Mwaana a Ntu vanohalha awe ukhalhelha ihiche awe yo nthimicho wi Ilhapo yo Naanano, mwaattiva khumi ni elhi nkittwarilhe, nnoowa mwaakhalha mu imwene yo utawara, mwaahukumulhaka makosho khumi ni melhi o Uisraeli."},{"book":"Namatayo","chapter":"19","verse":"29","text":"Ni kila ntu hiilhe inupa ama aahilhe ashihima awe, ama ashirokorawe, ama athumwanawe, ama anumwanawe, ama ashaana awe, ama imata chawe, wo nlhatu no nchina naka, nowa upochera wo mamia ni upwaha, ni upatta ukumi wo uhimalha."},{"book":"Namatayo","chapter":"19","verse":"30","text":"Nansho attu enchi anoholhelha vano anowa ukhalha o umalhelha, ni attu ari utulhi anowa ukhalha o uholhelha."}]}