{"data":[{"book":"Kuekuligwa","chapter":"11","verse":"1","text":"Ngabambe nnai ogukiba andi lutela lukupemela nu kunenge, “Nnyende makapeme nyumba ja Nnoongo ni kitembe na makabalange bandu abagongalela mwenio."},{"book":"Kuekuligwa","chapter":"11","verse":"2","text":"Nambu makapemaje lubanja olubi panja ja nyumba ja Nnoongo, magambu lwenio lupangigwe kwa bandu banga Akayahudi. Benia bikikindanga kilambo chachwapi myei alubaini na mibena."},{"book":"Kuekuligwa","chapter":"11","verse":"3","text":"Nenga manatuma akachaili bango abele kupala bapie ulondoli kwa machoba elufu jimwe mia ibele na sitini, kiti bakwindangite ngobo ya magunia.”"},{"book":"Kuekuligwa","chapter":"11","verse":"4","text":"Akachaili abena benia ngi mikongo mibele ji mizeituni na muli ibele eijema nnongi ja Angwana ba padunia."},{"book":"Kuekuligwa","chapter":"11","verse":"5","text":"Anda mundu ajigite katende mabaja, mwoto kupita mukano jabe na kakomanga akangondwa babe, yene kila mundu ojwapakapoteka aiwa kiwe chenie."},{"book":"Kuekuligwa","chapter":"11","verse":"6","text":"Angweto bakweti kinala chukaga mbengu ula jakakomaje, kingobu chibatangacha lilobe lya Nnoongo. Kabe bakweti kinala chukugalambu mache kube myai nu kubeka ioya padunia kila pabapala."},{"book":"Kuekuligwa","chapter":"11","verse":"7","text":"Pabajomola kuchalakicha lilobe lya Nnoongo, kinyama kikale chikiboka kulibomba lyangapela aijomana nabo, na chenie machaotola na kakomanga."},{"book":"Kuekuligwa","chapter":"11","verse":"8","text":"Mitui jabe jigonekigwa undela mukilambo kikolongwa kwenio Angwana babe ngababambigwa. Liina li kilandanikio li kilambo chenie nga Sodoma andaje Misili."},{"book":"Kuekuligwa","chapter":"11","verse":"9","text":"Bandu bilambo, makabila goa ni ilongela na kila lungolo bijilolakea mitui jenie ja akachaili abena kwa machoba matatu na nuchu angweto bichikaje."},{"book":"Kuekuligwa","chapter":"11","verse":"10","text":"Bandu abatamanga padunia bialala mwojo kuwe kwa bandu abena benia. Mabibeka mpapala nu kupagana hupo, magambu akalondoli abena benia bate kapoteka bandu abatama padunia pano."},{"book":"Kuekuligwa","chapter":"11","verse":"11","text":"Kuboka pa machoba matatu na nuchu kupeta uhuke jwa bwomi kuboka ku Nnoongo ngugwajingila, angweto ngabajemanga, boa ababweni ngabajogopa muno."},{"book":"Kuekuligwa","chapter":"11","verse":"12","text":"Kabe akalondoli abena benia ngibilijoa lilobe likolongwa kuboka kumbengu lyakalenga, “Nhwikange kunani kono!” Angweto ngabajabula kunani kumbengu kiti maunde gatindile, kongo akangondwa babe babi bakalolakeya."},{"book":"Kuekuligwa","chapter":"11","verse":"13","text":"Mangobu ugo, ngukupiti kulendeme kwa nnema, lipungu lya komi likilambo ngilibomoka. Bandu elufu saba ngabaweganga kuboke mukulendeme kwenio. Bandu abaigile ngabajogopa muno nu kumpe kibumo Nnoongo ju kumbengu."},{"book":"Kuekuligwa","chapter":"11","verse":"14","text":"Kioya cha pili kipetite, ngoche kiigi kioya chatatu."},{"book":"Kuekuligwa","chapter":"11","verse":"15","text":"Mpakachi jukumbengu jwa saba ngajemba lipenga lyakwe. Na lilobe likolongwa ngilijoanika kumbengu kulenga, “Ngoe kingwana cha dunia nga cha Angwana bito ana Nnoongo na Kilisto Nkomboi jwabampambwile. Jwombe matawala machoba goa pangapela!”"},{"book":"Kuekuligwa","chapter":"11","verse":"16","text":"Akananhota ichilini na ncheche abatamite nnongi ja Nnoongo mu itebu yabe yutawala, ngabagwaganga manguku, ngabanng'ongale Nnoongo,"},{"book":"Kuekuligwa","chapter":"11","verse":"17","text":"bakalenga,"},{"book":"Kuekuligwa","chapter":"11","verse":"18","text":"Bandu bilambo yoa ngababe nililaka,"},{"book":"Kuekuligwa","chapter":"11","verse":"19","text":"Penia nyumba ja Nnoongo kumbengu ngijijogoligwa na lichanduku lya lilagano lyakwe ngilibonekana munyumba jakwe. Ngukupiti kumulakila nu kulindimila na njai na kulendemela kwa nnema na ula ngolongwa ja maganga."}]}