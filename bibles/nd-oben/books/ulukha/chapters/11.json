{"data":[{"book":"ULukha","chapter":"11","verse":"1","text":"Ngelinye ilanga uJesu wayekhuleka kwenye indawo. Wathi eseqedile, omunye wabafundi bakhe wathi kuye, “Nkosi, sifundise ukukhuleka, njengoJohane owafundisa abafundi bakhe.”"},{"book":"ULukha","chapter":"11","verse":"2","text":"Wathi kubo, “Nxa likhuleka, alibokuthi:"},{"book":"ULukha","chapter":"11","verse":"3","text":"Siphe ukudla kwethu kwansukuzonke usuku ngosuku."},{"book":"ULukha","chapter":"11","verse":"4","text":"Sithethelele izono zethu,"},{"book":"ULukha","chapter":"11","verse":"5","text":"Wasesithi kubo, “Akesithi omunye wenu ulomngane, aye kuye phakathi kobusuku athi, ‘Mfowethu, akungeboleke izinkwa ezintathu,"},{"book":"ULukha","chapter":"11","verse":"6","text":"kulomngane wami ophakathi kohambo ozofihla ikhanda kwami, kodwa kangilalutho engingamupha lona.’"},{"book":"ULukha","chapter":"11","verse":"7","text":"Besekusithi osendlini aphendule athi, ‘Ungangikhathazi. Umnyango usukhiyiwe njalo mina labantwabami sesilele. Ngingezake ngivuke ngikuphe loba yini.’"},{"book":"ULukha","chapter":"11","verse":"8","text":"Ngiyalitshela ukuthi loba ubengafuni ukuvuka amuphe isinkwa ngoba engumngane, kodwa ngenxa yokuphikelela kwendoda uzaze avuke amuphe konke akufunayo."},{"book":"ULukha","chapter":"11","verse":"9","text":"Ngakho ngithi kini: Celani lizaphiwa; dingani lizafumana; qoqodani lizavulelwa."},{"book":"ULukha","chapter":"11","verse":"10","text":"Ngoba wonke ocelayo uyaphiwa; lowo odingayo uyafumana; lalowo oqoqoda emnyango uzavulelwa."},{"book":"ULukha","chapter":"11","verse":"11","text":"Ngubani kini bobaba, okuthi nxa indodana yakhe icela inhlanzi yena ayiphe inyoka?"},{"book":"ULukha","chapter":"11","verse":"12","text":"Loba icela iqanda ayiphe inkume na?"},{"book":"ULukha","chapter":"11","verse":"13","text":"Nxa lina, elithi loba libabi likwazi ukupha abantwabenu izipho ezilungileyo, pho uYihlo osezulwini uzabapha ngokwengezwe kangakanani uMoya oNgcwele labo abacela kuye!”"},{"book":"ULukha","chapter":"11","verse":"14","text":"UJesu wayexotsha idimoni elaliyisimungulu. Lathi idimoni seliphumile, indoda eyayiyisimungulu yakhuluma, ixuku labantu lamangala."},{"book":"ULukha","chapter":"11","verse":"15","text":"Kodwa abanye bathi, “Ukhupha amadimoni ngoBhelizebhubhi inkosi yamadimoni.”"},{"book":"ULukha","chapter":"11","verse":"16","text":"Abanye bamlinga ngokumcela isibonakaliso esivela ezulwini."},{"book":"ULukha","chapter":"11","verse":"17","text":"UJesu wayeyazi imicabango yabo wasesithi kubo: “Umbuso ongabambananga uyadilika, lendlu engabambananga iyawa."},{"book":"ULukha","chapter":"11","verse":"18","text":"Nxa uSathane engabambananga, umbuso wakhe ungema kanjani na? Ngikutsho lokhu ngoba lithi mina ngikhupha amadimoni ngoBhelizebhubhi."},{"book":"ULukha","chapter":"11","verse":"19","text":"Nxa ngikhupha amadimoni ngoBhelizebhubhi, pho abalandeli benu bawakhupha ngobani? Ngakho, bazakuba ngabahluleli benu."},{"book":"ULukha","chapter":"11","verse":"20","text":"Kodwa nxa ngikhupha amadimoni ngomunwe kaNkulunkulu, kutsho ukuthi umbuso kaNkulunkulu usufikile kini."},{"book":"ULukha","chapter":"11","verse":"21","text":"Nxa indoda eyisiqhwaga ihlome yaphelela, ilinde indlu yayo, impahla zayo zivikelekile."},{"book":"ULukha","chapter":"11","verse":"22","text":"Kodwa kungahlasela umuntu olamandla kulayo ayehlule, uyayemuka izikhali ebikade izithembile, abesezehlukanisela impango."},{"book":"ULukha","chapter":"11","verse":"23","text":"Lowo ongemanga lami uphikisana lami, lalowo ongabuthi lami uyachithiza."},{"book":"ULukha","chapter":"11","verse":"24","text":"Lapho umoya omubi uphuma emuntwini, uyazula enkangala udinga ukuphumula, kodwa nxa ungakuswela, uyathi ‘Ngizabuyela endlini engaphuma kuyo.’"},{"book":"ULukha","chapter":"11","verse":"25","text":"Uthi ufika, uthole leyondlu ithanyelwe yahlanzeka konke kumi kuhle."},{"book":"ULukha","chapter":"11","verse":"26","text":"Ubusuhamba uyethatha eminye imimoya eyisikhombisa exhwale ukwedlula wona, ingene ihlale khona. Isiphetho salowomuntu sizakuba sibi kulasekuqaleni.”"},{"book":"ULukha","chapter":"11","verse":"27","text":"Kwathi uJesu elokhu esakhuluma lezizinto, owesifazane wamemeza exukwini wathi, “Ubusisiwe lowomama owakuzalayo wakondla.”"},{"book":"ULukha","chapter":"11","verse":"28","text":"Waphendula wathi, “Kungenani, ababusisiweyo yilabo abalizwayo ilizwi likaNkulunkulu baliphile.”"},{"book":"ULukha","chapter":"11","verse":"29","text":"Kwathi amaxuku esanda uJesu wathi, “Lesi yisizukulwane esixhwalileyo. Sidinga isibonakaliso kodwa kasisoze sisiphiwe ngaphandle kwesibonakaliso sikaJona."},{"book":"ULukha","chapter":"11","verse":"30","text":"NjengoJona owaba yisibonakaliso kwabaseNiniva, ngokunjalo iNdodana yoMuntu izakuba njalo kulesisizukulwane."},{"book":"ULukha","chapter":"11","verse":"31","text":"INdlovukazi yaseNingizimu izavuka ekwahlulelweni kanye labantu balesi sizukulwane ibalahle ngoba yeza ivela emaphethelweni omhlaba izokuzwa inhlakanipho kaSolomoni kodwa manje lowo omkhulu kuloSolomoni usekhona lapha."},{"book":"ULukha","chapter":"11","verse":"32","text":"Abantu baseNiniva bazasukuma kanye lalesi sizukulwane ngosuku lokwahlulelwa basilahle ngoba bona baphenduka ekutshumayeleni kukaJona, kodwa khathesi lowo omkhulu kuloJona uselapha.”"},{"book":"ULukha","chapter":"11","verse":"33","text":"“Kakho olumathisa isibane abesesibeka ekusithekeni kumbe ngaphansi kwesitsha. Kodwa usibeka esiqobaneni ukuze labo abangenayo babone ukukhanya."},{"book":"ULukha","chapter":"11","verse":"34","text":"Ilihlo lakho liyisibane somzimba. Nxa amehlo akho elungile umzimba wakho wonke ugcwele ukukhanya. Kodwa nxa emabi, umzimba wakho lawo ugcwele ubumnyama."},{"book":"ULukha","chapter":"11","verse":"35","text":"Qaphelani-ke ukuthi ukukhanya okuphakathi kwenu kakusibumnyama."},{"book":"ULukha","chapter":"11","verse":"36","text":"Ngakho-ke, nxa umzimba wakho wonke ugcwele ukukhanya kungekho ingxenye esemnyameni, wonke uzagcwala ukukhanya njengokukhanya kwesibane kukukhanyisa.”"},{"book":"ULukha","chapter":"11","verse":"37","text":"UJesu eseqedile ukukhuluma umFarisi othile wamnxusa ukuthi azokudla laye; wasehamba wayahlala etafuleni."},{"book":"ULukha","chapter":"11","verse":"38","text":"Kodwa umFarisi wananzelela ukuthi uJesu kaqalanga ngokugeza engakadli, kwamangalisa."},{"book":"ULukha","chapter":"11","verse":"39","text":"INkosi yathi kuye, “Lina baFarisi ligezisa inkezo lomganu ngaphandle kodwa ngaphakathi ligcwele ubuhwaba lobubi."},{"book":"ULukha","chapter":"11","verse":"40","text":"Lina bantu abayiziwula! Lowo owenza ingaphandle kenzanga lengaphakathi na?"},{"book":"ULukha","chapter":"11","verse":"41","text":"Ngakho-ke, mayelana lokungaphakathi kwenu, wobani lomusa kwabampofu, lapho-ke konke kuzabe sekuhlanzekile kini."},{"book":"ULukha","chapter":"11","verse":"42","text":"Maye kini baFarisi, ngoba lipha uNkulunkulu okwetshumi kweminti, lazozonke izithelo zesivande senu, kodwa lidele ukwenza okulungileyo kanye lokuthanda uNkulunkulu. Kumele likwenze konke okulungileyo, ukuthanda uNkulunkulu lokukhipha lokwetshumi."},{"book":"ULukha","chapter":"11","verse":"43","text":"Maye kini baFarisi, ngoba lithanda izihlalo eziqakathekileyo emasinagogweni njalo lithanda lokubingelelwa ezindaweni zokuthengisela."},{"book":"ULukha","chapter":"11","verse":"44","text":"Maye kini, ngoba linjengamathuna angakhelwanga, abantu abahamba phezu kwawo bengazi ukuthi akhona.”"},{"book":"ULukha","chapter":"11","verse":"45","text":"Omunye wezazi zomthetho wamphendula wathi, “Mfundisi, nxa usitsho njalo uyasithuka lathi.”"},{"book":"ULukha","chapter":"11","verse":"46","text":"UJesu waphendula wathi, “Lani zazi zomthetho, maye kini, ngoba lethesa abantu ngemithwalo abangeke bayithwale, ikanti lani livele kalithi thika lokuyithwala."},{"book":"ULukha","chapter":"11","verse":"47","text":"Maye kini, ngoba lakha amathuna abaphrofethi, bona ababulawa ngokhokho benu."},{"book":"ULukha","chapter":"11","verse":"48","text":"Lifakaza ukuthi liyakuvuma lokho okhokho benu abakwenzayo; bababulala abaphrofethi, lina-ke selisakha amangcwaba abo."},{"book":"ULukha","chapter":"11","verse":"49","text":"Ngenxa yalokhu, uNkulunkulu wathi, ngokuhlakanipha kwakhe, ‘Ngizabathumela abaphrofethi labapostoli, abanye bazababulala abanye babaphathe ngochuku.’"},{"book":"ULukha","chapter":"11","verse":"50","text":"Ngakho-ke, lesisizukulwana yiso esizathwala umlandu wegazi labaphrofethi bonke elachithwa kusukela ekudabukeni komhlaba,"},{"book":"ULukha","chapter":"11","verse":"51","text":"kusukela egazini lika-Abheli kusiya egazini likaZakhariya owabulawa phakathi laphakathi kwe-alithari lendlu engcwele. Yebo, ngiyalitshela, isizukulwane lesi sizakwetheswa umlandu wakho konke."},{"book":"ULukha","chapter":"11","verse":"52","text":"Maye kini zazi zomthetho, ngoba seliyivalile intuba yolwazi. Lina ngokwenu kalingenanga, laphinda lavimbela labo abebefuna ukungena.”"},{"book":"ULukha","chapter":"11","verse":"53","text":"UJesu wathi esesuka lapho, abaFarisi labafundisi bomthetho baqala ukuphikisana laye kubi, bemthela ngemibuzo,"},{"book":"ULukha","chapter":"11","verse":"54","text":"bezama ukumgcona ngokunye ayengakutsho."}]}