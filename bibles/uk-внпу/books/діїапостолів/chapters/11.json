{"data":[{"book":"Дії Апостолів","chapter":"11","verse":"1","text":"Апостоли та брати, які були в Юдеї, почули про те, що язичники теж отримали Слово Боже."},{"book":"Дії Апостолів","chapter":"11","verse":"2","text":"Коли Петро прийшов до Єрусалима, деякі віруючі з обрізаних почали дорікати йому,"},{"book":"Дії Апостолів","chapter":"11","verse":"3","text":"кажучи:"},{"book":"Дії Апостолів","chapter":"11","verse":"4","text":"Тоді Петро почав пояснювати їм усе послідовно, говорячи:"},{"book":"Дії Апостолів","chapter":"11","verse":"5","text":"―Я був у місті Яффі й під час молитви мав видіння: до мене наблизилося щось схоже на велике полотно, яке опускалося з неба, підтримуване за всі чотири кінці."},{"book":"Дії Апостолів","chapter":"11","verse":"6","text":"Придивившись, я побачив різні види чотириногих земних тварин, диких звірів, плазунів та птахів небесних."},{"book":"Дії Апостолів","chapter":"11","verse":"7","text":"Потім я почув голос, що говорив до мене: «Петре, підведися, заколи та їж»."},{"book":"Дії Апостолів","chapter":"11","verse":"8","text":"Я ж відповів: «У жодному разі, Господи, бо ніколи нічого скверного або нечистого не входило в мої вуста»."},{"book":"Дії Апостолів","chapter":"11","verse":"9","text":"Однак голос із неба промовив удруге: «Не називай скверним або нечистим того, що Бог очистив»."},{"book":"Дії Апостолів","chapter":"11","verse":"10","text":"Це сталося тричі, і потім усе було взяте до неба."},{"book":"Дії Апостолів","chapter":"11","verse":"11","text":"Цієї ж миті троє чоловіків, надісланих із Кесарії, зупинилися біля дому, де я знаходився."},{"book":"Дії Апостолів","chapter":"11","verse":"12","text":"Дух сказав мені йти разом із ними без жодного вагання. Разом зі мною пішли й ці шестеро братів. Прийшовши, ми зайшли в дім того чоловіка."},{"book":"Дії Апостолів","chapter":"11","verse":"13","text":"Він розповів нам, що побачив ангела, який з’явився в його домі та сказав: «Надішли до Яффи та поклич Симона, якого називають Петром."},{"book":"Дії Апостолів","chapter":"11","verse":"14","text":"Він скаже тобі слова, через які спасешся ти й весь твій дім»."},{"book":"Дії Апостолів","chapter":"11","verse":"15","text":"Коли я почав говорити, Дух Святий зійшов на них, як і на нас спочатку."},{"book":"Дії Апостолів","chapter":"11","verse":"16","text":"Тоді я згадав слова Господа, які Він казав: «Іван хрестив водою, а ви будете хрещені Духом Святим»."},{"book":"Дії Апостолів","chapter":"11","verse":"17","text":"Отже, якщо Бог дав їм такий дар, як і нам, що увірували в Господа Ісуса Христа, то хто я такий, щоб міг заперечувати Богові?"},{"book":"Дії Апостолів","chapter":"11","verse":"18","text":"Почувши це, вони заспокоїлися та прославили Бога, кажучи: «Видно, Бог дав і язичникам покаяння, щоб мали життя»."},{"book":"Дії Апостолів","chapter":"11","verse":"19","text":"Ті, що були розсіяні через переслідування, яке почалося після Стефана, дійшли до Фінікії, Кіпру та Антіохії, проповідуючи Слово тільки юдеям."},{"book":"Дії Апостолів","chapter":"11","verse":"20","text":"Однак деякі з них, що походили з Кіпру та Кирени, прийшли до Антіохії й почали проповідувати Добру Звістку про Господа Ісуса й до греків."},{"book":"Дії Апостолів","chapter":"11","verse":"21","text":"Рука Господа була з ними, і велика кількість із них увірувала та навернулася до Господа."},{"book":"Дії Апостолів","chapter":"11","verse":"22","text":"Звістка про це дійшла до церкви в Єрусалимі, і вони надіслали Варнаву до Антіохії."},{"book":"Дії Апостолів","chapter":"11","verse":"23","text":"Коли Варнава прийшов і побачив благодать Божу, він зрадів і закликав усіх залишатися вірними перед Господом у своїх серцях."},{"book":"Дії Апостолів","chapter":"11","verse":"24","text":"Він був доброю людиною, сповненою Святого Духа та віри. І чимало людей навернулося до Господа."},{"book":"Дії Апостолів","chapter":"11","verse":"25","text":"Потім він пішов до Тарса відшукати Савла."},{"book":"Дії Апостолів","chapter":"11","verse":"26","text":"І, коли знайшов, привів його до Антіохії. Цілий рік вони збиралися разом у церкві та навчали чимало народу. В Антіохії учнів уперше почали називати християнами."},{"book":"Дії Апостолів","chapter":"11","verse":"27","text":"У ті дні з Єрусалима до Антіохії прийшло декілька пророків."},{"book":"Дії Апостолів","chapter":"11","verse":"28","text":"Один із них, на ім’я Агав, піднявся та через Духа Святого звістив, що буде великий голод на всій землі, що й сталося за правління Клавдія."},{"book":"Дії Апостолів","chapter":"11","verse":"29","text":"Тоді учні вирішили надіслати допомогу братам, які жили в Юдеї, кожен по спромозі."},{"book":"Дії Апостолів","chapter":"11","verse":"30","text":"Так вони й зробили, надіславши допомогу до старійшин через Варнаву та Савла."}]}