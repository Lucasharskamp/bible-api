{"data":[{"book":"Annabi Esidirasi","chapter":"4","verse":"1","text":"Yuda bɔnsɔɛ nun Bunyamin bɔnsɔɛ yaxuie naxa a kolon, mixi naxee nu na konyiya kui Perise bɔxi ma, e bara Isirayila Marigi Alatala xa hɔrɔmɔbanxi ti fɔlɔ."},{"book":"Annabi Esidirasi","chapter":"4","verse":"2","text":"E naxa siga, e a fala Sorobabeli nun Isirayila kuntigie bɛ, «Muxu wama a xɔn ma nɛ, won birin xa kafu won bore ma Ala xa hɔrɔmɔbanxi tife ra. Muxu wo Marigi Ala nan batuma, muxu fan nu sɛrɛxɛ bama nɛ a bɛ kabi Asiriya mangɛ Esarixadoni tɛmui, naxan fa muxu ra be.»"},{"book":"Annabi Esidirasi","chapter":"4","verse":"3","text":"Kɔnɔ Sorobabeli, Yesuwa, nun Isirayila kuntigie naxa e yaabi, «A mu lanma won birin xa yi wali raba. Muxu gbansan nan Ala xa hɔrɔmɔbanxi tima Isirayila Marigi Alatala bɛ, alɔ Perise mangɛ Sirusi a yamari ki naxɛ.»"},{"book":"Annabi Esidirasi","chapter":"4","verse":"4","text":"Na kui, mɛnnikae naxa kata limaniya bade Yudayakae yi ra. E naxa fe birin naba alako e xa na salide tife lu na."},{"book":"Annabi Esidirasi","chapter":"4","verse":"5","text":"E naxa kɔbiri fi Yudaya marasima ndee ma alako na wali xa kana. Kelife Perise mangɛ Sirusi xa tɛmui, sa dɔxɔ Perise mangɛ Dariyusi xa tɛmui ra, e naxa fe birin naba na wali xun nakanafe ra."},{"book":"Annabi Esidirasi","chapter":"4","verse":"6","text":"Asuyerusu to mangɛya sɔtɔ Perise bɔxi ma, Yudayakae yaxuie naxa kalamui kɛɛdi nde sɛbɛ a ma Yudayakae nun Darisalamukae xa fe ra."},{"book":"Annabi Esidirasi","chapter":"4","verse":"7","text":"Perise mangɛ Atasakasi xa waxati fan, Bikilamu, Miteredati, Tabeeli nun e boore dɔnxɔɛe naxa bataaxɛ sɛbɛ mangɛ ma Arami xui ra."},{"book":"Annabi Esidirasi","chapter":"4","verse":"8","text":"Gomina Rexumi xa sɛbɛliti Simesayi naxa yi bataaxɛ sɛbɛ mangɛ Atasakasi ma a rakolonfe ra Darisalamu xa fe ma. A yi nan sɛbɛ:"},{"book":"Annabi Esidirasi","chapter":"4","verse":"9","text":"«Yi bataaxɛ fatanxi Gomina Rexumi nan ma, nun a xa sɛbɛliti Simesayi, a xa kuntigi naxee findixi kiitisae, sɛbɛlitie Erekikae, Babilɔnkae, nun Susaka naxee kelixi Elama bɔxi ma,"},{"book":"Annabi Esidirasi","chapter":"4","verse":"10","text":"a nun si gbɛtɛ mixie, mangɛ xungbe Usinapari naxee rasiga Efirati naakiri ma, e xa sabati Samari taae kui."},{"book":"Annabi Esidirasi","chapter":"4","verse":"11","text":"Mangɛ Atasakasi, yi bataaxɛ fatanxi i xa konyie nan na, naxee na xure naakiri ma."},{"book":"Annabi Esidirasi","chapter":"4","verse":"12","text":"Mangɛ, i xa a kolon Yuwifi naxee keli i xa bɔxi ma, e bara fa muxu mabiri, e fa sabati Darisalamu. E na na taa rakelife, naxan kolonxi matandilae xa taa ra. E bara a tɛtɛ yailan fɔlɔ."},{"book":"Annabi Esidirasi","chapter":"4","verse":"13","text":"Mangɛ, i xa a kolon, xa e na tɛtɛ yailan, e naxa na taa ti, mɛnnikae mu duuti yo fima i ma sɔnɔn. Na findima fe xɔrɔxɔɛ nan na mangasanyi bɛ."},{"book":"Annabi Esidirasi","chapter":"4","verse":"14","text":"Na na a ra, muxu tan naxan tixi i xanbi ra, muxu mu nɔma na fe binyɛtareɲa tode, a fa lu muxu mu i rakolon."},{"book":"Annabi Esidirasi","chapter":"4","verse":"15","text":"I na i babae xa taruxuie xaran, i fama a tode na taaka matandilae mu mangɛ yo binyama. Kabi tɛmui xɔnkuye e luma mangɛe matandi ra. E xa taa nu bara kana na nan ma."},{"book":"Annabi Esidirasi","chapter":"4","verse":"16","text":"Mangɛ, muxu xa a fala i bɛ, xa yi taa nun a tɛtɛ rakeli, i fama nɛ gande i xa bɔxi ra naxan na bebiri Efirati xure naakiri ma.»"},{"book":"Annabi Esidirasi","chapter":"4","verse":"17","text":"Mangɛ naxa e yaabi yi sɛbɛli ra, «I tan gomina Rexumi, nun i xa sɛbɛliti Simesayi, nun I xa kuntigi naxee na Samari nun yire gbɛtɛ Efirati xure naakiri ma, n bara wo xɛɛbu."},{"book":"Annabi Esidirasi","chapter":"4","verse":"18","text":"N ma mixie bara wo xa bataaxɛ madangi n ma xui ra, e a xaran n bɛ."},{"book":"Annabi Esidirasi","chapter":"4","verse":"19","text":"N bara e yamari e xa na taa taruxui fen. Na kui n bara a kolon, na taa luma mangasanyi matandi ra kabi tɛmui xɔnkuye."},{"book":"Annabi Esidirasi","chapter":"4","verse":"20","text":"Mangɛ gbangbalanyi ndee nu na Darisalamu, naxee nu ɲamanɛ birin yamarima naxee nu na Efirati xure naakiri ma. Birin nu duuti fima e ma."},{"book":"Annabi Esidirasi","chapter":"4","verse":"21","text":"Na kui, wo xa a fala na mixie bɛ a e xa wali iti han n yaamari fima tɛmui naxɛ."},{"book":"Annabi Esidirasi","chapter":"4","verse":"22","text":"Wo xa na mato a fanyi ra alako mangasanyi xun naxa rakana na fe ma.»"},{"book":"Annabi Esidirasi","chapter":"4","verse":"23","text":"Gomina Rexumi, nun a xa sɛbɛliti Simesayi, nun mangɛ gbɛtɛe to mangɛ Atasakasi xa bataaxɛ xaran, e naxa siga keren na Darisalamu Yuwifie yire, e xa na wali iti sɛnbɛ ra."},{"book":"Annabi Esidirasi","chapter":"4","verse":"24","text":"Na kui Ala xa banxi tife Darisalamu naxa iti han Perise mangɛ Dariyusi xa mangɛya ɲɛ firin nde."}]}