{"data":[{"book":"2 ЛЕТАПІСАЎ","chapter":"26","verse":"1","text":"І ўзяў увесь народ Юдэйскі Азію, якому было шаснаццаць гадоў, і паставіў яго царом на месца бацькі ягонага Амасіі."},{"book":"2 ЛЕТАПІСАЎ","chapter":"26","verse":"2","text":"Ён забудаваў Элат і вярнуў яго Юдэі, пасьля таго як спачыў цар з бацькамі сваімі."},{"book":"2 ЛЕТАПІСАЎ","chapter":"26","verse":"3","text":"Шаснаццаць гадоў было Азіі, калі зацараваў, і пяцьдзясят два гады валадарыў у Ерусаліме; імя маці ягонай Ехалія зь Ерусаліма."},{"book":"2 ЛЕТАПІСАЎ","chapter":"26","verse":"4","text":"І рабіў ён спадобнае ў вачах Гасподніх гэтак сама, як рабіў Амасія, бацька ягоны;"},{"book":"2 ЛЕТАПІСАЎ","chapter":"26","verse":"5","text":"і прыходзіў ён да Бога ў дні Захара, які вучыў страху Божаму; і ў тыя дні, калі ён прыходзіў да Госпада, даваў яму Бог посьпех."},{"book":"2 ЛЕТАПІСАЎ","chapter":"26","verse":"6","text":"І ён выйшаў і біўся зь Філістымлянамі, і разбурыў сьцены Гэта і сьцены Яўнэі і сьцены Азота; і пабудаваў гарады ў вобласьці Азоцкай і ў Філістымлянаў."},{"book":"2 ЛЕТАПІСАЎ","chapter":"26","verse":"7","text":"І памагаў яму Бог супроць Філістымлянаў і супроць Аравіцянаў, якія жылі ў Гур-Ваале, і супроць Мэўніцянаў;"},{"book":"2 ЛЕТАПІСАЎ","chapter":"26","verse":"8","text":"і давалі Аманіцяне даніну Азіі, і дайшло імя яго да межаў Егіпта, таму што ён быў даволі моцны."},{"book":"2 ЛЕТАПІСАЎ","chapter":"26","verse":"9","text":"І пабудаваў Азія вежы ў Ерусаліме над брамамі вуглавымі і над брамамі даліны і на рагу, і ўмацаваў іх."},{"book":"2 ЛЕТАПІСАЎ","chapter":"26","verse":"10","text":"І пабудаваў вежы ў пустыні, і зрабіў многа вадаёмаў, бо меў шмат быдла, і ў нізіне і на раўніне, і землеўладальнікаў і садоўнікаў на гарах і на Карміле, бо ён любіў земляробства."},{"book":"2 ЛЕТАПІСАЎ","chapter":"26","verse":"11","text":"Было ў Азіі і войска, якое выходзіла на вайну атрадамі, і па ліку ў сьпісе іх, складзеным рукою Еэла пісца і Маасэі наглядчыка, пад кіраўніцтвам Хананіі, аднаго з галоўных саноўнікаў царскіх."},{"book":"2 ЛЕТАПІСАЎ","chapter":"26","verse":"12","text":"Уся лічба ўзначальцаў пакаленьняў, з адважных воінаў, было дзьве тысячы шасьцьсот,"},{"book":"2 ЛЕТАПІСАЎ","chapter":"26","verse":"13","text":"і пад рукою ў іх ваеннай сілы трыста сем тысяч пяцьсот, што ўступалі ў бітву з воінскай мужнасьцю, на дапамогу цару супроць няпрыяцеля."},{"book":"2 ЛЕТАПІСАЎ","chapter":"26","verse":"14","text":"І падрыхтаваў для іх Азія, для ўсяго войска, шчыты і дзіды і шаломы і латы, і лукі і прашчныя камяні."},{"book":"2 ЛЕТАПІСАЎ","chapter":"26","verse":"15","text":"І зрабіў ён у Ерусаліме вынаходліва прыдуманыя машыны, каб яны былі на вежах і на вуглах для кіданьня стрэл і вялікіх камянёў. І пранеслася імя яго далёка, бо ён дзівосна асланіў сябе і зрабіўся моцны."},{"book":"2 ЛЕТАПІСАЎ","chapter":"26","verse":"16","text":"Але калі ён зрабіўся моцны, заганарылася сэрца ягонае на пагібель яго, і ён зрабіўся злачынцам прад Госпадам Богам сваім, бо ўвайшоў у храм Гасподні, каб задыміць фіміям на алтары кадзільным."},{"book":"2 ЛЕТАПІСАЎ","chapter":"26","verse":"17","text":"І пайшоў за ім Азарыя сьвятар, і зь ім восемдзесят сьвятароў Гасподніх, людзей выдатных,"},{"book":"2 ЛЕТАПІСАЎ","chapter":"26","verse":"18","text":"і ўсупрацівіліся Азію цару і сказалі яму: не табе, Азія, кадзіць Госпаду; гэта сьвятарам, сынам Ааронавым, пасьвечаным для каджэньня; выйдзі са сьвятыні, бо ты зрабіў беззаконна, і ня будзе табе гэта ў гонар у Госпада Бога."},{"book":"2 ЛЕТАПІСАЎ","chapter":"26","verse":"19","text":"І разгневаўся Азія, - а ў руцэ ў яго кадзільніца для каджэньня; і калі разгневаўся ён на сьвятароў, праказа явілася на лобе ў яго, перад абліччам сьвятароў, у доме Гасподнім, каля алтара кадзільнага."},{"book":"2 ЛЕТАПІСАЎ","chapter":"26","verse":"20","text":"І зірнуў на яго Азарыя першасьвятар і ўсе сьвятары; і вось у яго праказа на лобе ягоным. І змушалі яго выйсьці адтуль, ды і сам ён сьпяшаўся выйсьці, бо пакараў яго Гасподзь."},{"book":"2 ЛЕТАПІСАЎ","chapter":"26","verse":"21","text":"І быў цар Азія пракажоны да дня сьмерці сваёй, і жыў у асобным доме і адлучаны быў ад дома Гасподняга. А Ёатам, сын ягоны, начальнічаў над домам царскім і кіраваў народам зямлі."},{"book":"2 ЛЕТАПІСАЎ","chapter":"26","verse":"22","text":"Астатнія дзеі Азіі, першыя і апошнія, апісаў Ісая, сын Амоса прарок."},{"book":"2 ЛЕТАПІСАЎ","chapter":"26","verse":"23","text":"І спачыў Азія з бацькамі сваімі, і пахавалі яго з бацькамі ягонымі на полі царскіх магільніц, бо казалі: ён пракажоны. І зацараваў Ёатам, сын ягоны, замест яго."}]}