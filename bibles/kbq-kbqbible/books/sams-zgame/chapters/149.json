{"data":[{"book":"Sams-Zgame","chapter":"149","verse":"1","text":"Ra Anumzamofona agi'a ahentesga nehuta, Ra Anumzamofontega kasefa zagame hanune. Agri'ma amage nentaza vahe'motama atruma hanafina zagamera huta Agri agi'a ahentesga hiho."},{"book":"Sams-Zgame","chapter":"149","verse":"2","text":"Israeli vahe'mota tamagri'ma tro'ma huramante'nea Anumzamofonkura muse huntegahaze. Jerusalemi kumapima nemaniza vahe'mota, kini ne'tamigura muse huntegahaze."},{"book":"Sams-Zgame","chapter":"149","verse":"3","text":"Tamagra Agri agia ahentesga huta avoa nehageta, nase'nasepane hapu zavenanena aheho."},{"book":"Sams-Zgame","chapter":"149","verse":"4","text":"Na'ankure Ra Anumzamo'a vahe'agura tusiza huno muse hunezmanteankino, zamavufagama anterami'za nemaniza vahera zamaza hige'za ha' vahe'zamia hara huzmagate'neraze."},{"book":"Sams-Zgame","chapter":"149","verse":"5","text":"Anumzamofo amage'ma nentaza vahe'mota, ha'ma hugatemaneraza zankura muse hugahaze. Ana nehu'za nozamifima mase'naku'ma nehu'za ranke hu'za muse zagamera hugahaze."},{"book":"Sams-Zgame","chapter":"149","verse":"6","text":"Zamagipintira Anumzamofo agi'a ahentesga nehu'za, tarega kazigama asane'nea bainati kazina zamazampi eri'ne'za,"},{"book":"Sams-Zgame","chapter":"149","verse":"7","text":"maka ama mopafima mani'naza vahera nona hu'za hara hunezamante'za, zamagrama hunenaza zamavu'zmava zantera nona hu'za vahera zamazeri haviza hugahaze."},{"book":"Sams-Zgame","chapter":"149","verse":"8","text":"Ana nehu'za kini vahezmia seni nofinu kina renezmante'za, kva vahe'zaminena ainireti tro hu'naza seni nofiteti kina rezmantete'za,"},{"book":"Sams-Zgame","chapter":"149","verse":"9","text":"ke'ma refkohu vahe'mo'zama e'inahu knaza erigahaze huno'ma hu'nea kante amage ante'za, ana vahera knazana zami'za zamazeri haviza hugahaze. Ana hu'neanki'za Anumzamofoma amage'ma nentaza vahe'mo'za, knare zamagi erigahaze. Ra Anumzamofona agi'a ahentesga hanune!"}]}