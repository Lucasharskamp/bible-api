{"data":[{"book":"Marek","chapter":"11","verse":"1","text":"Když se blížili k Jeruzalému a stoupali na Olivovou horu, uviděli Betfage a Betanii. Ježíš poslal dva ze svých učedníků napřed"},{"book":"Marek","chapter":"11","verse":"2","text":"a řekl jim:"},{"book":"Marek","chapter":"11","verse":"3","text":"A kdyby se vás někdo ptal, co to děláte, odpovězte krátce: Pán ho potřebuje a brzy ho vrátí.“"},{"book":"Marek","chapter":"11","verse":"4","text":"Učedníci šli a skutečně našli u jednoho domu přivázané oslátko."},{"book":"Marek","chapter":"11","verse":"5","text":"Když ho odvazovali, někteří z kolemjdoucích se ptali, proč to dělají."},{"book":"Marek","chapter":"11","verse":"6","text":"Odpověděli tak, jak jim poradil Ježíš, a lidé je nechali zvíře odvést."},{"book":"Marek","chapter":"11","verse":"7","text":"Přivedli oslátko k Ježíšovi, přehodili přes ně své pláště, Ježíš se na ně posadil a vydali se na cestu."},{"book":"Marek","chapter":"11","verse":"8","text":"Lidé ze zástupu, který ho provázel, se začali předhánět v pozornostech; prostírali před ním své pláště, jiní lámali větve a zdobili jimi cestu."},{"book":"Marek","chapter":"11","verse":"9","text":"Za ním i před ním se utvořil průvod a všichni volali:"},{"book":"Marek","chapter":"11","verse":"10","text":"Jde v Božím jménu!"},{"book":"Marek","chapter":"11","verse":"11","text":"Tak vstoupil Ježíš do Jeruzaléma a vešel do chrámu. Všechno si tam pozorně prohlédl, a protože byl již večer, odešel se svými dvanácti na noc do Betanie."},{"book":"Marek","chapter":"11","verse":"12","text":"Druhý den cestou z Betanie dostal Ježíš hlad."},{"book":"Marek","chapter":"11","verse":"13","text":"Z dálky uviděl fíkovník obalený listím a šel se podívat, zda nemá nějaké ovoce. Když pak přišel až ke stromu, zjistil, že kromě listí na něm nic neroste; první úroda byla pryč a na novou strom ještě nenasadil."},{"book":"Marek","chapter":"11","verse":"14","text":"Učedníci slyšeli, jak říká stromu: „Nikdo už z tebe nebude jíst ovoce!“"},{"book":"Marek","chapter":"11","verse":"15","text":"Vrátili se do Jeruzaléma a Ježíš šel do chrámu. Když na nádvoří chrámu uviděl stánky s obětními zvířaty a pulty směnárníků, zpřevracel je a obchodníky vyhnal."},{"book":"Marek","chapter":"11","verse":"16","text":"Nedovolil ani, aby si někdo tamtudy krátil cestu s vodou od studny."},{"book":"Marek","chapter":"11","verse":"17","text":"„Cožpak nevíte,“ horlil, „že je napsáno v Písmu: ‚Můj chrám je určen k tomu, aby se v něm všechny národy modlily?‘ Vy jste však z něho udělali lupičské doupě.“"},{"book":"Marek","chapter":"11","verse":"18","text":"Slyšeli to i velekněží a učitelé zákona a přemýšleli, jak by se Ježíše zbavili. Měli z něho strach, protože lid byl jeho učením nadšen."},{"book":"Marek","chapter":"11","verse":"19","text":"Večer Ježíš s učedníky opustil město."},{"book":"Marek","chapter":"11","verse":"20","text":"Když šli ráno zase kolem toho fíkovníku, viděli, že je úplně suchý."},{"book":"Marek","chapter":"11","verse":"21","text":"Petr si vzpomněl na včerejší příhodu."},{"book":"Marek","chapter":"11","verse":"22","text":"„To vás překvapuje?“ usmál se Ježíš. „Boží moc je daleko větší."},{"book":"Marek","chapter":"11","verse":"23","text":"Když budete věřit Bohu – a myslím to smrtelně vážně – a řekli byste této hoře: ‚Zvedni se a padni do moře,‘ ta hora to udělá. Musíte jen věřit bez nejmenší pochybnosti."},{"book":"Marek","chapter":"11","verse":"24","text":"Pamatujte si: budete-li za něco prosit ve svých modlitbách s pevnou vírou, že vaše prosba bude naplněna, pak se tak určitě stane."},{"book":"Marek","chapter":"11","verse":"25","text":"Ale když se modlíte, odpusťte nejdříve tomu, proti komu něco máte, aby i váš nebeský Otec mohl odpustit vám."},{"book":"Marek","chapter":"11","verse":"26","text":"Jestliže ve vás zůstane hněv, ani Bůh vám nepromine vaše provinění.“"},{"book":"Marek","chapter":"11","verse":"27","text":"Přišli zase do Jeruzaléma. Když Ježíš procházel chrámem, zastavili ho zástupci představenstva chrámu"},{"book":"Marek","chapter":"11","verse":"28","text":"„Od koho máš pověření k takovým činům? Kdo tě k tomu zmocnil?“"},{"book":"Marek","chapter":"11","verse":"29","text":"„Já se vás také zeptám na jednu věc,“ opáčil Ježíš. „Když mi odpovíte, řeknu i já, od koho mám tu moc."},{"book":"Marek","chapter":"11","verse":"30","text":"Povězte mi: Byl Jan Křtitel skutečně poslán od Boha, nebo si to vymyslel?“"},{"book":"Marek","chapter":"11","verse":"31","text":"Dali hlavy dohromady: „Odpovíme-li, že od Boha, pak nám řekne, proč jsme mu tedy neuvěřili."},{"book":"Marek","chapter":"11","verse":"32","text":"A před lidmi zase nemůžeme Jana prohlásit za obyčejného fanatika. Vždyť jsou všichni přesvědčeni, že to byl Boží prorok.“"},{"book":"Marek","chapter":"11","verse":"33","text":"A tak odpověděli Ježíšovi: „Nevíme!“"}]}