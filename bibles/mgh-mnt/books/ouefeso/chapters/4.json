{"data":[{"book":"o Uefeso","chapter":"4","verse":"1","text":"Kinoulhepelhani etu, mii kittukiye wo nlhatu wo mitheko cha Athithi wiira nkhalhe rata chinophwanelha wiihaniya chiihaniye inyu ni Nlhuku."},{"book":"o Uefeso","chapter":"4","verse":"2","text":"Nkhalheke attu o wiitimarikha, o maalha ni o uvilhelha. Mwooniheke chineera inyu wo uttunana ni waathana mwaashineneru."},{"book":"o Uefeso","chapter":"4","verse":"3","text":"Mmindeke chinene ni ushunga uvaraana nvahiye inyu ni Iphumu ya Nlhuku, wo uvarechesha mpuha unoolhutani vamoka."},{"book":"o Uefeso","chapter":"4","verse":"4","text":"Iruttu ya Kuristo iri imoka ni Iphumu ya Nlhuku mmoka, thoko chiri aya nikhulhuvelho nimoka niihanelhiye inyu ni Nlhuku."},{"book":"o Uefeso","chapter":"4","verse":"5","text":"Athithi ari amoka, nrima mmoka, ni ubatiizo mmoka,"},{"book":"o Uefeso","chapter":"4","verse":"6","text":"Nlhuku ri mmoka, Athumwanaya attu onkhaye anrumelhenlhe Kuristo, ari Athithi anotawara vachulhu chittu chonkhaye, anovara mitheko wo iphiro chonkhaye, ari nhina mirima cha attu onkhaye."},{"book":"o Uefeso","chapter":"4","verse":"7","text":"Kila mmoka ihu hovaheriya nnema ni Nlhuku wo ulhikaana maphimelho aavaheriye awe ni Kuristo."},{"book":"o Uefeso","chapter":"4","verse":"8","text":"Thoko Malhove Matakatifu chineera aya,"},{"book":"o Uefeso","chapter":"4","verse":"9","text":"Vano etu, nna nlhove nna “Ahowelha uchulhu,” ninothaphulhiya chani? Ninothaphulhiya wiira ahokhuruwa wuuthi ilhapo chinene, unaminepa."},{"book":"o Uefeso","chapter":"4","verse":"10","text":"Paahi etu, khuruwilhe phi yoyo aawelhilhe uchulhu chinene upwaha wiirimu wonkhaye wiira acharihe ilhapo yonkhaye."},{"book":"o Uefeso","chapter":"4","verse":"11","text":"Phi yoyo avanhe attu “mahalha o vekha aya”. Nkaathanlha akina ukhalha akarumiya, akina ukhalha anamilhohi, akina ukhalha o uhimia Malhove Orera, akina ukhalha oshunga ni owiittuchiha milhoko cha attu anrumelhenlhe Kuristo."},{"book":"o Uefeso","chapter":"4","verse":"12","text":"Aapangilhe chiicho wo weesha rata attu a Nlhuku wo ntheko wo unkaviha Kuristo wiira alhutaanihe iruttu ya Kuristo."},{"book":"o Uefeso","chapter":"4","verse":"13","text":"Paahi ni hii onkhaye niphiyelheke nrima mmoka ni unchuwelha chinene Mwaana a Nlhuku, nikhalheke attu o ukhomaalha ni uphiyelha utimira wa Kuristo mwanene."},{"book":"o Uefeso","chapter":"4","verse":"14","text":"Paahi, nihikhalhe tho thoko ashinamwane, nipurulhiyaka ni mawimbi ni uveverushiya ni kila iphioo yo meettuchiho o woothachiya anowiihiya ni attu anoothachera attu akina ni wawonyiha wo upenya waya."},{"book":"o Uefeso","chapter":"4","verse":"15","text":"Nansho, nolhumachaka ikeekhene wo nrima wo uttunana, ninookhomaalha wo kila iphiro ni umphiyelha Kuristo, ri muru."},{"book":"o Uefeso","chapter":"4","verse":"16","text":"Wo uholhelha wawe, itturi chonkhaye cho iruttu chinovaraaniya vamoka ni mithinga, ni iruttu yonkhaye inovaraana rata wo machiri o ulhutaanihiya waya. Ni kila itturi vanovara aya ntheko thoko chinothananiya aya, iruttu yonkhaye inookhomaalha ni wiitheka wo iphiro yo uttunana."},{"book":"o Uefeso","chapter":"4","verse":"17","text":"Paahi etu wo nchina na Athithi, kinowaamukani, nhikhalhe tho thoko attu ahinchuwenlhe Nlhuku, anottwara irusho chaya cho uhikhalha maana"},{"book":"o Uefeso","chapter":"4","verse":"18","text":"irusho chaya chiri mwiipiphini. Yayo kharina nipuro nhina ukumi unowiihiya ni Nlhuku, wo nlhatu wo uhinchuwelha Nlhuku ni ulhipa mirima chaya."},{"book":"o Uefeso","chapter":"4","verse":"19","text":"Khanoolhiya muru, anopanga chittu cho uhilhoka ni ishembwere ni upangapanga pufia chittu cho uhilhokalhoka wo uhitondova."},{"book":"o Uefeso","chapter":"4","verse":"20","text":"Nansho mwaattiva, khamweettunche chechiyo wa Kuristo!"},{"book":"o Uefeso","chapter":"4","verse":"21","text":"Mwaheewa malhove awe, ni inyu nnari o wiittucha awe nheettuchihiya ikeekhene inokhalha nhina mwawe Yesu."},{"book":"o Uefeso","chapter":"4","verse":"22","text":"Mwaheettuchihiya urulha meetelho inyu o khalhayi thoko ntu chinorulha awe ikuwo. Urulha uttu inyu wo khalhayi waatanganyiye wo nlhatu wo uttwarattwara nikakata ninothepiacha."},{"book":"o Uefeso","chapter":"4","verse":"23","text":"Mirima ni irusho chinyu chithathuweke cho naanano kabisaa."},{"book":"o Uefeso","chapter":"4","verse":"24","text":"Mmwareke uttu wo naanano, unoopiya wo ulhikaana ni Nlhuku, uneepatakulha wo makhalhelho e ikekhiaye, anonteelhiha Nlhuku ni o utakatifu."},{"book":"o Uefeso","chapter":"4","verse":"25","text":"Nhoothache tho! Kila mmoka olhumacheke ikeekhene wa ntu nanawe, ukhalhawaya hii onkhaye nirii itturi cho iruttu imoka ya Kuristo."},{"book":"o Uefeso","chapter":"4","verse":"26","text":"Mwarushiyaka nhiwonye, nkamwaawulhuwa mu uwonyani, ni urushiya winyu uhilhokelhe uthana woothe."},{"book":"o Uefeso","chapter":"4","verse":"27","text":"Nhinhulhelhe Nakare nkhora."},{"book":"o Uefeso","chapter":"4","verse":"28","text":"Ntu o wiiya, hiiye tho, nansho elhipiheke uvara ntheko woombone wo miono chawe mwanene, wiira awe apatta ittu yo waavaha attu ahirina."},{"book":"o Uefeso","chapter":"4","verse":"29","text":"Nhuulhumache malhove o uhilhoka, nansho muulhumacheke malhove o rera o waatheka akina ni waavaha nnema attu anowiiwani."},{"book":"o Uefeso","chapter":"4","verse":"30","text":"Nhinchukulhihe Iphumu ya Nlhuku, ukhalhawaya yoyo phi noukhomani nhuri wo uchuwelhihani wiira mwaattiva phi attu a Nlhuku, mpaka nihuku Nlhuku vanohalha awe woopolha attu awe, ni inyu nnowoopolhiya."},{"book":"o Uefeso","chapter":"4","verse":"31","text":"Nrihelheke utayi mirima chinyu chonkhaye cho uhokolhoshera, cho ichimwa, cho urushiya, cho uhiiwanana ni cho uruwana. Nhiyeke iphiro chonkhaye cho uhilhoka!"},{"book":"o Uefeso","chapter":"4","verse":"32","text":"Nkalheke ni nrima wo upanga moombone mwaashineneru, mwoonelhaneke ikiriri, kila mmoka anhiyerereke nkhunanawe thoko Nlhuku chinre awe wo ulhevelhelhani inyu mwaattiva wo iphiro ya Kuristo."}]}