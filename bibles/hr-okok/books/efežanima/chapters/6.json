{"data":[{"book":"Efežanima","chapter":"6","verse":"1","text":"Djeco, slušajte svoje roditelje jer ste Gospodinovi i jer je tako pravedno."},{"book":"Efežanima","chapter":"6","verse":"2","text":"“Poštuj oca i majku!” To je prva od Deset Božjih zapovijedi, popraćena obećanjem:"},{"book":"Efežanima","chapter":"6","verse":"3","text":"“Da ti bude dobro i da dugo živiš na zemlji.”6:2-3 Izlazak 20:12."},{"book":"Efežanima","chapter":"6","verse":"4","text":"A vi, očevi, ne ogorčujte svoju djecu, nego ih odgajajte Gospodnjom stegom i urazumljivanjem."},{"book":"Efežanima","chapter":"6","verse":"5","text":"Robovi, pokoravajte se svojim gospodarima sa strahopoštovanjem i služite im iskreno, kao Kristu."},{"book":"Efežanima","chapter":"6","verse":"6","text":"Nemojte raditi samo dok vas vide, samo da ugodite gospodaru, nego kao Kristovi robovi zdušno ispunjajte Božju volju."},{"book":"Efežanima","chapter":"6","verse":"7","text":"Služite dragovoljno kao da služite Gospodinu, a ne ljudima."},{"book":"Efežanima","chapter":"6","verse":"8","text":"Znajte da će Gospodin nagraditi svakoga tko čini dobro, bio on rob ili slobodan čovjek."},{"book":"Efežanima","chapter":"6","verse":"9","text":"I vi, gospodari, također tako postupajte prema robovima. Nemojte im prijetiti. Ne zaboravite da na nebesima imate istoga Gospodara i da on nije pristran."},{"book":"Efežanima","chapter":"6","verse":"10","text":"Budite ubuduće jaki u Gospodinu i u njegovoj silnoj moći."},{"book":"Efežanima","chapter":"6","verse":"11","text":"Navucite svu Božju bojnu opremu da se možete suprotstaviti đavolskim lukavštinama."},{"book":"Efežanima","chapter":"6","verse":"12","text":"Jer ne borimo se protiv ljudi od krvi i mesa, nego protiv nevidljivih zlih vladara i vlasti koji vladaju ovim našim mračnim svijetom; protiv zloduha koji borave u nebeskim prostorima."},{"book":"Efežanima","chapter":"6","verse":"13","text":"Zato stavite na sebe svu Božju opremu da se u zlo vrijeme uspijete oduprijeti neprijatelju i održati se kad sve nadvladate."},{"book":"Efežanima","chapter":"6","verse":"14","text":"Stojte dakle čvrsto. Opašite svoje bokove istinom. Obucite oklop pravednosti."},{"book":"Efežanima","chapter":"6","verse":"15","text":"Noge obujte u spremnost za evanđelje, za mir."},{"book":"Efežanima","chapter":"6","verse":"16","text":"U svemu imajte uza se štit vjere da njime možete ugasiti vatrene strijele Zloga."},{"book":"Efežanima","chapter":"6","verse":"17","text":"Uzmite kacigu spasenja i mač Duha, to jest Božju riječ."},{"book":"Efežanima","chapter":"6","verse":"18","text":"Uvijek i u svakoj prigodi molite se u Svetome Duhu. Budno i ustrajno se molite za sve svete."},{"book":"Efežanima","chapter":"6","verse":"19","text":"Molite se Bogu i za mene da mi dade prave riječi dok hrabro obznanjujem tajnu Radosne vijesti."},{"book":"Efežanima","chapter":"6","verse":"20","text":"Sada sam, zato što ju propovijedam kao Božji poslanik, u okovima. Molite se da i dalje o njoj govorim hrabro, kako valja."},{"book":"Efežanima","chapter":"6","verse":"21","text":"Da biste znali što je sa mnom i kako mi je, sve će vam ispričati moj voljeni brat Tihik, vjerni sluga Gospodnji."},{"book":"Efežanima","chapter":"6","verse":"22","text":"Šaljem ga k vama baš zato da znate kako smo i da vas ohrabri."},{"book":"Efežanima","chapter":"6","verse":"23","text":"Draga braćo, neka vam Bog dade mir, ljubav i vjeru našega Boga Oca i Gospodina Isusa Krista."},{"book":"Efežanima","chapter":"6","verse":"24","text":"Neka je Božja milost sa svima koji ljube našega Gospodina Isusa Krista vječnom ljubavlju."}]}