{"data":[{"book":"Marko","chapter":"16","verse":"1","text":"Sabato ilipomalizika, Maria Magdalene, Maria mama yake Yakobo, na Salome walinunua manukato ili wakaupake mwili wa Yesu."},{"book":"Marko","chapter":"16","verse":"2","text":"Asubuhi na mapema, siku ya kwanza ya juma, mara tu baada ya kuchomoza jua, walikwenda kaburini."},{"book":"Marko","chapter":"16","verse":"3","text":"Njiani wakawa wanaulizana wao kwa wao, “Ni nani atakayetuvingirishia lile jiwe kutoka kwenye ingilio la kaburi?”"},{"book":"Marko","chapter":"16","verse":"4","text":"Lakini walipotazama, wakaona lile jiwe, ambalo lilikuwa kubwa sana, limekwisha kuvingirishwa kutoka pale penye ingilio la kaburi."},{"book":"Marko","chapter":"16","verse":"5","text":"Walipokuwa wakiingia mle kaburini, wakamwona kijana mmoja aliyevaa joho jeupe akiwa ameketi upande wa kuume, nao wakastaajabu."},{"book":"Marko","chapter":"16","verse":"6","text":"Yule malaika akawaambia, “Msistaajabu. Mnamtafuta Yesu, Mnazareti, aliyesulubiwa. Amefufuka! Hayuko hapa. Tazameni mahali walipomlaza."},{"book":"Marko","chapter":"16","verse":"7","text":"Lakini nendeni mkawaambie wanafunzi wake pamoja na Petro, kwamba, ‘Anawatangulia kwenda Galilaya. Huko ndiko mtamwona, kama alivyowaambia.’ ”"},{"book":"Marko","chapter":"16","verse":"8","text":"Hivyo wakatoka, wakakimbia kutoka mle kaburini wakiwa na hofu kuu na mshangao. Nao hawakumwambia mtu yeyote neno lolote, kwa sababu waliogopa."},{"book":"Marko","chapter":"16","verse":"9","text":"Yesu alipofufuka alfajiri na mapema siku ya kwanza ya juma alimtokea kwanza Maria Magdalene, yule ambaye alikuwa amemtoa pepo wachafu saba."},{"book":"Marko","chapter":"16","verse":"10","text":"Maria akaenda, naye akawaambia wale waliokuwa wamefuatana na Yesu, waliokuwa wanaomboleza na kulia."},{"book":"Marko","chapter":"16","verse":"11","text":"Lakini waliposikia kwamba Yesu yu hai na kwamba Maria alikuwa amemwona, hawakusadiki."},{"book":"Marko","chapter":"16","verse":"12","text":"Baadaye Yesu akawatokea wawili miongoni mwa wanafunzi wake walipokuwa wakienda shambani akiwa katika sura nyingine."},{"book":"Marko","chapter":"16","verse":"13","text":"Nao wakarudi na kuwaambia wenzao. Lakini hawakuwasadiki wao pia."},{"book":"Marko","chapter":"16","verse":"14","text":"Baadaye Yesu akawatokea wale wanafunzi kumi na mmoja walipokuwa wakila chakula. Akawakemea kwa kutoamini kwao na kwa ugumu wa mioyo yao kwa kutosadiki wale waliomwona baada yake kufufuka."},{"book":"Marko","chapter":"16","verse":"15","text":"Akawaambia, “Enendeni ulimwenguni kote, mkaihubiri Injili kwa kila kiumbe."},{"book":"Marko","chapter":"16","verse":"16","text":"Yeyote aaminiye na kubatizwa ataokoka. Lakini yeyote asiyeamini atahukumiwa."},{"book":"Marko","chapter":"16","verse":"17","text":"Nazo ishara hizi zitafuatana na wanaoamini: Kwa Jina langu watatoa pepo wachafu; watasema kwa lugha mpya;"},{"book":"Marko","chapter":"16","verse":"18","text":"watashika nyoka kwa mikono yao; na hata wakinywa kitu chochote cha kuua, hakitawadhuru kamwe; wataweka mikono yao juu ya wagonjwa, nao watapona.”"},{"book":"Marko","chapter":"16","verse":"19","text":"Baada ya Bwana Yesu kusema nao, alichukuliwa juu mbinguni na kuketi mkono wa kuume wa Mungu."},{"book":"Marko","chapter":"16","verse":"20","text":"Kisha wanafunzi wake wakatoka, wakahubiri kila mahali, naye Bwana akatenda kazi pamoja nao na kulithibitisha neno lake kwa ishara zilizofuatana nalo.]"}]}