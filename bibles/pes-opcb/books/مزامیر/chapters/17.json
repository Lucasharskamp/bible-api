{"data":[{"book":"مزامیر","chapter":"17","verse":"1","text":"ای خداوند، فریاد عدالت خواهانهٔ مرا بشنو و به دعای من که از دل بی‌ریا برمی‌آید، توجه فرما!"},{"book":"مزامیر","chapter":"17","verse":"2","text":"تو واقعیت را می‌دانی، پس بی‌گناهی مرا اعلام کن."},{"book":"مزامیر","chapter":"17","verse":"3","text":"تو از دل من باخبری. حتی در شب به سراغم آمدی و مرا آزمودی و خطایی در من نیافتی. هیچ بدی در سخنان من نبوده است،"},{"book":"مزامیر","chapter":"17","verse":"4","text":"و من خود را از گناهکاران دور نگه داشته، از راههای آنها پیروی نکرده‌ام، بلکه از کلام تو اطاعت نموده‌ام"},{"book":"مزامیر","chapter":"17","verse":"5","text":"و پاهای من هرگز از راههای تو منحرف نشده‌اند."},{"book":"مزامیر","chapter":"17","verse":"6","text":"ای خدا، من تو را می‌خوانم زیرا یقین دارم که مرا اجابت خواهی نمود پس دعای مرا بشنو."},{"book":"مزامیر","chapter":"17","verse":"7","text":"ای که با دست پرقدرتت کسانی را که به تو پناه می‌آورند از دست دشمنان می‌رهانی، محبت بی‌دریغت را به من بنمایان."},{"book":"مزامیر","chapter":"17","verse":"8","text":"از من مانند مردمک چشمت مواظبت نما و مرا زیر سایهٔ بالهای خود پنهان کن."},{"book":"مزامیر","chapter":"17","verse":"9","text":"مرا از چنگ دشمنانی که محاصره‌ام می‌کنند و بر من هجوم می‌آورند، برهان."},{"book":"مزامیر","chapter":"17","verse":"10-11","text":"این سنگدلان متکبر، مرا احاطه کرده‌اند و منتظر فرصتی هستند تا مرا از پای درآورند."},{"book":"مزامیر","chapter":"17","verse":"12","text":"آنها مانند شیری درنده در کمین من نشسته‌اند تا مرا بدرند."},{"book":"مزامیر","chapter":"17","verse":"13","text":"ای خداوند، برخیز و در مقابل آنها بایست و آنها را به زانو درآور! با شمشیر خود، جانم را از دست گناهکاران نجات بده!"},{"book":"مزامیر","chapter":"17","verse":"14","text":"خداوندا، با قدرت دست خود مرا از چنین مردمانی که دل به این دنیا بسته‌اند، برهان. اما شکم کسانی را که عزیز تو هستند سیر کن. باشد که فرزندان ایشان مال فراوان داشته باشند، و برای اولادشان نیز ارث باقی بگذارند."},{"book":"مزامیر","chapter":"17","verse":"15","text":"اما من از دیدن روی تو است که سیر می‌شوم. هنگامی که بیدار شوم تو را خواهم دید، زیرا تو گناه مرا بخشیده‌ای."}]}