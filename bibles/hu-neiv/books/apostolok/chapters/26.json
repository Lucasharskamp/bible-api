{"data":[{"book":"Apostolok","chapter":"26","verse":"1","text":"Agrippa erre ezt mondta Pálnak: „Megengedjük neked, hogy szólj a magad mentségére.“ Akkor Pál kinyújtotta a kezét, és védőbeszédet tartott:"},{"book":"Apostolok","chapter":"26","verse":"2","text":"„Agrippa király! Boldognak tartom magam, hogy mindazok felől, amikkel a zsidók vádolnak, előtted fogok védekezni e mai napon,"},{"book":"Apostolok","chapter":"26","verse":"3","text":"mivel te nagyon jól ismered a zsidók minden szokását és vitás kérdését. Azért kérlek, hallgass meg engem türelmesen!"},{"book":"Apostolok","chapter":"26","verse":"4","text":"Életemet, amely kezdettől fogva az én népem között Jeruzsálemben folyt le, ifjúságomtól fogva ismerik a zsidók mindnyájan."},{"book":"Apostolok","chapter":"26","verse":"5","text":"Ők tudják rólam kezdettől fogva, tanúsítani is tudnák, hogy én a mi vallásunk legszigorúbb felekezete szerint éltem, mint farizeus."},{"book":"Apostolok","chapter":"26","verse":"6","text":"Most is az Istentől a mi atyáinknak tett ígéret reménysége miatt állok itt vád alatt."},{"book":"Apostolok","chapter":"26","verse":"7","text":"Éjjel és nappal buzgón szolgálva, a mi tizenkét nemzetségünk is reméli, hogy ez beteljesül. E miatt a reménység miatt vádolnak a zsidók, Agrippa király."},{"book":"Apostolok","chapter":"26","verse":"8","text":"Miért tűnik nektek hihetetlen dolognak, hogy Isten halottakat támaszt fel?"},{"book":"Apostolok","chapter":"26","verse":"9","text":"Én is elhatároztam magamban, hogy sok ellenséges dolgot kell cselekednem a Názáreti Jézus neve ellen."},{"book":"Apostolok","chapter":"26","verse":"10","text":"Ezt meg is tettem Jeruzsálemben, és a szentek közül sokat börtönbe vettettem, melyre a főpapoktól felhatalmazást kaptam. Sőt amikor megölték őket, szavazatommal hozzájárultam."},{"book":"Apostolok","chapter":"26","verse":"11","text":"A zsinagógákban mindenfelé gyakran büntettem, káromlásra kényszerítettem, és féktelen dühömben egészen az idegen városokig kergettem őket."},{"book":"Apostolok","chapter":"26","verse":"12","text":"Amikor egyszer éppen ilyen ügyben útban voltam Damaszkusz felé, a főpapok felhatalmazásával és engedélyével,"},{"book":"Apostolok","chapter":"26","verse":"13","text":"délben az úton azt láttam, király, hogy a mennyből a napnak fényességét is meghaladó világosság sugárzott körül engem és azokat, akik velem együtt haladtak."},{"book":"Apostolok","chapter":"26","verse":"14","text":"Amikor pedig mindnyájan leestünk a földre, szózatot hallottam, mely hozzám szólt, és ezt mondta zsidó nyelven: Saul, Saul, mit kergetsz engem? Nehéz neked az ösztöke ellen rugódoznod."},{"book":"Apostolok","chapter":"26","verse":"15","text":"Erre én ezt kérdeztem: Kicsoda vagy, Uram?"},{"book":"Apostolok","chapter":"26","verse":"16","text":"De kelj fel, és állj lábaidra, mert azért jelentem meg neked, hogy téged szolgává és bizonysággá rendeljelek azokban, amiket láttál, és azokban, amelyekben meg fogok neked jelenni."},{"book":"Apostolok","chapter":"26","verse":"17","text":"Megoltalmazlak téged e néptől és a pogányoktól, akik közé most küldelek,"},{"book":"Apostolok","chapter":"26","verse":"18","text":"hogy nyisd meg a szemeiket, hogy sötétségből világosságra, és a Sátán hatalmából az Istenhez térjenek, hogy bűneiknek bocsánatát, és a megszenteltek között osztályrészt nyerjenek az én bennem való hit által."},{"book":"Apostolok","chapter":"26","verse":"19","text":"Ezért, Agrippa király, nem lettem engedetlen a mennyei látás iránt,"},{"book":"Apostolok","chapter":"26","verse":"20","text":"hanem először a damaszkusziaknak és jeruzsálemiaknak, majd Júdea egész tartományában és a pogányoknak hirdettem, hogy bánják meg bűneiket, és térjenek meg az Istenhez, megtéréshez méltó cselekedeteket cselekedve."},{"book":"Apostolok","chapter":"26","verse":"21","text":"Ezekért akartak engem megölni a zsidók, amikor megfogtak a templomban."},{"book":"Apostolok","chapter":"26","verse":"22","text":"De Istentől segítséget kaptam, s mind e mai napig itt állok, és bizonyságot teszek mind kicsinynek, mind nagynak, és semmit nem mondok azokon kívül, amikről a próféták és Mózes megmondták, hogy be fognak teljesedni,"},{"book":"Apostolok","chapter":"26","verse":"23","text":"hogy a Krisztusnak szenvednie kell, hogy elsőnek támad fel a halottak közül, és világosságot fog hirdetni ennek a népnek és a pogányoknak.“"},{"book":"Apostolok","chapter":"26","verse":"24","text":"Mikor pedig ezeket hozta fel a maga mentségére, Fesztusz hangosan mondta: „Bolond vagy te, Pál! A sok tudomány téged őrültségbe visz.“"},{"book":"Apostolok","chapter":"26","verse":"25","text":"Pál azonban ezt mondta: „Nem vagyok bolond, nemes Fesztusz, hanem igaz és józan beszédeket szólok."},{"book":"Apostolok","chapter":"26","verse":"26","text":"Mert tud ezekről a király, akihez bátran is szólok: mert éppen nem gondolom, hogy ezek közül előtte bármi is ismeretlen volna, mert nem valami zugban történt dolog ez."},{"book":"Apostolok","chapter":"26","verse":"27","text":"Hiszel-e, Agrippa király, a prófétáknak? Tudom, hogy hiszel.“"},{"book":"Apostolok","chapter":"26","verse":"28","text":"Agrippa pedig ezt mondta Pálnak: „Majdnem ráveszel engem, hogy keresztyénné legyek.“"},{"book":"Apostolok","chapter":"26","verse":"29","text":"Pál pedig mondta: „Kívánnám Istentől, hogy ne csak majdnem, hanem nagyon is, és ne csak te, hanem mindazok, akik ma engem hallgatnak, lennétek olyanok, amilyen én is vagyok, de e bilincsek nélkül.“"},{"book":"Apostolok","chapter":"26","verse":"30","text":"Mikor ezeket mondta, felkelt a király, a tiszttartó, Berniké és akik velük együtt ültek."},{"book":"Apostolok","chapter":"26","verse":"31","text":"Visszavonultak, beszélgettek egymással és ezt mondták: „Semmi halálra, vagy fogságra méltó dolgot nem tett ez az ember.“"},{"book":"Apostolok","chapter":"26","verse":"32","text":"Agrippa pedig ezt mondta Fesztusznak: „Ezt az embert szabadon lehetett volna bocsátani, ha a császárhoz nem föllebbezett volna.“"}]}