{"data":[{"book":"2 Wathesalonike","chapter":"2","verse":"1","text":"Ndugu, kuhusu kuja kwake Bwana wetu Yesu Kristo na kukusanyika kwetu pamoja mbele zake, tunawasihi,"},{"book":"2 Wathesalonike","chapter":"2","verse":"2","text":"msiyumbishwe kwa urahisi wala msitiwe wasiwasi na roho wala neno au barua inayosemekana kuwa imetoka kwetu, isemayo kwamba siku ya Bwana imekwisha kuwako."},{"book":"2 Wathesalonike","chapter":"2","verse":"3","text":"Mtu yeyote na asiwadanganye kwa namna yoyote kwa maana siku ile haitakuja mpaka uasi utokee kwanza, na yule mtu wa kuasi adhihirishwe, yule ambaye amehukumiwa kuangamizwa kabisa."},{"book":"2 Wathesalonike","chapter":"2","verse":"4","text":"Yeye atapingana na kujitukuza juu ya kila kitu kiitwacho Mungu au kinachoabudiwa, ili kujiweka juu katika Hekalu la Mungu, akijitangaza mwenyewe kuwa ndiye Mungu."},{"book":"2 Wathesalonike","chapter":"2","verse":"5","text":"Je, hamkumbuki ya kwamba nilipokuwa pamoja nanyi niliwaambia mambo haya?"},{"book":"2 Wathesalonike","chapter":"2","verse":"6","text":"Nanyi sasa mnajua kinachomzuia, ili apate kudhihirishwa wakati wake utakapowadia."},{"book":"2 Wathesalonike","chapter":"2","verse":"7","text":"Maana ile nguvu ya siri ya uasi tayari inatenda kazi, lakini yule anayeizuia ataendelea kufanya hivyo mpaka atakapoondolewa."},{"book":"2 Wathesalonike","chapter":"2","verse":"8","text":"Hapo ndipo yule mwasi atafunuliwa, ambaye Bwana Yesu atamteketeza kwa pumzi ya kinywa chake na kumwangamiza kabisa kwa utukufu wa kuja kwake."},{"book":"2 Wathesalonike","chapter":"2","verse":"9","text":"Kuja kwa yule mwasi kutaonekana kana kwamba ni kutenda kazi kwake Shetani ambaye hutumia nguvu zote, ishara, maajabu ya uongo,"},{"book":"2 Wathesalonike","chapter":"2","verse":"10","text":"na kila aina ya uovu kwa wale wanaoangamia kwa sababu walikataa kuipenda kweli wapate kuokolewa."},{"book":"2 Wathesalonike","chapter":"2","verse":"11","text":"Kwa sababu hii, Mungu ameruhusu watawaliwe na nguvu ya udanganyifu, ili waendelee kuamini uongo,"},{"book":"2 Wathesalonike","chapter":"2","verse":"12","text":"na wahukumiwe wote ambao hawakuiamini ile kweli, bali wamefurahia uovu."},{"book":"2 Wathesalonike","chapter":"2","verse":"13","text":"Lakini imetupasa sisi kumshukuru Mungu daima kwa ajili yenu, ndugu mpendwao na Bwana, kwa sababu Mungu aliwachagua ninyi tangu mwanzo ili mwokolewe kwa kutakaswa na Roho kwa kuiamini kweli."},{"book":"2 Wathesalonike","chapter":"2","verse":"14","text":"Kwa kusudi hili Mungu aliwaita kwa njia ya kuhubiri kwetu Injili, ili mpate kushiriki katika utukufu wa Bwana Yesu Kristo."},{"book":"2 Wathesalonike","chapter":"2","verse":"15","text":"Hivyo basi, ndugu wapendwa, simameni imara na myashike sana yale mafundisho tuliyowapa ikiwa ni kwa maneno ya kinywa au kwa barua."},{"book":"2 Wathesalonike","chapter":"2","verse":"16","text":"Bwana wetu Yesu Kristo mwenyewe na Mungu Baba yetu, aliyetupenda na kwa neema yake akatupatia faraja ya milele na tumaini jema,"},{"book":"2 Wathesalonike","chapter":"2","verse":"17","text":"awafariji mioyo yenu na kuwaimarisha katika kila neno na tendo jema."}]}