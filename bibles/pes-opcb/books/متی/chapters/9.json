{"data":[{"book":"متی","chapter":"9","verse":"1","text":"پس عیسی سوار قایق شد و به شهر خود، که در آن طرف دریاچه بود، بازگشت."},{"book":"متی","chapter":"9","verse":"2","text":"آنگاه مرد مفلوجی را که روی تشکی دراز کشیده بود، نزد او آوردند. عیسی وقتی ایمان ایشان را دید، به آن مرد مفلوج گفت: «فرزندم، ناامید نباش! گناهانت بخشیده شد!»"},{"book":"متی","chapter":"9","verse":"3","text":"بعضی از علمای دین که در آنجا حضور داشتند، با خود گفتند: «کفر می‌گوید! آیا او فکر می‌کند خداست؟»"},{"book":"متی","chapter":"9","verse":"4","text":"عیسی که از افکار ایشان آگاه بود، از آنها پرسید: «چرا چنین افکار پلیدی به دل خود راه می‌دهید؟"},{"book":"متی","chapter":"9","verse":"5","text":"گفتن کدام یک آسانتر است؟ اینکه بگویم ”گناهانت آمرزیده شد“، یا اینکه بگویم ”برخیز و راه برو“؟"},{"book":"متی","chapter":"9","verse":"6","text":"پس اکنون به شما ثابت می‌کنم که پسر انسان9‏:6 «پسر انسان» لقبی است که عیسی برای خود به کار می‌برد.، در این دنیا، اقتدار آمرزش گناهان را دارد.» آنگاه رو به مرد افلیج کرد و گفت: «برخیز و بسترت را جمع کن و به خانه برو!»"},{"book":"متی","chapter":"9","verse":"7","text":"آن مرد از جا پرید و به خانه رفت!"},{"book":"متی","chapter":"9","verse":"8","text":"وقتی جمعیت این را دیدند، ترس وجودشان را فرا گرفت. ایشان خدا را شکر کردند که چنین قدرتی به انسان بخشیده است."},{"book":"متی","chapter":"9","verse":"9","text":"عیسی بر سر راه خود، به یک باجگیر برخورد به نام مَتّی‌ٰ، که در جایگاه باجگیری نشسته بود. عیسی به او فرمود: «بیا و از من پیروی کن!» او بلافاصله به دنبال عیسی راه افتاد."},{"book":"متی","chapter":"9","verse":"10","text":"روزی عیسی و شاگردانش در ضیافتی در خانهٔ متی‌ٰ، بر سر سفره نشسته بودند. بسیاری از باجگیران و اشخاص بدنام شهر نیز میهمان متی‌ٰ بودند."},{"book":"متی","chapter":"9","verse":"11","text":"فریسیان وقتی این را دیدند، از شاگردان عیسی پرسیدند: «چرا استاد شما با این اشخاص پست9‏:11 یونانی: با باجگیران و گناهکاران. غذا می‌خورد؟»"},{"book":"متی","chapter":"9","verse":"12","text":"عیسی وقتی این را شنید، فرمود: «بیماران نیاز به پزشک دارند، نه تندرستان!»"},{"book":"متی","chapter":"9","verse":"13","text":"سپس افزود: «بروید و کمی در مورد این کلام تفکر کنید که می‌فرماید: ”من از شما انتظار دارم رحم داشته باشید، نه اینکه قربانی تقدیم کنید.“9‏:13 هوشع ۶‏:۶. زیرا من آمده‌ام تا گناهکاران را به توبه دعوت کنم، نه آنانی را که خود را عادل می‌پندارند!»"},{"book":"متی","chapter":"9","verse":"14","text":"روزی شاگردان یحیی نزد عیسی آمده، از او پرسیدند: «چرا ما و فریسیان روزه می‌گیریم، اما شاگردان تو روزه نمی‌گیرند؟»"},{"book":"متی","chapter":"9","verse":"15","text":"عیسی در پاسخ فرمود: «آیا ممکن است میهمانان جشن عروسی تا زمانی که داماد با ایشان است، عزاداری کنند؟ اما روزی خواهد آمد که داماد از ایشان گرفته خواهد شد، و در آن زمان، روزه خواهند گرفت."},{"book":"متی","chapter":"9","verse":"16","text":"«هیچ‌کس لباس پوسیده را، با پارچه‌ای نو که هنوز آب نرفته، وصله نمی‌کند، زیرا وقتی آن وصله آب رفت، از آن لباس کهنه جدا می‌گردد، و پارگی آن بدتر می‌شود."},{"book":"متی","chapter":"9","verse":"17","text":"همینطور شراب تازه را در مَشکهای کهنه نمی‌ریزند، زیرا مشکها در اثر فشار شراب نو، پاره می‌شوند، و هم مشکها از بین می‌روند و هم شراب ضایع می‌گردد. شراب تازه را باید در مَشکهای تازه ریخت، تا هر دو سالم بمانند.»"},{"book":"متی","chapter":"9","verse":"18","text":"هنوز سخن عیسی تمام نشده بود که سرپرست کنیسۀ آن محل آمد و در مقابل او زانو زده، گفت: «دخترم همین الان فوت کرد. اما اگر فقط بیایی و دستت را بر او بگذاری، می‌توانی او را به زندگی بازگردانی.»"},{"book":"متی","chapter":"9","verse":"19","text":"پس عیسی برخاست و به‌همراه شاگردانش به سوی خانۀ او به راه افتاد."},{"book":"متی","chapter":"9","verse":"20","text":"درست در همین وقت، زنی که دوازده سال از خونریزی دائمی رنج می‌برد، از پشت سر عیسی خود را به او رساند و به گوشهٔ ردای او دست زد،"},{"book":"متی","chapter":"9","verse":"21","text":"چون با خود فکر کرده بود: «اگر فقط به ردایش دست بزنم، شفا خواهم یافت.»"},{"book":"متی","chapter":"9","verse":"22","text":"عیسی برگشت و چون او را دید، گفت: «دخترم، ناامید نباش! ایمانت تو را شفا داده است!» آن زن در همان لحظه شفا یافت."},{"book":"متی","chapter":"9","verse":"23","text":"وقتی عیسی به خانهٔ سرپرست کنیسه رسید، با جماعتی پرهیاهو روبرو شد و صدای موسیقی عزا را شنید."},{"book":"متی","chapter":"9","verse":"24","text":"پس فرمود: «بیرون بروید. این دختر نمرده؛ فقط خوابیده است!» اما آنها به او خندیدند!"},{"book":"متی","chapter":"9","verse":"25","text":"سرانجام وقتی مردم را بیرون کردند، عیسی به داخل رفته، دست دختر را گرفت، و دختر از جای خود برخاست."},{"book":"متی","chapter":"9","verse":"26","text":"خبر این معجزه در سراسر آن نواحی پیچید."},{"book":"متی","chapter":"9","verse":"27","text":"وقتی عیسی از خانهٔ آن دختر بیرون آمد، دو مرد نابینا به دنبال او افتاده، فریاد می‌زدند: «ای پسر داوودِ پادشاه، بر ما رحم کن.»"},{"book":"متی","chapter":"9","verse":"28","text":"آنان با عیسی وارد خانه‌ای شدند که در آن اقامت داشت. عیسی از ایشان پرسید: «آیا ایمان دارید که می‌توانم چشمان شما را باز کنم؟»"},{"book":"متی","chapter":"9","verse":"29","text":"پس او دست بر چشمان ایشان گذاشت و فرمود: «مطابق ایمانتان برایتان انجام شود!»"},{"book":"متی","chapter":"9","verse":"30","text":"ناگهان چشمان ایشان باز شد و توانستند ببینند! عیسی با تأکید به ایشان فرمود: «در این مورد به کسی چیزی نگویید.»"},{"book":"متی","chapter":"9","verse":"31","text":"اما ایشان بیرون رفتند و شهرت او را در سرتاسر آن منطقه پخش کردند."},{"book":"متی","chapter":"9","verse":"32","text":"وقتی عیسی و شاگردانش از آنجا خارج می‌شدند، مردی دیوزده را که نمی‌توانست سخن بگوید، نزد او آوردند."},{"book":"متی","chapter":"9","verse":"33","text":"پس وقتی عیسی آن روح پلید را از آن مرد لال بیرون راند، او شروع به حرف زدن کرد. جماعت غرق حیرت شدند و گفتند: «در اسرائیل هرگز چنین چیزی دیده نشده است.»"},{"book":"متی","chapter":"9","verse":"34","text":"اما فریسیان گفتند: «او ارواح پلید را به قدرت رئیس ارواح پلید، بیرون می‌راند.»"},{"book":"متی","chapter":"9","verse":"35","text":"در آن زمان، عیسی به تمام شهرها و دهات آن منطقه گشته، در کنیسه‌ها تعلیم می‌داد و مژدۀ ملکوت خدا را اعلام می‌کرد و هر نوع مرض و بیماری را شفا می‌بخشید."},{"book":"متی","chapter":"9","verse":"36","text":"وقتی جماعت را دید، دلش به حال آنها سوخت، زیرا مانند گوسفندانی بی‌شبان، سردرگم و درمانده بودند."},{"book":"متی","chapter":"9","verse":"37","text":"پس به شاگردانش گفت: «محصول بسیار است، اما کارگر کم."},{"book":"متی","chapter":"9","verse":"38","text":"پس، از صاحب محصول درخواست کنید تا برای جمع‌آوری محصول، کارگران بیشتری بفرستد.»"}]}