{"data":[{"book":"Uumama","chapter":"16","verse":"1","text":"Saaraan niitiin Abraam ijoollee isaaf hin deenye turte. Garuu isheen garbittii Aggaar jedhamtu tokko qabdi turte; Aggaaris nama biyya Gibxi turte;"},{"book":"Uumama","chapter":"16","verse":"2","text":"Saaraanis Abraamiin, “Kunoo Waaqayyo ijoollee na dhowwateera. Dhaqiitii garbittii koo wajjin ciisi; tarii ani karaa isheetiin ijoollee nan argadhan taʼaatii” jette."},{"book":"Uumama","chapter":"16","verse":"3","text":"Erga Abraam waggaa kudhan Kanaʼaan keessa jiraatee booddee niitiin isaa Saaraan garbittii ishee Aggaar kan nama biyya Gibxi turte sana fuutee akka isheen niitii isaa taatuuf dhirsa isheetiif kennite."},{"book":"Uumama","chapter":"16","verse":"4","text":"Abraamis Aggaar wajjin ciise; isheenis ni ulfoofte."},{"book":"Uumama","chapter":"16","verse":"5","text":"Saaraan immoo Abraamiin, “Miidhaa na mudate kanatti situ gaafatama. Garbittii koo anattu bobaa kee jala siif galche; amma garuu isheen akka ulfoofte of irratti beeknaan na tuffatte. Egaa Waaqayyo sii fi ana gidduutti murtii haa kennu” jette."},{"book":"Uumama","chapter":"16","verse":"6","text":"Abraamis, “Garbittiin kee keessa harkuma kee jirti; waanuma feete ishee godhi” jedheen. Saaraanis akka malee ishee cunqursite; kanaafuu Aggaar fuula ishee duraa sokkite."},{"book":"Uumama","chapter":"16","verse":"7","text":"Ergamaan Waaqayyoo gammoojjii keessatti, burqaa bishaanii tokko biratti Aggaarin arge; burqaan bishaanii sunis karaa Shuuritti geessu irra ture."},{"book":"Uumama","chapter":"16","verse":"8","text":"Ergamaan sunis, “Yaa Aggaar, garbittii Saaraa, ati eessaa dhufte? Eessa dhaquutti jirta?” jedhe."},{"book":"Uumama","chapter":"16","verse":"9","text":"Kana irratti ergamaan Waaqayyoo sun, “Gara giiftii keetiitti deebiʼi; gad of qabiitii isheef buli” jedheen."},{"book":"Uumama","chapter":"16","verse":"10","text":"Ergamaan Waaqayyoo sunis itti dabalee, “Ani sanyii kee akka malee nan baayʼisa; sababii baayʼina isaatiifis namni tokko iyyuu lakkaaʼuu hin dandaʼu” jedhe."},{"book":"Uumama","chapter":"16","verse":"11","text":"Ergamaan Waaqayyoo sun amma illee akkana isheen jedhe;"},{"book":"Uumama","chapter":"16","verse":"12","text":"Inni nama akka harree diidaa taʼa;"},{"book":"Uumama","chapter":"16","verse":"13","text":"Isheenis maqaa Waaqayyo isheetti dubbate sanaa, “Elrooʼii” jettee waamte. Isheen, “Ani dhugumaan Isa na argu sana argeera” jetteertiitii."},{"book":"Uumama","chapter":"16","verse":"14","text":"Sababiin boolli bishaanii sun, “Beʼeer Lahaayirooʼii” jedhameefis kanuma. Innis hamma harʼaatti illee Qaadeshii fi Bereed gidduu jira."},{"book":"Uumama","chapter":"16","verse":"15","text":"Aggaaris Abraamiif ilma deesse; Abraamis ilma isheen deesse sana Ishmaaʼeel jedhee moggaase."},{"book":"Uumama","chapter":"16","verse":"16","text":"Yeroo Aggaar Ishmaaʼeelin isaaf deessetti Abraam nama waggaa saddeettamii jaʼaa ture."}]}