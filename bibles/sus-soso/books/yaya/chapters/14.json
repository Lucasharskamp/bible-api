{"data":[{"book":"Yaya","chapter":"14","verse":"1","text":"Isa naxa a fala a fɔxirabirɛe bɛ, «Wo naxa kɔntɔfili. Wo wo xaxili ti Ala ra, wo xa wo xaxili ti n fan na."},{"book":"Yaya","chapter":"14","verse":"2","text":"Lingira gbegbe nan na n Baba xɔnyi, xa na mu a ra n mu a falama wo bɛ nu, a n sigafe yigiya yailande wo bɛ."},{"book":"Yaya","chapter":"14","verse":"3","text":"Xa n siga, n naxa sa na yailan wo bɛ, n man fama nɛ wo fɔxɔ ra, alako won birin xa sa lu yire keren."},{"book":"Yaya","chapter":"14","verse":"4","text":"N sigafe dɛnnaxɛ, wo na kira kolon.»"},{"book":"Yaya","chapter":"14","verse":"5","text":"Tomasi naxa a fala a bɛ, «Marigi, muxu mu i sigade kolon. Muxu fa na kira kolonma di?»"},{"book":"Yaya","chapter":"14","verse":"6","text":"Isa naxa a yaabi, «N tan nan na kira ra, nɔndi ra, nun kisi ra. Mixi yo mu soma Baba Ala xɔnyi xa n tan saabui xa mu a ra."},{"book":"Yaya","chapter":"14","verse":"7","text":"Xa wo bara n tan kolon, wo n Baba fan kolonma nɛ. Keli yi waxati ma, wo bara a kolon, wo man bara a to.»"},{"book":"Yaya","chapter":"14","verse":"8","text":"Filipu naxa a fala a bɛ, «Marigi, Baba Ala masen muxu bɛ. A lima na bara muxu wasa.»"},{"book":"Yaya","chapter":"14","verse":"9","text":"Isa naxa a fala a bɛ, «Filipu, n bara bu wo tagi ki fanyi, kɔnɔ han ya i mu n kolon? Naxan na n tan to, a bara Baba Ala to. I tan fa a falama di, a n xa Baba Ala masen wo bɛ?"},{"book":"Yaya","chapter":"14","verse":"10","text":"I mu laxi a ra a Baba Ala nun n tan nan a ra, n fan nun Baba Ala nan a ra? N tan masenyi naxee tima wo bɛ, e mu fatan n tan yɛtɛ xa ra. E fatanma Baba Ala nan na. N tan nun Baba Ala naxan a ra tɛmui birin, a tan nan yɛtɛ na a xa wali rabafe."},{"book":"Yaya","chapter":"14","verse":"11","text":"Wo xa la n na, a Baba Ala nun n tan nan a ra, n fan nun Baba Ala nan a ra. Xa wo siikɛxi na ma, wo xa la a ra n ma walie tan xa fe ra.»"},{"book":"Yaya","chapter":"14","verse":"12","text":"«N xa a fala wo bɛ a nɔndi ki ma, n tan wali naxee rabama, xa naxan danxaniya n ma, na kanyi fan na wali mɔɔlie rabama nɛ. A ɲan a rabama nɛ naxee dangi n tan gbe ra, barima n tan sigafe Baba Ala nan yire."},{"book":"Yaya","chapter":"14","verse":"13","text":"Wo naxan birin maxandima n xili ra, n a rabama nɛ wo bɛ alako Baba Ala xa matɔxɔɛ sɔtɔ a xa Di saabui ra."},{"book":"Yaya","chapter":"14","verse":"14","text":"Xa wo n maxandi fefe naxan ma n xili ra, n a rabama nɛ.»"},{"book":"Yaya","chapter":"14","verse":"15","text":"«Xa wo n xanu, wo n ma yaamarie rabatuma nɛ."},{"book":"Yaya","chapter":"14","verse":"16","text":"N tan fan, n Baba Ala maxandima nɛ a xa Saabui Fanyi gbɛtɛ xɛɛ wo ma, naxan luma wo fɛ ma abadan."},{"book":"Yaya","chapter":"14","verse":"17","text":"Na nan findixi Ala Xaxili ra, naxan nɔndi makɛnɛnma. Duniɲa tan mu nɔma a sɔtɔde, barima e mu a toma, e man mu a kolon. Kɔnɔ wo tan a kolon, barima a sabatima wo i.»"},{"book":"Yaya","chapter":"14","verse":"18","text":"«N mu wo raboloma xɛ de, wo xa lu alɔ kiridie. N man fama nɛ wo yire."},{"book":"Yaya","chapter":"14","verse":"19","text":"A gbe mu luxi n xa lɔɛ duniɲa ma, kɔnɔ wo tan fama nɛ n tode. N tan to baloxi, wo fan baloma nɛ."},{"book":"Yaya","chapter":"14","verse":"20","text":"Wo a kolonma nɛ na lɔxɔɛ, a n tan nun n Baba nan a ra, wo fan nun n tan nan a ra, n fan nun wo tan nan a ra."},{"book":"Yaya","chapter":"14","verse":"21","text":"Naxan n ma yaamarie suxuxi, a e rabatu, na kanyi nan n xanuxi. Anun, naxan na n tan xanuxi, n Baba a kanyi xanuma nɛ, n fan a xanu, n nan n yɛtɛ makɛnɛn a bɛ.»"},{"book":"Yaya","chapter":"14","verse":"22","text":"Yudasi, naxan mu findi Isikariyoti ra, a naxa Isa maxɔrin, «Marigi, munfe rabaxi i to fafe i yɛtɛ makɛnɛnde muxu tan bɛ, i mu i yɛtɛ makɛnɛn duniɲa tan bɛ?»"},{"book":"Yaya","chapter":"14","verse":"23","text":"Isa naxa a yaabi, «Xa naxan yo n xanu, a n xui suxuma nɛ. N Baba a kanyi xanuma nɛ, muxu nun n Baba fa a yire, muxu sabati a i."},{"book":"Yaya","chapter":"14","verse":"24","text":"Naxan mu n xanuxi, a mu n xui suxuma. Wo masenyi naxan mɛfe n na, n gbe xa mu a ra. A fatanxi Baba Ala nan na, naxan n xɛɛxi.»"},{"book":"Yaya","chapter":"14","verse":"25","text":"«N to wo ya ma, n bara na birin masen wo bɛ,"},{"book":"Yaya","chapter":"14","verse":"26","text":"kɔnɔ Baba Ala fama nɛ Saabui Fanyi xɛɛde wo yire n xili ra. Na saabui lanxi Ala Xaxili Sɛniyɛnxi nan ma. Na nan fama wo ratude n ma masenyi birin na, a fa wo xaran na ra.»"},{"book":"Yaya","chapter":"14","verse":"27","text":"«N bɔɲɛsa fima wo ma naxan fatanxi n tan na, naxan mu kelixi duniɲa ma. Wo naxa kɔntɔfili, wo naxa gaaxu."},{"book":"Yaya","chapter":"14","verse":"28","text":"Wo bara n xui mɛ, ‹N na sigafe, kɔnɔ n man fama wo yire›. Xa wo n xanu, a lanma wo xa sɛɛwa n ma sigɛ ra Baba Ala yire, barima a dangi n tan na."},{"book":"Yaya","chapter":"14","verse":"29","text":"N a falaxi nɛ wo bɛ, beenun a xa raba, alako a na raba, wo xa danxaniya n ma.»"},{"book":"Yaya","chapter":"14","verse":"30","text":"«N mu wɔyɛn gbegbe falama wo bɛ sɔnɔn, barima yi duniɲa na nɔla naxan yi, a na fafe. A mu nɔma n tan na a mɔɔli yo ra,"},{"book":"Yaya","chapter":"14","verse":"31","text":"kɔnɔ alako duniɲa xa a kolon a n tan Baba Ala xanuxi nɛ, Baba Ala n yamarixi naxan na, n a rabama nɛ. Wo keli, won xɛɛ.»"}]}