{"data":[{"book":"Jelenések","chapter":"13","verse":"1","text":"És láttam egy fenevadat feljönni a tengerből, amelynek hét feje és tíz szarva volt, és a tíz szarván korona, és fejein istenkáromló nevek."},{"book":"Jelenések","chapter":"13","verse":"2","text":"És ez a fenevad, amelyet láttam, hasonló volt a párduchoz, lábai, mint a medvéé, szája, mint az oroszlán szája, és a sárkány neki adta az ő erejét és királyi székét és nagy hatalmát."},{"book":"Jelenések","chapter":"13","verse":"3","text":"És láttam, hogy fejei közül egy halálosan megsebesült, de halálos sebe meggyógyult. Az egész föld csodálta a fenevadat."},{"book":"Jelenések","chapter":"13","verse":"4","text":"És imádták a sárkányt, aki hatalmat adott a fenevadnak, és imádták a fenevadat, és ezt mondták: „Kicsoda hasonló a fenevadhoz? Kicsoda viaskodhatna vele?“"},{"book":"Jelenések","chapter":"13","verse":"5","text":"És adatott neki nagyot mondó és istenkáromló száj, és adatott neki hatalom, hogy cselekedhessék negyvenkét hónapon át."},{"book":"Jelenések","chapter":"13","verse":"6","text":"Megnyitotta azért száját Isten ellen való káromlásra, hogy szidalmazza az ő nevét és az ő sátorát és azokat, akik a mennyben laknak."},{"book":"Jelenések","chapter":"13","verse":"7","text":"Az is megadatott neki, hogy a szentek ellen hadakozzék, és őket legyőzze, és adatott neki hatalom minden nemzetségen, nyelven és népen."},{"book":"Jelenések","chapter":"13","verse":"8","text":"Ezért imádja őt a föld minden lakosa, akiknek neve nincs beírva az élet könyvébe, amely a Bárányé, aki megöletett a világ alapítása óta."},{"book":"Jelenések","chapter":"13","verse":"9","text":"Ha van füle valakinek, hallja!"},{"book":"Jelenések","chapter":"13","verse":"10","text":"Ha valaki fogságba visz mást,"},{"book":"Jelenések","chapter":"13","verse":"11","text":"Azután más fenevadat láttam feljönni a földből, aminek két szarva volt, a Bárányhoz hasonló, de úgy szólt, mint a sárkány."},{"book":"Jelenések","chapter":"13","verse":"12","text":"Ez az előző fenevadnak minden hatalmát gyakorolta, az ő színe előtt, és azt is megcselekedte, hogy a föld és annak lakosai imádják az első fenevadat, amelynek halálos sebe meggyógyult."},{"book":"Jelenések","chapter":"13","verse":"13","text":"És nagy jeleket tesz, még tüzet is hoz az égből a földre az emberek szeme láttára."},{"book":"Jelenések","chapter":"13","verse":"14","text":"És elhiteti a föld lakosait azokkal a jelekkel, amelyeket kapott, hogy megcselekedje a fenevad színe előtt, azt mondva a föld lakosainak, hogy készítsék el a fenevad képét, akit fegyverrel megsebesíttetek, de megelevenedett."},{"book":"Jelenések","chapter":"13","verse":"15","text":"És megadatott neki, hogy a fenevad képébe lelket adjon, és hogy a fenevad képe meg is szólaljon, és hogy akik nem imádják a fenevad képét, azokat megölje."},{"book":"Jelenések","chapter":"13","verse":"16","text":"Azt is megteszi mindenkivel, kicsikkel és nagyokkal, gazdagokkal és szegényekkel, szabadokkal és szolgákkal, hogy jobb kezükre, vagy homlokukra bélyeget tegyenek,"},{"book":"Jelenések","chapter":"13","verse":"17","text":"hogy senki se vehessen, se el ne adhasson semmit, hanem csak az, akin a fenevad bélyege van, vagy a neve, vagy nevének a száma."},{"book":"Jelenések","chapter":"13","verse":"18","text":"Ide kell a bölcsesség! Akinek van értelme, számlálja meg a fenevad számát, mert emberi szám az, a száma pedig hatszázhatvanhat."}]}