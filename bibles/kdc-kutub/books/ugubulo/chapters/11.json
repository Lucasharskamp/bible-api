{"data":[{"book":"Ugubulo","chapter":"11","verse":"1","text":"Abaho ngweleligwa ludete kamba kibiki cha kupimila, nongeligwa, “Genda kapime ng'anda ya Imulungu na upango wa kulavila nhosa na uwapete wanhu omtambikila Imulungu mumo."},{"book":"Ugubulo","chapter":"11","verse":"2","text":"Lakini sikuupime lubuga lwa kunze ya Ng'anda ya Imulungu, kwavija wagweleligwa wanhu haweli Wayahudi, wao odibojoga buga ding'alile kwa kipindi cha miyezi malongo mane na mbili."},{"book":"Ugubulo","chapter":"11","verse":"3","text":"Nowatuma wanhu zangu wabili, olonga usenga wa Imulungu kwa siku elufu moja magana mabili na malongo sita kuno wavala vikumbi.”"},{"book":"Ugubulo","chapter":"11","verse":"4","text":"Wanhu awo wabili onda walonge mbuli yangu awo walongigwe kamba mibiki mibili ya mizeituni na vinhu vibili va kwikila taa vili kuulongozi wa Mndewa wa isi."},{"book":"Ugubulo","chapter":"11","verse":"5","text":"Munhu yoyose yahageza kuwalumiza, moto ulawa mmilomo yao owasakaza wanhu wawehile, na munhu yoyose yonda yageze kuwalumiza kokomigwa kamba vivo."},{"book":"Ugubulo","chapter":"11","verse":"6","text":"Kipindi vonda wapete usenga wa Imulungu, okuwa na udahi wa kufunga ulanga ili mvula sikuitowe. Wana udahi wa kugalusa mazi kuwa damu, vivija wana udahi wa kugala mikubulo mwiisi kipindi wahalonda."},{"book":"Ugubulo","chapter":"11","verse":"7","text":"Wahamambukiza kulonga usenga wao, ng'onyo dilawa kudikolombo dilibule uhelelo doitowa nao. Najo dowahuma na dowakoma."},{"book":"Ugubulo","chapter":"11","verse":"8","text":"Mitufi yao yokala mna zinzila za buga kulu, hanhu hayawambigwe Mndewa wao. Twaga da kugwaza da buga dijo Sodoma hebu isi ya Misili."},{"book":"Ugubulo","chapter":"11","verse":"9","text":"Wanhu kulawa kila isi na lukolo na ulonzi na kabila oilola mitufi yao kwa siku ndatu na nusu na honda watogole izikigwe."},{"book":"Ugubulo","chapter":"11","verse":"10","text":"Wanhu okala mwiisi oideng'helela ifa ya wanhu awo wabili. Otenda nyimwilinyimwili na kuigwaa nhunza, kwavija watula ndagu awo wabili wawagaza ng'hani wanhu wa mwiisi."},{"book":"Ugubulo","chapter":"11","verse":"11","text":"Zahamala siku azo ndatu na nusu, mhumuzi ya ugima kulawa kwa Imulungu iwezila na kuwengila, na hewo wema wima na wanhu wose wawone wengilwa bwembwe."},{"book":"Ugubulo","chapter":"11","verse":"12","text":"Abaho watula ndagu awo wabili wahulika sauti ng'hulu kuulanga, ilonga, “Izoni kuno!” Wachola kuulanga mna diwingu, kuno wanhu wawehile owalola."},{"book":"Ugubulo","chapter":"11","verse":"13","text":"Kipindi kikija kukala na mtigisiko mkulu ng'hani wa isi, hanhu ha longo ha isi inangika, na wanhu elufu saba wakomigwa kwa mtigisiko awo. Wanhu wasigale wadumba ng'hani, wamgwaa ukulu Imulungu wa kuulanga."},{"book":"Ugubulo","chapter":"11","verse":"14","text":"Magayo gakabili gabita, lakini gang'hali gakadatu gokwiza sambi."},{"book":"Ugubulo","chapter":"11","verse":"15","text":"Abaho msenga wa saba wa kuulanga katowa mhalati yake, kukala na sauti ng'hulu kuulanga, ilonga, “Sambi undewa wa mwiisi wa Mndewa Imulungu wetu na Kilisito iyamsagule. Nayo kotawala siku zose!”"},{"book":"Ugubulo","chapter":"11","verse":"16","text":"Abaho waja iwavele malongo mabili na nne wakalile kuulongozi wa Imulungu mna ivigoda, wagwa kingubanguba, watambika kwa Imulungu,"},{"book":"Ugubulo","chapter":"11","verse":"17","text":"walonga,"},{"book":"Ugubulo","chapter":"11","verse":"18","text":"Wanhu wa isi zose wagevuzika,"},{"book":"Ugubulo","chapter":"11","verse":"19","text":"Ng'anda ya Imulungu kuulanga ivuguligwa, na sanduku da lagano joneka mumo. Kukala na mimwesa na mdudumo na ng'huwa na mtigisiko wa isi na mvula ng'hulu ya mabwe."}]}