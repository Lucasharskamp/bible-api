{"data":[{"book":"उत्पत्ति","chapter":"14","verse":"1","text":"शिनार के राजा अम्रापेल, और एल्लासार के राजा अर्योक, और एलाम के राजा कदोर्लाओमेर, और गोयीम के राजा तिदाल के दिनों में ऐसा हुआ,"},{"book":"उत्पत्ति","chapter":"14","verse":"2","text":"कि उन्होंने सदोम के राजा बेरा, और गमोरा के राजा बिर्शा, और अदमा के राजा शिनाब, और सबोयीम के राजा शेमेबेर, और बेला जो सोअर भी कहलाता है, इन राजाओं के विरुद्ध युद्ध किया।"},{"book":"उत्पत्ति","chapter":"14","verse":"3","text":"इन पाँचों ने सिद्दीम नामक तराई में, जो खारे नदी के पास है, एका किया।"},{"book":"उत्पत्ति","chapter":"14","verse":"4","text":"बारह वर्ष तक तो ये कदोर्लाओमेर के अधीन रहे; पर तेरहवें वर्ष में उसके विरुद्ध उठे।"},{"book":"उत्पत्ति","chapter":"14","verse":"5","text":"चौदहवें वर्ष में कदोर्लाओमेर, और उसके संगी राजा आए, और अश्तारोत्कनम में रापाइयों को, और हाम में जूजियों को, और शावे-किर्यातैम में एमियों को,"},{"book":"उत्पत्ति","chapter":"14","verse":"6","text":"और सेईर नामक पहाड़ में होरियों को, मारते-मारते उस एल्पारान तक जो जंगल के पास है, पहुँच गए।"},{"book":"उत्पत्ति","chapter":"14","verse":"7","text":"वहाँ से वे लौटकर एन्मिशपात को आए, जो कादेश भी कहलाता है, और अमालेकियों के सारे देश को, और उन एमोरियों को भी जीत लिया, जो हसासोन्तामार में रहते थे।"},{"book":"उत्पत्ति","chapter":"14","verse":"8","text":"तब सदोम, गमोरा, अदमा, सबोयीम, और बेला, जो सोअर भी कहलाता है, इनके राजा निकले, और सिद्दीम नामक तराई में, उनके साथ युद्ध के लिये पाँति बाँधी:"},{"book":"उत्पत्ति","chapter":"14","verse":"9","text":"अर्थात् एलाम के राजा कदोर्लाओमेर, गोयीम के राजा तिदाल, शिनार के राजा अम्रापेल, और एल्लासार के राजा अर्योक, इन चारों के विरुद्ध उन पाँचों ने पाँति बाँधी।"},{"book":"उत्पत्ति","chapter":"14","verse":"10","text":"सिद्दीम नामक तराई में जहाँ लसार मिट्टी के गड्ढे ही गड्ढे थे; सदोम और गमोरा के राजा भागते-भागते उनमें गिर पड़े, और जो बचे वे पहाड़ पर भाग गए।"},{"book":"उत्पत्ति","chapter":"14","verse":"11","text":"तब वे सदोम और गमोरा के सारे धन और भोजनवस्तुओं को लूट-लाट कर चले गए।"},{"book":"उत्पत्ति","chapter":"14","verse":"12","text":"और अब्राम का भतीजा लूत, जो सदोम में रहता था; उसको भी धन समेत वे लेकर चले गए।"},{"book":"उत्पत्ति","chapter":"14","verse":"13","text":"तब एक जन जो भागकर बच निकला था उसने जाकर इब्री अब्राम को समाचार दिया; अब्राम तो एमोरी मम्रे, जो एशकोल और आनेर का भाई था, उसके बांजवृक्षों के बीच में रहता था; और ये लोग अब्राम के संग वाचा बाँधे हुए थे।"},{"book":"उत्पत्ति","chapter":"14","verse":"14","text":"यह सुनकर कि उसका भतीजा बन्दी बना लिया गया है, अब्राम ने अपने तीन सौ अठारह प्रशिक्षित, युद्ध कौशल में निपुण दासों को लेकर जो उसके कुटुम्ब में उत्पन्न हुए थे, अस्त्र-शस्त्र धारण करके दान तक उनका पीछा किया।"},{"book":"उत्पत्ति","chapter":"14","verse":"15","text":"और अपने दासों के अलग-अलग दल बाँधकर रात को उन पर चढ़ाई करके उनको मार लिया और होबा तक, जो दमिश्क की उत्तर की ओर है, उनका पीछा किया।"},{"book":"उत्पत्ति","chapter":"14","verse":"16","text":"और वह सारे धन को, और अपने भतीजे लूत, और उसके धन को, और स्त्रियों को, और सब बन्दियों को, लौटा ले आया।"},{"book":"उत्पत्ति","chapter":"14","verse":"17","text":"जब वह कदोर्लाओमेर और उसके साथी राजाओं को जीतकर लौटा आता था तब सदोम का राजा शावे नामक तराई में, जो राजा की तराई भी कहलाती है, उससे भेंट करने के लिये आया।"},{"book":"उत्पत्ति","chapter":"14","verse":"18","text":"तब शालेम का राजा मलिकिसिदक14:18 का राजा मलिकिसिदक: शालेम का राजा जिसका नाम धार्मिकता का राजा था, वह रोटी और दाखमधु लाया। वह परमेश्वर और मनुष्य के बीच एक मध्यस्थ था, जो इस बात को दर्शाता है कि परमेश्वर ने अपनी दया का हाथ आगे बढ़ाया हुआ है, और मनुष्य विश्वास के हाथ से उस तक पहुँचता है। , जो परमप्रधान परमेश्वर का याजक था, रोटी और दाखमधु ले आया।"},{"book":"उत्पत्ति","chapter":"14","verse":"19","text":"और उसने अब्राम को यह आशीर्वाद दिया, “परमप्रधान परमेश्वर की ओर से, जो आकाश और पृथ्वी का अधिकारी है, तू धन्य हो।"},{"book":"उत्पत्ति","chapter":"14","verse":"20","text":"और धन्य है परमप्रधान परमेश्वर, जिसने तेरे द्रोहियों को तेरे वश में कर दिया है।” तब अब्राम ने उसको सब का दशमांश दिया।"},{"book":"उत्पत्ति","chapter":"14","verse":"21","text":"तब सदोम के राजा ने अब्राम से कहा, “प्राणियों को तो मुझे दे, और धन को अपने पास रख।”"},{"book":"उत्पत्ति","chapter":"14","verse":"22","text":"अब्राम ने सदोम के राजा से कहा, “परमप्रधान परमेश्वर यहोवा, जो आकाश और पृथ्वी का अधिकारी है,"},{"book":"उत्पत्ति","chapter":"14","verse":"23","text":"उसकी मैं यह शपथ खाता हूँ14:23 मैं यह शपथ खाता हूँ: अब्राम के लिए यह गम्भीर मामला था। या तो पहले, या वहीं पर, उसने परमेश्वर के सामने यह शपथ ली कि वह सदोम की सम्पत्ति को हाथ भी नहीं लगाएगा। , कि जो कुछ तेरा है उसमें से न तो मैं एक सूत, और न जूती का बन्धन, न कोई और वस्तु लूँगा; कि तू ऐसा न कहने पाए, कि अब्राम मेरे ही कारण धनी हुआ।"},{"book":"उत्पत्ति","chapter":"14","verse":"24","text":"पर जो कुछ इन जवानों ने खा लिया है और उनका भाग जो मेरे साथ गए थे; अर्थात् आनेर, एशकोल, और मम्रे मैं नहीं लौटाऊँगा वे तो अपना-अपना भाग रख लें।”"}]}