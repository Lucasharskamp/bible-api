{"data":[{"book":"Isaya","chapter":"39","verse":"1","text":"Panguva iyoyo Merodhaki-Bharadhani mwanakomana waBharadhani mambo weBhabhironi, akatumira matsamba nechipo kuna Hezekia, nokuti akanga anzwa nezvokurwara nokupora kwake."},{"book":"Isaya","chapter":"39","verse":"2","text":"Hezekia akagamuchira nhume nomufaro akavaratidza zvakanga zviri mumatura ake: sirivha, goridhe, zvinonhuhwira namafuta anokosha nenhumbi dzake dzose dzokurwa uye nezvose zvaiwanikwa papfuma yake. Hapana chinhu mumuzinda wake kana muumambo hwake chavasina kuratidzwa naHezekia."},{"book":"Isaya","chapter":"39","verse":"3","text":"Ipapo muprofita Isaya akaenda kuna Mambo Hezekia akabvunza achiti, “Varume avo vakati kudini, uye vakabvepi?”"},{"book":"Isaya","chapter":"39","verse":"4","text":"Muprofita akamubvunza achiti, “Vakaoneiko mumuzinda menyu?”"},{"book":"Isaya","chapter":"39","verse":"5","text":"Ipapo Isaya akati kuna Hezekia, “Inzwa shoko raJehovha Wamasimba Ose:"},{"book":"Isaya","chapter":"39","verse":"6","text":"Zvirokwazvo nguva ichauya iyo zvose zviri mumba mako, nezvose zvakaunganidzwa namadzibaba ako kusvikira nhasi, zvichatakurwa zvichiendeswa kuBhabhironi. Hapana chichasara, ndizvo zvinotaura Jehovha."},{"book":"Isaya","chapter":"39","verse":"7","text":"Uye vamwe vavana vako, venyama neropa rako chairo vauchabereka, vachatorwa uye vachava varanda mumuzinda wamambo weBhabhironi.”"},{"book":"Isaya","chapter":"39","verse":"8","text":"Hezekia akapindura achiti, “Shoko raJehovha rawataura rakanaka.” Nokuti akafunga kuti, “Pachava norugare nokudzivirirwa pamazuva oupenyu hwangu.”"}]}