{"data":[{"book":"Jób","chapter":"16","verse":"1","text":"A odpovídaje Job, řekl:"},{"book":"Jób","chapter":"16","verse":"2","text":"Slyšel jsem již podobných věcí mnoho; všickni vy nepříjemní jste těšitelé."},{"book":"Jób","chapter":"16","verse":"3","text":"Bude-liž kdy konec slovům povětrným? Aneb co tě popouzí, že tak mluvíš?"},{"book":"Jób","chapter":"16","verse":"4","text":"Zdaliž bych já tak mluviti mohl, jako vy, kdybyste byli na místě mém? Shromažďoval-li bych proti vám slova, aneb potřásal na vás hlavou svou?"},{"book":"Jób","chapter":"16","verse":"5","text":"Nýbrž posiloval bych vás ústy svými, a otvírání rtů mých krotilo by bolest."},{"book":"Jób","chapter":"16","verse":"6","text":"Buď že mluvím, neumenšuje se bolesti mé, buď že tak nechám, neodchází ode mne."},{"book":"Jób","chapter":"16","verse":"7","text":"Ale ustavičně zemdlívá mne; nebo jsi mne, ó Bože, zbavil všeho shromáždění mého."},{"book":"Jób","chapter":"16","verse":"8","text":"A vrásky jsi mi zdělal; což mám za svědka, ano patrná na mně hubenost má na tváři mé to osvědčuje."},{"book":"Jób","chapter":"16","verse":"9","text":"Prchlivost jeho zachvátila mne, a vzal mne v nenávist, škřipě na mne zuby svými; jako nepřítel můj zaostřil oči své na mne."},{"book":"Jób","chapter":"16","verse":"10","text":"Rozedřeli na mne ústa svá, potupně mne poličkujíce, proti mně se shromáždivše."},{"book":"Jób","chapter":"16","verse":"11","text":"Vydal mne Bůh silný nešlechetníku, a v ruce bezbožných uvedl mne."},{"book":"Jób","chapter":"16","verse":"12","text":"Pokoje jsem užíval, však potřel mne, a uchopiv mne za šíji mou, roztříštil mne, a vystavil mne sobě za cíl."},{"book":"Jób","chapter":"16","verse":"13","text":"Obklíčili mne střelci jeho, rozťal ledví má beze vší lítosti, a vylil na zem žluč mou."},{"book":"Jób","chapter":"16","verse":"14","text":"Ranil mne ranou na ránu, outok učinil na mne jako silný."},{"book":"Jób","chapter":"16","verse":"15","text":"Žíni jsem ušil na zjízvenou kůži svou, a zohavil jsem v prachu sílu svou."},{"book":"Jób","chapter":"16","verse":"16","text":"Tvář má oduřavěla od pláče, a na víčkách mých stín smrti jest."},{"book":"Jób","chapter":"16","verse":"17","text":"Ne pro nějaké bezpraví v rukou mých; nebo i modlitba má čistá jest."},{"book":"Jób","chapter":"16","verse":"18","text":"Ó země, nepřikrývej krve mé, a nechť nemá místa volání mé."},{"book":"Jób","chapter":"16","verse":"19","text":"Aj, nyní jestiť i v nebesích svědek můj, svědek můj, pravím, jest na výsostech."},{"book":"Jób","chapter":"16","verse":"20","text":"Ó mudráci moji, přátelé moji, k Bohuť slzí oko mé."},{"book":"Jób","chapter":"16","verse":"21","text":"Ó by lze bylo muži v hádku s ním se vydati, jako synu člověka s přítelem svým."},{"book":"Jób","chapter":"16","verse":"22","text":"Nebo léta mně odečtená přicházejí, a cestou, kterouž se zase nenavrátím, již se beru."}]}