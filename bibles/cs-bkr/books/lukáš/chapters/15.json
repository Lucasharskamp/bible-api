{"data":[{"book":"Lukáš","chapter":"15","verse":"1","text":"Přibližovali se pak k němu všickni publikáni a hříšníci, aby ho slyšeli."},{"book":"Lukáš","chapter":"15","verse":"2","text":"I reptali farizeové a zákoníci, řkouce: Tento hříšníky přijímá a jí s nimi."},{"book":"Lukáš","chapter":"15","verse":"3","text":"I pověděl jim podobenství toto, řka:"},{"book":"Lukáš","chapter":"15","verse":"4","text":"Kdyby někdo z vás měl sto ovec, a ztratil by jednu z nich, zdaliž by nenechal devadesáti devíti na poušti, a nešel k té, kteráž zahynula, až by i nalezl ji?"},{"book":"Lukáš","chapter":"15","verse":"5","text":"A nalezna, jistě by ji vložil na ramena svá s radostí."},{"book":"Lukáš","chapter":"15","verse":"6","text":"A přijda domů, svolal by přátely a sousedy, řka jim: Spolu radujte se se mnou, neb jsem nalezl ovci svou, kteráž byla zahynula."},{"book":"Lukáš","chapter":"15","verse":"7","text":"Pravímť vám, že tak jest radost v nebi nad jedním hříšníkem pokání činícím větší, nežli nad devadesáti devíti spravedlivými, kteříž nepotřebují pokání."},{"book":"Lukáš","chapter":"15","verse":"8","text":"Aneb žena některá mající grošů deset, ztratila-li by jeden groš, zdaliž nezažže svíce, a nemete domu, a nehledá pilně, dokudž nenalezne?"},{"book":"Lukáš","chapter":"15","verse":"9","text":"A když nalezne, svolá přítelkyně a sousedy, řkuci: Spolu radujte se se mnou, neb jsem nalezla groš, kterýž jsem byla ztratila."},{"book":"Lukáš","chapter":"15","verse":"10","text":"Takť pravím vám, že jest radost před anděly Božími nad jedním hříšníkem pokání činícím."},{"book":"Lukáš","chapter":"15","verse":"11","text":"Řekl také Ježíš: Èlověk jeden měl dva syny."},{"book":"Lukáš","chapter":"15","verse":"12","text":"Z nichž mladší řekl otci: Otče, dej mi díl statku, kterýž mně náleží. I rozdělil jim statek."},{"book":"Lukáš","chapter":"15","verse":"13","text":"A po nemnohých dnech, shromáždiv sobě všecko mladší syn, odšel do daleké krajiny, a tam rozmrhal statek svůj, živ jsa prostopášně."},{"book":"Lukáš","chapter":"15","verse":"14","text":"A když všecko utratil, stal se hlad veliký v krajině té, a on počal nouzi trpěti."},{"book":"Lukáš","chapter":"15","verse":"15","text":"I všed, přídržel se jednoho měštěnína krajiny té; a on jej poslal do vsi své, aby pásl vepře."},{"book":"Lukáš","chapter":"15","verse":"16","text":"I žádal nasytiti břicho své mlátem, kteréž svině jedly, a žádný nedával jemu."},{"book":"Lukáš","chapter":"15","verse":"17","text":"On pak přišed sám k sobě, řekl: Aj, jak mnozí čeledínové u otce mého hojnost mají chleba, a já tuto hladem mru!"},{"book":"Lukáš","chapter":"15","verse":"18","text":"Vstana, půjdu k otci svému, a dím jemu: Otče, zhřešil jsem proti nebi a před tebou,"},{"book":"Lukáš","chapter":"15","verse":"19","text":"A již více nejsem hoden slouti syn tvůj. Ale učiň mne jako jednoho z čeledínů svých."},{"book":"Lukáš","chapter":"15","verse":"20","text":"I vstav, šel k otci svému. A když ještě opodál byl, uzřel jej otec jeho, a milosrdenstvím hnut jsa, přiběh, padl na šíji jeho, a políbil ho."},{"book":"Lukáš","chapter":"15","verse":"21","text":"I řekl jemu syn: Otče, zhřešil jsem proti nebi a před tebou, a jižť nejsem hoden slouti syn tvůj."},{"book":"Lukáš","chapter":"15","verse":"22","text":"I řekl otec služebníkům svým: Přineste roucho to první, a oblecte jej, a dejte prsten na ruku jeho a obuv na nohy."},{"book":"Lukáš","chapter":"15","verse":"23","text":"A přivedouce tele tučné, zabijte, a hodujíce, buďme veseli."},{"book":"Lukáš","chapter":"15","verse":"24","text":"Nebo tento syn můj byl umřel, a zase ožil; byl zahynul, a nalezen jest. I počali veseli býti."},{"book":"Lukáš","chapter":"15","verse":"25","text":"Byl pak syn jeho starší na poli. A jda, když se přibližoval k domu, uslyšel zpívání a hluk veselících se."},{"book":"Lukáš","chapter":"15","verse":"26","text":"I povolav jednoho z služebníků svých, otázal se ho, co by to bylo."},{"book":"Lukáš","chapter":"15","verse":"27","text":"A on řekl jemu: Bratr tvůj přišel, i zabil otec tvůj tučné tele, že ho zdravého přijal."},{"book":"Lukáš","chapter":"15","verse":"28","text":"I rozhněval se on, a nechtěl tam vjíti. Otec pak jeho vyšed, prosil ho."},{"book":"Lukáš","chapter":"15","verse":"29","text":"A on odpověděv, řekl otci: Aj, tolik let sloužím tobě, a nikdy jsem přikázání tvého nepřestoupil, avšak nikdy jsi mi nedal ani kozelce, abych také s přáteli svými vesel pobyl."},{"book":"Lukáš","chapter":"15","verse":"30","text":"Ale když syn tvůj tento, kterýž prožral statek tvůj s nevěstkami, přišel, zabils jemu tele tučné."},{"book":"Lukáš","chapter":"15","verse":"31","text":"A on řekl mu: Synu, ty vždycky se mnou jsi, a všecky věci mé jsou tvé."},{"book":"Lukáš","chapter":"15","verse":"32","text":"Ale hodovati a radovati se náleželo. Nebo bratr tvůj tento byl umřel, a zase ožil; zahynul byl, a nalezen jest."}]}