{"data":[{"book":"Luukas","chapter":"6","verse":"1","text":"Kun Jeesus ja hänen oppilaansa kulkivat eräänä pyhäpäivänä viljapeltojen halki, he katkoivat vehnän tähkiä, hieroivat akanat niistä irti käsissään ja söivät jyvät."},{"book":"Luukas","chapter":"6","verse":"2","text":"Jotkut fariseukset sanoivat silloin: »Tehän teette työtä! Meidän lakimme kieltää tekemästä sapattina työtä.»"},{"book":"Luukas","chapter":"6","verse":"3","text":"Jeesus vastasi: »Ettekö lue Raamattua? Ettekö tiedä, mitä kuningas Daavid ja hänen miehensä tekivät, kun heidän oli nälkä?"},{"book":"Luukas","chapter":"6","verse":"4","text":"He ottivat temppelistä ne erityiset leivät6:4 Tai: »näkyleivät»., jotka oli pantu uhrina Herran eteen, ja söivät ne, vaikka se olikin vastoin juutalaisten lakia.»"},{"book":"Luukas","chapter":"6","verse":"5","text":"Ja Jeesus lisäsi: »Minä6:5 Sananmukaisesti: »Ihmisen Poika». olen sapatinkin Herra.»"},{"book":"Luukas","chapter":"6","verse":"6","text":"Eräänä toisena sapattina hän opetti synagogassa. Kuulijoiden joukossa oli mies, jonka oikea käsi oli epämuodostunut."},{"book":"Luukas","chapter":"6","verse":"7","text":"Lainopettajat ja fariseukset seurasivat tarkasti, parantaisiko Jeesus miehen, vaikka oli sapatti. He olivat nimittäin kovin innokkaita löytämään jotakin, mistä voisivat häntä syyttää."},{"book":"Luukas","chapter":"6","verse":"8","text":"Jeesus tiesi täsmälleen heidän ajatuksensa. Siksi hän sanoi vammaiselle miehelle: »Tule tänne eteen, niin että kaikki voivat nähdä sinut.» Mies tuli."},{"book":"Luukas","chapter":"6","verse":"9","text":"Sitten Jeesus sanoi fariseuksille ja lainopettajille: »Vastatkaa minulle: Kumpi on parempi, tehdä pyhäpäivänä hyvää vai pahaa, pelastaa ihmiselämä vai antaa sen tuhoutua?»"},{"book":"Luukas","chapter":"6","verse":"10","text":"Hän katsoi heitä jokaista vuoron perään ja sanoi sitten miehelle: »Ojenna kätesi.» Kun mies ojensi kätensä, se tuli täysin terveeksi."},{"book":"Luukas","chapter":"6","verse":"11","text":"Jeesuksen vihamiehet olivat tästä raivoissaan ja alkoivat suunnitella hänen murhaamistaan."},{"book":"Luukas","chapter":"6","verse":"12","text":"Pian tämän jälkeen Jeesus meni koko yöksi vuorille rukoilemaan."},{"book":"Luukas","chapter":"6","verse":"13","text":"Aikaisin seuraavana aamuna hän kutsui luokseen ne, jotka olivat alkaneet kulkea hänen mukanaan ja valitsi heistä kaksitoista. Heitä hän nimitti apostoleiksi."},{"book":"Luukas","chapter":"6","verse":"14,15,16","text":"He olivat: Simon, jota Jeesus sanoi myös Pietariksi, Simonin veli Andreas, Jaakob, Johannes, Filippus, Bartolomeus, Matteus, Tuomas, Jaakob Alfeuksen poika, Simon, vapautusliikkeen mies, Juudas Jaakobin poika ja Juudas Iskariot, joka myöhemmin petti Jeesuksen."},{"book":"Luukas","chapter":"6","verse":"17,18","text":"Jeesus tuli heidän kanssaan vuorelta ja seisahtui aukealle kentälle. Hänen oppilaitaan ja joukoittain muuta väkeä kerääntyi hänen ympärilleen. Ihmisiä tuli näet kaikkialta Juudeasta, Jerusalemista ja niinkin pohjoisesta kuin Tyyron ja Siidonin rannikkoalueelta kuuntelemaan Jeesuksen puheita ja hänen parannettavikseen. Hän vapautti myös useita ihmisiä pahojen henkien vallasta."},{"book":"Luukas","chapter":"6","verse":"19","text":"Monet yrittivät koskettaa häntä, sillä hänestä lähti parantavaa voimaa, joka teki kaikki terveiksi."},{"book":"Luukas","chapter":"6","verse":"20","text":"Jeesus kääntyi puhumaan oppilailleen: »Onnellisia te köyhät, sillä te saatte Jumalan valtakunnan!"},{"book":"Luukas","chapter":"6","verse":"21","text":"Onnellisia te nälkäiset, sillä teidät ravitaan. Onnellisia te, jotka nyt itkette, sillä kohta on aika nauraa."},{"book":"Luukas","chapter":"6","verse":"22","text":"Onnellisia te, joita vihataan, parjataan, hyljeksitään ja loukataan minun6:22 Sananmukaisesti: »Ihmisen Pojan». takiani."},{"book":"Luukas","chapter":"6","verse":"23","text":"Olkaa siitä vain iloisia, sillä taivaassa teitä odottaa suuri palkinto. Muistakaa, että profeetat saivat aikoinaan saman kohtelun."},{"book":"Luukas","chapter":"6","verse":"24","text":"Mutta voi teitä, te rikkaat: teidän onnenne jää tänne maan päälle."},{"book":"Luukas","chapter":"6","verse":"25","text":"Voi teitä, jotka nyt olette kylläisiä: teillä tulee vielä kerran olemaan tuskallinen nälkä. Voi teitä, jotka nyt nauratte huolettomina, sillä te joudutte suremaan."},{"book":"Luukas","chapter":"6","verse":"26","text":"Voi teitä, joita maailma nyt kiittelee – väärät profeetat ovat aina olleet kansan suosiossa."},{"book":"Luukas","chapter":"6","verse":"27","text":"Kuulkaa kaikki! Rakastakaa vihollisianne. Tehkää hyvää niille, jotka vihaavat teitä."},{"book":"Luukas","chapter":"6","verse":"28","text":"Rukoilkaa niiden puolesta, jotka pyrkivät teitä vahingoittamaan. Pyytäkää Jumalan siunausta niille, jotka parjaavat teitä."},{"book":"Luukas","chapter":"6","verse":"29","text":"Jos joku lyö sinua toiselle poskelle, anna hänen lyödä toisellekin. Jos joku pyytää takkiasi, anna hänelle myös paitasi."},{"book":"Luukas","chapter":"6","verse":"30","text":"Anna, mitä ihmiset sinulta pyytävät, äläkä yritä saada takaisin sellaista, mikä on sinulta viety."},{"book":"Luukas","chapter":"6","verse":"31","text":"Kohtele muita niin kuin toivot heidän kohtelevan itseäsi."},{"book":"Luukas","chapter":"6","verse":"32","text":"Mitä erinomaista te siinä teette, jos rakastatte niitä, jotka teitä rakastavat? Niinhän jumalattomatkin tekevät!"},{"book":"Luukas","chapter":"6","verse":"33","text":"Ei siinä ole mitään ihmeellistä, jos teette hyvää niille, jotka ovat hyviä teille itsellenne. Kyllä jumalattomatkin tekevät hyvää."},{"book":"Luukas","chapter":"6","verse":"34","text":"Mitä erikoista siinä on, jos lainaatte rahaa niille, jotka maksavat takaisin? Pahimmatkin ihmiset lainaavat toisilleen, jos saavat omansa takaisin."},{"book":"Luukas","chapter":"6","verse":"35","text":"Rakastakaa siis niitä, jotka vihaavat teitä, olkaa hyviä heitä kohtaan ja lainatkaa välittämättä siitä, maksavatko he takaisin. Saatte taivaasta suuren palkan ja toimitte niin kuin Jumalan lapset – onhan Jumalakin hyvä kiittämättömille ja pahoille."},{"book":"Luukas","chapter":"6","verse":"36","text":"Olkaa yhtä armahtavia kuin Isännekin."},{"book":"Luukas","chapter":"6","verse":"37","text":"Älkää koskaan arvostelko tai tuomitko muita, ettette saisi samalla mitalla takaisin. Suhtautukaa ihmisiin hyväntahtoisesti6:37 Sananmukaisesti: »vapauttakaa» tai »antakaa anteeksi»., niin teihin suhtaudutaan samoin."},{"book":"Luukas","chapter":"6","verse":"38","text":"Jos itse annatte, teillekin annetaan. Saatte lahjana takaisin kukkuramitoin, täpötäydessä astiassa. Siitä, käytättekö antaessanne pientä vai suurta mittaa, riippuu, miten itsellenne mitataan.»"},{"book":"Luukas","chapter":"6","verse":"39","text":"Jeesus käytti tällaisia vertauksia puheissaan: »Kannattaako sokean taluttaa toista sokeaa? Kuoppaan pudotessaan toinen vetää toisen perässään."},{"book":"Luukas","chapter":"6","verse":"40","text":"Voisiko oppilas tietää enemmän kuin opettajansa? Suurin ponnistuksin hän voi päästä yhtä pitkälle kuin tämä."},{"book":"Luukas","chapter":"6","verse":"41","text":"Miksi kiinnitämme huomiomme jonkun toisen silmässä olevaan roskaan – hänen pikkuvirheeseensä6:41 Sisältyy ajatukseen. – jos omassa silmässämme on kokonainen hirsi?"},{"book":"Luukas","chapter":"6","verse":"42","text":"Miten voit kuvitella sanovasi jollekulle: ’Kuulehan, hyvä veli, ottaisin mielelläni tuon roskan silmästäsi’, vaikka et näe omassa silmässäsi olevaa hirttä? Tekopyhyyttä! Ota ensin hirsi silmästäsi, niin sen jälkeen näet ehkä kyllin hyvin auttaaksesi sitä, jonka silmässä on pieni roska."},{"book":"Luukas","chapter":"6","verse":"43","text":"Jalostetussa puussa ei kasva villihedelmiä, eivätkä jalostamattoman puun hedelmät ole valiolaatua."},{"book":"Luukas","chapter":"6","verse":"44","text":"Puu tunnetaan hedelmistään. Piikkipensaissa ei kasva viikunoita eikä villimarjapensaissa viinirypäleitä."},{"book":"Luukas","chapter":"6","verse":"45","text":"Ihminen, jolla on hyvä sydän, tekee hyvää. Pahan ihmisen sydämen ilkeys käy ilmi hänen teoistaan. Sydämen kyllyydestä suu puhuu."},{"book":"Luukas","chapter":"6","verse":"46","text":"Miksi sanotte minua ’Herraksi’, ellette tahdo totella minua?"},{"book":"Luukas","chapter":"6","verse":"47,48","text":"Jokainen, joka kuuntelee ja myös tottelee minua, on kuin mies, joka rakentaa talonsa lujasti peruskallion varaan. Tulvavedetkään eivät saa hänen vahvasti rakennettua taloaan horjumaan."},{"book":"Luukas","chapter":"6","verse":"49","text":"Sellainen taas, joka kuuntelee mutta ei tottele minua, on kuin mies, joka ei kaiva talolleen perustaa. Tulvan noustessa hänen rakennuksensa sortuu raunioiksi.»"}]}