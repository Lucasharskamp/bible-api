{"data":[{"book":"Yohana","chapter":"4","verse":"1","text":"Mafalisayo na weva kugamba Yesu andaga na wanamp'hina wengi hamwenga nakubatiza kujink'ha Yohana."},{"book":"Yohana","chapter":"4","verse":"2","text":"Ikindedi Yesu yemwenye habatize want'hu, mna wanamp'hina wakwe nao nawakabatiza want'hu."},{"book":"Yohana","chapter":"4","verse":"3","text":"Ivo Yesu eze eve ivo nawakalonga alawa Yudeya no kuuya naho Galilaya."},{"book":"Yohana","chapter":"4","verse":"4","text":"Naho nevimuunga ombokele Samalia."},{"book":"Yohana","chapter":"4","verse":"5","text":"Niyo abula kwo mzi wa Samalia ukwitangwa Sikali, hagihi na udya mgunda wa Yakobo amwink'haga Mwanawe Yusufu."},{"book":"Yohana","chapter":"4","verse":"6","text":"Hadya handile ne disima dya Yakobo, kwaviya Yesu na kanda kasokela kwajili ye nt'hambo yakwe, niyo ekala hagihi ne disima. Naho ne inda nomsi."},{"book":"Yohana","chapter":"4","verse":"7","text":"Niyo heza mvele we Kisamalia aungaga ateke mazi. Yesu niyo amgamba, “Nink'he mazi ninywe.”"},{"book":"Yohana","chapter":"4","verse":"8","text":"Wanamp'hina wakwe nawaitaga kwo mzi wakagule nk'hande."},{"book":"Yohana","chapter":"4","verse":"9","text":"Yudya mvele we Kisamalia niyo amgamba Yesu, “Inda vivihi weye Myahudi unilombeze miye mvele we Kisamalia amazi yo ukunywa?” Kwaviya Wayahudi na Wasamalia hawakuhangana."},{"book":"Yohana","chapter":"4","verse":"10","text":"Yesu niyo amhitula, “Wamanyize uwedi ya Mnungu, naho ni ani akukulombeza mazi yo ukunywa, hegu nawe waungile no kumlombeza, heye amazi, hegu nakakwink'ha mazi yo ugima.”"},{"book":"Yohana","chapter":"4","verse":"11","text":"Yudya mvele niyo amgamba, “Zumbe, weye huna kint'hu cho kutekela mazi sima nadyo tali, haluse kulavahi amazi ayo yo ugima?"},{"book":"Yohana","chapter":"4","verse":"12","text":"Haluse weye umkulu kujink'ha Tati yetu Yakobo akink'hile idisima idi, niyo yehe mwenye anywa amazi ye disima idi hamwenga na wanawe hamwenga ne mifugwa yakwe yose?”"},{"book":"Yohana","chapter":"4","verse":"13","text":"Yesu niyo amhitula, “Akunywa amazi aya naaone nk'hilu naho,"},{"book":"Yohana","chapter":"4","verse":"14","text":"Mna mnt'hu akuunga anywe mazi aya yo ugima huunga nimwink'he, heeze aone nk'ilu naho, yadya mazi yo ugima huunga nimwink'he nayatende nchoko za mazi yo ugima zikubwiluka mndani mwakwe, no kwink'hiza ugima wa ulo na ulo.”"},{"book":"Yohana","chapter":"4","verse":"15","text":"Yudya mvele niyo amgamba, “Zumbe nink'he miye mazi ayo nise kunda nk'hilu naho, nisekwiza naho ha vileke niteke mazi.”"},{"book":"Yohana","chapter":"4","verse":"16","text":"Yesu niyo amgamba, “Ita ukamwitange Mgosio wize naye aha!”"},{"book":"Yohana","chapter":"4","verse":"17","text":"Yudya Mvele niyo amhitula, “Hina mgosi.” Yesu niyo amgamba, “Kulonga vedi, ‘Hina mgosi.’"},{"book":"Yohana","chapter":"4","verse":"18","text":"Kwaviya no kunda na wagosi washano, naho yudya unanaye ivi haluse hiyo ywako, aho kulonga kindedi.”"},{"book":"Yohana","chapter":"4","verse":"19","text":"Yudya mvele niyo amgamba, “Zumbe, naona weye umlotezi."},{"book":"Yohana","chapter":"4","verse":"20","text":"Wakale wetu wavikaga mwo lugulu ulu na nyuwe mwagamba hant'hu hawagilwe kumvika Mnungu ni Yelusalemu.”"},{"book":"Yohana","chapter":"4","verse":"21","text":"Yesu niyo amgamba, “Mvele unihuwile, isa yeza, naho homumvike Tate mwo lugulu ulu, hegu kudya Yelusalemu."},{"book":"Yohana","chapter":"4","verse":"22","text":"Nyuwe mwavikila hemkummanya, suwe chavikila kimmanyize, Kwaviya ukombola walawa kwa Wayahudi."},{"book":"Yohana","chapter":"4","verse":"23","text":"Mna isa yeza naho ibula, wadya wakuvika kindedi nawamvikile Tate mwe kindedi mwe mioyo. Kwaviya Tate awazungula want'hu enga awo wakumvika."},{"book":"Yohana","chapter":"4","verse":"24","text":"Mnungu ni Muye woho nao wakumvika waungwa wamvike mwe mioyo yawe na kwa kindedi.”"},{"book":"Yohana","chapter":"4","verse":"25","text":"Yudya mvele niyo amgamba, “Himanya neeze Masiha akwitangwa Kilisito, uyo aneza naakigambile kila kint'hu.”"},{"book":"Yohana","chapter":"4","verse":"26","text":"Yesu niyo amgamba, “Miye hulonga na weye nu uuyo!”"},{"book":"Yohana","chapter":"4","verse":"27","text":"Aaho wanamp'hina wakwe wauyaga mna weheelagwa kwaviya Yesu andaga akalonga na mvele, mna hakwandaga na yeyose amuuzile kugamba “Waungai?” Hegu nii walonga naye?"},{"book":"Yohana","chapter":"4","verse":"28","text":"Yudya mvele niyo aleka idibiga dyakwe, nokuita kwo mzi niyo awagamba want'hu,"},{"book":"Yohana","chapter":"4","verse":"29","text":"“Soni mkaule mnt'hu anigambile mbuli zangu zose nidamanye, mafani uyu niye Kilisito.”"},{"book":"Yohana","chapter":"4","verse":"30","text":"Niyo wahalawa kwo mzi na kuita kudya eli Yesu."},{"book":"Yohana","chapter":"4","verse":"31","text":"Umwo wandile woho wenye, wanamp'hina wakwe wamhembelezaga wakamgamba Mhinizi dya nk'hande."},{"book":"Yohana","chapter":"4","verse":"32","text":"Niyo awagamba, “Miye nnanayo nk'hande hemkuimanya.”"},{"book":"Yohana","chapter":"4","verse":"33","text":"Wanamp'hina wakwe niyo wauzana woho wenye, “Haluse eyuko mnt'hu amwigaile nk'hande?”"},{"book":"Yohana","chapter":"4","verse":"34","text":"Yesu niyo awagamba, “Ikande yangu ni ino,” nidamanye yadya “akuunga yudya aniletile niibindilize indima yakwe."},{"book":"Yohana","chapter":"4","verse":"35","text":"Nyuwe hamkulongaga isigala miezi mine vileke kibule mwo uvuni? Mna miye nawagambilani, inuleni meso yenyu mkaule migunda, iikwa lumwe kwa kuvuna."},{"book":"Yohana","chapter":"4","verse":"36","text":"Na yudya akuvuna ahokela maliho hamwenga na kukisanya matunda kwa mbuli yo ugima wa ulo na ulo, vileke yudya akuhanda na yudya akuvuna welelwe hamwenga."},{"book":"Yohana","chapter":"4","verse":"37","text":"Kwaviya aho elo ulosi watenda kindedi kugamba, yumwenga ahanda na mtuhu avuna."},{"book":"Yohana","chapter":"4","verse":"38","text":"Miye nehiwasigiila mkavune yadya hamyadamanyile ndima, watuhu nawadamanya ndima, nanywe mwengila mwe ndima.”"},{"book":"Yohana","chapter":"4","verse":"39","text":"Wasamalia wengi wo mzi udya, niyo wamhuwila kwa yadya alongile yudya mvele kugamba, “Kanigambila zimbuli zangu zose nidamanye.”"},{"book":"Yohana","chapter":"4","verse":"40","text":"Niyo wadya wasamalia weze waite kwakwe, nawamhembelezesa vileke ekale kwawe. Yehe naye niyo ekala kwawe mazuwa maidi."},{"book":"Yohana","chapter":"4","verse":"41","text":"Want'hu wengi vitendese, niyo wahuwila kwa mbuli ya udya ulosi wakwe."},{"book":"Yohana","chapter":"4","verse":"42","text":"Niyo wamgamba yudya mvele, “Haluseelo kihuwila naho hiyo kwa yadya ulongile du, mna kiiva suwe wenye naho chamanya ikindedi mnt'hu uyu nie mlokozi ywe Isi.”"},{"book":"Yohana","chapter":"4","verse":"43","text":"Yeze yajike mazuwa maidi niyo ahalawa kudya no kuita Galilaya."},{"book":"Yohana","chapter":"4","verse":"44","text":"Kwaviya Yesu ye mwenye nakalonga uwona kugamba, mlotezi hakutologwa kwawe, mwe Isi yakwe ye mwenye."},{"book":"Yohana","chapter":"4","verse":"45","text":"Viya eze abule Galilaya wadya want'hu wa Galilaya niyo wamhokela Kwaviya nawaziona mbuli zose Yesu adamanye kudya Yelusalemu mwe wila, Kwaviya wadya nao nawaita kwe wila."},{"book":"Yohana","chapter":"4","verse":"46","text":"Niyo abula vituhu mo Mzi wa Kana wandile Galilaya hadya ahitule amazi kunda divai. Nahanda na mkulu yumwenga wa selikali, Mwanawe na kanda mnyonge uko Kapelinaumu."},{"book":"Yohana","chapter":"4","verse":"47","text":"Uyo eze eve Yesu keza kulawa Uyahudi mpaka Galilaya niyo aita kwake, amlombezaga vileke asele, aite akamhonye Mwanawe ywa kibwanga, kwaviya na kanda hagihi na kubanika."},{"book":"Yohana","chapter":"4","verse":"48","text":"Yesu niyo amgamba, “Haheina kuwona kilagiso na vihungi, hamkudaha kuhuwila.”"},{"book":"Yohana","chapter":"4","verse":"49","text":"Yudya mkulu wa selekali niyo amgamba, “Zumbe hakeseleza seka Mwanangu anabanike.”"},{"book":"Yohana","chapter":"4","verse":"50","text":"Yesu niyo amgamba, “Keitile, mwanao mgima!”"},{"book":"Yohana","chapter":"4","verse":"51","text":"Viya ndile akei mwe sila, wandima wakwe niyo wambwila na mbuli kugamba, “mwanawe kahona kale udya unyonge!”"},{"book":"Yohana","chapter":"4","verse":"52","text":"Eze awauze umuda mwanawe ahonile niyo wamgamba, “Unyonge umleka gulo msi wa saa mfungate.”"},{"book":"Yohana","chapter":"4","verse":"53","text":"Aaho ise niyo amanya umuda ni udya agambilwe na Yesu, “Mwanao, mgima kahona”. Niyo ahuwila yehe hamwenga na wose wandile mwe nyumba yakwe."},{"book":"Yohana","chapter":"4","verse":"54","text":"Icho ni kilagiso cha kaidi adamanye Yesu viya alaile Uyahudi kubula Galilaya."}]}