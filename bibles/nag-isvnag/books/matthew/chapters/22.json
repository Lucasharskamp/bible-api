{"data":[{"book":"Matthew","chapter":"22","verse":"1","text":"Jisu jowab dise aru taikhan ke dristanto pora kotha korise, eneka koi kene,"},{"book":"Matthew","chapter":"22","verse":"2","text":"“Sorgo laga rajyo eneka ase jineka ekjon raja pora tai chokra laga shadi nimite kha luwa khan taiyar korise."},{"book":"Matthew","chapter":"22","verse":"3","text":"Raja pora nokorkhan ke pathaikena shadi te mata manu khan ke bisari bole dise, kintu kunbi ahibole mon thaka nai."},{"book":"Matthew","chapter":"22","verse":"4","text":"Aru bhi raja pora tai laga dusra nokorkhan ke eneka koi kene pathaise, ‘Jai kene shadi te mata manu khan ke kobi, “Sabi, Ami pora kha luwa bonai kene ase. Moi laga bhal guru aru mosto saguli khan ke morai dise, aru sob to taiyar hoi kene ase. Shadi laga kha luwa kori bole ahibi.’”"},{"book":"Matthew","chapter":"22","verse":"5","text":"Kintu taikhan mon diya nai aru jai jaise, kunba kheti kori bole, aru kunba nijor dukan te jai jaise."},{"book":"Matthew","chapter":"22","verse":"6","text":"Aru kunba to raja laga nokorkhan ke dhori loise, aru sorom dibole laga kaam korise, aru morai dise."},{"book":"Matthew","chapter":"22","verse":"7","text":"Raja bisi khong uthise, aru tai laga sipahi khan ke pathaise aru tai laga nokor ke morai diya manu khan ke morai dise aru taikhan laga sheher ke julai dise."},{"book":"Matthew","chapter":"22","verse":"8","text":"Etu pichete tai laga nokorkhan ke koise, ‘Shadi laga kha luwa taiyar hoise, kintu jun manu khan ke matise, taikhan shadi te ahibole thik nohoi."},{"book":"Matthew","chapter":"22","verse":"9","text":"Etu nimite rasta khan te jabi aru tumikhan junke lok pai taikhan sobke shadi laga bhat khabole mati bhi.’"},{"book":"Matthew","chapter":"22","verse":"10","text":"Etu pichete raja laga nokorkhan rasta khan te jaise aru jiman bhal aru biya manu khan ke lok paise, taikhan sobke joma kori kene anise, aru shadi laga ghor te manu khan pora bhorta hoise."},{"book":"Matthew","chapter":"22","verse":"11","text":"Kintu jitia raja ahikena manu khan ke saise, tai ekjon manu ke shadi laga kapra napindi kene thaka dikhise22.11 Utu din khan te rajakhan pora shadi te mata manu khan ke pindibole kapra bhi di thakisele.."},{"book":"Matthew","chapter":"22","verse":"12","text":"Aru raja pora taike koise, ‘Sathi, tumi shadi laga kapra napindi kene kineka yate ahise?’ Kintu etu manu eku bhi kobole para nai."},{"book":"Matthew","chapter":"22","verse":"13","text":"Etu pichete raja pora tai laga nokorkhan ke koise, ‘Etu manu laga theng aru hath bandhi bhi, aru andhera jagate phelai dibi, juntu jagate tai khali kandi thakibo aru daat kamuri thakibo.’"},{"book":"Matthew","chapter":"22","verse":"14","text":"Bisi manu khan ke mati sele, kintu khali kunba khan ke he basi loise.”"},{"book":"Matthew","chapter":"22","verse":"15","text":"Etu pichete kunba Pharisee khan jaise aru Jisu ke Tai nijor laga kotha pora phasai dibole taikhan kotha kori thakise."},{"book":"Matthew","chapter":"22","verse":"16","text":"Etu pichete taikhan laga chela aru Herod laga manu khan ke milai kene Jisu logote pathaise. Taikhan koise, “Shika manu, amikhan jane Apuni to hosa ase, aru Apuni Isor laga hosa rasta pora sikhai diye. Kun laga kotha bhi apuni hisab nakore, kele koile Apuni to manu laga chehera nasai."},{"book":"Matthew","chapter":"22","verse":"17","text":"Tinehoile amikhan ke kobi, Apuni ki bhabe? Caesar22.17 Rome laga raja laga naam. ke poisa diya to thik niyom ase na nai?”"},{"book":"Matthew","chapter":"22","verse":"18","text":"Kintu Jisu taikhan laga biya chal jani jaise aru koise, “Tumi kopoti khan kele Moike porikha kori ase?"},{"book":"Matthew","chapter":"22","verse":"19","text":"Amike kar diya laga chandi poisa to dikha bhi.” Etu pichete taikhan ekta chandi poisa anikena Jisu ke dise."},{"book":"Matthew","chapter":"22","verse":"20","text":"Jisu taikhan ke dikhai kene koise, “Etu kun laga noksa aru naam ase?”"},{"book":"Matthew","chapter":"22","verse":"21","text":"Taikhan Jisu ke koise, “Caesar laga.” Etu pichete Jisu taikhan ke koise, “Tinehoile ki to Caesar laga ase etu taike dibi, aru ki to Isor laga ase eitu khan Isor ke dibi.”"},{"book":"Matthew","chapter":"22","verse":"22","text":"Jitia taikhan etu hunise, taikhan asurit hoise. Etu pichete taikhan Jisu ke chari kene jaise."},{"book":"Matthew","chapter":"22","verse":"23","text":"Eke dinte kunba Sadducee khan, jun khan punoruthan te biswas nakore, taikhan Jisu usorte ahise. Taikhan Jisu ke eneka hudise,"},{"book":"Matthew","chapter":"22","verse":"24","text":"“Shika manu, Moses pora koise, ‘Jodi kunba manu bacha nathaki kene mori jai, tai laga bhai to tai laga maiki ke shadi koribo lage aru tai laga kokai nimite bacha jonom dibo lage.’22.24 Due. 25:5-6."},{"book":"Matthew","chapter":"22","verse":"25","text":"Etiya, taikhan majote satta bhai kokai khan thakise. Poila, dangor kokai shadi korise aru mori jaise. Bacha nathaka karone, etu maiki ke mora manu laga dusra bhai nimite rakhidise."},{"book":"Matthew","chapter":"22","verse":"26","text":"Etu pichete dusra bhai bhi eneka he korise, aru dusra bhai bhi, eneka kori kene pura sat-ta bhai koikai shadi korise."},{"book":"Matthew","chapter":"22","verse":"27","text":"Sob bhai kokai khan morija pichete, utu maiki bhi mori jai."},{"book":"Matthew","chapter":"22","verse":"28","text":"Etiya, mori kene jinda huwa dinte, sat-ta bhai kokai majote, tai kun laga maiki hobo? Kilekoile taikhan sob etu maiki ke shadi kori sele.”"},{"book":"Matthew","chapter":"22","verse":"29","text":"Kintu Jisu taikhan ke jowab dikene koise, “Tumikhan golti ase, kelemane tumikhan shastro najane aru Isor laga hokti bhi najane."},{"book":"Matthew","chapter":"22","verse":"30","text":"Kilekoile mori kene jinda huwa manu khan shadi nakore aru shadi nimite nadiye. Hoilebi, taikhan duth khan nisena sorgote thake."},{"book":"Matthew","chapter":"22","verse":"31","text":"Kintu, mori kene jee utha laga kotha to, tumikhan Isor laga kotha koi diya te pura nai naki, eneka koi kene thaka,"},{"book":"Matthew","chapter":"22","verse":"32","text":"‘Moi Abraham, Isaac, aru Jacob laga Isor ase?’ Isor to mora manu khan laga Isor nohoi, kintu jinda manu khan laga Isor ase.22.32 Exo. 3:6.”"},{"book":"Matthew","chapter":"22","verse":"33","text":"Jitia joma hoi kene thaka manu khan Jisu laga sikhai diya kotha hunise, taikhan asurit hoise."},{"book":"Matthew","chapter":"22","verse":"34","text":"Kintu jitia Pharisee khan Jisu pora Sadducee khan laga mukh chup kori diya hunise, taikhan eke logote mili kene joma hoise."},{"book":"Matthew","chapter":"22","verse":"35","text":"Taikhan majote, ekjon ukil, Jisu ke porikha kori bole ekta kotha hudise-"},{"book":"Matthew","chapter":"22","verse":"36","text":"“Shika manu, sob niyom laga majote, kuntu niyom he sob pora dangor ase?”"},{"book":"Matthew","chapter":"22","verse":"37","text":"Jisu koise, “‘Tumi laga Isor ke pura mon pora, aru pura atma, aru pura bhabona pora morom koribi22.37 Deu. 6:5..’"},{"book":"Matthew","chapter":"22","verse":"38","text":"Etu he sob pora dangor aru poila niyom ase."},{"book":"Matthew","chapter":"22","verse":"39","text":"Aru dusra niyom to eneka ase- ‘Nijorke morom kora nisena tumi laga ghor usor manu khan ke bhi morom koribi.’22.39 Lev. 19.18."},{"book":"Matthew","chapter":"22","verse":"40","text":"Jiman niyom aru bhabobadi khan laga kotha khan ase, etu duita niyom uporte khara ase.”"},{"book":"Matthew","chapter":"22","verse":"41","text":"Etiya, jitia Pharisee khan sob joma hoi kene thaka somoite, Jisu taikhan ke ekta kotha hudise."},{"book":"Matthew","chapter":"22","verse":"42","text":"Tai koise, “Tumikhan Khrista ke ki bhabe? Tai kun laga Putro ase?” Taikhan koise, “David laga Putro.”"},{"book":"Matthew","chapter":"22","verse":"43","text":"Jisu taikhan ke koise, “Tinehoile kineka kori kene David to atma te Taike probhu koi kene mate, eneka koi kene,"},{"book":"Matthew","chapter":"22","verse":"44","text":"‘Isor pora moi laga Probhu ke koise,"},{"book":"Matthew","chapter":"22","verse":"45","text":"Jodi David pora Khrista ke ‘Probhu’ matise, tinehoile kineka Tai David laga chokra hobo?”"},{"book":"Matthew","chapter":"22","verse":"46","text":"Kun bhi Jisu ke ekta jowab bhi dibole para nai, aru utu din pora kun bhi Taike ekta kotha bhi nahuda hoise."}]}