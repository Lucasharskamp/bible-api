{"data":[{"book":"U-Eksodasi","chapter":"25","verse":"1","text":"UThixo wathi kuMosi,"},{"book":"U-Eksodasi","chapter":"25","verse":"2","text":"“Tshela abako-Israyeli bangilethele umnikelo. Uzakwamukela umnikelo emuntwini munye ngamunye ofuqwa yinhliziyo yakhe ukuthi anikele."},{"book":"U-Eksodasi","chapter":"25","verse":"3","text":"Le yiyo iminikelo ozayamukela nxa sebenikela:"},{"book":"U-Eksodasi","chapter":"25","verse":"4","text":"okwelukiweyo lamalembu aluhlaza, ayibubende kanye labomvu, lelembu elicolekileyo,"},{"book":"U-Eksodasi","chapter":"25","verse":"5","text":"izikhumba zenqama eziphendulwe ngomphendulo obomvu, kanye lezikhumba zezinyamazana eziqinileyo,"},{"book":"U-Eksodasi","chapter":"25","verse":"6","text":"amafutha e-oliva awokukhanyisa isibane,"},{"book":"U-Eksodasi","chapter":"25","verse":"7","text":"amatshe e-onikisi, lamanye amatshe aligugu azathungelwa esembathweni semahlombe lesesifubeni."},{"book":"U-Eksodasi","chapter":"25","verse":"8","text":"Bangakhele indlu engcwele, ngalokho ngizahlala phakathi kwabo."},{"book":"U-Eksodasi","chapter":"25","verse":"9","text":"Yenza ithabanikeli leli kanye leziceciso zalo ngendlela engizakutshengisa yona.”"},{"book":"U-Eksodasi","chapter":"25","verse":"10","text":"“Kabenze umtshokotsho ngezigodo zesihlahla somʼakhakhiya, ubude bawo kube zingalo ezimbili ezilengxenye, ububanzi kube yingalo elengxenye njalo ukuyaphezulu kwawo kube yingalo elengxenye."},{"book":"U-Eksodasi","chapter":"25","verse":"11","text":"Lilihuqe ngegolide elicolekileyo, ngaphakathi langaphandle, ubuye ulizingelezele ngomqolo wegolide."},{"book":"U-Eksodasi","chapter":"25","verse":"12","text":"Libumbele amasongo amane egolide liwanamathisele ezinyaweni zalo zozine, amabili kwelinye icele kuthi amabili kwelinye njalo."},{"book":"U-Eksodasi","chapter":"25","verse":"13","text":"Beselisenza imijabo ngesihlahla somʼakhakhiya liyihuqe ngegolide."},{"book":"U-Eksodasi","chapter":"25","verse":"14","text":"Hlomani imijabo kulawo masongo asemaceleni omtshokotsho kube yizibambo."},{"book":"U-Eksodasi","chapter":"25","verse":"15","text":"Izigodo lezi zizahlala emasongweni alumtshokotsho, zingakhitshwa."},{"book":"U-Eksodasi","chapter":"25","verse":"16","text":"Beselifaka ubufakazi emtshokotshweni engizakunika bona."},{"book":"U-Eksodasi","chapter":"25","verse":"17","text":"Yenzani isihlalo somusa ngegolide elicolekileyo, ubude baso bube zingalo ezimbili ezilengxenye lengxenye eyodwa ububanzi."},{"book":"U-Eksodasi","chapter":"25","verse":"18","text":"Lizakwenza amakherubhi amabili ngegolide elikhandiweyo, liwenze ekucineni kwesisibekelo esiyisihlalo somusa emaceleni womabili."},{"book":"U-Eksodasi","chapter":"25","verse":"19","text":"Yenzani ikherubhi elilodwa nganxanye kuthi ngakwelinye icele lenze elinye, uzawenza amakherubhi abe yinto yinye lesisibekelo emaceleni womabili."},{"book":"U-Eksodasi","chapter":"25","verse":"20","text":"Amakherubhi kumele elulele amaphiko awo phezulu embese isisibekelo ngawo. Kuzamele amakherubhi akhangelane, ubuso bawo bukhangele isisibekelo."},{"book":"U-Eksodasi","chapter":"25","verse":"21","text":"Bekani isisibekelo phezu komtshokotsho, ubusufaka ubufakazi engizakunika bona ebhokisini lesivumelwano."},{"book":"U-Eksodasi","chapter":"25","verse":"22","text":"Kulapho engizahlangana lawe khona ngikunika imithetho ka-Israyeli ngisesihlalweni somusa, phakathi laphakathi kwamakherubhi aphezu komtshokotsho wobufakazi.”"},{"book":"U-Eksodasi","chapter":"25","verse":"23","text":"“Bazani itafula ngezigodo zesihlahla somʼakhakhiya, ubude bayo bube zingalo ezimbili, ububanzi bayo bube yingalo eyodwa, kuthi ukudepha kwayo kube yingalo elengxenye."},{"book":"U-Eksodasi","chapter":"25","verse":"24","text":"Liyihuqe ngegolide elicolekileyo, beseliyizingelezela ngomthando wegolide."},{"book":"U-Eksodasi","chapter":"25","verse":"25","text":"Lenze kuyo ibhanti eliyizingelezileyo, elilingana lobubanzi besandla, beselibumbela kuyo umthando wegolide phezu kwebhanti."},{"book":"U-Eksodasi","chapter":"25","verse":"26","text":"Lenze amasongo amane egolide liwafake emagumbini womane enyaweni zetafula."},{"book":"U-Eksodasi","chapter":"25","verse":"27","text":"Amasongo kumele asondelelane lebhanti ukuze abambe imijabo ezasetshenziswa ukuthwala itafula."},{"book":"U-Eksodasi","chapter":"25","verse":"28","text":"Lungisani imijabo ngesihlahla somʼakhakhiya, liyihuqe ngegolide ukuze lithwale itafula ngayo."},{"book":"U-Eksodasi","chapter":"25","verse":"29","text":"Njalo yenzani imiganu lezinditshi zayo ngegolide elicolekileyo kanye lenkezo, imiganu eyingubhe lezitsha zokuthululela iminikelo."},{"book":"U-Eksodasi","chapter":"25","verse":"30","text":"Libeke etafuleni isinkwa esiNgcwele ukuze sibe phambi kwami ngezikhathi zonke.”"},{"book":"U-Eksodasi","chapter":"25","verse":"31","text":"“Lizakwenza uluthi lwesibane ngegolide elicolekileyo. Likhande isidindi salo lomqwayi walo, imbizana zalo lamahlumela alo lamaluba alo likwenze kube yinto yinye."},{"book":"U-Eksodasi","chapter":"25","verse":"32","text":"Ingatsha eziyisithupha zixhunywe emaceleni oluthi, ezintathu nganxanye kuthi ezintathu kwelinye icele."},{"book":"U-Eksodasi","chapter":"25","verse":"33","text":"Inkezo ezintathu ezibunjwe okwamaluba e-alimondi, amahlumela lamaluba kumele abe sogatsheni lunye, ezintathu egatsheni olulandelayo, kube njalo kuzozonke ingatsha ezixhunywe emqwayini woluthi lwesibane."},{"book":"U-Eksodasi","chapter":"25","verse":"34","text":"Kuzakuthi oluthini lwesibane kube lezimbizana ezine ezibunjwe okwamaluba e-alimondi, zilamahlumela lamaluba."},{"book":"U-Eksodasi","chapter":"25","verse":"35","text":"Kumele kube lehlumela ngaphansi kwengatsha ezimbili ezixhunywe oluthini lwesibane, ihlumela lesibili ngaphansi kwezinye ezimbili, kuthi ihlumela lesithathu lalo libe ngaphansi kwezinye njalo ezimbili, zonke ingatsha zibe yisithupha."},{"book":"U-Eksodasi","chapter":"25","verse":"36","text":"Amahlumela lezingatsha kuzakuba yinto yinye loluthi lwesibane, kukhandwe ngegolide elicolekileyo."},{"book":"U-Eksodasi","chapter":"25","verse":"37","text":"Ngakho lizalwenzela izibane eziyisikhombisa lizimise phezu kwalo ukuze zikhanyise phambi kwalo."},{"book":"U-Eksodasi","chapter":"25","verse":"38","text":"Incijana zentambo lembizana zalo zibe ngezegolide elicolekileyo."},{"book":"U-Eksodasi","chapter":"25","verse":"39","text":"Uluthi lwesibane kanye lakho konke okuphathelene laso kuzenziwa ngegolide elicolekileyo eliyisisindo sethalenta elilodwa."},{"book":"U-Eksodasi","chapter":"25","verse":"40","text":"Qaphela ukuba wenze konke njengalokhu owakutshengiswa entabeni.”"}]}