{"data":[{"book":"gālātinaḥ","chapter":"6","verse":"1","text":"hē bhrātaraḥ, yuṣmākaṁ kaścid yadi kasmiṁścit pāpē patati tarhyātmikabhāvayuktai ryuṣmābhistitikṣābhāvaṁ vidhāya sa punarutthāpyatāṁ yūyamapi yathā tādr̥kparīkṣāyāṁ na patatha tathā sāvadhānā bhavata|"},{"book":"gālātinaḥ","chapter":"6","verse":"2","text":"yuṣmākam ēkaikō janaḥ parasya bhāraṁ vahatvanēna prakārēṇa khrīṣṭasya vidhiṁ pālayata|"},{"book":"gālātinaḥ","chapter":"6","verse":"3","text":"yadi kaścana kṣudraḥ san svaṁ mahāntaṁ manyatē tarhi tasyātmavañcanā jāyatē|"},{"book":"gālātinaḥ","chapter":"6","verse":"4","text":"ata ēkaikēna janēna svakīyakarmmaṇaḥ parīkṣā kriyatāṁ tēna paraṁ nālōkya kēvalam ātmālōkanāt tasya ślaghā sambhaviṣyati|"},{"book":"gālātinaḥ","chapter":"6","verse":"5","text":"yata ēkaikōे janaḥ svakīyaṁ bhāraṁ vakṣyati|"},{"book":"gālātinaḥ","chapter":"6","verse":"6","text":"yō janō dharmmōpadēśaṁ labhatē sa upadēṣṭāraṁ svīyasarvvasampattē rbhāginaṁ karōtu|"},{"book":"gālātinaḥ","chapter":"6","verse":"7","text":"yuṣmākaṁ bhrānti rna bhavatu, īśvarō nōpahasitavyaḥ, yēna yad bījam upyatē tēna tajjātaṁ śasyaṁ karttiṣyatē|"},{"book":"gālātinaḥ","chapter":"6","verse":"8","text":"svaśarīrārthaṁ yēna bījam upyatē tēna śarīrād vināśarūpaṁ śasyaṁ lapsyatē kintvātmanaḥ kr̥tē yēna bījam upyatē tēnātmatō'nantajīvitarūpaṁ śasyaṁ lapsyatē|"},{"book":"gālātinaḥ","chapter":"6","verse":"9","text":"satkarmmakaraṇē'smābhiraśrāntai rbhavitavyaṁ yatō'klāntaustiṣṭhadbhirasmābhirupayuktasamayē tat phalāni lapsyantē|"},{"book":"gālātinaḥ","chapter":"6","verse":"10","text":"atō yāvat samayastiṣṭhati tāvat sarvvān prati viśēṣatō viśvāsavēśmavāsinaḥ pratyasmābhi rhitācāraḥ karttavyaḥ|"},{"book":"gālātinaḥ","chapter":"6","verse":"11","text":"hē bhrātaraḥ, ahaṁ svahastēna yuṣmān prati kiyadvr̥hat patraṁ likhitavān tad yuṣmābhi rdr̥śyatāṁ|"},{"book":"gālātinaḥ","chapter":"6","verse":"12","text":"yē śārīrikaviṣayē sudr̥śyā bhavitumicchanti tē yat khrīṣṭasya kruśasya kāraṇādupadravasya bhāginō na bhavanti kēvalaṁ tadarthaṁ tvakchēdē yuṣmān pravarttayanti|"},{"book":"gālātinaḥ","chapter":"6","verse":"13","text":"tē tvakchēdagrāhiṇō'pi vyavasthāṁ na pālayanti kintu yuṣmaccharīrāt ślāghālābhārthaṁ yuṣmākaṁ tvakchēdam icchanti|"},{"book":"gālātinaḥ","chapter":"6","verse":"14","text":"kintu yēnāhaṁ saṁsārāya hataḥ saṁsārō'pi mahyaṁ hatastadasmatprabhō ryīśukhrīṣṭasya kruśaṁ vinānyatra kutrāpi mama ślāghanaṁ kadāpi na bhavatu|"},{"book":"gālātinaḥ","chapter":"6","verse":"15","text":"khrīṣṭē yīśau tvakchēdātvakchēdayōḥ kimapi guṇaṁ nāsti kintu navīnā sr̥ṣṭirēva guṇayuktā|"},{"book":"gālātinaḥ","chapter":"6","verse":"16","text":"aparaṁ yāvantō lōkā ētasmin mārgē caranti tēṣām īśvarīyasya kr̥tsnasyēsrāyēlaśca śānti rdayālābhaśca bhūyāt|"},{"book":"gālātinaḥ","chapter":"6","verse":"17","text":"itaḥ paraṁ kō'pi māṁ na kliśnātu yasmād ahaṁ svagātrē prabhō ryīśukhrīṣṭasya cihnāni dhārayē|"},{"book":"gālātinaḥ","chapter":"6","verse":"18","text":"hē bhrātaraḥ asmākaṁ prabhō ryīśukhrīṣṭasya prasādō yuṣmākam ātmani sthēyāt| tathāstu|"}]}