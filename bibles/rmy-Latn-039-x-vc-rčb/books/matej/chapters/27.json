{"data":[{"book":"Matej","chapter":"27","verse":"1","text":"Detharinako rano sa e šorvale rašaja thaj e themešće starešine dogovorsajle te mudaren e Isuse."},{"book":"Matej","chapter":"27","verse":"2","text":"Phangline les, inđardine thaj predaisardine les ko Pilato savo sas rimsko upravniko."},{"book":"Matej","chapter":"27","verse":"3","text":"Kana o Juda, e Isusesko izdajniko, dikhlas kaj e Isuses osudisardine po smrto, zažalisarda thaj inđardas e trjanda rupune kovanice palpale te boldel len e šorvale rašajenđe thaj e starešinenđe."},{"book":"Matej","chapter":"27","verse":"4","text":"Askal phendas lenđe: “Ćerdem doš! Izdaisardem e manušes savo naj došalo pale khančeste!”"},{"book":"Matej","chapter":"27","verse":"5","text":"Pe godova o Juda čhuda e rupune kovanice ande svetinja e hramošći, askal đelo thaj ungladilo."},{"book":"Matej","chapter":"27","verse":"6","text":"E šorvale rašaja ćidine e rupune kovanice thaj phendine: “O zakono či mućel amenđe te čhas akala love ande hramsko blagajna, kaj si ratvale love.”"},{"book":"Matej","chapter":"27","verse":"7","text":"Askal dogovorisajle thaj pale godola love ćindine e Lončarešći njiva, te avel limorja pale strancurja."},{"book":"Matej","chapter":"27","verse":"8","text":"Andar godova godoja njiva vi akana akhardol “Ratvali njiva.”"},{"book":"Matej","chapter":"27","verse":"9","text":"Gajda pherdilo okova so sas phendo preko proroko Jeremija:"},{"book":"Matej","chapter":"27","verse":"10","text":"thaj godole lovenca ćindine e Lončarešći njiva,"},{"book":"Matej","chapter":"27","verse":"11","text":"O Isus ačhilo anglo rimsko upravniko savo bučholas Pilato. Vo phučla les: “Dali san tu o caro e Židovengo?” A o Isus mothoda lešće: “Tu korkoro phenes.”"},{"book":"Matej","chapter":"27","verse":"12","text":"E šorvale rašaja prnas e Isuse vi palo but aver bilačhipe, ali o Isus khanči či motholas."},{"book":"Matej","chapter":"27","verse":"13","text":"Askal o Pilato phučla les: “Zar či ašunes so sa svedočin protiv tute?”"},{"book":"Matej","chapter":"27","verse":"14","text":"Ali o Isus či delas lešće odgovor niti jeće alaveja, zato o Pilato zurale začudisajlo."},{"book":"Matej","chapter":"27","verse":"15","text":"A e upravniko sas običaj te po prazniko e Pasha mućel pe sloboda jećhe phangle manuše saves o them manglasas."},{"book":"Matej","chapter":"27","verse":"16","text":"Baš ande godoja vrjama ando phanglipe inćarenas jećhes manuše savo sas pindžarde kriminalaco savo akhardolas Varava."},{"book":"Matej","chapter":"27","verse":"17","text":"Kana o them ćidape, o Pilato phučla len: “Kas kamen te mukav tumenđe: e Varava ili e Isuse savo akhardol Mesija?”"},{"book":"Matej","chapter":"27","verse":"18","text":"O Pilato džanelas kaj e Isuse predaisardine zato kaj sas ljubomorne pe leste."},{"book":"Matej","chapter":"27","verse":"19","text":"Dok o Pilato bešelas pe sudačko stolica, avili lešće poruka katar lešći romnji: “Inćar tut majdur katar godova pravedno manuš kaj arjat but namučisajlem ando suno zbog leste!”"},{"book":"Matej","chapter":"27","verse":"20","text":"A e šorvale rašaja thaj e starešine pherenas o šoro e themešće te roden te mućel lenđe e Varava, a Isuse te mudaren."},{"book":"Matej","chapter":"27","verse":"21","text":"A o upravniko phučlas e themes: “Kas katar akala duj džene kamen te mukav tumenđe?” A von phendine: “E Varava!”"},{"book":"Matej","chapter":"27","verse":"22","text":"A o Pilato phučla len: “A so te ćerav e Isuseja savo akhardol Hrist?”"},{"book":"Matej","chapter":"27","verse":"23","text":"A o Pilato phučlas: “Sostar? Savo bilačhipe ćerdas?”"},{"book":"Matej","chapter":"27","verse":"24","text":"Kana o Pilato dikhlas kaj godoja rasprava či džal nikaj, nego još majbari buna vazdel pes, lijas paj thaj anglo them thodas pire vas thaj motholas: “Me najsem došalo palo rat akale manušesko – e doš perela pe tumende!”"},{"book":"Matej","chapter":"27","verse":"25","text":"Pe godova sa o them phendas: “Neka lesko rat perel pe amende thaj pe amare čhavra!”"},{"book":"Matej","chapter":"27","verse":"26","text":"O Pilato askal muklas lenđe e Varava, a e Isuse dijas te maren e bičosa thaj te razapnin les."},{"book":"Matej","chapter":"27","verse":"27","text":"E Pilatošće vojnikurja inđardine e Isuse ande bari palata thaj ćidinepe pe leste sasti četa vojnikurja."},{"book":"Matej","chapter":"27","verse":"28","text":"Askal čhudine lestar e drze thaj dine pe leste lolo ogrtači sago kaj inđaren e carurja."},{"book":"Matej","chapter":"27","verse":"29","text":"Khudine kruna katar e kangre thaj čhutine pe lesko šoro, a ande lesko desno vas čhutine trska sago caresko žezlo. Dine koča angle leste, marenas muj lestar thaj mothonas: “Nek trajil o caro e Židovengo!”"},{"book":"Matej","chapter":"27","verse":"30","text":"Askal čhungarenas pe leste thaj marenas les e trskava po šoro."},{"book":"Matej","chapter":"27","verse":"31","text":"Kana ačhile te maren muj lestar, čhudine lestar o ogrtači thaj dine pe leste lešće drze. Askal inđardine les te razapnin les."},{"book":"Matej","chapter":"27","verse":"32","text":"Dok inđarenas les te razapnin les, dromesa maladine varesošće manuše andar e Kirina savo akhardolas Simon, thaj tradine les te inđarel e Isusesko trušul."},{"book":"Matej","chapter":"27","verse":"33","text":"Kana aviline dži ko than savo akhardolas Golgota (so značil “o than lobanja”),"},{"book":"Matej","chapter":"27","verse":"34","text":"dine e Isuse te pijel mol hamime e fajrasa, ali kana lija ando muj či kamlas te pijel."},{"book":"Matej","chapter":"27","verse":"35","text":"Kana razapnisardine les, podelisardine lešće drze maškar pende gajda kaj čhudenas kocka pale lende."},{"book":"Matej","chapter":"27","verse":"36","text":"Askal bešline okote thaj lenas sama pe leste."},{"book":"Matej","chapter":"27","verse":"37","text":"Opre angle lesko šoro čhutine lešće tabla pe savi sas ramome lešći doš: “Akava si o Isus, caro e Židovengo.”"},{"book":"Matej","chapter":"27","verse":"38","text":"Askal zajedno lesa razapnisardine vi duje razbojnikonen, jećhe pe lešći desno rig a avres pe lešći levo rig."},{"book":"Matej","chapter":"27","verse":"39","text":"A okola save naćhenas okotar vređonas les thaj ćerenas e šoresa"},{"book":"Matej","chapter":"27","verse":"40","text":"thaj mothonas: “Tu savo haraves e svetinja e hramošći thaj vazdes lat ande trin đesa, spasisar korkoro tut! Fulji katar o trušul, ako san Čhavo e Devlesko!”"},{"book":"Matej","chapter":"27","verse":"41","text":"Isto gajda vi e šorvale rašaja, e sikavne e Mojsiješće zakonestar, thaj e starešine, marenas muj lestar thaj phenenas:"},{"book":"Matej","chapter":"27","verse":"42","text":"“Spasisardas avren, a korkoro pes naštik te spasil! Vo si caro e Izraelosko! Pa neka akana fuljel katar o trušul, askal amen paćasa ande leste!"},{"book":"Matej","chapter":"27","verse":"43","text":"Paćalas ando Del, pa neka akana o Del spasil les, te kamel! Kaj phenelas: ‘Me sem o Čhavo e Devlesko’.”"},{"book":"Matej","chapter":"27","verse":"44","text":"Isto gajda vređonas les vi e razbojnikurja save sas lesa razapnime."},{"book":"Matej","chapter":"27","verse":"45","text":"A katar o mismeri dži ko trito sato palo mismeri o tunjariko učhardas e sasti phuv."},{"book":"Matej","chapter":"27","verse":"46","text":"A katar o trito sato o Isus čhuta muj andar sasto glaso: “Eli, Eli, lama sabahtani?” (so značil “Devla mungreja, Devla mungreja, sostar muklan man?”)."},{"book":"Matej","chapter":"27","verse":"47","text":"A kana varesave manuša save ačhenas okote ašundine godova, phendine: “Akava akharel e prorokos Ilija!”"},{"book":"Matej","chapter":"27","verse":"48","text":"Jek lendar odma prastaja, lijas o sunđer, bolas les ando šut, čhuta pe trska, thaj ponudisardas e Isuse te pijel."},{"book":"Matej","chapter":"27","verse":"49","text":"A aver phenenas: “Ač, te dikhas dali avela o Ilija te spasil les.”"},{"book":"Matej","chapter":"27","verse":"50","text":"A o Isus palem čhuta muj andar sasto glaso, thaj mukla pesko đi."},{"book":"Matej","chapter":"27","verse":"51","text":"Pe godova e firanglje ande svetinja e hramošći pharadile pe opaš, katar opral dži tele. E phuv ćhinosajli, a e bare bara pharle."},{"book":"Matej","chapter":"27","verse":"52","text":"E limorja putajle, thaj e telurja e bute svete manušendar uštile andar e mule."},{"book":"Matej","chapter":"27","verse":"53","text":"Pale godova kana o Isus uštilo andar e mule von inkljistine andar pire limorja thaj đele ando sveto gav Jerusalim thaj sikadine pes e bute manušenđe."},{"book":"Matej","chapter":"27","verse":"54","text":"Kana dikhla o rimsko kapetano thaj okola save lenas lesa sama po Isus kaj e phuv činosajli thaj sa so dogodisajlo, astarda len e bari dar thaj phendine: “Akava manuš sas čače Čhavo e Devlesko!”"},{"book":"Matej","chapter":"27","verse":"55","text":"A sas okote vi e but manušnja save sa godova dićhenas dadural. Von pratinas e Isuse andar e Galileja thaj služinas lešće."},{"book":"Matej","chapter":"27","verse":"56","text":"Maškar lende sas e Marija andar e Magdala, e Marija e dej e Jakovešći thaj e Josifešći thaj e dej e Zevedejevešće čhavenđi."},{"book":"Matej","chapter":"27","verse":"57","text":"A kana peli e rjat, avilo varesavo barvalo manuš andar o gav e Arimateja, savo akhardolas Josif. Vo vi korkoro sas e Isusesko učeniko."},{"book":"Matej","chapter":"27","verse":"58","text":"Vo đelo ko Pilato thaj manglas e Isusesko telo, a o Pilato zapovedisarda te den les."},{"book":"Matej","chapter":"27","verse":"59","text":"O Josif lijas o telo e Isusesko thaj paćarda les ande nevo fino pohtan,"},{"book":"Matej","chapter":"27","verse":"60","text":"askal čhuta o telo ando piro nevo limori savo sas ćerdo ande stena. Thaj spidas o baro bar po vudar e limoresko thaj đelotar."},{"book":"Matej","chapter":"27","verse":"61","text":"A e Marija andar e Magdala thaj e aver Marija bešenas okote thaj dićhenas karingal o limori."},{"book":"Matej","chapter":"27","verse":"62","text":"Thejara o đes, ando savato, ćidinepe e šorvale rašaja thaj e fariseja ko Pilato,"},{"book":"Matej","chapter":"27","verse":"63","text":"thaj phendine lešće: “Gospodarina, dijam men gođi kaj okova hohamno, dok sas još džudo phendas. ‘Pale trin đesa uštava andar e mule.’"},{"book":"Matej","chapter":"27","verse":"64","text":"Zato naredisar te lel pe sama po limori, dži ko o trito đes, te na aven lešće učenikurja thaj čoren lesko telo, a askal phenen e themešće: ‘Uštilo andar e mule!’ Te avilo gajda godova poslednjo hohaipe avela majbaro nego okova prvo!”"},{"book":"Matej","chapter":"27","verse":"65","text":"A o Pilato phendas lenđe: “Situmen stražarja. Džan thaj len sama po limori majlačhe sar džanen.”"},{"book":"Matej","chapter":"27","verse":"66","text":"Askal đele, čhutine pečato po bar thaj čhutine straža."}]}