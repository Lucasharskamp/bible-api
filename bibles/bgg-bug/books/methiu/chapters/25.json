{"data":[{"book":"Methiu","chapter":"25","verse":"1","text":"“Jipha ishak shii hamangkhung pha Sajathua ne hì duiine phro. Luangjia hò-amuii miliao sua hanyie è awaithek ro ichuangthek pha thiiliie yi ne phiyiybufuii shii si pha wuii dun."},{"book":"Methiu","chapter":"25","verse":"2","text":"Ithek è guii yi bi-ìe, chiih-è guii yi khua ro."},{"book":"Methiu","chapter":"25","verse":"3","text":"Bi-ìethek yi awaithek ro ichuangthek ne yi jishii awaithek ro yo thiiliie ne ayie ro,"},{"book":"Methiu","chapter":"25","verse":"4","text":"jishii khuathek ne awaithek ichuangthek pha thiiliie ne chab pha ji shii ley chab ne yi."},{"book":"Methiu","chapter":"25","verse":"5","text":"Phiyiybufuii ne chia ne wuii thog, jiè hò-amuiithek ne jiing ne men dun."},{"book":"Methiu","chapter":"25","verse":"6","text":"“Hì ne habiu duchoi reyjong mage shii, ziak mage, ‘Ichiih ne phiyiybufuii um ro! Thawuii ne aishii si bo!’"},{"book":"Methiu","chapter":"25","verse":"7","text":"Hò-amuii sua sieng srane awaithek ro muchuangthek rab."},{"book":"Methiu","chapter":"25","verse":"8","text":"Chiihphado bi-ìe jithek è khuapho shii yao, nathek ro thiiliie gathek shii de ìujia phi bo, nyieliieshii gathek ichuangthek ne nyia sha pha rek ro."},{"book":"Methiu","chapter":"25","verse":"9","text":"Asi, zai, khuathek è chang, ‘ichiih ne nathek nane gathek shii achoh phro. Nawaithek ne haphuii hà wuii ne pheg mage bo.’"},{"book":"Methiu","chapter":"25","verse":"10","text":"Ji-è bi-ìe hò-amuiithek ne thiiliie pheg pha wuii dun; chiih-è ithek wuii dun shii, phiyiybufuii thog. Ithek guii hanyie è saro ne wuii pho ne ai rog phiyiy pha michie hà wuii gieng, chiih-è habin ne kheb dun."},{"book":"Methiu","chapter":"25","verse":"11","text":"“Idoh shii gai hò-amuiithek de thog. ‘Masdo! Gathek shii de iliing wuii yi bo!’ ithek ne ho."},{"book":"Methiu","chapter":"25","verse":"12","text":"Zai asi! Gu nathek shii athieg ro, Phiyiybufuii ji è chang.”"},{"book":"Methiu","chapter":"25","verse":"13","text":"Chiih-è Isu è yao ched, nawaithek shii ragia rek bo, chiihphado nyieliieshii nathek ji pha inai nane ji pha ishak shii athieg phro."},{"book":"Methiu","chapter":"25","verse":"14","text":"Jipha ishak shii hamangkhung pha Sajathua ne ji duiine phro. Luangjia bran hanyie yi awai hò thoh ne awai lumuii hà lua sha pha rek shii; ai è awai khiaothek shii ho srane nuruii shii dumuii phi marui."},{"book":"Methiu","chapter":"25","verse":"15","text":"Ai è zab shii khi-èrek mua pha ji phi marui: ai è jia shii san sikhi itham guii phi, din pha jishii itham nyi, chiih-è din pha jishii itham jia phi. Chiihphado ai ne awai lumuii hà wuii dun."},{"book":"Methiu","chapter":"25","verse":"16","text":"Khiao hanyie è itham guii sikhi mua pha ji ne wuii srane blia rek ne dinne itham guii wiangphi."},{"book":"Methiu","chapter":"25","verse":"17","text":"Ji duiine khiao hanyie è itham nyi sikhi mua pha ji itham nyi wiangphi."},{"book":"Methiu","chapter":"25","verse":"18","text":"Jishii khiao hanyie è itham jia sikhi mua pha ji è wuii srane nyiak shii icho jog ne awai muspho ro bang ne ug muii."},{"book":"Methiu","chapter":"25","verse":"19","text":"Bajo ishak pha idoh khiaothek ro muspho yi idoh dun thog ne ithek rog shii sasab rek rai."},{"book":"Methiu","chapter":"25","verse":"20","text":"Khiao hanyie è itham guii sikhi mua pha ji è wuii srane chiih-è yo itham guii ji de phimuii. Na è gu shii ne itham sikhi phi, Masdo, ai è yao. Riig bo! Ichiih yo itham guii ji gu miwiang phi ro."},{"book":"Methiu","chapter":"25","verse":"21","text":"Wie rek, nane wie nane isiie khiao! Ai muspho è yao. Na ne sasab nane bang ìujia shii isiie rek, jiè gu ne nashii muna blia shii dumuii rek yi pha ro. Thawuii ne guro sang shii yigieng bo!"},{"book":"Methiu","chapter":"25","verse":"22","text":"Chiihphado khiao hanyie shii itham nyi sikhi phi pha ji è wuii srane yao, na è gushii itham nyi sikhi phi, masdo. Riig bo! Ichiih pha yo itham nyi sikhi ji gu wiang ro."},{"book":"Methiu","chapter":"25","verse":"23","text":"Wie rek, na wie nane isiie khiao! Muspho è yao. Na ne sasab nane bang ìujia shii isiie rek, jiè gu ne nashii blia muna shii dumuii ruii phro. Thawuii ne guro sang shii yigieng bo!"},{"book":"Methiu","chapter":"25","verse":"24","text":"Chiihphado khiao hanyie è itham jia sikhi mua pha ji è wuii srane yao, Masdo, gune thieg nane bran sua; nane na è ahai pha ji yamiing shii de chiig, chiih-è nane na è ahai pha ji hà de iriie khrab."},{"book":"Methiu","chapter":"25","verse":"25","text":"Gu ne rumdun, jiè gu è wuii srane naro bang yi nyiak hà ugmuii. Riig bo! Ichiih ne naro ji um ro."},{"book":"Methiu","chapter":"25","verse":"26","text":"Na ne awie nane shkhadajo pha khiao ro! Airo muspho è yao. Na ne thieg, gu ne khi hà yamiing ahai ji hà chiig, chiih-è khi hà igam ashiiy ji hà chiing ne bey?"},{"book":"Methiu","chapter":"25","verse":"27","text":"Wie, chiihphado, nane gu bang ne bang chab bsa hà chab phi chid, chiih-è gu idoh dun din shii gui bang zab chodo ne idoh mua din."},{"book":"Methiu","chapter":"25","verse":"28","text":"Thuh, bang ai è yi srane hanyie shii itham sua sikhi um pha ji shii phi muii phro."},{"book":"Methiu","chapter":"25","verse":"29","text":"25:29: Mth 13:12; Mrg 4:25; Lug 8:18Chiih-è zab pha bran hanyie shii ìu um, aishii ne muna phi din, chiih-è aishii ne cho sapho um ruii; jishii hanyie shii nyie de oi dangpho shii ne ìujia um pha ji de yi muii phro."},{"book":"Methiu","chapter":"25","verse":"30","text":"25:30: Mth 8:12; 22:13; Lug 13:28 Ji-è ji pha adunmey pha khiao—aishii ne fuang pha igiia hà fen muii bo; thiisa hà ai ne cho ne shinyin khriieg ruii phro."},{"book":"Methiu","chapter":"25","verse":"31","text":"Bran Dufuii yi Saja duiine wuii ruii shii chiih-è zab hamangkhliiethek ne ai rog shii phro, ai ne awai biisiie biang shii dug ruii phro,"},{"book":"Methiu","chapter":"25","verse":"32","text":"Chiih-è zab sohthek pha branthek ne ai ibi shii khrab ruii phro. Chiihphado ai è ithek shii ibrog nyi shii chemuii phro, brogpho è Shiishai shii siphinthek è chemuii pha duiine phro."},{"book":"Methiu","chapter":"25","verse":"33","text":"Ai è giang bran shii ne awai phazoi hà ruii chiih-è gaithek shii ne phawig hà ruii muii phro."},{"book":"Methiu","chapter":"25","verse":"34","text":"Chiihphado Saja è awairo phazoi pha bran shii yao ruii phro, thawuii bo, nathek shii ne gu Aphuii è khirzey phi ro! Thawuii ne nyie yi soh rab pha ji è nathek shii saro phi pha Sajathua ji shii ong bo."},{"book":"Methiu","chapter":"25","verse":"35","text":"Gu chi-iyiy shii nathek è chie pha phi, gu gahang-hang shii nathek è gu shii niing pha phi; gu ne biwen shii nathek è gu shii ne nawaithek hòthek hà ho phi."},{"book":"Methiu","chapter":"25","verse":"36","text":"Gu ne ikhilen shii nathek è gu shii guii phi; gu rad shii nathek è gu shii gayiig phi, phatheg hà um shii nathek è gu shii si wuii."},{"book":"Methiu","chapter":"25","verse":"37","text":"Giangthek è ne aishii chang ruii, khuchung, Ithong, gathek ne na chi-iyiy shii chie pha phi phlei? Din ne gahang-hang shii niing pha phi phlei?"},{"book":"Methiu","chapter":"25","verse":"38","text":"Khuchung gathek ne na biwen shii hò hà ho phlei, din ne ikhilen shii na shii guii phi phlei?"},{"book":"Methiu","chapter":"25","verse":"39","text":"Khuchung shii gathek ne na rad ne phatheg hà rai pha ji doh ne wuii phlei?"},{"book":"Methiu","chapter":"25","verse":"40","text":"Saja è chang ruii, gu nathek shii yao, nathek è khuchung magunde guro dusho khuiinothek jia shii nong rek phi arone na è gushii rek phi ro."},{"book":"Methiu","chapter":"25","verse":"41","text":"Chiihphado ai è awai phawig pha bran shii yao ruii, gu è dun dun bo, ithek zab ne Hamangkhung-aphuii ro thamiie pha iliing shii ro! Ibuii nane airo hamangkhliie shii saro pha idang pha bai shii fen muii phro!"},{"book":"Methiu","chapter":"25","verse":"42","text":"Gu chi-iyiy shii nathek è achie yi, gahang-hang shii nathek è gu shii niing pha aphi;"},{"book":"Methiu","chapter":"25","verse":"43","text":"Gu ne biwen shii nathek è nawaithek hò hà aho, ikhilen shii nathek è yung aguii phi; gu rad shii chiih-è phatheg hà chab shii nathek è gu shii gayiig arek phi."},{"book":"Methiu","chapter":"25","verse":"44","text":"Chiihphado ithek è aishii chang ruii, khuchung, Ithong, gathek è na chi-iyiy chiih-è gahanghang chiih-è biwen chiih-è ikhilen, chiih-è rad chiih-è phatheg hà doh phliie chiih-è na shii anong phi bey?"},{"book":"Methiu","chapter":"25","verse":"45","text":"Saja è chang ruii, gu nathek shii yao, nathek è dushoduii jia shii anong phi, jiè nathek è gu shii de anongphi."},{"book":"Methiu","chapter":"25","verse":"46","text":"25:46: Dan 12:2 Chiihphado jine idang pha lago thog ruii phro, Jishii giangthek ne idang pha chai hà dun ruii phro."}]}