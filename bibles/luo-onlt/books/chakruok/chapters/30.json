{"data":[{"book":"Chakruok","chapter":"30","verse":"1","text":"Kane Rael oneno nine ok nywolne Jakobo nyithindo, nyiego nomake gi nyamin mare. Kuom mano nowacho ne Jakobo niya, “Miya nyithindo, nono to abiro tho!”"},{"book":"Chakruok","chapter":"30","verse":"2","text":"Jakobo nokecho gi Rael kendo nowachone niya, “Iparo ni an e Nyasaye mosetami nywolo nyithindo?”"},{"book":"Chakruok","chapter":"30","verse":"3","text":"Eka Rael nowacho ne Jakobo niya, “Eri amiyi Bilha ma jatichna ma nyako. Kawe ibed kode e achiel mondo mi onywolna nyithindo mondo omi kokadho kuome an bende abed gi joga.”"},{"book":"Chakruok","chapter":"30","verse":"4","text":"Omiyo nomiye Bilha jatichne obedo chiege. Jakobo nobedo kode achiel,"},{"book":"Chakruok","chapter":"30","verse":"5","text":"mi Bilha nomako ich kendo nonywolone Jakobo wuowi."},{"book":"Chakruok","chapter":"30","verse":"6","text":"Eka Rael nowacho niya, “Nyasaye osengʼadona bura; osewinjo kwayona mi omiya nyathi ma wuowi.” Omiyo nochake ni Dan.30:6 Dan tiende ni Nyasaye Osengʼadona bura."},{"book":"Chakruok","chapter":"30","verse":"7","text":"Bilha ma jatich Rael nochako omako ich kendo nonywolo ne Jakobo wuowi mar ariyo."},{"book":"Chakruok","chapter":"30","verse":"8","text":"Eka Rael nowacho niya, “Asebedo gi chandruok maduongʼ gi nyamera, kendo koro aseloyo.” Omiyo nochako nyathini ni Naftali.30:8 Naftali tiende ni thagruokna."},{"book":"Chakruok","chapter":"30","verse":"9","text":"Kane Lea ofwenyo ni ok onyal nywolo nyithindo kendo nokawo Zilpa jatichne ma nyako, nomiye Jakobo mondo okawe kaka chiege."},{"book":"Chakruok","chapter":"30","verse":"10","text":"Zilpa ma jatich Lea nonywolo ne Jakobo wuowi."},{"book":"Chakruok","chapter":"30","verse":"11","text":"Eka Lea nowacho niya, “An jahawi.” Omiyo nochako nyathino ni Gad.30:11 Gad tiende ni Hawi kata kanyakla mar jolweny."},{"book":"Chakruok","chapter":"30","verse":"12","text":"Zilpa jatich Lea nonywolo ne Jakobo wuowi mar ariyo."},{"book":"Chakruok","chapter":"30","verse":"13","text":"Eka Lea nowacho niya, “Amor manade! Mon biro luonga ni jahawi.” Omiyo nochake ni Asher.30:13 Asher tiende ni Mor."},{"book":"Chakruok","chapter":"30","verse":"14","text":"E ndalo kayo ngano, Reuben nodhi e puothe kendo noyudo olembe mag mandrake,30:14 Joma chon ne paro ni olemb mandrake nyalo miyo dhako mako ich. mi nokelo ne Lea min mare. Rael nowacho ne Lea niya, “Kiyie to miya olemb mandrake ma wuodi Reuben okelonino.”"},{"book":"Chakruok","chapter":"30","verse":"15","text":"To nowachone niya, “Iparo ni kawo chwora en gima tin koso? Kendo pod idwaroe mandrake mag wuoda bende?”"},{"book":"Chakruok","chapter":"30","verse":"16","text":"Kane Jakobo odwogo koa e puodho godhiambono, Lea nodhi moromone. Lea nowachone niya, “Nyaka ibed koda e achiel kawuono, nikech asechulo nengo mar nindoni e oda gi mandrake mar wuoda.” Kuom mano Jakobo nobedoe achiel gi Lea otienono."},{"book":"Chakruok","chapter":"30","verse":"17","text":"Nyasaye nowinjo Lea kendo Lea nomako ich mi onywolone Jakobo wuowi mar abich."},{"book":"Chakruok","chapter":"30","verse":"18","text":"Eka Lea nowacho niya, “Nyasaye osemiya pokna nikech nachiwo jatichna ma nyako ne chwora, omiyo nochake ni Isakar.30:18 Isakar gi dho jo-Hibrania en mich.”"},{"book":"Chakruok","chapter":"30","verse":"19","text":"Lea nochako omako ich kendo nonywolone Jakobo wuowi mar auchiel."},{"book":"Chakruok","chapter":"30","verse":"20","text":"Eka Lea nowacho niya, “Nyasaye osedhiala gi mich ma nyangafu. Koro chwora biro gena nikech asenywolone yawuowi auchiel.” Omiyo nachake ni Zebulun.30:20 Zebulun tiende ni duongʼ."},{"book":"Chakruok","chapter":"30","verse":"21","text":"Bangʼ kinde moko nonywolo nyako kendo nochake ni Dina."},{"book":"Chakruok","chapter":"30","verse":"22","text":"Eka Nyasaye noparo Rael, mi odwoko kwayone kendo ogwedhe gi nyathi."},{"book":"Chakruok","chapter":"30","verse":"23","text":"Rael nomako ich kendo nonywolo wuowi kendo nowacho niya, “Nyasaye osegolona wichkuot.”"},{"book":"Chakruok","chapter":"30","verse":"24","text":"Nochako wuodeno ni Josef30:24 Josef tiende ni mad omeda machielo. kendo owacho niya, “Mad Jehova Nyasaye meda wuowi machielo.”"},{"book":"Chakruok","chapter":"30","verse":"25","text":"Bangʼ ka Rael nosenywolo Josef, Jakobo nowacho ne Laban, “We adhi mondo adogi thurwa."},{"book":"Chakruok","chapter":"30","verse":"26","text":"Miya monda kod nyithinda ma asebedo ka atiyonigo kendo weya adhi. Ingʼeyo tichna ma asetiyonigo.”"},{"book":"Chakruok","chapter":"30","verse":"27","text":"To Laban nowachone niya, “Kapo ni ayudo ngʼwono e wangʼi to yie imed dak koda ka. Asefwenyo ma lingʼ-lingʼ ni Jehova Nyasaye osegwedha nikech in.”"},{"book":"Chakruok","chapter":"30","verse":"28","text":"Laban nomedo wachone niya, “Nyisa pok monego amiyi kendo abiro chuligi.”"},{"book":"Chakruok","chapter":"30","verse":"29","text":"Jakobo nowachone niya, “Ingʼeyo kaka asetiyoni kendo kaka aserito jambi."},{"book":"Chakruok","chapter":"30","verse":"30","text":"Jamni matin mane in-go kapok abiro osemedore ahinya, kendo Jehova Nyasaye osegwedhi e gik moko duto ma asetimo. To koro anatine oda awuon karangʼo?”"},{"book":"Chakruok","chapter":"30","verse":"31","text":"Laban nopenje, “Angʼo ma damiyi.”"},{"book":"Chakruok","chapter":"30","verse":"32","text":"Kawuono abiro wuotho ei jambi duto kendo abiro walo diek gi rombe ma kitgi rabok kod mago ma angʼech gi mago maratengʼ. Magi ema nobed chudo maga."},{"book":"Chakruok","chapter":"30","verse":"33","text":"Timna makare nobed janeno e ndalo mabiro kendo, e sa asaya ma ibiro rango pok ma isechula. Diel moro amora ma ok angʼech kata dibo kata nyarombo ma ok ratengʼ manoyud e kindgi nokwan ka gima okwal.”"},{"book":"Chakruok","chapter":"30","verse":"34","text":"Laban nodwoke niya, “Ayie, obed kaka iwachono.”"},{"book":"Chakruok","chapter":"30","verse":"35","text":"Odiechiengʼno Laban nowalo nywogi duto ma kitgi rabok kod mago ma angʼech, gi diek mamon (ma dikiyo) kod nyirombe marotenge mine oketogi e lwet yawuote mondo oritgi."},{"book":"Chakruok","chapter":"30","verse":"36","text":"Eka Laban noketo thuolo e kinde gi Jakobo madirom wuodh ndalo adek Jakobo to ne odongʼ kakwayo romb Laban mane odongʼ."},{"book":"Chakruok","chapter":"30","verse":"37","text":"Kata kamano, Jakobo nokawo kete moko mag omburi, gi oyungu kod yiende makorgi poth mi nopoko kuonde moko e korgi mondo igi marachar onen."},{"book":"Chakruok","chapter":"30","verse":"38","text":"Eka noketo ketego ei karaya kama ne jamnigo modhoe, mondo omi ka jamnigo modho to gineno ketego ei pi. E kindego ema thuondi ne luwogie,"},{"book":"Chakruok","chapter":"30","verse":"39","text":"e nyim ketego. Kendo neginywolo nyithindo ma kitgi rabok kod mago ma angʼech gi mago maratengʼ."},{"book":"Chakruok","chapter":"30","verse":"40","text":"Jakobo nopogo imbe mi oweyo mana mago ma kitgi rabok kod mago ma angʼech gi mago maratengʼ mondo oluw romb Laban. Mano e yo mane omedogo kwan jambe owuon bende ne ok oriwogi gi mek Laban."},{"book":"Chakruok","chapter":"30","verse":"41","text":"Sa asaya mane iluwo chiayo madhako, Jakobo ne keto ketego ei karaya mane gimodhoe mondo omi imbe oluwgi kanyo mi gimak ich,"},{"book":"Chakruok","chapter":"30","verse":"42","text":"to jamni mayom yom ne ok oket ochungʼ e nyim ketego. Omiyo jamni mayom yom ne gin mag Laban to mago motegno ne gin mag Jakobo."},{"book":"Chakruok","chapter":"30","verse":"43","text":"Ma nomiyo mwandu Jakobo omedore piyo ahinya kendo nobedogi kweth mag jamni mangʼeny gi jotich mamon, machwo, kod ngamia gi punde."}]}