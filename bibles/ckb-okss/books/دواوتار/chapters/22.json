{"data":[{"book":"دواوتار","chapter":"22","verse":"1","text":"ئەگەر گا یان مەڕی هەر هاوڵاتییەکت بینی وێڵ بووە، خۆتی لێ گێل مەکە، بەڵکو پێویستە لەسەرت بۆ براکەتی بگەڕێنیتەوە،"},{"book":"دواوتار","chapter":"22","verse":"2","text":"جا ئەگەر براکەت لێتەوە نزیک نەبوو یان نەتدەناسی، ئەوا بیخەرە ماڵەکەتەوە و لەلات دەبێت هەتا براکەت داوای دەکاتەوە، ئەوسا بۆی دەگەڕێنیتەوە."},{"book":"دواوتار","chapter":"22","verse":"3","text":"هەمان شت دەکەیت بۆ گوێدرێژەکەی و بۆ کەواکەی و بۆ هەر شتێکی ون بوو لە براکەت کە لێی ون دەبێت و تۆ دەیدۆزیتەوە، بۆت نییە خۆتی لێ گێل بکەیت."},{"book":"دواوتار","chapter":"22","verse":"4","text":"کە گوێدرێژ یان گای براکەت دەبینیت لە ڕێگادا کەوتووە، خۆتی لێ گێل مەکە، بەڵکو پێویستە لەسەرت لەگەڵی هەڵیبستێنیتەوە."},{"book":"دواوتار","chapter":"22","verse":"5","text":"شتومەکی پیاو نابێت بەبەر ژنەوە بێت و نابێت پیاو جلی ژن لەبەر بکات، چونکە هەرکەسێک ئەمە بکات، قێزەونە لەلای یەزدانی پەروەردگارت."},{"book":"دواوتار","chapter":"22","verse":"6","text":"ئەگەر ڕێککەوت هێلانەی باڵندەیەک لە ڕێگا لەپێشت بوو، لەناو دارێک یان لەسەر زەوی و بێچوو یان هێلکەی تێدابوو و دایکەکەشی تێدابوو بە کڕی لەسەر بێچووەکان یان هێلکەکان هەڵنیشتبوو، ئەوا دایکەکە و بێچووەکان پێکەوە مەبە،"},{"book":"دواوتار","chapter":"22","verse":"7","text":"دایکەکە ئازاد بکە و بێچووەکان بۆ خۆت ببە، بۆ ئەوەی چاکەت بۆ ببێت و درێژە بە ڕۆژانت بدەیت."},{"book":"دواوتار","chapter":"22","verse":"8","text":"ئەگەر خانووێکی نوێت بنیاد نا، ستارە بۆ سەربانەکەت بکە، نەوەک خوێنێک بهێنیتە سەر ماڵەکەت ئەگەر یەکێکی لێ کەوتە خوارەوە."},{"book":"دواوتار","chapter":"22","verse":"9","text":"لە ڕەزەکەت دوو جۆر تۆو مەچێنە22‏:9 بڕوانە لێڤییەکان 19‏:19‏‏.‏، ئەگەر ئەمە بکەیت، نەک تەنها ئەوەی دەیچێنیت، بەڵکو بەری ڕەزە مێوەکەشت بۆ پیرۆزگا تەرخان دەکرێت."},{"book":"دواوتار","chapter":"22","verse":"10","text":"کێڵان بە گا و گوێدرێژ پێکەوە مەکە."},{"book":"دواوتار","chapter":"22","verse":"11","text":"جلوبەرگی تێکەڵاو لەبەر مەکە، خوری و کەتان پێکەوە لەبەر مەکە."},{"book":"دواوتار","chapter":"22","verse":"12","text":"لە لچکەکانی22‏:12 لاولوێچ یان لچک مەبەست لە سەرگۆشەی قوماشە یان جل و بەرگ.‏ کەواکەت کە خۆتی پێ دەپۆشیت، گوڵینگ بۆ خۆت بکە.22‏:12 مەبەست لەم یاسایە یادکردنەوەی ڕاسپاردەکانی خودایە. بڕوانە سەرژمێری 15‏:37‏-41.‏‏"},{"book":"دواوتار","chapter":"22","verse":"13","text":"ئەگەر پیاوێک ژنێکی هێنا و کاتێک چوو بۆ لای ڕقی لێی بووەوە و"},{"book":"دواوتار","chapter":"22","verse":"14","text":"قسەی بۆ هەڵبەست و ناوێکی خراپی بەدواوە نا و گوتی، «ئەم ژنەم هێنا و کە چوومە لای پەردەی کچێنی نەبوو.»"},{"book":"دواوتار","chapter":"22","verse":"15","text":"دایک و باوکی کچەکە بەڵگەی کچێنییەکەی دەبەن و لەلای دەروازەی شارۆچکەکە بۆ پیرانی شارۆچکەکەی دەسەلمێنن."},{"book":"دواوتار","chapter":"22","verse":"16","text":"باوکی کچەکە بە پیران دەڵێت، «کچەکەی خۆمم بەم پیاوە دا ببێتە ژنی و ڕقی لێی بووەوە."},{"book":"دواوتار","chapter":"22","verse":"17","text":"وا قسەشی بۆ هەڵبەستووە و دەڵێت: ”کچەکەت پەردەی کچێنی نەبوو،“ ئەمەش بەڵگەی کچێنی کچەکەمە،» جلەکەش لەبەردەم پیرانی شارۆچکەکە دەخەنە ڕوو،"},{"book":"دواوتار","chapter":"22","verse":"18","text":"ئیتر پیرانی ئەو شارە پیاوەکە دەبەن و تەمبێی دەکەن."},{"book":"دواوتار","chapter":"22","verse":"19","text":"سزای دەدەن بە سەد شاقلی22‏:19 نزیکەی یەک کیلۆگرام.‏ زیو بۆ باوکی کچەکە، چونکە ناوێکی خراپی خستە دوای پاکیزەیەک لە ئیسرائیل، جا دەبێتە ژنی و بە درێژایی ژیانی ناتوانێت تەڵاقی بدات."},{"book":"دواوتار","chapter":"22","verse":"20","text":"بەڵام ئەگەر تۆمەتبارکردنەکە ڕاست بوو و کچەکە بەڵگەی پاکیزەیی نەبوو،"},{"book":"دواوتار","chapter":"22","verse":"21","text":"ئەوا کچەکە دەبەنە بەردەرگای ماڵی باوکی و پیاوانی شارەکەی بەردبارانی دەکەن هەتا دەمرێت، چونکە کارێکی ناشیرینی لە ئیسرائیلدا کردووە بە بەدڕەوشتییەکەی کە لە ماڵی باوکی کردوویەتی، جا خراپەکە لەنێو خۆتان دادەماڵن."},{"book":"دواوتار","chapter":"22","verse":"22","text":"ئەگەر بینرا پیاوێک لەگەڵ ژنێکی بەمێرد جووت بووە، ئەوا هەردووکیان دەکوژرێن، ئەو پیاوەی لەگەڵ ژنەکە جووت بووە و ژنەکەش، جا خراپەکاری لە ئیسرائیلدا دادەماڵن."},{"book":"دواوتار","chapter":"22","verse":"23","text":"ئەگەر کچێک مارەبڕاو بێت بۆ پیاوێک و پیاوێکی دیکە لەناو شار بینی و لەگەڵی جووت بوو،"},{"book":"دواوتار","chapter":"22","verse":"24","text":"ئەوا هەردووکیان ببەنە دەرەوە بۆ لای دەروازەی ئەو شارۆچکەیە و بەردبارانیان بکەن هەتا دەمرن، لەبەر ئەوەی کچەکە لەناو شار هاواری نەکرد بۆ فریاکەوتن و هەروەها پیاوەکەش ئابڕووی دەستگیرانی پیاوێکی دیکەی برد، جا خراپەکە لەنێو خۆتان دادەماڵن."},{"book":"دواوتار","chapter":"22","verse":"25","text":"بەڵام ئەگەر پیاوێک کچێکی مارەبڕاوی لە کێڵگەدا بینی و لاقەی کرد، ئەوا تەنها پیاوەکە کە لاقەی کردووە دەمرێت،"},{"book":"دواوتار","chapter":"22","verse":"26","text":"بەڵام کچەکە هیچی لێ ناکرێت، کچەکە گوناهێکی لەسەر نییە شایانی سزای مردن بێت، بەڵکو چۆن پیاوێک پەلاماری دراوسێکەی بدات و بیکوژێت، ئەو ڕووداوەش ئاوایە،"},{"book":"دواوتار","chapter":"22","verse":"27","text":"کچەکەی لە کێڵگەدا بینیوە و کچە مارەبڕاوەکە هاواری کردووە و کەس نەبووە ڕزگاری بکات."},{"book":"دواوتار","chapter":"22","verse":"28","text":"ئەگەر پیاوێک کچێکی نیشان نەکراوی بینی و لاقەی کرد و هەردووکیان ئاشکرا بوون،"},{"book":"دواوتار","chapter":"22","verse":"29","text":"ئەوا پیاوەکەی ئابڕووی بردووە، پەنجا شاقل زیو22‏:29 نزیکەی 0,6 کیلۆگرام.‏ دەداتە باوکی کچە و ئەویش دەبێتە ژنی، لەبەر ئەوەی دەستدرێژی کردووەتە سەری، بە درێژایی ژیانیشی ناتوانێت تەڵاقی بدات."},{"book":"دواوتار","chapter":"22","verse":"30","text":"نابێت پیاوێک ژنی باوکی خۆی بهێنێت و ناموسی باوکی ببات."}]}