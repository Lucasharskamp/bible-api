{"data":[{"book":"Efesoon","chapter":"1","verse":"1","text":"Phaawulos isa fedhii Waaqaatiin ergamaa Kiristoos Yesuus taʼe irraa,"},{"book":"Efesoon","chapter":"1","verse":"2","text":"Abbaa keenya Waaqaa fi Yesuus Kiristoos Gooftaa irraa ayyaannii fi nagaan isiniif haa taʼu."},{"book":"Efesoon","chapter":"1","verse":"3","text":"Waaqnii fi Abbaan Gooftaa keenya Yesuus Kiristoos inni Kiristoosiin eebba hafuuraa hundumaan samii irratti nu eebbise sun haa eebbifamu."},{"book":"Efesoon","chapter":"1","verse":"4","text":"Inni nu fuula isaa duratti qulqullootaa fi warra mudaa hin qabne akka taanuuf utuu addunyaan hin uumaminiin dura isaan nu filateeraatii. Jaalalaanis"},{"book":"Efesoon","chapter":"1","verse":"5","text":"akka kaayyoo fedhii isaatti akka nu karaa Yesuus Kiristoosiin ilmaan isaa taanuuf duraan dursee nu murteesse;"},{"book":"Efesoon","chapter":"1","verse":"6","text":"kunis akka ulfinni ayyaana isaa kan inni Ilma isaa jaallatamaa sanaan toluma nuu kenne sun jajamuuf."},{"book":"Efesoon","chapter":"1","verse":"7","text":"Nus isumaan akkuma badhaadhummaa ayyaana Waaqaatti dhiiga isaatiin furama jechuunis, dhiifama cubbuu arganneerra;"},{"book":"Efesoon","chapter":"1","verse":"8","text":"ayyaana isaas ogummaa fi hubannaa hunda wajjin nuu baayʼise."},{"book":"Efesoon","chapter":"1","verse":"9","text":"Innis akka nu icciitii fedhii isaa kan akka yaada isaa isa gaarii inni karaa Kiristoosiin karoorfate sana beeknu godhe;"},{"book":"Efesoon","chapter":"1","verse":"10","text":"yaadni isaas yeroo barri murtaaʼe sun guutuutti wantoota samii keessaa fi lafa irra jiran hunda Kiristoos jalatti walitti qabuuf jedhee ti."},{"book":"Efesoon","chapter":"1","verse":"11","text":"Nus akkuma karoora isa waan hundumaa akka kaayyoo fedhii isaatti hojjetu sanaatti duraan dursee waan murteeffamneef Kiristoosiin dhaala arganneerra;"},{"book":"Efesoon","chapter":"1","verse":"12","text":"kunis akka nu warri Kiristoosin abdachuutti kanneen jalqabaa taane galata ulfina isaa taanuuf."},{"book":"Efesoon","chapter":"1","verse":"13","text":"Isinis dubbii dhugaa jechuunis wangeela fayyina keessanii dhageessanii Kiristoositti amantanii, Hafuura Qulqulluu waadaa galame sanaan chaappeffamtan;"},{"book":"Efesoon","chapter":"1","verse":"14","text":"innis warri kan Waaqayyoo taʼan galata ulfina isaatiif yeroo furamanitti wanta nu argachuuf jirruuf qabdii keenya."},{"book":"Efesoon","chapter":"1","verse":"15","text":"Kanaafuu ani waaʼee amantii isin Gooftaa Yesuusitti qabdanii fi jaalala isin qulqulloota hundaaf qabdanii dhagaʼee"},{"book":"Efesoon","chapter":"1","verse":"16","text":"kadhannaa koo keessatti isin yaadachaa waaʼee keessaniif galateeffachuu hin dhiifne."},{"book":"Efesoon","chapter":"1","verse":"17","text":"Waaqni Gooftaa keenya Yesuus Kiristoos, Abbaan ulfinaa, akka isin guutummaatti isa beektaniif Hafuura ogummaa fi mulʼataa akka isinii kennu nan kadhadha."},{"book":"Efesoon","chapter":"1","verse":"18","text":"Abdiin inni itti isin waame maal akka taʼe, badhaadhummaan dhaala qulqullootaa ulfina qabeessi maal akka taʼe akka beektaniif iji qalbii keessanii akka isinii banamu Waaqa nan kadhadha;"},{"book":"Efesoon","chapter":"1","verse":"19","text":"akkasumas humni isaa inni nu warra amannu keessatti hojjetu hammam guddaa akka taʼe akka beektaniifis nan kadhadha. Humni sunis akkuma jabina guddaa"},{"book":"Efesoon","chapter":"1","verse":"20","text":"kan inni ittiin Kiristoosin warra duʼan keessaa kaasee samii irratti mirga ofii teessise sana mulʼisee dha;"},{"book":"Efesoon","chapter":"1","verse":"21","text":"isas ol aantummaa, taayitaa, humna, gooftummaa hundaa fi bara ammaa qofa utuu hin taʼin bara dhufuuf jiru keessa illee maqaa kennamu hundaa olitti mirga ofii teessise."},{"book":"Efesoon","chapter":"1","verse":"22","text":"Waaqnis waan hunda miilla isaa jala galche; waldaa kiristaanaatiifis mataa waan hundaa godhee isa kenne;"},{"book":"Efesoon","chapter":"1","verse":"23","text":"waldaan kiristaanaa dhagna isaa ti; isheenis guutama isaa kan inni waan hunda karaa hundaan guutuu dha."}]}