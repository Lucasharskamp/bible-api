{"data":[{"book":"Objawienie","chapter":"10","verse":"1","text":"I zobaczyłem innego potężnego anioła, zstępującego z nieba, ubranego w obłok, nad jego głową była tęcza, jego twarz jak słońce, a jego nogi jak słupy ognia."},{"book":"Objawienie","chapter":"10","verse":"2","text":"W swojej ręce miał otwartą książeczkę. I postawił prawą nogę na morzu, a lewą na ziemi."},{"book":"Objawienie","chapter":"10","verse":"3","text":"I zawołał donośnym głosem, tak jak ryczy lew. A gdy zawołał, siedem gromów odezwało się swoimi głosami."},{"book":"Objawienie","chapter":"10","verse":"4","text":"A gdy siedem gromów przemówiło swoimi głosami, zabrałem się do pisania, lecz usłyszałem głos z nieba, który mówił do mnie: Zapieczętuj"},{"book":"Objawienie","chapter":"10","verse":"5","text":"A anioł, którego widziałem stojącego na morzu i na ziemi, podniósł swoją rękę ku niebu;"},{"book":"Objawienie","chapter":"10","verse":"6","text":"I przysiągł na tego, który żyje na wieki wieków, który stworzył niebo i to, co w nim jest, i ziemię i to, co na niej, i morze, i to, co w nim, że czasu już nie będzie;"},{"book":"Objawienie","chapter":"10","verse":"7","text":"Lecz w dniach głosu siódmego anioła, gdy zacznie trąbić, dokona się tajemnica Boga, jak to oznajmił swoim sługom, prorokom."},{"book":"Objawienie","chapter":"10","verse":"8","text":"A głos, który usłyszałem z nieba, znowu przemówił do mnie: Idź, weź tę otwartą książeczkę, która jest w ręce anioła stojącego na morzu i na ziemi."},{"book":"Objawienie","chapter":"10","verse":"9","text":"Podszedłem więc do anioła i powiedziałem mu: Daj mi tę książeczkę. I powiedział do mnie: Weź ją i zjedz, a spowoduje gorycz w twoim brzuchu, lecz w twoich ustach będzie słodka jak miód."},{"book":"Objawienie","chapter":"10","verse":"10","text":"I wziąłem książeczkę z ręki anioła i zjadłem ją, a była w moich ustach słodka jak miód. Lecz gdy ją zjadłem, mój brzuch napełnił się goryczą."},{"book":"Objawienie","chapter":"10","verse":"11","text":"I powiedział do mnie: Musisz znowu prorokować przed wieloma ludami, narodami, językami i królami."}]}