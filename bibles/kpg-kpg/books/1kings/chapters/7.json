{"data":[{"book":"1 Kings","chapter":"7","verse":"1","text":"Solomon guu hau labelaa dono hale ang gi deia, ne hau i nia ngadau e 13."},{"book":"1 Kings","chapter":"7","verse":"2-3","text":"Di ruum damana e hagaingoo bolo di Ruum o di Waa laagau ‘cedar’ o Lebanon7.2-3 “Di Ruum o di Waa laagau ‘cedar’ o Lebanon” Di ruum deenei le e hai be di waa laagau, idimaa i lodo di ruum damana deenei la nogo iai nia duludulu e logo ala ne hai gi nia laagau ‘cedar’ ala ne gaamai i Lebanon.  e looloo i nia piidi 150; ge 75 piidi palaha, ge 45 piidi tuuduu. Gei e dolu goolongo duludulu ‘cedar’, dagi madangaholu maa lima i di goolongo e dahi, ga haganoho nia tanga ‘cedar’ gi hongo nia maa. Nia laagau ‘cedar’ ne hai di haaligi gaa hana gaa tugi i hongo nia ruum benebene goloo ala e daahi go nia duludulu llauehe aalaa."},{"book":"1 Kings","chapter":"7","verse":"4","text":"Nia baahi e lua o di ruum deelaa le e hagatau nia dama bontai dagi dolu."},{"book":"1 Kings","chapter":"7","verse":"5","text":"Nia ngudu bontai llauehe mono dama bontai e dagi haa ono madaaduge, gei e mangalloo. Nia dama bontai dagi dolu e huli mai nadau mehanga."},{"book":"1 Kings","chapter":"7","verse":"6","text":"Di ruum damana e hagaingoo bolo di Ruum o nia Duludulu Llauehe e looloo nia piidi 75 ge 45 piidi di palaha. Dono balanda e gahu ge daahi go nia duludulu llauehe."},{"book":"1 Kings","chapter":"7","verse":"7","text":"Di Ruum o di Lohongo King e hagaingoo bolo di Gowaa Hai Gabunga, deelaa di gowaa e hagamodu ai nia gabunga Solomon. Nia laagau ‘cedar’ ala ne hai nia baba gaa hana gi nua gaa tugi i nia ogo."},{"book":"1 Kings","chapter":"7","verse":"8","text":"Di gowaa dela e noho ai Solomon la i baahi i golo i muli di Gowaa Hai Gabunga ne hai be nia gowaa ala i golo. Mee guu hau labelaa dana hale beelaa ang gi dono lodo, dela go tama ahina di king Egypt.7.8 1 Kings 3.1"},{"book":"1 Kings","chapter":"7","verse":"9","text":"Nia hale huogodoo aanei mo di gowaa i lodo di abaaba la ne hai gi nia hadu hagalabagau, daamada di baba gaa hana gaa tugi di madaahale. Nia hadu aanei ne hai i di gowaa hai hadu, ne hagatau gaa tuu gi towaa nia baahi gi lodo mo nia baahi gi tua o nia hadu aalaa."},{"book":"1 Kings","chapter":"7","verse":"10","text":"Di baba o di hale ne hai gi nia hadu llauehe, ne hai labelaa i di gowaa hai hadu, nia hadu e lloo nia piidi e madangaholu maa lua, gei nia hadu labelaa e lloo nia piidi e madangaholu maa lima."},{"book":"1 Kings","chapter":"7","verse":"11","text":"I hongo nia maa nia hadu labelaa ne hagatau gaa tuu, gaa hai ono tanga ‘cedar’."},{"book":"1 Kings","chapter":"7","verse":"12","text":"Nia gowaa ala i lodo di abaaba di hale, di malae i lodo o di Hale Daumaha, mo di gowaa dela e ulu ai gi lodo di ruum di Hale Daumaha dono abaaba i lodo, di goolongo tanga ‘cedar’ e hagatau i mehanga nia hadu dagi dolu ala ne lawa i di paa, aalaa go nia maa ne hai di abaaba."},{"book":"1 Kings","chapter":"7","verse":"13","text":"King Solomon ne gahi mai taane dono ingoo go Huram, taane hai mee e noho i di waahale Tyre dela e iloo huoloo di hai di moomee hai baalanga mmee."},{"book":"1 Kings","chapter":"7","verse":"14","text":"Dono damana guu made, mee tangada Tyre, dela e iloo labelaa di hai di moomee baalanga mmee; dono dinana la di ahina mai di madawaawa Naphtali. Huram taane kabemee gei guu kabe huoloo di hai ana mee. Mee gu hiihai gi tegau a King Solomon dela bolo ma go mee dela e dagi di moomee baalanga mmee."},{"book":"1 Kings","chapter":"7","verse":"15","text":"Huram ne hai ana duludulu baalanga mmee e lua, e dahi 27 piidi looloo, ge tamana tuludulu e dahi la nia piidi e 18, gei nia maa ne dugu i di ngudu di Hale Daumaha."},{"book":"1 Kings","chapter":"7","verse":"16","text":"Huram guu hai labelaa ana baalanga mmee libogo o nia duludulu e lua, dagidahi e looloo nia piidi e hidu mo di baahi, guu dugu gi hongo nia ulu nia duludulu."},{"book":"1 Kings","chapter":"7","verse":"17","text":"Nia ulu o nia duludulu aalaa le e humu gi nia hau baalanga mmee ala ne higa,"},{"book":"1 Kings","chapter":"7","verse":"18","text":"ge e lua goolongo ‘pomegranate’ baalanga mmee."},{"book":"1 Kings","chapter":"7","verse":"19","text":"Nia libogo duludulu i hongo nia ulu nia duludulu e haganoho be nia akai ‘lily’ e lloo i nia piidi e ono,"},{"book":"1 Kings","chapter":"7","verse":"20","text":"gei e dugu i hongo di gowaa bungubungu i hongo nia hau baalanga mmee ala ne higa. Nia ‘pomegranate’ e lua lau i nia goolongo e lua e haganiga nia libogo i hongo nia duludulu."},{"book":"1 Kings","chapter":"7","verse":"21","text":"Huram ne hagaduu nia duludulu baalanga mmee i mua di gowaa dela e ulu gi lodo di Hale Daumaha. Tuludulu dela i baahi ngaaga dono ingoo go Jachin7.21 Di ingoo Jachin i nnelekai Hebrew dono lee e hai be di bida helekai God e haga noho ge tuludulu dela i baahi ngeia dono ingoo go Boaz.7.21 Di ingoo Boaz i nnelekai Hebrew dono lee e hai be di bida helekai Ma go di mahi o God"},{"book":"1 Kings","chapter":"7","verse":"22","text":"Nia libogo duludulu ala ne hai be nia akai ‘lily’ baalanga mmee ne humu i nia ulu nia duludulu."},{"book":"1 Kings","chapter":"7","verse":"23","text":"Huram ne hai dana monowai baalanga mmee bungubungu nia piidi e hidu mo di baahi i di llala, 15 piidi laa lodo, ge 45 piidi ma ga hagatau haganiga."},{"book":"1 Kings","chapter":"7","verse":"24","text":"Taalinga di haganiga laa daha o di monowai deelaa la nia goolongo e lua ada humu mee i golo ne hai hua be di mee e dahi dalia di monowai."},{"book":"1 Kings","chapter":"7","verse":"25","text":"Di monowai ne haganoho gi hongo nia kau baalanga mmee daane e madangaholu maa lua, e huli gi daha, e dau dogodolu e huli i di huli e dahi."},{"book":"1 Kings","chapter":"7","verse":"26","text":"Di maadolu di monowai nia ‘inch’ e dolu. Di ngudu di monowai e hai be di ngudu ibu, e wini gi tua, e hai be nia manga akai ‘lily’, ge e mee di haa nia galon e 10,000."},{"book":"1 Kings","chapter":"7","verse":"27","text":"Huram guu hai ana kulumaa baalanga mmee e madangaholu; e lloo nia piidi dagi ono, palaha nia piidi dagi ono ge tuuduu nia piidi dagi haa mo di baahi."},{"book":"1 Kings","chapter":"7","verse":"28","text":"Nia maa ne hai gi nia baahi laubaba e haa, nia madaaduge e haganoho"},{"book":"1 Kings","chapter":"7","verse":"29","text":"nia ada laion, kau daane mo nia manu e hai nadau bakau i hongo nia laubaba; i baahi i nua mo baahi gi lala nia laion mono kau daane, la guu humu labelaa."},{"book":"1 Kings","chapter":"7","verse":"30","text":"Di kulumaa nei mo ono duaadiga baalanga mmee e haa, gei nia duaadiga ne hai gi nia baalanga mmee. Nia madaaduge e haa iai nia lohongo baisin; gei nia lohongo o nia baisin aalaa le e humu labelaa gi nia ada mee."},{"book":"1 Kings","chapter":"7","verse":"31","text":"Di laubaba bungubungu ne hai belee dugu ai di baisini. E duu i hongo di kulumaa i nia ‘inch’ e 18 gaa hana gi lodo nia ‘inch’ e hidu. I di gili di maa le e humu."},{"book":"1 Kings","chapter":"7","verse":"32","text":"Nia duaadiga e 25 ‘inch’ tuuduu, gei nia maa i lala di laubaba, gei nia baalanga o nia duaadiga ne hai hua be di mee e dahi dalia di kulumaa."},{"book":"1 Kings","chapter":"7","verse":"33","text":"Nia duaadiga e hai be nia duaadiga waga dauwa hongo henua, nia mee huogodoo i di gili nia duaadiga ne hai gi nia baalanga mmee."},{"book":"1 Kings","chapter":"7","verse":"34","text":"Nia mee daahi mee e haa i baahi gi lala di kulumaa e dahi ne hai hua be di mee e dahi dalia di kulumaa."},{"book":"1 Kings","chapter":"7","verse":"35","text":"I hongo nia kulumaa e haganiga nonua di abaaba nia ‘inch’ e 9 di palaha, nia mee daahi nia maa mono laubaba ne hai hua be di mee e dahi dalia nia kulumaa."},{"book":"1 Kings","chapter":"7","verse":"36","text":"Di mee deelaa e dugu ai di maa mo dono laubaba e humu gi nia ada mee, nia ada manu e hai nadau bakau, nia ada laion mono ada niu, gei ogo nia gowaa ala e aadee ala i golo la guu humu labelaa haganiga hagatau dono gili."},{"book":"1 Kings","chapter":"7","verse":"37","text":"Malaa, deenei di hai dela ne hai nia kulumaa aanei, huogodoo ne hai gii hai be di mee e dahi, ono llauehe mo ono hagadilinga."},{"book":"1 Kings","chapter":"7","verse":"38","text":"Huram ne hai ana baisin e madangaholu, di baisin e dahi i hongo di kulumaa e dahi, di baisin e dahi e bungubungu i nia piidi e 6, e haa nia galon e 200.7.38 Exodus 30.17-21"},{"book":"1 Kings","chapter":"7","verse":"39","text":"Mee ne dugu ana kulumaa e lima i baahi ngaaga di Hale Daumaha, gei nia kulumaa e lima ala i golo i baahi ngeia, gei di monowai la ne dugu i di madaaduge baahi dua ngaaga."},{"book":"1 Kings","chapter":"7","verse":"40-45","text":"Huram ne hai ana baalanga, daawolo mono boolo. Mee gu hagalawa nia moomee King Solomon ang gi di Hale Daumaha Dimaadua. Aanei ana mee ne hai:"},{"book":"1 Kings","chapter":"7","verse":"46","text":"Di king ne hai nia mee aanei huogodoo i di gowaa hai baalanga i mehanga Sukkoth mo Zarethan i di Gowaa Baba i Jordan."},{"book":"1 Kings","chapter":"7","verse":"47","text":"Solomon la digi manamana ina nia mee aanei, idimaa ma gu logowaahee balua, gei ogo nia daamaha nia maa digi iloo."},{"book":"1 Kings","chapter":"7","verse":"48","text":"Solomon ne hai labelaa ana goloo ne hai gi nia goolo ang gi di Hale Daumaha:"},{"book":"1 Kings","chapter":"7","verse":"49","text":"nia lohongo malama e madangaholu ala e tuu i mua di Gowaa Dabuaahia Huoloo, e lima e tuu i baahi ngaaga gei e lima e tuu i baahi ngeia,"},{"book":"1 Kings","chapter":"7","verse":"50","text":"nia ibu mono mee diinai malama, mono boolo, nia pileedi dugu ‘incense’, nia baalanga dugu malala no lodo,"},{"book":"1 Kings","chapter":"7","verse":"51","text":"Di madagoaa Solomon ne lawa ana mee huogodoo ala nogo hai i di gili di Hale Daumaha, gei mee gaa wanga nia mee huogodoo dono damana go David ne hagadabu ang gi Dimaadua: nia silber, goolo mo nnagadilinga goloo ala i golo, gi lodo ana gowaa benebene mee.7.51 2 Samuel 8.11; 1 Kronikel 18.11"}]}