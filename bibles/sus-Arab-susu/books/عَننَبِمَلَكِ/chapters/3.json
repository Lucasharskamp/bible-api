{"data":[{"book":"عَننَبِ مَلَكِ","chapter":"3","verse":"1","text":"«وٌ وٌ يَ تِ، ﭑ قَمَ نّ ﭑ مَ شّيرَ شّيدٍ نَشَن كِرَ يَءِلَنمَ ﭑ بّ. وٌ مَرِفِ، وٌ نَشَن قٍنقٍ، عَ قَمَ نّ سٌدٍ عَ شَ هْرْ مْبَنشِ كُي كٍرٍن نَ. سَاتّ شّيرَ، وٌ وَ مَ نَشَن شْن، عَ نَ قَقٍ. مَنفّ عَلَتَلَ شَ مَسٍنيِ نَن نَ كِ.»"},{"book":"عَننَبِ مَلَكِ","chapter":"3","verse":"2","text":"«عَ نَ قَ، ندٍ نْمَ سُو سَدٍ عَ رَ؟ ندٍ نْمَ تِدٍ عَ يَ عِ؟ بَرِ مَ عَ لُمَ نّ عَلْ شَبُرٍ تّ نَشَن سٍ رَشُنُمَ. عَ لُمَ نّ عَلْ شْسِ بَسٍ دُفِ شَيٍ نَشَن نَوَلِمَ."},{"book":"عَننَبِ مَلَكِ","chapter":"3","verse":"3","text":"عَ قَمَ نّ فبٍتِ رَشُنُدٍ، عَ عَ فبِ بَ. عَ لٍوِ شَ دِيٍ رَ سّنِيّنمَ نّ. عَ عٍ رَشُنُمَ نّ عَلْ شّيمَ عَ نُن فبٍتِ، عَ عٍ فبِ بَ. عٍ شَ قِندِ سّرّشّدُبّيٍ رَ عَلَتَلَ بّ نَشٍيٍ سّرّشّ بَمَ تِنشِنيِ كُي.»"},{"book":"عَننَبِ مَلَكِ","chapter":"3","verse":"4","text":"«نَ تّمُي، يُدَيَ نُن دَرِ سَلَمُ شَ سّرّشّ رَقَنمَ نّ عَلَتَلَ مَ عَلْ تّمُي دَنفِشِ، عَلْ وَشَتِ قٌرِ."},{"book":"عَننَبِ مَلَكِ","chapter":"3","verse":"5","text":"ﭑ قَمَ نّ وٌ شَ كِيتِ سَدٍ. ﭑ كِيتِ سَمَ نّ كٍرٍن نَ مَندُرُلَيٍ، يّنّلَيٍ، وُلٍ قَلّيٍ، نُن مِشِ كٌبِيٍ مَ نَشٍيٍ وَلِكّ سَرٍ دٌنمَ، نَشٍيٍ كَاحّ فِنّيٍ، كِرِدِيٍ، نُن شْحّيٍ تْورْ مَ. ﭑ كِيتِ سَمَ نّ مِشِيٍ مَ نَشٍيٍ مُ فَاشُمَ ﭑ يَ رَ. مَنفّ عَلَتَلَ شَ مَسٍنيِ نَن نَ كِ.»"},{"book":"عَننَبِ مَلَكِ","chapter":"3","verse":"6","text":"«ﭑ تٌ قِندِشِ عَلَتَلَ نَن نَ، نَشَن مُ عَ شُي مَسَرَ مَ، وٌ تَن يَشُبَ شَ دِيٍ تَن مُ قَشَ."},{"book":"عَننَبِ مَلَكِ","chapter":"3","verse":"7","text":"كَبِ وٌ بٍنبَيٍ شَ تّمُي، وٌ بَرَ ﭑ مَ سّرِيّ كَنَ، وٌ بَرَ عَ مَتَندِ. يَكْسِ، وٌ شَ فبِلٍن ﭑ مَ، ﭑ قَن فبِلٍنمَ نّ وٌ يِرٍ. مَنفّ عَلَتَلَ شَ مَسٍنيِ نَن نَ كِ.»"},{"book":"عَننَبِ مَلَكِ","chapter":"3","verse":"8","text":"ﭑ قَن شَ وٌ مَشْرِن. عَدَ مَدِ نْمَ عَ مَرِفِ عَلَ مُحَدٍ؟ كْنْ وٌ تَن يَتِ بَرَ ﭑ مُحَ. وٌ نُ قَ ﭑ مَشْرِن، ‹مُشُ بَرَ مُنسٍ مُحَ عِ مَ؟› ﭑ شَ وٌ يَابِ. وٌ بَرَ ﭑ مَ قَرِلّيٍ نُن ﭑ مَ سّرّشّيٍ مُحَ."},{"book":"عَننَبِ مَلَكِ","chapter":"3","verse":"9","text":"ﭑ بَرَ وٌ بْنسْي بِرِن دَنكَ نَ مُحّ شَ قٍ رَ."},{"book":"عَننَبِ مَلَكِ","chapter":"3","verse":"10","text":"وٌ شَ قَ قَرِلّ بِرِن نَ عَلَ شَ بَنشِ، قَرِلّ رَفَتَدٍ، عَلَكٌ بَلٌي شَ لُ ﭑ مَ بَنشِ كُي. وٌ شَ ﭑ تَن مَنفّ عَلَتَلَ مَتٌ، شَ ﭑ مُ قَمَ بَرَكّ فبٍفبٍ رَفٌرٌدٍ وٌ مَ كٍلِقٍ كٌورٍ نَشَن دَنفِ وٌ شَ سٍ رَفَتَدٍيٍ رَ."},{"book":"عَننَبِ مَلَكِ","chapter":"3","verse":"11","text":"ﭑ نِمَسٍيٍ قَشَمَ نّ نَشٍيٍ وٌ شَ شّيٍ نُن وٌ شَ وّنِ بِلِيٍ كَنَمَ. مَنفّ عَلَتَلَ شَ مَسٍنيِ نَن نَ كِ."},{"book":"عَننَبِ مَلَكِ","chapter":"3","verse":"12","text":"نَ تّمُي سِ بِرِن قَمَ نّ وٌ شَ بْشِ شِلِ قَلَدٍ حّلّشِن بْشِ، بَرِ مَ بَرَكّ نَ وٌ شْنيِ. مَنفّ عَلَتَلَ شَ مَسٍنيِ نَن نَ كِ.»"},{"book":"عَننَبِ مَلَكِ","chapter":"3","verse":"13","text":"عَلَتَلَ نَشّ، «وٌ بَرَ وْيّنيِ شْرْشْي قَلَ ﭑ بّ، كْنْ وٌ ﭑ مَشْرِنقٍ، ‹مُشُ بَرَ وْيّنيِ شْرْشْي مُندُن قَلَ عِ بّ؟›"},{"book":"عَننَبِ مَلَكِ","chapter":"3","verse":"14","text":"ﭑ شَ وٌ يَابِ. وٌ نَشّ، ‹فٍينِ يٌ مُ نَ عَلَ شَ بَتُي كُي. مُشُ بَرَ عَ شَ سّرِيّ سُشُ، مُشُ بَرَ تْورْ عَ شَ قٍ رَ، كْنْ مُشُ فٍينِ مُندُن سْتْشِ مَنفّ عَلَتَلَ رَ؟"},{"book":"عَننَبِ مَلَكِ","chapter":"3","verse":"15","text":"مُشُ تَن بّ، مِشِ نَشَن عَ يّتّ عِتٍمَ، عَ حّلّشِنمَ نّ، مِشِ كٌبِ نَن فٍينِمَ، عَلَ مَتَندِلَ مُ حَشَنكَتَمَ.›»"},{"book":"عَننَبِ مَلَكِ","chapter":"3","verse":"16","text":"نَ وْيّنيِ شَنبِ، مِشِ نَشَن نُ فَاشُمَ عَلَ يَ رَ، عٍ بَرَ لُ يِرٍ كٍرٍن، عٍ وْيّن عٍ بٌورٍ رَ. عَلَتَلَ بَرَ عٍ شُي مّ عَ قَنيِ رَ. نَ عَلَ يَرَفَاشُييٍ شِلِ بَرَ سّبّ سّبّلِ ندٍ رَ عَلَ يَ عِ، بَرِ مَ عٍ نُ بَرَ عَلَتَلَ شِلِ بِنيَ."},{"book":"عَننَبِ مَلَكِ","chapter":"3","verse":"17","text":"مَنفّ عَلَتَلَ نَشّ، «نٍيٍ قِندِشِ ﭑ مَ حَمَ يَتِ يَتِ نَن نَ. ﭑ عٍ رَتَنفَمَ نّ كِيتِ سَ لْشْي عَلْ بَبَ نَشَن كِنِكِنِمَ عَ شَ دِ قَنيِ مَ."},{"book":"عَننَبِ مَلَكِ","chapter":"3","verse":"18","text":"نَ كُي وٌ مَن قَمَ نّ مِشِ كٌبِ نُن مِشِ قَنيِ تَفِ رَ سَ كٌلٌندٍ، عَلَ بَتُلَيٍ نُن عَلَ مَتَندِلَيٍ.»"},{"book":"عَننَبِ مَلَكِ","chapter":"3","verse":"19","text":"«نَ لْشْي قَمَ نّ. عَلَ قَمَ نّ تّ بٍلٍبٍلٍ رَ يّتّ عِفبٌي نُن مِشِ كٌبِيٍ بّ. عَ عٍ فَنمَ نّ عَلْ سّشّ. مَنفّ عَلَتَلَ شَ مَسٍنيِ نَن نَ كِ. عٍ شَ قٍ سٍسٍ مُ لُمَ نَا."},{"book":"عَننَبِ مَلَكِ","chapter":"3","verse":"20","text":"كْنْ وٌ تَن نَشٍيٍ فَاشُمَ ﭑ شِلِ يَ رَ، ﭑ يَلَنيِ رَقَمَ وٌ مَ عَلْ سٌفٍ يَلَنيِ نَشَن نَمِنِمَ فّيسّفّ. وٌ بِرَ مَ نّ عَلَ قْشْ رَ حّلّشِنيِ كُي عَلْ نِنفٍ يْرّ نَشَن بِرَ مَ حٌوفٍ نّينّ قْشْ رَ."},{"book":"عَننَبِ مَلَكِ","chapter":"3","verse":"21","text":"وٌ مِشِ حَاشُييٍ مَبٌرٌنمَ نّ عَلْ شُبٍ نَشَن لُمَ وٌ سَنيِ بُن مَ. ﭑ نَ نَ لْشْي رَقَلَقٍ وٌ بّ. مَنفّ عَلَتَلَ شَ مَسٍنيِ نَن نَ كِ.»"},{"book":"عَننَبِ مَلَكِ","chapter":"3","verse":"22","text":"«وٌ شَ رَتُ ﭑ مَ كٌنيِ مُنسَ شَ سّرِيّ مَ، ﭑ يَامَرِيٍ نَشٍيٍ قِشِ عَ مَ شٌرٍبٍ فٍيَ قَرِ عِسِرَيِلَكَيٍ بِرِن بّ."},{"book":"عَننَبِ مَلَكِ","chapter":"3","verse":"23","text":"ﭑ قَمَ نّ عَننَبِ عٍلِيَ شّيدٍ وٌ مَ، بٍينُ عَلَتَلَ شَ لْشْي بٍلٍبٍلٍ مَفَاشُشِ شَ قَ."},{"book":"عَننَبِ مَلَكِ","chapter":"3","verse":"24","text":"عَ بَبَيٍ نُن عٍ شَ دِيٍ دّ رَقَنمَ نّ، شَ نَ مُ عَ رَ، ﭑ قَ وٌ شَ بْشِ هَلَكِدٍ.»"}]}