{"data":[{"book":"1 USamuyeli","chapter":"13","verse":"1","text":"USawuli waba yinkosi eleminyaka engamatshumi amathathu ubudala bakhe, njalo wabusa u-Israyeli iminyaka engamatshumi amane lambili."},{"book":"1 USamuyeli","chapter":"13","verse":"2","text":"USawuli wakhetha abantu abazinkulungwane ezintathu ko-Israyeli; abazinkulungwane ezimbili babelaye eMikhimashi laselizweni lezintaba eleBhetheli, njalo abayinkulungwane babeloJonathani eGibhiya koBhenjamini. Bonke abasalayo wababuyisela emakhaya abo."},{"book":"1 USamuyeli","chapter":"13","verse":"3","text":"UJonathani wahlasela inkamba yamabutho amaFilistiya eGebha, njalo amaFilistiya akuzwa lokho. Lapho-ke uSawuli wathi kakukhaliswe icilongo kulolonke ilizwe wathi, “AmaHebheru kawezwe!”"},{"book":"1 USamuyeli","chapter":"13","verse":"4","text":"Ngakho u-Israyeli wonke wayizwa indaba yokuthi: “USawuli usehlasele inkamba yamabutho amaFilistiya, njalo u-Israyeli khathesi useyisinengiso kumaFilistiya.” Njalo abantu babizwa ukuba bayehlanganyela loSawuli eGiligali."},{"book":"1 USamuyeli","chapter":"13","verse":"5","text":"AmaFilistiya abuthana ukuthi alwe lo-Israyeli ngezinqola zempi eziyizinkulungwane ezingamatshumi amathathu, labatshayeli bazo abazinkulungwane eziyisithupha kanye lamabutho ayemanengi njengetshebetshebe ekhunjini lolwandle. Ahamba ayamisa eMikhimashi, empumalanga kweBhethi-Aveni."},{"book":"1 USamuyeli","chapter":"13","verse":"6","text":"Kwathi abantu bako-Israyeli bebona ukuthi umumo wabo wawusumubi lokuthi ibutho labo lalincindezelwe kanzima, bacatsha ezimbalwini lasemajukujukwini, laphakathi kwamadwala, emilindini lasemigodini."},{"book":"1 USamuyeli","chapter":"13","verse":"7","text":"Amanye amaHebheru aze achaphela elizweni lakoGadi kanye leGiliyadi."},{"book":"1 USamuyeli","chapter":"13","verse":"8","text":"Walinda insuku eziyisikhombisa, isikhathi esasimiswe nguSamuyeli; kodwa uSamuyeli kezanga eGiligali; yikho abantu bakaSawuli baqalisa ukuchitheka."},{"book":"1 USamuyeli","chapter":"13","verse":"9","text":"Ngakho wathi, “Ngilethelani umnikelo wokutshiswa leminikelo yobuzalwane.” USawuli wanikela umnikelo wokutshiswa."},{"book":"1 USamuyeli","chapter":"13","verse":"10","text":"Kwathi khonokho nje eqeda ukunikela umnikelo wokutshiswa, uSamuyeli wafika, uSawuli waphuma wayambingelela."},{"book":"1 USamuyeli","chapter":"13","verse":"11","text":"USamuyeli wabuza wathi, “Kuyini osukwenzile na?”"},{"book":"1 USamuyeli","chapter":"13","verse":"12","text":"ngacabanga ngathi, ‘Khathesi amaFilistiya azakuzangihlasela eGiligali, njalo kangicelanga umusa kuThixo.’ Ngakho ngizwe ngincindezeleka ukuba nginikele umnikelo wokutshiswa.”"},{"book":"1 USamuyeli","chapter":"13","verse":"13","text":"USamuyeli wathi, “Wenze ubuthutha. Kawuwugcinanga umlayo uThixo uNkulunkulu wakho akupha wona; aluba ubukwenzile lokho, ubezamisa umbuso wakho phezu kuka-Israyeli kokuphela."},{"book":"1 USamuyeli","chapter":"13","verse":"14","text":"Kodwa umbuso wakho kawuyikuqhubeka; uThixo usedinge indoda emthandayo ngenhliziyo yakhe wambeka ukuba ngumbusi wabantu bakhe, ngoba wena kawuwugcinanga umlayo kaThixo.”"},{"book":"1 USamuyeli","chapter":"13","verse":"15","text":"Emva kwalokho uSamuyeli wasuka eGiligali waya eGibhiya koBhenjamini, uSawuli wasebala abantu ababelaye. Babengaba ngamakhulu ayisithupha."},{"book":"1 USamuyeli","chapter":"13","verse":"16","text":"USawuli lendodana yakhe uJonathani kanye labantu ayelabo babehlala eGibhiya koBhenjamini, amaFilistiya emise izihonqo eMikhimashi."},{"book":"1 USamuyeli","chapter":"13","verse":"17","text":"Amaqembu abahlaseli aphuma ezihonqweni zamaFilistiya ngezigaba ezintathu. Elinye laqonda e-Ofira eduze leShuwali,"},{"book":"1 USamuyeli","chapter":"13","verse":"18","text":"elinye laqonda eBhethi-Horoni, kwathi elesithathu laqonda endaweni esemngceleni ngaphezu kweSigodi saseZebhoyimi malungana lenkangala."},{"book":"1 USamuyeli","chapter":"13","verse":"19","text":"Akulamkhandi wensimbi owayengatholakala kulolonke elako-Israyeli, ngoba amaFilistiya ayethe, “Mhlawumbe amaHebheru azakwenza izinkemba kumbe imikhonto.”"},{"book":"1 USamuyeli","chapter":"13","verse":"20","text":"Ngakho u-Israyeli wonke waya kumaFilistiya ukuyalola amakhuba akhe, lamamatoki, lamahloka kanye amasikela."},{"book":"1 USamuyeli","chapter":"13","verse":"21","text":"Imbadalo yokulolisa amakhuba lamamatoki yayingokubili kokuthathu kweshekeli, njalo ingokukodwa kokuthathu kweshekeli ukulola amafologwe lamahloka kanye lokucijisa izijujo."},{"book":"1 USamuyeli","chapter":"13","verse":"22","text":"Ngakho ngosuku lwempi akulabutho elaliloSawuli loJonathani elalilenkemba kumbe umkhonto esandleni salo; uSawuli loJonathani kuphela yibo ababelakho."},{"book":"1 USamuyeli","chapter":"13","verse":"23","text":"Ngalesisikhathi amaFilistiya ayesephume aya emkhandlwini waseMikhimashi."}]}