{"data":[{"book":"2 Samueri","chapter":"6","verse":"1","text":"Dhavhidhi akaunganidza zvakare varume veIsraeri vakanga vasarudzwa, vaisvika makumi matatu ezviuru."},{"book":"2 Samueri","chapter":"6","verse":"2","text":"Akasimuka akaenda navanhu vose vaakanga anavo kuBhaara reJudha, kundotora areka yaMwari kubva ikoko, iyo inodanwa neZita, iro zita raJehovha Wamasimba Ose, agere pakati pamakerubhi ari pamusoro peareka."},{"book":"2 Samueri","chapter":"6","verse":"3","text":"Vakaisa areka yaMwari mungoro itsva uye vakauya nayo kubva kumba kwaAbhinadhabhu, pachikomo. Uza naAhio, vanakomana vaAbhinadhabhu, ndivo vakanga vachifambisa ngoro itsva iyi"},{"book":"2 Samueri","chapter":"6","verse":"4","text":"areka yaMwari iri pamusoro payo, uye Ahio akanga achifamba mberi kwayo."},{"book":"2 Samueri","chapter":"6","verse":"5","text":"Dhavhidhi neimba yose yeIsraeri vakapemberera Jehovha nesimba ravo rose, vachiimba nokuridza zviridzwa zvamarudzi ose zvomusipuresi, rudimbwa, mbira, matambureni, ngoma dzamatare namakandira."},{"book":"2 Samueri","chapter":"6","verse":"6","text":"Vakati vasvika paburiro raNakoni, Uza akatambanudza ruoko rwake ndokubata areka yaMwari, nokuti nzombe dzakanga dzagumburwa."},{"book":"2 Samueri","chapter":"6","verse":"7","text":"Kutsamwa kwaJehovha kwakapfuta pamusoro paUza nokuda kwokutadza kwake; naizvozvo Mwari akamuuraya ipapo parutivi peareka yaMwari."},{"book":"2 Samueri","chapter":"6","verse":"8","text":"Ipapo Dhavhidhi akatsamwa nokuti Jehovha akanga atsamwira Uza, nokudaro kusvika zvino nzvimbo iyi inodaidzwa kuti Perezi Uza."},{"book":"2 Samueri","chapter":"6","verse":"9","text":"Dhavhidhi akatya Jehovha pazuva iri uye akati, “Zvino areka yaJehovha ichasvika seiko kwandiri?”"},{"book":"2 Samueri","chapter":"6","verse":"10","text":"Haana kuda kutora areka yaJehovha kuti aende nayo kuGuta raDhavhidhi. Asi akaitsautsira kumba kwaObhedhi-Edhomu muGiti."},{"book":"2 Samueri","chapter":"6","verse":"11","text":"Areka yaJehovha yakagara mumba maObhedhi-Edhomu muGiti kwemwedzi mitatu, Jehovha akamuropafadza, iye neimba yake yose."},{"book":"2 Samueri","chapter":"6","verse":"12","text":"Zvino Mambo Dhavhidhi akaudzwa kuti, “Jehovha akaropafadza imba yaObhedhi-Edhomu nezvose zvaanazvo, nokuda kweareka yaMwari.” Saka Dhavhidhi akaburuka akandotora areka yaMwari kubva muimba yaObhedhi-Edhomu akakwidza nayo kuGuta raDhavhidhi achipembera nomufaro."},{"book":"2 Samueri","chapter":"6","verse":"13","text":"Zvino avo vakanga vakatakura areka yaJehovha vaiti vakafamba nhambwe nhanhatu, vobayira nzombe nemhuru yakakodzwa."},{"book":"2 Samueri","chapter":"6","verse":"14","text":"Dhavhidhi, akapfeka efodhi yomucheka, akatamba pamberi paJehovha nesimba rake rose,"},{"book":"2 Samueri","chapter":"6","verse":"15","text":"iye neimba yaIsraeri yose vakakwidza neareka yaJehovha vachipururudza nokuridza hwamanda."},{"book":"2 Samueri","chapter":"6","verse":"16","text":"Areka yaJehovha payakanga yopinda muGuta raDhavhidhi, Mikari mwanasikana waSauro akatarira napawindo. Uye paakaona Mambo Dhavhidhi achipembera nokutamba pamberi paJehovha, akamushora mumwoyo make."},{"book":"2 Samueri","chapter":"6","verse":"17","text":"Vakasvika neareka yaJehovha vakaigadzika panzvimbo yayo mukati metende rayakanga yagadzirirwa naDhavhidhi, uye Dhavhidhi akabayira zvipiriso zvinopiswa nezvipiriso zvokuyananisa pamberi paJehovha."},{"book":"2 Samueri","chapter":"6","verse":"18","text":"Zvino akati apedza kubayira zvipiriso zvinopiswa nezvipiriso zvokuyananisa, akaropafadza vanhu muzita raJehovha Wamasimba Ose."},{"book":"2 Samueri","chapter":"6","verse":"19","text":"Ipapo akazotorazve chingwa, keke ramadheti nekeke ramazambiringa akaomeswa akazvipa kuno mumwe nomumwe weungano yose yavaIsraeri, varume navakadzi. Uye vanhu vose vakaenda kudzimba dzavo."},{"book":"2 Samueri","chapter":"6","verse":"20","text":"Dhavhidhi paakadzokera kumba kuti andoropafadza veimba yake, Mikari mwanasikana waSauro akabuda kundosangana naye akati, “Mambo weIsraeri azvisimudzira sei nhasi, zvaabvisa nguo dzoushe pamberi pavarandakadzi vavaranda vake sezvinoitwa nebenzi ripi zvaro.”"},{"book":"2 Samueri","chapter":"6","verse":"21","text":"Dhavhidhi akati kuna Mikari, “Ndazviita pamberi paJehovha, iye akandisarudza pachinzvimbo chababa vako kana mumwe munhu upi zvake muimba yake uye akandiita kuti ndive mutongi wavanhu vaJehovha, vaIsraeri; naizvozvo ndichapembera pamberi paJehovha."},{"book":"2 Samueri","chapter":"6","verse":"22","text":"Ndichazvideredza kupfuura izvi, uye ndichazvininipisa pachangu. Asi kana vari varandakadzi vawareva, ndichakudzwa navo.”"},{"book":"2 Samueri","chapter":"6","verse":"23","text":"Uye Mikari mwanasikana waSauro haana kubereka vana kusvikira pazuva rokufa kwake."}]}