{"data":[{"book":"ЕРАМІІ","chapter":"31","verse":"1","text":"У той час, кажа Гасподзь, Я буду Богам усім плямёнам Ізраілевым, а яны будуць Маім народам."},{"book":"ЕРАМІІ","chapter":"31","verse":"2","text":"Так кажа Гасподзь: народ, які ацалеў ад меча, знайшоў мілажаль у пустыні, іду супакоіць Ізраіля."},{"book":"ЕРАМІІ","chapter":"31","verse":"3","text":"Здалёк явіўся мне Гасподзь і сказаў: любоўю вечнаю Я палюбіў цябе, і таму даў табе Маё ўпадабаньне."},{"book":"ЕРАМІІ","chapter":"31","verse":"4","text":"Я зноў уладжу цябе, і ты будзеш уладжана, дзева Ізраілевая, зноў будзеш упрыгожвацца тымпанамі тваімі і выходзіць у карагодзе тых, якія весяляцца;"},{"book":"ЕРАМІІ","chapter":"31","verse":"5","text":"зноў насадзіш вінаграднікі на горах Самарыі; вінаграднікі, якія будуць гадаваць іх, самыя будуць карыстацца імі."},{"book":"ЕРАМІІ","chapter":"31","verse":"6","text":"Бо будзе дзень, калі вартаўнікі на гары Яфрэмавай абвесьцяць: «уставайце, і пойдзем на Сіён да Госпада Бога нашага»."},{"book":"ЕРАМІІ","chapter":"31","verse":"7","text":"Бо так кажа Гасподзь: радасна сьпявайце пра Якава і ўсклікайце перад галавою народаў; узьвяшчайце, слаўце і кажэце: уратуй, Госпадзе народ Твой, рэшту Ізраіля!"},{"book":"ЕРАМІІ","chapter":"31","verse":"8","text":"Вось, Я прывяду іх з краіны паўночнай і зьбяру іх з краёў зямлі; сьляпы і кульгавы, цяжарная і парадзіха разам зь імі, - вялікі гурт вернецца сюды."},{"book":"ЕРАМІІ","chapter":"31","verse":"9","text":"Яны пайшлі са сьлязьмі, а Я павяду іх з уцехаю; павяду іх бліз патокаў водаў, дарогаю роўнаю, на якой не спатыкнуцца; бо Я - бацька Ізраілю і Яфрэм - першынец Мой."},{"book":"ЕРАМІІ","chapter":"31","verse":"10","text":"Слухайце слова Гасподняе, народы, і ўзьвясьцеце выспам аддаленым і скажэце: «Хто расьсеяў Ізраіля, Той і зьбярэ яго, і будзе ахоўваць яго, як пастух статак свой»;"},{"book":"ЕРАМІІ","chapter":"31","verse":"11","text":"бо адкупіць Гасподзь Якава і пазбавіць яго ад рукі таго, хто быў дужэйшы за яго."},{"book":"ЕРАМІІ","chapter":"31","verse":"12","text":"І прыйдуць яны - і будуць радавацца на вышынях Сіёна; і сьцякуцца да добрасьці Гасподняй, да пшаніцы і віна і алею, да ягнят і валоў; і душа іхняя будзе як напоены вадою сад, і яны ня будуць ужо болей таміцца."},{"book":"ЕРАМІІ","chapter":"31","verse":"13","text":"Тады дзяўчына будзе весяліцца ў карагодзе, і хлопцы і старыя разам; і замяню маркоту іхнюю на радасьць і суцешу іх, і парадую іх пасьля смутку іхняга."},{"book":"ЕРАМІІ","chapter":"31","verse":"14","text":"І накармлю душу сьвятароў тлушчам, і народ Мой насыціцца дабротамі Маімі, кажа Гасподзь."},{"book":"ЕРАМІІ","chapter":"31","verse":"15","text":"Так кажа Гасподзь: голас чуцен у Раме, лямант і горкае галашэньне: Рахіль плача па дзецях сваіх і ня хоча суцешыцца ў дзецях сваіх, бо іх няма."},{"book":"ЕРАМІІ","chapter":"31","verse":"16","text":"Так кажа Гасподзь; утрымай голас твой ад галашэньня і вочы твае ад сьлёз,"},{"book":"ЕРАМІІ","chapter":"31","verse":"17","text":"Бо ёсьць узнагарода за працу тваю, кажа Гасподзь, і вернуцца сыны твае ў межы свае."},{"book":"ЕРАМІІ","chapter":"31","verse":"18","text":"Чую Яфрэма, які плача: «Ты пакараў мяне, - і я пакараны, як цялё неўтаймоўнае; навярні мяне, - і навярнуся, бо Ты - Гасподзь Бог мой."},{"book":"ЕРАМІІ","chapter":"31","verse":"19","text":"Калі я быў навернуты, я каяўся, і калі быў настаўлены на розум, біў сябе па клубах; я быў пасаромлены, я быў зьбянтэжаны, бо нёс няславу маладосьці маёй»."},{"book":"ЕРАМІІ","chapter":"31","verse":"20","text":"Ці не дарагі ў Мяне сын Яфрэм? ці ня любае дзіця? бо, як толькі загавару пра яго, заўсёды зь любоўю ўспамінаю пра яго; нутроба Мая абураецца за яго; умілажалюся зь яго, кажа Гасподзь."},{"book":"ЕРАМІІ","chapter":"31","verse":"21","text":"Пастаў сабе дарожныя знакі, пастаў сабе слупы, павярні сэрца тваё на дарогу - на шлях, па якім ты ішла; вяртайся, дзева Ізраілевая, вяртайся ў гэтыя гарады твае."},{"book":"ЕРАМІІ","chapter":"31","verse":"22","text":"Ці доўга табе бадзяцца, адпалая дачка? Бо Гасподзь стварыў на зямлі нешта новае: жонка выратуе мужа."},{"book":"ЕРАМІІ","chapter":"31","verse":"23","text":"Так кажа Гасподзь Саваоф, Бог Ізраілеў: наперад, калі Я вярну палон іхні, будуць казаць на зямлі Юды і ў гарадах ягоных гэтае слова: «хай дабраславіць цябе Гасподзь, жытлішча праўды, гара сьвятая!»"},{"book":"ЕРАМІІ","chapter":"31","verse":"24","text":"І паселіцца на ёй Юда і ўсе гарады ягоныя разам, земляробы і тыя, што ходзяць са статкамі."},{"book":"ЕРАМІІ","chapter":"31","verse":"25","text":"Бо Я напаю душу стомленую і накармлю душу скрушную."},{"book":"ЕРАМІІ","chapter":"31","verse":"26","text":"Пры гэтым я прачнуўся і паглядзеў, і сон мой быў прыемны мне."},{"book":"ЕРАМІІ","chapter":"31","verse":"27","text":"Вось, настаюць дні, кажа Гасподзь, калі Я засею дом Ізраілеў і дом Юдаў насеньнем чалавека і насеньнем быдла."},{"book":"ЕРАМІІ","chapter":"31","verse":"28","text":"І як Я назіраў за імі, выкараняючы і ламаючы, і разбураючы і губячы, і пашкоджваючы, так буду назіраць за імі, будуючы і насаджваючы, кажа Гасподзь."},{"book":"ЕРАМІІ","chapter":"31","verse":"29","text":"У тыя дні ўжо ня будуць казаць: «бацькі елі кіслы вінаград, а ў дзяцей на зубах - аскома»,"},{"book":"ЕРАМІІ","chapter":"31","verse":"30","text":"а кожны будзе паміраць за сваё ўласнае беззаконьне; хто будзе есьці кіслы вінаград, у таго на зубах і аскома будзе."},{"book":"ЕРАМІІ","chapter":"31","verse":"31","text":"Вось настаюць дні, кажа Гасподзь, калі Я заключу з домам Ізраіля і з домам Юды новы запавет,"},{"book":"ЕРАМІІ","chapter":"31","verse":"32","text":"не такі запавет, які Я заключыў з бацькамі іхнімі ў той дзень, калі ўзяў іх за руку, каб вывесьці іх зь зямлі Егіпецкай; той запавет Мой яны парушылі, хоць я заставаўся ў еднасьці зь імі, кажа Гасподзь."},{"book":"ЕРАМІІ","chapter":"31","verse":"33","text":"А той запавет, які Я заключу з домам Ізраілевым пасьля тых дзён, кажа Гасподзь: укладу закон Мой у іхнюю нутрыну і на сэрцах іх напішу яго, і буду ім Богам, а яны будуць Маім народам."},{"book":"ЕРАМІІ","chapter":"31","verse":"34","text":"І ўжо ня будуць вучыць адзін аднаго, брат - брата і казаць: «спазнайце Госпада», бо ўсе самі будуць ведаць Мяне, ад малога да старога, кажа Гасподзь, бо Я дарую беззаконьні іхнія і грахоў іхніх ужо не спамяну болей."},{"book":"ЕРАМІІ","chapter":"31","verse":"35","text":"Так кажа Гасподзь, Які даў сонца на асьвятленьне ўдзень, пастановы месяцу і зоркам на асьвятленьне ўначы, Які хвалюе мора, што аж хвалі яго равуць; Гасподзь Саваоф - імя Яму."},{"book":"ЕРАМІІ","chapter":"31","verse":"36","text":"Калі гэтыя пастановы перастануць дзейнічаць перад Мною, кажа Гасподзь, дык і племя Ізраілевае перастане быць народам перад Мною назаўсёды."},{"book":"ЕРАМІІ","chapter":"31","verse":"37","text":"Так кажа Гасподзь: калі неба можа быць абмерана ўгары, а асновы зямлі - дасьледаваныя ўнізе, дык і Я адкіну ўсё племя Ізраілевае за ўсё тое, што яны рабілі, кажа Гасподзь."},{"book":"ЕРАМІІ","chapter":"31","verse":"38","text":"Вось, настаюць дні, кажа Гасподзь, калі горад уладжаны будзе на славу Госпаду ад вежаў Анамэіла да брамаў вугольных,"},{"book":"ЕРАМІІ","chapter":"31","verse":"39","text":"і каморніцкая вяроўка пойдзе проста да пагорка Гарыва і абыдзе Гаат."},{"book":"ЕРАМІІ","chapter":"31","verse":"40","text":"І ўся даліна трупаў і попелу, і ўсё поле да патока Кедрона, да кута конскае брамы на ўсход, будзе сьвятыняю Госпада; не разбурыцца і не распадзецца векавечна."}]}