{"data":[{"book":"Ayyukan Manzanni","chapter":"4","verse":"1","text":"Sai firistoci da shugaban masu gadin haikalin da kuma Sadukiyawa suka hauro wurin Bitrus da Yohanna yayinda suke cikin magana da mutane."},{"book":"Ayyukan Manzanni","chapter":"4","verse":"2","text":"Sun damu ƙwarai da gaske domin manzannin suna koya wa mutane suna kuma shela a cikin Yesu cewa akwai tashin matattu."},{"book":"Ayyukan Manzanni","chapter":"4","verse":"3","text":"Sai suka kama Bitrus da Yohanna, amma da yake yamma ta riga ta yi sai suka sa su cikin kurkuku sai kashegari."},{"book":"Ayyukan Manzanni","chapter":"4","verse":"4","text":"Amma da yawa da suka ji saƙon suka gaskata, yawan mutanen kuwa ya ƙaru ya kai wajen dubu biyar."},{"book":"Ayyukan Manzanni","chapter":"4","verse":"5","text":"Kashegari, sai masu mulki, dattawa da kuma malaman dokoki suka taru a Urushalima."},{"book":"Ayyukan Manzanni","chapter":"4","verse":"6","text":"Annas babban firist yana nan, haka ma Kayifas Yohanna, Alekzanda da kuma sauran mutanen da suke iyalin babban firist."},{"book":"Ayyukan Manzanni","chapter":"4","verse":"7","text":"Suka sa aka kawo Bitrus da Yohanna a gabansu suka kuma fara yin musu tambayoyi cewa, “Da wane iko ko da wane suna kuka yi wannan?”"},{"book":"Ayyukan Manzanni","chapter":"4","verse":"8","text":"Sai Bitrus, cike da Ruhu Mai Tsarki ya ce musu, “Masu mulki da dattawan mutane!"},{"book":"Ayyukan Manzanni","chapter":"4","verse":"9","text":"In ana tuhumarmu ne yau saboda alherin da aka yi wa gurgun nan da kuma yadda aka warkar da shi,"},{"book":"Ayyukan Manzanni","chapter":"4","verse":"10","text":"to, sai ku san wannan, ku da dukan mutanen Isra’ila cewa da sunan Yesu Kiristi Banazare, wanda kuka gicciye amma wanda Allah ya tasar daga matattu ne, wannan mutum yake tsaye a gabanku lafiyayye."},{"book":"Ayyukan Manzanni","chapter":"4","verse":"11","text":"Shi ne,"},{"book":"Ayyukan Manzanni","chapter":"4","verse":"12","text":"Ba a samun ceto ta wurin wani dabam, gama babu wani suna a ƙarƙashin sama da aka ba wa mutane wanda ta wurinsa dole mu sami ceto.”"},{"book":"Ayyukan Manzanni","chapter":"4","verse":"13","text":"Da suka ga ƙarfin halin Bitrus da Yohanna suka kuma gane cewa su marasa ilimi ne, talakawa kuma, sai suka yi mamaki suka kuma lura cewa waɗannan mutane sun kasance tare da Yesu."},{"book":"Ayyukan Manzanni","chapter":"4","verse":"14","text":"Amma da yake sun ga mutumin da aka warkar yana tsaye a wurin tare da su, sai suka rasa abin faɗi."},{"book":"Ayyukan Manzanni","chapter":"4","verse":"15","text":"Saboda haka suka umarta a fitar da su daga Majalisar, sa’an nan suka yi shawara da juna."},{"book":"Ayyukan Manzanni","chapter":"4","verse":"16","text":"Suka ce, “Me za mu yi da waɗannan mutane? Kowa da yake zama a Urushalima ya san sun yi abin banmamaki, kuma ba za mu iya yin mūsu wannan ba."},{"book":"Ayyukan Manzanni","chapter":"4","verse":"17","text":"Amma don a hana wannan abu daga ƙara bazuwa cikin mutane, dole mu kwaɓe mutanen nan kada su ƙara yi wa kowa magana cikin wannan suna.”"},{"book":"Ayyukan Manzanni","chapter":"4","verse":"18","text":"Sai suka sāke kiransu ciki suka kuma umarce su kada su kuskura su yi magana ko su ƙara koyarwa a cikin sunan Yesu."},{"book":"Ayyukan Manzanni","chapter":"4","verse":"19","text":"Amma Bitrus da Yohanna suka amsa, “Ku shari’anta da kanku ko daidai ne a gaban Allah mu yi muku biyayya maimakon Allah."},{"book":"Ayyukan Manzanni","chapter":"4","verse":"20","text":"Gama ba za mu iya daina yin magana game da abin da muka gani muka kuma ji ba.”"},{"book":"Ayyukan Manzanni","chapter":"4","verse":"21","text":"Bayan ƙarin barazana sai suka bar su su tafi. Ba su iya yanke shawara yadda za a hore su ba, domin dukan mutane suna yabon Allah saboda abin da ya faru."},{"book":"Ayyukan Manzanni","chapter":"4","verse":"22","text":"Gama mutumin da ya sami warkarwar banmamaki, shekarunsa sun fi arba’in."},{"book":"Ayyukan Manzanni","chapter":"4","verse":"23","text":"Da aka sake su, Bitrus da Yohanna suka koma wajen mutanensu suka ba da labarin duk abin da manyan firistoci da dattawa suka faɗa musu."},{"book":"Ayyukan Manzanni","chapter":"4","verse":"24","text":"Sa’ad da suka ji wannan, sai suka ɗaga muryoyinsu gaba ɗaya cikin addu’a ga Allah, suka ce, “Ya Ubangiji Mai Iko Duka, kai ka halicci sama da ƙasa da kuma teku, da kome da yake cikinsu."},{"book":"Ayyukan Manzanni","chapter":"4","verse":"25","text":"Ka yi magana ta wurin Ruhu Mai Tsarki ta bakin bawanka, kakanmu Dawuda cewa,"},{"book":"Ayyukan Manzanni","chapter":"4","verse":"26","text":"Sarakunan duniya sun ja dāgā,"},{"book":"Ayyukan Manzanni","chapter":"4","verse":"27","text":"Tabbatacce Hiridus da Buntus Bilatus suka haɗu tare da Al’ummai da kuma mutanen Isra’ila a wannan birni ce don su ƙulla gāba da bawanka mai tsarki Yesu, wanda ka shafe."},{"book":"Ayyukan Manzanni","chapter":"4","verse":"28","text":"Sun aikata abin da ikonka da kuma nufinka ya riga ya shirya tuntuni zai faru."},{"book":"Ayyukan Manzanni","chapter":"4","verse":"29","text":"Yanzu, Ubangiji, ka dubi barazanansu ka kuma sa bayinka su furta maganarka da iyakar ƙarfin hali."},{"book":"Ayyukan Manzanni","chapter":"4","verse":"30","text":"Ka miƙa hannunka don ka warkar ka kuma yi ayyukan banmamaki da alamu masu banmamaki ta wurin sunan bawanka mai tsarki Yesu.”"},{"book":"Ayyukan Manzanni","chapter":"4","verse":"31","text":"Bayan suka yi addu’a, sai inda suka taru ya jijjigu. Dukansu kuwa suka cika da Ruhu Mai Tsarki, suka yi ta shaidar maganar Allah babu tsoro."},{"book":"Ayyukan Manzanni","chapter":"4","verse":"32","text":"Dukan masu bi kuwa zuciyarsu ɗaya ne, nufinsu kuwa ɗaya. Babu wani da ya ce abin da ya mallaka nasa ne, amma sun raba kome da suke da shi."},{"book":"Ayyukan Manzanni","chapter":"4","verse":"33","text":"Da iko mai ƙarfi manzanni suka ci gaba da shaidar tashin matattu na Ubangiji Yesu, alheri mai yawa kuwa yana bisansu duka."},{"book":"Ayyukan Manzanni","chapter":"4","verse":"34","text":"Babu mabukata a cikinsu. Lokaci-lokaci waɗanda suke da gonaki ko gidaje sukan sayar da su, su kawo kuɗi daga abin da suka sayar,"},{"book":"Ayyukan Manzanni","chapter":"4","verse":"35","text":"su ajiye a sawun manzannin, a kuma raba wa kowa gwargwadon bukatarsa."},{"book":"Ayyukan Manzanni","chapter":"4","verse":"36","text":"Yusuf, wani Balawe daga Saifurus, wanda manzanni suke kira Barnabas (wanda yake nufin Ɗan Ƙarfafawa)"},{"book":"Ayyukan Manzanni","chapter":"4","verse":"37","text":"ya sayar da wata gonar da ya mallaki ya kuma kawo kuɗin ya ajiye a sawun manzanni."}]}