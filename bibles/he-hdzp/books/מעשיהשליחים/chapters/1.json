{"data":[{"book":"מעשי השליחים","chapter":"1","verse":"1-2","text":"תאופילוס היקר,"},{"book":"מעשי השליחים","chapter":"1","verse":"3","text":"במשך ארבעים יום לאחר צליבתו נגלה ישוע אל השליחים פעמים אחדות, והוכיח להם בדרכים שונות שהוא אכן חי. בהזדמנויות אלה הוא גם שוחח איתם על מלכות האלוהים."},{"book":"מעשי השליחים","chapter":"1","verse":"4","text":"באחת הפגישות האלה הורה ישוע לתלמידיו שלא יעזבו את ירושלים עד שיבוא עליהם רוח הקודש, כפי שהבטיח להם האב. ישוע שוחח איתם על כך פעמים רבות בעבר."},{"book":"מעשי השליחים","chapter":"1","verse":"5","text":"”יוחנן הטביל אתכם במים,“ הזכיר להם ישוע, ”אולם בעוד ימים אחדים תיטבלו ברוח הקודש!“"},{"book":"מעשי השליחים","chapter":"1","verse":"6","text":"כשנגלה אליהם ישוע בפעם אחרת, שאלו אותו: ”אדון, האם אתה עומד להשיב את המלכות לישראל?“"},{"book":"מעשי השליחים","chapter":"1","verse":"7","text":"”האב הוא הקובע תאריכים אלה,“ ענה ישוע, ”ואינכם צריכים לדעת אותם."},{"book":"מעשי השליחים","chapter":"1","verse":"8","text":"אולם כשרוח הקודש יצלח עליכם, תקבלו כוח וסמכות להיות עדים לי בירושלים, ביהודה ושומרון ועד קצה העולם.“"},{"book":"מעשי השליחים","chapter":"1","verse":"9","text":"זמן קצר לאחר מכן עלה ישוע לשמים לעיני תלמידיו, ונעלם בתוך ענן."},{"book":"מעשי השליחים","chapter":"1","verse":"10","text":"בעוד התלמידים מאמצים את עיניהם כדי לזכות במבט נוסף, עמדו ביניהם לפתע שני אנשים לבושים גלימות לבנות,"},{"book":"מעשי השליחים","chapter":"1","verse":"11","text":"ואמרו: ”אנשי הגליל, מדוע אתם עומדים ומביטים לשמים? ישוע אמנם עלה לשמים, אך יום אחד הוא יחזור בדיוק כפי שהלך מכם!“"},{"book":"מעשי השליחים","chapter":"1","verse":"12","text":"כשקרה הדבר הזה הם היו בהר־הזיתים, ועתה חזרו ברגל לירושלים (מרחק של פחות מקילומטר)."},{"book":"מעשי השליחים","chapter":"1","verse":"13-14","text":"כשהגיעו העירה, הם התאספו לתפילה בחדר העלייה שבו גרו. באסיפה זאת נכחו האנשים הבאים:"},{"book":"מעשי השליחים","chapter":"1","verse":"15","text":"אסיפת התפילה נמשכה ימים אחדים, ויום אחד, כשנכחו שם מאה ועשרים איש, קם שמעון פטרוס ואמר:"},{"book":"מעשי השליחים","chapter":"1","verse":"16","text":"”אחים, נבואות התנ״ך צריכות היו להתקיים בנוגע ליהודה, אשר בגד בישוע והוביל אליו את ההמון, שהרי רוח הקודש דיבר על כך לפני זמן רב בפי דוד המלך."},{"book":"מעשי השליחים","chapter":"1","verse":"17","text":"יהודה היה אחד מאיתנו; הוא נבחר בדיוק כמונו להיות שליח."},{"book":"מעשי השליחים","chapter":"1","verse":"18","text":"בכסף שקיבל תמורת הבגידה הוא קנה לעצמו שדה, ושם מצא את מותו – הוא נפל ארצה על פניו, בטנו נבקעה ומעיו נשפכו החוצה."},{"book":"מעשי השליחים","chapter":"1","verse":"19","text":"הידיעה על מותו התפשטה במהירות בין כל תושבי ירושלים, והם מכנים את המקום ההוא בשפתם1‏.19 א 19 בארמית. ’חקל דמא‘, שפירושו ’שדה־הדם‘."},{"book":"מעשי השליחים","chapter":"1","verse":"20","text":"דוד המלך ניבא על כך בתהלים, ואמר שביתו יהיה שומם ושאיש לא יישב בו. ובמקום אחר אמר דוד שתפקידו (של יהודה) יינתן למישהו אחר.1‏.20 א 20 תהלים סט 26; קט 8"},{"book":"מעשי השליחים","chapter":"1","verse":"21-22","text":"”משום כך עלינו לבחור במישהו אחר, אשר ימלא את מקומו של יהודה, ויצטרף אלינו בעדותנו על תחייתו של ישוע אדוננו. הבה נבחר באדם שהיה איתנו מאז הימים הראשונים – מאז שישוע נטבל על־ידי יוחנן ועד שנלקח מאיתנו לשמים.“"},{"book":"מעשי השליחים","chapter":"1","verse":"23","text":"הנאספים נקבו בשני שמות: יוסף יוסטוס (שנקרא גם ”בר־שבא“) ומתתיהו."},{"book":"מעשי השליחים","chapter":"1","verse":"24-25","text":"לאחר מכן התפללו כולם וביקשו שייבחר האדם הנכון. ”אלוהים,“ התפללו, ”אתה המכיר כל לב, הראה נא לנו במי מהשניים בחרת למלא את מקומו של יהודה הבוגד, שהלך למקום הראוי לו!“"},{"book":"מעשי השליחים","chapter":"1","verse":"26","text":"הם הפילו גורל כדי לבחור בין שני המועמדים, ושמו של מתתיהו עלה בגורל. באותו יום הצטרף מתתיהו אל אחד־עשר השליחים."}]}