{"data":[{"book":"Ezechiel","chapter":"48","verse":"1","text":"Nu volgen de namen der stammen. In het uiterste noorden, naast de weg van Chetlon in de richting van Chamat naar Chaser-Enon, en met het grondgebied van Damascus en dat van Chamat ten noorden, krijgt Dan een gebied van oost- tot westgrens."},{"book":"Ezechiel","chapter":"48","verse":"2","text":"Aser een gebied van oost- tot westgrens, naast dat van Dan."},{"book":"Ezechiel","chapter":"48","verse":"3","text":"Neftali een gebied van oost- tot westgrens, naast dat van Aser."},{"book":"Ezechiel","chapter":"48","verse":"4","text":"Manasse een gebied van oost- tot westgrens, naast dat van Neftali."},{"book":"Ezechiel","chapter":"48","verse":"5","text":"Efraïm een gebied van oost- tot westgrens, naast dat van Manasse."},{"book":"Ezechiel","chapter":"48","verse":"6","text":"Ruben een gebied van oost- tot westgrens, naast dat van Efraïm."},{"book":"Ezechiel","chapter":"48","verse":"7","text":"Juda een gebied van oost- tot westgrens, naast dat van Ruben."},{"book":"Ezechiel","chapter":"48","verse":"8","text":"Naast het gebied van Juda, van oost- tot westgrens, komt het heilig gebied te liggen, dat ge moet afstaan, en dat vijf en twintig duizend el breed is, en even lang als een der andere gebieden van oost- tot westgrens. Midden daarop komt het heiligdom te staan."},{"book":"Ezechiel","chapter":"48","verse":"9","text":"Het gebied, dat ge aan Jahweh moet afstaan, is vijf en twintig duizend el lang en twintig duizend breed."},{"book":"Ezechiel","chapter":"48","verse":"10","text":"Voor de volgende personen zal het heilig gebied bestemd zijn: De priesters krijgen een gebied, dat aan de noordkant vijf en twintig duizend el lang is, aan de westkant tienduizend breed, aan de oostkant tienduizend breed, en aan de zuidkant vijf en twintig duizend lang. Midden daarop komt het heiligdom van Jahweh te staan."},{"book":"Ezechiel","chapter":"48","verse":"11","text":"Aan de gewijde priesters, de zonen van Sadok, die mijn dienst hebben waargenomen, en die niet evenals de levieten afgedwaald zijn, toen de Israëlieten afdwaalden,"},{"book":"Ezechiel","chapter":"48","verse":"12","text":"zal het toebehoren als deel van het heilig gebied, als iets hoogheiligs, grenzend aan het terrein der levieten."},{"book":"Ezechiel","chapter":"48","verse":"13","text":"Evenwijdig aan het terrein der priesters krijgen de levieten een terrein van vijf en twintig duizend el lang en tien duizend breed. Samen dus een lengte van vijf en twintig duizend el en een breedte van twintig duizend."},{"book":"Ezechiel","chapter":"48","verse":"14","text":"Niets mogen ze daarvan verkopen of inruilen; het beste van het land mag niet in andere handen overgaan, want het is aan Jahweh gewijd."},{"book":"Ezechiel","chapter":"48","verse":"15","text":"De vijfduizend el, die van de breedte overblijven, op de strook van de vijf en twintig duizend el, is profaan land, en dient de stad tot woonplaats en weidegrond. Midden daarop komt de stad te staan."},{"book":"Ezechiel","chapter":"48","verse":"16","text":"Dit is de omvang van de stad: aan de noordkant vijf en veertig honderd el, aan de zuidkant vijf en veertig honderd, aan de oostkant vijf en veertig honderd en aan de westkant vijf en veertig honderd."},{"book":"Ezechiel","chapter":"48","verse":"17","text":"Daarenboven een weidegrond voor de stad van tweehonderd vijftig el in het noorden, tweehonderd vijftig in het zuiden, tweehonderd vijftig in het oosten en tweehonderd vijftig in het westen."},{"book":"Ezechiel","chapter":"48","verse":"18","text":"Wat er dan van de lengte langs het heilig gebied overblijft, namelijk tienduizend el oostelijk en tienduizend westelijk, daarvan zal de opbrengst dienen tot levensonderhoud van de bewoners der stad."},{"book":"Ezechiel","chapter":"48","verse":"19","text":"Uit alle stammen van Israël zal de bevolking der stad samengesteld zijn."},{"book":"Ezechiel","chapter":"48","verse":"20","text":"Dit gehele gebied:een vierkant van vijf en twintig duizend el bij vijf en twintig duizend el, moet ge afstaan als heilig gebied en stadsbezit."},{"book":"Ezechiel","chapter":"48","verse":"21","text":"Wat er overblijft is voor den vorst. Wat aan weerskanten van het heilig gebied en het stadsbezit ligt, oostelijk naast de vijf en twintig duizend el van het heilig gebied tot de oostgrens toe, en westelijk naast de vijf en twintig duizend el van het heilig gebied tot de westgrens toe, en wat evenwijdig aan de stamgebieden loopt, zal den vorst toebehoren. Het heilig gebied met de tempel zal er middenin liggen."},{"book":"Ezechiel","chapter":"48","verse":"22","text":"Het land, dat enerzijds aan het grondbezit der levieten en het stadsbezit grenst—die midden tussen het gebied van den vorst liggen—en dat anderzijds tussen de gebieden van Juda en Benjamin ligt, zal den vorst toebehoren."},{"book":"Ezechiel","chapter":"48","verse":"23","text":"Wat de overige stammen betreft: Benjamin krijgt een gebied van oost- tot westgrens;"},{"book":"Ezechiel","chapter":"48","verse":"24","text":"Simeon een gebied van oost- tot westgrens, naast dat van Benjamin;"},{"book":"Ezechiel","chapter":"48","verse":"25","text":"Issakar een gebied van oost- tot westgrens, naast dat van Simeon;"},{"book":"Ezechiel","chapter":"48","verse":"26","text":"Zabulon een gebied van oost- tot westgrens, naast dat van Issakar;"},{"book":"Ezechiel","chapter":"48","verse":"27","text":"Gad een gebied van oost- tot westgrens, naast dat van Zabulon."},{"book":"Ezechiel","chapter":"48","verse":"28","text":"Naast het gebied van Gad, aan de kant van de Négeb, ten zuiden, loopt de grens. Deze gaat van Tamar over het water van Meribat-Kadesj en langs de beek naar de grote zee."},{"book":"Ezechiel","chapter":"48","verse":"29","text":"Tot zover dus over het land, dat ge aan de stammen van Israël als erfdeel moet toewijzen, en over hun stamgebieden, spreekt Jahweh, de Heer."},{"book":"Ezechiel","chapter":"48","verse":"30","text":"Nu volgen de uitgangen van de stad."},{"book":"Ezechiel","chapter":"48","verse":"31","text":"De stadspoorten zijn naar de stammen van Israël genoemd. Aan de noordkant, die vijf en veertighonderd el lang is, liggen drie poorten: een Rubenpoort, een Judapoort en een Levipoort."},{"book":"Ezechiel","chapter":"48","verse":"32","text":"Aan de oostkant, die vijf en veertighonderd el lang is, liggen drie poorten: een Josefpoort, een Benjaminpoort en een Danpoort."},{"book":"Ezechiel","chapter":"48","verse":"33","text":"Aan de zuidkant, die vijf en veertighonderd el lang is, liggen drie poorten: een Simeonpoort, een Issakarpoort en een Zabulonpoort."},{"book":"Ezechiel","chapter":"48","verse":"34","text":"Aan de westzijde, die vijf en veertighonderd el lang is, liggen drie poorten: een Gadpoort, een Aserpoort en een Neftalipoort."},{"book":"Ezechiel","chapter":"48","verse":"35","text":"De gehele omtrek bedraagt achttienduizend el. En de naam der stad zal voortaan zijn: Jahweh is daar!"}]}