{"data":[{"book":"Acts","chapter":"16","verse":"1","text":"Etu pichete tai Derbe aru Lystra sheher te jaise; aru sabi, ta te ekjon chela Timothy koi kene thakise, tai ekjon biswasi aru Yehudi mahila laga chokra asele; kintu tai laga baba to Yunani manu thakise."},{"book":"Acts","chapter":"16","verse":"2","text":"Lystra aru Iconium te thaka biswasi bhai khan tai laga bhal kotha he koise."},{"book":"Acts","chapter":"16","verse":"3","text":"Paul pora Timothy ke loi jabole mon thakise; aru taike sunnot kori dise kelemane etu jagate Yehudi khan thakise, aru ta te laga manu khan sob jani thakise tai laga baba Yunani manu ase koi kene."},{"book":"Acts","chapter":"16","verse":"4","text":"Aru Paul, Silas aru Timothy khan sheher te ja-a homoi te, taikhan girja khan te manu khan ke Isor kotha mani bole sikhaise, juntu kotha Jerusalem te thaka apostle aru girja laga bura khan pora taikhan ke kobole faisla kori dise."},{"book":"Acts","chapter":"16","verse":"5","text":"Etu pora girja khan biswas te takot hoi thakise, aru hodai din manu bhi bisi-bisi hoi jaise."},{"book":"Acts","chapter":"16","verse":"6","text":"Paul aru tai laga sathi khan Phrygia aru Galatia laga jaga phale pora jaise, kelemane Pobitro Atma pora taikhan ke Asia te prochar kori bole mana korise."},{"book":"Acts","chapter":"16","verse":"7","text":"Jitia taikhan Mysia sheher usorte ahise, taikhan Bithynia te jabole kosis korise, kintu Jisu laga Atma pora ta te jabole mana korise."},{"book":"Acts","chapter":"16","verse":"8","text":"Etu karone taikhan Mysia paar kori kene Troas sheher te jaise."},{"book":"Acts","chapter":"16","verse":"9","text":"Etu rati te Paul ekta darshan dikhise: ekjon manu Macedonia jagate khara kori thakise, aru taike mati kene koise, “Ahi kene amikhan ke Macedonia te modot koribi.”"},{"book":"Acts","chapter":"16","verse":"10","text":"Jitia Paul etu darshan dikhise, etu homoi te amikhan joldi Mecedonia te jaise, kelemane taikhan ke susamachar koi dibole Isor amikhan ke matise."},{"book":"Acts","chapter":"16","verse":"11","text":"Aru amikhan Troas pora naw te uthi kene sidha Somothrace laga majuli te jaise, aru dusra din Neapolis sheher te ahi jaise."},{"book":"Acts","chapter":"16","verse":"12","text":"Aru ta te pora Mecedonia laga sob pora dangor sheher Philippi te punchise, Rome manu khan laga jaga, aru amikhan ta te olop din thakise."},{"book":"Acts","chapter":"16","verse":"13","text":"Aru Bisram dinte amikhan sheher bahar te ulaikene nodi kinar phale, prathana kori bole jagah ase bhabi kene ta te jaise. Titia amikhan bohise aru ta te mahila khan joma hoi kene thaka khan logote kotha korise."},{"book":"Acts","chapter":"16","verse":"14","text":"Ta te ekjon mahila Lydia koi kene asele, Thyatira te tai begoni rong kapra bikiri kori thake, tai Isor ke mohima kore, aru tai amikhan laga kotha hunise. Probhu he etu mahila laga mon khuli kene Paul laga kotha bhal pora huni bole dise."},{"book":"Acts","chapter":"16","verse":"15","text":"Aru jitia tai aru tai laga ghor manu sob baptizma loise, tai amikhan ke hudi kene koise, “Jodi apuni khan moi Isor usorte biswasi ase koi kene bisar kore, ahi kene moi laga ghor te thaki bhi.” Aru amikhan tai laga ghor te rukhibole jaise."},{"book":"Acts","chapter":"16","verse":"16","text":"Etu homoi te, amikhan prathana kori bole ekta jagate jai thakise, titia amikhan ekjon jawan jyotishee kora mahila ke lok paise. Tai etu kaam kori kene tai laga malik khan ke bisi poisa kamaikena di thakise."},{"book":"Acts","chapter":"16","verse":"17","text":"Etu mahila Paul aru amikhan laga pichete ahi kene hala korise, aru koise, “Etu manu khan sobse Mohan Isor laga noukar khan ase. Taikhan pora apnikhan logot prochar kora to poritran pabole rasta ase.”"},{"book":"Acts","chapter":"16","verse":"18","text":"Tai bisi din eneka koi thakise, kintu tai eneka kowa to Paul ke bhal panai, aru tai ghurai kene dusto atma ke koise, “Moi Jisu Khrista naam pora tumike hukum di ase tai pora ulai jabi,” aru etu homoi te atma ulai jaise."},{"book":"Acts","chapter":"16","verse":"19","text":"Kintu jitia tai laga malik khan poisa aha rasta to bondh hoija dikhise, taikhan Paul aru Silas ke dhori kene bajar laga adhikari khan usorte loi anise."},{"book":"Acts","chapter":"16","verse":"20","text":"Aru jitia taikhan ke bisar kora manu khan usorte anise, taikhan koise, “Etu manu khan amikhan laga sheher ke biya kori ase. Taikhan Yehudi manu ase."},{"book":"Acts","chapter":"16","verse":"21","text":"Moi khan ki niyom manibo napare etu sikhai ase aru Rome laga niyom lobole koi ase.”"},{"book":"Acts","chapter":"16","verse":"22","text":"Titia manu khan Paul aru Silas uporte khong korise, aru bisar kora manu khan pora tai duijon laga kapra phatai kene pitabole hukum dise."},{"book":"Acts","chapter":"16","verse":"23","text":"Aru tai duijon ke bisi marise, aru bondhi ghor te bondh kori dise aru bondhi ghor laga adhikari ke bhal pora duijon ke rukhibole hukum dise."},{"book":"Acts","chapter":"16","verse":"24","text":"Jitia tai etu hukum paise, bondhi ghor laga adhikari pora tai duijon laga theng bandhi kene bondh kora bhitor kamra te rakhidise."},{"book":"Acts","chapter":"16","verse":"25","text":"Aru adha rati te Paul aru Silas prathana kori kene Isor laga gana gayi thakise, aru bondhi ghor te thaka dusra koidi khan taikhan ke huni thakise."},{"book":"Acts","chapter":"16","verse":"26","text":"Achanak pora dangor mati hili se, aru bondhi ghor laga khamba khan hili jaise; aru etu homoi te dorja khan khuli jaise, aru manu khan ke bandhi rakha loha rusi sob khuli jaise."},{"book":"Acts","chapter":"16","verse":"27","text":"Titia adhikari ghumai thaka pora uthijaise aru dorja khan sob khula dikhise; aru tai laga talwar ulaikene nijorke morai dibole korise, kelemane tai bhabise bondhi ghor te thaka manu khan sob polai jaise."},{"book":"Acts","chapter":"16","verse":"28","text":"Kintu Paul jor pora hala kori kene koise, “Nijorke jokhom nadibi, kelemane amikhan sob yate ase.”"},{"book":"Acts","chapter":"16","verse":"29","text":"Titia bondhi ghor laga adhikari pora saaki mangi kene bhitor te polai ahise, aru bhoi pora kapi kene, Paul aru Silas laga theng te giri jaise,"},{"book":"Acts","chapter":"16","verse":"30","text":"aru tai duijon ke bahar te loi ani kene koise, “Sahab khan, poritran pabole moi ki koribo lage?”"},{"book":"Acts","chapter":"16","verse":"31","text":"Titia duijon Taike jawab dise, “Probhu Jisu ke biswas koribi, titia tumi aru tumi laga ghor manu sob bachi jabo.”"},{"book":"Acts","chapter":"16","verse":"32","text":"Titia duijon taike aru tai laga ghor manu sobke Probhu laga kotha hunai dise."},{"book":"Acts","chapter":"16","verse":"33","text":"Titia bondhi ghor laga sipahi pora etu rati te duijon ke loi jaise, aru taikhan laga jokhom sapha kori dise, tai laga sob ghor manu aru tai etu homoi te baptizma loise."},{"book":"Acts","chapter":"16","verse":"34","text":"Aru duijon ke tai laga ghor te loi anise aru kha luwa dise, aru tai Isor ke biswas korise koi kene tai laga sob ghor manu bisi khushi korise."},{"book":"Acts","chapter":"16","verse":"35","text":"Aru jitia din hoise, titia sahab khan pora sipahi khan ke pathaise aru koise, “Taikhan ke jabole dibi.”"},{"book":"Acts","chapter":"16","verse":"36","text":"Titia sahab pora jai kene etu kotha Paul ke koise, “Bisar kora manu pora moike apuni khan ke chari dibole koise. Etu nimite bahar te ulabi, aru shanti pora jabi.”"},{"book":"Acts","chapter":"16","verse":"37","text":"Kintu Paul taikhan ke koise, “Amikhan Rome laga manu ase, hoilebi bisar laga niyom nacholai kene ami duijon ke marise, aru bondhi ghor te hali dise. Etiya to moi khan ke lukai kene pathai dibole mon ase? Eneka nohoi! Kintu, taikhan nijor ahi kene amikhan ke bahar te loi jabole dibi.”"},{"book":"Acts","chapter":"16","verse":"38","text":"Titia sipahi khan bisar kora manu khan ke jai kene etu kotha koise, aru jitia Paul aru Silas Roman manu ase koi kene janise, taikhan bhoi lagi jaise."},{"book":"Acts","chapter":"16","verse":"39","text":"Titia bisar kora manu khan ahi kene taikhan ke maph mangise, aru duijon ke bahar te ulaikene anise, aru sheher pora jai jabole koise."},{"book":"Acts","chapter":"16","verse":"40","text":"Titia duijon bondhi ghor pora ulaikene Lydia laga ghor te jaise. Aru jitia Paul aru Silas duijon bhai khan ke dikhise, taikhan laga mon dangor koridi kene sheher pora jai jaise."}]}