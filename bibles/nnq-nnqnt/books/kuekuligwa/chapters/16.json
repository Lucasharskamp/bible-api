{"data":[{"book":"Kuekuligwa","chapter":"16","verse":"1","text":"Penia, nganyoa lilobe likolongwa kuboka munyumba ja Nnoongo kumbengu jakalengela akapakachi saba bala, “Nnyendange makajite mikungu saba jenia ji lilaka lya Nnoongo kudunia.”"},{"book":"Kuekuligwa","chapter":"16","verse":"2","text":"Mpakachi ju kutumbula ngajenda kujita nkungu gwakwe padunia. Kingobutu mapute mabaja gukubinia ngabagapata boa abakiba na kiingi chikinyama kikale na abagongalila kinyago chakwe."},{"book":"Kuekuligwa","chapter":"16","verse":"3","text":"Mpakachi jwa pabena ngajita nkungu gwakwe mubaali. Nabaali ngijibe myai jika andi myai ja mundu jwawile na inabwomi yoa mubaali ngiwe."},{"book":"Kuekuligwa","chapter":"16","verse":"4","text":"Mpakachi jwa tatu ngajita nkungu gwakwe mu ngemba na yembwe ya mache, yenie ngigalambuka kube myai."},{"book":"Kuekuligwa","chapter":"16","verse":"5","text":"Nganannyoa mpakachi kilongoi jwa mache akalenga,"},{"book":"Kuekuligwa","chapter":"16","verse":"6","text":"Magambu bakajitanga myai ja bandu ba Nnoongo na akalondoli binu,"},{"book":"Kuekuligwa","chapter":"16","verse":"7","text":"Penia, nganyoa lilobe pikitembe lyakalenga, “Elo, Mwe Mangwana Mana Nnoongo Bina Makakala! Hukumu inu nga eipaligwa na ya kweli!”"},{"book":"Kuekuligwa","chapter":"16","verse":"8","text":"Mpakachi jwa ncheche ngajita nkungu gwakwe pilichoba. Lyenie ngilipata makakala gakatinia bandu kwa lumu lwakwe."},{"book":"Kuekuligwa","chapter":"16","verse":"9","text":"Yene bandu ngabatinika muno, ngabantukana Nnoongo ojwabi nuwecho ku ioya yenia. Nambu balapangitije kumpe kibumo Nnoongo."},{"book":"Kuekuligwa","chapter":"16","verse":"10","text":"Penia, mpakachi ju nhwano ngajita nkungu gwakwe panani pi kitebu chutawala gu kinyama kikale chenie. Lubendu nguluwekele kingwana chikinyama chenie na bandu ngibikilumanga nimi yabe magambu gu kubinia,"},{"book":"Kuekuligwa","chapter":"16","verse":"11","text":"na ngabantukana Nnoongo ju kumbengu kwa magambu ga kubinia kwabapata na mapute gala. Nambu balapangitije itendwa yabe ibaja."},{"book":"Kuekuligwa","chapter":"16","verse":"12","text":"Penia, mpakachi jwa sita ngajita nkungu gwakwe mu lukemba lukolongwa lwa Fulata. Mache gakwe ngagajoma kupala jibe ndela ja akangwana kuboka kumbwani."},{"book":"Kuekuligwa","chapter":"16","verse":"13","text":"Penia, nginijibona ihuke ichapu itatu ikiba andi maula, chimwe kipita mukano ji lijoka likolongwa na chimwe kipita mukano ji kinyama kikale na chimwe kipita mukano ja nnondoli ju uwangijo."},{"book":"Kuekuligwa","chapter":"16","verse":"14","text":"Yenje ngi ihuke itatu imichepela eitenda ikobo, ngiijenda kakangwana ba dunia joa na kakongani pamwe kwangondo kulichoba likolongwa lya Nnoongo Juna Makakala."},{"book":"Kuekuligwa","chapter":"16","verse":"15","text":"Angwana balenga, “Mpenekia! Nenga nhika anda nnyibi! Mbaya mundu jwakelukia nu kwinda ngobo yakwe kupala akajenda makengelije nu kola oni.”"},{"book":"Kuekuligwa","chapter":"16","verse":"16","text":"Ihuke yenie ngayakongania akangwana benia paali apakemigwa Kiebulania, Halimagadoni."},{"book":"Kuekuligwa","chapter":"16","verse":"17","text":"Penia, mpakachi jwa saba ju kumbengu ngajita nkungu gwakwe panyengelejagi. Lilobe likolongwa ngilijoanika kuboka pa kitebu chutawala, munyumba ja Nnoongo, lyakalenga, “Galenganile!”"},{"book":"Kuekuligwa","chapter":"16","verse":"18","text":"Ngukupiti kumulakila na manjega nu kulindimila kwa njai nu kulendeme kukolongwa kwa nnema na kwanapitije kulendeme kwa nnema andi kwenio kutumbu Nnoongo pampangana mundu."},{"book":"Kuekuligwa","chapter":"16","verse":"19","text":"Kilambo kikolongwa chenie ngikibaganika ipande itatu ni ilambo ya bandu boa ngibomonika. Penia Nnoongo ngakikombokela kilambo kikolongwa chuku Babiloni. Ngakikenga kikombe cha divai ji lilaka lyakwe likolongwa."},{"book":"Kuekuligwa","chapter":"16","verse":"20","text":"Ichilu yoa ngiboigwa, na itombi yoa ibonakineje kabele."},{"book":"Kuekuligwa","chapter":"16","verse":"21","text":"Penia kumbengu ngijikoma ula ngolongwa ja maganga gina kutopa limwe kilo amsini ngagagwele bandu. Angweto ngabantukana Nnoongo magambu ga ioya yenie ya ula ngolongwa jimaganga, gambu jikiba ula ngolongwa muno."}]}