{"data":[{"book":"यूहन्ना","chapter":"17","verse":"1","text":"यीशु न या बाते कह्यो अऊर अपनी आंखी स्वर्ग को तरफ उठाय क कह्यो, “हे पिता, वा घड़ी आय गयी हय; अपनो बेटा की महिमा कर कि बेटा भी तोरी महिमा करे।”"},{"book":"यूहन्ना","chapter":"17","verse":"2","text":"कहालीकि तय न ओख सब मानव पर अधिकार दियो, कि जिन्ख तय न ओख दियो हय उन सब ख ऊ अनन्त जीवन दे।"},{"book":"यूहन्ना","chapter":"17","verse":"3","text":"अऊर अनन्त जीवन यो हय कि हि तय एकच सच्चो परमेश्वर ख अऊर यीशु मसीह ख, जेक तय न भेज्यो हय, जाने।"},{"book":"यूहन्ना","chapter":"17","verse":"4","text":"जो कार्य तय न मोख करन ख दियो होतो, ओख पूरो कर क् मय न धरती पर तोरी महिमा करी हय।"},{"book":"यूहन्ना","chapter":"17","verse":"5","text":"अब हे पिता, तय अपनो संग मोरी महिमा वा महिमा सी कर जो जगत ख बनान सी पहिले, मोरी तोरो संग होती।"},{"book":"यूहन्ना","chapter":"17","verse":"6","text":"“मय न तोरो नाम उन आदमियों पर प्रगट करयो हय जिन्ख तय न जगत म सी मोख दियो हय। हि तोरो होतो अऊर तय न उन्ख मोख दियो, अऊर उन्न तोरो वचन ख मान लियो हय।"},{"book":"यूहन्ना","chapter":"17","verse":"7","text":"अब हि जान गयो हंय कि जो कुछ तय न मोख दियो हय, सब तोरो तरफ सी आय;"},{"book":"यूहन्ना","chapter":"17","verse":"8","text":"कहालीकि जो बात तय न मोख दियो, मय न ऊ उन्ख पहुंचाय दियो; अऊर उन्न उन्ख स्वीकार करयो, अऊर सच सच जान लियो हय, कि मय तोरो तरफ सी आयो हय, अऊर विश्वास कर लियो हय कि तयच न मोख भेज्यो।”"},{"book":"यूहन्ना","chapter":"17","verse":"9","text":"मय उन्को लायी बिनती करू हय; जगत लायी बिनती नहीं करू हय पर उन्कोच लायी जिन्ख तय न मोख दियो हय, कहालीकि हि तोरो आय;"},{"book":"यूहन्ना","chapter":"17","verse":"10","text":"अऊर जो कुछ मोरो हय ऊ सब तोरो हय, अऊर जो तोरो हय ऊ मोरो हय, अऊर इन सी मोरी महिमा प्रगट भयी हय।"},{"book":"यूहन्ना","chapter":"17","verse":"11","text":"मय अब जगत म नहीं रहूं, पर यो जगत म रहेंन, अऊर मय तोरो जवर आऊं हय। हे पवित्र पिता, अपनो ऊ नाम सी जो तय न मोख दियो हय, उनकी रक्षा कर कि हि हमरो जसो एक होय।"},{"book":"यूहन्ना","chapter":"17","verse":"12","text":"१७:१२ यूहन्ना १३:१८जब मय उन्को संग होतो, त मय न तोरो ऊ नाम सी, जो तय न मोख दियो हय उन्की रक्षा करी। मय न उन्की चौकसी करी, अऊर जेन नाश को रस्ता चुन्यो होतो ओख छोड़ उन्म सी कोयी नाश नहीं भयो, येकोलायी कि शास्त्र म जो कह्यो गयो ऊ पूरो भयो।"},{"book":"यूहन्ना","chapter":"17","verse":"13","text":"अब मय तोरो जवर आऊं हय, अऊर या बाते जगत म कहू हय, कि हि मोरी खुशी अपनो म पूरो पाये।"},{"book":"यूहन्ना","chapter":"17","verse":"14","text":"मय न तोरो खबर उन्ख पहुंचाय दियो हय; अऊर जगत न उन्को सी दुश्मनी करयो, कहाली की जसो मय जगत को नोहोय, वसोच हि भी जगत को नोहोय।"},{"book":"यूहन्ना","chapter":"17","verse":"15","text":"मय यो बिनती नहीं करू कि तय उन्ख जगत सी उठाय लेवो; पर यो कि तय उन्ख ऊ दुष्ट सी बचायो रख।"},{"book":"यूहन्ना","chapter":"17","verse":"16","text":"जसो मय जगत को नोहोय, वसोच हि भी जगत को नोहोय।"},{"book":"यूहन्ना","chapter":"17","verse":"17","text":"सत्य को द्वारा उन्ख पवित्र कर: तोरो वचन सत्य हय।"},{"book":"यूहन्ना","chapter":"17","verse":"18","text":"जसो तय न मोख जगत म भेज्यो, वसोच मय न भी उन्ख जगत म भेज्यो;"},{"book":"यूहन्ना","chapter":"17","verse":"19","text":"अऊर उन्को लायी मय खुद ख समर्पित करू हय, ताकि हि भी सत्य को द्वारा पवित्र करयो जाये।"},{"book":"यूहन्ना","chapter":"17","verse":"20","text":"“मय केवल इन्कोच लायी बिनती नहीं करू, पर उन्को लायी भी जो इन्को सन्देश को द्वारा मोरो पर विश्वास करेंन,"},{"book":"यूहन्ना","chapter":"17","verse":"21","text":"कि हि सब एक हो; जसो तय हे बाप मोरो म हय, अऊर मय तोरो म हय, वसोच हि भी हम म हो, जेकोसी जगत विश्वास करे कि तयच न मोख भेज्यो हय।"},{"book":"यूहन्ना","chapter":"17","verse":"22","text":"ऊ महिमा जो तय न मोख दी मय न उन्ख दी हय, कि जसो हम एक हंय वसोच हि भी एक हो,"},{"book":"यूहन्ना","chapter":"17","verse":"23","text":"मय उन म अऊर तय मोरो म ताकी हि पूरो तरह एक होय जाये, जेकोसी जगत जाने कि तय नच मोख भेज्यो, अऊर जसो तय न मोरो सी प्रेम रख्यो वसोच उन्को सी प्रेम रख्यो।”"},{"book":"यूहन्ना","chapter":"17","verse":"24","text":"हे बाप, मय चाहऊ हय कि जिन्ख तय न मोख दियो हय, जित मय हय उत हि भी मोरो संग हो, कि हि मोरो ऊ महिमा ख देखे जो तय न मोख दी हय, कहालीकि तय न जगत की उत्पत्ति सी पहिले मोरो सी प्रेम रख्यो।"},{"book":"यूहन्ना","chapter":"17","verse":"25","text":"“हे सच्चो पिता, जगत न मोख नहीं जान्यो, पर मय न तोख जान्यो; अऊर इन्न भी जान्यो कि तय न मोख भेज्यो हय।"},{"book":"यूहन्ना","chapter":"17","verse":"26","text":"मय न तोरो नाम उन्ख बतायो अऊर बतातो रहूं कि जो प्रेम तोरो ख मोरो सी होतो ऊ उन्म रहे, अऊर मय उन्म रहूं।”"}]}