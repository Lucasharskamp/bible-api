{"data":[{"book":"Romafoɔ","chapter":"8","verse":"1","text":"Enti, afɔbuo nni hɔ ma wɔn a wɔwɔ Kristo Yesu mu"},{"book":"Romafoɔ","chapter":"8","verse":"2","text":"ɛfiri sɛ Honhom Kronkron no ama mo nkwa a ɛfiri Kristo Yesu nkyɛn, na agye mo afiri mmara a ɛde owuo ba."},{"book":"Romafoɔ","chapter":"8","verse":"3","text":"Esiane ɔhonam mmerɛyɛ enti, Mose Mmara no antumi annye yɛn. Enti Onyankopɔn yɛɛ deɛ Mmara no antumi anyɛ. Ɔnam nʼankasa ne Ba a ɔsomaa no wɔ onipa bɔnesu so no ba bɛbɔɔ afɔdeɛ maa yɛn, na ɔbɛbuu bɔne atɛn de pepaa yɛn bɔne."},{"book":"Romafoɔ","chapter":"8","verse":"4","text":"Onyankopɔn yɛɛ yei, sɛdeɛ ɛbɛyɛ a Kristo bɛyɛ Mmara no asɛdeɛ ama yɛn, yɛn a yɛnnante ɔhonam fam, na mmom yɛnante honhom mu no."},{"book":"Romafoɔ","chapter":"8","verse":"5","text":"Wɔn a honam mmerɛyɛ hyɛ wɔn so no dwene bɔne nko ara ho. Wɔn a wɔnam Honhom mu no dwene Honhom deɛ."},{"book":"Romafoɔ","chapter":"8","verse":"6","text":"Wɔn a wɔwɔ ɔhonam mmerɛyɛ adwene no bɛwu. Wɔn nso a wɔnam Honhom mu no bɛnya nkwa ne asomdwoeɛ."},{"book":"Romafoɔ","chapter":"8","verse":"7","text":"Adwene a ɛdwene honam mu no tan Onyankopɔn, ɛfiri sɛ, ɛmmrɛ ne ho ase mma Onyankopɔn mmara; na mpo ɛrentumi."},{"book":"Romafoɔ","chapter":"8","verse":"8","text":"Wɔn a wɔdwene honam mu no rentumi nsɔ Onyankopɔn ani."},{"book":"Romafoɔ","chapter":"8","verse":"9","text":"Sɛ Onyankopɔn Honhom te mo mu a, ɛnyɛ honam mmerɛyɛ na ɛdi mo so. Na sɛ obi nni Kristo Honhom a, ɔnyɛ Kristo dea."},{"book":"Romafoɔ","chapter":"8","verse":"10","text":"Ɛwom sɛ bɔne bɛma mo nipadua yi awu deɛ, nanso sɛ Kristo te mo mu a, ne tenenee enti, mo honhom te ase."},{"book":"Romafoɔ","chapter":"8","verse":"11","text":"Sɛ Onyankopɔn Honhom a ɛnyanee Yesu firii awufoɔ mu no te mo mu a, ɛnneɛ deɛ ɔnyanee Kristo firii awufoɔ mu no nso nam ne Honhom a ɛwɔ mo mu no so bɛma mo nipadua a ɛwu yi nso nkwa."},{"book":"Romafoɔ","chapter":"8","verse":"12","text":"Enti anuanom, yɛwɔ asodie bi, nanso, yɛnyɛ mma honam no sɛdeɛ ɔpɛ."},{"book":"Romafoɔ","chapter":"8","verse":"13","text":"Sɛ motena ase ma ɔhonam a, mobɛwu. Nanso, sɛ moma Honhom no kum bɔne a nipadua no yɛ a, mobɛnya nkwa."},{"book":"Romafoɔ","chapter":"8","verse":"14","text":"Wɔn a Onyankopɔn Honhom di wɔn so no yɛ Onyankopɔn mma."},{"book":"Romafoɔ","chapter":"8","verse":"15","text":"Ɛfiri sɛ, moannya honhom a ɛma mo yɛ nkoa bio ma ɔsuro, na mmom, moanya abayɛ Honhom na yɛnam ne so su sɛ, “Abba, Agya!”"},{"book":"Romafoɔ","chapter":"8","verse":"16","text":"Na Honhom no ankasa ne yɛn honhom di adanseɛ sɛ yɛyɛ Onyankopɔn mma."},{"book":"Romafoɔ","chapter":"8","verse":"17","text":"Esiane sɛ yɛyɛ Onyankopɔn mma enti, yɛyɛ adedifoɔ; Onyankopɔn adedifoɔ a yɛne Kristo wɔ kyɛfa wɔ mu, nanso gye sɛ yɛne no kyɛ nʼamanehunu ansa na yɛne no akyɛ nʼanimuonyam."},{"book":"Romafoɔ","chapter":"8","verse":"18","text":"Menim sɛ amanehunu a yɛrehunu no saa ɛberɛ yi nyɛ deɛ wɔdetoto animuonyam a wɔbɛhyɛ yɛn no ho."},{"book":"Romafoɔ","chapter":"8","verse":"19","text":"Abɔdeɛ nyinaa de anigyina rehwɛ da a Onyankopɔn mma bɛda wɔn ho adi no ɛkwan."},{"book":"Romafoɔ","chapter":"8","verse":"20","text":"Ɛfiri sɛ, ɛberɛ a ɛmfiri abɔdeɛ pɛ mu no, wɔnam Onyankopɔn tumi mu buu abɔdeɛ fɔ sɛ ɛnnane ade hunu. Nanso na saa anidasoɔ yi wɔ hɔ"},{"book":"Romafoɔ","chapter":"8","verse":"21","text":"sɛ, da bi abɔdeɛ no bɛde ne ho afiri nkoayɛ ne porɔeɛ mu na ɛne Onyankopɔn mma anya ahofadie mu animuonyam."},{"book":"Romafoɔ","chapter":"8","verse":"22","text":"Yɛnim sɛ ɛbɛsi saa ɛberɛ yi abɔdeɛ nyinaa pene sɛ ɔpemfoɔ a awoɔ aka no."},{"book":"Romafoɔ","chapter":"8","verse":"23","text":"Nanso, ɛnyɛ abɔdeɛ nko, na yɛn a yɛwɔ Onyankopɔn Honhom sɛ Onyankopɔn akyɛdeɛ no nso si apinie ɛberɛ a yɛretwɛn sɛ Onyankopɔn de yɛn bɛyɛ ne mma. Yei kyerɛ sɛ yɛbɛde yɛn ho ɔhonam fam nso."},{"book":"Romafoɔ","chapter":"8","verse":"24","text":"Na wɔnam saa anidasoɔ yi so gyee yɛn nkwa. Sɛ yɛhunu deɛ yɛn ani da so no deɛ a, na ɛnyɛ anidasoɔ bio. Na hwan na nʼani tumi da adeɛ a ɔwɔ dada so."},{"book":"Romafoɔ","chapter":"8","verse":"25","text":"Na sɛ yɛn ani da adeɛ a yɛn nsa nkaeɛ so a, yɛde boasetɔ twɛn."},{"book":"Romafoɔ","chapter":"8","verse":"26","text":"Saa ara na Honhom no boa yɛn wɔ yɛn mmerɛyɛ mu, ɛfiri sɛ, yɛnnim ɛkwan a wɔfa so bɔ mpaeɛ sɛdeɛ ɛsɛ. Honhom no ankasa de apinisie de nsɛm a ɛnni kabea di ma yɛn."},{"book":"Romafoɔ","chapter":"8","verse":"27","text":"Onyankopɔn a ɔhunu nnipa akoma mu no nim Honhom no nsusuiɛ, ɛfiri sɛ, Honhom no nam Onyankopɔn pɛ so di ma Onyankopɔn mma wɔ nʼanim."},{"book":"Romafoɔ","chapter":"8","verse":"28","text":"Yɛnim sɛ adeɛ nyinaa mu no Onyankopɔn di boa wɔn a wɔdɔ no ma ɛwie wɔn yie. Ɛdi boa wɔn a wɔnam nʼatirimpɔ so afrɛ wɔn."},{"book":"Romafoɔ","chapter":"8","verse":"29","text":"Wɔn a Onyankopɔn ayi wɔn dada no, ɔde wɔn asi hɔ sɛ wɔnyɛ sɛ ne Ba no, na ne Ba no ayɛ anuanom pii mu abakan."},{"book":"Romafoɔ","chapter":"8","verse":"30","text":"Onyankopɔn frɛɛ wɔn a ɔyii wɔn sii hɔ no, na wɔn a ɔyii wɔn no, ɔbuu wɔn bem. Na wɔn a ɔbuu wɔn bem no, ɔhyɛɛ wɔn animuonyam nso."},{"book":"Romafoɔ","chapter":"8","verse":"31","text":"Afei, ɛdeɛn na yɛbɛka afa yeinom ho? Onyankopɔn wɔ yɛn afa a, hwan na ɔne yɛn bɛdi asie?"},{"book":"Romafoɔ","chapter":"8","verse":"32","text":"Deɛ wankame nʼankasa ne Ba, na mmom, yɛn nyinaa enti, ɔyii no maeɛ no, ɛbɛyɛ dɛn na ɔmfa adeɛ nyinaa nso nka ne ho mmɛdom yɛn?"},{"book":"Romafoɔ","chapter":"8","verse":"33","text":"Hwan na ɔbɛbu wɔn a Onyankopɔn ayi wɔn no atɛn? Onyankopɔn nko na ɔbu bem."},{"book":"Romafoɔ","chapter":"8","verse":"34","text":"Hwan na ɔbu fɔ? Kristo Yesu ne deɛ ɔwuiɛ na wɔnyanee no na ɔte Onyankopɔn nifa so di ma yɛn Onyankopɔn anim no."},{"book":"Romafoɔ","chapter":"8","verse":"35","text":"Hwan na ɔbɛtumi atete ɔdɔ a ɛda yɛne Kristo ntam no mu? Ahohia anaa ahometeɛ anaa ɔtaa anaa ɛkɔm anaa adagya anaa amanenya anaa owuo na ɛbɛtumi atete ɔdɔ a ɛda yɛne Kristo ntam no mu no anaa?"},{"book":"Romafoɔ","chapter":"8","verse":"36","text":"Dabi! Wɔatwerɛ sɛ,"},{"book":"Romafoɔ","chapter":"8","verse":"37","text":"Nanso, yeinom nyinaa mu no, yɛnam deɛ ɔdɔɔ yɛn no so di nkonim boro so."},{"book":"Romafoɔ","chapter":"8","verse":"38","text":"Megye medi ampa sɛ owuo anaa nkwa anaa abɔfoɔ anaa atumfoɔ anaa nneɛma a ɛwɔ hɔ anaa nneɛma a ɛrebɛba anaa tumi"},{"book":"Romafoɔ","chapter":"8","verse":"39","text":"anaa ɔsoro anaa ɛfam anaa abɔdeɛ foforɔ biara rentumi ntete yɛne Onyankopɔn dɔ a ɛwɔ Kristo Yesu, yɛn Awurade, mu no mu da."}]}