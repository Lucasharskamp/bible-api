{"data":[{"book":"ІСАІ","chapter":"66","verse":"1","text":"Так кажа Гасподзь: неба - трон Мой, а зямля - падножжа ног Маіх; дзе ж набудзеце вы дом Мне, і дзе месца спакою Майго?"},{"book":"ІСАІ","chapter":"66","verse":"2","text":"Бо ўсё гэта зрабіла рука Мая, і ўсё гэта было, кажа Гасподзь. А вось, на каго Я пагляджу: на ўпакоранага і зламанага духам і на таго, хто трымціць перад словам Маім."},{"book":"ІСАІ","chapter":"66","verse":"3","text":"А хто коле вала - тое самае, што і забівае чалавека; ахвяравальнікі ягняці - тое самае, што гіцаль; ахвяравальнік ежы - тое самае, што ахвяравальнік сьвіное крыві; кадзільнік фіміяму - тое самае, што мольбіт ідалу; і як яны выбралі свае шляхі, і душа іх знаходзіць асалоду ў мярзотах іхніх,"},{"book":"ІСАІ","chapter":"66","verse":"4","text":"так і я ўжыву іхнюю панаду і навяду на іх жахлівае для іх; бо Я клікаў - і ня было адказьніка, казаў - і яны ня слухалі, а рабілі ліхое ў вачах Маіх і выбіралі тое, што не даспадобы Мне."},{"book":"ІСАІ","chapter":"66","verse":"5","text":"Выслухайце слова Госпада, хто трымціць перад словам Яго: вашы браты, што ненавідзяць вас і выганяюць вас за імя Маё, кажуць: «няхай явіць Сябе ў славе Гасподзь, і мы паглядзім на весялосьць вашу». Але яны будуць пасаролмленыя."},{"book":"ІСАІ","chapter":"66","verse":"6","text":"Вось, шум з горада, голас з храма, голас Госпада, Які помсьціцца ворагам Сваім."},{"book":"ІСАІ","chapter":"66","verse":"7","text":"Яшчэ ня мучылася родамі, а нарадзіла; перш чым насталі болі яе, нарадзіла сына."},{"book":"ІСАІ","chapter":"66","verse":"8","text":"Хто чуў такое? хто бачыў падобнае на гэта? ці ўзьнікла краіна ў адзін дзень? ці нараджаўся народ за адзін раз, як Сіён, ледзь толькі пачаўшы родамі мучыцца - нарадзіў сыноў сваіх."},{"book":"ІСАІ","chapter":"66","verse":"9","text":"Ці давяду Я да родаў, і ці ня дам радзіць? кажа Гасподзь. Альбо, даючы сілу радзіць, ці зачыню нутробу? кажа Бог твой."},{"book":"ІСАІ","chapter":"66","verse":"10","text":"Весялецеся зь Ерусалімам і радуйцеся за яго, усе, хто любіць яго! парадуйцеся зь ім радасьцю ўсе, хто скардзіўся на яго,"},{"book":"ІСАІ","chapter":"66","verse":"11","text":"каб вам карміцца і насычацца ад саскоў суцяшэньняў ягоных, упівацца і мець асалоду ад лішку славы Ягонай."},{"book":"ІСАІ","chapter":"66","verse":"12","text":"Бо так кажа Гасподзь: вось, Я пасылаю да яго спакой, як раку, і багацьце народаў - як паток, што разьліваецца, для асалоды вашай; на руках насіцьмуць вас і на каленях будуць песьціць."},{"book":"ІСАІ","chapter":"66","verse":"13","text":"Як суцяшае каго-небудзь маці яго, так суцешу вас Я, і вы будзеце суцешаныя ў Ерусаліме."},{"book":"ІСАІ","chapter":"66","verse":"14","text":"І ўбачыце гэта, і парадуецца сэрца ваша, і косьці вашыя расьцьвітуць, як маладая зеляніна, і растуліцца рука Госпада рабам Яго, а на ворагаў Сваіх Ён разгневаецца."},{"book":"ІСАІ","chapter":"66","verse":"15","text":"Бо вось, прыйдзе Гасподзь у агні і калясьніцы Яго - як віхура, каб выліць гнеў Свой зь лютасьцю і дараваньне Сваё з палаючым агнём."},{"book":"ІСАІ","chapter":"66","verse":"16","text":"Бо Гасподзь у агні і мечам Сваім учыніць суд над усякаю плоцьцю, і многа будзе пабітых Госпадам."},{"book":"ІСАІ","chapter":"66","verse":"17","text":"Тыя, якія асьвячаюць і ачышчаюць сябе ў гаях, адзін за адным, ядуць сьвіное мяса і мярзоту і мышэй, - усе загінуць, кажа Гасподзь."},{"book":"ІСАІ","chapter":"66","verse":"18","text":"Бо Я ведаю ўчынкі іхнія і думкі іхнія; і вось, прыйду сабраць усе народы і роды, і яны прыйдуць і ўбачаць славу Маю."},{"book":"ІСАІ","chapter":"66","verse":"19","text":"І пакладу на іх азнаку, і пашлю з выратаваных ад іх да народаў: у Тарсіс, у Пулу і Луду, да тых, што напінаюць лук, у Тубалу і Явану, на далёкія астравы, якія ня чулі пра Мяне і ня бачылі славы Маёй; і яны абвесьцяць народам славу Маю"},{"book":"ІСАІ","chapter":"66","verse":"20","text":"і прадставяць усіх братоў вашых ад усіх народаў у дарунак Госпаду на конях і калясьніцах, і на насілках і на мулах і на борздых вярблюдах, - на сьвятую гару Маю, у Ерусалім, кажа Гасподзь, - падобна на тое, як сыны Ізраілевыя прыносяць дарунак у дом Госпада ў чыстай пасудзіне."},{"book":"ІСАІ","chapter":"66","verse":"21","text":"Зь іх буду браць таксама ў сьвяшчэньнікі і лявіты, кажа Гасподзь."},{"book":"ІСАІ","chapter":"66","verse":"22","text":"Бо, як новае неба і новая зямля, якія я ствару, заўсёды будуць перад абліччам Маім, кажа Гасподзь, так будзе і насеньне ваша і імя ваша."},{"book":"ІСАІ","chapter":"66","verse":"23","text":"Тады зь месяца ў месяц і з суботы ў суботу будзе прыходзіць усякая плоць перад аблічча Маё на пакланеньне, кажа Гасподзь."},{"book":"ІСАІ","chapter":"66","verse":"24","text":"І будуць выходзіць, і ўбачаць трупы людзей, што адступіліся ад Мяне: бо чарвяк іх не памрэ, і агонь іх не пагасьне; і будуць яны мярзотаю для ўсякай плоці."}]}