{"data":[{"book":"1 Tasaloniiqee","chapter":"5","verse":"1","text":"Egaa yaa obboloota, waaʼee barootaatii fi waaʼee waqtiilee waan tokko iyyuu isinii barreessuu nu hin barbaachisu;"},{"book":"1 Tasaloniiqee","chapter":"5","verse":"2","text":"akka guyyaan Gooftaa akkuma hattuutti halkaniin dhufu isinuu sirriitti beektuutii."},{"book":"1 Tasaloniiqee","chapter":"5","verse":"3","text":"Utuma namoonni, “Nagaa dha; qabbanas” jedhanuu akkuma ciniinsuun dubartii ulfaatti dhufu badiisni akka tasaa isaanitti dhufa; jalaas hin baʼan."},{"book":"1 Tasaloniiqee","chapter":"5","verse":"4","text":"Isin garuu yaa obboloota, akka guyyaan sun akkuma hattuutti isinitti hin dhufneef isin warra dukkana keessa jirtan miti."},{"book":"1 Tasaloniiqee","chapter":"5","verse":"5","text":"Isin hundi ijoollee ifaa ti; ijoollee guyyaatis. Nu warra halkanii yookaan warra dukkanaa miti."},{"book":"1 Tasaloniiqee","chapter":"5","verse":"6","text":"Egaa kottaa nu akka warra kaanii hin rafnuu; qooda kanaa kottaa ni dammaqnaa; of qabnas."},{"book":"1 Tasaloniiqee","chapter":"5","verse":"7","text":"Warri rafan halkaniin rafuutii; warri machaaʼanis halkaniin machaaʼu."},{"book":"1 Tasaloniiqee","chapter":"5","verse":"8","text":"Nu garuu waan warra guyyaa taaneef kottaa amantii fi jaalala akka qomee sibiilaatti uffannee, abdii fayyinaa immoo akka qoobii sibiilaatti kaaʼannee of qabnaa."},{"book":"1 Tasaloniiqee","chapter":"5","verse":"9","text":"Waaqni akka nu karaa Gooftaa keenya Yesuus Kiristoosiin fayyina argannuuf malee dheekkamsaaf nu hin filanneetii."},{"book":"1 Tasaloniiqee","chapter":"5","verse":"10","text":"Nu yoo dammaqne yookaan yoo rafne akka isa wajjin tokkummaan jiraannuuf inni nuuf duʼe."},{"book":"1 Tasaloniiqee","chapter":"5","verse":"11","text":"Kanaafuu akkuma amma gochaa jirtan kana wal jajjabeessaa; wal ijaaraas."},{"book":"1 Tasaloniiqee","chapter":"5","verse":"12","text":"Egaa yaa obboloota, nu akka isin warra gidduu keessanitti cimanii hojjetan, kanneen karaa Gooftaatiin isin hooggananii fi isin gorsan sana kabajjan isin kadhanna."},{"book":"1 Tasaloniiqee","chapter":"5","verse":"13","text":"Sababii hojii isaaniitiifis jaalalaan ulfina guddaa isaaniif kennaa. Nagaadhaanis walii wajjin jiraadhaa."},{"book":"1 Tasaloniiqee","chapter":"5","verse":"14","text":"Yaa obboloota, nu akka isin warra hojii hojjechuu hin jaallanne akeekkachiiftan, sodaattota jajjabeessitan, dadhaboo gargaartan, akka nama hundumaafis obsitan isin gorsina."},{"book":"1 Tasaloniiqee","chapter":"5","verse":"15","text":"Akka namni tokko iyyuu waan hamaaf deebii hamaa hin deebifne of eeggadhaa; qooda kanaa yeroo hunda waliif, nama hundaafis waan gaarii gochuuf carraaqaa."},{"book":"1 Tasaloniiqee","chapter":"5","verse":"16","text":"Yeroo hunda gammadaa;"},{"book":"1 Tasaloniiqee","chapter":"5","verse":"17","text":"utuu gargar hin kutin kadhadhaa."},{"book":"1 Tasaloniiqee","chapter":"5","verse":"18","text":"Haala hundumaa keessatti Waaqa galateeffadhaa; fedhiin Waaqni Kiristoos Yesuusitti isiniif qabu kanaatii."},{"book":"1 Tasaloniiqee","chapter":"5","verse":"19","text":"Hafuura hin dhaamsinaa;"},{"book":"1 Tasaloniiqee","chapter":"5","verse":"20","text":"raajii hin tuffatinaa;"},{"book":"1 Tasaloniiqee","chapter":"5","verse":"21","text":"waan hunda qoraa. Isa gaarii jabeessaatii qabadhaa."},{"book":"1 Tasaloniiqee","chapter":"5","verse":"22","text":"Hammina gosa hundumaa irraa fagaadhaa."},{"book":"1 Tasaloniiqee","chapter":"5","verse":"23","text":"Waaqni mataan isaa, Waaqni nagaa guutumaan guutuutti isin haa qulqulleessu. Hafuurri keessan, lubbuun keessanii fi dhagni keessan guutuun guyyaa Gooftaan keenya Yesuus Kiristoos dhufutti mudaa irraa haa eegaman."},{"book":"1 Tasaloniiqee","chapter":"5","verse":"24","text":"Inni isin waamu sun amanamaa dha; waan kanas ni godha."},{"book":"1 Tasaloniiqee","chapter":"5","verse":"25","text":"Yaa obboloota, nuufis kadhadhaa."},{"book":"1 Tasaloniiqee","chapter":"5","verse":"26","text":"Dhungoo qulqulluudhaanis obboloota hunda nagaa gaafadhaa."},{"book":"1 Tasaloniiqee","chapter":"5","verse":"27","text":"Ani akka xalayaan kun obboloota hundaaf dubbifamu fuula Gooftaa duratti isin ajaja."},{"book":"1 Tasaloniiqee","chapter":"5","verse":"28","text":"Ayyaanni Gooftaa keenya Yesuus Kiristoos isin wajjin haa taʼu."}]}