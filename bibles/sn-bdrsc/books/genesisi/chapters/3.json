{"data":[{"book":"Genesisi","chapter":"3","verse":"1","text":"Zvino nyoka yakanga ina manomano kupfuura mhuka dzose dzakasikwa naJehovha Mwari. Yakati kumukadzi, “Ko, chaizvoizvo Mwari akati, ‘Hamufaniri kudya muti upi zvawo uri mubindu here’?”"},{"book":"Genesisi","chapter":"3","verse":"2","text":"Mukadzi akati kunyoka, “Tingadya hedu michero inobva mumiti iri mubindu,"},{"book":"Genesisi","chapter":"3","verse":"3","text":"asi Mwari akati, ‘Hamufaniri kudya muchero unobva pamuti uri pakati pebindu, uye musaubata kuti murege kufa.’ ”"},{"book":"Genesisi","chapter":"3","verse":"4","text":"Nyoka yakati kumukadzi, “Hamungafi zvirokwazvo."},{"book":"Genesisi","chapter":"3","verse":"5","text":"Nokuti Mwari anoziva kuti mukaudya meso enyu achasvinudzwa, uye muchaita saMwari mugoziva zvakanaka nezvakaipa.”"},{"book":"Genesisi","chapter":"3","verse":"6","text":"Mukadzi akati aona kuti muchero womuti wakanga wakanaka kuudya uye kuti waifadza meso, uye kuti waidikanwa kuti munhu ave nouchenjeri, akatora mumwe akadya. Akapawo mumwe kumurume wake, uyo akanga anaye, naiye akaudya."},{"book":"Genesisi","chapter":"3","verse":"7","text":"Ipapo meso avo vose vari vaviri akasvinudzwa, uye vakaziva kuti vakanga vasina kusimira; saka vakasonanidza mashizha omuonde pamwe chete ndokuzvigadzirira nguo."},{"book":"Genesisi","chapter":"3","verse":"8","text":"Ipapo murume nomukadzi wake vakanzwa inzwi raJehovha Mwari paakanga achifamba mubindu kwotonhorera, vakavanda pamberi paJehovha Mwari, pakati pemiti yomubindu."},{"book":"Genesisi","chapter":"3","verse":"9","text":"Asi Jehovha Mwari akadana murume akati, “Uripiko?”"},{"book":"Genesisi","chapter":"3","verse":"10","text":"Akapindura akati, “Ndanzwa inzwi renyu mubindu, uye ndatya nokuti ndanga ndisina kusimira; saka ndavanda.”"},{"book":"Genesisi","chapter":"3","verse":"11","text":"Uye iye akati, “Ndiani akuudza kuti hauna kusimira? Wadya kanhi muti wandakakurayira kuti urege kudya?”"},{"book":"Genesisi","chapter":"3","verse":"12","text":"Murume akati, “Mukadzi wamakandipa kuno kuti ave neni, ndiye andipa mumwe muchero womuti, uye ini ndikadya.”"},{"book":"Genesisi","chapter":"3","verse":"13","text":"Ipapo Jehovha Mwari akati kumukadzi, “Chiiko ichi chawaita?” Mukadzi akati, “Nyoka yandinyengera, ndikadya.”"},{"book":"Genesisi","chapter":"3","verse":"14","text":"Saka Jehovha Mwari akati kunyoka, “Nokuti waita izvi,"},{"book":"Genesisi","chapter":"3","verse":"15","text":"Uye ndichaisa ruvengo"},{"book":"Genesisi","chapter":"3","verse":"16","text":"Kumukadzi akati,"},{"book":"Genesisi","chapter":"3","verse":"17","text":"Kuna Adhamu akati, “Nokuti wakateerera kumukadzi wako uye ukadya zvakabva pamuti wandakakurayira ndichiti, ‘Haufaniri kuudya,’"},{"book":"Genesisi","chapter":"3","verse":"18","text":"Richakuberekera minzwa norukato,"},{"book":"Genesisi","chapter":"3","verse":"19","text":"Neziya rechiso chako"},{"book":"Genesisi","chapter":"3","verse":"20","text":"Uye Adhamu akatumidza mukadzi wake kuti Evha, nokuti aizova mai vavapenyu vose."},{"book":"Genesisi","chapter":"3","verse":"21","text":"Jehovha Mwari akaitira Adhamu nomukadzi wake nguo dzamatehwe uye akavafukidza."},{"book":"Genesisi","chapter":"3","verse":"22","text":"Uye Jehovha Mwari akati, “Munhu ava somumwe wedu, anoziva zvakanaka nezvakaipa. Haafaniri kutenderwa kutambanudza ruoko rwake kuti atorewo zvinobva pamuti woupenyu uye kuti azvidye, akazorarama nokusingaperi.”"},{"book":"Genesisi","chapter":"3","verse":"23","text":"Saka Jehovha Mwari akamudzinga mubindu reEdheni kuti arime ivhu raakatorwa kwariri."},{"book":"Genesisi","chapter":"3","verse":"24","text":"Mushure mokunge adzinga munhu, akaisa makerubhi kurutivi rwokumabvazuva kweBindu reEdheni nomunondo unopfuta uye uchivheyeswa mberi neshure kuti urinde nzira inoenda kumuti woupenyu."}]}