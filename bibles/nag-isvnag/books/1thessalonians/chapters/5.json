{"data":[{"book":"1 Thessalonians","chapter":"5","verse":"1","text":"Etiya, bhai khan, utu din aru somoi laga kotha apnikhan janibole dorkar nai."},{"book":"1 Thessalonians","chapter":"5","verse":"2","text":"Aru apnikhan nijor bhal pora jani ase Probhu wapas aha laga din to najana homoi te chor manu rati te aha nisena hobo."},{"book":"1 Thessalonians","chapter":"5","verse":"3","text":"Jitia taikhan koi, “Shanti aru surakhsa,” titia achanak pora taikhan uporte dukh aru nosto ahibo. Aru ekjon maiki bacha pabole dukh pa nisena hobo. Aru kun bhi polabo na paribo5.3 Mat. 24:37-39.."},{"book":"1 Thessalonians","chapter":"5","verse":"4","text":"Kintu bhai, apnikhan andhar te thaka nohoi, aru Tai aha laga din to apuni khan ke chor ahikena asurit kori diya nisena nohobo."},{"book":"1 Thessalonians","chapter":"5","verse":"5","text":"Kilekoile apuni khan sob ujala aru din laga bacha khan ase. Amikhan rati aru andhar te thaka bacha khan nohoi."},{"book":"1 Thessalonians","chapter":"5","verse":"6","text":"Etu nimite, amikhan dusra khan nisena ghumai nathakibo. Ulta, nisa nakori kene amikhan sai-rukhi thakibo."},{"book":"1 Thessalonians","chapter":"5","verse":"7","text":"Kilekoile, kun ghumai, taikhan rati te he ghumai, aru jun nisa hoi, taikhan bhi rati te nisa hoi."},{"book":"1 Thessalonians","chapter":"5","verse":"8","text":"Kintu amikhan din laga manu ase, amikhan nisa nohoi kene biswas aru morom to chati laga loha nisena lagabo lage, aru poritran laga asha to loha tupi nisena lagabo lage5.8 Isa, 59:17.."},{"book":"1 Thessalonians","chapter":"5","verse":"9","text":"Kilekoile, Isor to Tai laga khong karone amikhan ke basi luwa nohoi, kintu amikhan laga Probhu Jisu Khrista dwara poritran pabo nimite rakhise."},{"book":"1 Thessalonians","chapter":"5","verse":"10","text":"Khrista amikhan sob nimite morise, titia amikhan uthi kene thakilebi nohoile ghumai kene thakilebi, amikhan tai logote mili kene thakibo lage."},{"book":"1 Thessalonians","chapter":"5","verse":"11","text":"Etu nimite ekjon-ekjon laga mon aram aru uthai di thakibi, jineka apnikhan kori thakise eneka he kori thakibi."},{"book":"1 Thessalonians","chapter":"5","verse":"12","text":"Kintu apnikhan ke hudi ase, bhai khan, jun khan pora apnikhan majot thaki kene Probhu laga kaam kori ase, aru apuni khan ke bujhai thake, taikhan ke bhal pora sabi."},{"book":"1 Thessalonians","chapter":"5","verse":"13","text":"Taikhan laga kaam karone taikhan ke bisi sonman dibi koi kene amikhan mangi ase. Apnikhan mili kene thakibi."},{"book":"1 Thessalonians","chapter":"5","verse":"14","text":"Kintu apnikhan laga mon uthai dikene koi ase, bhai khan: kotha-namana khan ke hoshiar kori dibi, mon biya hoi kene thaka khan ke mon dangor kori dibi, komjur khan ke modot koribi aru sob logote dhorjo thakibi."},{"book":"1 Thessalonians","chapter":"5","verse":"15","text":"Sabi, ta te kunbi kunba manu ke biya kaam nimite biya wapas dibole nadibi, kintu hodai, juntu bhal ase etu he koribi, nijor nimite bhi aru sob nimite bhi5.15 1 Pet. 3:9.."},{"book":"1 Thessalonians","chapter":"5","verse":"16","text":"Hodai khushi thakibi."},{"book":"1 Thessalonians","chapter":"5","verse":"17","text":"Prathana to narukhi kene kori thakibi."},{"book":"1 Thessalonians","chapter":"5","verse":"18","text":"Sob te Isor ke hodai dhanyavad dibi. Kilekoile apnikhan nimite Khrista Jisu bhitor te etu Isor laga itcha ase."},{"book":"1 Thessalonians","chapter":"5","verse":"19","text":"Pobitro Atma ke bondh na koribi."},{"book":"1 Thessalonians","chapter":"5","verse":"20","text":"Bhabobani khan ninda na koribi."},{"book":"1 Thessalonians","chapter":"5","verse":"21","text":"Sob saman ke bhal pora bujhi bhi. Ki bhal ase etu dhuri kene thakibi."},{"book":"1 Thessalonians","chapter":"5","verse":"22","text":"Sob biya kaam pora dur te thakibi5.22 Phi. 4:8."},{"book":"1 Thessalonians","chapter":"5","verse":"23","text":"Shanti laga Isor tai nijor pora apnikhan ke pura pobitro koribo dibi. Probhu Jisu Khrista wapas naha tak apnikhan laga atma, jibon aru pura gaw galti nathaki kene rukhibo dibi."},{"book":"1 Thessalonians","chapter":"5","verse":"24","text":"Hosa te thaka Isor ase jun apuni ke matise, aru Tai pora he etu bhi kori dibo."},{"book":"1 Thessalonians","chapter":"5","verse":"25","text":"Bhai khan, amikhan karone bhi prathana kori dibi."},{"book":"1 Thessalonians","chapter":"5","verse":"26","text":"Sob bhai khan ke ekta pobitro chuma pora salam koribi."},{"book":"1 Thessalonians","chapter":"5","verse":"27","text":"Moi apuni khan ke Probhu laga naam te koi ase etu chithi sob biswasi bhai kokai khan ke porhayi dibi."},{"book":"1 Thessalonians","chapter":"5","verse":"28","text":"Amikhan laga Probhu Jisu Khrista laga anugrah apnikhan logote thakibo dibi."}]}