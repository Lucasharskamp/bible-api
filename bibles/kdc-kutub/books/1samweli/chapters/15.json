{"data":[{"book":"1 Samweli","chapter":"15","verse":"1","text":"Samweli kamulongela Sauli, “Niye ayo nitumigwe na Mndewa Imulungu nikugidile mavuta uwe mndewa wa wanhu zake wa Izilaeli, avo tegeleza mbuli za Mndewa Imulungu."},{"book":"1 Samweli","chapter":"15","verse":"2","text":"Mndewa Imulungu yeli na udahi wose kolonga vino, ‘Nowakoboza Waamaleki kwavija iwahenga zao wawavamila Waizilaeli viwakalile olawa Misili."},{"book":"1 Samweli","chapter":"15","verse":"3","text":"Avo genda ukawavamile Waamaleki na kuvinanga vinhu vao vose viweli navo, sambi muwaleke wagima, ila muwakome wambigalo kwa watwanzi na wana na ving'hele na ng'ombe na ng'hondolo na ngamiya na vihongwe.’”"},{"book":"1 Samweli","chapter":"15","verse":"4","text":"Sauli kawakema wakalizi zake, kawapeta ako Telaimu. Kukala na wakalizi wa kutembela na magulu wakala laki mbili kulawa Izilaeli na elufu kumi kulawa Yuda."},{"book":"1 Samweli","chapter":"15","verse":"5","text":"Sauli hamoja na wanhu zake wachola kuna dibuga da Amaleki, na waifisa kubonde."},{"book":"1 Samweli","chapter":"15","verse":"6","text":"Sauli kawalongela Wakeni, “Segeleni sambi mukale hamoja nao, kwiza nowakoboza hamoja na mweye, kwavija wahenga zenu wawatendela ganogile Waizilaeli viwakalile osegela Misili.” Avo Wakeni wainega na Waamaleki."},{"book":"1 Samweli","chapter":"15","verse":"7","text":"Sauli kawakoboza Waamaleki kulawa Havila mbaka Shuli, umwambu wa kudilawila zuwa wa isi ya Misili."},{"book":"1 Samweli","chapter":"15","verse":"8","text":"Kamgoga Agagi mndewa wa Waamaleki, yang'hali mgima. Na waja wayagwe kawakoma kwa sime."},{"book":"1 Samweli","chapter":"15","verse":"9","text":"Lakini Sauli na wanhu zake wamuleka Agagi yang'hali mgima na hawawakomile ng'hondolo na ng'ombe na wana ng'hondolo na mibofu ya ng'ombe wanenehe na vinhu vose vinogile hawavibanange. Lakini vinhu vose vihile na vilibule sang'hano wavibananga."},{"book":"1 Samweli","chapter":"15","verse":"10","text":"Mbuli ya Mndewa Imulungu imwizila Samweli."},{"book":"1 Samweli","chapter":"15","verse":"11","text":"“Nokona usungu habali nimtenda Sauli yawe mndewa. Kaleka kuniwinza niye na kusang'hana malagizo gangu.” Samweli kasikitika na kumulilila Mndewa Imulungu kilo chose."},{"book":"1 Samweli","chapter":"15","verse":"12","text":"Samweli kalamuka imitondo kachola kuiting'hanila na Sauli. Lakini Samweli kalongeligwa kamba Sauli kachola Kalimeli kusimika kilingo cha ukumbuso wake, abaho kachola Giligali."},{"book":"1 Samweli","chapter":"15","verse":"13","text":"Avo, Samweli kachola Giligali, viyavikile, Sauli kamulongela, “Mndewa Imulungu yakutendele ganogile! Nhenda malagizo ga Mndewa Imulungu.”"},{"book":"1 Samweli","chapter":"15","verse":"14","text":"Samweli kamuuza, “Mbona nohulika sauti ya ng'ombe na ng'hondolo?”"},{"book":"1 Samweli","chapter":"15","verse":"15","text":"Sauli kedika, “Wanhu wawaleka wagima ng'ombe na ng'hondolo wanenehe na awo ofaya kumulavila nhosa Mndewa Imulungu, Imulungu wako lakini wayagwe tuwakoma.”"},{"book":"1 Samweli","chapter":"15","verse":"16","text":"Samweli kamulongela Sauli, “Beta nikulongele mbuli yanilongele Mndewa Imulungu lelo ikilo.”"},{"book":"1 Samweli","chapter":"15","verse":"17","text":"Samweli kamulongela, “Gweye koyona kwa munhu mdodo, vino gweye huli kilongozi wa makabila ga Izilaeli? Mndewa Imulungu kakusagula uwe mndewa wa Izilaeli."},{"book":"1 Samweli","chapter":"15","verse":"18","text":"Mndewa Imulungu viyakulagize kakulongela genda ukawakome Waamaleki wose watendile mbuli zihile, ukawakoboze na kuwakoma wose."},{"book":"1 Samweli","chapter":"15","verse":"19","text":"Habali hutegeleze malagizo ga Mndewa Imulungu? Nakukimbilila kuwaboka vinhu vao na kutenda mbuli ihile kuulongozi wa Mndewa Imulungu?”"},{"book":"1 Samweli","chapter":"15","verse":"20","text":"Sauli kamulongela Samweli, “Nigategeleza malagizo ga Mndewa Imulungu. Ny'hola kuja kuyanilagize Mndewa Imulungu. Nimgala Agagi mndewa wa Waamaleki na niwakoma Waamaleki wayagwe."},{"book":"1 Samweli","chapter":"15","verse":"21","text":"Lakini wanhu wasola ng'ombe na ng'hondolo ili walavigwe nhosa kwa Mndewa Imulungu, Imulungu wako ako Giligali kulawa mna ivinhu viwabokile, avo ivinhu vinogile vilavigwe kwa kubanangigwa.”"},{"book":"1 Samweli","chapter":"15","verse":"22","text":"Lakini Samweli kamulongela,"},{"book":"1 Samweli","chapter":"15","verse":"23","text":"Kulema malagizo ga Mndewa Imulungu sawa na nzambi ya kulagula,"},{"book":"1 Samweli","chapter":"15","verse":"24","text":"Baho Sauli kamulongela Samweli, “Nhenda mbuli ihile. Nigabena malagizo ga Mndewa Imulungu na malagizo gako, kwavija niwadumba wanhu na kuwategeleza wao."},{"book":"1 Samweli","chapter":"15","verse":"25","text":"Avo nokupula ugele kumgongo mbuli zangu zihile. Niilumbe na gweye ili nimtambikile Mndewa Imulungu.”"},{"book":"1 Samweli","chapter":"15","verse":"26","text":"Samweli kamulongela, “Sidaha kuilumba na gweye. Gweye kugalema malagizo ga Mndewa Imulungu na Mndewa Imulungu kakulema sikuuwe mndewa wa Izilaeli.”"},{"book":"1 Samweli","chapter":"15","verse":"27","text":"Samweli kahinduka ili yalawanye, avo Sauli kagoga mhindo ya kiwalo cha Samweli na ikiwalo kidegeka."},{"book":"1 Samweli","chapter":"15","verse":"28","text":"Samweli kamulongela Sauli, “Kamba vuudegile ikiwalo tangu lelo Mndewa Imulungu kausegesa kumwako undewa wa Izilaeli na kamgwaa Mwiizilaeli miyago yonda yatende mbuli zinogile kubanza gweye."},{"book":"1 Samweli","chapter":"15","verse":"29","text":"Mndewa Imulungu iyo imkulu wa Waizilaeli haviza hebu hahindula magesa gake. Heyo siyo munhu mbaka yahindule magesa gake.”"},{"book":"1 Samweli","chapter":"15","verse":"30","text":"Sauli kalonga, “Nhenda mbuli zihile lakini nokupula unitegeleze kuulongozi wa iwavele na kuulongozi wa Waizilaeli na ubwele na niye ili nimtambikile Mndewa Imulungu, Imulungu wako.”"},{"book":"1 Samweli","chapter":"15","verse":"31","text":"Avo Samweli hamoja na Sauli wabwela Giligali na Sauli kamtambikila Mndewa Imulungu."},{"book":"1 Samweli","chapter":"15","verse":"32","text":"Samweli kawalongela, “Nigalileni Agagi mndewa wa Waamaleki.”"},{"book":"1 Samweli","chapter":"15","verse":"33","text":"Samweli kamulongela, “Kamba sime jako vidiwatendile watwanzi wengi sambi wawe na wana, vivo vonda iwe kwa mamako, kokuwa kabule wana.” Avo Samweli kamkanha kanha Agagi vihande vihande ako Giligali kuulongozi wa Mndewa Imulungu."},{"book":"1 Samweli","chapter":"15","verse":"34","text":"Abaho Samweli kachola Lama, na Sauli kabwela kuna ing'anda yake ako Gibea."},{"book":"1 Samweli","chapter":"15","verse":"35","text":"Tangu siku dijo, Samweli hacholile kabili kwa Sauli mbaka heyo Samweli viyadanganike. Samweli kamulilila Sauli. Mndewa Imulungu kona usungu mbuli ya Sauli kwavija kakala yamsagule yawe mndewa wa Izilaeli."}]}