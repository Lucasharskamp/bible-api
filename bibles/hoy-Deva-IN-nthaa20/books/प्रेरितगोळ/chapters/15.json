{"data":[{"book":"प्रेरितगोळ","chapter":"15","verse":"1","text":"बाक थ्वाळासा लॉकुर यहूदिया टु अन्ताकिया बंदकु विश्वासी वार्टुरी कल्सली हतदुर: “अगर मूसा अन्द व्यवस्था अन अनुसार नीम्द खतना ईला आगाईत रा नीमी उद्धार सिक सकाल.”"},{"book":"प्रेरितगोळ","chapter":"15","verse":"2","text":"इदुर बारा दा पौलुस अदिक बरनबास आंदुर से सहमत ईला ईरोर ईदा कारण देल आंदुर सांगुळ आंदुर्द हापाळ धोळ्द झगळा आत रा ईद ठहरूस्कु आत कि पौलुस अदिक बरनबास अदिक आंदुर दा टु थ्वाळासा संगीगोळ ई मात इन समाधान माळोर साटी प्रेरितगोळ अदिक मंडली नोर स्याणा मंळसागोळ हात्‍ती यरूशलेम इक कळुकु आगुल."},{"book":"प्रेरितगोळ","chapter":"15","verse":"3","text":"इदुरसाटी मंडली आंदरी येनारा दुर ताका सफर माळोर साटी पोहचुसदुर; अदिक आंदुर फिनीकी अदिक सामरीया टु आगतेला गैरयहूदी लॉकुर ह्यांग परमेश्वर उन दी तिर्गदुर इदुर्द जानकारी केळ्सतेला होदुर, अदिक ई जानकारी देल विश्वासी वार्टुर हापाळ खुश आदुर."},{"book":"प्रेरितगोळ","chapter":"15","verse":"4","text":"याग आंदुर यरूशलेम पोहचुसदुर, रा मंडली अदिक प्रेरित अदिक मंडली नोर स्याणा लॉकुर आंदुर स्वागत माळदुर, अदिक आंदुर हेळदुर कि परमेश्वर आंदुर सांगुळ आगकु येन-येन क्याल्सा माळीदुन."},{"book":"प्रेरितगोळ","chapter":"15","verse":"5","text":"लेकीन फरीसीगोळ समुह दा टु थ्वाळासा लॉकुर जो यार विश्वास माळीदुर, आंदुर यदकु अंदुर, “गैरयहूदीगोळ्द खतना आग अच पायजे अदिक आंदुर मूसा अन्द व्यवस्था अन पालन माळ पायजे.”"},{"book":"प्रेरितगोळ","chapter":"15","verse":"6","text":"आग प्रेरित अदिक मंडली अन स्याणा लॉकुर ई मात इन बारा दा विचार माळोर साटी जमा आदुर."},{"book":"प्रेरितगोळ","chapter":"15","verse":"7","text":"१५:७ प्रेरितगोळ १०:१-४३आग पतरस हापाळ झगळा आगदुर बाद्दा निदुरकु आंदुर से अंदुन, “हे वार्टुरा, नीव जान्सतीर कि हापाळ दिन पयले परमेश्वर नीम दा टु नानी नीवळुस कोंडुन कि नान बाय देल गैरयहूदीगोळी खुशखबरी इन वचन केळसुसुल ताकी आंदुर केळकु विश्वास माळुल."},{"book":"प्रेरितगोळ","chapter":"15","verse":"8","text":"१५:८ प्रेरितगोळ १०:४४; २:४सप्पा मुंदुर्द मन अरावाळा परमेश्वर आंदरी भी नाम घाई पवित्र आत्मा कोटकु आंदुर गवाही कोटकु आंदुर्द संबंध दा तान समर्थन दर्शुसिदुन;"},{"book":"प्रेरितगोळ","chapter":"15","verse":"9","text":"अदिक विश्वास इन द्वारा आंदुर पापगोळी माफ माळदुन आंदुर्द अदिक नाम्द न्याड्या येनु भेदभाव ईटीदिल."},{"book":"प्रेरितगोळ","chapter":"15","verse":"10","text":"रा ईग नीव येती परमेश्वर उन परीक्षा माळतीर कि विश्वासीगोळ कुतक्या मा हिंग जुआळी ईटी, यारी ना नाम आप्प दादागोळ नेगु सकीदुर अदिक ना नाव नेगु सकतेव?"},{"book":"प्रेरितगोळ","chapter":"15","verse":"11","text":"ईला, नाम्द ईद विश्वास आद कि जसा ह्यांग नाम प्रभु यीशु उन अनुग्रह देल उद्धार आग्याद; हांगा आंदुर्द भी आग्याद.”"},{"book":"प्रेरितगोळ","chapter":"15","verse":"12","text":"आग सप्पा सभा चुपचाप बरनबास अदिक पौलुस उन केळली कुरतुर, कि परमेश्वर आंदुर द्वारा गैरयहूदीगोळ दा ह्यांग धोळ धोळ चमत्कार अदिक अदभुत क्याल्सा तोर्सदुन."},{"book":"प्रेरितगोळ","chapter":"15","verse":"13","text":"याग आंदुर चुप आदुर रा याकूब अनली कुरतुन, हे वार्टुरा, अदिक आकतींगेरा, नांद केळी."},{"book":"प्रेरितगोळ","chapter":"15","verse":"14","text":"शमौन ईगल्या हेळदुन कि परमेश्वर पयले गैरयहूदीगोळ मा ह्यांग कृपा दृष्टी माळदुन, कि आंदुर दा टु तान हेसुर इन साटी ऊंद लॉकुर माळ कोमुल."},{"book":"प्रेरितगोळ","chapter":"15","verse":"15","text":"इदुर देल भविष्यवक्तागोळ वचन भी समर्थन माळताव, जसा कि शास्त्र दा लिख्सकु आद,"},{"book":"प्रेरितगोळ","chapter":"15","verse":"16","text":"इदुर बाद्दा ना मात्‍त बंदकु दाऊद उन"},{"book":"प्रेरितगोळ","chapter":"15","verse":"17","text":"इदुरसाटी कि मिग्द मंळसागोळ, मतलब सप्पा"},{"book":"प्रेरितगोळ","chapter":"15","verse":"18","text":"ईद आवा प्रभु अनतान जो दुनिया अन उत्पत्ति देल ई मातगोळी प्रगट माळतेला बंदान."},{"book":"प्रेरितगोळ","chapter":"15","verse":"19","text":"“इदुरसाटी नान विचार ईद आद कि गैरयहूदीगोळ दा टु जो लॉकुर परमेश्वर उन दी तिर्गतार, नाव आंदरी दुख कोळतीदील;"},{"book":"प्रेरितगोळ","chapter":"15","verse":"20","text":"बल्‍की नामी आंदुर हात्‍ती चिट्ठी लिख्सकु कळु पायजे: कि आंदुर भोजन तिनबाळुल जो प्रथा अन अनुसार अशुध्द आद यतिकी अद मूर्तीगोळ मा येर्सद हुन, व्यभिचार देल आंदुर दुर ईरूल अदिक कुतक्या ओतकु कोंद यातोदु पशु उन मास अदिक खुन तिनबाळुल."},{"book":"प्रेरितगोळ","chapter":"15","verse":"21","text":"यतिकी स्याणा लॉकुर काल टु नगर नगर मूसा अन्द व्यवस्था अन्द प्रचार माळावाळेर आग्त बंदार, अदिक अद हर आराम इन दिन सभागृह दा वाचुसकु आगतद.”"},{"book":"प्रेरितगोळ","chapter":"15","verse":"22","text":"आग सप्पा मंडली सहित प्रेरितगोळ अदिक मंडली अन्द स्याणागोळ निश्चय माळदुर कि नाम दा टु येनारा येढ्ढ मंळसागोळी नीवळुसुल, मतलब यहूदा जो बरसब्बा कहलुस्तान, अदिक सीलास उक जो वार्टुर दा स्याणा ईरोन; अदिक आंदरी पौलुस अदिक बरनबास उन सांगुळ अन्ताकिया कळुल."},{"book":"प्रेरितगोळ","chapter":"15","verse":"23","text":"आंदुर आंदुर्द कय दा ईद चिट्ठी लिख्सकु कळुदुर: “अन्ताकिया अदिक सीरिया अदिक किलिकिया अन्द ईरावाळेर वार्टुर इक जो गैरयहूदीगोळ दा टु आर, प्रेरितगोळ अदिक स्याणा लॉकुर वार्टुर्द नमस्कार."},{"book":"प्रेरितगोळ","chapter":"15","verse":"24","text":"नाव ईद केळदेव कि नाम दा टु यावारा आदेश हासिल माळ्द बिना अच नाम दा टु थ्वाळासा लॉकुर होगकु, तान शब्दगोळ देल नीमी परेशानी अदिक दुख पोहुचुस्यान."},{"book":"प्रेरितगोळ","chapter":"15","verse":"25","text":"नाव सप्पा मुंदुर आपस दा सहमत आगकु ईद निश्चय माळदेव कि नाम दा टु निवळुस्द मंळसागोळी तान प्रिय बरनबास अदिक पौलुस उन सांगुळ नीम हात्‍ती कळेव."},{"book":"प्रेरितगोळ","chapter":"15","verse":"26","text":"ई हिंग मंळसा आर यार तान जीव नाम प्रभु यीशु मसीह अन्द क्याल्सागोळ साटी जोखिम दा हाक्यार."},{"book":"प्रेरितगोळ","chapter":"15","verse":"27","text":"इदुरसाटी नाव यहूदा अदिक सीलास उक कळेव, जो मातगोळ नाव लिख्सेतेव, आंदुर ऊंद आगकु नीमी ईवा मातगोळ हेळ्यार."},{"book":"प्रेरितगोळ","chapter":"15","verse":"28","text":"पवित्र आत्मा अक अदिक नामी उचित जान्सकु बित्‍त कि ई जरूरी मातगोळी बिटकु, नीम मा बोझ हाकबाळुल;"},{"book":"प्रेरितगोळ","chapter":"15","verse":"29","text":"कि नीव मूर्तीगोळ मा बली माळावाळेर से अदिक खुन देल, अदिक कुतक्या वत्‍त पशुगोळ्द मास देल, अदिक व्यभिचार देल दुर ईरी. ईऊर से दुर ईरी रा नीम्द भला आदीत. नाम शुभकामनागोळ मुंद नीम सांगुळ ईरूल.”"},{"book":"प्रेरितगोळ","chapter":"15","verse":"30","text":"बाक आंदुर सार आगकु अन्ताकिया पोहचुसदुर, अदिक विश्वासीगोळ्द सभा अक जमा माळकु अद चिट्ठी आंदरी कोट्ट बुटुर."},{"book":"प्रेरितगोळ","chapter":"15","verse":"31","text":"आ लॉकुर चिट्ठी जोर देल वाचुसकु अद प्रोत्साहन सिक्‍कावाळा बातणी इन द्वारा हापाळ खुश आगेदुर."},{"book":"प्रेरितगोळ","chapter":"15","verse":"32","text":"यहूदा अदिक सीलास जो खुद भी भविष्यवक्ता ईरोर, हापाळ मातगोळ देल वार्टुरी शिक्षा कोटकु प्रोत्साहित अदिक संची माळदुर."},{"book":"प्रेरितगोळ","chapter":"15","verse":"33","text":"आंदुर येनारा दिन ईतकु, विश्वासी वार्टुर आंदरी शांती देल आंदुर दा हात्‍ती वापस होगली विदा माळदुर जो आंदरी कळीदुर."},{"book":"प्रेरितगोळ","chapter":"15","verse":"34","text":"१५:३४ येनारा हस्तलेखगोळ दा ईद वचन सिकाल्द लेकीन सीलास उक अल ईरोद वळ्लीद हत."},{"book":"प्रेरितगोळ","chapter":"15","verse":"35","text":"लेकीन पौलुस अदिक बरनबास अन्ताकिया दा ईतोदुर: अदिक अन्य हापाळ सा लॉकुर्द सांगुळ प्रभु उन वचन केळ्सतेला ईत्‍तुर."},{"book":"प्रेरितगोळ","chapter":"15","verse":"36","text":"थ्वाळासा दिन बाद्दा पौलुस बरनबास से अंदुन, “या नगर दा नाव प्रभु उन वचन केळसीदेव, बरी, बाक आंदुर दा नळुकु तान वार्टुरी अदिक आकतींगेरी नोळाता कि आंदुर ह्यांग आर.”"},{"book":"प्रेरितगोळ","chapter":"15","verse":"37","text":"आग बरनबास यूहन्ना अक जो मरकुस कहलुस्तान, सांगुळ हुडोद विचार माळदुन."},{"book":"प्रेरितगोळ","chapter":"15","verse":"38","text":"१५:३८ प्रेरितगोळ १३:१३लेकीन पौलुस ईद वळ्लीद समसीदील कि आऊक तान सांगुळ हुळदेव, यतिकी यूहन्ना जो मरकुस कहलुसतान, पंफूलिया टु आंदुर हात्‍ती वापस हिंद तिर्गेगिदुन अदिक आंदुर स्यावा कार्य पुरा आगासताका आंदुर सांगुळ ईला ईरोन."},{"book":"प्रेरितगोळ","chapter":"15","verse":"39","text":"इदुर मा बरनबास अदिक पौलुस उन दा धोळ्द विरोध पैदा आगेत अदिक परिणाम ईद सिक्त कि आंदुर आपस दा आबुर दाबुर से अलग आगेदुर; बरनबास, मरकुस उक हुडुकु जहाज मा साइप्रस होटोदुन."},{"book":"प्रेरितगोळ","chapter":"15","verse":"40","text":"लेकीन पौलुस सीलास उक निवळुस कोंडुन, अदिक विश्वासी वार्टुर से परमेश्वर उन अनुग्रह दा कोटकु अल टु होटोदुन;"},{"book":"प्रेरितगोळ","chapter":"15","verse":"41","text":"अदिक आव मंडलीगोळी संची माळतेला सीरिया अदिक किलिकिया टु आगतेला होट्टुन."}]}