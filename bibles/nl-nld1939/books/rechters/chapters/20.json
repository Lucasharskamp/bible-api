{"data":[{"book":"Rechters","chapter":"20","verse":"1","text":"Toen trokken alle Israëlieten uit, en kwam het volk, van Dan tot Beër-Sjéba en uit het land Gilad, als één man te zamen bij Jahweh te Mispa."},{"book":"Rechters","chapter":"20","verse":"2","text":"Daar vormden de hoofden van het gehele volk, van alle stammen van Israël, de raad van Gods volk; ze telden vierhonderd duizend man voetvolk, dat het zwaard kon hanteren."},{"book":"Rechters","chapter":"20","verse":"3","text":"De Benjamieten moesten dus wel horen, dat de Israëlieten naar Mispa waren opgetrokken. De Israëlieten zeiden: Spreekt, hoe is deze misdaad gebeurd?"},{"book":"Rechters","chapter":"20","verse":"4","text":"De leviet, de man der vermoorde vrouw, antwoordde: Toen ik met mijn bijzit te Giba van Benjamin was gekomen, om er te overnachten,"},{"book":"Rechters","chapter":"20","verse":"5","text":"kwamen de burgers van Giba op mij af en omsingelden ‘s nachts het huis, om mij kwaad te doen. Ze waren van plan mij te doden; en mijn bijzit hebben ze zo verkracht, dat ze ervan gestorven is."},{"book":"Rechters","chapter":"20","verse":"6","text":"Daarop heb ik mijn bijzit genomen, haar in stukken gehouwen, en rondgestuurd door heel het land van Israëls erfdeel. Waarachtig, ze hebben een afschuwelijke misdaad in Israël bedreven!"},{"book":"Rechters","chapter":"20","verse":"7","text":"Welnu dan, Israëlieten, denkt er allen over na, en schaft raad."},{"book":"Rechters","chapter":"20","verse":"8","text":"Heel het volk stond als één man op, en zeide: Niemand van ons mag naar zijn tent gaan, niemand naar huis terugkeren."},{"book":"Rechters","chapter":"20","verse":"9","text":"Zo zullen we met Giba afrekenen: We zullen het lot werpen,"},{"book":"Rechters","chapter":"20","verse":"10","text":"en uit alle stammen van Israël tien man op de honderd, honderd op de duizend, en duizend op de tien duizend kiezen; die zullen dan proviand gaan halen voor het volk, voor al de anderen, die moeten optrekken, om met Giba van Benjamin af te rekenen, zoals het verdient om al de schanddaden, die het in Israël heeft bedreven."},{"book":"Rechters","chapter":"20","verse":"11","text":"Zo rukten alle Israëlieten als één man tezamen tegen de stad op."},{"book":"Rechters","chapter":"20","verse":"12","text":"En de stammen van Israël zonden mannen door heel de stam van Benjamin, en lieten zeggen: Wat is dat voor een schanddaad, die onder u is bedreven?"},{"book":"Rechters","chapter":"20","verse":"13","text":"Lever ons de mannen van Giba uit, die Belialskinderen; dan brengen wij ze ter dood, en roeien zo het kwaad in Israël uit. Maar de Benjamieten wilden naar de Israëlieten, hun broeders, niet luisteren;"},{"book":"Rechters","chapter":"20","verse":"14","text":"de Benjamieten rukten uit hun steden tezamen naar Giba op, om tegen de Israëlieten te velde te trekken."},{"book":"Rechters","chapter":"20","verse":"15","text":"Toen de Benjamieten werden gemonsterd, telden ze op die dag uit de steden zes en twintig duizend man, die het zwaard hanteerden, zonder de inwoners van Giba mede te rekenen."},{"book":"Rechters","chapter":"20","verse":"16","text":"Onder al dat volk had men zeven honderd uitgelezen mannen, die, ofschoon ze allen links waren, een steen konden slingeren, zonder ook maar een haarbreedte te missen."},{"book":"Rechters","chapter":"20","verse":"17","text":"Ook de Israëlieten werden gemonsterd, en telden, Benjamin niet meegerekend, vierhonderd duizend man, die het zwaard hanteerden, allemaal krijgslieden."},{"book":"Rechters","chapter":"20","verse":"18","text":"Nu gingen de Israëlieten naar Betel op, om God te raadplegen. Ze vroegen: Wie van ons zal de strijd met de Benjamieten beginnen? Jahweh antwoordde: Juda zal beginnen."},{"book":"Rechters","chapter":"20","verse":"19","text":"Daarop trokken de Israëlieten ‘s morgens vroeg op, en legerden zich tegenover Giba."},{"book":"Rechters","chapter":"20","verse":"20","text":"Maar toen de Israëlieten waren uitgerukt, om met de Benjamieten te vechten, en zich tegen hen in slagorde hadden geschaard voor de strijd tegen Giba,"},{"book":"Rechters","chapter":"20","verse":"21","text":"deden de Benjamieten een uitval uit Giba, en sloegen die dag twee en twintig duizend man van Israël neer."},{"book":"Rechters","chapter":"20","verse":"22","text":"De Israëlieten lieten de moed dus niet zinken, maar schaarden zich opnieuw in slagorde, op dezelfde plaats, waar ze zich de eerste dag hadden opgesteld."},{"book":"Rechters","chapter":"20","verse":"23","text":"Nu trokken de Israëlieten naar Betel op; ze bleven tot de avond voor Jahweh wenen en vroegen Hem: Moet ik opnieuw de strijd aanbinden met mijn broeder Benjamin? En Jahweh antwoordde: Trekt tegen hem op."},{"book":"Rechters","chapter":"20","verse":"24","text":"Doch toen de Israëlieten de tweede dag tegen de Benjamieten optrokken,"},{"book":"Rechters","chapter":"20","verse":"25","text":"rukten dezen hun die tweede dag van Giba uit tegemoet, en sloegen er van de Israëlieten nog achttien duizend neer, allemaal zwaardvechters."},{"book":"Rechters","chapter":"20","verse":"26","text":"Nu begaven alle Israëlieten, het hele volk, zich naar Betel, en daar aangekomen, zaten ze wenend voor Jahweh, vastten die dag tot de avond, en brachten Jahweh brand- en vredeoffers."},{"book":"Rechters","chapter":"20","verse":"27","text":"Daarna raadpleegden zij Jahweh; want in die dagen verbleef daar de ark van Gods Verbond,"},{"book":"Rechters","chapter":"20","verse":"28","text":"en Pinechas, de zoon van Elazar, zoon van Aäron, deed er dienst. Ze vroegen: Zal ik nog langer tegen mijn broeder Benjamin vechten, of er mee ophouden? En Jahweh zeide: Trekt op; want morgen lever Ik hen in uw hand."},{"book":"Rechters","chapter":"20","verse":"29","text":"Nu legde Israël rondom Giba troepen in hinderlaag."},{"book":"Rechters","chapter":"20","verse":"30","text":"En op de derde dag trokken de Israëlieten tegen de Benjamieten op, en schaarden zich evenals de vorige keren in slagorde tegen Giba."},{"book":"Rechters","chapter":"20","verse":"31","text":"Ook de Benjamieten rukten uit tegen het volk, maar werden afgesneden van de stad. Evenals de vorige keren begonnen ze slachtoffers onder het volk te maken op de wegen, waarvan de ene omhoog naar Betel, de andere door het veld naar Giba voert: ongeveer dertig man van Israël."},{"book":"Rechters","chapter":"20","verse":"32","text":"En reeds dachten de Benjamieten: Ze worden door ons verslagen evenals vroeger! Maar de Israëlieten hadden afgesproken: We zullen vluchten, en ze van de stad aftrekken, de wegen op."},{"book":"Rechters","chapter":"20","verse":"33","text":"Heel Israël had dus zijn stelling verlaten, en hield eerst stand bij Báal-Tamar. Intussen waren de Israëlieten, die zich in hinderlaag hadden gelegd, uit hun schuilplaats ten westen van Giba opgetrokken,"},{"book":"Rechters","chapter":"20","verse":"34","text":"en tot voor Giba genaderd: het waren tien duizend dappere mannen, de besten uit heel Israël. Het werd een heftige strijd, en de Benjamieten vermoedden niet, dat hun gevaar dreigde."},{"book":"Rechters","chapter":"20","verse":"35","text":"Maar Jahweh deed Benjamin voor Israël vluchten, en de Israëlieten versloegen die dag vijf en twintig duizend Benjamieten, allemaal zwaardvechters."},{"book":"Rechters","chapter":"20","verse":"36","text":"En de Benjamieten zagen, dat ze de nederlaag hadden geleden, en dat de Israëlieten hun stelling voor de Benjamieten enkel hadden ontruimd, omdat ze vertrouwden op de troep, die zich bij Giba in hinderlaag had gelegd."},{"book":"Rechters","chapter":"20","verse":"37","text":"Deze troep haastte zich dan ook een aanval op Giba te doen; ze trok er heen, en moordde de hele stad uit."},{"book":"Rechters","chapter":"20","verse":"38","text":"Nu had de troep, die in hinderlaag lag, met de Israëlieten een afspraak gemaakt, dat zij uit de stad een rookkolom zou doen opstijgen."},{"book":"Rechters","chapter":"20","verse":"39","text":"Terwijl dus de Israëlieten bij het gevecht op de loop waren gegaan, en Benjamin reeds begonnen was, een dertigtal slachtoffers onder de Israëlieten te maken, en dacht, dat ze alweer door hen geslagen werden,"},{"book":"Rechters","chapter":"20","verse":"40","text":"begon de rookkolom uit de stad op te stijgen. De Benjamieten zagen om, en zie: daar ging heel de stad in vlammen op!"},{"book":"Rechters","chapter":"20","verse":"41","text":"En toen de Israëlieten nu rechtsomkeert maakten, werden de Benjamieten van schrik geslagen; want ze zagen, dat het onheil hen getroffen had."},{"book":"Rechters","chapter":"20","verse":"42","text":"Ze vluchtten voor de Israëlieten in de richting van de woestijn; maar ze werden achtervolgd, en die uit de stad kwamen, sloten ze in en sloegen ze neer."},{"book":"Rechters","chapter":"20","verse":"43","text":"Zo verpletterden ze Benjamin, en zetten ze achterna tot aan de oostzijde van Giba."},{"book":"Rechters","chapter":"20","verse":"44","text":"En er vielen van Benjamin achttien duizend man, allemaal dappere mannen."},{"book":"Rechters","chapter":"20","verse":"45","text":"Terwijl ze nu wegvluchtten in de richting der woestijn, naar de rots Rimmon, werden er op de wegen nog vijf duizend man gedood; maar men bleef ze achtervolgen, tot ze geheel in de pan waren gehakt; en zo sloegen ze er nog twee duizend neer."},{"book":"Rechters","chapter":"20","verse":"46","text":"In het geheel waren er dus die dag vijf en twintig duizend Benjamieten, die het zwaard hanteerden, gevallen, allemaal dappere mannen;"},{"book":"Rechters","chapter":"20","verse":"47","text":"slechts zes honderd mannen vluchtten weg naar de woestijn, naar de rots Rimmon, waar ze vier maanden bleven."},{"book":"Rechters","chapter":"20","verse":"48","text":"En toen de Israëlieten naar de Benjamieten waren teruggekeerd, joegen ze al wat ze aantroffen, mens en dier over de kling; en de steden, waar ze langs kwamen, staken ze in brand."}]}