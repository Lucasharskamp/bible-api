{"data":[{"book":"Jongʼad Bura","chapter":"6","verse":"1","text":"Jo-Israel nochako otimo timbe mamono e nyim Jehova Nyasaye, kendo kuom higni abiriyo nochiwogi e lwet jo-Midian."},{"book":"Jongʼad Bura","chapter":"6","verse":"2","text":"Nikech jo-Midian ne keto ji gi tich matek mar achuna, jo-Israel nogero kuonde pondo e tiend got, rogo kod kuonde moko ma ginyalo dakie."},{"book":"Jongʼad Bura","chapter":"6","verse":"3","text":"Kinde ka kinde mane jo-Israel opidho cham mag-gi, jo-Midian, jo-Amalek kod jogo moa yo wuok chiengʼ ne monjo piny."},{"book":"Jongʼad Bura","chapter":"6","verse":"4","text":"Negichokore e pinyno kendo negiketho cham duto nyaka Gaza kendo onge gima ngima kaka rombe kata dhok kata punde mane giweyo e piny Israel."},{"book":"Jongʼad Bura","chapter":"6","verse":"5","text":"Negibiro gi jambgi kod hembegi machal gi kweth mar dede. Kar kwan jogo kaachiel gi ngamia mag-gi ne tek ngʼeyo, kendo negimonjo pinyno mi gikethe."},{"book":"Jongʼad Bura","chapter":"6","verse":"6","text":"Jo-Midian nokelone jo-Israel dhier maduongʼ mane giywakne Jehova Nyasaye mondo okonygi."},{"book":"Jongʼad Bura","chapter":"6","verse":"7","text":"Ka jo-Israel noywak ne Jehova Nyasaye nikech jo-Midian,"},{"book":"Jongʼad Bura","chapter":"6","verse":"8","text":"nooronegi janabi, mane owachonegi niya, “Ma e gima Jehova Nyasaye ma Nyasach Israel, wacho: Nagolou e piny Misri, kuma ne unie wasumbini."},{"book":"Jongʼad Bura","chapter":"6","verse":"9","text":"Ne agolou e loch jo-Misri kendo aresou e lwet joma ne sandou. Ne ariembogi gia e nyimu kendo amiyou pinygi."},{"book":"Jongʼad Bura","chapter":"6","verse":"10","text":"Ne awachonu niya, ‘An Jehova Nyasaye ma Nyasachu; kik ulam nyiseche jo-Amor, makoro udak e pinygi.’ To pod ok udewo winja.”"},{"book":"Jongʼad Bura","chapter":"6","verse":"11","text":"Malaika mar Jehova Nyasaye nobiro mobet e tiend yiend ober moro mantiere Ofra mane mar Joash ma ja-Abiezer, kama wuod Gideon ne dinoe ngano mondo kik jo-Midian yude."},{"book":"Jongʼad Bura","chapter":"6","verse":"12","text":"Ka malaika nofwenyore ne Gideon, nowacho niya, “Jehova Nyasaye ni kodi, in jalweny maratego.”"},{"book":"Jongʼad Bura","chapter":"6","verse":"13","text":"To Gideon nodwoke niya, “Ruodha, ka Jehova Nyasaye nikodwa, to angʼo momiyo magi duto osetimorenwa? Ere honni duto mane kwerewa onyisowa kagiwacho ni, ‘Donge Jehova Nyasaye ema nogolowa e piny Misri?’ To koro Jehova Nyasaye osejwangʼowa mi oketowa e lwet jo-Midian.”"},{"book":"Jongʼad Bura","chapter":"6","verse":"14","text":"Jehova Nyasaye nodwoke niya, “Gi teko ma in-go, dhiyo kendo ires jo-Israel e lwet jo-Midian. Donge an ema aori?”"},{"book":"Jongʼad Bura","chapter":"6","verse":"15","text":"Gideon nopenje niya, “To Ruoth, ere kaka anyalo reso jo-Israel? Anywolana ema nyape mogik ei Manase, kendo an ema atin e odwa.”"},{"book":"Jongʼad Bura","chapter":"6","verse":"16","text":"Jehova Nyasaye nodwoko niya, “Anabed kodi, kendo ibiro nego jo-Midian duto.”"},{"book":"Jongʼad Bura","chapter":"6","verse":"17","text":"Gideon nodwoko niya, “Ka koro ayudo ngʼwono e nyim wangʼi, to miya ranyisi ni in ema iwuoyo koda."},{"book":"Jongʼad Bura","chapter":"6","verse":"18","text":"Kiyie to kik iwuog ka nyaka abi kendo akel misango mara mi achiwe e nyimi.”"},{"book":"Jongʼad Bura","chapter":"6","verse":"19","text":"Gideon nodhi, moyangʼo nyadiel kendo otedo, bangʼe nokawo mogo madirom kilo piero ariyo gariyo mi olosogo makati ma ok oketie thowi koketo ringʼo e adita kod kate e tawo, nokelogi oko kendo ochiwogi ne Jehova Nyasaye e tiend yiend ober."},{"book":"Jongʼad Bura","chapter":"6","verse":"20","text":"Malaika mar Nyasaye nowachone niya, “Kaw ringʼono kod makati ma ok oketie thowi, ketgi e lwandani, kendo iol kado piny.” Kendo Gideon notimo kamano."},{"book":"Jongʼad Bura","chapter":"6","verse":"21","text":"Malaika mar Jehova Nyasaye nomulo ringʼo kod makati ma ok oketie thowi gi wi luth mane otingʼo e lwete. Mach nowuok e lwanda, mowangʼo ringʼo kod makati pep. Kendo malaika mar Jehova Nyasaye nolal nono e wangʼe."},{"book":"Jongʼad Bura","chapter":"6","verse":"22","text":"Kane Gideon ofwenyo ni ne en malaika mar Jehova Nyasaye, nowacho niya, “Yaye, Jehova Nyasaye Manyalo Gik Moko Duto! Aseneno malaika mar Jehova Nyasaye wangʼ gi wangʼ!”"},{"book":"Jongʼad Bura","chapter":"6","verse":"23","text":"To Jehova Nyasaye nowachone niya, “Bed gi kwe! Kik iluor. Ok nitho.”"},{"book":"Jongʼad Bura","chapter":"6","verse":"24","text":"Omiyo Gideon nogero ne Jehova Nyasaye kendo mar misango mi oluongo kanyo ni Jehova Nyasaye en Kwe. Kendono pod ni Ofra kuno e piny jo-Abiezer nyaka chil kawuono."},{"book":"Jongʼad Bura","chapter":"6","verse":"25","text":"Otienono Jehova Nyasaye nowachone niya, “Kaw rwath mar ariyo koa e kweth wuonu, ma hike abiriyo. Muk kendo wuonu mar misango ne Baal kendo ingʼad siro mar Ashera man bute."},{"book":"Jongʼad Bura","chapter":"6","verse":"26","text":"Eka iger kendo mar misango malongʼo ne Jehova Nyasaye ma Nyasachu ewi kama otingʼore maloni mondo ichiw rwath mar ariyo kaka misango miwangʼo pep, kitiyo gi yiend Ashera mane ingʼado.”"},{"book":"Jongʼad Bura","chapter":"6","verse":"27","text":"Omiyo Gideon nokawo jotijene apar kendo notimo kaka Jehova Nyasaye nowachone. Notimo tijno gotieno ma ok odiechiengʼ nikech noluoro jo-dalagi kod joodgi."},{"book":"Jongʼad Bura","chapter":"6","verse":"28","text":"Gokinyi ka joma ni e dalano nochiewo, negiyudo ka kar wangʼo misango mar Baal omuki, ka yiend Ashera mane ni bute bende ongʼadi kendo ka rwath mar ariyo ochiw ka misango e kendo mar misango mane oger manyien!"},{"book":"Jongʼad Bura","chapter":"6","verse":"29","text":"Negipenjore kendgi niya, “En ngʼa motimo ma?”"},{"book":"Jongʼad Bura","chapter":"6","verse":"30","text":"Jo-dalano nowachone Joash niya, “Gol wuodi oko. Nyaka otho nikech oseketho kendo mar misango mar Baal kendo ongʼado yiend Ashera man bute.”"},{"book":"Jongʼad Bura","chapter":"6","verse":"31","text":"To Joash nodwoko oganda mager mane ni bute niya, “Un ema uwuoyo e lo Baal? Utemo rese? Ngʼato angʼata mokedone enonege gokinyi! Ka Baal en nyasaye, to onyalo resore kende owuon kuom ngʼama muko kendone mar misango.”"},{"book":"Jongʼad Bura","chapter":"6","verse":"32","text":"Omiyo odiechiengno negichako Gideon ni Jerub-Baal, kagiwacho niya, “We Baal otiek kode,” nikech nomuko kendo mar misango mar Baal."},{"book":"Jongʼad Bura","chapter":"6","verse":"33","text":"Koro jo-Midian duto gi jo-Amalek kod jogo moa yo wuok chiengʼ noriwore e lweny ma gingʼado aora Jordan kendo gigo kambi e Holo mar Jezreel."},{"book":"Jongʼad Bura","chapter":"6","verse":"34","text":"Eka Roho mar Jehova Nyasaye nobiro kuom Gideon, kendo nogoyo turumbete, kowachoni jo-Abiezer mondo oluw bangʼe."},{"book":"Jongʼad Bura","chapter":"6","verse":"35","text":"Nooro joote odhi Manase duto, koluongogi mondo gitingʼ gige lweny, kendo gidhi ir Asher, Zebulun kod Naftali, mondo gin bende gidhi girom kode."},{"book":"Jongʼad Bura","chapter":"6","verse":"36","text":"Gideon nowachone Nyasaye niya, “Ka inires jo-Israel kokalo kuoma kaka ne isingo,"},{"book":"Jongʼad Bura","chapter":"6","verse":"37","text":"to abiro keto pien rombo kar dino cham. Kapo ni pien rombono thoo omokoe, to lowo molwore odongʼ kotwo, eka anangʼe ni ibiro reso jo-Israel gi lweta kaka ne iwacho.”"},{"book":"Jongʼad Bura","chapter":"6","verse":"38","text":"Kendo mano e gima notimore. Gideon nochiewo gokinyi mangʼich; nobiyo pien-no ma thoo owuok madirom bakul achiel."},{"book":"Jongʼad Bura","chapter":"6","verse":"39","text":"Eka Gideon nowachone Nyasaye niya, “Kik iyi wangʼ koda. We mondo akwayi kwayo achiel makende. Yiena mana tem achiel kende gi pien. E kindeno, pien mondo obed kotwo, to lowo molwore obed gi thoo.”"},{"book":"Jongʼad Bura","chapter":"6","verse":"40","text":"Otienono Nyasaye notimo kamano. Pien kende ema ne otwo; to lowo duto molwore ne thoo omoke."}]}