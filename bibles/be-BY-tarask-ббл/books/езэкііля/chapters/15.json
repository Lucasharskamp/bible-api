{"data":[{"book":"ЕЗЭКІІЛЯ","chapter":"15","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"15","verse":"2","text":"сыне чалавечы! якую перавагу мае дрэва вінаграднай лазы перад усякім іншым дрэвам і вецьце вінаграднай лазы - сярод дрэў у лесе?"},{"book":"ЕЗЭКІІЛЯ","chapter":"15","verse":"3","text":"Ці бяруць ад яго кавалак на які-небудзь выраб? Ці бяруць ад яго хоць на цьвік, каб вешаць на ім якую-небудзь рэч?"},{"book":"ЕЗЭКІІЛЯ","chapter":"15","verse":"4","text":"Вось, яно аддаецца агню, каб зьеў яго; абодва канцы яго агонь зьеў, і абгарэла сэрца яго; ці прыдатнае яно на які-небудзь выраб?"},{"book":"ЕЗЭКІІЛЯ","chapter":"15","verse":"5","text":"І тады, як яно было цэлае, не прыдавалася ні на які выраб; тым болей, калі агонь зьеў яго, і яно абгарэла, ці прыдатнае яно на які-небудзь выраб?"},{"book":"ЕЗЭКІІЛЯ","chapter":"15","verse":"6","text":"Таму так кажа Гасподзь Бог: як дрэва вінаграднай лазы сярод дрэваў лясных Я аддаў агню, каб зьеў яго, так аддам яму і жыхароў Ерусаліма."},{"book":"ЕЗЭКІІЛЯ","chapter":"15","verse":"7","text":"І павярну аблічча Маё супроць іх; з аднаго агню выйдуць, і другі агонь зжарэ іх, - і ўведаеце, што Я - Гасподзь, калі павярну супроць іх аблічча Маё."},{"book":"ЕЗЭКІІЛЯ","chapter":"15","verse":"8","text":"І зраблю гэтую зямлю пустыняю за тое, што яны вераломна ўчынялі, кажа Гасподзь Бог."}]}