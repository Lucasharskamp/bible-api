{"data":[{"book":"Mani'zanti mofo nanekee","chapter":"5","verse":"1","text":"Mofavrenimoke, knare antahi'zane ama' antahi'zamofo kema kasamisuana kagesa antenka antahi so'e huo."},{"book":"Mani'zanti mofo nanekee","chapter":"5","verse":"2","text":"Anama hanunka ama' antahintahire nemaninka, keagama hananana antahintahine vahe'mo'za nehazankna hunka kea hugahane."},{"book":"Mani'zanti mofo nanekee","chapter":"5","verse":"3","text":"Na'ankure savri a'mofo agipinti kemo'a, tume rima'amo haga hiankna nehinkeno, agipinti'ma atiramisia nanekemo'a, olivi masavemo fru huno karoro hiankna hugahie."},{"book":"Mani'zanti mofo nanekee","chapter":"5","verse":"4","text":"Hianagi refaregama kesanana, ana a'mo'a akahe trazankna nehuno, tare kaziga asane'nea kazinkna hu'ne."},{"book":"Mani'zanti mofo nanekee","chapter":"5","verse":"5","text":"E'i ana a'mofo agamo'a fri'zampi uneramino, agama renakereno viazamo'a, fri vahe kerifi nevie."},{"book":"Mani'zanti mofo nanekee","chapter":"5","verse":"6","text":"Ana savari a'mo'a, asimu'ma erino mani kankura nontahino, kama via kamo'a fatgoa nosianagi antahino keno nosie."},{"book":"Mani'zanti mofo nanekee","chapter":"5","verse":"7","text":"E'ina hu'negu mofavrenimota ke'ni'a antahitama, amama tamasamisua kemofona tamagena huomiho."},{"book":"Mani'zanti mofo nanekee","chapter":"5","verse":"8","text":"Ana savari a'mofona atrenka ogantu'a nemaninka, nomofo kasama'arera uravao osuo."},{"book":"Mani'zanti mofo nanekee","chapter":"5","verse":"9","text":"Anama hananana havi kagi e'nerinka, zahufafi kasefa vahe mani'nesanke'za, havi vahe'mo'za kazeri haviza hugahaze."},{"book":"Mani'zanti mofo nanekee","chapter":"5","verse":"10","text":"Onke'nesana vahe'mo'za hanaveka'a atrenka eri'nanazana, e'nerisageno, knare zantamima amuho hunka eritru huntesana zantamina ru vahe'mo'za erigahaze."},{"book":"Mani'zanti mofo nanekee","chapter":"5","verse":"11","text":"Henkama frinaku'ma hanana knama esigeno'a, krimo'a kavufafina ra nehuno, kazeri zaferinage hinkenka karagi nerunka,"},{"book":"Mani'zanti mofo nanekee","chapter":"5","verse":"12","text":"anage hugahane, na'a hige'na navumaro kema nenasimige'na, navesra hunente'na, nazeri fatgo nehige'na, anankea ontahi'noane hugahane."},{"book":"Mani'zanti mofo nanekee","chapter":"5","verse":"13","text":"Nahige'na rempi hunami vahe'mo'zama nazeri kante ante kema nasamiza vahe'mokizmi kea ontahi'noane hunka hugahane!"},{"book":"Mani'zanti mofo nanekee","chapter":"5","verse":"14","text":"Nagra mika vahe zamavurera haviza hu'na keforoe hugahane."},{"book":"Mani'zanti mofo nanekee","chapter":"5","verse":"15","text":"Ru vahe'mofo tintetira tina ono, kagra'a tintetike tina no, e'i a'ka'ane mani fatgo huzanku hu'ne."},{"book":"Mani'zanti mofo nanekee","chapter":"5","verse":"16","text":"Amanefina tinka'a ome tagi atre, eme tagitre osuo. Kagra a'enenke'za maso."},{"book":"Mani'zanti mofo nanekee","chapter":"5","verse":"17","text":"Atregeno kagri a'mofo suzanke meno, aru a'nenena monkozana osuo."},{"book":"Mani'zanti mofo nanekee","chapter":"5","verse":"18","text":"Kasefa'ma mani'nenka e'rinana a'ka'ane muse hunka mani'negeno, Anumzamo'a asomu hugantegahie."},{"book":"Mani'zanti mofo nanekee","chapter":"5","verse":"19","text":"A'ka'amo'a dia a' afu'mo'ma hiankna huno avesi avesi huno knare zantfa huneganteanki, amima'amo'a maka kna kavesizana kazeri knare nehina, kagri'ma kavesi kantenia zamo'a kazeri agrarega atre'na agri avesi'zampi manigahane."},{"book":"Mani'zanti mofo nanekee","chapter":"5","verse":"20","text":"Neve'enema mani fatgo huno'ma omanisia a'nea mofavre'nimoka ke'negeno kavufgamo'a oraotino. Atregeno amima'arera kavrenteno kanura okino."},{"book":"Mani'zanti mofo nanekee","chapter":"5","verse":"21","text":"Na'ankure Ra Anumzamo'a miko kama vano hunana, ke'ankereno refako huno tage'negeta vano nehune."},{"book":"Mani'zanti mofo nanekee","chapter":"5","verse":"22","text":"Kefozama nehia ne'mofona kefo avu'ava zama'amo'a kukomo azeriankna nehigeno, kumi'amo kina rentegeno nemanie."},{"book":"Mani'zanti mofo nanekee","chapter":"5","verse":"23","text":"Agra'a avesizama kegavama osaniazamo hanigeno frigahie. Rama'a havizama haniazamo hanigeno, fanane hugahie."}]}