{"data":[{"book":"gālātinaḥ","chapter":"4","verse":"1","text":"ahaṁ vadāmi sampadadhikārī yāvad bālastiṣṭhati tāvat sarvvasvasyādhipatiḥ sannapi sa dāsāt kēnāpi viṣayēṇa na viśiṣyatē"},{"book":"gālātinaḥ","chapter":"4","verse":"2","text":"kintu pitrā nirūpitaṁ samayaṁ yāvat pālakānāṁ dhanādhyakṣāṇāñca nighnastiṣṭhati|"},{"book":"gālātinaḥ","chapter":"4","verse":"3","text":"tadvad vayamapi bālyakālē dāsā iva saṁsārasyākṣaramālāyā adhīnā āsmahē|"},{"book":"gālātinaḥ","chapter":"4","verse":"4","text":"anantaraṁ samayē sampūrṇatāṁ gatavati vyavasthādhīnānāṁ mōcanārtham"},{"book":"gālātinaḥ","chapter":"4","verse":"5","text":"asmākaṁ putratvaprāptyarthañcēśvaraḥ striyā jātaṁ vyavasthāyā adhinībhūtañca svaputraṁ prēṣitavān|"},{"book":"gālātinaḥ","chapter":"4","verse":"6","text":"yūyaṁ santānā abhavata tatkāraṇād īśvaraḥ svaputrasyātmānāṁ yuṣmākam antaḥkaraṇāni prahitavān sa cātmā pitaḥ pitarityāhvānaṁ kārayati|"},{"book":"gālātinaḥ","chapter":"4","verse":"7","text":"ata idānīṁ yūyaṁ na dāsāḥ kintuḥ santānā ēva tasmāt santānatvācca khrīṣṭēnēśvarīyasampadadhikāriṇō'pyādhvē|"},{"book":"gālātinaḥ","chapter":"4","verse":"8","text":"aparañca pūrvvaṁ yūyam īśvaraṁ na jñātvā yē svabhāvatō'nīśvarāstēṣāṁ dāsatvē'tiṣṭhata|"},{"book":"gālātinaḥ","chapter":"4","verse":"9","text":"idānīm īśvaraṁ jñātvā yadi vēśvarēṇa jñātā yūyaṁ kathaṁ punastāni viphalāni tucchāni cākṣarāṇi prati parāvarttituṁ śaknutha? yūyaṁ kiṁ punastēṣāṁ dāsā bhavitumicchatha?"},{"book":"gālātinaḥ","chapter":"4","verse":"10","text":"yūyaṁ divasān māsān tithīn saṁvatsarāṁśca sammanyadhvē|"},{"book":"gālātinaḥ","chapter":"4","verse":"11","text":"yuṣmadarthaṁ mayā yaḥ pariśramō'kāri sa viphalō jāta iti yuṣmānadhyahaṁ bibhēmi|"},{"book":"gālātinaḥ","chapter":"4","verse":"12","text":"hē bhrātaraḥ, ahaṁ yādr̥śō'smi yūyamapi tādr̥śā bhavatēti prārthayē yatō'hamapi yuṣmattulyō'bhavaṁ yuṣmābhi rmama kimapi nāparāddhaṁ|"},{"book":"gālātinaḥ","chapter":"4","verse":"13","text":"pūrvvamahaṁ kalēvarasya daurbbalyēna yuṣmān susaṁvādam ajñāpayamiti yūyaṁ jānītha|"},{"book":"gālātinaḥ","chapter":"4","verse":"14","text":"tadānīṁ mama parīkṣakaṁ śārīraklēśaṁ dr̥ṣṭvā yūyaṁ mām avajñāya r̥tīyitavantastannahi kintvīśvarasya dūtamiva sākṣāt khrīṣṭa yīśumiva vā māṁ gr̥hītavantaḥ|"},{"book":"gālātinaḥ","chapter":"4","verse":"15","text":"atastadānīṁ yuṣmākaṁ yā dhanyatābhavat sā kka gatā? tadānīṁ yūyaṁ yadi svēṣāṁ nayanānyutpāṭya mahyaṁ dātum aśakṣyata tarhi tadapyakariṣyatēti pramāṇam ahaṁ dadāmi|"},{"book":"gālātinaḥ","chapter":"4","verse":"16","text":"sāmpratamahaṁ satyavāditvāt kiṁ yuṣmākaṁ ripu rjātō'smi?"},{"book":"gālātinaḥ","chapter":"4","verse":"17","text":"tē yuṣmatkr̥tē sparddhantē kintu sā sparddhā kutsitā yatō yūyaṁ tānadhi yat sparddhadhvaṁ tadarthaṁ tē yuṣmān pr̥thak karttum icchanti|"},{"book":"gālātinaḥ","chapter":"4","verse":"18","text":"kēvalaṁ yuṣmatsamīpē mamōpasthitisamayē tannahi, kintu sarvvadaiva bhadramadhi sparddhanaṁ bhadraṁ|"},{"book":"gālātinaḥ","chapter":"4","verse":"19","text":"hē mama bālakāḥ, yuṣmadanta ryāvat khrīṣṭō mūrtimān na bhavati tāvad yuṣmatkāraṇāt punaḥ prasavavēdanēva mama vēdanā jāyatē|"},{"book":"gālātinaḥ","chapter":"4","verse":"20","text":"ahamidānīṁ yuṣmākaṁ sannidhiṁ gatvā svarāntarēṇa yuṣmān sambhāṣituṁ kāmayē yatō yuṣmānadhi vyākulō'smi|"},{"book":"gālātinaḥ","chapter":"4","verse":"21","text":"hē vyavasthādhīnatākāṅkṣiṇaḥ yūyaṁ kiṁ vyavasthāyā vacanaṁ na gr̥hlītha?"},{"book":"gālātinaḥ","chapter":"4","verse":"22","text":"tanmāṁ vadata| likhitamāstē, ibrāhīmō dvau putrāvāsātē tayōrēkō dāsyāṁ dvitīyaśca patnyāṁ jātaḥ|"},{"book":"gālātinaḥ","chapter":"4","verse":"23","text":"tayō ryō dāsyāṁ jātaḥ sa śārīrikaniyamēna jajñē yaśca patnyāṁ jātaḥ sa pratijñayā jajñē|"},{"book":"gālātinaḥ","chapter":"4","verse":"24","text":"idamākhyānaṁ dr̥ṣṭantasvarūpaṁ| tē dvē yōṣitāvīśvarīyasandhī tayōrēkā sīnayaparvvatād utpannā dāsajanayitrī ca sā tu hājirā|"},{"book":"gālātinaḥ","chapter":"4","verse":"25","text":"yasmād hājirāśabdēnāravadēśasthasīnayaparvvatō bōdhyatē, sā ca varttamānāyā yirūśālampuryyāḥ sadr̥śī| yataḥ svabālaiḥ sahitā sā dāsatva āstē|"},{"book":"gālātinaḥ","chapter":"4","verse":"26","text":"kintu svargīyā yirūśālampurī patnī sarvvēṣām asmākaṁ mātā cāstē|"},{"book":"gālātinaḥ","chapter":"4","verse":"27","text":"yādr̥śaṁ likhitam āstē, \"vandhyē santānahīnē tvaṁ svaraṁ jayajayaṁ kuru| aprasūtē tvayōllāsō jayāśabdaśca gīyatāṁ| yata ēva sanāthāyā yōṣitaḥ santatē rgaṇāt| anāthā yā bhavēnnārī tadapatyāni bhūriśaḥ||\""},{"book":"gālātinaḥ","chapter":"4","verse":"28","text":"hē bhrātr̥gaṇa, imhāk iva vayaṁ pratijñayā jātāḥ santānāḥ|"},{"book":"gālātinaḥ","chapter":"4","verse":"29","text":"kintu tadānīṁ śārīrikaniyamēna jātaḥ putrō yadvad ātmikaniyamēna jātaṁ putram upādravat tathādhunāpi|"},{"book":"gālātinaḥ","chapter":"4","verse":"30","text":"kintu śāstrē kiṁ likhitaṁ? \"tvam imāṁ dāsīṁ tasyāḥ putrañcāpasāraya yata ēṣa dāsīputraḥ patnīputrēṇa samaṁ nōttarādhikārī bhaviyyatīti|\""},{"book":"gālātinaḥ","chapter":"4","verse":"31","text":"ataēva hē bhrātaraḥ, vayaṁ dāsyāḥ santānā na bhūtvā pātnyāḥ santānā bhavāmaḥ|"}]}