{"data":[{"book":"2 Kung","chapter":"14","verse":"1","text":"I det andra året till Joash, Joachaz son Israels kung, började Amatsija, Joash son Juda kung att regera."},{"book":"2 Kung","chapter":"14","verse":"2","text":"Han var 25 år när han började regera och han regerade 29 år i Jerusalem. [De första 4 åren själv och de sista 25 tillsamans med hans son Azarja.] Och hans mors [drottningmoders] namn var Jehoadan från Jerusalem."},{"book":"2 Kung","chapter":"14","verse":"3","text":"Han gjorde det som var rätt (rakt) i Herrens (Jahves) ögon, men inte som hans förfader David [som var en idealkung, se 1 Kung 3:6; 9:4; 11:4]. Han gjorde efter allt som Joash, hans far hade gjort."},{"book":"2 Kung","chapter":"14","verse":"4","text":"Bara de höga platserna blev inte borttagna och folket offrade fortfarande offer på de höga platserna."},{"book":"2 Kung","chapter":"14","verse":"5","text":"Och det skedde så snart kungadömet var etablerat i hans hand att han slog tjänarna som hade slagit hans far."},{"book":"2 Kung","chapter":"14","verse":"6","text":"Men han dödade inte sönerna till mördarna i enlighet med det som är skrivet i boken med Mose undervisning, som Herren (Jahve) befallde och sade: ”Fäderna ska inte dödas för sina söners skull, inte heller ska sönerna dödas för sina fäders skull. Utan var och en ska dödas för sina egna överträdelser.” [5 Mos 24:16]"},{"book":"2 Kung","chapter":"14","verse":"7","text":"Han slog Edom i Saltdalen, 10 000, och tog Sela i strid och gav det namnet Joqteel, som det heter idag."},{"book":"2 Kung","chapter":"14","verse":"8","text":"Sedan sände Amatsjaho, Israels kung till Jehoash, Jehoachaz son, Jehus son Israels kung och sade: ”Gå (kom hit), låt oss se varandras ansikten.”"},{"book":"2 Kung","chapter":"14","verse":"9","text":"Och Jehoash, Israels kung sände till Amatsjaho, Juda kung och sade: ”Tisteln som fanns i Libanon sände till cedern som fanns i Libanon och sade: Ge din dotter till min son som hustru, och där gick de vilda djuren som var i Libanon och trampade ner tisteln."},{"book":"2 Kung","chapter":"14","verse":"10","text":"Du har verkligen slagit ned Edom och ska ditt hjärta lyfta upp dig? Mättas (njut av denna ära, ordagrant ”låt dig tyngas” – hebr. hikavod) och stanna i ditt hus, för varför skulle du befatta dig med ondska så att du faller, du och Juda med dig?”"},{"book":"2 Kung","chapter":"14","verse":"11","text":"Men Amatsjaho lyssnade inte. Och Jehoash, Israels kung gick upp och han och Amatsjaho, Juda kung såg varandra i ansiktet vid Beit-Shemesh som tillhör Juda."},{"book":"2 Kung","chapter":"14","verse":"12","text":"Och Juda blev slagna inför Israel, och de flydde varje man till sitt tält."},{"book":"2 Kung","chapter":"14","verse":"13","text":"Och Jehoash, Israels kung tog Amatsjaho, Juda kung, Jehoash son, Achazjahos son, vid Beit-Shemesh och kom till Jerusalem och bröt ner Jerusalems mur från Efraims port till Hörnporten, 400 alnar [180 meter]."},{"book":"2 Kung","chapter":"14","verse":"14","text":"Och han tog allt guld och silver och alla redskap som fanns i Herrens (Jahves) hus och skatterna i kungens hus och gisslans söner och återvände till Samarien."},{"book":"2 Kung","chapter":"14","verse":"15","text":"Vad mer finns om Jehoashs gärningar, och vad han gjorde och hans styrka och hur han stred med Amatsjaho, Juda kung det är skrivet i Israels kungars krönika."},{"book":"2 Kung","chapter":"14","verse":"16","text":"Och Jehoash sov med sina fäder och blev begravd i Samarien med Israels kungar. Och Jerovam, hans son, regerade i hans ställe."},{"book":"2 Kung","chapter":"14","verse":"17","text":"Och Amatsjaho, Joashs son, Juda kung levde 15 år efter Jehoash, Jehoachaz son, Israels kungs död."},{"book":"2 Kung","chapter":"14","verse":"18","text":"Vad mer finns om Amatsjahos gärningar, det är skrivet i Juda kungars krönika."},{"book":"2 Kung","chapter":"14","verse":"19","text":"Och de gjorde en sammansvärjning mot honom i Jerusalem och han flydde till Lachish, men de sände efter honom och dödade honom där."},{"book":"2 Kung","chapter":"14","verse":"20","text":"Och de förde honom på hästar och han begravdes i Jerusalem med sina fäder i Davids stad."},{"book":"2 Kung","chapter":"14","verse":"21","text":"Och hela Juda folk tog Azarja [även kallad Ussia] som var 16 år och gjorde honom till kung i hans far Amatsjahos ställe."},{"book":"2 Kung","chapter":"14","verse":"22","text":"Han byggde Eilat och återställde det till Juda efter att kungen sov hos sina fäder."},{"book":"2 Kung","chapter":"14","verse":"23","text":"I det 15:e året till Amatsjaho, Joash son, Juda kung började Jerovam, Joash son, Israels kung att regera i Samarien och han regerade i 41 år."},{"book":"2 Kung","chapter":"14","verse":"24","text":"Och han gjorde det som var ont i Herrens (Jahves) ögon, han lämnade inte någon av alla Jerovams, Navats sons synder varmed han fick Israel att synda."},{"book":"2 Kung","chapter":"14","verse":"25","text":"Han återbördade Israels gränser från ingången till Chamat till Aravahavet efter Herren (Jahve) Israels Guds (Elohims) ord som han talade genom sin tjänare Jonas hand, Amitajs son, profeten som var från Gat-Chefer."},{"book":"2 Kung","chapter":"14","verse":"26","text":"För Herren (Jahve) såg Israels betryck som var mycket svårt (bittert) och det var inget slut på förtryckandet och det fanns ingen hjälpare till Israel."},{"book":"2 Kung","chapter":"14","verse":"27","text":"Och Herren (Jahve) har inte uttalat att han vill utrota Israel från under himlarna och (därför) räddade han dem genom Jerovams hand, Joashs son."},{"book":"2 Kung","chapter":"14","verse":"28","text":"Vad mer finns om Jerovams gärningar, och allt vad han gjorde och hans styrka, hur han stred och hur han återvann Damaskus och Chamat till Juda i Israel, det är skrivet i Israels kungars krönika."},{"book":"2 Kung","chapter":"14","verse":"29","text":"Och Jerovam sov hos sina fäder med Israels kungar. Och Zecharja, hans son regerade i hans ställe."}]}