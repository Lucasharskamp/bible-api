{"data":[{"book":"Numeri","chapter":"34","verse":"1","text":"Olúwa sọ fún Mose pé,"},{"book":"Numeri","chapter":"34","verse":"2","text":"“Pàṣẹ fún àwọn ọmọ Israẹli, kí o sì sọ fún wọn pé, ‘Tí ẹ bá wọ Kenaani, ilẹ̀ tí a ó fi fún yín, gẹ́gẹ́ bí ogún yín yóò ní ààlà wọn yí:"},{"book":"Numeri","chapter":"34","verse":"3","text":"“ ‘Ìhà gúúsù yín yóò bọ́ sí ara aginjù Sini lẹ́bàá Edomu, àti ìlà-oòrùn, ààlà ìhà gúúsù yóò bẹ̀rẹ̀ láti òpin Òkun Iyọ̀,"},{"book":"Numeri","chapter":"34","verse":"4","text":"kọjá lọ sí gúúsù Akrabbimu, tẹ̀síwájú lọ si Sini, kó bọ́ si gúúsù Kadeṣi-Barnea, kí o sì dé Hasari-Addari, kí o sì kọjá sí Asmoni."},{"book":"Numeri","chapter":"34","verse":"5","text":"Kí òpin ilẹ̀ rẹ̀ kí ó sì yíká láti Asmoni lọ dé odò Ejibiti, Òkun Ńlá ni yóò sì jẹ òpin rẹ."},{"book":"Numeri","chapter":"34","verse":"6","text":"Ìhà ìwọ̀-oòrùn yín yóò jẹ́ òpin lórí Òkun Ńlá. Èyí yóò jẹ́ ààlà yín lórí ìhà ìwọ̀-oòrùn."},{"book":"Numeri","chapter":"34","verse":"7","text":"Fún ààlà ìhà àríwá, fa ìlà láti Òkun Ńlá lọ sí orí òkè Hori,"},{"book":"Numeri","chapter":"34","verse":"8","text":"àti láti orí òkè Hori sí Lebo-Hamati. Nígbà náà ààlà náà yóò lọ sí Sedadi,"},{"book":"Numeri","chapter":"34","verse":"9","text":"tẹ̀síwájú lọ sí Sifroni, kí o sì fò pín si ní Hasari-Enani, èyí yóò jẹ́ ààlà tìrẹ ní ìhà àríwá."},{"book":"Numeri","chapter":"34","verse":"10","text":"Kí ẹ sì sàmì sí ilẹ̀ tiyín ní ìhà ìlà-oòrùn láti Hasari-Enani lọ dé Ṣefamu."},{"book":"Numeri","chapter":"34","verse":"11","text":"Ààlà náà yóò ti Ṣefamu sọ̀kalẹ̀ wá lọ sí Ribla ní ìhà ìlà-oòrùn Aini, kí o sì sọ̀kalẹ̀ lọ dé ìhà Òkun Kinnereti ní ìhà ìlà-oòrùn."},{"book":"Numeri","chapter":"34","verse":"12","text":"Nígbà náà, ààlà náà yóò sọ̀kalẹ̀ lọ sí apá Jordani, yóò sì dópin nínú Òkun Iyọ̀."},{"book":"Numeri","chapter":"34","verse":"13","text":"Mose pa á láṣẹ fún àwọn ọmọ Israẹli pé, “Yan ilẹ̀ yìí pẹ̀lú kèké gẹ́gẹ́ bí ìní ogún: Olúwa ti pàṣẹ láti fi fún ẹ̀yà mẹ́sàn-án, àti ààbọ̀."},{"book":"Numeri","chapter":"34","verse":"14","text":"Nítorí ará ilẹ̀ ẹ̀yà ti Reubeni, ẹ̀yà Gadi àti ẹ̀yà ààbọ̀ ti Manase ti gba ogún tiwọn."},{"book":"Numeri","chapter":"34","verse":"15","text":"Ẹ̀yà méjèèjì àti ààbọ̀ yìí ti gba ogún tiwọn ní ìhà ìhín Jordani létí i Jeriko, ní ìhà ìlà-oòrùn, ní ìdojúkọ Jordani.”"},{"book":"Numeri","chapter":"34","verse":"16","text":"Olúwa sọ fún Mose pé,"},{"book":"Numeri","chapter":"34","verse":"17","text":"“Èyí ni orúkọ àwọn ọkùnrin náà tí yóò pín ilẹ̀, náà fún yín gẹ́gẹ́ bí ogún: Eleasari àlùfáà àti Joṣua ọmọ Nuni."},{"book":"Numeri","chapter":"34","verse":"18","text":"Kí o sì yan olórí kan nínú ẹ̀yà kọ̀ọ̀kan láti pín ilẹ̀ náà."},{"book":"Numeri","chapter":"34","verse":"19","text":"“Èyí ni orúkọ wọn:"},{"book":"Numeri","chapter":"34","verse":"20","text":"Ṣemueli ọmọ Ammihudu, láti ẹ̀yà Simeoni;"},{"book":"Numeri","chapter":"34","verse":"21","text":"Elidadi ọmọ Kisloni, láti ẹ̀yà Benjamini;"},{"book":"Numeri","chapter":"34","verse":"22","text":"Bukki ọmọ Jogli, láti ẹ̀yà olórí àwọn ọmọ Dani;"},{"book":"Numeri","chapter":"34","verse":"23","text":"Hannieli ọmọ Efodu, láti ẹ̀yà Manase, olórí àwọn ọmọ Josẹfu,"},{"book":"Numeri","chapter":"34","verse":"24","text":"Kemueli ọmọ Ṣiftani, olórí ẹ̀yà àwọn ọmọ, Efraimu, ọmọ Josẹfu;"},{"book":"Numeri","chapter":"34","verse":"25","text":"Elisafani ọmọ Parnaki, olórí ẹ̀yà àwọn ọmọ Sebuluni;"},{"book":"Numeri","chapter":"34","verse":"26","text":"Paltieli ọmọ Assani, olórí ẹ̀yà àwọn ọmọ Isakari;"},{"book":"Numeri","chapter":"34","verse":"27","text":"Ahihudu ọmọ Ṣelomi, olórí ẹ̀yà àwọn ọmọ Aṣeri;"},{"book":"Numeri","chapter":"34","verse":"28","text":"Pedaheli ọmọ Ammihudu, olórí ẹ̀yà àwọn ọmọ Naftali.”"},{"book":"Numeri","chapter":"34","verse":"29","text":"Èyí ni àwọn ẹni tí Olúwa yàn láti pín ogún náà fún àwọn ọmọ Israẹli ní ilẹ̀ Kenaani."}]}