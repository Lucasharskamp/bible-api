{"data":[{"book":"Numbers","chapter":"8","verse":"1","text":"Dimaadua ga helekai gi Moses,"},{"book":"Numbers","chapter":"8","verse":"2","text":"“Helekai gi Aaron bolo ia ma ga haga noho nia malama e hidu gi hongo nadau lohongo, geia gaa dugu nia maa gii mee di maahina gi mua.”"},{"book":"Numbers","chapter":"8","verse":"3","text":"Aaron gu hagalongo gu haga noho nia malama e huli gi mua ono lohongo malama."},{"book":"Numbers","chapter":"8","verse":"4","text":"Mai di ulu gi nua gaa tugi i di tono i lala o di lohongo malama la ne hai gi nia goolo ne tugi gi di haamaa gii hai be di hai Dimaadua ne hagi anga gi Moses.8.4 Exodus 25.31-40; 37.17-24"},{"book":"Numbers","chapter":"8","verse":"5","text":"Dimaadua ga helekai gi Moses,"},{"book":"Numbers","chapter":"8","verse":"6","text":"“Dugua gee gi daha mo digau Levi mo digau Israel, ga haga madammaa digaula"},{"book":"Numbers","chapter":"8","verse":"7","text":"be di hai deenei: hagatulu ina digaula gi nia wai haga madammaa, heia digaula gi dahia gi daha nia ngaahulu nadau gili hagatau gi tulumanu dahi ngudu, ge gi tuugia nadau goloo. Gei digaula ga madammaa."},{"book":"Numbers","chapter":"8","verse":"8","text":"Gei digaula gaa kae tamaa kau daane mo nia palaawaa e unugi gi nia lolo olib ala belee tigidaumaha, gei goe e kae dau damaa kau daane e hai ai tigidaumaha wwede nia huaidu."},{"book":"Numbers","chapter":"8","verse":"9","text":"Nomuli, gei goe ga haga dagabuli digau Israel huogodoo, gaa hai digau Levi gii tuu i mua dogu Hale laa."},{"book":"Numbers","chapter":"8","verse":"10","text":"Digau Israel gii dugu nadau lima gi hongo nia libogo digau Levi,"},{"book":"Numbers","chapter":"8","verse":"11","text":"gei Aaron ga hagadabu digau Levi mai gi di Au e hai ai nia wanga dehuia mai digau Israel, gii mee digaula di hai agu moomee."},{"book":"Numbers","chapter":"8","verse":"12","text":"Digau Levi la gaa dugu nadau lima gi hongo nia libogo nia damaa kau daane e lua ala belee tigidaumaha, e dahi e hai tigidaumaha wwede nia huaidu, e dahi e hai tigidaumaha dudu, e hai taumaha o di haga madammaa digau Levi."},{"book":"Numbers","chapter":"8","verse":"13","text":"“Haga dabu ina digau Levi e hai ai tigidaumaha wanga dehuia mai gi di Au, ge heia Aaron mo ana dama daane gi dagia digaula."},{"book":"Numbers","chapter":"8","verse":"14","text":"Dugua gee digau Levi i di ala deenei gi daha mo digau Israel, gii hai digaula nia daangada ni aagu."},{"book":"Numbers","chapter":"8","verse":"15","text":"I muli dau haga madammaa mo di haga dabu digau Levi, gei digaula gaa donu di hai nnegau i lodo di Hale laa."},{"book":"Numbers","chapter":"8","verse":"16","text":"Au gu hai mee gi digaula e pono nia lohongo nia ulu mmaadua dama daane o digau Israel, ge digaula guu hai nia daangada ni aagu modogo Au."},{"book":"Numbers","chapter":"8","verse":"17","text":"Dagu daaligi nia ulu mmaadua huogodoo i Egypt, Au gu haga dabu nia ulu mmaadua nia madahaanau digau Israel mo nia ulu mmaadua o nadau manu huogodoo.8.17 Exodus 13.2"},{"book":"Numbers","chapter":"8","verse":"18","text":"Dolomeenei gei Au e kae digau Levi, hagalee go nia ulu mmaadua digau Israel,"},{"book":"Numbers","chapter":"8","verse":"19","text":"gei Au e wanga digau Levi gi Aaron mo ana dama daane, e hai nia wanga dehuia mai digau Israel, e ngalua i lodo di Hale laa e pono di lohongo digau Israel, gei e hagaloohi digau Israel ma gaa tale gi nia haingadaa ma gaa hula gi hoohoo gi di Gowaa Dabu.”"},{"book":"Numbers","chapter":"8","verse":"20","text":"Gei Moses, Aaron mo digau Israel huogodoo ga hagadabu digau Levi, be nnelekai Dimaadua ne hai gi Moses."},{"book":"Numbers","chapter":"8","verse":"21","text":"Digau Levi gu haga madammaa ginaadou mo di tugi nadau goloo, gei Aaron gu haga dabu digaula be nia wanga dehuia humalia ang gi Dimaadua. Aaron guu hai labelaa taumaha o di haga madammaa digau Levi."},{"book":"Numbers","chapter":"8","verse":"22","text":"Nia daangada guu hai nia mee huogodoo Dimaadua ne helekai ai i di gili digau Levi. Malaa, digau Levi guu mee di hai hegau i lodo di Hale laa i lala Aaron mo ana dama daane."},{"book":"Numbers","chapter":"8","verse":"23","text":"Dimaadua ga helekai gi Moses,"},{"book":"Numbers","chapter":"8","verse":"24","text":"“Tangada Levi dela e 25 ono ngadau le e ngalua i lodo dogu Hale laa,"},{"book":"Numbers","chapter":"8","verse":"25","text":"gei mee ga haga lawa ana hegau i dono 50 ngadau."},{"book":"Numbers","chapter":"8","verse":"26","text":"Nomuli, gei mee e mee di hagamaamaa ono ehoo Levi di hai nadau hegau i lodo di Hale laa, gei mee hagalee bida hai hua dana mee i nnegau aalaa. Deenei dau hai e haga menegenege nnegau digau Levi.”"}]}