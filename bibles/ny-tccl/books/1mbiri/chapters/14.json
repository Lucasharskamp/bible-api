{"data":[{"book":"1 Mbiri","chapter":"14","verse":"1","text":"Hiramu mfumu ya ku Turo inatumiza amithenga kwa Davide pamodzi ndi mitengo ya mkungudza ndiponso amisiri a miyala ndi amisiri a matabwa kuti adzamumangire nyumba yaufumu."},{"book":"1 Mbiri","chapter":"14","verse":"2","text":"Choncho Davide anazindikira kuti Yehova wamukhazikitsa kukhala mfumu ya Israeli ndipo wakuza kwambiri ufumu wake chifukwa cha anthu ake, Aisraeli."},{"book":"1 Mbiri","chapter":"14","verse":"3","text":"Davide anakwatira akazi ena ambiri ku Yerusalemu ndipo anabereka ana aamuna ndi aakazi ambiri."},{"book":"1 Mbiri","chapter":"14","verse":"4","text":"Mayina a ana amene anaberekera ku Yerusalemu anali awa: Samua, Sobabu, Natani, Solomoni,"},{"book":"1 Mbiri","chapter":"14","verse":"5","text":"Ibihari, Elisua, Elipeleti,"},{"book":"1 Mbiri","chapter":"14","verse":"6","text":"Noga, Nefegi, Yafiya,"},{"book":"1 Mbiri","chapter":"14","verse":"7","text":"Elisama, Beeliada ndi Elifeleti."},{"book":"1 Mbiri","chapter":"14","verse":"8","text":"Afilisti atamva kuti Davide wadzozedwa kukhala mfumu ya dziko lonse la Israeli, iwo anapita mwamphamvu kukamusakasaka. Koma Davide atamva zimenezi anapita kukakumana nawo."},{"book":"1 Mbiri","chapter":"14","verse":"9","text":"Ndipo Afilisti anabwera ndi kulanda zinthu mʼChigwa cha Refaimu."},{"book":"1 Mbiri","chapter":"14","verse":"10","text":"Davide anafunsa Mulungu kuti, “Kodi ndipite kukathira nkhondo Afilisti? Kodi mukawapereka mʼmanja mwanga?”"},{"book":"1 Mbiri","chapter":"14","verse":"11","text":"Choncho Davide ndi anthu ake anapita ku Baala-Perazimu ndi kugonjetsa Afilistiwo. Iye anati, “Monga amasefukira madzi, Mulungu waphwanya adani anga ine ndikuona.” Motero anawatcha malowa Baala Perazimu."},{"book":"1 Mbiri","chapter":"14","verse":"12","text":"Afilisti anasiya milungu yawo kumeneko ndipo Davide analamulira kuti itenthedwe ndi moto."},{"book":"1 Mbiri","chapter":"14","verse":"13","text":"Nthawi inanso Afilisti anadzalanda katundu mu Chigwamo."},{"book":"1 Mbiri","chapter":"14","verse":"14","text":"Choncho Davide anafunsa Mulungu ndipo Mulunguyo anayankha kuti, “Usapite molunjika, koma uzungulire kumbuyo kwawo. Ukawathire nkhondo patsogolo pa mitengo ya mkandankhuku."},{"book":"1 Mbiri","chapter":"14","verse":"15","text":"Mukakangomva phokoso pa msonga za mitengo ya mkandankhuku, mukapite kukamenyana nawo, chifukwa izi zikasonyeza kuti Mulungu ali patsogolo panu kukantha ankhondo a Afilisti.”"},{"book":"1 Mbiri","chapter":"14","verse":"16","text":"Kotero Davide anachita zimene Mulungu anamulamulira ndipo anakantha ankhondo a Afilisti njira yonse kuchokera ku Gibiyoni mpaka ku Gezeri."},{"book":"1 Mbiri","chapter":"14","verse":"17","text":"Choncho mbiri ya Davide inafalikira dziko lonse, ndipo Yehova anachititsa kuti mayiko ena azimuopa."}]}