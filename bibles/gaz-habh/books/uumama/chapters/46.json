{"data":[{"book":"Uumama","chapter":"46","verse":"1","text":"Israaʼel waan qabu hunda fudhatee kaʼe; yeroo Bersheebaa gaʼettis Waaqa abbaa isaa Waaqa Yisihaaqiifis aarsaa dhiʼeesse."},{"book":"Uumama","chapter":"46","verse":"2","text":"Waaqnis halkan mulʼataan, “Yaaqoob! Yaaqoob!” jedhee Israaʼelitti dubbate."},{"book":"Uumama","chapter":"46","verse":"3","text":"Waaqnis akkana jedhe; “Ani Waaqayyo, Waaqa abbaa keetii ti. Gibxitti gad buʼuu hin sodaatin; ani achitti saba guddaa sin taasisaatii."},{"book":"Uumama","chapter":"46","verse":"4","text":"Ani si wajjin Gibxitti gad buʼee deebisee sin fida. Harkuma Yooseftu ija kee walitti siif qaba.”"},{"book":"Uumama","chapter":"46","verse":"5","text":"Yaaqoobis Bersheebaadhaa kaʼee qajeele; ilmaan Israaʼelis abbaa isaanii Yaaqoob, ijoollee isaaniitii fi niitota isaanii gaariiwwan Yaaqoobin baachuuf Faraʼoon erge sana irra teessisan."},{"book":"Uumama","chapter":"46","verse":"6","text":"Yaaqoobii fi sanyiin isaa hundis horii isaaniitii fi qabeenya Kanaʼaanitti horatan of faana fudhatanii Gibxitti godaanan."},{"book":"Uumama","chapter":"46","verse":"7","text":"Innis sanyii isaa hunda jechuunis ilmaan isaa, ilmaan ilmaan isaa, intallan isaatii fi intallan ilmaan isaa fudhatee Gibxitti godaane."},{"book":"Uumama","chapter":"46","verse":"8","text":"Maqaawwan ilmaan Israaʼel warra Gibxitti godaanan sanaa jechuunis Yaaqoobii fi sanyiiwwan isaa kanneenii dha:"},{"book":"Uumama","chapter":"46","verse":"9","text":"Ilmaan Ruubeen:"},{"book":"Uumama","chapter":"46","verse":"10","text":"Ilmaan Simiʼoon:"},{"book":"Uumama","chapter":"46","verse":"11","text":"Ilmaan Lewwii:"},{"book":"Uumama","chapter":"46","verse":"12","text":"Ilmaan Yihuudaa:"},{"book":"Uumama","chapter":"46","verse":"13","text":"Ilmaan Yisaakor:"},{"book":"Uumama","chapter":"46","verse":"14","text":"Ilmaan Zebuuloon:"},{"book":"Uumama","chapter":"46","verse":"15","text":"Isaan kunneen intala isaa Diinaa dabalatee ilmaan Liyaan kaaba dhiʼa Phaadaan Arraamitti Yaaqoobiif deessee dha. Ilmaanii fi intallan isaa kunneen walumaa galatti soddomii sadii turan."},{"book":"Uumama","chapter":"46","verse":"16","text":"Ilmaan Gaad:"},{"book":"Uumama","chapter":"46","verse":"17","text":"Ilmaan Aasheer:"},{"book":"Uumama","chapter":"46","verse":"18","text":"Isaan kunneen ijoollee Ziifaan Yaaqoobiif deessee dha. Ziifaan ishee Laabaan intala isaa Liyaadhaaf kenne sanaa dha. Isaan walumaa galatti kudha jaʼa turan."},{"book":"Uumama","chapter":"46","verse":"19","text":"Ilmaan Raahel niitii Yaaqoob:"},{"book":"Uumama","chapter":"46","verse":"20","text":"Minaasee fi Efreem, Aasenati intala Phooxiiferaa lubicha magaalaa Ooni sanaa irraa Gibxi keessatti Yoosefiif dhalatan."},{"book":"Uumama","chapter":"46","verse":"21","text":"Ilmaan Beniyaam:"},{"book":"Uumama","chapter":"46","verse":"22","text":"Isaan kunneen ilmaan Raahel Yaaqoobiif deessee dha; isaanis walumaa galatti nama kudha afur turan."},{"book":"Uumama","chapter":"46","verse":"23","text":"Ilmi Daan:"},{"book":"Uumama","chapter":"46","verse":"24","text":"Ilmaan Niftaalem:"},{"book":"Uumama","chapter":"46","verse":"25","text":"Isaan kunneen ilmaan Bilihaan Yaaqoobiif deessee dha; Bilihaan ishee Laabaan intala isaa Raaheliif kenne sanaa dha; isaan walumaa galatti nama torba turan."},{"book":"Uumama","chapter":"46","verse":"26","text":"Namoonni Yaaqoob wajjin Gibxitti godaanan utuu niitota ilmaan isaa hin dabalatin sanyiin isaa walumaa galatti jaatamii jaʼa turan."},{"book":"Uumama","chapter":"46","verse":"27","text":"Ilmaan Gibxitti Yoosefiif dhalatan lamaan dabalatee miseensonni maatii Yaaqoob warri Gibxitti godaanan walumaa galatti torbaatama turan."},{"book":"Uumama","chapter":"46","verse":"28","text":"Yaaqoobis akka inni dhaqee karaa Gooshenitti nama geessu gaafatuuf Yihuudaa of dura gara Yoosefitti erge. Yommuu isaan Gooshen gaʼanitti,"},{"book":"Uumama","chapter":"46","verse":"29","text":"Yoosef gaarii isaa qopheeffatee abbaa isaa Israaʼel simachuuf Gooshenitti qajeele. Innis akkuma fuula isaa duratti mulʼateen morma isaatti marmee yeroo dheeraa booʼe."},{"book":"Uumama","chapter":"46","verse":"30","text":"Israaʼelis Yoosefiin, “Ani sababii akka ati amma iyyuu lubbuun jirtu ofii kootiin argeef siʼachi duʼu illee hin gaabbu” jedhe."},{"book":"Uumama","chapter":"46","verse":"31","text":"Yoosefis obboloota isaatii fi warra mana abbaa isaa jiraataniin akkana jedhe; “Ani ol baʼee Faraʼoonitti nan dubbadha; akkanas nan jedhaan; ‘Obboloonni koo fi warri mana abbaa koo jiraatan kanneen biyya Kanaʼaan jiraachaa turan natti dhufaniiru."},{"book":"Uumama","chapter":"46","verse":"32","text":"Namoonni kunneen tiksoota; isaan loon tikfatuutii. Isaan bushaayee isaanii, loonii fi waan qaban hunda fudhatanii dhufan.’"},{"book":"Uumama","chapter":"46","verse":"33","text":"Yoo Faraʼoon ofitti isin waamee, ‘Hojiin keessan maal?’ jedhee isin gaafate,"},{"book":"Uumama","chapter":"46","verse":"34","text":"‘Nu garboonni kee akkuma abbootii keenyaa ijoollummaa keenyaa jalqabnee hamma ammaatti horii tikfachaa turre’ jedhaa deebisaa. Yoos inni sababii tiksoonni hundinuu warra Gibxi biratti jibbamaniif akka isin biyya Gooshen keessa jiraattan isinii eeyyamaa.”"}]}