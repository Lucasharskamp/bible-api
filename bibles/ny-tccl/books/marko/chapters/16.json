{"data":[{"book":"Marko","chapter":"16","verse":"1","text":"Litapita tsiku la Sabata, Mariya Magadalena, ndi amayi ake a Yakobo, ndi Salome anagula zonunkhiritsa ndi cholinga chakuti apite akadzoze thupi la Yesu."},{"book":"Marko","chapter":"16","verse":"2","text":"Mmamawa, tsiku loyamba la Sabata, dzuwa litangotuluka kumene, anali pa ulendo wopita ku manda"},{"book":"Marko","chapter":"16","verse":"3","text":"ndipo anafunsana wina ndi mnzake kuti, “Kodi akatikugudubuzira mwala pa khomo la manda ndani?”"},{"book":"Marko","chapter":"16","verse":"4","text":"Koma atakweza maso awo, anaona kuti mwala umene unali waukulu kwambiri wagubuduzidwa kale."},{"book":"Marko","chapter":"16","verse":"5","text":"Atalowa mʼmanda, anaona mnyamata atavala mwinjiro woyera atakhala ku mbali ya kumanja, ndipo iwo anachita mantha."},{"book":"Marko","chapter":"16","verse":"6","text":"Iye anati, “Musaope. Kodi mukufuna Yesu wa ku Nazareti, amene anapachikidwa? Wauka! Sali muno. Onani malo amene anamugonekapo."},{"book":"Marko","chapter":"16","verse":"7","text":"Koma pitani, kawuzeni ophunzira ake ndi Petro kuti, ‘Iye watsogola kupita ku Galileya. Kumeneko mukamuona Iye monga momwe anakuwuzirani.’ ”"},{"book":"Marko","chapter":"16","verse":"8","text":"Akunjenjemera ndi kudabwa, amayiwo anatuluka ndipo anathawa ku mandako. Sananene china chilichonse kwa aliyense, chifukwa anachita mantha."},{"book":"Marko","chapter":"16","verse":"9","text":"Yesu atauka kwa akufa mmawa pa tsiku loyamba la Sabata, anayamba kuonekera kwa Mariya Magadalena, amene anatulutsa mwa iye ziwanda zisanu ndi ziwiri."},{"book":"Marko","chapter":"16","verse":"10","text":"Iye anapita ndi kukawawuza amene anali ndi Yesu, amene ankakhuza maliro ndi kulira."},{"book":"Marko","chapter":"16","verse":"11","text":"Atamva kuti Yesu ali moyo ndikuti amuona, iwo sanakhulupirire."},{"book":"Marko","chapter":"16","verse":"12","text":"Zitatha izi Yesu anaonekera mʼmaonekedwe ena kwa awiri a iwo amene anali ku dera la ku mudzi."},{"book":"Marko","chapter":"16","verse":"13","text":"Iwo anabwerera ndi kudzawawuza enawo; koma iwo sanakhulupirirebe."},{"book":"Marko","chapter":"16","verse":"14","text":"Pambuyo pake Yesu anaonekera kwa khumi ndi mmodziwo pamene ankadya; anawadzudzula chifukwa chopanda chikhulupiriro ndi kukanitsitsa kwawo kuti akhulupirire amene anamuona Iye atauka."},{"book":"Marko","chapter":"16","verse":"15","text":"Anati kwa iwo, “Pitani mʼdziko lonse lapansi ndipo mukalalikire Uthenga Wabwino kwa zolengedwa zonse."},{"book":"Marko","chapter":"16","verse":"16","text":"Aliyense amene akakhulupirire nabatizidwa adzapulumuka, koma amene sakakhulupirira adzalangidwa."},{"book":"Marko","chapter":"16","verse":"17","text":"Tsono zizindikiro izi zidzawatsata amene adzakhulupirira: Mʼdzina langa adzatulutsa ziwanda; adzayankhula malilime atsopano;"},{"book":"Marko","chapter":"16","verse":"18","text":"adzanyamula njoka ndi manja awo; ndipo pamene adzamwa mankhwala akupha, sadzawapweteka nʼpangʼonongʼono pomwe; adzasanjika manja awo pa anthu odwala ndipo odwalawo adzachira.”"},{"book":"Marko","chapter":"16","verse":"19","text":"Ambuye Yesu atatha kuyankhulana nawo, anatengedwa kupita kumwamba ndipo anakhala kudzanja lamanja la Mulungu."},{"book":"Marko","chapter":"16","verse":"20","text":"Pamenepo ophunzira aja anapita ndi kukalalikira ponseponse, ndipo Ambuye anagwira nawo ntchito pamodzi, ndipo anatsimikizira mawuwo ndi zizindikiro zimene ankachita."}]}