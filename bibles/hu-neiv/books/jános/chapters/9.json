{"data":[{"book":"János","chapter":"9","verse":"1","text":"És amint eltávozott, látott egy embert, aki születésétől fogva vak volt."},{"book":"János","chapter":"9","verse":"2","text":"És kérdezték őt a tanítványai, ezt mondva: „Mester, ki vétkezett, ez vagy ennek szülei, hogy vakon született?“"},{"book":"János","chapter":"9","verse":"3","text":"Jézus így felelt: „Nem ő vétkezett, nem is a szülei, hanem azért van ez így, hogy nyilvánvalókká legyenek benne az Isten dolgai."},{"book":"János","chapter":"9","verse":"4","text":"Nekem cselekednem kell annak dolgait, aki elküldött engem, amíg nappal van: eljön az éjszaka, amikor senki sem munkálkodhat."},{"book":"János","chapter":"9","verse":"5","text":"Míg e világon vagyok, e világ világossága vagyok.“"},{"book":"János","chapter":"9","verse":"6","text":"Ezeket mondva, a földre köpött, és a nyálából sarat csinált, és rákente a sarat a vak szemeire,"},{"book":"János","chapter":"9","verse":"7","text":"és mondta neki: „Menj el, mosakodj meg a Siloám-tavában“ – ami azt jelenti: küldött. Elment tehát és megmosakodott, és mire megjött, látott."},{"book":"János","chapter":"9","verse":"8","text":"A szomszédok, és akik korábban látták azt, hogy vak volt, ezt mondták: „Nem ő-e az, aki itt szokott ülni és koldulni?“"},{"book":"János","chapter":"9","verse":"9","text":"Némelyek azt mondák, hogy ez az, mások pedig azt, hogy hasonlít hozzá."},{"book":"János","chapter":"9","verse":"10","text":"Ekkor ezt mondták neki: „Hogyan nyíltak meg a te szemeid?“"},{"book":"János","chapter":"9","verse":"11","text":"Ő így felelt, és ezt mondta: „Egy ember, akit Jézusnak hívnak, sarat készített, és rákente a szemeimre, és ezt mondta nekem: Menj el a Siloám-tavára, és mosakodjál meg. Miután pedig elmentem és megmosakodtam, megjött a látásom.“"},{"book":"János","chapter":"9","verse":"12","text":"Ekkor ezt mondták neki: „Hol van ő?“"},{"book":"János","chapter":"9","verse":"13","text":"Ekkor elvitték őt, aki előbb még vak volt, a farizeusokhoz."},{"book":"János","chapter":"9","verse":"14","text":"Mikor pedig Jézus a sarat csinálta, és felnyitotta a szemeit, szombat volt."},{"book":"János","chapter":"9","verse":"15","text":"A farizeusok szintén megkérdezték, hogyan jött meg a látása? Ő pedig ezt mondta nekik: „Sarat tett a szemeimre, megmosakodtam, és látok.“"},{"book":"János","chapter":"9","verse":"16","text":"Mondták azért némelyek a farizeusok közül: „Ez az ember nincsen Istentől, mert nem tartja meg a szombatot.“"},{"book":"János","chapter":"9","verse":"17","text":"Újra mondták a vaknak: „Te mit mondasz róla, hogy megnyitotta a szemeidet?“"},{"book":"János","chapter":"9","verse":"18","text":"A zsidók pedig nem hitték róla, hogy vak volt, és megjött a látása, mígnem előhívták annak szüleit, akinek megjött a látása."},{"book":"János","chapter":"9","verse":"19","text":"És megkérdezték őket, ezt mondva: „Ez a ti fiatok, akiről azt mondjátok, hogy vakon született? Mi módon lát hát most?“"},{"book":"János","chapter":"9","verse":"20","text":"A szülei ezt felelték, és mondták nekik: „Tudjuk, hogy ez a mi fiunk, és hogy vakon született:"},{"book":"János","chapter":"9","verse":"21","text":"de miképpen lát most, nem tudjuk, vagy ki nyitotta meg a szemeit, mi nem tudjuk. Elég idős már, őt kérdezzétek, ő beszéljen magáról.“"},{"book":"János","chapter":"9","verse":"22","text":"Ezeket mondták az ő szülei, mivel féltek a zsidóktól, mert megegyeztek már a zsidók, hogy ha valaki Krisztusnak vallja őt, ki kell rekeszteni a gyülekezetből."},{"book":"János","chapter":"9","verse":"23","text":"Ezért mondták a szülei, hogy elég idős, őt kérdezzétek."},{"book":"János","chapter":"9","verse":"24","text":"Másodszor is odahívták az embert, aki vak volt, és mondták neki: „Dicsőítsd az Istent: mi tudjuk, hogy ez az ember bűnös.“"},{"book":"János","chapter":"9","verse":"25","text":"Ő pedig így válaszolt: „Hogy bűnös-e, nem tudom: egyet tudok, hogy noha vak voltam, most látok.“"},{"book":"János","chapter":"9","verse":"26","text":"Ekkor újra megkérdezték tőle: „Mit csinált veled? Hogyan nyitotta meg a szemeidet?“"},{"book":"János","chapter":"9","verse":"27","text":"Ő így felelt: „Már mondtam nektek, és nem hallottátok meg: miért akarjátok újra hallani? Vagy ti is az ő tanítványai akartok lenni?“"},{"book":"János","chapter":"9","verse":"28","text":"Szidalmazták őt, és ezt mondták: „Te vagy az ő tanítványa, mi pedig Mózes tanítványai vagyunk."},{"book":"János","chapter":"9","verse":"29","text":"Mi tudjuk, hogy Mózessel beszélt az Isten: erről pedig azt sem tudjuk, honnan való.“"},{"book":"János","chapter":"9","verse":"30","text":"Az az ember így válaszolt nekik: „Bizony az a csodálatos, hogy ti nem tudjátok honnan való, pedig az én szemeimet megnyitotta."},{"book":"János","chapter":"9","verse":"31","text":"Pedig tudjuk, hogy az Isten nem hallgatja meg a bűnösöket, hanem ha valaki istenfélő, és az ő akaratát cselekszi, azt hallgatja meg."},{"book":"János","chapter":"9","verse":"32","text":"Örök időktől fogva nem hallotta senki, hogy vakon szülöttnek szemeit valaki megnyitotta volna."},{"book":"János","chapter":"9","verse":"33","text":"Ha ő nem Istentől volna, semmit sem tudott volna cselekedni.“"},{"book":"János","chapter":"9","verse":"34","text":"Ekkor ezt mondták neki: „Te mindenestől bűnben születtél, és te tanítasz minket?“ És kiközösítették őt."},{"book":"János","chapter":"9","verse":"35","text":"Meghallotta Jézus, hogy kiközösítették őt, és amikor találkozott vele, ezt mondta neki: „Hiszel-e az Isten Fiában?“"},{"book":"János","chapter":"9","verse":"36","text":"Az így válaszolt: „Ki az, Uram, hogy higgyek benne?“"},{"book":"János","chapter":"9","verse":"37","text":"Jézus pedig ezt mondta neki: „Láttad őt, és aki beszél veled, ő az.“"},{"book":"János","chapter":"9","verse":"38","text":"Erre azt mondta: „Hiszek, Uram.“ És imádta őt."},{"book":"János","chapter":"9","verse":"39","text":"Jézus pedig azt mondta: „Ítélet végett jöttem én e világra, hogy akik nem látnak, lássanak, és akik látnak, vakok legyenek.“"},{"book":"János","chapter":"9","verse":"40","text":"Némely farizeus meghallotta ezt, akik vele voltak, és mondták neki: „Talán mi is vakok vagyunk?“"},{"book":"János","chapter":"9","verse":"41","text":"Jézus azt mondta nekik: „Ha vakok volnátok, nem volna bűnötök, ámde azt mondjátok, hogy látunk: ezért a ti bűnötök megmarad.“"}]}