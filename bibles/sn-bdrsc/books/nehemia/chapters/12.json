{"data":[{"book":"Nehemia","chapter":"12","verse":"1","text":"Zvino ava ndivo vaprista navaRevhi vakadzokera naZerubhabheri, mwanakomana waShearitieri naJeshua:"},{"book":"Nehemia","chapter":"12","verse":"2","text":"Amaria, Maruki, Hatushi,"},{"book":"Nehemia","chapter":"12","verse":"3","text":"Shekania, Rehumi, Meremoti,"},{"book":"Nehemia","chapter":"12","verse":"4","text":"Idho, Ginetoni, Abhija,"},{"book":"Nehemia","chapter":"12","verse":"5","text":"Mijamini Moadhia, Bhiriga,"},{"book":"Nehemia","chapter":"12","verse":"6","text":"Shemia, Joirabhi, naJedhaya."},{"book":"Nehemia","chapter":"12","verse":"7","text":"Saru, Amoki, Hirikia naJedhaya."},{"book":"Nehemia","chapter":"12","verse":"8","text":"VaRevhi vaiti: Jeshua, Bhinui, Kadhimieri, Sherebhia, Judha, uyewo naMatania pamwe chete nehama dzake, aiva mukuru wenziyo dzokuvonga."},{"book":"Nehemia","chapter":"12","verse":"9","text":"Bhakibhukia naUni, nehama dzavo, vakamira vakatarisana navo mushumiro."},{"book":"Nehemia","chapter":"12","verse":"10","text":"Jeshua aiva baba vaJoyakimu,"},{"book":"Nehemia","chapter":"12","verse":"11","text":"Joyadha baba vaJonatani,"},{"book":"Nehemia","chapter":"12","verse":"12","text":"Ava ndivo vaiva vakuru vedzimba dzavaprista, pamazuva aJoyakimu:"},{"book":"Nehemia","chapter":"12","verse":"13","text":"wokwaEzira, aiva Meshurami;"},{"book":"Nehemia","chapter":"12","verse":"14","text":"wokwaMaruki, aiva Jonatani;"},{"book":"Nehemia","chapter":"12","verse":"15","text":"wokwaHarimu, aiva Adhina;"},{"book":"Nehemia","chapter":"12","verse":"16","text":"wokwaIdho, aiva Zekaria;"},{"book":"Nehemia","chapter":"12","verse":"17","text":"wokwaAbhija, aiva Zikiri;"},{"book":"Nehemia","chapter":"12","verse":"18","text":"wokwaBhiriga aiva Shamia;"},{"book":"Nehemia","chapter":"12","verse":"19","text":"wokwaJoyaribhi aiva Matenai;"},{"book":"Nehemia","chapter":"12","verse":"20","text":"wokwaSaru, aiva Karai;"},{"book":"Nehemia","chapter":"12","verse":"21","text":"wokwaHirikia, aiva Hashabhia;"},{"book":"Nehemia","chapter":"12","verse":"22","text":"Vakuru vedzimba dzavaRevhi mumazuva aEriashibhi, Joyadha, Johanani naJadhua, pamwe chete neavo vaiva vevaprista, vakanyorwa mazita avo pamazuva okutonga kwaDhariasi muPezhia."},{"book":"Nehemia","chapter":"12","verse":"23","text":"Vakuru vedzimba pakati pezvizvarwa zvaRevhi kusvikira panguva yaJohanani mwanakomana waEriashibhi vakanyorwa mumabhuku enhoroondo."},{"book":"Nehemia","chapter":"12","verse":"24","text":"Zvino vatungamiri vavaRevhi vaiva Hashabhia, Sherebhia naJeshua, mwanakomana waKadhimieri, nehama dzavo avo vaimira vakatarisana vachipa rumbidzo nokuvonga, uye vachiita madzoro sezvazvakanga zvarayirwa naDhavhidhi munhu waMwari."},{"book":"Nehemia","chapter":"12","verse":"25","text":"Matania Bhakibhukia, Dhadhia, Meshurami, Taramani, naAkubhi vakanga vari varindi vemikova namatura."},{"book":"Nehemia","chapter":"12","verse":"26","text":"Vakashumira pamazuva aJehoyakimi mwanakomana waJeshua, mwanakomana waJozadhaki, nomumazuva aNehemia mubati naEzira muprista nomunyori."},{"book":"Nehemia","chapter":"12","verse":"27","text":"Zvino pakukumikidzwa kworusvingo rweJerusarema, vaRevhi vakatsvakwa kwavaigara vakauyiswa kuJerusarema kuzopemberera kukumikidzwa uku nomufaro, nenziyo dzokuvonga, uye nokuimba, vachiridza makandira, mitengeranwa nembira."},{"book":"Nehemia","chapter":"12","verse":"28","text":"Vaimbi vakaunganidzwa pamwe chete kubva kumatunhu akapoteredza Jerusarema, nokumisha yavaNetofati;"},{"book":"Nehemia","chapter":"12","verse":"29","text":"nokuBheti Girigari uye kubva munzvimbo yeGebha neAzimavheti, nokuti vaimbi vakanga vazvivakira misha vakapoteredza Jerusarema."},{"book":"Nehemia","chapter":"12","verse":"30","text":"Zvino vaprista navaRevhi vakati vazvinatsa, vakanatsawo vanhu, mikova norusvingo."},{"book":"Nehemia","chapter":"12","verse":"31","text":"Ipapo ndakakwidza vatungamiri vavaJudha pamusoro porusvingo. Ndakarayirawo mapoka makuru maviri avaimbi kuti vavonge vachifamba mumudungwe. Rimwe boka rakafamba pamusoro porusvingo kurudyi, rakananga kuMukova weNdove."},{"book":"Nehemia","chapter":"12","verse":"32","text":"Hoshaya nehafu yavatungamiri vaJudha vakavatevera,"},{"book":"Nehemia","chapter":"12","verse":"33","text":"pamwe chete naAzaria, Ezira, Mesharami,"},{"book":"Nehemia","chapter":"12","verse":"34","text":"Judha, Bhenjamini, Shemaya, naJeremia,"},{"book":"Nehemia","chapter":"12","verse":"35","text":"pamwe chete navamwe vaprista vaiva nehwamanda, uyewo naZekaria mwanakomana waJonatani, mwanakomana waShemaya, mwanakomana waMatania, mwanakomana waMikaya, mwanakomana waZakuri, mwanakomana waAsafi,"},{"book":"Nehemia","chapter":"12","verse":"36","text":"nehama dzake vanaShemaya, Azareri, Mirarai, Girarai, Maai, Nataneri, Judha naHanani nemidziyo yokuimbisa yakarayirwa naDhavhidhi munhu waMwari. Ezira munyori akavatungamirira ari pamberi."},{"book":"Nehemia","chapter":"12","verse":"37","text":"Vakafamba napaSuo reTsime vakarurama kumatanho eGuta raDhavhidhi napamukwidza wokurusvingo uye vakapfuura napamusoro peimba yaDhavhidhi vakananga kuSuo reMvura kumabvazuva."},{"book":"Nehemia","chapter":"12","verse":"38","text":"Rimwe boka ravaivonga rakaenda kuruboshwe. Ini ndakavatevera pamwe chete nehafu yavanhu ndiri pamusoro porusvingo, ndikapfuura napashongwe yechoto kusvikira kurusvingo rwakapamhama,"},{"book":"Nehemia","chapter":"12","verse":"39","text":"napamusoro peSuo raEfuremu, Suo reKare, Suo reHove, Shongwe yaHananeri napaShongwe yeZana, kusvikira paSuo raMakwai. Vakamira paSuo raVarindi."},{"book":"Nehemia","chapter":"12","verse":"40","text":"Naizvozvo mapoka maviri avavongi akamira muimba yaMwari, neni ndikaita saizvozvo, pamwe chete nehafu yavabati,"},{"book":"Nehemia","chapter":"12","verse":"41","text":"navapristawo, vanaEriakimi, Maaseya, Miniamini, Mikaya, Erioenai, Zekaria naHanania, nehwamanda dzavo,"},{"book":"Nehemia","chapter":"12","verse":"42","text":"uyewo Maaseya, Shemaya, Ereazari, Uzi Jehonani, Marikiya, Eramu naEzeri. Vaimbi vakaimba vachitungamirirwa naJezirahia."},{"book":"Nehemia","chapter":"12","verse":"43","text":"Pazuva iro vakabayira zvibayiro zvikuru, vachifara nokuti Mwari akanga avapa mufaro mukuru. Vakadzi navana vakafarawo. Maungira omufaro waiva muJerusarema akanzwika kure kwazvo."},{"book":"Nehemia","chapter":"12","verse":"44","text":"Panguva iyoyo varume vakagadzwa kuva vatariri vamatura okuvigira zvaiunganidzwa, uye zvibereko zvokutanga nezvegumi. Vaifanira kuuya nezvaibva muminda yakapoteredza maguta kumatura okuvigira migove yakatarirwa vaprista navaRevhi nomurayiro, nokuti Judha yakafadzwa navaprista navaRevhi vaishumira."},{"book":"Nehemia","chapter":"12","verse":"45","text":"Vakaita shumiro yaMwari wavo neshumiro yokunatswa, pamwe chete navaimbi navachengeti vamasuo, sezvazvakanga zvarayirwa naDhavhidhi nomwanakomana wake Soromoni."},{"book":"Nehemia","chapter":"12","verse":"46","text":"Nokuti kare kare, mumazuva aDhavhidhi naAsafi, kwaiva navatungamiri vavaimbi nezvenziyo dzokurumbidza nokuvonga Mwari."},{"book":"Nehemia","chapter":"12","verse":"47","text":"Saka mumazuva aZerubhabheri naNehemia, vaIsraeri vose vaipa migove yezuva nezuva kuvaimbi navachengeti vamasuo. Vakatsaurawo mugove wavamwe vaRevhi, uye vaRevhi vaitsaurawo mugove wezvizvarwa zvaAroni."}]}