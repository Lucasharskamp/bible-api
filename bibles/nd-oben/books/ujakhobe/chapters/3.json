{"data":[{"book":"UJakhobe","chapter":"3","verse":"1","text":"Bazalwane bami, abanengi benu akumelanga babe ngabafundisi ngoba liyakwazi ukuthi thina esifundisayo sizakwahlulelwa kalukhunikazi."},{"book":"UJakhobe","chapter":"3","verse":"2","text":"Sonke siyakhubeka ngezindlela ezinengi. Nxa umuntu engakaze abelesici kulokho akutshoyo, ungumuntu opheleleyo, oyenelisayo ukuwubamba wonke umzimba wakhe."},{"book":"UJakhobe","chapter":"3","verse":"3","text":"Lapho sifaka amatomu emilonyeni yamabhiza ukuba asilalele, ibhiza singaliphendula lonke."},{"book":"UJakhobe","chapter":"3","verse":"4","text":"Kumbe lithathe imikhumbi njengesibonelo. Lanxa imikhulu kangaka njalo iqhutshwa ngumoya olamandla, iqondiswa ngophinyana oluncane loba kungaphi lapho umtshayeli afuna ukuya khona."},{"book":"UJakhobe","chapter":"3","verse":"5","text":"Ngokufanayo ulimi luyisitho esincane somzimba kodwa luyazincoma kakhulu. Cabangani ngehlathi elikhulu elithungelwa yinhlansi encane yomlilo."},{"book":"UJakhobe","chapter":"3","verse":"6","text":"Ulimi lalo lungumlilo, umhlaba wobubi phakathi kwezitho zomzimba. Lungcolisa lonke uqobo lomuntu, luyithungele ngomlilo yonke impilo yakhe, lalo luthungelwe yisihogo somlilo."},{"book":"UJakhobe","chapter":"3","verse":"7","text":"Zonke inhlobo zezinyamazana, izinyoni, lezihuquzelayo kanye lezidalwa zasolwandle ziyathanjiswa njalo sezathanjiswa ngumuntu,"},{"book":"UJakhobe","chapter":"3","verse":"8","text":"kodwa akulamuntu ongathambisa ulimi, luyibubi obuyaluzelayo, lugcwele itshefu ebulalayo."},{"book":"UJakhobe","chapter":"3","verse":"9","text":"Ngolimi siyayibonga iNkosi uBaba, njalo ngalo sithuka abantu abenziwa ngomfanekiso kaNkulunkulu."},{"book":"UJakhobe","chapter":"3","verse":"10","text":"Emlonyeni munye kuphuma ukubonga lokuthuka. Bazalwane bami, lokhu akufanelanga."},{"book":"UJakhobe","chapter":"3","verse":"11","text":"Kambe amanzi amnandi lamanzi aletswayi angagobhoza mthombo munye na?"},{"book":"UJakhobe","chapter":"3","verse":"12","text":"Bazalwane bami, umkhiwa ungathela ama-oliva na, kumbe ivini lithele imikhiwa na? Lomthombo oletswayi awungeke ukhuphe amanzi amnandi."},{"book":"UJakhobe","chapter":"3","verse":"13","text":"Ngubani ohlakaniphileyo loqedisisayo phakathi kwenu na? Kakubonakalise ngokuphila kwakhe kuhle, langezenzo ezenziwa ngokuzithoba okuvela ekuhlakanipheni."},{"book":"UJakhobe","chapter":"3","verse":"14","text":"Kodwa nxa ligcine umhawu lokulangazela kobukhwele ezinhliziyweni zenu, lingazincomi ngakho kumbe liphike iqiniso."},{"book":"UJakhobe","chapter":"3","verse":"15","text":"“Ukuhlakanipha” okunjalo kakwehli kuvela ezulwini, kodwa ngokwasemhlabeni, akusikomoya, ngokwamadimoni."},{"book":"UJakhobe","chapter":"3","verse":"16","text":"Ngoba lapho okulomhawu khona lokutshisekela kokuzisuthisa kulapho okutholakala khona ingxabangxoza kanye lezenzo zonke ezimbi."},{"book":"UJakhobe","chapter":"3","verse":"17","text":"Kodwa ukuhlakanipha okuvela ezulwini kuqala ngokuhlambuluka; besekuthanda ukuthula, kulozwelo, kuyazehlisa, kugcwele isihawu lezithelo ezinhle, kakukhethi njalo kuqotho."},{"book":"UJakhobe","chapter":"3","verse":"18","text":"Abalamuli abahlanyela ukuthula bathola isivuno sokulunga."}]}