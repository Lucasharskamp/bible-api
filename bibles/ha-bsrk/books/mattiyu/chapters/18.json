{"data":[{"book":"Mattiyu","chapter":"18","verse":"1","text":"A lokacin nan sai almajirai suka zo wurin Yesu suka yi tambaya suka ce, “Wane ne mafi girma a mulkin sama?”"},{"book":"Mattiyu","chapter":"18","verse":"2","text":"Sai ya kira ƙaramin yaro ya sa shi yă tsaya a tsakiyarsu."},{"book":"Mattiyu","chapter":"18","verse":"3","text":"Sai ya ce, “Gaskiya nake gaya muku, in ba kun canja kuka zama kamar ƙananan yara ba, labudda, ba za ku shiga mulkin sama ba."},{"book":"Mattiyu","chapter":"18","verse":"4","text":"Saboda haka, duk wanda ya ƙasƙantar da kansa kamar wannan yaro, shi ne mafi girma a mulkin sama."},{"book":"Mattiyu","chapter":"18","verse":"5","text":"Duk kuma wanda ya karɓi ƙaramin yaro kamar wannan a cikin sunana ya karɓe ni ne."},{"book":"Mattiyu","chapter":"18","verse":"6","text":"“Amma duk wanda ya sa ɗaya daga cikin ƙananan nan da suka gaskata da ni ya yi zunubi, zai fiye masa a rataya babban dutsen niƙa a wuyarsa, a kuma nutsar da shi a zurfin teku."},{"book":"Mattiyu","chapter":"18","verse":"7","text":"Kaiton duniya saboda abubuwan da suke sa mutane su yi zunubi! Dole irin waɗannan abubuwa su zo, sai dai kaiton mutumin da ya zama sanadin kawo su!"},{"book":"Mattiyu","chapter":"18","verse":"8","text":"In hannunka ko ƙafarka yana sa ka zunubi, yanke shi ka yar. Zai fiye maka ka shiga rai da hannu ko ƙafa ɗaya da hannuwa biyu ko ƙafafu biyu da a jefar da kai cikin madawwamiyar wuta da hannuwa biyu ko ƙafafu biyu."},{"book":"Mattiyu","chapter":"18","verse":"9","text":"In kuma idonka yana sa ka zunubi, ƙwaƙule shi ka yar. Zai fiye maka ka shiga rai da ido ɗaya, da ka shiga jahannama ta wuta da idanunka biyu."},{"book":"Mattiyu","chapter":"18","verse":"10","text":"Ɗan Mutum ya zo ne domin yă ceci abin da ya ɓata"},{"book":"Mattiyu","chapter":"18","verse":"12","text":"“Me kuka gani? In wani yana da tumaki ɗari, sai ɗaya daga cikinsu ta ɓace, ba sai yă bar tasa’in da taran a kan tuddai yă je neman guda ɗayan da ta ɓace ba?"},{"book":"Mattiyu","chapter":"18","verse":"13","text":"In kuwa ya same ta, ina gaya muku gaskiya, zai yi murna saboda ɗayan fiye da tasa’in da taran da ba su ɓace ba."},{"book":"Mattiyu","chapter":"18","verse":"14","text":"Haka ma Ubanku da yake cikin sama ba ya so ko ɗaya daga cikin ƙananan nan yă ɓace."},{"book":"Mattiyu","chapter":"18","verse":"15","text":"“In ɗan’uwanka ya yi maka laifi, ka je ka nuna masa laifinsa, tsakaninku biyu kaɗai. In ya saurare ka, ka maido da ɗan’uwanka ke nan."},{"book":"Mattiyu","chapter":"18","verse":"16","text":"Amma in bai saurare ka ba, ka je tare da mutum ɗaya ko biyu, domin ‘a tabbatar da kowace magana a bakin shaidu biyu ko uku.’18.16 M Sh 19.15"},{"book":"Mattiyu","chapter":"18","verse":"17","text":"In kuwa ya ƙi yă saurare su, sai ka gaya wa ikkilisiya; in kuma ya ƙi yă saurari ikkilisiya ma, ka yi da shi kamar marar sanin Allah ko mai karɓar haraji."},{"book":"Mattiyu","chapter":"18","verse":"18","text":"“Gaskiya nake gaya muku, duk abin da kuka daure a duniya, za a daure a sama, duk kuma abin da kuka kunce a duniya, za a kunce shi a sama."},{"book":"Mattiyu","chapter":"18","verse":"19","text":"“Har wa yau, ina gaya muku cewa in mutum biyu a cikinku a duniya suka yarda su roƙi wani abu, Ubana da yake cikin sama zai yi muku."},{"book":"Mattiyu","chapter":"18","verse":"20","text":"Gama inda mutum biyu ko uku suka taru cikin sunana, a can ma ina tare da su.”"},{"book":"Mattiyu","chapter":"18","verse":"21","text":"Sai Bitrus ya zo wurin Yesu ya yi masa tambaya ya ce, “Ubangiji, sau nawa zan yafe wa ɗan’uwana sa’ad da ya yi mini zunubi? Har sau bakwai?”"},{"book":"Mattiyu","chapter":"18","verse":"22","text":"Yesu amsa ya ce, “Ina gaya maka, ba sau bakwai ba, amma sau saba’in da bakwai.18.22 Ko kuwa saba’in sau bakwai"},{"book":"Mattiyu","chapter":"18","verse":"23","text":"“Saboda haka, mulkin sama yana kama da wani sarki wanda ya so yă yi ƙididdigar dukiyarsa da take a hannun bayinsa."},{"book":"Mattiyu","chapter":"18","verse":"24","text":"Da ya fara ƙididdigar, sai aka kawo masa wani wanda yake bin bashin talenti dubu goma."},{"book":"Mattiyu","chapter":"18","verse":"25","text":"Da yake bai iya biya ba, sai maigida ya umarta a sayar da shi da matarsa da yaransa da kuma duk abin da yake da shi, a biya bashin."},{"book":"Mattiyu","chapter":"18","verse":"26","text":"“Bawan ya durƙusa a gabansa. Ya yi roƙo ya ce, ‘Ka yi mini haƙuri, zan biya ka ƙaf.’"},{"book":"Mattiyu","chapter":"18","verse":"27","text":"Maigidan bawan ya ji tausayinsa, ya yafe masa bashin, ya kuma sake shi."},{"book":"Mattiyu","chapter":"18","verse":"28","text":"“Amma da wannan bawa ya fita, sai ya gamu da wani abokin bautarsa wanda yake binsa bashin dinari ɗari. Sai ya cafke shi, ya shaƙe shi a wuya yana cewa, ‘Biya ni abin da nake binka!’"},{"book":"Mattiyu","chapter":"18","verse":"29","text":"“Wannan abokin bautarsa ya durƙusa ya roƙe shi, ‘Ka yi mini haƙuri, zan biya ka.’"},{"book":"Mattiyu","chapter":"18","verse":"30","text":"“Amma ya ƙi. A maimako, sai ya je ya sa aka jefa shi a kurkuku, har yă biya bashin."},{"book":"Mattiyu","chapter":"18","verse":"31","text":"Sa’ad da sauran bayin suka ga abin da ya faru, abin ya ɓata musu rai ƙwarai, sai suka tafi suka faɗa wa maigidansu dukan abin da ya faru."},{"book":"Mattiyu","chapter":"18","verse":"32","text":"“Sai maigidan ya kira wannan bawa. Ya ce, ‘Kai mugun bawa, na yafe duk bashin da nake binka domin ka roƙe ni."},{"book":"Mattiyu","chapter":"18","verse":"33","text":"Ashe, bai kamata kai ma ka ji tausayin abokin bautarka yadda na yi maka ba?’"},{"book":"Mattiyu","chapter":"18","verse":"34","text":"Cikin fushi, maigidan ya miƙa shi ga ma’aikatan kurkuku su gwada masa azaba, har yă biya dukan bashin da ake binsa."},{"book":"Mattiyu","chapter":"18","verse":"35","text":"“Haka Ubana da yake cikin sama zai yi da kowannenku, in ba ku yafe wa ’yan’uwanku daga zuciyarku ba.”"}]}