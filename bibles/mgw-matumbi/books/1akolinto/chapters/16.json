{"data":[{"book":"1 Akolinto","chapter":"16","verse":"1","text":"Bu'kana na misango ya kwayangatia bandu ba Nnu'ngu', mwenga mupalikwa mupange kati mwanigaamulise makanisa ga ku Galatia."},{"book":"1 Akolinto","chapter":"16","verse":"2","text":"Kila mundu lisu'ba lya Jumapili, apalikwa abi'ke mabi'ko gake bu'kana na mwapatike li'nga panalu'a isa kanemwapange misango."},{"book":"1 Akolinto","chapter":"16","verse":"3","text":"Panaalu'a isa kasinu, naalu'a kwatuma bandu bamwaalu'a kwasawa, pamope na balua ya kwapanga batanganikwe li'nga bapeleke misango yinu ku Yelusalemu."},{"book":"1 Akolinto","chapter":"16","verse":"4","text":"Mana yannogelelya yenda na nenga, bai twaalu'a longwana pamope."},{"book":"1 Akolinto","chapter":"16","verse":"5","text":"Naalu'a isa kasinu bu'ka po pi'tya wi'ti' Makedonia."},{"book":"1 Akolinto","chapter":"16","verse":"6","text":"Pi'ngi' naalu'a tama na mwenga pasene bai au ata nsimu woti wa kipepwe, li'nga mwaniyabuye kwokwoti kwa naalu'a yenda."},{"book":"1 Akolinto","chapter":"16","verse":"7","text":"Kwa nyo nipendili bonagana na mwenga kwo pi'ta bai, kwa mwanjaa nipi'kanilya isa tama kasinu kwa masu'ba gambone, mana aapenda Bwana."},{"book":"1 Akolinto","chapter":"16","verse":"8","text":"Lakini nambi'yambi' nilu'a igala pano pa Efeso mpaka lisu'ba lya Pentekosite."},{"book":"1 Akolinto","chapter":"16","verse":"9","text":"Nilu'a tama pano kwa mwanjaa nipatike lipala liku'lu' lyo panga kasi yaileta itunda, pamope no panga kubile na andumu bambone babanikanikiya."},{"book":"1 Akolinto","chapter":"16","verse":"10","text":"Timoteo paalu'a isa kasinu, mwampoki li'nga aatame pangali kyukala, kwa mwanjaa ywembe apanga kasi ya Bwana kati nenga."},{"book":"1 Akolinto","chapter":"16","verse":"11","text":"Bai kila mundu kaneansalawe, ila munyabuye mwanja wake kwa amani li'nga aise kasangu', mwanjaa nendakunnolela pamope na alongo bitu."},{"book":"1 Akolinto","chapter":"16","verse":"12","text":"Bu'kana na nnongo witu Apolo, nannu'bite aise kasinu pamope na abo alongo, lakini akani isa nambi'yambi', ila aalu'a isa paalu'a pata lipala."},{"book":"1 Akolinto","chapter":"16","verse":"13","text":"Mutame minyo, muyi'me wiso muimani, mukangamale, na mube na makakala."},{"book":"1 Akolinto","chapter":"16","verse":"14","text":"Mupange makowe goti mu upendo."},{"book":"1 Akolinto","chapter":"16","verse":"15","text":"Bandu alongoi u'bi'lya munkoa wa Akaya baai bandu ba munyumba ya Stefana, nabembe baatikwipiya kwayangatia aumini. Kwa nyo nendakunnu'banga,"},{"book":"1 Akolinto","chapter":"16","verse":"16","text":"muyi'ki'ti longoyelwa na bandu kati ba na balu' babatumika kwo kasana pamope nabo."},{"book":"1 Akolinto","chapter":"16","verse":"17","text":"Nendapulaika isa kwa Stefana, Fortunata na Akaiko kwa mwanjaa banipei galu' ganakosilwe kwa kitumbu so kotoka baa kwinu pano."},{"book":"1 Akolinto","chapter":"16","verse":"18","text":"Bapulaise mwoyo wangu', kai' na mwenga. Kwa nyo, bandu kati bo mupalikwa mwisimu ugolou wabe."},{"book":"1 Akolinto","chapter":"16","verse":"19","text":"Makanisa ga kunkoa wa Asia gendakunsalimia. Akila na Plisikila bendakunsalimia muno kwo lu'mbana na Bwana Yesu. Na likanisa lyalikwembana pamope munyumba nalyembe lyendakunsalimia."},{"book":"1 Akolinto","chapter":"16","verse":"20","text":"Aumini boti pano bendakunsalimia. Namwenga nyinyonyo musalimiane kwo upendo wa Kilisitu."},{"book":"1 Akolinto","chapter":"16","verse":"21","text":"Nenga na Pauli niandike salamu yi'no kwa luboko lwangu'."},{"book":"1 Akolinto","chapter":"16","verse":"22","text":"Ywoywoti ywakotoka kumpenda Bwana akosite lasi. Maranatha, Bwana wise!"},{"book":"1 Akolinto","chapter":"16","verse":"23","text":"Ngu'ngu' ya Bwana ibe pamope na mwenga."},{"book":"1 Akolinto","chapter":"16","verse":"24","text":"Nimpendanga mwaboti kwo lu'mbana kwitu na Kilisitu Yesu."}]}