{"data":[{"book":"Skutky apoštolské","chapter":"19","verse":"1","text":"I stalo se, když Apollo byl v Korintu, že Pavel prošed vrchní krajiny, přišel do Efezu, a nalezna tu některé učedlníky,"},{"book":"Skutky apoštolské","chapter":"19","verse":"2","text":"Řekl k nim: Přijali-li jste Ducha svatého, uvěřivše? A oni řekli jemu: Ba, aniž jsme slýchali, jest-li Duch svatý."},{"book":"Skutky apoštolské","chapter":"19","verse":"3","text":"On pak řekl jim: Načež tedy pokřtěni jste? A oni řekli: Křtěni jsme křtem Janovým."},{"book":"Skutky apoštolské","chapter":"19","verse":"4","text":"I řekl Pavel: Janť zajisté křtil křtem pokání, pravě lidu, aby v toho, kterýž měl po něm přijíti, věřili, to jest v Krista Ježíše."},{"book":"Skutky apoštolské","chapter":"19","verse":"5","text":"Kteříž pak toho uposlechli, pokřtěni jsou ve jméno Pána Ježíše."},{"book":"Skutky apoštolské","chapter":"19","verse":"6","text":"A když vzkládal na tyto ruce Pavel, sstoupil Duch svatý na ně, i mluvili jazyky rozličnými, a prorokovali."},{"book":"Skutky apoštolské","chapter":"19","verse":"7","text":"A bylo všech spolu okolo dvanácti mužů."},{"book":"Skutky apoštolské","chapter":"19","verse":"8","text":"Tedy Pavel všed do školy, směle a svobodně mluvil za tři měsíce, hádaje se a uče o království Božím."},{"book":"Skutky apoštolské","chapter":"19","verse":"9","text":"A když se někteří zatvrdili a nepovolovali, zle mluvíce o cestě Boží přede vším množstvím, odstoupiv od nich, oddělil učedlníky, na každý den kázání čině v škole nějakého Tyranna."},{"book":"Skutky apoštolské","chapter":"19","verse":"10","text":"A to se dálo za dvě létě, takže všickni, kteříž přebývali v Azii, poslouchali slova Pána Ježíše, i Židé i Řekové."},{"book":"Skutky apoštolské","chapter":"19","verse":"11","text":"A divy veliké činil Bůh skrze ruce Pavlovy,"},{"book":"Skutky apoštolské","chapter":"19","verse":"12","text":"Takže i šátky a fěrtochy od jeho těla na nemocné nosívali, a odstupovaly od nich nemoci, a duchové nečistí vycházeli z nich."},{"book":"Skutky apoštolské","chapter":"19","verse":"13","text":"Tedy pokusili se někteří z Židů tuláků, kteříž se s zaklínáním obírali, vzývati jméno Pána Ježíše nad těmi, jenž měli duchy nečisté, říkajíce: Zaklínáme vás skrze Ježíše, kteréhož káže Pavel."},{"book":"Skutky apoštolské","chapter":"19","verse":"14","text":"A bylo jich sedm synů jednoho Žida, jménem Scevy, předního kněze, kteříž to činili."},{"book":"Skutky apoštolské","chapter":"19","verse":"15","text":"Tedy odpověděv duch zlý, řekl: Ježíše znám, a o Pavlovi vím, ale vy kdo jste?"},{"book":"Skutky apoštolské","chapter":"19","verse":"16","text":"A obořiv se na ně člověk ten, v kterémž byl duch zlý, a opanovav je, zmocnil se jich, takže nazí a zranění vyběhli z domu toho."},{"book":"Skutky apoštolské","chapter":"19","verse":"17","text":"A to známo učiněno jest všechněm Židům i Řekům bydlícím v Efezu, a spadla bázeň na ně na všecky. I oslaveno jest jméno Pána Ježíše."},{"book":"Skutky apoštolské","chapter":"19","verse":"18","text":"Mnozí pak z věřících přicházeli, vyznávajíce se a zjevujíce skutky své."},{"book":"Skutky apoštolské","chapter":"19","verse":"19","text":"Mnozí také z těch, kteříž se s marnými uměními obírali, snesše knihy o těch věcech, spálili je přede všemi; a početše cenu jejich, shledali toho padesáte tisíců peněz."},{"book":"Skutky apoštolské","chapter":"19","verse":"20","text":"Tak jest mocně rostlo slovo Páně a zmocňovalo se."},{"book":"Skutky apoštolské","chapter":"19","verse":"21","text":"A když se to všecko dokonalo, uložil Pavel v duchu svém, aby projda Macedonii a Achaii, šel do Jeruzaléma, řka: Když pobudu tam, musímť také i na Řím pohleděti."},{"book":"Skutky apoštolské","chapter":"19","verse":"22","text":"I poslav dva z těch, jenž mu přisluhovali, do Macedonie, Timotea a Erasta, sám pozůstal v Azii do času."},{"book":"Skutky apoštolské","chapter":"19","verse":"23","text":"Tedy stala se v ten čas nemalá bouřka pro cestu Boží."},{"book":"Skutky apoštolské","chapter":"19","verse":"24","text":"Nebo zlatník jeden, jménem Demetrius, kterýž dělával chrámy stříbrné modly Diány, nemalý zisk přivodil řemeslníkům."},{"book":"Skutky apoštolské","chapter":"19","verse":"25","text":"Kteréž svolav, i ty, kteříž byli k těm podobných věcí dělníci, řekl jim: Muži, víte, že z tohoto řemesla jest živnost naše."},{"book":"Skutky apoštolské","chapter":"19","verse":"26","text":"A vidíte i slyšíte, že netoliko v Efezu, ale téměř po vší Azii tento Pavel svedl a odvrátil veliké množství lidu, pravě: Že to nejsou bohové, kteříž jsou rukama udělaní."},{"book":"Skutky apoštolské","chapter":"19","verse":"27","text":"A protož strach jest, netoliko aby se nám v živnosti naší přítrž nestala, ale také i veliké bohyně Diány chrám aby za nic nebyl jmín, a aby nepřišlo k zkáze důstojenství její, kteroužto všecka Azia i všecken světa okršlek ctí."},{"book":"Skutky apoštolské","chapter":"19","verse":"28","text":"To uslyšavše a naplněni jsouce hněvem, zkřikli řkouce: Veliká jest Diána Efezských."},{"book":"Skutky apoštolské","chapter":"19","verse":"29","text":"I naplněno jest všecko město rozbrojem, a valili se všickni spolu na plac, pochopivše Gáia a Aristarcha, Macedonské, tovaryše cesty Pavlovy."},{"book":"Skutky apoštolské","chapter":"19","verse":"30","text":"Pavlovi pak, když chtěl jíti k lidu, nedopustili učedlníci."},{"book":"Skutky apoštolské","chapter":"19","verse":"31","text":"Ano i někteří z předních mužů Azianských, kteříž jemu přáli, poslavše k němu, prosili ho, aby se nedával do toho hluku."},{"book":"Skutky apoštolské","chapter":"19","verse":"32","text":"A jedni tak, jiní jinak křičeli; nebo byla obec zbouřena, a mnozí nevěděli, proč jsou se sběhli."},{"book":"Skutky apoštolské","chapter":"19","verse":"33","text":"Z zástupu pak někteří Alexandra nějakého táhli k mluvení, kteréhož i Židé k tomu nutili. Alexander pak pokynuv rukou, chtěl zprávu dáti lidu."},{"book":"Skutky apoštolské","chapter":"19","verse":"34","text":"Ale jakž poznali, že jest Žid, ihned se stal jednostejný všech hlas, jako za dvě hodině volajících: Veliká jest Diána Efezských."},{"book":"Skutky apoštolské","chapter":"19","verse":"35","text":"A když písař pokojil zástup, řekl: Muži Efezští, i kdož z lidí jest, ješto by nevěděl, že město Efezské slouží veliké bohyni Diáně a od Jupitera spadlému obrazu?"},{"book":"Skutky apoštolské","chapter":"19","verse":"36","text":"A poněvadž tomu odpíráno býti nemůže, slušné jest, abyste se upokojili a nic kvapně nečinili."},{"book":"Skutky apoštolské","chapter":"19","verse":"37","text":"Přivedli jste zajisté lidi tyto, kteříž nejsou ani svatokrádce ani ruhači bohyně vaší."},{"book":"Skutky apoštolské","chapter":"19","verse":"38","text":"Jestliže pak Demetrius a ti, kteříž jsou s ním řemeslníci, mají s kým jakou při, však bývá obecný soud, a jsou k tomu konšelé. Nechať jedni druhé viní."},{"book":"Skutky apoštolské","chapter":"19","verse":"39","text":"Pakli čeho jiného hledáte, i toť můž v pořádném svolání obce skoncováno býti."},{"book":"Skutky apoštolské","chapter":"19","verse":"40","text":"Nebo strach jest, abychom nedošli nesnáze pro tu bouřku dnešní, poněvadž žádné příčiny není, kterouž bychom mohli předložiti, proč jsme se tuto sběhli. A to pověděv, rozpustil lid."}]}