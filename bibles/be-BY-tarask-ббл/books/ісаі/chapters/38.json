{"data":[{"book":"ІСАІ","chapter":"38","verse":"1","text":"У тыя дні Эзэкія сьмяротна захварэў. І прыйшоў да яго прарок Ісая, сын Амосаў, і сказаў яму: так кажа Гасподзь: зрабі запавет дому твайму, бо ты памрэш, не ачуняеш."},{"book":"ІСАІ","chapter":"38","verse":"2","text":"Тады Эзэкія адвярнуўся тварам да сьцяны, і маліўся Госпаду, кажучы:"},{"book":"ІСАІ","chapter":"38","verse":"3","text":"«о, Госпадзе! успомні, што я хадзіў перад абліччам Тваім верна і з адданым Табе сэрцам і рабіў спадобнае ў вачах Тваіх». І заплакаў Эзэкія моцна."},{"book":"ІСАІ","chapter":"38","verse":"4","text":"І было слова Гасподняе Ісаю, і сказана:"},{"book":"ІСАІ","chapter":"38","verse":"5","text":"ідзі і скажы Эзэкію: так кажа Гасподзь, Бог Давідаў, бацькі твайго: Я пачуў малітву тваю, угледзеў сьлёзы твае, і вось, Я дадаю да дзён тваіх пятнаццаць гадоў,"},{"book":"ІСАІ","chapter":"38","verse":"6","text":"і ад рукі цара Асірыйскага ўратую цябе і горад гэты, і абараню горад гэты."},{"book":"ІСАІ","chapter":"38","verse":"7","text":"І вось табе азнака ад Госпада, што Гасподзь спраўдзіць слова, якое Ён сказаў."},{"book":"ІСАІ","chapter":"38","verse":"8","text":"Вось, Я вярну назад на дзесяць прыступак сонечны цень, які прайшоў па прыступках Ахазавых. І вярнулася сонца на дзесяць прыступак па прыступках, па якіх яно сыходзіла."},{"book":"ІСАІ","chapter":"38","verse":"9","text":"Малітва Эзэкіі, цара Юдэйскага, калі ён хворы быў і ачуняў ад хваробы:"},{"book":"ІСАІ","chapter":"38","verse":"10","text":"«я сказаў сам сабе: апалавіне дзён маіх я мушу ісьці ў браму апраметнай; я пазбаўлены рэшты гадоў маіх."},{"book":"ІСАІ","chapter":"38","verse":"11","text":"Я казаў: ня ўбачу я Госпада, Госпада на зямлі жывых; не пабачу больш чалавека паміж жывымі ў сьвеце;"},{"book":"ІСАІ","chapter":"38","verse":"12","text":"жытло маё здымаецца зь месца і зносіцца ад мяне, як будан пастушыны; я павінен адкроіць, як ткач, жыцьцё маё: Ён адкроіць мяне ад асновы; дзень і ноч я чакаў, што Ты спашлеш мне скон."},{"book":"ІСАІ","chapter":"38","verse":"13","text":"Да раніцы я чакаў; як леў, Ён крышыў косьці мае; дзень і ноч я чакаў, што Ты спашлеш мне скон."},{"book":"ІСАІ","chapter":"38","verse":"14","text":"Як журавель, як ластаўка, падаваў я голас, сумаваў як голуб; паныла глядзелі вочы мае на неба: Госпадзе! цесна мне; уратуй мяне."},{"book":"ІСАІ","chapter":"38","verse":"15","text":"Што скажу я? Ён сказаў мне, Ён і зрабіў. Ціха буду праводзіць усе гады жыцьця майго, памятаючы немарасьць душы маёй."},{"book":"ІСАІ","chapter":"38","verse":"16","text":"Госпадзе! так жывуць, і ва ўсім гэтым - жыцьцё майго духу; Ты ацаліш мяне, падаруеш жыцьцё мне."},{"book":"ІСАІ","chapter":"38","verse":"17","text":"Вось, на дабро мне была вялікая гарота, і Ты выбавіў душу маю ад рову пагібелі, і кінуў усе грахі мае за плечы Свае."},{"book":"ІСАІ","chapter":"38","verse":"18","text":"Бо не апраметная Цябе славіць, ня смерць праслаўляе Цябе, ня прыхадні ў магілу спадзяюцца на ісьціну Тваю."},{"book":"ІСАІ","chapter":"38","verse":"19","text":"Жывы, толькі жывы Цябе ўславіць, як сёньня я: бацька абвесьціць дзецям ісьціну Тваю."},{"book":"ІСАІ","chapter":"38","verse":"20","text":"Гасподзь уратуе мяне; і мы ва ўсе дні жыцьця нашага з гукамі струнаў маіх сьпявацьмем песьні ў доме Гасподнім."},{"book":"ІСАІ","chapter":"38","verse":"21","text":"І сказаў Ісая: няхай прынясуць скрылі смокваў і абкладуць імі нарыў; і ён ачуняе."},{"book":"ІСАІ","chapter":"38","verse":"22","text":"А Эзэкія сказаў: якая азнака, што я буду хадзіць у дом Гасподні?"}]}