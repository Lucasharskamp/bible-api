{"data":[{"book":"Matayo","chapter":"18","verse":"1","text":"Kipindi acho wanahina wamcholela Yesu, wamuuza, “Nani yeli mkulu Muundewa wa kuulanga?”"},{"book":"Matayo","chapter":"18","verse":"2","text":"Yesu kamkema mwana mdodo, kamwimiza haulongozi wao,"},{"book":"Matayo","chapter":"18","verse":"3","text":"kalonga, “Nowalongeleni ukweli, kamba mwahaleka kugaluka na kuigala na mwana mdodo, hamkwingila ng'o Muundewa wa kuulanga."},{"book":"Matayo","chapter":"18","verse":"4","text":"Munhu yoyose yoihumulusa kamba mwana ino ayo mkulu kubanza wose Muundewa wa kuulanga."},{"book":"Matayo","chapter":"18","verse":"5","text":"Yoyose yombokela mwana mdodo kamba ino kwa twaga jangu, kombokela niye."},{"book":"Matayo","chapter":"18","verse":"6","text":"“Munhu yoyose yonda yamuhonze imoja wa wadodo wano wonitogola, yatende nzambi yokuwa vinoga munhu ayo yagodekigwe dibwe kulu da kudugila msingo na yasigwe mbahali."},{"book":"Matayo","chapter":"18","verse":"7","text":"Mogaya wanhu wa mwiisi mbuli ya gaja gowatenda wanhu wagize kutamanila kwao! Magayo golondeka galawilile lakini kogaya munhu ija yonda yatende galawilile."},{"book":"Matayo","chapter":"18","verse":"8","text":"“Kamba mkono wako hebu mgulu wako wahakuhonza utende nzambi ukanhe uwase! Yokuwa vinoga kwingila kuna uugima wa mazuwa gose na mkono hebu mgulu, kubanza kwingila na makono mabili hebu magulu mabili na kwasigwa mna umoto wa jehanamu."},{"book":"Matayo","chapter":"18","verse":"9","text":"Kamba siso jako dahakuhonza utende nzambi, ding'ole na ujase! Yokuwa vinoga gweye wingile kuna uugima wa mazuwa gose na siso dimoja kubanza kuwa na meso mabili na kwasigwa muumoto wa jehanamu."},{"book":"Matayo","chapter":"18","verse":"10","text":"“Iteganyeni sekemumbeze imoja wa wadodo wano. Kwavija nowalongeleni wasenga wa kulanga wolola kihanga cha tatangu yeli kuulanga."},{"book":"Matayo","chapter":"18","verse":"11","text":"Kwavija Mwana wa Munhu keza kukikombola kija kipotele."},{"book":"Matayo","chapter":"18","verse":"12","text":"“Mogesaze? Kamba munhu kana ng'hondolo gana dimoja, na ng'hondolo imoja kapotela, avo hawaleka waja malongo tisa na tisa mna ikigongo na kuchola kumzahila ija ng'hondolo yapotele?"},{"book":"Matayo","chapter":"18","verse":"13","text":"Nowalongeleni ukweli yahampata, kodeng'helela ng'hani kubanza waja malongo tisa na tisa walekile kupotela."},{"book":"Matayo","chapter":"18","verse":"14","text":"Vivija Tata yeli kuulanga halonda hata imoja wa wadodo wano yapotele."},{"book":"Matayo","chapter":"18","verse":"15","text":"“Kamba ndugu yako yahakutendela gehile. Chola ukamzume, heyo na gweye muli mwiiyeka. Yahakutegeleza, kumpata ndugu yako."},{"book":"Matayo","chapter":"18","verse":"16","text":"Yahalema kukutegeleza, msole munhu imoja hebu wabili hamoja na gweye, ili chochose kilongigwa kitogoligwe na wanhu wabili hebu wadatu."},{"book":"Matayo","chapter":"18","verse":"17","text":"Kamba yahalema kuwategeleza, walongele wanhu wamtogole Yesu, vivija yahalema kuwategeleza, muleke yawe kumwako kamba mmhazi hebu mbokela kodi."},{"book":"Matayo","chapter":"18","verse":"18","text":"“Nowalongeleni, jojose dondamudifunge mwiisi dofungigwa kuulanga, na jojose dondamfungule mwiisi dofunguligwa kuulanga."},{"book":"Matayo","chapter":"18","verse":"19","text":"“Nowalongeleni kabili, wanhu wabili kumwenu mweye wahaitogolela mwiisi kupula kinhu chochose, Tatangu yeli kuulanga kowatendela."},{"book":"Matayo","chapter":"18","verse":"20","text":"Kwavija kokose konda waiting'hane wanhu wabili hebu wadatu kwa twaga jangu, niye na hamoja nao.”"},{"book":"Matayo","chapter":"18","verse":"21","text":"Abaho Petulo kamcholela Yesu kamuuza, “Mndewa, kamba ndugu yangu yahanhendela vihile, ngele kumgongo miyanza mingapi? Mbaka miyanza saba?”"},{"book":"Matayo","chapter":"18","verse":"22","text":"Yesu kamwidika, “Nokulongela siyo miyanza saba, lakini saba miyanza malongo saba,"},{"book":"Matayo","chapter":"18","verse":"23","text":"kwavija Undewa wa Mulungu uigala na Mndewa yalondile kupeta sente zake na wasang'hanaji zake."},{"book":"Matayo","chapter":"18","verse":"24","text":"Viyasongile kupeta sente, kagaligwa munhu imoja yakalile kodaigwa talanta elufu kumi."},{"book":"Matayo","chapter":"18","verse":"25","text":"Msang'hanaji ayo kakala kaduhu kinhu cha kumulipa, avo mndewa kalagiza yauzigwe, heyo, mwehe wake na wanage na vose viyalinavo muladi yalipe dideni."},{"book":"Matayo","chapter":"18","verse":"26","text":"Msang'hanaji ayo kamfugamila kampula, ‘Go mkulu, nibetele kwa kufunga umoyo nokuliha kila kinhu!’"},{"book":"Matayo","chapter":"18","verse":"27","text":"Mndewa ija kamonela bazi, avo kamulekelela dideni dija na kamuleka yachole.”"},{"book":"Matayo","chapter":"18","verse":"28","text":"“Abaho munhu ija viyasegela kamting'hana msang'hanaji miyage yakalile komdai sente gana dimoja, kamgoga kasonga kumbota isingo kuno kolonga, ‘Liha sente yangu.’"},{"book":"Matayo","chapter":"18","verse":"29","text":"Msang'hanaji miyage kamfugamila, kampula, ‘Nibetele kwa kufunga umoyo nokuliha!’"},{"book":"Matayo","chapter":"18","verse":"30","text":"Lakini kalema, kachola na kumgodeka miyage mkifungo mbaka vonda yalihe deni dija."},{"book":"Matayo","chapter":"18","verse":"31","text":"Wasang'hanaji wayage viwonile kija kilawilile wona usungu, wachola kumulongela mndewa mbuli zose zilawilile."},{"book":"Matayo","chapter":"18","verse":"32","text":"Avo mndewa kamkema msang'hanaji ayo, kamulongela. ‘Gweye kwa msang'hanaji wihile, niye nikulekelela deni jako kwavija kunipula nhende vivo."},{"book":"Matayo","chapter":"18","verse":"33","text":"Kulondeka umonele bazi msang'hanaji miyago kamba niye vinikonele bazi.’"},{"book":"Matayo","chapter":"18","verse":"34","text":"Mndewa wake kagevuzika ng'hani, kamgodeka mkifungo mbaka vondayalihe deni jose.”"},{"book":"Matayo","chapter":"18","verse":"35","text":"Yesu kamambukiza, “Vino vivo Tatangu yeli kuulanga vonda yawatendeleni mweye, kamba hamuzigela kumgongo mbuli za ndugu zenu kwa mizoyo yenu yose.”"}]}