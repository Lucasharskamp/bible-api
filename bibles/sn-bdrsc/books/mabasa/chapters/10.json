{"data":[{"book":"Mabasa","chapter":"10","verse":"1","text":"PaKesaria pakanga pano mumwe murume ainzi Koniriasi, mukuru wezana weHondo yavaItaria."},{"book":"Mabasa","chapter":"10","verse":"2","text":"Iye nemhuri yake vakanga vakazvipira uye vaitya Mwari; aipa kwazvo kuna vanoshayiwa uye ainyengetera kuna Mwari nguva dzose."},{"book":"Mabasa","chapter":"10","verse":"3","text":"Mumwe musi panguva inenge yechitatu masikati akaona chiratidzo. Akanyatsoona mutumwa waMwari, uyo akauya kwaari akati, “Koniriasi!”"},{"book":"Mabasa","chapter":"10","verse":"4","text":"Koniriasi akatarisa kwaari achitya, akati, “Chinyiko, Ishe?”"},{"book":"Mabasa","chapter":"10","verse":"5","text":"Zvino tuma vanhu kuJopa vandodana murume anonzi Simoni, achinziwo Petro."},{"book":"Mabasa","chapter":"10","verse":"6","text":"Ari kugara naSimoni musuki wamatehwe, ane imba iri pedyo negungwa.”"},{"book":"Mabasa","chapter":"10","verse":"7","text":"Mutumwa waakanga achitaura naye akati aenda, Koniriasi akadana varanda vake vaviri nomumwe murwi akatendeka uyo aiva mumwe wavachengeti vake."},{"book":"Mabasa","chapter":"10","verse":"8","text":"Akavarondedzera zvose zvakanga zvaitika ndokuvatuma kuJopa."},{"book":"Mabasa","chapter":"10","verse":"9","text":"Nenguva dzinenge dzamasikati dzezuva raitevera, vachiri parwendo rwavo, uye voswedera pedyo neguta, Petro akakwira pamusoro pedenga reimba kundonyengetera."},{"book":"Mabasa","chapter":"10","verse":"10","text":"Akanzwa nzara uye akada zvokudya, uye zvokudya zvakati zvichigadzirwa, akaona chiratidzo."},{"book":"Mabasa","chapter":"10","verse":"11","text":"Akaona denga razarurwa uye chimwe chinhu chakanga chakaita sejira guru chichiburutswa pasi chakasungwa makona acho mana."},{"book":"Mabasa","chapter":"10","verse":"12","text":"Chakanga chine mhando dzose dzemhuka dzina makumbo mana, pamwe chete nezvinokambaira zvenyika, neshiri dzedenga."},{"book":"Mabasa","chapter":"10","verse":"13","text":"Ipapo inzwi rakati kwaari, “Simuka, Petro. Baya udye.”"},{"book":"Mabasa","chapter":"10","verse":"14","text":"Petro akapindura akati, “Zvirokwazvo kwete, Ishe! Handina kutongodya chinhu chisina kunaka kana chine tsvina.”"},{"book":"Mabasa","chapter":"10","verse":"15","text":"Inzwi rakataurazve kwaari kechipiri richiti, “Usati chinhu chipi zvacho chakanatswa naMwari chine tsvina.”"},{"book":"Mabasa","chapter":"10","verse":"16","text":"Izvi zvakaitika katatu, pakarepo jira rikadzoserwa kudenga."},{"book":"Mabasa","chapter":"10","verse":"17","text":"Petro achiri kushamiswa nezvaireva chiratidzo, varume vakanga vatumwa naKoniriasi vakawana pakanga pane imba yaSimoni uye vakamira pasuo."},{"book":"Mabasa","chapter":"10","verse":"18","text":"Vakadanidzira vachibvunza kana pakanga pari ipo paigara Simoni ainziwo Petro."},{"book":"Mabasa","chapter":"10","verse":"19","text":"Petro achiri kufunga pamusoro pechiratidzo, Mweya akati kwaari, “Simoni, pane varume vatatu vari kukutsvaka."},{"book":"Mabasa","chapter":"10","verse":"20","text":"Saka simuka uburuke uende pasi. Usatya kuenda navo, nokuti ndini ndavatuma.”"},{"book":"Mabasa","chapter":"10","verse":"21","text":"Petro akaburuka akandoti kuvarume ava, “Ndini wamuri kutsvaka. Mavingeiko?”"},{"book":"Mabasa","chapter":"10","verse":"22","text":"Varume vaya vakamupindura vakati, “Tabva kuna Koniriasi mukuru wezana. Munhu akarurama uye anotya Mwari, anokudzwa navanhu vose vechiJudha. Mutumwa mutsvene akamuudza kuti akudanei kuti muuye kumba kwake kuti azonzwa zvamuchareva kwaari.”"},{"book":"Mabasa","chapter":"10","verse":"23","text":"Ipapo Petro akakoka varume ava kuti vapinde mumba vave vaeni vake."},{"book":"Mabasa","chapter":"10","verse":"24","text":"Zuva rakatevera akasvika Kesaria. Koniriasi akanga akavamirira uye akanga akoka hama dzake neshamwari dzapedyo."},{"book":"Mabasa","chapter":"10","verse":"25","text":"Petro akati apinda mumba, Koniriasi akamugamuchira uye akawira patsoka dzake achimuremekedza."},{"book":"Mabasa","chapter":"10","verse":"26","text":"Asi Petro akaita kuti asimuke akati, “Simuka, ndinongova munhuwo zvangu.”"},{"book":"Mabasa","chapter":"10","verse":"27","text":"Petro achitaura naye, akapinda mumba akawana vanhu vazhinji vakaungana."},{"book":"Mabasa","chapter":"10","verse":"28","text":"Akati kwavari, “Imi munozviziva kuti hazvibvumirwi nomurayiro wedu kuti muJudha adyidzane nomuhedheni kana kumushanyira. Asi Mwari andiratidza kuti handifaniri kuti nditi munhu haana kunaka kana kuti ane tsvina."},{"book":"Mabasa","chapter":"10","verse":"29","text":"Nokudaro pandakadanwa, ndakabva ndauya ndisingarambi. Regai ndichibvunza hangu kwamuri kuti mandidanirei?”"},{"book":"Mabasa","chapter":"10","verse":"30","text":"Koniriasi akapindura akati, “Mazuva mana apfuura ndakanga ndiri mumba mangu ndichinyengetera senguva ino, nenguva yechitatu yamasikati. Pakarepo munhu akanga akapfeka nguo dzinopenya akamira pamberi pangu"},{"book":"Mabasa","chapter":"10","verse":"31","text":"akati, ‘Koniriasi, Mwari anzwa minyengetero yako uye arangarira zvipo zvako kuvarombo."},{"book":"Mabasa","chapter":"10","verse":"32","text":"Tumira vanhu kuJopa kuna Simoni anonzi Petro. Mueni mumba maSimoni musuki wamatehwe, anogara pedyo negungwa.’"},{"book":"Mabasa","chapter":"10","verse":"33","text":"Saka ndakabva ndatumira vanhu kwamuri pakarepo, uye maita zvakanaka zvamauya. Zvino isu tose tiri pano pamberi paMwari kuti tinzwe kwamuri zvose zvamarayirwa naShe kuti muzotitaurira.”"},{"book":"Mabasa","chapter":"10","verse":"34","text":"Ipapo Petro akatanga kutaura achiti, “Zvino ndava kuziva kuti zvirokwazvo Mwari haazi mutsauri wavanhu"},{"book":"Mabasa","chapter":"10","verse":"35","text":"asi anogamuchira vanhu vanobva kundudzi dzose, ivo vanomutya uye vanoita zvakarurama."},{"book":"Mabasa","chapter":"10","verse":"36","text":"Imi munoziva shoko rakatumwa naMwari kuvanhu veIsraeri, achivaudza mashoko akanaka orugare kubudikidza naJesu Kristu, anova Ishe wavose."},{"book":"Mabasa","chapter":"10","verse":"37","text":"Munoziva zvakaitika muJudhea yose, kutanga kuGarirea shure kworubhabhatidzo rwakaparidzwa naJohani,"},{"book":"Mabasa","chapter":"10","verse":"38","text":"zvokuti Mwari akazodza sei Jesu Kristu weNazareta noMweya Mutsvene nesimba, uye kuti akapota sei nenyika achiita zvakanaka achiporesa vose vakanga vari pasi pesimba radhiabhori, nokuti Mwari aiva naye."},{"book":"Mabasa","chapter":"10","verse":"39","text":"“Isu tiri zvapupu zvezvinhu zvose zvaakaita munyika yavaJudha nomuJerusarema. Vakamuuraya nokumuturika pamuti,"},{"book":"Mabasa","chapter":"10","verse":"40","text":"asi Mwari akamumutsa kubva kuvakafa nezuva retatu akaita kuti aonekwe."},{"book":"Mabasa","chapter":"10","verse":"41","text":"Haana kuonekwa navanhu vose, asi nezvapupu zvakanga zvagara zvasarudzwa naMwari nesu takadya uye tikanwa naye shure kwokumuka kwake kubva kuvakafa."},{"book":"Mabasa","chapter":"10","verse":"42","text":"Akatirayira kuti tiparidze kuvanhu uye tipupure kuti ndiye akagadzwa naMwari kuti ave mutongi wavapenyu navakafa."},{"book":"Mabasa","chapter":"10","verse":"43","text":"Vaprofita vose vanopupura nezvake kuti ani naani anotenda kwaari anogamuchira kanganwiro yezvivi kubudikidza nezita rake.”"},{"book":"Mabasa","chapter":"10","verse":"44","text":"Petro achiri kutaura mashoko aya, Mweya Mutsvene akauya pamusoro pavose vakanzwa shoko."},{"book":"Mabasa","chapter":"10","verse":"45","text":"Vatendi vakadzingiswa vakanga vauya naPetro vakakatyamara nokuti chipo choMweya Mutsvene chakanga chadururirwa kunyange napamusoro pevedzimwe ndudziwo."},{"book":"Mabasa","chapter":"10","verse":"46","text":"Nokuti vakavanzwa vachitaura nendimi vachirumbidza Mwari."},{"book":"Mabasa","chapter":"10","verse":"47","text":"“Pano munhu angadzivisa vanhu ava kuti vabhabhatidzwe nemvura here? Vagamuchira Mweya Mutsvene sezvatakangoitawo isu.”"},{"book":"Mabasa","chapter":"10","verse":"48","text":"Naizvozvo akarayira kuti vabhabhatidzwe muzita raJesu Kristu. Ipapo vakakumbira Petro kuti ambogara navo kwamazuva mashoma."}]}