{"data":[{"book":"Jakuba","chapter":"2","verse":"1","text":"Moi przyjaciele, jeśli wierzycie Jezusowi Chrystusowi, naszemu Panu, nie możecie traktować jednych ludzi inaczej niż drugich."},{"book":"Jakuba","chapter":"2","verse":"2","text":"Załóżmy, że na wasze spotkanie przychodzi ktoś bogaty, dobrze ubrany, z sygnetami na palcach, oraz ktoś biedny, w starym i zniszczonym ubraniu."},{"book":"Jakuba","chapter":"2","verse":"3","text":"Wy zaś patrzycie na dobre ubranie tego pierwszego i mówicie: „Siądź tu z przodu, na honorowym miejscu”. Do biednego zaś mówicie: „Stań sobie tam z boku albo usiądź na podłodze”."},{"book":"Jakuba","chapter":"2","verse":"4","text":"Czy, postępując tak, nie stajecie się niesprawiedliwymi sędziami, dzielącymi ludzi na lepszych i gorszych?"},{"book":"Jakuba","chapter":"2","verse":"5","text":"Moi kochani przyjaciele, posłuchajcie mnie uważnie. Czy Bóg nie wybrał właśnie biednych, aby—dzięki wierze—stali się bogaci i otrzymali królestwo, obiecane przez Boga tym, którzy Go kochają?"},{"book":"Jakuba","chapter":"2","verse":"6","text":"Wy jednak gardzicie biednymi. A czy to nie bogaci gnębią was i oskarżają przed sądem?"},{"book":"Jakuba","chapter":"2","verse":"7","text":"Czy to nie oni śmieją się z Tego, który jest waszym Panem?"},{"book":"Jakuba","chapter":"2","verse":"8","text":"Jeśli jednak kierujecie się królewskim przykazaniem Pisma, które mówi: „Kochaj innych ludzi jak samego siebie!”, to postępujecie właściwie."},{"book":"Jakuba","chapter":"2","verse":"9","text":"Jeżeli jednak dzielicie ludzi na lepszych i gorszych, popełniacie grzech, i w świetle Prawa jesteście przestępcami."},{"book":"Jakuba","chapter":"2","verse":"10","text":"Ten bowiem, kto przestrzega całego Prawa, a przekroczy tylko jedno z przykazań, ponosi taką sama winę jak ten, kto złamał wszystkie przykazania."},{"book":"Jakuba","chapter":"2","verse":"11","text":"Bóg, który powiedział: „Bądź wierny w małżeństwie!”, powiedział także: „Nie zabijaj!”. Jeśli więc jesteś wierny w małżeństwie, ale zabiłeś kogoś, zgodnie z Prawem jesteś przestępcą."},{"book":"Jakuba","chapter":"2","verse":"12","text":"Mówcie więc i postępujcie tak, abyście zostali dobrze osądzeni na podstawie prawa dającego wolność."},{"book":"Jakuba","chapter":"2","verse":"13","text":"Ten bowiem, kto nie okazywał innym miłości, sam również jej nie doświadczy. Miłość jest ważniejsza niż sąd."},{"book":"Jakuba","chapter":"2","verse":"14","text":"Moi przyjaciele, jaki jest sens mówić, że się wierzy Bogu, jeśli ta wiara nie przejawia się w czynach? Czy taka wiara może kogoś zbawić?"},{"book":"Jakuba","chapter":"2","verse":"15","text":"Załóżmy, że ktoś z wierzących—mężczyzna lub kobieta—nie ma pieniędzy na ubranie i jedzenie."},{"book":"Jakuba","chapter":"2","verse":"16","text":"Wtedy ktoś z was powie im: „Bądźcie dobrej myśli! Mam nadzieję, że uda wam się zdobyć coś do ubrania i jedzenia”, sam jednak nie da im tego, czego potrzebują. Czy jego słowa będą miały wtedy jakieś znaczenie?"},{"book":"Jakuba","chapter":"2","verse":"17","text":"Podobnie jest z wiarą. Jeśli nie wypływają z niej dobre czyny, znaczy to, że jest martwa."},{"book":"Jakuba","chapter":"2","verse":"18","text":"Ktoś jednak może powiedzieć: „Jeden wierzy Bogu, a drugi czyni dobro”. Jak jednak udowodnisz, że wierzysz Bogu, skoro z twojej wiary nie wypływają żadne dobre czyny? Ja właśnie poprzez moje czyny pokazuję, że wierzę Bogu!"},{"book":"Jakuba","chapter":"2","verse":"19","text":"Twierdzisz, że wierzysz w istnienie Boga? To dobrze, ale demony też w to wierzą, a mimo to drżą ze strachu."},{"book":"Jakuba","chapter":"2","verse":"20","text":"Niemądry człowieku! Czy mam ci udowodnić, że wiara, z której nie wypływają dobre czyny, jest bezużyteczna?"},{"book":"Jakuba","chapter":"2","verse":"21","text":"Czy Abraham, nasz przodek, nie został uniewinniony przez Boga na podstawie czynu? Złożył przecież swojego syna, Izaaka, na ołtarzu ofiarnym!"},{"book":"Jakuba","chapter":"2","verse":"22","text":"Widzisz więc, że jego wiara była ściśle powiązana z czynami i właśnie dzięki nim stała się doskonała."},{"book":"Jakuba","chapter":"2","verse":"23","text":"W ten sposób wypełniły się następujące słowa Pisma: „Abraham uwierzył Bogu i został uniewinniony”. Co więcej, Abraham został nawet nazwany przyjacielem Boga!"},{"book":"Jakuba","chapter":"2","verse":"24","text":"Widzicie więc, że człowiek zostaje uniewinniony również na podstawie jego czynów, a nie tylko wiary."},{"book":"Jakuba","chapter":"2","verse":"25","text":"Kolejny przykład stanowi Rachab, prostytutka z Jerycha. Czy nie została ona uniewinniona na podstawie jej czynu? Udzieliła przecież schronienia izraelskim zwiadowcom i wskazała im drogę ucieczki!"},{"book":"Jakuba","chapter":"2","verse":"26","text":"Ciało, w którym nie ma ducha, jest martwe. Podobnie jest z wiarą—jeśli nie wypływają z niej dobre czyny, jest martwa."}]}