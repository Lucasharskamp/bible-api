{"data":[{"book":"2 Korintusi","chapter":"3","verse":"1","text":"Elkezdjük-e ismét ajánlgatni magunkat? Vagy talán szükségünk van, mint némelyeknek, ajánlólevelekre hozzátok vagy tőletek?"},{"book":"2 Korintusi","chapter":"3","verse":"2","text":"A mi levelünk ti vagytok, szívünkbe írva, amelyet ismer és olvas minden ember."},{"book":"2 Korintusi","chapter":"3","verse":"3","text":"Mert nyilvánvaló, hogy Krisztusnak a mi szolgálatunk által szerzett levele vagytok, nem tintával, hanem az élő Isten Lelkével írva, nem kőtáblákra, hanem a szívnek hústábláira."},{"book":"2 Korintusi","chapter":"3","verse":"4","text":"Ilyen bizodalmunk Krisztus által van Isten iránt."},{"book":"2 Korintusi","chapter":"3","verse":"5","text":"Nem mintha önmagunktól volnánk alkalmasak, magunknak tulajdonítva valamit, ellenkezőleg a mi alkalmas voltunk Istentől van,"},{"book":"2 Korintusi","chapter":"3","verse":"6","text":"aki alkalmassá tett minket arra, hogy új szövetség szolgái legyünk, nem a betűé, hanem a Léleké, mert a betű megöl, a Lélek pedig megelevenít."},{"book":"2 Korintusi","chapter":"3","verse":"7","text":"Ha pedig a halálnak betűkkel kövekbe vésett szolgálata dicsőséges volt, úgyhogy Izrael fiai nem is nézhettek Mózes arcára, arcának mulandó dicsősége miatt,"},{"book":"2 Korintusi","chapter":"3","verse":"8","text":"hogyne volna még inkább dicsőséges a Lélek szolgálata?"},{"book":"2 Korintusi","chapter":"3","verse":"9","text":"Mert ha a kárhoztatás szolgálata dicsőséges, mennyivel inkább dicsőséges az igazság szolgálata?"},{"book":"2 Korintusi","chapter":"3","verse":"10","text":"Sőt az egykor dicsőített, már nem is dicsőséges, az őt felülmúló dicsőség miatt."},{"book":"2 Korintusi","chapter":"3","verse":"11","text":"Mert ha dicsőséges a mulandó, sokkal inkább dicsőséges a maradandó."},{"book":"2 Korintusi","chapter":"3","verse":"12","text":"Mivel tehát ilyen reménységünk van, nagy nyíltsággal szólunk."},{"book":"2 Korintusi","chapter":"3","verse":"13","text":"És nem úgy, mint Mózes, aki leplet borított arcára, hogy ne lássák Izrael fiai mulandó dicsőségének végét."},{"book":"2 Korintusi","chapter":"3","verse":"14","text":"De értelmük eltompult. Mert ugyanaz a lepel mind e mai napig ott van felfedetlenül az Ószövetség olvasásánál, mert az csak Krisztusban tűnik el."},{"book":"2 Korintusi","chapter":"3","verse":"15","text":"Sőt mindmáig, amikor csak olvassák Mózest, lepel borul szívükre,"},{"book":"2 Korintusi","chapter":"3","verse":"16","text":"de ha majd megtérnek az Úrhoz, akkor lehull a lepel."},{"book":"2 Korintusi","chapter":"3","verse":"17","text":"Az Úr pedig Lélek, és ahol az Úr Lelke van, ott a szabadság."},{"book":"2 Korintusi","chapter":"3","verse":"18","text":"Mi pedig az Úr dicsőségét mindnyájan fedetlen arccal szemléljük, az Úr Lelke által ugyanarra a képre formálódunk, dicsőségről dicsőségre."}]}