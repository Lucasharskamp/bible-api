{"data":[{"book":"1 Wakolinto","chapter":"1","verse":"1","text":"Niye Paulo, nikemigwa niwe mtumigwa wa Yesu Kilisito, kamba viyalondile Mulungu, na vivija ndugu yetu Sositenesi,"},{"book":"1 Wakolinto","chapter":"1","verse":"2","text":"towandikila mweye wanhu wa Mulungu muli kudibuga da Kolinto. Mweye mose mukemigwe muwe wanhu wang'alile wa Mulungu, mweye mwa wanhu wa Mulungu kwa kuilumba na Yesu Kilisito, hamoja na wanhu wose weli kila hanhu womgwaa ukulu Mndewa wetu Yesu Kilisito, Mndewa wao na vivija Mndewa wetu."},{"book":"1 Wakolinto","chapter":"1","verse":"3","text":"Mulungu Tataetu na Mndewa Yesu Kilisito wawagwee ng'hekewa na tindiwalo."},{"book":"1 Wakolinto","chapter":"1","verse":"4","text":"Siku zose niye nomgwaa nhogolwa Mulungu wangu, kwavija kawagwaa mweye ng'hekewa, kubitila Yesu Kilisito."},{"book":"1 Wakolinto","chapter":"1","verse":"5","text":"Kwavija mweye muilumba na Kilisito, mugweleligwa vinhu vose vinogile, mugweleligwa nzewele zose na kujuwa mbuli zose zimulonga."},{"book":"1 Wakolinto","chapter":"1","verse":"6","text":"Usenga mbuli ya Kilisito, Mulungu kautenda wike mizizi mmizoyo yenu,"},{"book":"1 Wakolinto","chapter":"1","verse":"7","text":"avo hamuswelile nhunza yoyose ilawa kwa Loho Yang'alile, kipindi vimumbeta kwa kusulukila Mndewa wetu Yesu Kilisito vonda yagubuligwe."},{"book":"1 Wakolinto","chapter":"1","verse":"8","text":"Nayo kowagangamiza mbaka kuuhelelo, muladi sekemoneke mubananga mna Isiku ya Mndewa wetu Yesu Kilisito."},{"book":"1 Wakolinto","chapter":"1","verse":"9","text":"Mulungu yawakemile mweye muilumbe na Mwanage, Yesu Kilisito Mndewa wetu, kotenda gaja gayalongile."},{"book":"1 Wakolinto","chapter":"1","verse":"10","text":"Ndugu zangu, nowapula kwa twaga da Mndewa wetu Yesu Kilisito, muitogolele mbuli yoyose yumulonga, muladi sekemuigole mweye kwa mweye. Muilumbe goya na mugese dimoja na mulonde kinhu kimoja."},{"book":"1 Wakolinto","chapter":"1","verse":"11","text":"Ndugu zangu, wanhu wayagwe wa lukolo lwa Kiloe wanongela fulu ipile kuwa mogomba mweye kwa mweye."},{"book":"1 Wakolinto","chapter":"1","verse":"12","text":"Niye nolonga vino, kwavija kila munhu kolonga jake. Ino kolonga, “Nomkweleleza Paulo,” iyagwe kolonga, “Nomkweleleza Apolo,” iyagwe kolonga, “Nomkweleleza Kefa,” na iyagwe kolonga, “Nomkweleleza Kilisito.”"},{"book":"1 Wakolinto","chapter":"1","verse":"13","text":"Vino, Kilisito kaigola? Vino, Paulo ayo yawambigwe mumsalaba mbuli ya mweye? Hebu mubatizigwa muwe wanahina wa Paulo?"},{"book":"1 Wakolinto","chapter":"1","verse":"14","text":"Nomgwaa nhogolwa Mulungu kwavija simbatize munhu yoyose kumwenu, ila niwabatiza Kilisipo na Gayo."},{"book":"1 Wakolinto","chapter":"1","verse":"15","text":"Avo kuduhu munhu yodaha kulonga kabatizigwa kuwa mwanahina wangu."},{"book":"1 Wakolinto","chapter":"1","verse":"16","text":"Ona vija, vivija niwabatiza wanhu wa lubuga lwa Sitefana, lakini sikumbuka kamba nimbatiza munhu yoyose iyagwe."},{"book":"1 Wakolinto","chapter":"1","verse":"17","text":"Kilisito hanitumile niye kubatiza, lakini kanituma niwapetele wanhu Mbuli Inogile, na siyo kwa kutamanila nzewele za wanhu, muladi kuitenda ifa ya Kilisito mumsalaba sekeyage bule."},{"book":"1 Wakolinto","chapter":"1","verse":"18","text":"Kwavija usenga mbuli ya ifa ya Kilisito mumsalaba yokoneka mbuli ya kibozi kwa wanhu wopotela, lakini kumwetu tweye tukomboligwa, usenga awo ni nguvu ya Mulungu."},{"book":"1 Wakolinto","chapter":"1","verse":"19","text":"Kwavija Maandiko Gang'alile golonga,"},{"book":"1 Wakolinto","chapter":"1","verse":"20","text":"Avo, kakwahi yeli na nzewele? Hebu mfundiza Malagizo ga Musa? Hebu wakulu wa kuibamilila wa kipindi kino? Mulungu kaitenda nzewele ya wanhu wa mwiisi ino ubozi!"},{"book":"1 Wakolinto","chapter":"1","verse":"21","text":"Kamba viili nzewele ya Mulungu, wanhu wa mwiisi hawadaha kumjuwa heyo kubitila nzewele zao wenyego. Lakini Mulungu kanogelwa kuwakombola waja womtogola kubitila usenga awo utuwapetela na ukoneka kwa wanhu weli na nzewele kamba ubozi."},{"book":"1 Wakolinto","chapter":"1","verse":"22","text":"Wayahudi wolonda kulola kilaguso, Wagiliki wozahila nzewele."},{"book":"1 Wakolinto","chapter":"1","verse":"23","text":"Lakini tweye tompeta Kilisito yawambigwe mumsalaba. Usenga uno wowagevuza Wayahudi na kwa wanhu haweli Wayahudi wokoneka ubozi."},{"book":"1 Wakolinto","chapter":"1","verse":"24","text":"Lakini kwa waja wakemigwe na Mulungu, Wayahudi hamoja na haweli Wayahudi, Kilisito ayo nguvu ya Mulungu na nzewele za Mulungu."},{"book":"1 Wakolinto","chapter":"1","verse":"25","text":"Kwavija kija kikoneka ubozi wa Mulungu, kina nzewele kubanza nzewele za wanhu, na kija kikoneka kunyolila kwa Mulungu, kina nguvu kubanza nguvu za wanhu."},{"book":"1 Wakolinto","chapter":"1","verse":"26","text":"Ndugu zangu, kumbukeni vimukalile baho umwaka Mulungu viyawakemile, wanhu bwando kumwenu wakala waduhu hata nzewele za wanhu wa mwiisi ino, wanhu bwando wakala waduhu nguvu hebu weli na ukulu."},{"book":"1 Wakolinto","chapter":"1","verse":"27","text":"Lakini Mulungu katenda giladi, kasagula vinhu vija vikoneka na wanhu wa mwiisi va kibozi muladi kuwatenda wanhu weli na nzewele wagwe kinyala, na kasagula vinhu vija vikoneka na wanhu wa mwiisi vonyolila muladi kuwatenda wanhu weli na nguvu wagwe kinyala."},{"book":"1 Wakolinto","chapter":"1","verse":"28","text":"Mulungu kasagula vinhu vija vikoneka na wanhu wa mwiisi si vinhu goya na wovibeza na hawavigesa bule muladi yavinange vija vigesigwa na wanhu wa mwiisi kuwa vinoga ng'hani."},{"book":"1 Wakolinto","chapter":"1","verse":"29","text":"Avo kuduhu munhu yodaha kuigodela kinhu chochose mgameso ga Mulungu."},{"book":"1 Wakolinto","chapter":"1","verse":"30","text":"Lakini Mulungu kawatenda muilumbe na Yesu Kilisito, kamtenda Kilisito yawe nzewele yetu. Kubitila heyo totendigwa tunoga mgameso ga Mulungu, na twa wanhu wa Mulungu na tokomboligwa."},{"book":"1 Wakolinto","chapter":"1","verse":"31","text":"Avo Maandiko Gang'alile golonga, “Munhu yoyose yolonda kuigoda, yaigodele kija kiyasang'hane Mndewa.”"}]}