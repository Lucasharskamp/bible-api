{"data":[{"book":"Deuteronomium","chapter":"21","verse":"1","text":"Wanneer men in het land, dat Jahweh, uw God, u in bezit zal geven, een vermoorde in het veld vindt liggen, zonder dat men weet, wie hem heeft gedood,"},{"book":"Deuteronomium","chapter":"21","verse":"2","text":"dan moeten uw oudsten en rechters de afstand naar de steden gaan opnemen, die in de omtrek van den vermoorde liggen."},{"book":"Deuteronomium","chapter":"21","verse":"3","text":"En de oudsten van de stad, waar de vermoorde het dichtst bij ligt, moeten een jonge koe nemen, waarmee nog niet is gewerkt en die nog nooit in een juk heeft getrokken."},{"book":"Deuteronomium","chapter":"21","verse":"4","text":"De oudsten van die stad moeten de jonge koe naar een dal met altijd stromend water brengen, waar niet gewerkt of gezaaid wordt, en daar in het dal de jonge koe de nek breken."},{"book":"Deuteronomium","chapter":"21","verse":"5","text":"Dan moeten de priesters, de zonen van Levi, naar voren treden, want Jahweh, uw God, heeft hen uitverkoren, om zijn dienst te verrichten, in de naam van Jahweh te zegenen, en naar hun uitspraak elk geding over twist of mishandeling te beslechten."},{"book":"Deuteronomium","chapter":"21","verse":"6","text":"Vervolgens moeten alle oudsten van die stad, waar de vermoorde het dichtst bij lag, hun handen wassen over de jonge koe, die in het dal de nek is gebroken,"},{"book":"Deuteronomium","chapter":"21","verse":"7","text":"en plechtig getuigen: Onze handen hebben dit bloed niet vergoten, en onze ogen hebben het niet gezien."},{"book":"Deuteronomium","chapter":"21","verse":"8","text":"Verzoen de schuld van uw volk, Israël, dat Gij, Jahweh, hebt vrijgekocht, en reken uw volk Israël geen onschuldig bloed aan! Zo zullen zij voor het bloed verzoening verkrijgen,"},{"book":"Deuteronomium","chapter":"21","verse":"9","text":"en zal geen onschuldig bloed op u blijven rusten, omdat gij hebt gedaan, wat recht is in de ogen van Jahweh."},{"book":"Deuteronomium","chapter":"21","verse":"10","text":"Wanneer ge tegen uw vijanden ten strijde trekt, en Jahweh, uw God, levert ze aan u over en ge voert ze als krijgsgevangenen mee,"},{"book":"Deuteronomium","chapter":"21","verse":"11","text":"wanneer ge dan onder de krijgsgevangenen een mooie vrouw bemerkt, die ge tot echtgenote wenst te nemen,"},{"book":"Deuteronomium","chapter":"21","verse":"12","text":"dan kunt ge haar uw huis binnenleiden. Zij moet haar hoofd kaal scheren, haar nagels knippen,"},{"book":"Deuteronomium","chapter":"21","verse":"13","text":"het kleed afleggen, waarin zij gevangen werd genomen, en een maand lang in uw huis blijven, om haar vader en moeder te bewenen. Daarna kunt gij gemeenschap met haar houden, haar huwen en zal zij uw vrouw zijn."},{"book":"Deuteronomium","chapter":"21","verse":"14","text":"Maar zo ze u later niet meer bevalt, moet ge haar vrij laten vertrekken en moogt ge haar niet voor geld verkopen, of als slavin behandelen, omdat ge haar bezeten hebt."},{"book":"Deuteronomium","chapter":"21","verse":"15","text":"Wanneer een man twee vrouwen heeft, van wie hij de een meer bemint dan de ander, en de beminde zowel als de mindergeliefde schenkt hem een zoon, maar de eerstgeborene is van de mindergeliefde,"},{"book":"Deuteronomium","chapter":"21","verse":"16","text":"dan mag hij, bij de verdeling van zijn erfenis onder zijn zonen, den zoon van de beminde niet het deel van den eerstgeborene geven ten koste van den zoon der mindergeliefde, die de eerstgeborene is."},{"book":"Deuteronomium","chapter":"21","verse":"17","text":"Hij moet den zoon van de mindergeliefde als eerstgeborene erkennen, door hem een dubbel aandeel te geven van al wat hij heeft; want hij is de eersteling van zijn mannelijke kracht, en hem komt het eerstgeboorterecht toe."},{"book":"Deuteronomium","chapter":"21","verse":"18","text":"Wanneer iemand een weerspannigen en onhandelbaren zoon heeft, die niet naar zijn vader en moeder wil luisteren, en ofschoon zij hem tuchtigen, hun toch niet gehoorzaamt,"},{"book":"Deuteronomium","chapter":"21","verse":"19","text":"dan moeten zijn vader en moeder hem laten grijpen, hem naar de oudsten der stad en naar de poort van zijn woonplaats laten brengen,"},{"book":"Deuteronomium","chapter":"21","verse":"20","text":"en tot de oudsten van zijn stad zeggen: Onze zoon is weerspannig en onhandelbaar; hij gehoorzaamt ons niet, maar is een losbol en dronkaard."},{"book":"Deuteronomium","chapter":"21","verse":"21","text":"Dan moeten alle mannen van zijn stad hem doodstenigen. Zo zult ge dat kwaad uit uw midden verwijderen; want heel Israël zal het horen en vrezen."},{"book":"Deuteronomium","chapter":"21","verse":"22","text":"Wanneer iemand een misdaad heeft begaan, waarop de doodstraf staat, en hij ter dood is gebracht en aan een paal is gehangen,"},{"book":"Deuteronomium","chapter":"21","verse":"23","text":"dan moogt ge zijn lijk ‘s nachts niet aan de paal laten hangen, maar moet ge het dezelfde dag nog begraven. Want een gehangene is door Jahweh gevloekt, en gij moogt het land niet bezoedelen, dat Jahweh, uw God, u tot erfdeel schenkt."}]}