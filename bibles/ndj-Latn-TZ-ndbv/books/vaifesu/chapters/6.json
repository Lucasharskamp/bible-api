{"data":[{"book":"Vaifesu","chapter":"6","verse":"1","text":"Yumwi vana, muvapikanishi valeli venu ngimu wadayila Bambu, kwanongwa kugola naha yikumnowesha Chapanga."},{"book":"Vaifesu","chapter":"6","verse":"2","text":"“Muvapikanishi valeli vaku,” Ali ndi lilawu lya kwaa mujangi,"},{"book":"Vaifesu","chapter":"6","verse":"3","text":"“Ili wuyinomi na kuyikala myaka yitangalili mumlima.”"},{"book":"Vaifesu","chapter":"6","verse":"4","text":"Na yumwi valeli, mukotoo kuvavifya vana venu ili muvaleli kwa mawuli kuvapa Malawu va Bambu."},{"book":"Vaifesu","chapter":"6","verse":"5","text":"Yumwi vavanda, muvapikanishi vabambu venu kwa ndima yonda, ngimu wumumupikanisha Kilistu."},{"book":"Vaifesu","chapter":"6","verse":"6","text":"Mugoli naha chipindi pavavalola paulongolu yawu weka ha ila mugoli chichuku ngimu ya vandumindumi va Kilistu, kwa ndima shenu shonda mugoli ngimu wadayila Chapanga."},{"book":"Vaifesu","chapter":"6","verse":"7","text":"Pamumukimbanikila mumukimbanikili kwa cheleli kucha mukumkimbanikila Bambu na ngimu kuvakimbanikila vandu vengi ha."},{"book":"Vaifesu","chapter":"6","verse":"8","text":"Muyiholi kucha Bambu davapi fupu vandu vosi, vavanda na vangajila kuva vavanda kwa findu finofu fivagola."},{"book":"Vaifesu","chapter":"6","verse":"9","text":"Yumwi yimukimbanikiwa, muvagoleli nga wuwowu vavanda venu na muleki kuvagolela mikapusha. Nongwa yumwi na vavanda venu mumanya kucha muna Bambu yumu wa kumbindi kwa Chapanga mweni kana lushawu ha."},{"book":"Vaifesu","chapter":"6","verse":"10","text":"Pambeli nguvadayila mdindali muvi pamu na Bambu na kwa liwovi lya ukomi waki."},{"book":"Vaifesu","chapter":"6","verse":"11","text":"Mkamuli fidumu fyavagayilili Chapanga ili musilimbi fichuku fya Lijangavandu."},{"book":"Vaifesu","chapter":"6","verse":"12","text":"Nongwa tukuleva na vandu ha ila tukuleva na liwovi lya wafu mululanga, vatavala vakomi na liwovi lya wafu lya majuva ava."},{"book":"Vaifesu","chapter":"6","verse":"13","text":"Kwanongwa ayi mufwali fidumu fimugayiliwili na Chapanga, ili lijuva lya wafu palifika muweshi kuleva na chimdwama na pamuleva kala mbaka mwishu, damuvi mkali mudindala."},{"book":"Vaifesu","chapter":"6","verse":"14","text":"Topi, mwikali ndemindemi. Mufwali lufunga lwa nakaka muchiwunu yenu, haki awu ugoleki. Haki yivi kucha fwali ya kuyilyamba muchifuva yenu,"},{"book":"Vaifesu","chapter":"6","verse":"15","text":"na muvalandulili vandu chilongu cha Nyanyi yichiyegha kusika ayi ndi kufwala filatu mumawulu venu."},{"book":"Vaifesu","chapter":"6","verse":"16","text":"Chipindi chosi mukoli ngawu ya ujumilwa ili muweshi kujima mivanu ya motu ya yula mwafu."},{"book":"Vaifesu","chapter":"6","verse":"17","text":"Mpokeli ukombola kucha likokoma lya chuma na Chilongu cha Chapanga kucha limayi wumugayiliwili na Mfuki Mng'alili."},{"book":"Vaifesu","chapter":"6","verse":"18","text":"Mugoli fyosi kwa kudadava majuva vosi, pamuluva utangi wa Chapanga. Mdadavi chipindi chosi kwa liwovi lya Mfuki. Mgungi mesu pangajila kutofya, majuva vosi muvadadavili vandu va Chapanga."},{"book":"Vaifesu","chapter":"6","verse":"19","text":"Wuwula wula mudadavili na nenga ili panywanga Chapanga asangili cha kudeta, ng'weshi kuvawombela vandu mbwepu ya Chilongu cha Nyanyi kwa chiganu."},{"book":"Vaifesu","chapter":"6","verse":"20","text":"Nenga ndi mnjagila wa achi chilongu yimelili kuchijaka mudadavili ili nanduli Chilongu cha Nyanyi ngimu wuyidayiliwa kuwomba."},{"book":"Vaifesu","chapter":"6","verse":"21","text":"Tukiku, mlongu wetu yitumtamili na ndumindumi wa chiganu muchichuku cha Bambu, davavapi filongu fyangu fyosi ili mumanyi chigola."},{"book":"Vaifesu","chapter":"6","verse":"22","text":"Ngumulayisha kwa yumwi avawombeli milandu yetu wuyiyendilela ili muvi na ndima."},{"book":"Vaifesu","chapter":"6","verse":"23","text":"Nguvaluvila yumwi valongu vaku kusika, wutami na ujumilwa wuufuma kwa Tati Chapanga na kwa Bambu wetu Yesu Kilistu."},{"book":"Vaifesu","chapter":"6","verse":"24","text":"Nguvaluvila usangi kwa Chapanga vosi yivamtama Bambu wetu Yesu Kilistu kwa wutami wungajila chingomeku."}]}