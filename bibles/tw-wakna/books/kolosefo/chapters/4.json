{"data":[{"book":"Kolosefo","chapter":"4","verse":"1","text":"Awuranom, momma mo asomfo nea ɛteɛ. Monkae sɛ mo nso mowɔ Owura wɔ ɔsoro."},{"book":"Kolosefo","chapter":"4","verse":"2","text":"Mommɔ mpae daa. Monyɛ nnam wɔ mo mpaebɔ mu na monna Onyankopɔn ase."},{"book":"Kolosefo","chapter":"4","verse":"3","text":"Mommɔ mpae mma yɛn nso wɔ bere koro no ara mu na Onyankopɔn ama yɛn mu kwan ama yɛatumi aka Asɛmpa no ne Kristo ho ahintasɛm. Efisɛ ɛno nti na meda afiase no."},{"book":"Kolosefo","chapter":"4","verse":"4","text":"Mommɔ mpae na matumi akasa ama ntease aba mu, sɛnea ɛsɛ sɛ mekasa."},{"book":"Kolosefo","chapter":"4","verse":"5","text":"Bere biara a mubenya kwan ne wɔn a wɔnyɛ agyidifo ahyia no, mo ne wɔn nkasa nyansa mu."},{"book":"Kolosefo","chapter":"4","verse":"6","text":"Daa, monka kasa pa a ɛyɛ anigye nkyerɛ wɔn na momma wɔn mu biara mmuae pa."},{"book":"Kolosefo","chapter":"4","verse":"7","text":"Yɛn nuabarima pa Tihiko a ɔyɛ odwumayɛni pa na ɔsan yɛ Awurade adwumayɛ mu somfo no bɛka me ho asɛm akyerɛ mo."},{"book":"Kolosefo","chapter":"4","verse":"8","text":"Eyi nti na meresoma no mo nkyɛn, ama moahu sɛnea yɛn ho te, na wahyɛ mo nkuran nso."},{"book":"Kolosefo","chapter":"4","verse":"9","text":"Onua Onesimo a ɔyɛ ɔdɔfo nokwafo na ɔsan fra mo kuw mu no ne no na ɛreba. Wɔbɛka biribiara a ɛrekɔ so wɔ ha akyerɛ mo."},{"book":"Kolosefo","chapter":"4","verse":"10","text":"Me yɔnko Aristarko a ɔne me da afiase no kyia mo. Saa ara na Barnaba wɔfaase Marko nso kyia mo. Wɔaka akyerɛ mo se sɛ ɔba mo nkyɛn a munnye no fɛw so."},{"book":"Kolosefo","chapter":"4","verse":"11","text":"Yesu a wɔfrɛ no Yusto no nso kyia mo. Saa nnipa baasa yi nko ara ne Yudafo agyidifo a me ne wɔn reyɛ Onyankopɔn Ahenni no ho adwuma a wɔaboa me yiye."},{"book":"Kolosefo","chapter":"4","verse":"12","text":"Kristo Yesu somfo a wɔfrɛ no Epafra a ɔfra mo kuw mu no nso kyia mo. Daa ɔbɔ mpae dennen srɛ Onyankopɔn sɛ ɔnhyɛ mo den na ɔmma mo nyansa na mommrɛ mo ho ase mma nʼapɛde."},{"book":"Kolosefo","chapter":"4","verse":"13","text":"Metumi adi ne nsiyɛ ho adanse akyerɛ mo ne nnipa a wɔwɔ Laodikea ne Hierapoli no."},{"book":"Kolosefo","chapter":"4","verse":"14","text":"Luka a ɔyɛ yɛn yaresafo pa no ne Dema kyia mo."},{"book":"Kolosefo","chapter":"4","verse":"15","text":"Yekyia anuanom a wɔwɔ Laodikea ne Nimfa ne asafo a wohyia wɔ ne fi no."},{"book":"Kolosefo","chapter":"4","verse":"16","text":"Sɛ mokenkan saa nhoma yi wie a monhwɛ sɛ mobɛkenkan akyerɛ asafo a wɔwɔ Laodikea no. Saa ara nso na monkenkan nhoma a efi Laodikea no."},{"book":"Kolosefo","chapter":"4","verse":"17","text":"Monka nkyerɛ Arkipo se, “Bɔ mmɔden sɛ wubewie ɔsom a wɔde ahyɛ wo nsa wɔ Awurade din mu no.”"},{"book":"Kolosefo","chapter":"4","verse":"18","text":"Me Paulo, me nsa ano nkyerɛw a mede kyia mo ni: Monkae me mpokyerɛ no. Onyankopɔn adom nka mo."}]}