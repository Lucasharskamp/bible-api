{"data":[{"book":"زبور","chapter":"87","verse":"1","text":"قورح کی اولاد کا زبور۔ گیت۔"},{"book":"زبور","chapter":"87","verse":"2","text":"رب صیون کے دروازوں کو یعقوب کی دیگر آبادیوں سے کہیں زیادہ پیار کرتا ہے۔"},{"book":"زبور","chapter":"87","verse":"3","text":"اے اللہ کے شہر، تیرے بارے میں شاندار باتیں سنائی جاتی ہیں۔ (سِلاہ)"},{"book":"زبور","chapter":"87","verse":"4","text":"رب فرماتا ہے، ”مَیں مصر اور بابل کو اُن لوگوں میں شمار کروں گا جو مجھے جانتے ہیں۔“ فلستیہ، صور اور ایتھوپیا کے بارے میں بھی کہا جائے گا، ”اِن کی پیدائش یہیں ہوئی ہے۔“"},{"book":"زبور","chapter":"87","verse":"5","text":"لیکن صیون کے بارے میں کہا جائے گا، ”ہر ایک باشندہ اُس میں پیدا ہوا ہے۔ اللہ تعالیٰ خود اُسے قائم رکھے گا۔“"},{"book":"زبور","chapter":"87","verse":"6","text":"جب رب اقوام کو کتاب میں درج کرے گا تو وہ ساتھ ساتھ یہ بھی لکھے گا، ”یہ صیون میں پیدا ہوئی ہیں۔“ (سِلاہ)"},{"book":"زبور","chapter":"87","verse":"7","text":"اور لوگ ناچتے ہوئے گائیں گے، ”میرے تمام چشمے تجھ میں ہیں۔“"}]}