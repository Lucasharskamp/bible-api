{"data":[{"book":"ΣΕΙΡΑΧ","chapter":"3","verse":"1","text":"Ἐμοῦ τοῦ πατρὸς ἀκούσατε τέκνα, καὶ οὕτως ποιήσατε, ἵνα σωθῆτε."},{"book":"ΣΕΙΡΑΧ","chapter":"3","verse":"2","text":"Ὁ γὰρ Κύριος ἐδόξασε πατέρα ἐπὶ τέκνοις, καὶ κρίσιν μητρὸς ἐστερέωσεν ἐφʼ υἱοῖς."},{"book":"ΣΕΙΡΑΧ","chapter":"3","verse":"3","text":"Ὁ τιμῶν πατέρα ἐξιλάσεται ἁμαρτίαις."},{"book":"ΣΕΙΡΑΧ","chapter":"3","verse":"4","text":"Καὶ ὡς ὁ ἀποθησαυρίζων, ὁ δοξάζων μητέρα αὐτοῦ."},{"book":"ΣΕΙΡΑΧ","chapter":"3","verse":"5","text":"Ὁ τιμῶν πατερα εὐφρανθήσεται ὑπὸ τέκνων, καὶ ἐν ἡμέρᾳ προσευχῆς αὐτοῦ εἰσακουσθήσεται."},{"book":"ΣΕΙΡΑΧ","chapter":"3","verse":"6","text":"Ὁ δοξάζων πατέρα μακροημερεύσει, καὶ ὁ εἰσακούων Κυρίου ἀναπαύσει μητέρα αὐτοῦ,"},{"book":"ΣΕΙΡΑΧ","chapter":"3","verse":"7","text":"καὶ ὡς δεσπόταις δουλεύσει ἐν τοῖς γεννήσασιν αὐτόν."},{"book":"ΣΕΙΡΑΧ","chapter":"3","verse":"8","text":"Ἐν ἔργῳ καὶ λόγῳ τίμα τὸν πατέρα σου, ἵνα ἐπέλθῃ σοι εὐλογία παρʼ αὐτοῦ."},{"book":"ΣΕΙΡΑΧ","chapter":"3","verse":"9","text":"Εὐλογία γὰρ πατρὸς στηρίζει οἴκους τέκνων, κατάρα δὲ μητρὸς ἐκριζοῖ θεμέλια."},{"book":"ΣΕΙΡΑΧ","chapter":"3","verse":"10","text":"Μὴ δοξάζου ἐν ἀτιμίᾳ πατρός σου, οὐ γάρ ἐστί σοι δόξα πατρὸς ἀτιμία."},{"book":"ΣΕΙΡΑΧ","chapter":"3","verse":"11","text":"Ἡ γὰρ δόξα ἀνθρώπου ἐκ τιμῆς πατρὸς αὐτοῦ, καὶ ὄνειδος τέκνοις μήτηρ ἐν ἀδοξίᾳ."},{"book":"ΣΕΙΡΑΧ","chapter":"3","verse":"12","text":"Τέκνον, ἀντιλαβοῦ ἐν γήρᾳ πατρός σου, καὶ μὴ λυπήσῃς αὐτὸν ἐν τῇ ζωῇ αὐτοῦ."},{"book":"ΣΕΙΡΑΧ","chapter":"3","verse":"13","text":"Κᾂν ἀπολείπῃ σύνεσιν, συγγνώμην ἔχε, καὶ μὴ ἀτιμάσῃς αὐτὸν ἐν πάσῃ ἰσχύϊ σου."},{"book":"ΣΕΙΡΑΧ","chapter":"3","verse":"14","text":"Ἐλεημοσύνη γὰρ πατρὸς οὐκ ἐπιλησθήσεται, καὶ ἀντὶ ἁμαρτιῶν προσανοικοδομηθήσεταί σοι."},{"book":"ΣΕΙΡΑΧ","chapter":"3","verse":"15","text":"Ἐν ἡμέρᾳ θλίψεώς σου ἀναμνησθήσεταί σου· ὡς εὐδία ἐπὶ παγετῷ, οὕτως ἀναλυθήσονταί σου αἱ ἁμαρτίαι."},{"book":"ΣΕΙΡΑΧ","chapter":"3","verse":"16","text":"Ὡς βλάσφημος ὁ ἐγκαταλιπὼν πατέρα, καὶ κεκατηραμένος ὑπὸ Κυρίου ὁ παροργίζων μητέρα αὐτοῦ."},{"book":"ΣΕΙΡΑΧ","chapter":"3","verse":"17","text":"Τέκνον, ἐν πραΰτητι τὰ ἔργα σου διέξαγε, καὶ ὑπὸ ἀνθρώπου δεκτοῦ ἀγαπηθήσῃ."},{"book":"ΣΕΙΡΑΧ","chapter":"3","verse":"18","text":"Ὅσῳ μέγας εἶ, τοσούτῳ ταπεινοῦ σεαυτὸν, καὶ ἔναντι Κυρίου εὑρήσεις χάριν."},{"book":"ΣΕΙΡΑΧ","chapter":"3","verse":"20","text":"Ὅτι μεγάλη ἡ δυναστεία τοῦ Κυρίου, καὶ ὑπὸ τῶν ταπεινῶν δοξάζεται."},{"book":"ΣΕΙΡΑΧ","chapter":"3","verse":"21","text":"Χαλέπωτερά σου μὴ ζήτει, καὶ ἰσχυρότερά σου μὴ ἐξέταζε,"},{"book":"ΣΕΙΡΑΧ","chapter":"3","verse":"22","text":"ἃ προσετάγη σοι, ταῦτα διανοοῦ· οὐ γάρ ἐστί σοι χρεία τῶν κρυπτῶν."},{"book":"ΣΕΙΡΑΧ","chapter":"3","verse":"23","text":"Ἐν τοῖς περισσοῖς τῶν ἔργων σου μὴ περιεργάζου· πλείονα γὰρ συνέσεως ἀνθρώπων ὑπεδείχθη σοι."},{"book":"ΣΕΙΡΑΧ","chapter":"3","verse":"24","text":"Πολλοὺς γὰρ ἐπλάνησεν ἡ ὑπόληψις αὐτῶν, καὶ ὑπόνοια πονηρὰ ὠλίσθησε διανοίας αὐτῶν."},{"book":"ΣΕΙΡΑΧ","chapter":"3","verse":"26","text":"Καὶ ὁ ἀγαπῶν κίνδυνον, ἐν αὐτῷ ἐμπεσεῖται· καρδία σκληρὰ κακωθήσεται ἐπʼ ἐσχάτων."},{"book":"ΣΕΙΡΑΧ","chapter":"3","verse":"27","text":"Καρδία σκληρὰ βαρυνθήσεται πόνοις, καὶ ὁ ἁμαρτωλὸς προσθήσει ἁμαρτίαν ἐφʼ ἁμαρτίαις."},{"book":"ΣΕΙΡΑΧ","chapter":"3","verse":"28","text":"Ἐπαγωγὴ ὑπερηφάνου οὐκ ἔστιν ἴασις, φυτὸν γὰρ πονηρίας ἐῤῥίζωκεν ἐν αὐτῷ·"},{"book":"ΣΕΙΡΑΧ","chapter":"3","verse":"29","text":"καρδία συνετοῦ διανοηθήσεται παραβολὴν, καὶ οὖς ἀκροατοῦ ἐπιθυμία σοφοῦ."},{"book":"ΣΕΙΡΑΧ","chapter":"3","verse":"30","text":"Πῦρ φλογιζόμενον ἀποσβέσει ὕδωρ, καὶ ἐλεημοσύνη ἐξιλάσεται ἁμαρτίας."},{"book":"ΣΕΙΡΑΧ","chapter":"3","verse":"31","text":"Ὁ ἀνταποδιδοὺς χάριτας μέμνηται εἰς τὰ μετὰ ταῦτα, καὶ ἐν καιρῷ πτώσεως εὑρήσει στήριγμα."}]}