{"data":[{"book":"আদিপুস্তক","chapter":"11","verse":"1","text":"সমস্ত পৃথিবীতে এক ভাষা ও একই কথা ছিল।"},{"book":"আদিপুস্তক","chapter":"11","verse":"2","text":"পরে লোকেরা পূর্বদিকে ঘুরতে ঘুরতে শিনিয়র দেশে এক সমভূমি পেয়ে সে জায়গায় বাস করল;"},{"book":"আদিপুস্তক","chapter":"11","verse":"3","text":"আর একে অপরকে বলল, “এস, আমরা ইট তৈরী করে আগুনে পোড়াই,” তাতে তাদের পাথরের পরিবর্তে ইট ও চূনের পরিবর্তে আলকাতরা ছিল।"},{"book":"আদিপুস্তক","chapter":"11","verse":"4","text":"পরে তারা বলল, “এস, আমরা নিজেদের জন্য এক শহর ও আকাশকে নাগাল পেতে পারে এমন এক উঁচু বাড়ি (মিনার) তৈরী করে নিজেদের নাম বিখ্যাত করি, যদি সমস্ত পৃথিবীতে ছড়িয়ে ছিটিয়ে পড়ি।”"},{"book":"আদিপুস্তক","chapter":"11","verse":"5","text":"পরে মানুষেরা যে শহর ও উঁচু বাড়ি (মিনার) তৈরী করছিল, তা দেখতে সদাপ্রভু নেমে এলেন।"},{"book":"আদিপুস্তক","chapter":"11","verse":"6","text":"আর সদাপ্রভু বললেন, “দেখ, তারা সবাই এক জাতি ও এক ভাষাবাদী; এখন এই কাজে যুক্ত হল; এর পরে যা কিছু করতে ইচ্ছা করবে, তা থেকে তারা থেমে যাবে না।"},{"book":"আদিপুস্তক","chapter":"11","verse":"7","text":"এস, আমরা নিচে গিয়ে, সেই জায়গায় তাদের ভাষার ভেদ জন্মাই, যেন তারা এক জন অন্যের ভাষা বুঝতে না পারে।”"},{"book":"আদিপুস্তক","chapter":"11","verse":"8","text":"আর সদাপ্রভু সেখান থেকে সমস্ত পৃথিবীতে তাদেরকে ছিন্নভিন্ন করলেন এবং তারা শহর তৈরী করা থেকে থেমে গেল।"},{"book":"আদিপুস্তক","chapter":"11","verse":"9","text":"এই জন্য সেই শহরের নাম বা11:9 বাবিলন বিল [ভেদ] হল; কারণ সেই জায়গায় সদাপ্রভু সমস্ত পৃথিবীর ভাষার ভেদ জন্মিয়েছিলেন এবং সেখান থেকে সদাপ্রভু তাদেরকে সমস্ত পৃথিবীতে ছিন্নভিন্ন করেছিলেন।"},{"book":"আদিপুস্তক","chapter":"11","verse":"10","text":"শেমের বংশ-বৃত্তান্ত এই। শেম একশো বছর বয়সে, বন্যার দুই বছর পরে, অর্ফকষদের জন্ম দিলেন।"},{"book":"আদিপুস্তক","chapter":"11","verse":"11","text":"অর্ফকষদের জন্ম দিলে পর শেম পাঁচশো বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"12","text":"অর্ফকষদ পঁয়ত্রিশ বছর বয়সে শেলহের জন্ম দিলেন।"},{"book":"আদিপুস্তক","chapter":"11","verse":"13","text":"শেলহের জন্ম দিলে পর অর্ফকষদ চারশো তিন বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"14","text":"শেলহ ত্রিশ বছর বয়সে এবারের জন্ম দিলেন।"},{"book":"আদিপুস্তক","chapter":"11","verse":"15","text":"এবারের জন্ম দিলে পর শেলহ চারশো তিন বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"16","text":"এবর চৌত্রিশ বছর বয়সে পেলগের জন্ম দিলেন।"},{"book":"আদিপুস্তক","chapter":"11","verse":"17","text":"পেলগের জন্ম দিলে পর এবর চারশো ত্রিশ বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"18","text":"পেলগ ত্রিশ বছর বয়সে রিয়ূর জন্ম দিলেন।"},{"book":"আদিপুস্তক","chapter":"11","verse":"19","text":"রিয়ূর জন্ম দিলে পর পেলগ দুইশো নয় বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"20","text":"রিয়ূ বত্রিশ বছর বয়সে সরূগের জন্ম দিলেন।"},{"book":"আদিপুস্তক","chapter":"11","verse":"21","text":"সরূগের জন্ম দিলে পর রিয়ূ দুশো সাত বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"22","text":"সরূগ ত্রিশ বছর বয়সে নাহোরের জন্ম দিলেন।"},{"book":"আদিপুস্তক","chapter":"11","verse":"23","text":"নাহোরের জন্ম দিলে পর সরূগ দুশো বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"24","text":"নাহোর উনত্রিশ বছর বয়সে তেরহের জন্ম দিলেন।"},{"book":"আদিপুস্তক","chapter":"11","verse":"25","text":"তেরহের জন্ম দিলে পর নাহোর একশো উনিশ বছর জীবিত থেকে আরও ছেলেমেয়ের জন্ম দিলেন।"},{"book":"আদিপুস্তক","chapter":"11","verse":"26","text":"তেরহ সত্তর বছর বয়সে অব্রাম, নাহোর ও হারণের জন্ম দিলেন।"},{"book":"আদিপুস্তক","chapter":"11","verse":"27","text":"তেরহের বংশ বৃত্তান্ত এই। তেরহ অব্রাম, নাহোর ও হারণের জন্ম দিলেন।"},{"book":"আদিপুস্তক","chapter":"11","verse":"28","text":"আর হারণ লোটের জন্ম দিলেন। কিন্তু হারণ নিজের বাবা তেরহের সামনে নিজের জন্মস্থান কলদীয় দেশের ঊরে প্রাণত্যাগ করলেন।"},{"book":"আদিপুস্তক","chapter":"11","verse":"29","text":"অব্রাম ও নাহর উভয়েই বিয়ে করলেন; অব্রাহামের স্ত্রীর নাম সারী ও নাহোরের স্ত্রীর নাম মিলকা। এই স্ত্রী হারণের মেয়ে; হারণ মিলকার ও যিস্কার বাবা।"},{"book":"আদিপুস্তক","chapter":"11","verse":"30","text":"সারী বন্ধ্যা ছিলেন, তাঁর সন্তান হল না।"},{"book":"আদিপুস্তক","chapter":"11","verse":"31","text":"আর তেরহ নিজের ছেলে অব্রামকে ও হারণের ছেলে নিজের নাতি লোটকে এবং অব্রাহামের স্ত্রী সারী নাম্নী ছেলের স্ত্রীকে সঙ্গে নিলেন; তাঁরা একসঙ্গে কনান দেশে যাবার জন্য কলদীয় দেশের ঊর থেকে যাত্রা করলেন; আর হারণ নগর পর্যন্ত গিয়ে সেখানে বাস করলেন।"},{"book":"আদিপুস্তক","chapter":"11","verse":"32","text":"পরে তেরহের দুশো পাঁচ বছর বয়স হলে হারণে তাঁর মৃত্যু হল।"}]}