{"data":[{"book":"Skutky apoštolské","chapter":"13","verse":"1","text":"Byli pak v církvi, kteráž byla v Antiochii, proroci a učitelé, jako Barnabáš a Šimon, kterýž měl příjmí Èerný, a Lucius Cyrenenský, a Manahen, kterýž byl spolu vychován s Herodesem tetrarchou, a Saul."},{"book":"Skutky apoštolské","chapter":"13","verse":"2","text":"A když oni služby Páně konali a postili se, dí jim Duch svatý: Oddělte mi Barnabáše a Saule k dílu, k kterémuž jsem jich povolal."},{"book":"Skutky apoštolské","chapter":"13","verse":"3","text":"Tedy postíce se, a modlíce se, a vzkládajíce na ně ruce, propustili je."},{"book":"Skutky apoštolské","chapter":"13","verse":"4","text":"A oni posláni jsouce od Ducha svatého, přišli do Seleucie, a odtud plavili se do Cypru."},{"book":"Skutky apoštolské","chapter":"13","verse":"5","text":"A přišedše do Salaminy, kázali slovo Boží v školách Židovských; a měli s sebou i Jana k službě."},{"book":"Skutky apoštolské","chapter":"13","verse":"6","text":"A když zchodili ten ostrov až do Páfu, nalezli tu jakéhos čarodějníka, falešného proroka Žida, jemuž jméno bylo Barjezus,"},{"book":"Skutky apoštolské","chapter":"13","verse":"7","text":"Kterýž byl u znamenitého vladaře Sergia Pavla, muže opatrného. Ten povolav Barnabáše a Saule, žádal od nich slyšeti slovo Boží."},{"book":"Skutky apoštolské","chapter":"13","verse":"8","text":"Ale protivil se jim Elymas, totiž čarodějník ten, (nebo se tak vykládá jméno jeho,) usiluje odvrátiti vladaře od víry."},{"book":"Skutky apoštolské","chapter":"13","verse":"9","text":"Tedy Saul, kterýž slove i Pavel, naplněn jsa Duchem svatým, pilně pohleděv na něj,"},{"book":"Skutky apoštolské","chapter":"13","verse":"10","text":"Řekl: Ó plný vší lsti a vší nešlechetnosti, synu ďáblův, a nepříteli vší spravedlnosti, což nepřestaneš převraceti cest Páně přímých?"},{"book":"Skutky apoštolské","chapter":"13","verse":"11","text":"A aj, nyní ruka Páně nad tebou, a budeš slepý, nevida slunce až do času. A pojednou připadla na něj mrákota a tma, a jda vůkol, hledal, kdo by ho za ruku vedl."},{"book":"Skutky apoštolské","chapter":"13","verse":"12","text":"Tehdy vladař uzřev, co se stalo, uvěřil, divě se učení Páně."},{"book":"Skutky apoštolské","chapter":"13","verse":"13","text":"A pustivše se od Páfu Pavel a ti, kteříž s ním byli, přišli do města Pergen v krajině Pamfylii. Jan pak odšed od nich, vrátil se do Jeruzaléma."},{"book":"Skutky apoštolské","chapter":"13","verse":"14","text":"Oni pak šedše z Pergen, přišli do Antiochie Pisidické, a všedše do školy v den sobotní, posadili se."},{"book":"Skutky apoštolské","chapter":"13","verse":"15","text":"A když bylo po čtení Zákona a Proroků, poslali k nim knížata školy té řkouce: Muži bratří, máte-li úmysl jaké napomenutí učiniti k lidu, mluvte."},{"book":"Skutky apoštolské","chapter":"13","verse":"16","text":"Tedy Pavel povstav a rukou, aby mlčeli, pokynuv, řekl: Muži Izraelští, a kteříž se bojíte Boha, slyšte."},{"book":"Skutky apoštolské","chapter":"13","verse":"17","text":"Bůh lidu tohoto Izraelského vyvolil otce naše a lidu povýšil, když byl pohostinu v zemi Egyptské, a v rameni vztaženém vyvedl je z ní."},{"book":"Skutky apoštolské","chapter":"13","verse":"18","text":"A za čas čtyřidceti let snášel jejich obyčeje na poušti."},{"book":"Skutky apoštolské","chapter":"13","verse":"19","text":"A zahladiv sedm národů v zemi Kanán, rozdělil losem mezi ně zemi jejich."},{"book":"Skutky apoštolské","chapter":"13","verse":"20","text":"A potom, téměř za čtyři sta a padesáte let, dával jim soudce až do Samuele proroka."},{"book":"Skutky apoštolské","chapter":"13","verse":"21","text":"A vtom žádali za krále, i dal jim Bůh Saule, syna Cis, muže z pokolení Beniaminova, za čtyřidceti let."},{"book":"Skutky apoštolské","chapter":"13","verse":"22","text":"A když toho zavrhl, vzbudil jim Davida krále, kterémužto svědectví dávaje, řekl: Nalezl jsem Davida, syna Jesse, muže podle srdce svého, kterýž bude činiti všecku vůli mou."},{"book":"Skutky apoštolské","chapter":"13","verse":"23","text":"Z jehožto semene Bůh podle zaslíbení vzbudil lidu Izraelskému Spasitele Ježíše,"},{"book":"Skutky apoštolské","chapter":"13","verse":"24","text":"Před jehožto příštím kázal Jan křest pokání všemu lidu Izraelskému."},{"book":"Skutky apoštolské","chapter":"13","verse":"25","text":"A když Jan dokonával běh svůj, pravil: Kteréhož se mne domníváte býti, nejsem já ten, ale aj, přijdeť po mně tak důstojný, ješto já nejsem hoden rozvázati obuvi noh jeho."},{"book":"Skutky apoštolské","chapter":"13","verse":"26","text":"Muži bratří, synové rodu Abrahamova, a kteříž mezi vámi jsou bojící se Boha, vám slovo spasení tohoto posláno jest."},{"book":"Skutky apoštolské","chapter":"13","verse":"27","text":"Nebo ti, kteříž přebývají v Jeruzalémě, a knížata jejich, toho Ježíše neznajíce, odsoudili, a tak hlasy Prorocké, kteříž se na každou sobotu čtou, naplnili."},{"book":"Skutky apoštolské","chapter":"13","verse":"28","text":"A nižádné viny hodné smrti na něm nenalezše, aby zamordován byl, Piláta prosili."},{"book":"Skutky apoštolské","chapter":"13","verse":"29","text":"A když dokonali všecko, což o něm psáno bylo, složen jsa s dřeva, do hrobu jest položen."},{"book":"Skutky apoštolské","chapter":"13","verse":"30","text":"Bůh pak vzkřísil jej z mrtvých."},{"book":"Skutky apoštolské","chapter":"13","verse":"31","text":"Kterýžto vidín jest po mnohé dni od těch, jenž spolu s ním byli přišli z Galilee do Jeruzaléma, kteřížto jsou svědkové jeho k lidu."},{"book":"Skutky apoštolské","chapter":"13","verse":"32","text":"A my vám zvěstujeme to zaslíbení, které se stalo otcům, že jest je již Bůh naplnil nám synům jejich, vzkřísiv Ježíše;"},{"book":"Skutky apoštolské","chapter":"13","verse":"33","text":"Jakož i v druhém Žalmu napsáno jest: Syn můj jsi ty, já dnes zplodil jsem tebe."},{"book":"Skutky apoštolské","chapter":"13","verse":"34","text":"A že jej z mrtvých vzkřísil, aby se již více nenavracoval v porušení, takto o tom řekl: Dám vám svaté věci Davidovy věrné."},{"book":"Skutky apoštolské","chapter":"13","verse":"35","text":"Protož i v jiném Žalmu dí: Nedáš svatému svému viděti porušení."},{"book":"Skutky apoštolské","chapter":"13","verse":"36","text":"David zajisté za svého věku poslouživ vůli Boží, usnul, a přiložen jest k otcům svým, a viděl porušení,"},{"book":"Skutky apoštolské","chapter":"13","verse":"37","text":"Ale ten, kteréhož Bůh vzkřísil, neviděl porušení."},{"book":"Skutky apoštolské","chapter":"13","verse":"38","text":"Protož známo vám buď, muži bratří, že skrze toho zvěstuje se vám odpuštění hříchů,"},{"book":"Skutky apoštolské","chapter":"13","verse":"39","text":"A to ode všech, od kterýchž jste nemohli skrze Zákon Mojžíšův ospravedlněni býti, skrze tohoto každý, kdož věří, bývá ospravedlněn."},{"book":"Skutky apoštolské","chapter":"13","verse":"40","text":"Protož vizte, ať na vás nepřijde to, což jest v Prorocích povědíno:"},{"book":"Skutky apoštolské","chapter":"13","verse":"41","text":"Vizte potupníci, a podivte se, a na nic přijďte; nebo já dílo dělám za dnů vašich, dílo to, o kterémž vy neuvěříte, kdyby je vám kdo vypravoval."},{"book":"Skutky apoštolské","chapter":"13","verse":"42","text":"A když vycházeli ze školy Židovské, prosili jich pohané, aby jim v druhou sobotu mluvili táž slova."},{"book":"Skutky apoštolské","chapter":"13","verse":"43","text":"A když bylo rozpuštěno shromáždění, šlo mnoho Židů a nábožných lidí znovu na víru obrácených za Pavlem a Barnabášem, kteřížto promlouvajíce k nim, radili jim, aby trvali v milosti Boží."},{"book":"Skutky apoštolské","chapter":"13","verse":"44","text":"V druhou pak sobotu téměř všecko město sešlo se k slyšení slova Božího."},{"book":"Skutky apoštolské","chapter":"13","verse":"45","text":"A Židé vidouce zástupy, naplněni jsou závistí, a odporovali tomu, co bylo praveno od Pavla, protivíce a rouhajíce se."},{"book":"Skutky apoštolské","chapter":"13","verse":"46","text":"Tedy svobodně Pavel a Barnabáš řekli: Vámť jest mělo nejprv mluveno býti slovo Boží, ale poněvadž je zamítáte, a za nehodné sebe soudíte věčného života, aj, obracíme se ku pohanům."},{"book":"Skutky apoštolské","chapter":"13","verse":"47","text":"Neboť jest nám tak přikázal Pán, řka: Položil jsem tebe světlo pohanům, tak abys ty byl spasení až do končin země."},{"book":"Skutky apoštolské","chapter":"13","verse":"48","text":"A slyšíce to pohané, zradovali se a velebili slovo Páně; a uvěřili všickni, což jich koli bylo předzřízeno k životu věčnému."},{"book":"Skutky apoštolské","chapter":"13","verse":"49","text":"I rozhlašovalo se slovo Páně po vší krajině."},{"book":"Skutky apoštolské","chapter":"13","verse":"50","text":"Tedy Židé zbouřili ženy nábožné a poctivé a přední měšťany, a vzbudili protivenství proti Pavlovi a Barnabášovi, i vyhnali je z končin svých."},{"book":"Skutky apoštolské","chapter":"13","verse":"51","text":"A oni vyrazivše prach z noh svých na ně, přišli do Ikonie."},{"book":"Skutky apoštolské","chapter":"13","verse":"52","text":"Učedlníci pak naplněni byli radostí a Duchem svatým."}]}