{"data":[{"book":"Yohane","chapter":"12","verse":"1","text":"Ghamatsuwa sita ng'ana ichihungo che Ipasaka chipfike, Yesu kapfika Betaniya, ukaye kwa Lazali, imunu iyamtsilihule."},{"book":"Yohane","chapter":"12","verse":"2","text":"Iwanu wamwikila Yesu ichijo cha nemihe, Marita angali yowasang'anila. Lazali tsakakala yumwe we iwanu iwang'ali wakuja na Yesu."},{"book":"Yohane","chapter":"12","verse":"3","text":"Kuya Mariya kasola isupa ye ghamafuta ighonung'ila ghoya ighalawile mne ghummeya ighukemighwe narido, kambaka Yesu ghamaghulu na kumbaghusa kwa mvili tsake. Ing'anda yose tsainung'ila ghoya."},{"book":"Yohane","chapter":"12","verse":"4","text":"Yuda Isikarioti, yumwe wa iwanang'ina wake, iyatsomhunduka Yesu kaghutsa,"},{"book":"Yohane","chapter":"12","verse":"5","text":"“Ule ghamafuta ghano ghang'autsighwe dinari miya ndatu na sendi weng'ighwe iwahingwa?”"},{"book":"Yohane","chapter":"12","verse":"6","text":"Yuda tsakalonga pfino, si kwakuwonela libatsi iwahingwa, ila kalonga pfino kwaapfila tsakakala mbapfi, yeye yang'ali yokindagha ghumkoba ghwo ukwikila tsisendi na yang'ali yakwibagha tsisendi."},{"book":"Yohane","chapter":"12","verse":"7","text":"Yesu kamwidika, “Mleke! Katenda pfino kulyandaa litsuwa lya kutsikighwa kwangu."},{"book":"Yohane","chapter":"12","verse":"8","text":"Ghamatsuwa ghose mtsokala ne iwahingwa, lekeni ng'amtsokala na nene bae ghamatsuwa ghose.”"},{"book":"Yohane","chapter":"12","verse":"9","text":"Wayahudi wengi hawahulike Yesu kakala Betaniya waghenda, ng'awaghendile bae kumwona Yesu aliheka, pfipfila waghenda kumwona Lazali, imunu yula Yesu iyamtsilihule."},{"book":"Yohane","chapter":"12","verse":"10","text":"Apfo iwatambika wakulu wabama inzila ye kumkoma Lazali,"},{"book":"Yohane","chapter":"12","verse":"11","text":"kwa achila ichimlawile Lazali Wayahudi wengi wamghendela Yesu na kumtoghola."},{"book":"Yohane","chapter":"12","verse":"12","text":"Litsuwa liwinzile iwanu wengi watsa mne Ichihungo che Ipasaka, tsawahulika Yesu ang'ali yakutsa Yerusalemu."},{"book":"Yohane","chapter":"12","verse":"13","text":"Apfo wasola ghamaputila ghe mibiki, waghenda kumbokela, wakemelela, “Mtunitse Imulungu! Imulungu kambaliki iyakutsa kwa taghwa lya Imtwatsa, Imulungu kambaliki Imndewa wa Isiraeli!”"},{"book":"Yohane","chapter":"12","verse":"14","text":"Yesu kamwona imwana punda, kamdina, ka pfayandikighwe mne Ghamaandiko Mahenzeluka"},{"book":"Yohane","chapter":"12","verse":"15","text":"“Mleke kupfuka, iwanu we Sayuni,"},{"book":"Yohane","chapter":"12","verse":"16","text":"Mwanduso iwanang'ina wake ng'awamanyile bae mbuli tsino. Lekeni Yesu hayatsilihuke na kutunitsighwa, iwanang'ina wakumbuka Ghamaandiko Mahenzeluka ighalongile mbuli tsake na ka wanu wamtendela pfinu apfo."},{"book":"Yohane","chapter":"12","verse":"17","text":"Iwanu iwakalile na Yesu hayamkemile Lazali kulawa mne likabuli na kumtsilihula, walonga aghala ighalawile."},{"book":"Yohane","chapter":"12","verse":"18","text":"Iwanu wengi waghenda kutingana na Yesu kwaapfila tsawahulika Yesu katenda chihulo."},{"book":"Yohane","chapter":"12","verse":"19","text":"Apfo Mafarisayo welongela, “Mlole, ng'atudaha kutenda chochose. Iwanu wose womuwinza!”"},{"book":"Yohane","chapter":"12","verse":"20","text":"Kukala na Wagiriki wengi mne iwanu iwatsile Yerusalemu kutamanila mne ichihungo cha Ipasaka."},{"book":"Yohane","chapter":"12","verse":"21","text":"Wamghendela Filipi, iyalawile Betisaida mne isi ya Galilaya wamlongela, “Mkulu, twobama tumwone Yesu.”"},{"book":"Yohane","chapter":"12","verse":"22","text":"Filipi kaghenda, kamlongela Andereya, kuya wose weli waghenda kumlongela Yesu."},{"book":"Yohane","chapter":"12","verse":"23","text":"Yesu kawedika, “Chipindi chipfika che Imwana we Imunu kutunyighwa!"},{"book":"Yohane","chapter":"12","verse":"24","text":"Nowalongela ghendo, ka mbeghu ye uhemba ng'ailaghale mdongo na ukufa, yokala pfipfo imwe iliyeka. Lekeni ing'afa na ukota, itsokweleka mbeghu bwelele."},{"book":"Yohane","chapter":"12","verse":"25","text":"Imunu iyounoghela ughima wake katsowaghitsa, ila imunu iyouhila ughima wake katsokwing'ighwa ughima we ghamatsuwa ghose."},{"book":"Yohane","chapter":"12","verse":"26","text":"Imunu wowose iyobama kunitumikila yaniwinze, hohose hanikala imtumwa wangu akale baho. Aba wangu katsomtoghola imunu iyonitumikila."},{"book":"Yohane","chapter":"12","verse":"27","text":"“Sambi ghumoyo ghwangu ghwoghanzika, na nene nonge choni? ‘Aba unikombole mne chipindi chino?’ Bae, acho chicho chanitsile, nibite chipindi chino cha maghayo."},{"book":"Yohane","chapter":"12","verse":"28","text":"Aba, litunye taghwa lyako!”"},{"book":"Yohane","chapter":"12","verse":"29","text":"Iwanu wengi iwemile hala wahulika litsi lila, iwanu wangi walonga kukala na mdumo, lekeni iwanu wangi walonga, “Malaika kalonga naye!”"},{"book":"Yohane","chapter":"12","verse":"30","text":"Bali Yesu kawalongela, “Litsi lino ng'alinitsile nene bae lekeni liwatsilani mwemwe."},{"book":"Yohane","chapter":"12","verse":"31","text":"Chipindi cha kuhighighwa isi ino chipfika, mkulu we isi ino katsowingighwa."},{"book":"Yohane","chapter":"12","verse":"32","text":"Hanitsokwinulighwa muisi, nitsowakwegha iwanu wose kuna nene.”"},{"book":"Yohane","chapter":"12","verse":"33","text":"Yesu kalonga pfino kulangusa pfayatsokufa."},{"book":"Yohane","chapter":"12","verse":"34","text":"Mtingano we iwanu wamghutsa, “Ghamalaghitso ghetu tsaghalonga Kiristu katsokala ghamatsuwa ghose. Ule lelo kwolonga ‘Imwana we Imunu kobamighwa yenulighwe?’ Apfi Imwana yuno we Imunu nani?”"},{"book":"Yohane","chapter":"12","verse":"35","text":"Kuya Yesu kawalongela, “Mtsokala ne ghumwanga kwa chipindi chidodo. Mwange hamng'ali nawo ghumwanga, ng'ana ichisi chiwatsile. Imunu iyokwanga mchisi ng'omanya bae koyoghenda."},{"book":"Yohane","chapter":"12","verse":"36","text":"Mtoghole ghumwanga hamng'ali nawo, ili muwe iwana we ghumwanga.” Hayamalitse kulonga apfi, Yesu koka, kepfisa waleke kumwona."},{"book":"Yohane","chapter":"12","verse":"37","text":"Hata ka Yesu tsakasang'ana pfihulo hambele hawo, lekeni ng'awamtoghole bae."},{"book":"Yohane","chapter":"12","verse":"38","text":"Agha ghose ghalawila ghatimile aghala ghayalongile Nabii Isaya."},{"book":"Yohane","chapter":"12","verse":"39","text":"Apfo ng'awadahile bae kutoghola, kwaapfila Isaya pfipfila tsakalonga keli."},{"book":"Yohane","chapter":"12","verse":"40","text":"Imulungu kalonga, “Nitsowabopfula nenge tsawo,"},{"book":"Yohane","chapter":"12","verse":"41","text":"Isaya tsakalonga apfi kwaapfila tsakawona utunitso wa Yesu na kulonga mbuli tsake."},{"book":"Yohane","chapter":"12","verse":"42","text":"Hata iwakulu wangi wa Wayahudi tsawamtoghola Yesu. Lekeni ng'awadahile bae kulonga mwatsimwatsi kwaapfila wapfuka Mafarisayo watsowawinga mne Ing'anda ye Imulungu."},{"book":"Yohane","chapter":"12","verse":"43","text":"Kwaapfila tsawanoghelighwa sideke kutunyighwa ne iwanu kubita kutunyighwa ne Imulungu."},{"book":"Yohane","chapter":"12","verse":"44","text":"Yesu kakemelela, “Imunu wowose iyonitoghola nene, ng'onitoghola nene niliyeka bae ila pfipfila komtoghola ayula iyanitumile."},{"book":"Yohane","chapter":"12","verse":"45","text":"Imunu wowose iyombona nene komwona yula iyanitumile."},{"book":"Yohane","chapter":"12","verse":"46","text":"Nitsa muisi niwe ghumwanga, ili iwanu wose iwonitoghola waleke kukala mchisi."},{"book":"Yohane","chapter":"12","verse":"47","text":"Ka imunu kotegheletsa mbuli tsangu na ng'otsikinda bae, sitsomuhigha bae. Kwaapfila sitsile bae kuhigha iisi lekeni nitsa kuikombola."},{"book":"Yohane","chapter":"12","verse":"48","text":"Yeye iyondema nene na kulema mbuli tsangu, ayo kenaye wa kumhigha. Mbuli tsila tsanongile tsitsomhigha mna litsuwa lya ukutsigha."},{"book":"Yohane","chapter":"12","verse":"49","text":"Kwaapfila silonga bae kwa ukulu wangu, ila Aba wangu iyanitumile kandaghitsa chokulonga, na nilongetse."},{"book":"Yohane","chapter":"12","verse":"50","text":"Nomanya laghitso lyake lyoghala ughima wa ghamatsuwa ghose. Apfo nolonga aghala Aba wangu ghayandaghitse nighalonge.”"}]}