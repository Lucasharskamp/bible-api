{"data":[{"book":"Matayo","chapter":"5","verse":"1","text":"Yesu eze awone fyo dya wantu niyo akwela kwe lugulu, uko niyo ekala hasi. Wanampina wakwe wambasa,"},{"book":"Matayo","chapter":"5","verse":"2","text":"niyo akonga kuwahinya."},{"book":"Matayo","chapter":"5","verse":"3","text":"Nawajimbikwe wadya wachiwa wa chimuye wakumsinya Chohile,"},{"book":"Matayo","chapter":"5","verse":"4","text":"Nawajimbikwe wadya wata chinyulu,"},{"book":"Matayo","chapter":"5","verse":"5","text":"Wajimbikwe ni wahoile,"},{"book":"Matayo","chapter":"5","verse":"6","text":"Chinyemi ni kwa wadya wakungisa kudamanya yawoneke yedi kwa Chohile,"},{"book":"Matayo","chapter":"5","verse":"7","text":"Chinyemi ni kwa wadya wakufila mbazi watuhu,"},{"book":"Matayo","chapter":"5","verse":"8","text":"Chinyemi ni kwa wadya wata moyo ulenguke,"},{"book":"Matayo","chapter":"5","verse":"9","text":"Chinyemi china waivanyi, kwaviya nawetangwe wana wa Chohile."},{"book":"Matayo","chapter":"5","verse":"10","text":"Ujimbiko ni kwa wadya wakwihizwa"},{"book":"Matayo","chapter":"5","verse":"11","text":"“Mjimbikwa nyuwe chipindi wantu wakawahulutani na kuwasulumizani na kuwalongani vihiye kwa chausa changu."},{"book":"Matayo","chapter":"5","verse":"12","text":"Mtende na chinyemi na kubweda, kwaviya mwikiwa ntunyo nkulu kwembingu. Vino nivyo wawoni wekalaga umo nyuwe hamwinati kusulumizwa."},{"book":"Matayo","chapter":"5","verse":"13","text":"“Nyuwe saviya munyu mwe isi. Mna uneva munyu ukaza ulumunyu lwakwe, naudamanywe vivihi munyu vituhu? Haikuwagila kwa chochose, mna udulwe hasi nakujatwa ni wantu."},{"book":"Matayo","chapter":"5","verse":"14","text":"“Nyuwe mwi ulangazi mwe isi. Mzi mwe lugulu haukwefisa."},{"book":"Matayo","chapter":"5","verse":"15","text":"Naho wantu hawakuwasha taa niyo wazika kwedivungu. Mna wazika mlanga mwe chiya cha kwikiya taa, niyo zalangaza kwa chila yumwenga mwe nyumba."},{"book":"Matayo","chapter":"5","verse":"16","text":"Mwe ivyo, ulangazi wenyu na naulangaze mwa meso ya wantu, chani wawone ntendwa zenyu zedi na kumtunya Tati yenyu ywa kwembingu."},{"book":"Matayo","chapter":"5","verse":"17","text":"“Msekufanyanya siza kuhigana na Sigilizi ya Musa na mahinyo ya wawoni. Sizile kuhigana nayo, mna kutenda mahinyo yawo yachinte."},{"book":"Matayo","chapter":"5","verse":"18","text":"Nawagambilani chindedi, kubula uhelo we mbingu ne isi, hachihali chidodo hegu hadodo vitendese ha sigilizi nahauswe kubula chila chintu chichinte."},{"book":"Matayo","chapter":"5","verse":"19","text":"Elo, yoyose hekutimila hata umwenga mwe miko ikigwe hata hegu ni mdodo na kuhinya watuhu kudamanya ivyo, natende mdodo mo Useuta wa kwembingu. Vituhu, yoyose akutimila Sigilizi nakuhinya watuhu kudamanya saivyo, natende mkulu mo Uzumbe wa kwembingu."},{"book":"Matayo","chapter":"5","verse":"20","text":"Ivyo, nawagambilani kugamba, namdahe kwingila mo Useuta wa kwembingu uneva du hegu mna kuwoneka wedi kuwajinka wahinyi wa Sigilizi na Mafalisayo mwe kudamanya viya Chohile akunga."},{"book":"Matayo","chapter":"5","verse":"21","text":"“Mwiva kugamba aho kale wantu wagambilagwa, ‘Usekukoma, mntu yoyose akudamanya ivyo na akantilwe.’"},{"book":"Matayo","chapter":"5","verse":"22","text":"Mna miye nawagambilani kugamba yoyose akumwihiwa mlukolo ywakwe aungwa akantilwe. Naho, yoyose akumgamba mlukolo ywakwe ‘Weye wi ywa bule!’ Negalwe kwe chitala, naho akumgamba mlukolo ywakwe kugamba wi mchilalu nehose kwigalwa kwe bome hedina uhelo."},{"book":"Matayo","chapter":"5","verse":"23","text":"Ivyo uneva waunga kumlaviza jeleko Chohile mwe nchanja yo kulaviza ntambiko niyo wakumbuka kugamba kulemana na mlukolo ywako,"},{"book":"Matayo","chapter":"5","verse":"24","text":"asa idilavyo dyako kulongozi kwe nchanja yo kulaviza ntambiko, hita mkevane na mlukolo ywako, ukaheza uya ukalavywe idilavyo dyako kwa Chohile."},{"book":"Matayo","chapter":"5","verse":"25","text":"“Uneva mntu akulaha ivanani hemwinati kabula kwechitala, chani mlahi ywako anasekukwinkiza kwa mkanta, akunga akwinkize kwa mndima mnkondo, nawe naujelwe mndani."},{"book":"Matayo","chapter":"5","verse":"26","text":"Chindedi nakugambila, uko nawikale kubula aho nobinde kuliha maliho ya nkomelezo."},{"book":"Matayo","chapter":"5","verse":"27","text":"“Mwiva kugamba navilongwa, ‘Msekugonya.’"},{"book":"Matayo","chapter":"5","verse":"28","text":"Mna nawagambilani yoyose akumsinya mvyele na kummeila mate kamgonya kale naye mo moyo wakwe."},{"book":"Matayo","chapter":"5","verse":"29","text":"Elo uneva ziso dyako dya kulume dyakuhosa ukole masa, ding'ole udidule! Ni vitana vidala waze hantu ho umwili wako kuleka umwili wako mjima kudulwe kwe dibome hedina uhelo."},{"book":"Matayo","chapter":"5","verse":"30","text":"Uneva mkono wako wakulume wakuhosa ukole masa, ukante uudule! Ni vitana vidala waze hantu he vitago vyako kuleka umwili wako mjima kudulwa mwe dibome hedina uhelo."},{"book":"Matayo","chapter":"5","verse":"31","text":"“Naho vilongwa, ‘Yoyose akumwasa mkaziwe amwinke mawandiko ya kumwasa.’"},{"book":"Matayo","chapter":"5","verse":"32","text":"Mna nawagambilani kugamba yoyose akumwasa mkaziwe, mna siyo kwachausa cha chilanga, amtenda mkaziwe yudya agonywa uneva ana solwa vituhu. Naho akumsola uyo asigwe naye ni mgonyi."},{"book":"Matayo","chapter":"5","verse":"33","text":"“Naho mwiva kugamba aho kale navilongwa, ‘Msekwelisa udanti, mna mdamanye viya mungile mumdamanyize Zumbe.’"},{"book":"Matayo","chapter":"5","verse":"34","text":"Mna miye nagamba, msekwelisa ng'o, hata kwembingu, kwaviya nicho chigoda cho uzumbe mazuwa yose cha Chohile,"},{"book":"Matayo","chapter":"5","verse":"35","text":"hegu mwe isi, kwaviya ni hantu hakwikiya viga vyakwe, hegu mwe Yelusalemu, kwaviya nuwo mzi wa Seuta mkulu."},{"book":"Matayo","chapter":"5","verse":"36","text":"Naho usekwelisa kwa mtwi wako, kwaviya hukudaha kudamanya hata luvili lumwenga lutende lung'aile hegu lutitu."},{"book":"Matayo","chapter":"5","verse":"37","text":"Mna ‘Nivyo’ itende ‘Nivyo’ hegu ‘Bule’ itende ‘Bule.’ Vituhu vikujinka aho vyalawa kwa Mwavu."},{"book":"Matayo","chapter":"5","verse":"38","text":"“Mwiva kugamba vilongwa, ‘Ziso kwa ziso, naho zino kwa zino.’"},{"book":"Matayo","chapter":"5","verse":"39","text":"Mna miye nawagambilani, msekuhigana na mntu mwavu, uneva mntu akakuhuta mwe funda ya kulume, mhitwile intuhu nayo."},{"book":"Matayo","chapter":"5","verse":"40","text":"Naho mntu akakwigala kwe chitala kukulaha kwa nkazu yako, mlekeile ne dijoho nadyo."},{"book":"Matayo","chapter":"5","verse":"41","text":"Naho mntu anakunga ujende maili imwenga, jenda naye mbili."},{"book":"Matayo","chapter":"5","verse":"42","text":"Mwinke akukulombeza, naho usekumlemeila akukulombeza."},{"book":"Matayo","chapter":"5","verse":"43","text":"“Mwiva kugamba navilongwa, ‘Waunge wambuyazo, wehiwe wankondo wako.’"},{"book":"Matayo","chapter":"5","verse":"44","text":"Mna miye nawagambilani, waungeni wankondo wenyu naho walombezezeni wadya wakuwasulumizani,"},{"book":"Matayo","chapter":"5","verse":"45","text":"chani mkatende wana wa Tate ywa kwembingu. Kwaviya alangaziza zuwa dyakwe kwa wantu wavu na wantu wedi, naho anyesa fula kwa wadya wakuwoneka wedi na hewekuwagila."},{"book":"Matayo","chapter":"5","verse":"46","text":"Namwinkigwe jeleko dyani kulaila kwa Chohile uneva mkawaunga wadya wakuwaungani? Hata wachisanya kodi wadamanya saivyo!"},{"book":"Matayo","chapter":"5","verse":"47","text":"Naho uneva mwasimwila na walukolo wenyu du, mdamanya vihi vitendese? Hata hewemzumile Chohile wadamanya saivyo!"},{"book":"Matayo","chapter":"5","verse":"48","text":"Mwaungwa mchinte, saviya Tati yenyu wa kwembingu achintile!"}]}