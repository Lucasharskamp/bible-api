{"data":[{"book":"Luka","chapter":"14","verse":"1","text":"Lichoba limwe lya Kupomalela Yesu ngajenda kulye chakulya kachakwe kilongoi jumwe jwa Mafalisayo, na bandu ngabannolekeya Yesu kukunhwingikia."},{"book":"Luka","chapter":"14","verse":"2","text":"Nnongi jakwe Yesu pakiba na mundu jumwe ojwakiba na kitamwe cha kutupa mmele."},{"book":"Luka","chapter":"14","verse":"3","text":"Yesu ngabakonyanga akaboli ba Malagilo ga Musa na Mafalisayo, “Bo kweli andaje ipaligweje kunnamia mundu Lichoba lya Kupomalela?”"},{"book":"Luka","chapter":"14","verse":"4","text":"Nambu angweto ngaba tamanga nu. Yesu ngankamu ntamwe jwenio, ngannamia na nganneka ajabule."},{"book":"Luka","chapter":"14","verse":"5","text":"Kingobutu ngabalenge, “Beneke kati jinu bombe mwana jwabe andaje ng'ombe jwabe akajingi mulibomba kabi bampiitije ata ikabi Lichoba li Kupomalela?”"},{"book":"Luka","chapter":"14","verse":"6","text":"Angweto baotolingije kunnyanga."},{"book":"Luka","chapter":"14","verse":"7","text":"Yesu ngaba bona angweto abakokigwe apabakiba bikikipambula paali pa ichima, ngabalengelanga kulandanakia kongo,"},{"book":"Luka","chapter":"14","verse":"8","text":"“Anda mundu ankokite kumpapala gwa kutola akege, makatamaje paali pa ichima, iotwile akokigwe nngwana jonge jwambone kumpeta mwenga,"},{"book":"Luka","chapter":"14","verse":"9","text":"na akola nyumba, abankokite mangweto mabele, mabaika nukunnengela, ‘Malekele benia kitebu chenie.’ Penia mpakola oni nnongi ja boa na ipaligwa kujenda kutama kunyuma."},{"book":"Luka","chapter":"14","verse":"10","text":"Nambu anda bankokite kumpapala gwa kutola akege, ntama paali pa mwicho ibe nkolanyumba apapakuika annengele, ‘Aganja, nhwike nnongi pano, paali pambone muno.’ Penia mamiba nikibumo nnongi ja boa abatamangite pamwe na mwenga."},{"book":"Luka","chapter":"14","verse":"11","text":"Kwa magambu jwajotijola ojwa kitondobe aba kuuluigwa na ojwa kiuluya aba kutondobigwa.”"},{"book":"Luka","chapter":"14","verse":"12","text":"Penia Yesu ngannengela na benia abakokite, “Anda mapanganikiinge mpapala nalumu andaje kimuyo, makakokangaje akaganja binu andaje akanuna binu andaje akalonga binu akandamya ajinu ababi binu uloi bakaikangaje na benia mabankokanga, namwenga mamma bannepite chache echi matendelinge."},{"book":"Luka","chapter":"14","verse":"13","text":"Ipaligwa apameka mpapala, makokange akaocho, abalemile, nangwaba na bangalola,"},{"book":"Luka","chapter":"14","verse":"14","text":"na mwenga mamma mpatite upeele, kwa magambu benia bakwetangitije chu kunnepa. Gambu Nnoongo mampa malepo ginu mangobu bandu bina mojo gwambone apabapakuyoka.”"},{"book":"Luka","chapter":"14","verse":"15","text":"Jumwe jwa abatamangite pamwe na Yesu apajowa genia ngalenga, “Mbaya mundu ojwa pakutama nu kulye chakulya muki Ngwana cha Nnoongo.”"},{"book":"Luka","chapter":"14","verse":"16","text":"Yesu ngajanga, “Mundu jumwe akabeka mpapala nkolongwa ngabakokanga bandu ajingi."},{"book":"Luka","chapter":"14","verse":"17","text":"Kingobu cha mpapala pikiika ngantuma mmanda jwakwe bakalenge bandu baike ilebe yowa ilenganile!"},{"book":"Luka","chapter":"14","verse":"18","text":"Nambu ngabatumbulanga jumwejumwe kujopa balekekeyange. Ju kutumbula ngannenge mmanda, ‘Emile nng'onda na yene mbaligwa kujenda kulola, nanji nannyopa unneke nakaikaje kumpapala gwinu.’"},{"book":"Luka","chapter":"14","verse":"19","text":"Jonge ngalenga, ‘Emile ng'ombe komi ya kulema na mbaligwa kujenda kuijiga nannyopa unneke.’"},{"book":"Luka","chapter":"14","verse":"20","text":"Jonge ngalenga, ‘Nanji ndoi akege na yene otoje kuika.’"},{"book":"Luka","chapter":"14","verse":"21","text":"“Mmanda jola ngabuja kangwana mundu ngalenga goa. Angwana mundu ngabachimwa muno nu kunnenge mmanda jwakwe, ‘Nnyende chokwe kundela na kila kimbatikwa chi kilambo makakeme baikange pamba akahocho na bangalola na nangwaba na abalemalinge boa.’"},{"book":"Luka","chapter":"14","verse":"22","text":"Kuboka penia mmanda jola ngalenga, ‘Angwana ilebe yoa ngamwile anda apaunengile, nambu kiigi chumbi chimwe.’"},{"book":"Luka","chapter":"14","verse":"23","text":"Angwana bala ngabannenge mmanda, ‘Nnyende kundela na kila kimbatikwa makaamuliche bandu baikange mpaka nyumba jango jitwelele."},{"book":"Luka","chapter":"14","verse":"24","text":"Nannenge kweli mmoa kutenda boa banakokangite ojwapakupaya chakulya cha mpapala gwango!’ ”"},{"book":"Luka","chapter":"14","verse":"25","text":"Penia nkengeni nkolongwa gwa bandu pabannyendelela Yesu, ngabatendebukia ngabalenge,"},{"book":"Luka","chapter":"14","verse":"26","text":"Mundu jwajwoa ojwaika kwango nenga anda nukumbalaje ne kupeta awamundu na amamundu na aanamundu ni ingota yabe na akalombo mundu na akakolo mundu na mwene, kuotoje kube napunji jwango."},{"book":"Luka","chapter":"14","verse":"27","text":"Jwajwoa jwangapotola nchalaba gwakwe nu kungengama kuotoje kube napunji jwango."},{"book":"Luka","chapter":"14","verse":"28","text":"“Magambu beneke panakati jinu ojwapala kuchenga ulingo nukutama otije kubalanga aimanye ilebe ipaligwa anda maijomolelage?"},{"book":"Luka","chapter":"14","verse":"29","text":"Andaje kuboka pukuchimika tu eke nukuchipula kujomola na bandu kunhweka,"},{"book":"Luka","chapter":"14","verse":"30","text":"kulenga, ‘Mundu ojo ngatumbu kuchenga nambu ajomwileje.’"},{"book":"Luka","chapter":"14","verse":"31","text":"“Andaje Nngwana jwako ojwapala kujenda ukomana na Ngwana nnyakwe, nukutama otije nu kuwacha maotolage, kwa matyala gakwe elufu komi nu kujomana na jwajo juna matyala alufu ichilini?"},{"book":"Luka","chapter":"14","verse":"32","text":"Andaloi maotoje mabatuma apakachi kujopa malobe ga tengela nakongo abi kutaali na Ngwana jwenio."},{"book":"Luka","chapter":"14","verse":"33","text":"Uyo abije na jumweje kati jinu ojwapa kube napunji jwango anda nikiilekaje ilebe yakwe yowa."},{"book":"Luka","chapter":"14","verse":"34","text":"“Mwinyo chwapi, nambu anda andauoite kulaa kwakwe, kuotoje kubukia kulaa kwakwe."},{"book":"Luka","chapter":"14","verse":"35","text":"Kulaaje nakwa lutopije nakwa lutubaje, bandu kulekela tu. Juna machikilo ajoe!”"}]}