{"data":[{"book":"Spreuken","chapter":"20","verse":"1","text":"De wijn is een spotter, de drank luidruchtig; Onwijs is hij, die zich eraan te buiten gaat."},{"book":"Spreuken","chapter":"20","verse":"2","text":"Een toornig koning brult als een leeuw; Wie hem prikkelt, vergrijpt zich aan zichzelf."},{"book":"Spreuken","chapter":"20","verse":"3","text":"Het is een eer voor den mens, buiten twisten te blijven; Alleen dwazen zoeken ruzie."},{"book":"Spreuken","chapter":"20","verse":"4","text":"Als een luiaard in de herfst niet wil ploegen, Zoekt hij in de oogsttijd tevergeefs."},{"book":"Spreuken","chapter":"20","verse":"5","text":"Diep water is het, wat iemand bij zichzelf overlegt; Maar een verstandig mens weet het te putten."},{"book":"Spreuken","chapter":"20","verse":"6","text":"Velen worden vriendelijke mensen genoemd; Waar vindt men echter iemand, die betrouwbaar is?"},{"book":"Spreuken","chapter":"20","verse":"7","text":"Een deugdzaam mens, die onberispelijk wandelt: Ook na zijn dood gaat het zijn kinderen goed."},{"book":"Spreuken","chapter":"20","verse":"8","text":"De koning, die op zijn rechterstoel zit, Zift met zijn ogen al wat slecht is."},{"book":"Spreuken","chapter":"20","verse":"9","text":"Wie kan zeggen: Ik heb mijn hart rein gehouden, Ik ben vrij van zonde?"},{"book":"Spreuken","chapter":"20","verse":"10","text":"Tweeërlei gewicht en tweeërlei maat: Jahweh heeft van beide een afschuw."},{"book":"Spreuken","chapter":"20","verse":"11","text":"Zelfs uit het gedrag van een kind kan men opmaken, Of zijn daden zuiver zijn en oprecht."},{"book":"Spreuken","chapter":"20","verse":"12","text":"Een oor dat hoort, en een oog dat ziet: Jahweh heeft ze beide gemaakt."},{"book":"Spreuken","chapter":"20","verse":"13","text":"Wees niet verzot op slapen, anders wordt ge arm; Houd uw ogen open, en ge krijgt eten genoeg."},{"book":"Spreuken","chapter":"20","verse":"14","text":"Slecht! Slecht! klaagt de koper; Maar als hij is weggegaan, gaat hij er groot op"},{"book":"Spreuken","chapter":"20","verse":"15","text":"Er is goud, er zijn veel juwelen, Maar het kostbaarst bezit zijn verstandige lippen."},{"book":"Spreuken","chapter":"20","verse":"16","text":"Ontneem hem zijn kleed, want hij bleef borg voor een ander; Eis een pand van hem, terwille van vreemden."},{"book":"Spreuken","chapter":"20","verse":"17","text":"Gestolen brood smaakt iemand wel goed, Maar achteraf heeft hij een mond vol zand."},{"book":"Spreuken","chapter":"20","verse":"18","text":"Alleen door beraad komen plannen ten uitvoer; Voer dus de strijd met beleid."},{"book":"Spreuken","chapter":"20","verse":"19","text":"Wie altijd maar babbelt, verraadt licht een geheim; Bemoei u dus niet met een praatvaar."},{"book":"Spreuken","chapter":"20","verse":"20","text":"Als iemand zijn vader en moeder vervloekt, Gaat zijn lamp uit, wanneer de duisternis intreedt."},{"book":"Spreuken","chapter":"20","verse":"21","text":"Een bezit, te spoedig verkregen, Brengt tenslotte geen zegen."},{"book":"Spreuken","chapter":"20","verse":"22","text":"Zeg niet: Ik zal u het kwaad vergelden! Vertrouw op Jahweh; Hij zal u helpen."},{"book":"Spreuken","chapter":"20","verse":"23","text":"Tweeërlei gewicht is een gruwel voor Jahweh, Een valse weegschaal is kwaad."},{"book":"Spreuken","chapter":"20","verse":"24","text":"Door Jahweh zijn de schreden der mensen bepaald; Hoe zou ook de mens zijn weg kunnen zien?"},{"book":"Spreuken","chapter":"20","verse":"25","text":"In de val loopt hij, die ijlings “Heilig” roept En eerst ná zijn geloften overlegt."},{"book":"Spreuken","chapter":"20","verse":"26","text":"Een wijs koning zift de bozen uit, En laat het rad over hen heengaan."},{"book":"Spreuken","chapter":"20","verse":"27","text":"Jahweh slaat de geest der mensen gade En doorzoekt alle schuilhoeken der ziel."},{"book":"Spreuken","chapter":"20","verse":"28","text":"Liefde en trouw beschermen den koning, Op rechtvaardigheid stut hij zijn troon."},{"book":"Spreuken","chapter":"20","verse":"29","text":"Het sieraad der jongemannen is hun kracht, Grijze haren zijn de pronk van de ouderdom."},{"book":"Spreuken","chapter":"20","verse":"30","text":"Bloedige striemen polijsten het hart, Slagen de schuilhoeken der ziel."}]}