{"data":[{"book":"୧ ପିତର୍‌","chapter":"2","verse":"1","text":"ତଃବେ ମାପ୍ରୁ ଜେ ଉହ୍‌କାର୍‌ କାରି ଇରି ଜଦି ଚାକି ଆଚାସ୍‌ ତଃବେ ସଃବୁ ରଃକମାର୍‌ ଦୁସ୍ଟ୍‌ କାମ୍‌ ମିଚ୍ ଆର୍‌ ହେଟ୍‌କୁଟ୍‌, ଅଃକାର୍‌ ଆର୍‌ ଗାଣେଞ୍ଜ୍ ଚାଡା ।"},{"book":"୧ ପିତର୍‌","chapter":"2","verse":"2","text":"ସଃବୁ ରଃକମ୍‌ ଦୁସ୍ଟ୍‌, ଚଃଲାକି, କୁଟ୍‌ ଚାଡି କଃଉଁଣା ହିଲା ହର୍‌ ନିର୍ମୁଳ୍‌ ଅଃଉଆ । ସଃବୁବଃଳ୍‌ ଆତ୍ମିକ୍‌ ଦୁଦ୍‌ କାଉଁକେ ମଃନ୍‌କଃରା । ତଃବେ ତୁମିମଃନ୍ ମୁକ୍ତି ହାଉତା ଜିବନେ ବାଡୁ ହାରାସ୍‌ ।"},{"book":"୧ ପିତର୍‌","chapter":"2","verse":"3","text":"ଜଃନ୍‌କଃରି ସାସ୍ତରେ ଲେକାଆଚେ-"},{"book":"୧ ପିତର୍‌","chapter":"2","verse":"4","text":"ଜିବନ୍ ଟେଳା ହର୍‌ ଜେ ସେ ମାପ୍ରୁ, ଜଃଗତାର୍‌ ଲକ୍‌ମଃନ୍ ତାକ୍‌ ନଃମାନ୍‌ଲାୟ୍‌ ସଃତ୍‌, ମଃତର୍‌ ଇସ୍ୱର୍‌ ତଃୟ୍‌ ବାଚ୍‌ଲାର୍‌ ଆର୍‌ ବଃଡେ ମଲାର୍‌, ତାର୍‌ ହାକ୍‌ ଆସା"},{"book":"୧ ପିତର୍‌","chapter":"2","verse":"5","text":"ତାର୍‌ ତଃୟ୍‌ ଆସି ତୁମିମଃନ ହେଁ ଜିସୁ କ୍ରିସ୍ଟାର୍‌ ଦଃୟ୍‌ ଇସ୍ୱରାର୍‌ ତଃୟ୍‌ ମଃନ୍‌କେ ଗଃଲାହର୍‌ ଆତ୍ମିକ୍‌ ହୁଜା ଦେଉଁକେ ପବିତ୍ର ଜାଜକ୍‌ ଅଃଉଁକେ ଜିବନ୍ ଟେଳାହର୍‌ ଗଟେକ୍‌ ଆତ୍ମିକ୍‌ ଗଃର୍‌ ହର୍‌ ତିଆର୍‌ ଅଃଉଆ ।"},{"book":"୧ ପିତର୍‌","chapter":"2","verse":"6","text":"କାୟ୍‌ତାକ୍‌ବଃଲେକ୍‌ ସାସ୍ତରେ ଲେକା ଆଚେ,"},{"book":"୧ ପିତର୍‌","chapter":"2","verse":"7","text":"ତଃବେ ବିସ୍ୱାସ୍‌ କଃରୁଲାସ୍‌ ଜେ ତୁମିମଃନ୍, ତୁମିମଃନ୍ ସେ ବଃଡେମଲାର୍‌ ବାଗ୍ ହାଉତା ଲକ୍‌, ମଃତର୍‌ ଜୁୟ୍‌ମଃନ୍‌ ଅବିସ୍ୱାସି,"},{"book":"୧ ପିତର୍‌","chapter":"2","verse":"8","text":"ଆରେକ୍‌ ପବିତ୍ର ସାସ୍ତରେ ଲେକା ଆଚେ,"},{"book":"୧ ପିତର୍‌","chapter":"2","verse":"9","text":"ମଃତର୍‌ ଜେ, ତୁମିମଃନ୍‌କେ ଅଃନ୍ଦାରେ ହୁଣି ନିଜାର୍‌ କାବାଅଃଉତା ଉଜାଳ୍‌ ଲଃଗେ କୁଦି ଆଚେ, ତୁମିମଃନ୍ ଜଃନ୍‌କଃରି ତାର୍‌ ଗୁଣ୍ କିର୍ତନ୍ କଃରାସ୍‌, ଇତାର୍‌ ଗିନେ ତୁମିମଃନ୍ ଗଟ୍‌ ବାଚ୍‌ଲାର୍‌ ବଃଉଁସ୍‌ ରଃଜାର୍‌ ଜାଜକ୍‌ମଃନ୍‌ ପବିତ୍ର ଜାତି ଆର୍‌ ଇସ୍ୱରାର୍‌ ନିଜାର୍‌ ଲକ୍‌ ଅୟ୍‌ ଆଚାସ୍‌ ।"},{"book":"୧ ପିତର୍‌","chapter":"2","verse":"10","text":"ହୁର୍ବେ ତୁମିମଃନ୍ ଇସ୍ୱରାର୍‌ ଲକ୍‌ ଅୟ୍‌ ନଃରିଲାସ୍‌, ମଃତର୍‌ ଅଃବେ ଇସ୍ୱରାର୍‌ ଲକ୍‌ ଅୟ୍‌ ଆଚାସ୍‌, ହୁର୍ବେ ତୁମିମଃନ୍ ଇସ୍ୱରାର୍‌ ଦଃୟା ହାୟ୍‌ ନଃରିଲାସ୍‌, ମଃତର୍‌ ଅଃବେ ଦଃୟା ହାୟ୍‌ ଆଚାସ୍‌ ।"},{"book":"୧ ପିତର୍‌","chapter":"2","verse":"11","text":"ଏ ଲାଡାର୍‌ ବାୟ୍‌ବେଣିମଃନ୍ ତୁମିମଃନ୍ ବିଦେସି ଆର୍‌ ହଃର୍‌ବାସି ବଃଲି ମୁଁୟ୍‌ ତୁମିମଃନ୍‌କେ ଗଃଉଆରି କଃରୁଲେ, ଗଃଗାଳାର୍‌ କଃରାବ୍‌ ଇଚା ଚାଡା, ସେରିମଃନ୍‌ ଆତ୍ମାର୍‌ ବିରଦେ ଜୁଜ୍‌ କଃରେଦ୍‌ ।"},{"book":"୧ ପିତର୍‌","chapter":"2","verse":"12","text":"ତୁମିମଃନ୍ ଅଜିଉଦିମଃନାର୍‌ ତଃୟ୍‌ ବଲ୍‌ ଜିବନ୍ କାଟା, ଜଃନ୍‌କଃରି ସେମଃନ୍ ଜୁୟ୍‌ତାର୍‌ ଗିନେ ତୁମିମଃନ୍‌କେ ଦୁସ୍ଟ୍‌କାମ୍‌ କଃରୁମଃନ୍‌ ବଃଲି ଲିନ୍ଦା କଃର୍ତି, ତୁମିମଃନାର୍‌ ନିକ କାମ୍‌ ଦଃକି ସେ ବିସୟେ କ୍ରିସ୍ଟ ଆସ୍ତା ଦିନ୍ ଇସ୍ୱରାର୍‌ ଗୁଣ୍‌ ଗାଉତି ।"},{"book":"୧ ପିତର୍‌","chapter":"2","verse":"13","text":"ମାପ୍ରୁର୍‌ ଗିନେ ଗଃଉଆରି କଃରୁଲେ ସଃବୁଲକ୍‌ ରଃଜାମଃନାର୍‌ କଃତା ମାନା ।"},{"book":"୧ ପିତର୍‌","chapter":"2","verse":"14","text":"ସଃବ୍‌କେ ବଃଡ୍ ରଃଜା ଅଃଉଅ କି ଦୁସ୍ଟ୍‌ କାମ୍‌ କଃରୁ ମଃନ୍‌କେ ଟିକ୍‌ ଡଃଣ୍ଡ୍‌ ଦେଉଁକେ ଆର୍‌ ସଃତ୍‌ କାମ୍‌ କଃରୁମଃନ୍‌କେ ଦନ୍ୟବାଦ୍‌ ଦେତା ଗିନେ ସେମଃନାର୍‌ ତଃୟ୍‌ ହୁଣି ଆୟ୍‌ଲାର୍‌ ଚାଲାଉତା ଲକ୍‌ ଅଃଉତ୍‌, ସେମଃନାର୍‌ ତଃଳେ ଚାଲା ।"},{"book":"୧ ପିତର୍‌","chapter":"2","verse":"15","text":"ବଃଲେକ୍‌ ତୁମିମଃନ୍ ଜେ ସଃତ୍‌ କାମ୍‌ କଃରି ନିର୍ବୁଦିଆମଃନାର୍‌ ଗିଆନ୍ ନୟ୍‌ଲା କଃତା ବଃନ୍ଦ୍‌ କଃରା, ଇରି ଇସ୍ୱରାର୍‌ ଇଚା ।"},{"book":"୧ ପିତର୍‌","chapter":"2","verse":"16","text":"ତୁମିମଃନାର୍‌ ତଃଳେ ନଃରିଲେକ୍‌ ହେଁ ତୁମିମଃନାର୍‌ ମୁକୁଳ୍‌ଲାର୍‌ ଦୁସ୍ଟ୍‌ କାମାର୍‌ ଡାହ୍‌ଣା ହର୍‌ ବେବାର୍‌ ନଃକେରି ଇସ୍ୱରାର୍‌ ଗତିଦଃଙ୍ଗ୍‌ଳା ଅୟ୍‌ ନିକ କାମ୍‌ କଃରା ।"},{"book":"୧ ପିତର୍‌","chapter":"2","verse":"17","text":"ସଃବ୍‌କେ ଲାଡ୍‌ କଃରା, ବିସ୍ୱାସି ବାୟ୍‌ବେଣିମଃନ୍‌କେ ମାୟ୍‌ନ୍‌ ଦଃକାଉଆ । ଇସ୍ୱର୍‌କେ ଡିରା, ରଃଜାକେ ମାୟ୍‌ନ୍‌ କଃରା ।"},{"book":"୧ ପିତର୍‌","chapter":"2","verse":"18","text":"ଏ ଦଃଙ୍ଗ୍‌ଳାମଃନ୍‌ ତୁମିମଃନ୍ ଡିରିକଃରି ନିଜାର୍‌ ନିଜାର୍‌ ସାଉକାର୍‌ମଃନାର୍‌ କଃତା ମାନା, ଆର୍‌ ନିକ ଆର୍‌ ଦଃର୍ମି ସାଉକାରାର୍‌ ହଃକା ନାୟ୍‌, ମଃତର୍‌ ଦଃୟା ନଃକେର୍ତା ଲକ୍‌ମଃନ୍‌କେ ହେଁ ମାନା ।"},{"book":"୧ ପିତର୍‌","chapter":"2","verse":"19","text":"ବଃଲେକ୍‌ କେ ଜଃବେ ଇସ୍ୱର୍‌କେ ନିଜେ ମାନି ଅଃନ୍ୟାୟେ ଦୁକ୍‌ ବୟ୍‌ଗ୍‌ କଃରି କଃସ୍ଟ୍‌ ସଃମ୍ବାଳେଦ୍‌, ତଃବେ ଇସ୍ୱର୍‌ ଦଃୟା କଃରେଦ୍‌ ।"},{"book":"୧ ପିତର୍‌","chapter":"2","verse":"20","text":"ତଃବେ ତୁମିମଃନ୍ ଦଃସ୍‌ କଃରି ନିଜାର୍‌ ନିଜାର୍‌ ଦଃସାର୍‌ ଗିନେ ଦୁକ୍‌ ସଃମ୍ବାଳାସ୍‌, ତଃବେ ସେତାର୍‌ ଗିନେ କାୟ୍‌ ଲାବ୍‌ ? ମଃତର୍‌ ଜଦି ନିକ କାମ୍‌ କଃରି ଦୁକ୍‌ ସଃମ୍ବାଳାସ୍‌, ତଃବେ ସେରି ଇସ୍ୱରାର୍‌ ତଃୟ୍‌ ସଃର୍ଦାର୍‌ କଃତା ।"},{"book":"୧ ପିତର୍‌","chapter":"2","verse":"21","text":"ଇତାର୍‌ ଗିନେ ହଃକା ତୁମିମଃନ୍ ଆସି ଆଚାସ୍‌, କାୟ୍‌ତାକ୍‌ ବଃଲେକ୍‌ ତୁମିମଃନ୍ ଜଃନ୍‌କଃରି କ୍ରିସ୍ଟର୍‌ ହାଦ୍‌ ଚିନ୍‌କେ ଅୟ୍‌ ଜଃହାସ୍‌, ସେତାର୍‌ ଗିନେ ସେ ହେଁ ତୁମାର୍‌ ଗିନେ ଦୁକ୍‌ ବୟ୍‌ଗ୍‌ କଃରି ତୁମିମଃନ୍‌କେ ସେହର୍‌ କଃରୁକେ ଦଃକାୟ୍‌ ଜାୟ୍‌ ଆଚେ;"},{"book":"୧ ପିତର୍‌","chapter":"2","verse":"22","text":"ସେ କାୟ୍‌ ହାହ୍‌ ହେଁ ନଃକେଲା, କି ତାର୍‌ ମୁଏଁ କାୟ୍‌ ମିଚ୍ କଃତା ନଃରିଲି ।"},{"book":"୧ ପିତର୍‌","chapter":"2","verse":"23","text":"ତାକେ ଲିନ୍ଦା କଃଲା ବଃଳ୍‌ ସେ ଲେଉଟି ଲିନ୍ଦା ନଃକେଲା; ଦୁକ୍‌ ବୟ୍‌ଗ୍‌ କଃଲା ବଃଳ୍‌ ସେମଃନ୍‌କେ ବିରଦ୍‌ କଃରୁକେ ନଃଡିରାୟ୍‌ଲା, ମଃତର୍‌ ନ୍ୟାୟ୍‌ ବିଚାର୍‌ କାରିର୍‌ ଆତେ ସଃବୁ ସଃହ୍ରି ଦିଲା ।"},{"book":"୧ ପିତର୍‌","chapter":"2","verse":"24","text":"ଅଃମିମଃନ୍‌ ଜଃନ୍‌କଃରି ହାହାର୍‌ ଗିନେ ମଃରିକଃରି ଦଃର୍ମି ଅଃଉଁକେ ଜିବନ୍ କାଟୁନ୍ଦ୍‌, ଇତାର୍‌ ଗିନେ ସେ ଅଃହ୍‌ଣାକ୍‌ କ୍ରୁସ୍‌ ଉହ୍ରେ ନିଜାର୍‌ ଗଃଗାଳେ ଅଃମିମଃନାର୍‌ ସଃବୁ ହାହ୍‌ ବୟ୍‌ଲା; ତାକେ ମାଡ୍‌ ହଃଳ୍‌ଲାକେ ତୁମିମଃନ୍ ଉଜ୍‌ ଅୟ୍‌ ଆଚାସ୍‌ ।"},{"book":"୧ ପିତର୍‌","chapter":"2","verse":"25","text":"ବଃଲେକ୍‌ ତୁମିମଃନ୍ ମେଣ୍ଡାହର୍‌ ବିନ୍ ବାଟ୍‌ ଜାୟ୍‌ରିଲାସ୍‌, ମଃତର୍‌ ଅଃବେ ତୁମିମଃନାର୍‌ ଆତ୍ମାର୍‌ ଗଃଉଳିଆ ଆର୍‌ ମୁଳିକା ହାକ୍‌ ବାଉଳି ଆସି ଆଚାସ୍‌ ।"}]}