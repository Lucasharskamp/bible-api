{"data":[{"book":"Jesaja","chapter":"7","verse":"1","text":"Det hände under Achas dagar, son till Jotham, son till Ussia [hebr. Uzzijaho], Juda kung [735-715 f.Kr.], att kung Retsin från Aram (Syrien) [740-733 f.Kr.] och kung Pekach, son till Remaljaho, från Israel [Nordriket, 752-732 f.Kr.] gick upp till Jerusalem för att kriga mot det. [2 Kung 16:5-18; 2 Krön 28:16-21]"},{"book":"Jesaja","chapter":"7","verse":"2","text":"När det blev rapporterat till Davids hus [kung Achas och hela hans kungahus] och man sade: ”Aram har lägrat sig i Efraim.” Då började hans [Achas] hjärta, liksom hans folks hjärtan att skaka, som träden i skogen skakar när det blåser."},{"book":"Jesaja","chapter":"7","verse":"3","text":"Sedan sade Herren (Jahve) till Jesaja: ”Gå ut nu och möt Achas, du och Shear Jashov [som betyder: ’en kvarleva ska återvända’], din son. Vid slutet på akvedukten [2 Kung 18:17] vid den övre dammen, på huvudvägen vid valkarnas fält [där man tvättade och torkade kläder],"},{"book":"Jesaja","chapter":"7","verse":"4","text":"och säg till honom: Var vaksam (skydda och bevara dig själv) och var stilla (lugn, tyst). Du ska inte frukta och inte bli försagd för dessa två stubbar med pyrande eld, på grund av den brinnande vreden hos Retsin från Aram, inte heller för Remaljahos son."},{"book":"Jesaja","chapter":"7","verse":"5","text":"Eftersom Aram har planerat att skada dig tillsammans med Efraim, och Remaljahos son säger:"},{"book":"Jesaja","chapter":"7","verse":"6","text":"’Låt oss gå upp mot Juda, terrorisera dem och dela upp dem för oss själva, och utse Tabeels son till kung i dess mitt.’"},{"book":"Jesaja","chapter":"7","verse":"7","text":"Så säger Herren, Herren (Adonaj Jahve):"},{"book":"Jesaja","chapter":"7","verse":"8","text":"För Damaskus är Arams huvud och Damaskus huvud är Retsin. Innan 65 år har gått ska Efraim brytas ner och inte vara ett folk."},{"book":"Jesaja","chapter":"7","verse":"9","text":"Efraims huvud är Samarien och Samariens huvud är Remaljahos son. Om du inte har tro ska du inte erfara det.”"},{"book":"Jesaja","chapter":"7","verse":"10","text":"Herren talade ytterligare till Achas [kungen över Juda] och sade:"},{"book":"Jesaja","chapter":"7","verse":"11","text":"”Begär ett tecken från Herren din Gud. Begär det nerifrån djupet (Sheol) eller uppifrån höjden” [Gud uppmanar honom att begära något utöver det vanliga, han får fråga efter något mirakulöst. Gud vill att han väljer honom.]"},{"book":"Jesaja","chapter":"7","verse":"12","text":"Men Achas svarade: ”Jag vill inte fråga eller pröva Herren (Jahve).” [Detta var en falsk ödmjukhet, den egentliga orsaken var att han redan hade slutit förbund med Assyrien och deras gudar. Allt silver och guld i templet hade han skickat dit som en gåva för att de skulle beskydda honom. Han hade även offrat sin egen son till avgudar, se 2 Kung 16:1-9.]"},{"book":"Jesaja","chapter":"7","verse":"13","text":"Då sade Jesaja: ”Lyssna nu noga, Davids ätt [kung Achas och hela hans kungahus]! Är det inte illa nog att ni prövar människors tålamod [med förtryck och tyranni], ska ni också pröva min Guds tålamod [med hyckleri, avgudadyrkan och otro]?"},{"book":"Jesaja","chapter":"7","verse":"14","text":"Därför ska Herren (Adonaj) själv ge er ett tecken: Se, jungfrun (den unga ogifta kvinnan) [som ännu inte varit med någon man] ska bli havande och föda en son, och [hon] ska ge honom namnet Immanuel (Gud med oss). [Matt 1:23]"},{"book":"Jesaja","chapter":"7","verse":"15","text":"Smör (ost, tjock mjölk – hebr. chema) och honung [den vanliga födan för små barn] ska han äta tills han förstår (när han vet) att vägra det onda och välja det goda [5 Mos 1:39]."},{"book":"Jesaja","chapter":"7","verse":"16","text":"Innan pojken förstår att vägra det onda och välja det goda, ska landet med två kungar, som du fruktar (är rädd för), bli övergivet."},{"book":"Jesaja","chapter":"7","verse":"17","text":"Herren (Jahve) ska ge sådana dagar över dig, och över ditt folk och över dina fäders hus, som aldrig har kommit sedan dagen då Efraim skildes från Juda, kungen från Assyrien.”"},{"book":"Jesaja","chapter":"7","verse":"18","text":"På den dagen ska Herren (Jahve) vissla på [kalla på, se Jes 5:26] sina flugor vid Nilens källor i Egypten och på bina i Assyriens land."},{"book":"Jesaja","chapter":"7","verse":"19","text":"Sedan ska de komma, allesammans [alla flugor och bin], och ska bygga sina bon i de djupa flodfårorna (wadis) och i klippskrevorna och i törnbuskarna och i alla vattenhål."},{"book":"Jesaja","chapter":"7","verse":"20","text":"På den dagen ska Herren (Adonaj) raka, med en rakhyvel från andra sidan floden, med kungen från Assyrien, huvudet och håret på benen och även klippa av skägget."},{"book":"Jesaja","chapter":"7","verse":"21","text":"På den dagen ska det ske att en man ska bakbinda en kalv och två får,"},{"book":"Jesaja","chapter":"7","verse":"22","text":"och från den rikliga mjölkmängden som de ger, ska han äta gräddmjölk (fet mjölk, smör, ost), för alla som är kvar i landet ska äta gräddmjölk (smör, ost) och honung."},{"book":"Jesaja","chapter":"7","verse":"23","text":"På den dagen ska det bli så att på varje plats där det fanns 1 000 vinrankor (värda) 1 000 silver shekel ska det (istället) växa tistel och törne."},{"book":"Jesaja","chapter":"7","verse":"24","text":"Med pil och båge ska man komma dit, eftersom landet ska vara tistel och törne."},{"book":"Jesaja","chapter":"7","verse":"25","text":"På alla kullar som sköttes med hackan, ska du inte längre gå av rädsla för tistel och törne. Istället ska det vara (en plats) för betande oxar och kringströvande får."}]}