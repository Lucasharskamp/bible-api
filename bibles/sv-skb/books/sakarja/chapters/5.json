{"data":[{"book":"Sakarja","chapter":"5","verse":"1","text":"Åter lyfte jag upp mina ögon och såg, och se, en flygande bokrulle (hebr. megilla)!"},{"book":"Sakarja","chapter":"5","verse":"2","text":"Han [ängeln] frågade mig: ”Vad ser du?”"},{"book":"Sakarja","chapter":"5","verse":"3","text":"Då sade han till mig: ”Detta är förbannelsen som går fram över hela landets ansikte (markyta), för att alla som har stulit ska bli bortsvepta på en sida i enlighet med det (ordet i bokrullen) och alla som svär ska bli bortsvepta på den andra sidan i enlighet med det (ordet i bokrullen)."},{"book":"Sakarja","chapter":"5","verse":"4","text":"Jag får det att gå fram förkunnar (säger, proklamerar) Härskarornas Herre (Jahve Sebaot), och jag ska gå in i tjuvarnas hus och i deras hus som svär falskt med mitt namn, och det (ordet i bokrullen) ska vara där i husets mitt och ska äta upp (fullständigt förtära) det med dess timmer och dess stenar.”"},{"book":"Sakarja","chapter":"5","verse":"5","text":"Då kom ängeln (budbäraren) som talade med mig fram och sade till mig: ”Lyft nu upp dina ögon och se vad som visar sig.”"},{"book":"Sakarja","chapter":"5","verse":"6","text":"Jag frågade: ”Vad är detta?”"},{"book":"Sakarja","chapter":"5","verse":"7","text":"Och se, en rund blybit lyftes bort och detta är en kvinna som sitter mitt i efa-måttet."},{"book":"Sakarja","chapter":"5","verse":"8","text":"Sedan sade han: ”Detta är ondskan!” Och han kastade ner henne mitt i efa-måttet och han kastade blyvikten över dess mun (öppningen på måttet)."},{"book":"Sakarja","chapter":"5","verse":"9","text":"Sedan lyfte jag upp mina ögon och såg, och se, det kom fram två kvinnor och vinden var i deras vingar, för de hade vingar som storkens vingar, och de lyfte upp efa-måttet mellan jorden och mellan himlen."},{"book":"Sakarja","chapter":"5","verse":"10","text":"Då sade jag till ängeln (budbäraren) som talade med mig: ”Vart bär dessa efa-måttet?”"},{"book":"Sakarja","chapter":"5","verse":"11","text":"Han svarade mig: ”Till att bygga hennes hus i Shinars land [Babylon] och när det är färdigt ska hon bo där på sin egen plats.”"}]}