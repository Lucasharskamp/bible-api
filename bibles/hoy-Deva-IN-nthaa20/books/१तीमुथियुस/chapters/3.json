{"data":[{"book":"१ तीमुथियुस","chapter":"3","verse":"1","text":"ईद मात सही आद अगर यावारा तान मन दा सोचतान कि स्याण्णा आगोद चाहासतान, आव भला क्याल्सा अन इच्छा माळतान."},{"book":"१ तीमुथियुस","chapter":"3","verse":"2","text":"३:२ तीतुस १:६-९३:२ सिर्फ ऊंदा हिंग्स ईरूल; या ऊंदा घन मदा आगुल. ईद जरूरी आद कि स्याण्णा निर्दोष, अदिक ऊंदा हिंग्स उन गंळ्स, शालीन, आत्मसंयमी, आदरणीय, अतिथी-सत्कार माळावाळा, अदिक कलसोर दा निपुण ईरूल."},{"book":"१ तीमुथियुस","chapter":"3","verse":"3","text":"कुडावाळा या बडाबडी माळावाळा ईला ईरूल; बल्‍की मुलायम ईरूल, अदिक ना झगळेलु, अदिक ना धन इन लालची ईरूल."},{"book":"१ तीमुथियुस","chapter":"3","verse":"4","text":"तान मान्ना अन वळ्लीद व्यवस्था माळुल, अदिक तान चिकोर चिंळ्गेर अनुशासन दा ईटकु आंदुर से आदर ताकोमावाळा ईरूल."},{"book":"१ तीमुथियुस","chapter":"3","verse":"5","text":"अगर यावारा तान मान्ना अन्द अच व्यवस्था माळोद ईला जान्सतीदान, रा परमेश्वर उन मंडली इन रखवाली ह्यांग माळ्यान?"},{"book":"१ तीमुथियुस","chapter":"3","verse":"6","text":"बाक ईद कि आव विश्वास दा परीपक्व ईरूल, ईदारा हिंग आगबाळुल कि अभिमान माळकु शैतान उन घाई दण्ड पाऊसुल."},{"book":"१ तीमुथियुस","chapter":"3","verse":"7","text":"अदिक मंडली इन व्हार्या दा भी आऊन हेसुर आगुल, हिंग आगबाळुल कि अपमानीत आगकु शैतान उन फासा दा फसुसेगुल."},{"book":"१ तीमुथियुस","chapter":"3","verse":"8","text":"हांग अच मंडली अन्द सेवकगोळी भी गंभीर आग पायजे, येढ्ढ रंगवाळेर, कुडावाळेर अदिक नीच कमाई इन लोभ माळावाळेर ईला ईरूल;"},{"book":"१ तीमुथियुस","chapter":"3","verse":"9","text":"लेकीन विश्वास इन भेद इन शुद्ध विवेक इक गहराई देल हुडुकु ईटुल."},{"book":"१ तीमुथियुस","chapter":"3","verse":"10","text":"अदिक आंदुर पयले परख आगुल, आग अगर निर्दोष होट्टुर रा बाक मंडली इन सेवक उन क्याल्सा माळुल."},{"book":"१ तीमुथियुस","chapter":"3","verse":"11","text":"ईदा प्रकार देल आंदुर हिंग्सुर भी आदर ताकोमा लायक आर्तेर ईरूल; अदिक अपमान इन मातगोळी माळावळतेर ईला ईरूल, लेकीन शालीन अदिक सप्पा मातगोळ दा विश्वास इन लायक ईरूल."},{"book":"१ तीमुथियुस","chapter":"3","verse":"12","text":"मंडली इन सेवक ऊंदा हिंग्स उन गंळ्स ईरूल अदिक चिकोर चिण्ग अदिक तान मान्ना अन्द वळ्लीद व्यवस्था माळोद जानसुल."},{"book":"१ तीमुथियुस","chapter":"3","verse":"13","text":"यतिकी जो मंडली इन सेवक वळ्लीद क्याल्सा माळतार, आंदुर तान साटी वळ्लीद पद अदिक मसीह यीशु दा जो आंदुर्द विश्वास आद, अदुर्दा महान साहस हासिल माळतार."},{"book":"१ तीमुथियुस","chapter":"3","verse":"14","text":"ना नीन हात्‍ती राटनेरी बरोद आशा ईटदुर मा भी ई चिट्ठी नीनी इदुरसाटी लिख्सतीन,"},{"book":"१ तीमुथियुस","chapter":"3","verse":"15","text":"कि अगर नान बंदुर दा समय आगुल, रा नी जान्स कोम कि परमेश्वर उन घराना दा जो जित्‍ता परमेश्वर उन मंडली आद अदिक जो सच्चाई इन खंबा अदिक पायवा आद, लॉकुर आपस दा ह्यांग बर्ताव माळ पायजे."},{"book":"१ तीमुथियुस","chapter":"3","verse":"16","text":"ईदुर दा संदेह हैलेच कि भक्ति इन भेद गंभीर आद, मतलब"}]}