{"data":[{"book":"เพลงสดุ​ดี","chapter":"6","verse":"1","text":"โอ ข้าแต่พระเยโฮวาห์ ขออย่าทรงขนาบข้าพระองค์เมื่อทรงโกรธ และขออย่าทรงลงทัณฑ์ข้าพระองค์ด้วยพระพิโรธของพระองค์"},{"book":"เพลงสดุ​ดี","chapter":"6","verse":"2","text":"โอ ข้าแต่พระเยโฮวาห์ ขอทรงพระกรุณาแก่ข้าพระองค์เพราะข้าพระองค์อ่อนระโหยโรยแรง โอ ข้าแต่พระเยโฮวาห์ ขอทรงรักษาข้าพระองค์เพราะกระดูกของข้าพระองค์​ทุกข์​ยากลำบากนัก"},{"book":"เพลงสดุ​ดี","chapter":"6","verse":"3","text":"ทั้งจิตใจของข้าพระองค์​ก็​ทุกข์​ยากลำบากอย่างยิ่ง โอ ข้าแต่พระเยโฮวาห์ อี​กนานสักเท่าใด"},{"book":"เพลงสดุ​ดี","chapter":"6","verse":"4","text":"โอ ข้าแต่พระเยโฮวาห์ ขอทรงหันมาช่วยชีวิตของข้าพระองค์​ให้​พ้นด้วยเถิด โอ ขอทรงช่วยข้าพระองค์​ให้​รอดเพราะเห็นแก่ความเมตตาของพระองค์"},{"book":"เพลงสดุ​ดี","chapter":"6","verse":"5","text":"เพราะถ้าในความตาย ไม่มี​การระลึกถึงพระองค์​แล้ว ในแดนผู้ตายใครเล่าจะโมทนาพระคุณของพระองค์"},{"book":"เพลงสดุ​ดี","chapter":"6","verse":"6","text":"ข้าพระองค์อ่อนเปลี้ยด้วยการคร่ำครวญ และหลั่งน้ำตาท่วมที่นอนตลอดทั้งคืน ที่​เอนกายก็ชุ่มโชกไปด้วยน้ำตาของข้าพระองค์"},{"book":"เพลงสดุ​ดี","chapter":"6","verse":"7","text":"ตาของข้าพระองค์ทรุดโทรมไปเพราะความทุกข์​ใจ มั​นอ​่อนเพลียลงเพราะคู่​อริ​ทั้งปวงของข้าพระองค์"},{"book":"เพลงสดุ​ดี","chapter":"6","verse":"8","text":"บรรดาเจ้าผู้กระทำความชั่วช้าจงพรากไปจากข้า เพราะพระเยโฮวาห์ทรงสดับเสียงร้องไห้ของข้าแล้ว"},{"book":"เพลงสดุ​ดี","chapter":"6","verse":"9","text":"พระเยโฮวาห์ทรงสดับคำวิงวอนของข้า พระเยโฮวาห์จะทรงรับคำอธิษฐานของข้า"},{"book":"เพลงสดุ​ดี","chapter":"6","verse":"10","text":"ขอให้​ศัตรู​ทั้งสิ้นของข้าได้อายและลำบากยากนัก ขอให้​เขาทั้งหลายหันกลับและได้รับความอับอายในพริบตาเดียว"}]}