{"data":[{"book":"Psalmen","chapter":"118","verse":"1","text":"Halleluja! Brengt Jahweh dank, want Hij is goed: Zijn genade duurt eeuwig!"},{"book":"Psalmen","chapter":"118","verse":"2","text":"Laat Israël herhalen: Zijn genade duurt eeuwig!"},{"book":"Psalmen","chapter":"118","verse":"3","text":"Laat het huis van Aäron herhalen: Zijn genade duurt eeuwig!"},{"book":"Psalmen","chapter":"118","verse":"4","text":"Die Jahweh vrezen, herhalen: Zijn genade duurt eeuwig!"},{"book":"Psalmen","chapter":"118","verse":"5","text":"In mijn benauwdheid riep ik tot Jahweh; En Jahweh heeft mij verhoord en verkwikt."},{"book":"Psalmen","chapter":"118","verse":"6","text":"Voor mij neemt Jahweh het op: Niets heb ik te vrezen; Wat zouden de mensen mij doen!"},{"book":"Psalmen","chapter":"118","verse":"7","text":"Voor mij neemt Jahweh het op: Hij komt mij te hulp; Zo zie ik op mijn vijanden neer!"},{"book":"Psalmen","chapter":"118","verse":"8","text":"Beter tot Jahweh te vluchten, dan op mensen te bouwen;"},{"book":"Psalmen","chapter":"118","verse":"9","text":"Beter tot Jahweh te vluchten, dan te bouwen op vorsten!"},{"book":"Psalmen","chapter":"118","verse":"10","text":"Al houden mij alle volken omsingeld: In de Naam van Jahweh sla ik ze neer!"},{"book":"Psalmen","chapter":"118","verse":"11","text":"Al hebben ze mij van alle kanten omringd: In de Naam van Jahweh sla ik ze neer!"},{"book":"Psalmen","chapter":"118","verse":"12","text":"Al zwermen ze als wespen om mij heen: In de Naam van Jahweh sla ik ze neer! Al laaien ze op als vuur in de doornen: In de Naam van Jahweh sla ik ze neer!"},{"book":"Psalmen","chapter":"118","verse":"13","text":"Ik ben gestompt en geslagen, om te vallen, Maar Jahweh heeft mij gestut;"},{"book":"Psalmen","chapter":"118","verse":"14","text":"Jahweh is mijn kracht en mijn schuts, Hij heeft mij de zege verleend!"},{"book":"Psalmen","chapter":"118","verse":"15","text":"Een jubel van blijdschap en zege Juicht onder de tenten der vromen: Jahweh’s rechterhand brengt de victorie;"},{"book":"Psalmen","chapter":"118","verse":"16","text":"Jahweh’s rechter overwint!"},{"book":"Psalmen","chapter":"118","verse":"17","text":"Neen, ik zal niet sterven, maar leven, Om Jahweh’s daden te melden!"},{"book":"Psalmen","chapter":"118","verse":"18","text":"Wel heeft Jahweh mij streng gekastijd, Maar Hij gaf mij niet prijs aan de dood."},{"book":"Psalmen","chapter":"118","verse":"19","text":"Doet dan de poorten der gerechtigheid open: Ik wil er doorheen, om Jahweh te danken!"},{"book":"Psalmen","chapter":"118","verse":"20","text":"-"},{"book":"Psalmen","chapter":"118","verse":"21","text":"Ik wil U danken, want Gij hebt mij verhoord, Gij hebt mij de zege verleend!"},{"book":"Psalmen","chapter":"118","verse":"22","text":"De steen, die de bouwlieden hadden verworpen, Is hoeksteen geworden;"},{"book":"Psalmen","chapter":"118","verse":"23","text":"Jahweh heeft het gedaan: Een wonder was het in onze ogen!"},{"book":"Psalmen","chapter":"118","verse":"24","text":"Dit is de dag, die Jahweh gemaakt heeft: Laat ons thans jubelen en juichen!"},{"book":"Psalmen","chapter":"118","verse":"25","text":"Ach Jahweh, blijf ons toch helpen; Ach Jahweh, maak ons gelukkig!"},{"book":"Psalmen","chapter":"118","verse":"26","text":"Gezegend, die komt in de Naam van Jahweh:7 Uit Jahweh’s woning bidden wij zegen u toe!"},{"book":"Psalmen","chapter":"118","verse":"27","text":"Jahweh is God: Hij doet ons stralen van vreugde; Bindt dan de feestslingers tot de hoornen van het altaar!"},{"book":"Psalmen","chapter":"118","verse":"28","text":"Gij zijt mijn God: U wil ik loven; Gij zijt mijn God: U wil ik roemen!"},{"book":"Psalmen","chapter":"118","verse":"29","text":"Brengt Jahweh dank, want Hij is goed: Zijn genade duurt eeuwig!"}]}