{"data":[{"book":"LINJIILA LUUKA","chapter":"16","verse":"1","text":"Iisaa wi'i taalibaaɓe mun ɓen kadi: «No woodunoo aaden galo marɗo mbatulaajo, tawi on mbatulaajo makko no ɲo'iraa funsugol jawdi on galo."},{"book":"LINJIILA LUUKA","chapter":"16","verse":"2","text":"O noddi on mbatulaajo, o wi'i mo: ‹Ko honɗun mi woni nanude e hoore maa? Jittanan no wonɗaa gollirde, ko fii a waawataa wonude mbatulaajo an hande kadi.›"},{"book":"LINJIILA LUUKA","chapter":"16","verse":"3","text":"«Onsay mbatulaajo on wi'itii: ‹Hara ko honɗun mi waɗata jooni, ɓay jom an no ittude lan wonugol mbatulaajo makko? E hin-le mi maraa doole remugol, awa kadi toragol no hersinanii lan."},{"book":"LINJIILA LUUKA","chapter":"16","verse":"4","text":"Mi andii ko mi waɗa fii yo mi heɓoy ko wernammi ka mun tuma mi ittaa e mbatulayaagal.›"},{"book":"LINJIILA LUUKA","chapter":"16","verse":"5","text":"«Onsay o nodditi kala joganiiɓe jom makko ɓen. O wi'i arano on: ‹Ko jelu joganiɗaa jom an?›"},{"book":"LINJIILA LUUKA","chapter":"16","verse":"6","text":"On jaabii: ‹Ko tankonje teemedere nebban.› Ontuma mbatulaajo on wi'i mo: ‹Jooɗo kisan, ƴettaa kaydi maa ndin, windaa ko cappanɗe jowi joganiɗaa mo.›"},{"book":"LINJIILA LUUKA","chapter":"16","verse":"7","text":"«O wi'i goɗɗo goo kadi: ‹An-le ko jelu joganiɗaa mo?› On jaabii: ‹Ko bootooji teemedere ngawri.› O wi'i onɗon kadi: ‹Ƴettu kaydi maa ndin, windaa ko bootooji cappanɗe jeetati joganiɗaa mo.›"},{"book":"LINJIILA LUUKA","chapter":"16","verse":"8","text":"«Onsay jom on mbatulaajo ɓoyliiɗo manti mo sabu kon ko on golliri ƴoyre. Ko fii fayɓe nguu jamaanu no ƴoƴi telen ɲokondooɓe mun ɓen ɓuri fayɓe jeyaaɓe ɓen ka ndaygu."},{"book":"LINJIILA LUUKA","chapter":"16","verse":"9","text":"Min-le mi wi'ay on: yo on ɗaɓɓir ɗee jawle adunayankeeje yiɓɓe, fii tuma nde ɗen lanniroyi on, yo on wernoye ka galleeji poomayankeeji."},{"book":"LINJIILA LUUKA","chapter":"16","verse":"10","text":"«Mo nunɗii e hoore ko fanɗi, o nunɗay e hoore ko mawni. Awa kadi mo nunɗaali e hoore ko fanɗi, o nunɗataa e hoore ko mawni."},{"book":"LINJIILA LUUKA","chapter":"16","verse":"11","text":"Si tawii non on nunɗaali e hoore jawle adunayankeeje ɗen, haray ko hombo halfinoyta on jawle haqiiqaaje ɗen?"},{"book":"LINJIILA LUUKA","chapter":"16","verse":"12","text":"Awa kadi si on nunɗaali e hoore ngel goɗɗo ngel, ko hombo jonnoyta on ko mon kon?"},{"book":"LINJIILA LUUKA","chapter":"16","verse":"13","text":"«Golloowo hay gooto waawataa gollande jeyɓe ɗun ɗiɗo, ko fii o aɲay oya, o yiɗa oya, maa o haɓɓoo e oya, o itta bote e oya. Ko ɗun waɗi si on waawataa rewude Alla, rewon jawdi.»"},{"book":"LINJIILA LUUKA","chapter":"16","verse":"14","text":"Fariisiyaaɓe* ɓen e yiɗude mun kaalisi no heɗotonoo ɗun fow liɓa bote e Iisaa."},{"book":"LINJIILA LUUKA","chapter":"16","verse":"15","text":"O wi'i ɓe: «Onon hiɗon waɗi hoore mon feewuɓe e yeeso yimɓe ɓen, kono Allaahu on kaɲun no andi ko woni ka ɓerɗe mon. Ko fii ko yimɓe ɓen ɓanti fii mun kon ko ɲidduɗun yeeso Alla."},{"book":"LINJIILA LUUKA","chapter":"16","verse":"16","text":"«Awa ko Sariya on e defte annabaaɓe ɓen wonnoo haa fewndo Yaayaa. Kono gila e fewndo Yaayaa, Kibaaru Moƴƴo fii *laamu Alla ngun no feɲɲineede, mo kala no huutorde doole fii naatugol ɗon."},{"book":"LINJIILA LUUKA","chapter":"16","verse":"17","text":"Kono mi andinii on: kammu ngun e leydi ndin mutude no ɓuri newaade edii ciifun gootun wonkun ka Sariya monteede."},{"book":"LINJIILA LUUKA","chapter":"16","verse":"18","text":"«Kala accituɗo ɓeyngu mun, ƴetti goɗɗo goo, haray ontigi jeenii. Awa kadi kala ƴettuɗo debbo seedaaɗo, haray onɗon kadi jeenii."},{"book":"LINJIILA LUUKA","chapter":"16","verse":"19","text":"«Hari no woodunoo aaden galo ɓornotonooɗo conci dimi firsiniraaɗi ko wojji, waɗaynooɗo ɲande woo welii e fotii."},{"book":"LINJIILA LUUKA","chapter":"16","verse":"20","text":"Tawi miskiino wi'eteeɗo Laazaru mo ɓandu mun fow temmaa no waalii ka dambugal makko."},{"book":"LINJIILA LUUKA","chapter":"16","verse":"21","text":"On no faaletenoo hendaade ɲaameteeji luttaynooɗi ɗin ka on galo. Tawi hay bareeji ɗin arayno metta ɗen temmeeje makko."},{"book":"LINJIILA LUUKA","chapter":"16","verse":"22","text":"«Ɲande goo on miskiino maayi, malaa'ikaaɓe ɓen naɓi mo tawtinoyi Ibraahiima. On galo kadi maayi, surraa."},{"book":"LINJIILA LUUKA","chapter":"16","verse":"23","text":"Ka jahannama, tawi on galo no e nder lette, o ɓanti gite, o haynii Laazaru takko Ibraahiima ka woɗɗitii."},{"book":"LINJIILA LUUKA","chapter":"16","verse":"24","text":"O ewnii, o wi'i: ‹Baaba an Ibraahiima, yurme lan, yamiraa Laazaru yo o jullu hondu makko ndun ka ndiyan, o ara o ɓuɓɓinanammi ɗenngal an ngal. Ko fii miɗo tampi ka yiite gaa!›"},{"book":"LINJIILA LUUKA","chapter":"16","verse":"25","text":"«Ibraahiima jaabii mo, wi'i: ‹Boobo an, anditu an a hendinoke moƴƴereeji maa ɗin ka aduna, wano non kadi Laazaru yeɗinoke ton tampereeji. Jooni non kanko ɓernde makko ɓuttinaama ɗoo, an hiɗa tampude."},{"book":"LINJIILA LUUKA","chapter":"16","verse":"26","text":"E hoore ɗun kadi, wimbo moolanaango no waɗaa hakkunde men fii wota faalaaɓe iwde gaa yaha ton ɓen waawu ɗun, wano non onon kadi wota on waawu lumbitirde gaa.›"},{"book":"LINJIILA LUUKA","chapter":"16","verse":"27","text":"«Onsay on galo wi'i: ‹Awa mi torike ma yo baaba an, nelanan Laazaru ka galle ben an"},{"book":"LINJIILA LUUKA","chapter":"16","verse":"28","text":"haa e ɓee neene-gootooɓe an njowo, o hajoyoo ɓe ɗun fii wota kamɓe kadi ɓe aroy e ndee nokkuure lette.›"},{"book":"LINJIILA LUUKA","chapter":"16","verse":"29","text":"«Onsay Ibraahiima jaabii mo, wi'i: ‹Hiɓe jogii ton deftere Muusaa nden e defte ɓeya annabaaɓe, yo ɓe heɗo ɗen.›"},{"book":"LINJIILA LUUKA","chapter":"16","verse":"30","text":"«O wi'i: ‹Oo'o, yo baaba an Ibraahiima, kono si goɗɗo e mayɓe ɓen yahii e maɓɓe, ɓe tuubay.›"},{"book":"LINJIILA LUUKA","chapter":"16","verse":"31","text":"«Kono Ibraahiima wi'i mo: ‹Si ɓe heɗaaki Muusaa e annabaaɓe heddiiɓe ɓen, haray ɓe jaɓataa wurteede hay si ɓe immintinanaama goɗɗo e mayɓe ɓen!› »"}]}