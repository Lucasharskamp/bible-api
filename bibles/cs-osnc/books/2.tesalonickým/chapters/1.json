{"data":[{"book":"2. Tesalonickým","chapter":"1","verse":"1-2","text":"Drazí bratři v Tesalonice, opět se hlásíme s přáním milosti a pokoje od Boha Otce i Pána Ježíše Krista."},{"book":"2. Tesalonickým","chapter":"1","verse":"3","text":"Nemůžeme jinak, než za vás Bohu stále děkovat. Je to namístě, když navzdory všemu pronásledování vaše víra i láska dělá tak úžasné pokroky,"},{"book":"2. Tesalonickým","chapter":"1","verse":"4","text":"že vás můžeme v ostatních církvích dávat za příklad."},{"book":"2. Tesalonickým","chapter":"1","verse":"5-8","text":"V tom se projevuje spravedlivý Boží soud: těm, kteří vás nyní trápí, odplatí trápením, zatímco vás, kteří nyní trpíte, vysvobodí spolu s námi. To bude tehdy, až Ježíš, náš Pán, v ohnivém plameni sestoupí se svými anděly z nebe, aby potrestal ty, kdo Boha nectí a odmítají jeho poselství o Ježíši, našem Pánu."},{"book":"2. Tesalonickým","chapter":"1","verse":"9","text":"Za trest budou navždy vzdáleni od Pána a jeho moci a slávy."},{"book":"2. Tesalonickým","chapter":"1","verse":"10","text":"V ten den Kristus přijde sklidit chválu a vděčnost za všechno, co pro své vyvolené učinil. I vy patříte mezi ně, protože jste uvěřili našemu svědectví."},{"book":"2. Tesalonickým","chapter":"1","verse":"11","text":"Neúnavně se za vás modlíme, aby vás Bůh proměňoval a pomáhal vám dosáhnout cíl, k němuž vás povolal. Prosíme ho, aby svou mocí podepřel všechna vaše dobrá předsevzetí v životě víry."},{"book":"2. Tesalonickým","chapter":"1","verse":"12","text":"Tak mu každý bude moci vzdát čest a chválu za výsledky jeho díla ve vás; vaší slávou pak bude, že patříte jemu. To vše vám umožnila jeho milost a moc."}]}