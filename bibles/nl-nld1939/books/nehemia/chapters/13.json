{"data":[{"book":"Nehemia","chapter":"13","verse":"1","text":"Toen in die tijd uit het boek van Moses aan het volk werd voorgelezen, vond men daarin voorgeschreven: Geen Ammoniet of Moabiet mag ooit tot de gemeente Gods toetreden;"},{"book":"Nehemia","chapter":"13","verse":"2","text":"want zij hebben de kinderen Israëls niet aan brood en water geholpen, maar hebben Balaäm gehuurd, om hen te vervloeken, ofschoon onze God de vloek in zegening heeft veranderd."},{"book":"Nehemia","chapter":"13","verse":"3","text":"Toen men deze wet had gehoord, zonderde men allen, die van gemengd ras waren, van Israël af."},{"book":"Nehemia","chapter":"13","verse":"4","text":"Maar reeds vroeger was de priester Eljasjib, die met het toezicht over de kamers van het huis van onzen God was belast, aan Tobi-ja verwant geworden."},{"book":"Nehemia","chapter":"13","verse":"5","text":"Daarom had hij hem een grote kamer ingeruimd, waar men vroeger het spijsoffer, de wierook, de vaten, de tienden van koren, most en olie, als de cijns voor de levieten, zangers en poortwachters, en het hefoffer der priesters had opgeborgen."},{"book":"Nehemia","chapter":"13","verse":"6","text":"Toen dit alles voorviel, was ik echter niet in Jerusalem; want in het twee en dertigste jaar van Artaxerxes, den koning van Babel, was ik naar den koning gegaan, en eerst enige tijd later had ik den koning verlof gevraagd,"},{"book":"Nehemia","chapter":"13","verse":"7","text":"om naar Jerusalem terug te keren. Toen ik bemerkte, wat kwaad Eljasjib had gedaan, door voor Tobi-ja een kamer in te ruimen op de voorhoven van het huis van God,"},{"book":"Nehemia","chapter":"13","verse":"8","text":"was ik er hevig over verontwaardigd. Ik liet al het huisraad van Tobi-ja naar buiten smijten,"},{"book":"Nehemia","chapter":"13","verse":"9","text":"gelastte, de kamer te reinigen, en liet er de tempelvaten met het spijsoffer en de wierook in terugbrengen."},{"book":"Nehemia","chapter":"13","verse":"10","text":"Ook vernam ik, dat de cijnzen voor de levieten niet. werden opgebracht, en dat daarom de levieten met de zangers, die voor de eredienst moesten zorgen, naar hun eigen akkers waren teruggetrokken."},{"book":"Nehemia","chapter":"13","verse":"11","text":"Ik beklaagde mij erover bij de voormannen, en sprak: Waarom heeft men het huis van God verwaarloosd? Ik riep ze dus terug, en stelde ze weer op hun post;"},{"book":"Nehemia","chapter":"13","verse":"12","text":"en al de Judeërs brachten weer de tienden aan koren, most en olie naar de voorraadkamers."},{"book":"Nehemia","chapter":"13","verse":"13","text":"Vervolgens stelde ik den priester Sjelemja, den schriftgeleerde Sadok en den leviet Pedaja aan, om toezicht op de voorraadkamers te houden, en als hun helper Chanan, den zoon van Zakkoer, zoon van Mattanja; en daar zij voor eerlijke lieden golden, werd hun de taak opgedragen, de uitkering aan hun broeders te doen."},{"book":"Nehemia","chapter":"13","verse":"14","text":"Mijn God, wees hierom mijner indachtig, en wis mijn goede daden niet uit, die ik voor het huis van God en zijn eredienst heb verricht!"},{"book":"Nehemia","chapter":"13","verse":"15","text":"In die tijd bemerkte ik, dat sommigen in Juda op de sabbat de perskuipen traden en vrachten koren binnenhaalden, en dat zij zelfs op de sabbat wijn, druiven, vijgen en allerlei koopwaar op ezels laadden en naar Jerusalem brachten. Hen waarschuwde ik, zodra zij levensmiddelen verkochten."},{"book":"Nehemia","chapter":"13","verse":"16","text":"Maar toen ook de Tyriërs, die in Jerusalem woonden, op de sabbat vis en allerlei koopwaar begonnen aan te voeren en aan de Judeërs verkochten,"},{"book":"Nehemia","chapter":"13","verse":"17","text":"beklaagde ik mij daarover bij de edelen van Juda, en sprak tot hen: Beseft gij niet, wat kwaad gij doet, door zó de sabbat te ontheiligen?"},{"book":"Nehemia","chapter":"13","verse":"18","text":"Hebben uw vaderen niet hetzelfde gedaan, en heeft onze God daarom niet over ons en deze stad al die rampen gebracht? Gaat gij nu de gramschap over Israël nog erger doen woeden, door de sabbat te ontheiligen?"},{"book":"Nehemia","chapter":"13","verse":"19","text":"En ik beval, bij het begin van de sabbat, zodra de poorten van Jerusalem in het donker lagen, de deuren te sluiten, en ze niet te openen, voordat de sabbat voorbij was. Ik stelde enigen van mijn mannen bij de poorten op wacht, zodat er op de sabbat geen last naar binnen kon worden gebracht."},{"book":"Nehemia","chapter":"13","verse":"20","text":"Toen nu echter de kramers en kooplieden in allerlei waren buiten Jerusalem bleven overnachten,"},{"book":"Nehemia","chapter":"13","verse":"21","text":"waarschuwde ik hen en sprak tot hen: Hoe durft gij vlak bij de muur overnachten! Zo gij het nog eens durft wagen, zal ik mijn hand aan u slaan. Sinds die tijd zijn ze op de sabbat niet meer gekomen."},{"book":"Nehemia","chapter":"13","verse":"22","text":"Toch beval ik de levieten, zich te reinigen, en de poorten te komen bewaken, om de sabbat heilig te houden. Mijn God, wees mij ook hierom indachtig, en ontferm U mijner naar de rijkdom van uw genade."},{"book":"Nehemia","chapter":"13","verse":"23","text":"In die tijd bemerkte ik ook, dat er Joden waren, die vrouwen uit Asjdod, Ammon en Moab hadden getrouwd,"},{"book":"Nehemia","chapter":"13","verse":"24","text":"en wier kinderen voor de helft geen joods konden spreken, maar wel asjdodietisch of de taal van een of ander volk."},{"book":"Nehemia","chapter":"13","verse":"25","text":"Ik verweet het hun en vervloekte hen, ranselde sommigen hunner af en trok ze de haren uit. Ik bezwoer ze bij God: Neen, gij moogt uw dochters niet aan hun zonen geven, en hun dochters niet voor uw zonen nemen of voor uzelf!"},{"book":"Nehemia","chapter":"13","verse":"26","text":"Is Salomon, Israëls koning, niet om vreemde vrouwen in zonde gevallen? Ofschoon er onder de grote volken geen koning was zoals hij, ofschoon hij een gunsteling was van zijn God, die hem tot koning over heel Israël had aangesteld, hebben zij hem tot zonde verleid."},{"book":"Nehemia","chapter":"13","verse":"27","text":"Is het dan niet ongehoord, dat gij zo’n groot kwaad durft bedrijven, en ontrouw wordt aan onzen God, door vreemde vrouwen te huwen?"},{"book":"Nehemia","chapter":"13","verse":"28","text":"En een der zonen van Jojada, den zoon van den hogepriester Eljasjib, die de schoonzoon van Sanbállat, den Choroniet, was geworden, joeg ik uit mijn omgeving weg."},{"book":"Nehemia","chapter":"13","verse":"29","text":"Mijn God, reken hun de ontwijding van het priesterschap en het verbond der priesters en levieten aan!"},{"book":"Nehemia","chapter":"13","verse":"30","text":"Zo reinigde ik hen van al wat uitheems was, regelde de dienst van priesters en levieten, zodat ieder zijn eigen taak had,"},{"book":"Nehemia","chapter":"13","verse":"31","text":"en regelde de levering van hout op vaste tijden, en de eerstelingen. Mijn God, gedenk mijner ten goede!"}]}