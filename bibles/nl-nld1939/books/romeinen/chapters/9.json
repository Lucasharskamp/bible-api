{"data":[{"book":"Romeinen","chapter":"9","verse":"1","text":"Ik spreek de waarheid in Christus en lieg niet; en ook mijn geweten getuigt met mij mee in den heiligen Geest,"},{"book":"Romeinen","chapter":"9","verse":"2","text":"dat ik een grote droefheid en een voortdurend harteleed ondervind,"},{"book":"Romeinen","chapter":"9","verse":"3","text":"Waarachtig, zelf zou ik van Christus gescheiden willen zijn terwille van mijn broeders, mijn stamverwanten naar het vlees."},{"book":"Romeinen","chapter":"9","verse":"4","text":"Israëlieten zijn ze toch; aan hen behoort het kindschap, de heerlijkheid en het Verbond, de Wet, de eredienst en de Beloften;"},{"book":"Romeinen","chapter":"9","verse":"5","text":"tot hen behoren de Vaders, en van hen stamt Christus af naar het vlees: Hij die God is, boven alles gezegend in eeuwigheid. Amen!"},{"book":"Romeinen","chapter":"9","verse":"6","text":"Maar toch, Gods woord heeft niet gefaald! Want niet allen, die afstammen van Israël, behoren tot Israël;"},{"book":"Romeinen","chapter":"9","verse":"7","text":"en niet allen zijn kinderen, omdat ze zijn uit Abrahams geslacht. Integendeel: “Het kroost van Isaäk zal uw kroost worden genoemd,”"},{"book":"Romeinen","chapter":"9","verse":"8","text":"dat wil zeggen: niet de kinderen naar het vlees zijn de kinderen van God, maar de kinderen der Belofte worden als kroost beschouwd."},{"book":"Romeinen","chapter":"9","verse":"9","text":"De Belofte nu was als volgt: “Omstreeks deze tijd zal ik terugkomen, en zal Sara een zoon hebben.”"},{"book":"Romeinen","chapter":"9","verse":"10","text":"Maar dit staat niet alleen. Ook Rebekka werd bevrucht door één man, Isaäk, onzen Vader."},{"book":"Romeinen","chapter":"9","verse":"11","text":"Welnu, toen haar kinderen nog niet waren geboren, en goed noch kwaad hadden verricht, toen reeds, -opdat Gods vrije raadsbesluit van kracht zou blijven,"},{"book":"Romeinen","chapter":"9","verse":"12","text":"dat niet afhangt van de werken, maar van Hem die roept, -toen reeds werd haar gezegd:"},{"book":"Romeinen","chapter":"9","verse":"13","text":"“De oudste zal den jongste dienen;” zoals er geschreven staat: “Jakob heb ik bemind, maar Esau heb ik gehaat.”"},{"book":"Romeinen","chapter":"9","verse":"14","text":"Wat zullen we daarop zeggen? Is er dan onrechtvaardigheid bij God? Dat nooit!"},{"book":"Romeinen","chapter":"9","verse":"15","text":"Hij zegt immers tot Moses: “Ik zal Mij ontfermen over wien Ik Mij ontfermen wil; en Mij erbarmen over wien Ik Mij erbarmen wil”."},{"book":"Romeinen","chapter":"9","verse":"16","text":"Het hangt dus niet af van hem die wil, noch van hem, die zijn krachten inspant, maar van de ontferming Gods."},{"book":"Romeinen","chapter":"9","verse":"17","text":"Want de Schrift zegt tot Fárao: “Hiertoe juist heb Ik u doen optreden, opdat in u mijn macht zou blijken, en mijn Naam over heel de aarde zou worden verkondigd.”"},{"book":"Romeinen","chapter":"9","verse":"18","text":"Derhalve, Hij ontfermt Zich over wien Hij wil, en Hij verhardt wien Hij wil."},{"book":"Romeinen","chapter":"9","verse":"19","text":"Ge zult me dan zeggen: Wat heeft Hij dan nog verwijten te doen; wie toch weerstaat aan zijn wil?"},{"book":"Romeinen","chapter":"9","verse":"20","text":"O mens, wie zijt ge dan wel, dat ge opwerpingen maakt tegen God? Zegt het beeld soms tot den boetseerder: Waarom hebt ge mij zó gemaakt?"},{"book":"Romeinen","chapter":"9","verse":"21","text":"Of is soms de pottenbakker geen baas over het leem, om uit eenzelfde massa het ene vat te maken met een eervolle, het andere met een smadelijke bestemming?"},{"book":"Romeinen","chapter":"9","verse":"22","text":"Maar wat dan, zo God met grote lankmoedigheid de vaten van gramschap heeft verdragen, gereed voor de ondergang, omdat Hij zijn gramschap wil tonen en zijn macht wil bewijzen;"},{"book":"Romeinen","chapter":"9","verse":"23","text":"doch, om de rijkdom zijner glorie te tonen in de vaten van barmhartigheid, die Hij heeft voorbereid tot de glorie,"},{"book":"Romeinen","chapter":"9","verse":"24","text":"òns heeft geroepen niet slechts uit de Joden, maar ook uit de heidenen?"},{"book":"Romeinen","chapter":"9","verse":"25","text":"Zo zegt Hij ook in Osee: “Wat mijn volk niet was, zal ik mijn volk noemen; En die de geliefde niet was, den geliefde."},{"book":"Romeinen","chapter":"9","verse":"26","text":"En op de plaats waar hun gezegd was: Mijn volk zijt gij niet, Daar zullen ze worden genoemd: Kinderen van den levenden God.”"},{"book":"Romeinen","chapter":"9","verse":"27","text":"En over Israël roept Isaias het uit: “Al was het getal van Israëls zonen Als het zand van de zee, 9:het overschot zal worden gered;"},{"book":"Romeinen","chapter":"9","verse":"28","text":"Want de Heer zal zijn woord op aarde gestand doen, Volkomen en snel.”"},{"book":"Romeinen","chapter":"9","verse":"29","text":"Zo heeft Isaias ook voorspeld: “Zo de Heer der legerscharen Ons geen kroost had nagelaten, Dan zouden we als Sódoma zijn geworden, En aan Gomorra gelijk.”"},{"book":"Romeinen","chapter":"9","verse":"30","text":"Wat zullen we daaruit besluiten? Dit! De heidenen, die niet naar de gerechtigheid hebben gestreefd, hebben de gerechtigheid verkregen, maar dan een gerechtigheid uit het geloof;"},{"book":"Romeinen","chapter":"9","verse":"31","text":"maar Israël heeft gestreefd naar een wèt der gerechtigheid, doch heeft die wet niet bereikt."},{"book":"Romeinen","chapter":"9","verse":"32","text":"Waarom? Omdat het niet uit geloof geschiedde, maar uit kracht van de werken. Ze stieten zich aan de steen des aanstoots,"},{"book":"Romeinen","chapter":"9","verse":"33","text":"zoals er geschreven staat: “Zie Ik stel in Sion een steen des aanstoots, En een rotsblok van ergernis; En wie in Hem gelooft, Zal niet worden beschaamd.”"}]}