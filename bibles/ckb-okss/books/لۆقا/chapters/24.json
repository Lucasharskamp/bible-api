{"data":[{"book":"لۆقا","chapter":"24","verse":"1","text":"لە یەکەم ڕۆژی هەفتەدا24‏:1 ڕۆژی یەکشەممە.‏، بەیانی زوو، ژنەکان ئەو بۆنوبەرامەی ئامادەیان کردبوو هێنایان و هاتنە سەر گۆڕەکە."},{"book":"لۆقا","chapter":"24","verse":"2","text":"بینییان بەردەکە لەسەر گۆڕەکە گلۆر کراوەتەوە."},{"book":"لۆقا","chapter":"24","verse":"3","text":"چوونە ژوورەوە، بەڵام تەرمەکەی عیسای خاوەن شکۆیان نەدۆزییەوە."},{"book":"لۆقا","chapter":"24","verse":"4","text":"هێشتا لەمە سەرسام بوون، لەپڕ دوو پیاو بە جلی بریسکەدارەوە لەتەنیشتیان ڕاوەستان."},{"book":"لۆقا","chapter":"24","verse":"5","text":"ترسان و کڕنۆشیان برد و سەریان خستە سەر زەوی، پیاوەکان پێیان گوتن: «بۆچی لەنێو مردووان بەدوای زیندووەکەدا دەگەڕێن؟"},{"book":"لۆقا","chapter":"24","verse":"6","text":"ئەو لێرە نییە، بەڵکو هەستایەوە! بیهێننەوە بیرتان کە هێشتا لە جەلیل بوو چۆن قسەی بۆ کردن،"},{"book":"لۆقا","chapter":"24","verse":"7","text":"فەرمووی: ”کوڕی مرۆڤ دەبێت بدرێتە دەست خەڵکی گوناهبار، لە خاچ بدرێت و لە ڕۆژی سێیەم هەستێتەوە.“»"},{"book":"لۆقا","chapter":"24","verse":"8","text":"ئینجا قسەکانیان هاتەوە یاد."},{"book":"لۆقا","chapter":"24","verse":"9","text":"کاتێک لە گۆڕەکە هاتنەوە، هەواڵی هەموو ئەم شتانەیان بە یازدە قوتابییەکە و هەموو ئەوانی دیکە دا."},{"book":"لۆقا","chapter":"24","verse":"10","text":"مریەمی مەجدەلی و یوەنا و مریەمی دایکی یاقوب و ئەوانی دیکەی لەگەڵیان بوون، ئەم شتانەیان بە نێردراوان گوت."},{"book":"لۆقا","chapter":"24","verse":"11","text":"قسەکەیان لەلای ئەوان وەک وڕێنە بوو، باوەڕیان پێ نەکردن."},{"book":"لۆقا","chapter":"24","verse":"12","text":"بەڵام پەترۆس هەستا و بەرەو گۆڕەکە ڕایکرد. کە دانەوییەوە، بینی کەتانەکە بە تەنها دانراوە، ئینجا ڕۆیشت و سەرسام بوو لەوەی ڕوویدابوو."},{"book":"لۆقا","chapter":"24","verse":"13","text":"هەر لەو ڕۆژەدا دووان لەوان دەچوونە گوندێک بە ناوی ئەمواس کە شەست تیرهاوێژ24‏:13 نزیکەی 11 کیلۆمەتر.‏ لە ئۆرشەلیم دوور بوو."},{"book":"لۆقا","chapter":"24","verse":"14","text":"لەگەڵ یەکتری باسی هەموو ئەو شتانەیان دەکرد کە ڕوویدابوو."},{"book":"لۆقا","chapter":"24","verse":"15","text":"کاتێک قسە و گفتوگۆیان دەکرد، عیسا خۆی لێیان نزیک بووەوە و لەگەڵیان دەڕۆیشت،"},{"book":"لۆقا","chapter":"24","verse":"16","text":"بەڵام چاویان لە ناسینی بەسترا."},{"book":"لۆقا","chapter":"24","verse":"17","text":"پێی فەرموون: «ئەوە بەڕێوە باسی چی دەکەن؟»"},{"book":"لۆقا","chapter":"24","verse":"18","text":"یەکێکیان ناوی کلیۆپاس بوو وەڵامی دایەوە: «ئایا تەنها تۆ لە ئۆرشەلیم نامۆیت و ئاگات لەو شتانە نییە کە لەم ڕۆژانەدا تێیدا ڕوویداوە؟»"},{"book":"لۆقا","chapter":"24","verse":"19","text":"پێی فەرموون: «چی ڕوویداوە؟»"},{"book":"لۆقا","chapter":"24","verse":"20","text":"چۆن کاهینانی باڵا و فەرمانڕەواکانمان دایانە دەست سزای مردن و لە خاچیان دا."},{"book":"لۆقا","chapter":"24","verse":"21","text":"بەڵام ئێمە هیوادار بووین کە ئەمە ئەو کەسە بێت کە ئیسرائیل دەکڕێتەوە24‏:21 مەبەست لە ڕزگاریی ئیسرائیلە لەژێر دەسەڵاتی ڕۆمانی.‏. لەگەڵ هەموو ئەمانەشدا ئەمڕۆ سێیەم ڕۆژە ئەمە ڕوویداوە."},{"book":"لۆقا","chapter":"24","verse":"22","text":"کەچی هەندێک لە ژنانمان سەرسامیان کردین، بەیانی زوو لەسەر گۆڕەکە بوون و"},{"book":"لۆقا","chapter":"24","verse":"23","text":"تەرمەکەیان نەبینیبوو، هاتنەوە گوتیان، فریشتەمان بینیوە دەڵێن ئەو زیندووە."},{"book":"لۆقا","chapter":"24","verse":"24","text":"هەندێک لە ئێمە چوونە سەر گۆڕەکە و بینییان وایە، وەک ژنەکان گوتیان، بەڵام ئەویان نەبینیبوو.»"},{"book":"لۆقا","chapter":"24","verse":"25","text":"ئەویش پێی فەرموون: «ئەی گێل و دڵخاوەکان لە باوەڕکردن بە هەموو ئەوەی پێغەمبەران باسیان کردووە!"},{"book":"لۆقا","chapter":"24","verse":"26","text":"نەدەبووایە مەسیح ئەم شتانە بچێژێت و بچێتە ناو شکۆمەندییەکەی خۆی؟»"},{"book":"لۆقا","chapter":"24","verse":"27","text":"ئەوسا دەستی‏ کرد بە ڕوونکردنەوەی ئەو شتانەی دەربارەی خۆی بوو لە هەموو نووسراوە پیرۆزەکاندا، هەر لە تەوراتی موساوە هەتا هەموو پەڕتووکەکانی پێغەمبەران."},{"book":"لۆقا","chapter":"24","verse":"28","text":"کاتێک نزیکی ئەو گوندە بوون کە بۆی دەچوون، عیسا وای نیشان دا کە بۆ شوێنێکی دوورتر دەچێت."},{"book":"لۆقا","chapter":"24","verse":"29","text":"ئەوانیش زۆر لێی پاڕانەوە و گوتیان: «لەلامان بمێنەرەوە، چونکە وا ئێوارەیە و ڕۆژ لە ئاوابوونە.» جا چووە ژوورەوە تاکو لەگەڵیان بمێنێتەوە."},{"book":"لۆقا","chapter":"24","verse":"30","text":"کاتێک لەگەڵیان دانیشتبوو، نانێکی هەڵگرت، سوپاسی خودای کرد، پاشان لەتی کرد و پێیدان."},{"book":"لۆقا","chapter":"24","verse":"31","text":"ئینجا چاویان کرایەوە و ناسیانەوە، ئیتر لەبەرچاویان نەما."},{"book":"لۆقا","chapter":"24","verse":"32","text":"بە یەکتریان گوت: «ئەرێ کاتێک لە ڕێگا قسەی بۆ دەکردین و نووسراوە پیرۆزەکانی بۆمان ڕوون دەکردەوە، دڵمان لە ناخماندا گڕی نەگرتبوو؟»"},{"book":"لۆقا","chapter":"24","verse":"33","text":"ئینجا دەستبەجێ هەستان و هاتنەوە ئۆرشەلیم، بینییان یازدە قوتابییەکە و ئەوانەی لەگەڵیاندان کۆبوونەتەوە و"},{"book":"لۆقا","chapter":"24","verse":"34","text":"دەڵێن: «بە ڕاستی مەسیحی خاوەن شکۆ هەستاوەتەوە و بۆ شیمۆن دەرکەوتووە.»"},{"book":"لۆقا","chapter":"24","verse":"35","text":"ئەمانیش باسی ئەو شتانەیان کرد کە لە ڕێگا بەسەریان هاتبوو، هەروەها لە کاتی نانلەتکردنەکەدا چۆن مەسیحیان ناسییەوە."},{"book":"لۆقا","chapter":"24","verse":"36","text":"کە باسی ئەمەیان دەکرد، عیسا خۆی لە ناوەڕاستیان ڕاوەستا و پێی فەرموون: «سڵاوتان لێ بێت.»"},{"book":"لۆقا","chapter":"24","verse":"37","text":"سام دایگرتن و ترسان، وایان دەزانی خێو دەبینن."},{"book":"لۆقا","chapter":"24","verse":"38","text":"پێی فەرموون: «بۆچی شێواون؟ بۆچی گومان دەکەوێتە دڵتان؟"},{"book":"لۆقا","chapter":"24","verse":"39","text":"سەیری دەست و پێم بکەن. بڕوا بکەن، منم! دەستم لێ بدەن و ببینن، چونکە خێو گۆشت و ئێسقانی نییە وەک دەبینن من هەمە.»"},{"book":"لۆقا","chapter":"24","verse":"40","text":"کە ئەمەی فەرموو، دەست و پێی نیشاندان."},{"book":"لۆقا","chapter":"24","verse":"41","text":"لە خۆشی و سەرسوڕماندا هێشتا باوەڕیان نەدەکرد، پێی فەرموون: «لێرە خواردنتان هەیە؟»"},{"book":"لۆقا","chapter":"24","verse":"42","text":"ئەوانیش پارچەیەک ماسی برژاویان دایێ."},{"book":"لۆقا","chapter":"24","verse":"43","text":"وەریگرت و لەبەرچاویان خواردی."},{"book":"لۆقا","chapter":"24","verse":"44","text":"ئینجا پێی فەرموون: «ئەم قسانەم بۆ کردن کاتێک لەگەڵتان بووم: پێویستە هەموو ئەوانەی لە تەوراتی موسا و پێغەمبەران و زەبووردا دەربارەی من نووسراون بێنە دی.»"},{"book":"لۆقا","chapter":"24","verse":"45","text":"ئینجا مێشکی کردنەوە، تاکو نووسراوە پیرۆزەکان تێبگەن."},{"book":"لۆقا","chapter":"24","verse":"46","text":"پێی فەرموون: «ئاوا نووسراوە، کە مەسیح ئازار دەچێژێت و لە ڕۆژی سێیەم لەنێو مردووان هەڵدەستێتەوە،"},{"book":"لۆقا","chapter":"24","verse":"47","text":"بە ناوی ئەویش تۆبەکردن بۆ لێخۆشبوونی گوناه بۆ هەموو گەلان جاڕبدرێت، ئەمەش لە ئۆرشەلیمەوە دەستپێدەکات."},{"book":"لۆقا","chapter":"24","verse":"48","text":"ئێوە شایەتی ئەم شتانەن."},{"book":"لۆقا","chapter":"24","verse":"49","text":"وا من بەڵێنەکەی باوکمتان بۆ دەنێرم. بەڵام لە شار بمێننەوە، هەتا لە ئاسمانەوە پڕ دەکرێن لە هێز.»"},{"book":"لۆقا","chapter":"24","verse":"50","text":"ئینجا ئەوانی بۆ گوندی بێت‌عەنیا بردە دەرەوە، دەستی بەرز کردەوە و بەرەکەتداری کردن."},{"book":"لۆقا","chapter":"24","verse":"51","text":"کاتێک بەرەکەتداری دەکردن، لێیان جیا بووەوە و بەرزکرایەوە بۆ ئاسمان."},{"book":"لۆقا","chapter":"24","verse":"52","text":"ئەوانیش کڕنۆشیان بۆ برد و بە شادییەکی گەورەوە گەڕانەوە ئۆرشەلیم."},{"book":"لۆقا","chapter":"24","verse":"53","text":"بەردەوام لە پەرستگا بوون و ستایشی خودایان دەکرد."}]}