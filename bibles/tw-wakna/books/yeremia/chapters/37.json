{"data":[{"book":"Yeremia","chapter":"37","verse":"1","text":"Babiloniahene Nebukadnessar de Yosia babarima Sedekia dii Yudahene; osii Yehoiakim babarima Yehoiakin anan mu."},{"book":"Yeremia","chapter":"37","verse":"2","text":"Ɔno, nʼasomfo ne nnipa a wɔwɔ asase no so antie Awurade asɛm a ɔnam odiyifo Yeremia so kae no."},{"book":"Yeremia","chapter":"37","verse":"3","text":"Ɔhene Sedekia somaa Selemia babarima Yehukal ne Maaseia babarima ɔsɔfo Sefania se, wɔnkɔka nkyerɛ Yeremia se, “Yɛsrɛ wo, bɔ Awurade, yɛn Nyankopɔn, mpae ma yɛn.”"},{"book":"Yeremia","chapter":"37","verse":"4","text":"Na Yeremia de ne ho a otumi di nnipa no mu akɔneaba, efisɛ na wɔmfaa no ntoo afiase ɛ."},{"book":"Yeremia","chapter":"37","verse":"5","text":"Na Farao asraafo afi Misraim reba, na Babiloniafo a wɔatua Yerusalem no tee wɔn nka no, wofii Yerusalem."},{"book":"Yeremia","chapter":"37","verse":"6","text":"Na Awurade asɛm baa odiyifo Yeremia nkyɛn se,"},{"book":"Yeremia","chapter":"37","verse":"7","text":"“Sɛɛ na Awurade, Israel Nyankopɔn, se: Monka nkyerɛ Yudahene a, ɔsomaa mo se mummebisa me hɔ biribi no se, ‘Farao asraafo a wofii adi sɛ wɔrebɛboa mo no bɛsan akɔ wɔn ankasa asase, Misraim so."},{"book":"Yeremia","chapter":"37","verse":"8","text":"Na Babiloniafo no bɛsan abɛtow ahyɛ saa kuropɔn yi so; wobegye na wɔahyew kurow no dwerɛbee.’"},{"book":"Yeremia","chapter":"37","verse":"9","text":"“Sɛ Awurade se ni: Monnnaadaa mo ho nsusuw sɛ, ‘Ampa ara Babiloniafo no befi yɛn so akɔ.’ Wɔrenkɔ!"},{"book":"Yeremia","chapter":"37","verse":"10","text":"Sɛ mudi Babiloniafo asraafo a wɔatow ahyɛ mo so no so ma ɛka apirafo wɔ wɔn ntamadan mu mpo a, wobefi adi abɛhyew kuropɔn yi dwerɛbee.”"},{"book":"Yeremia","chapter":"37","verse":"11","text":"Babilonia asraafo no fii Yerusalem, esiane Farao asraafo no nti akyiri no,"},{"book":"Yeremia","chapter":"37","verse":"12","text":"Yeremia yɛɛ ahoboa sɛ ɔrefi kuropɔn no mu, akɔ Benyamin mantam mu akogye nʼagyapade mu kyɛfa wɔ nkurɔfo a wɔwɔ hɔ no nkyɛn."},{"book":"Yeremia","chapter":"37","verse":"13","text":"Nanso okoduu Benyamin Pon ano no, awɛmfo no so panyin a wɔfrɛ no Yiria a ɔyɛ Selemia babarima ne Hanania nena kyeree no kae se, “Woreguan agya yɛn akɔ Babiloniafo afa!”"},{"book":"Yeremia","chapter":"37","verse":"14","text":"Yeremia buae se, “Ɛnyɛ nokware. Merenguan nkɔ Babiloniafo afa.” Nanso Yiria antie, na mmom ɔkyeree Yeremia de no kɔmaa ne mpanyimfo."},{"book":"Yeremia","chapter":"37","verse":"15","text":"Wɔn bo fuw Yeremia, na wɔma wɔboroo no de no too afiase wɔ ɔkyerɛwfo Yonatan fi a na wɔde ayɛ afiase no."},{"book":"Yeremia","chapter":"37","verse":"16","text":"Wɔde Yeremia too asase ase afiase, ma odii nna bebree wɔ hɔ."},{"book":"Yeremia","chapter":"37","verse":"17","text":"Akyiri no, ɔhene Sedekia soma ma wɔkɔfaa no baa ahemfi, ɛhɔ na obisaa no wɔ kokoa mu se, “Woanya asɛm bi afi Awurade nkyɛn ana?”"},{"book":"Yeremia","chapter":"37","verse":"18","text":"Afei Yeremia bisaa ɔhene no se, “Dɛn bɔne na mayɛ atia wo, anaa wʼadwumayɛfo anaa nnipa yi a enti wɔde me ato afiase yi?"},{"book":"Yeremia","chapter":"37","verse":"19","text":"Ɛhe na wʼadiyifo a wɔhyɛɛ nkɔm kyerɛɛ wo se, ‘Babiloniahene rentow nhyɛ wo so anaa asase yi so’ no wɔ?"},{"book":"Yeremia","chapter":"37","verse":"20","text":"Na afei, ɔdɛɛfo, mesrɛ wo tie. Ma memfa me nkotosrɛ nto wʼanim: Mfa me nkɔto ɔkyerɛwfo Yonatan fi hɔ bio, anyɛ saa a mewu wɔ hɔ.”"},{"book":"Yeremia","chapter":"37","verse":"21","text":"Ɔhene Sedekia hyɛɛ sɛ wɔmfa Yeremia nkɔto awɛmfo adiwo hɔ, na wɔmma no brodo a efi brodotofo borɔn so da biara nkosi sɛ kuropɔn no mu brodo nyinaa bɛsa. Enti Yeremia kaa awɛmfo adiwo hɔ."}]}