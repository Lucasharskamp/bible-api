{"data":[{"book":"2 VaTesaronika","chapter":"1","verse":"1","text":"Pauro, Sirasi naTimoti, kukereke yavaTesaronika muna Mwari Baba vedu naIshe Jesu Kristu:"},{"book":"2 VaTesaronika","chapter":"1","verse":"2","text":"Nyasha norugare zvinobva kuna Mwari ivo Baba nokuna Ishe wedu Jesu Kristu."},{"book":"2 VaTesaronika","chapter":"1","verse":"3","text":"Tinofanira kuramba tichivonga Mwari nguva dzose nokuda kwenyu, hama, uye zvakanaka izvozvo, nokuti kutenda kwenyu kuri kukura zvakanyanya, uye rudo rwamunarwo kuno mumwe nomumwe wenyu rwuri kukura."},{"book":"2 VaTesaronika","chapter":"1","verse":"4","text":"Naizvozvo, pakati pekereke dzaMwari tinozvirumbidza pamusoro pokutsungirira kwenyu uye nokutenda kwenyu nomukutambudzika kwose nokuedzwa kwamunotsunga makuri."},{"book":"2 VaTesaronika","chapter":"1","verse":"5","text":"Zvose izvi ndizvo zvinoratidza kuti kutonga kwaMwari kwakarurama, uye nokuda kwaizvozvi muchanzi makafanirwa noumambo hwaMwari, ihwo hwamunotamburira."},{"book":"2 VaTesaronika","chapter":"1","verse":"6","text":"Mwari anoruramisira: Achatsiva nokutambudza avo vanokutambudzai,"},{"book":"2 VaTesaronika","chapter":"1","verse":"7","text":"uye agozorodza imi vari kutambudzika, uye nesuwo. Izvi zvichaitika Ishe Jesu paacharatidzwa kubva kudenga mumurazvo womoto unopfuta ane vatumwa vake vane simba."},{"book":"2 VaTesaronika","chapter":"1","verse":"8","text":"Acharanga vaya vasingazivi Mwari uye vasingateereri vhangeri raIshe wedu Jesu."},{"book":"2 VaTesaronika","chapter":"1","verse":"9","text":"Vacharangwa nokuparadzwa kusingaperi, uye vachapfigirwa kunze pamberi paIshe, uye napaukuru hwesimba rake,"},{"book":"2 VaTesaronika","chapter":"1","verse":"10","text":"pazuva raanouya kuzokudzwa muvanhu vake vatsvene uye sechishamiso pakati paavo vose vakatenda. Izvi zvinosanganisira imi, nokuti makatenda uchapupu hwedu kwamuri."},{"book":"2 VaTesaronika","chapter":"1","verse":"11","text":"Nomurangariro uyu, isu tinoramba tichikunyengetererai, kuti Mwari wedu ati makafanira kudana kwake, uye kuti nesimba rake azadzise zvinangwa zvenyu zvose zvakanaka nebasa rose rakamutswa nokutenda kwenyu."},{"book":"2 VaTesaronika","chapter":"1","verse":"12","text":"Tinonyengeterera izvi kuitira kuti zita raIshe wedu Jesu rikudzwe mamuri, uye imi maari, maererano nenyasha dzaMwari wedu naIshe Jesu Kristu."}]}