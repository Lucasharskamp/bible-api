{"data":[{"book":"यूहन्ना","chapter":"18","verse":"1","text":"यीशु ई मातगोळी अनकु तान चेलागोळ सांगुळ किद्रोन नाला अन आप्पाटी होदुन. अल ऊंद बेली ईरोद, यदुर्दा आव अदिक आऊन चेलागोळ होदुर."},{"book":"यूहन्ना","chapter":"18","verse":"2","text":"आऊक हुळसुसावाळा यहूदा भी अद जागा जानसोन, यतिकी पयले हापाळ घन यीशु तान चेलागोळ सांगुळ अल होगीदुन."},{"book":"यूहन्ना","chapter":"18","verse":"3","text":"आग यहूदा, सैनिकगोळ्द ऊंद दल इक अदिक प्रधान याजकगोळी अदिक फरीसीगोळ दी टु चौकीदारगोळी हुळकु, कंदीलगोळ, मशालगोळी अदिक हथियारगोळी हुळकु अल बंदुन."},{"book":"यूहन्ना","chapter":"18","verse":"4","text":"आग यीशु, आ सप्पा मातगोळी जो आऊन मा बरावाळा ईरव जान्सकु, होट्टुन अदिक आंदुर से अंदुन, “यारी ढुंढ्सतीर?”"},{"book":"यूहन्ना","chapter":"18","verse":"5","text":"आंदुर आऊक उत्‍तर कोट्टुर, “यीशु नासरी अक.” यीशु आंदुर से अंदुन, “ना हुईन.” आऊक हुळसुसावाळा यहूदा भी आंदुर सांगुळ निदुरकु ईरोन."},{"book":"यूहन्ना","chapter":"18","verse":"6","text":"आऊंद ईद अनतेला अच, “ना हुईन,” आंदुर हिंद सरकुसकु जागा मा बिदोदुर."},{"book":"यूहन्ना","chapter":"18","verse":"7","text":"आग आव मात्‍त आंदुर से केळदुन, “नीव यारी ढुंढ्सतीर.” आंदुर अंदुर, “यीशु नासरी अक.”"},{"book":"यूहन्ना","chapter":"18","verse":"8","text":"यीशु उत्‍तर कोट्टुन, “ना रा नीम से अंद कोडींन कि ना हुईन, अगर नानी ढुंढ्सतीर रा इंदरी होगगोळी.”"},{"book":"यूहन्ना","chapter":"18","verse":"9","text":"ईद इदुरसाटी आत कि अद वचन पुरा आगुल जो आव अंदिदुन: “यारी नी नानी कोट्या आंदुर दा टु ना ऊंद इक भी खोऊसीदील.”"},{"book":"यूहन्ना","chapter":"18","verse":"10","text":"आग शमौन पतरस तलवार, जो आऊन हात्‍ती ईरोद, जेळदुन अदिक महायाजक उन दास मा नळ्सकु आऊन ऊमा किव हार्स बुटुन. आ दास उन हेसुर मलखुस ईरोद."},{"book":"यूहन्ना","chapter":"18","verse":"11","text":"१८:११ मत्ती २६:३९; मरकुस १४:३६; लूका २२:४२आग यीशु पतरस से अंदुन, “तान तलवार म्यान दा ईट. जो कटोरा आप्प नानी कोटान, येन ना अदरी कुडुतीदील?”"},{"book":"यूहन्ना","chapter":"18","verse":"12","text":"आग सैनिकगोळ अदिक आंदुर सूबेदार अदिक यहूदीगोळ चौकीदारगोळ यीशु उक हुळकु कट बुटुर,"},{"book":"यूहन्ना","chapter":"18","verse":"13","text":"अदिक पयले आऊक हन्ना अन हात्‍ती ओतुर, यतिकी आव आ वर्ष इन महायाजक कैफा अन मॉव ईरोन."},{"book":"यूहन्ना","chapter":"18","verse":"14","text":"१८:१४ यूहन्ना ११:४९,५०ईव आवा कैफा ईरोन, यार यहूदीगोळी सलाह कोटीदुन कि नाम लॉकुर साटी ऊंद मंळसा अन सायोद वळ्लीद आद."},{"book":"यूहन्ना","chapter":"18","verse":"15","text":"शमौन पतरस अदिक ऊंद अन्य चेला भी यीशु उन हिंद आगेदुर. ईव चेला महायाजक उन जाना पयचाना ईरोन, इदुरसाटी आव यीशु उन सांगुळ महायाजक उन आंगुळ दा होदुन,"},{"book":"यूहन्ना","chapter":"18","verse":"16","text":"लेकीन पतरस व्हार्या दरवाजा मा निदुरकु ईत्‍तुन. आग आव दुसरा चेला जो महायाजक उन जान पयचान इनव ईरोन, व्हार्या होट्टुन अदिक चौकीदारगीत इन से अनकु पतरस उक बुळ्क तंदुन."},{"book":"यूहन्ना","chapter":"18","verse":"17","text":"आ दासी जो चौकीदारगीत ईरोर, पतरस से अंदुर, “येनारा नी भी ई मंळसा अन चेलागोळ दा टु रा हैलेच?” आव अंदुन, ईला “ना आल्लच.”"},{"book":"यूहन्ना","chapter":"18","verse":"18","text":"दास अदिक चौकीदार सोळ इन कारण कॉरसा होत्‍ताकु निदुरकु बेक्‍की सेकसोर, अदिक पतरस भी आंदुर सांगुळ निदुरकु बेक्‍की सेकसोन."},{"book":"यूहन्ना","chapter":"18","verse":"19","text":"आग महायाजक यीशु से आऊन चेलागोळ बारा दा अदिक आऊन उपदेश इन बारा दा जाँच माळदुन."},{"book":"यूहन्ना","chapter":"18","verse":"20","text":"यीशु आऊक उत्‍तर कोट्टुन, “ना दुनिया अन सांगुळ खुल्सकु मातगोळी हेळदीन; ना सभागृहगोळ अदिक मंदिर दा, यल सप्पा यहूदी जमा आगतोगोर, सदा उपदेश माळदीन अदिक गुप्त दा येनु अंदिदील."},{"book":"यूहन्ना","chapter":"18","verse":"21","text":"नी नान से येती केळत्या? केळावाळेर से केळ कि ना आंदुर से येन अंदीन. नोळ, आंदुर जान्सतार कि ना येन येन अंदीन.”"},{"book":"यूहन्ना","chapter":"18","verse":"22","text":"याग आव ईद अंदुन, रा चौकीदारगोळ दा टु ऊंद जो हात्‍ती निदुरकु ईरोन, यीशु उक क्याबरा बळकु अंदुन, “येन नी महायाजक उक ईत्‍ता प्रकार देल उत्‍तर कोळत्या?”"},{"book":"यूहन्ना","chapter":"18","verse":"23","text":"यीशु आऊक उत्‍तर कोट्टुन, “अगर ना बुरा अंदीन, रा आ बुराई अन गवाही कोळ; लेकीन अगर भला अंदीन, रा नानी येती बडुत्या?”"},{"book":"यूहन्ना","chapter":"18","verse":"24","text":"हन्ना आऊक कटकु कैफा महायाजक उन कळु बुटुन."},{"book":"यूहन्ना","chapter":"18","verse":"25","text":"शमौन पतरस निदुरकु बेक्‍की सेकसोन. आग आंदुर आऊन से अंदुर, “येनारा नी भी रा आऊन चेलागोळ दा टु रा हैलेच?” आव इनकार माळकु अंदुन, “ना आल्लच.”"},{"book":"यूहन्ना","chapter":"18","verse":"26","text":"महायाजक उन दासगोळ दा टु ऊंद, जो परिवार दा टु ईरोन यार्द किव पतरस कोद बुटीदुन, अंदुन, “येन ना नीनी आऊन सांगुळ बेली दा ईला नोळीदिन?”"},{"book":"यूहन्ना","chapter":"18","verse":"27","text":"पतरस मात्‍त इनकार माळदुन, अदिक तुरन्त हुंज कुग्त."},{"book":"यूहन्ना","chapter":"18","verse":"28","text":"आग आंदुर यीशु उक कैफा अन हात्‍ती टु किला अक ओतुर, अदिक व्हातुर इन समय ईरोद, लेकीन आंदुर खुद किला अन बुळ्क होगीदील ताकी अशुध्द आगबाळुल लेकीन फसह तिन सकुल."},{"book":"यूहन्ना","chapter":"18","verse":"29","text":"आग पिलातुस आंदुर हात्‍ती व्हार्या होटकु बंदुन अदिक अंदुन, “नीव ई मंळसा मा याता मात इन आरोप हचतीर?”"},{"book":"यूहन्ना","chapter":"18","verse":"30","text":"आंदुर आऊक उत्‍तर कोट्टुर, “अगर आव कुकर्मी ईला ईरायदुन रा नाव आऊक नीन कय दा ईला कोळायदेव.”"},{"book":"यूहन्ना","chapter":"18","verse":"31","text":"पिलातुस आंदुर से अंदुन, “नीव अच ईऊक वोतकु तान व्यवस्था अन अनुसार आऊंद न्याय माळी.” यहूदीगोळ आऊन से अंदुर, “नामी अधिकार हैलेच कि यारदारा जीव ताकोंडेव.”"},{"book":"यूहन्ना","chapter":"18","verse":"32","text":"१८:३२ यूहन्ना ३:१४; १२:३२ईद इदुरसाटी आत कि यीशु उन अद मात पुरा आगुल जो आव ईद संकेत कोळाहोती अंदिदुन कि आऊंद मृत्यु ह्यांग आदीत."},{"book":"यूहन्ना","chapter":"18","verse":"33","text":"आग पिलातुस मात्‍त किला अन बुळ्क होदुन, अदिक यीशु उक कारूकु आऊन से केळदुन, “येन नी यहूदीगोळ राजा हुय?”"},{"book":"यूहन्ना","chapter":"18","verse":"34","text":"यीशु उत्‍तर कोट्टुन, “येन नी ईद मात तान दी टु अनत्या या दुसरागोळ नान बारा दा नीन से ईद अंदार?”"},{"book":"यूहन्ना","chapter":"18","verse":"35","text":"पिलातुस उत्‍तर कोट्टुन, “येन ना यहूदी हुईन? अपमान अच जाती अदिक प्रधान याजकगोळ नीनी नान कय दा कोटार. नी येन माळ्या?”"},{"book":"यूहन्ना","chapter":"18","verse":"36","text":"यीशु उत्‍तर कोट्टुन, “नान राज्य ई दुनिया अन आल्लच; अगर नान राज्य ई दुनिया अन आगाईत, रा नान सेवकगोळ लळाई माळायदुर कि नानी यहूदीगोळ कय दा कोटकु आगबाळुल: लेकीन नान राज्य ईल ईद आल्लच.”"},{"book":"यूहन्ना","chapter":"18","verse":"37","text":"पिलातुस आऊन से अंदुन, “रा येन नी राजा हुय?” यीशु उत्‍तर कोट्टुन, “नी अनत्या कि ना राजा हुईन. ना इदुरसाटी पैदा आदीन अदिक इदुरसाटी दुनिया दा बंदीन कि सच्चाई इन गवाही कोळाईन. जो यावारा सच्चाई नव आन, आव नान आवाज केळतान.”"},{"book":"यूहन्ना","chapter":"18","verse":"38","text":"पिलातुस आऊन से अंदुन, “सही येन आद?”"},{"book":"यूहन्ना","chapter":"18","verse":"39","text":"लेकीन नीम्द ईद रीति आद कि ना फसह दा नीम्द साटी ऊंद मंळसा अक बिट बुळाईन. इदुरसाटी येन नीव चाहासतीर कि ना नीम साटी यहूदीगोळ राजा अक बिट बुळाईन?”"},{"book":"यूहन्ना","chapter":"18","verse":"40","text":"आग आंदुर मात्‍त चिल्ळासकु अंदुर, “ईऊक ईला, लेकीन नाम साटी बरअब्बा अक बिट बुळ.” अदिक बरअब्बा डाकू ईरोन."}]}