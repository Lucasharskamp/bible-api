{"data":[{"book":"2 Masolo ya Kala","chapter":"12","verse":"1","text":"Tango bokonzi ya Roboami elendisamaki mpe ye moko akomaki makasi, ye mpe Isalaele mobimba basundolaki Mobeko ya Yawe."},{"book":"2 Masolo ya Kala","chapter":"12","verse":"2","text":"Boye, lokola bazalaki lisusu kotosa Yawe te, Shishaki, mokonzi ya Ejipito, abundisaki Yelusalemi na mobu ya mitano ya bokonzi ya Roboami."},{"book":"2 Masolo ya Kala","chapter":"12","verse":"3","text":"Ayaki wuta na Ejipito elongo na bashar nkoto moko na nkama mibale, basoda nkoto tuku motoba oyo babundaka likolo ya bampunda elongo na mampinga ya basoda ebele oyo motango na bango ekokaki kotangama te : basoda ya mokili ya Libi, ya Suki mpe ya Kushi."},{"book":"2 Masolo ya Kala","chapter":"12","verse":"4","text":"Abotolaki bingumba batonga makasi ya Yuda mpe akendeki kino na Yelusalemi."},{"book":"2 Masolo ya Kala","chapter":"12","verse":"5","text":"Bongo, mosakoli Shemaya akendeki epai ya Roboami mpe bakambi ya Yuda oyo basanganaki na Yelusalemi tango bamonaki Shishaki kopusana. Alobaki na bango :"},{"book":"2 Masolo ya Kala","chapter":"12","verse":"6","text":"Mokonzi elongo na bakambi ya Isalaele bamikitisaki, bandimaki mabe na bango mpe balobaki :"},{"book":"2 Masolo ya Kala","chapter":"12","verse":"7","text":"Tango Yawe amonaki ete basili komikitisa, Yawe alobaki lisusu epai ya Shemaya :"},{"book":"2 Masolo ya Kala","chapter":"12","verse":"8","text":"Nzokande bakokoma bawumbu na ye mpe, na bongo, bakoyeba bokeseni nini ezali kati na kosalela Ngai mpe kosalela bakonzi ya bamboka mosusu."},{"book":"2 Masolo ya Kala","chapter":"12","verse":"9","text":"Shishaki, mokonzi ya Ejipito, abundisaki Yelusalemi, azwaki bomengo ya Tempelo ya Yawe mpe ya ndako ya mokonzi. Azwaki penza biloko nyonso, ezala banguba ya wolo oyo Salomo asalisaki."},{"book":"2 Masolo ya Kala","chapter":"12","verse":"10","text":"Na esika ya banguba ya wolo, mokonzi Roboami asalisaki banguba ya bronze mpe apesaki yango epai ya bakonzi ya bakengeli ekotelo ya ndako ya mokonzi."},{"book":"2 Masolo ya Kala","chapter":"12","verse":"11","text":"Tango nyonso mokonzi abandaki kokende na Tempelo ya Yawe, bakengeli bazalaki kokende elongo na ye, bazalaki komema banguba mpe kozongisa yango kati na ndako ya bakengeli."},{"book":"2 Masolo ya Kala","chapter":"12","verse":"12","text":"Lokola mokonzi Roboami amikitisaki na kondima mabe na ye, Yawe akitiselaki ye te kanda na Ye mpe abebisaki ye penza te. Kutu, emonanaki lisusu makambo malamu kati na Yuda."},{"book":"2 Masolo ya Kala","chapter":"12","verse":"13","text":"Mokonzi Roboami alendisaki bokonzi na ye, na Yelusalemi mpe akonzaki. Azalaki na mibu tuku minei na moko ya mbotama tango akomaki mokonzi, mpe akonzaki mibu zomi na sambo na Yelusalemi, engumba oyo Yawe aponaki kati na mabota nyonso ya Isalaele mpo na kotia kuna Kombo na Ye. Kombo ya mama na ye ezalaki « Naama. » Naama azalaki moto ya Amoni."},{"book":"2 Masolo ya Kala","chapter":"12","verse":"14","text":"Roboami asalaki mabe, pamba te amipesaki te, na motema na ye mobimba, mpo na koluka Yawe."},{"book":"2 Masolo ya Kala","chapter":"12","verse":"15","text":"Makambo mosusu oyo etali bokonzi ya Roboami, kobanda na ebandeli kino na suka, ekomama kati na buku ya misala ya mosakoli Shemaya mpe ya momoni makambo Ido, buku epai wapi emonani milongo ya mbotama. Ezalaki tango nyonso na bitumba kati na Roboami mpe Jeroboami."},{"book":"2 Masolo ya Kala","chapter":"12","verse":"16","text":"Roboami akendeki kokutana na bakoko na ye, mpe bakundaki ye kati na engumba ya Davidi. Abiya, mwana na ye ya mobali, akitanaki na ye na bokonzi."}]}