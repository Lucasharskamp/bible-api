{"data":[{"book":"ΠΡΟΣ ΚΟΛΟΣΣΑΕΙΣ","chapter":"4","verse":"1","text":"Οἱ κύριοι τὸ δίκαιον καὶ τὴν ἰσότητα τοῖς δούλοις παρέχεσθε, εἰδότες ὅτι καὶ ὑμεῖς ἔχετε Κύριον ἐν οὐρανοῖς."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"2","text":"Τῇ προσευχῇ προσκαρτερεῖτε, γρηγοροῦντες ἐν αὐτῇ ἐν εὐχαριστίᾳ,"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"3","text":"προσευχόμενοι ἅμα καὶ περὶ ἡμῶν, ἵνα ὁ Θεὸς ἀνοίξῃ ἡμῖν θύραν τοῦ λόγου, λαλῆσαι τὸ μυστήριον τοῦ Χριστοῦ, δι᾽ ὃ καὶ δέδεμαι,"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"4","text":"ἵνα φανερώσω αὐτὸ ὡς δεῖ με λαλῆσαι."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"5","text":"Ἐν σοφίᾳ περιπατεῖτε πρὸς τοὺς ἔξω, τὸν καιρὸν ἐξαγοραζόμενοι."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"6","text":"ὁ λόγος ὑμῶν πάντοτε ἐν χάριτι, ἅλατι ἠρτυμένος, εἰδέναι πῶς δεῖ ὑμᾶς ἑνὶ ἑκάστῳ ἀποκρίνεσθαι."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"7","text":"Τὰ κατ᾽ ἐμὲ πάντα γνωρίσει ὑμῖν Τυχικὸς ὁ ἀγαπητὸς ἀδελφὸς καὶ πιστὸς διάκονος καὶ σύνδουλος ἐν Κυρίῳ,"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"8","text":"ὃν ἔπεμψα πρὸς ὑμᾶς εἰς αὐτὸ τοῦτο, ἵνα γνῷ τὰ περὶ ὑμῶν καὶ παρακαλέσῃ τὰς καρδίας ὑμῶν,"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"9","text":"σὺν Ὀνησίμῳ τῷ πιστῷ καὶ ἀγαπητῷ ἀδελφῷ, ὅς ἐστιν ἐξ ὑμῶν· πάντα ὑμῖν γνωριοῦσι τὰ ὧδε."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"10","text":"Ἀσπάζεται ὑμᾶς Ἀρίσταρχος ὁ συναιχμάλωτός μου, καὶ Μᾶρκος ὁ ἀνεψιὸς Βαρνάβα, — περὶ οὗ ἐλάβετε ἐντολάς· ἐὰν ἔλθῃ πρὸς ὑμᾶς, δέξασθε αὐτόν, —"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"11","text":"καὶ Ἰησοῦς ὁ λεγόμενος Ἰοῦστος, οἱ ὄντες ἐκ περιτομῆς, οὗτοι μόνοι συνεργοὶ εἰς τὴν βασιλείαν τοῦ Θεοῦ, οἵτινες ἐγενήθησάν μοι παρηγορία."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"12","text":"ἀσπάζεται ὑμᾶς Ἐπαφρᾶς ὁ ἐξ ὑμῶν, δοῦλος Χριστοῦ, πάντοτε ἀγωνιζόμενος ὑπὲρ ὑμῶν ἐν ταῖς προσευχαῖς, ἵνα στῆτε τέλειοι καὶ πεπληρωμένοι ἐν παντὶ θελήματι τοῦ Θεοῦ·"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"13","text":"μαρτυρῶ γὰρ αὐτῷ ὅτι ἔχει ζῆλον πολὺν ὑπὲρ ὑμῶν καὶ τῶν ἐν Λαοδικείᾳ καὶ τῶν ἐν Ἱεραπόλει."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"14","text":"ἀσπάζεται ὑμᾶς Λουκᾶς ὁ ἰατρὸς ὁ ἀγαπητὸς καὶ Δημᾶς."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"15","text":"ἀσπάσασθε τοὺς ἐν Λαοδικείᾳ ἀδελφοὺς καὶ Νυμφᾶν καὶ τὴν κατ᾽ οἶκον αὐτοῦ ἐκκλησίαν·"},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"16","text":"καὶ ὅταν ἀναγνωσθῇ παρ᾽ ὑμῖν ἡ ἐπιστολή, ποιήσατε ἵνα καὶ ἐν τῇ Λαοδικέων ἐκκλησίᾳ ἀναγνωσθῇ, καὶ τὴν ἐκ Λαοδικείας ἵνα καὶ ὑμεῖς ἀναγνῶτε."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"17","text":"καὶ εἴπατε Ἀρχίππῳ· βλέπε τὴν διακονίαν ἣν παρέλαβες ἐν Κυρίῳ, ἵνα αὐτὴν πληροῖς."},{"book":"ΠΡΟΣ ΚΟΛΟΣΣΑΕΙΣ","chapter":"4","verse":"18","text":"Ὁ ἀσπασμὸς τῇ ἐμῇ χειρὶ Παύλου. μνημονεύετέ μου τῶν δεσμῶν. Ἡ χάρις μεθ᾽ ὑμῶν· ἀμήν."}]}