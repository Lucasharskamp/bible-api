{"data":[{"book":"ΙΩΑΝΝΟΥ Γ","chapter":"1","verse":"1","text":"Ὁ πρεσβύτερος Γαΐῳ τῷ ἀγαπητῷ, ὃν ἐγὼ ἀγαπῶ ἐν ἀληθείᾳ."},{"book":"ΙΩΑΝΝΟΥ Γ","chapter":"1","verse":"2","text":"Ἀγαπητέ, περὶ πάντων εὔχομαί σε εὐοδοῦσθαι καὶ ὑγιαίνειν, καθὼς εὐοδοῦταί σου ἡ ψυχή."},{"book":"ΙΩΑΝΝΟΥ Γ","chapter":"1","verse":"3","text":"Ἐχάρην γὰρ λίαν, ἐρχομένων ἀδελφῶν καὶ μαρτυρούντων σου τῇ ἀληθείᾳ, καθὼς σὺ ἐν ἀληθείᾳ περιπατεῖς."},{"book":"ΙΩΑΝΝΟΥ Γ","chapter":"1","verse":"4","text":"Μειζοτέραν τούτων οὐκ ἔχω χαράν, ἵνα ἀκούω τὰ ἐμὰ τέκνα ἐν ἀληθείᾳ περιπατοῦντα."},{"book":"ΙΩΑΝΝΟΥ Γ","chapter":"1","verse":"5","text":"Ἀγαπητέ, πιστὸν ποιεῖς ὃ ἐὰν ἐργάσῃ εἰς τοὺς ἀδελφοὺς καὶ εἰς τοὺς ξένους,"},{"book":"ΙΩΑΝΝΟΥ Γ","chapter":"1","verse":"6","text":"οἳ ἐμαρτύρησάν σου τῇ ἀγάπῃ ἐνώπιον ἐκκλησίας· οὓς καλῶς ποιήσεις προπέμψας ἀξίως τοῦ Θεοῦ."},{"book":"ΙΩΑΝΝΟΥ Γ","chapter":"1","verse":"7","text":"Ὑπὲρ γὰρ τοῦ 1.7 ὀνόματος ¦ ὀνόματος αὐτοῦ Bez. El. Sc.ὀνόματος ἐξῆλθον μηδὲν λαμβάνοντες ἀπὸ τῶν ἐθνῶν."},{"book":"ΙΩΑΝΝΟΥ Γ","chapter":"1","verse":"8","text":"Ἡμεῖς οὖν ὀφείλομεν ἀπολαμβάνειν τοὺς τοιούτους, ἵνα συνεργοὶ γινώμεθα τῇ ἀληθείᾳ."},{"book":"ΙΩΑΝΝΟΥ Γ","chapter":"1","verse":"9","text":"Ἔγραψα τῇ ἐκκλησίᾳ· ἀλλ᾿ ὁ φιλοπρωτεύων αὐτῶν Διοτρεφὴς οὐκ ἐπιδέχεται ἡμᾶς."},{"book":"ΙΩΑΝΝΟΥ Γ","chapter":"1","verse":"10","text":"Διὰ τοῦτο, ἐὰν ἔλθω, ὑπομνήσω αὐτοῦ τὰ ἔργα ἃ ποιεῖ, λόγοις πονηροῖς φλυαρῶν ἡμᾶς· καὶ μὴ ἀρκούμενος ἐπὶ τούτοις, οὔτε αὐτὸς ἐπιδέχεται τοὺς ἀδελφούς, καὶ τοὺς βουλομένους κωλύει, καὶ ἐκ τῆς ἐκκλησίας ἐκβάλλει."},{"book":"ΙΩΑΝΝΟΥ Γ","chapter":"1","verse":"11","text":"Ἀγαπητέ, μὴ μιμοῦ τὸ κακόν, ἀλλὰ τὸ ἀγαθόν. Ὁ ἀγαθοποιῶν ἐκ τοῦ Θεοῦ ἐστίν· ὁ δὲ κακοποιῶν οὐχ ἑώρακε τὸν Θεόν."},{"book":"ΙΩΑΝΝΟΥ Γ","chapter":"1","verse":"12","text":"Δημητρίῳ μεμαρτύρηται ὑπὸ πάντων, καὶ ὑπ᾿ αὐτῆς τῆς ἀληθείας· καὶ ἡμεῖς δὲ μαρτυροῦμεν, καὶ οἴδατε ὅτι ἡ μαρτυρία ἡμῶν ἀληθής ἐστι."},{"book":"ΙΩΑΝΝΟΥ Γ","chapter":"1","verse":"13","text":"Πολλὰ εἶχον γράφειν, ἀλλ᾿ οὐ θέλω διὰ μέλανος καὶ καλάμου σοι γράψαι·"},{"book":"ΙΩΑΝΝΟΥ Γ","chapter":"1","verse":"14","text":"ἐλπίζω δὲ εὐθέως ἰδεῖν σε, καὶ στόμα πρὸς στόμα λαλήσομεν."}]}