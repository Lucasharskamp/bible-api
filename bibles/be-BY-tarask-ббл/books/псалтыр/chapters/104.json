{"data":[{"book":"ПСАЛТЫР","chapter":"104","verse":"1","text":"Слаўце Госпада; заклікайце імя Ягонае; абвяшчайце ў народах дзеі Ягоныя."},{"book":"ПСАЛТЫР","chapter":"104","verse":"2","text":"Сьпявайце Яму і грайце Яму; раскажэце пра ўсе цуды Ягоныя."},{"book":"ПСАЛТЫР","chapter":"104","verse":"3","text":"Хвалецеся імем Ягоным сьвятым; хай цешыцца сэрца ў тых, хто шукае Госпада."},{"book":"ПСАЛТЫР","chapter":"104","verse":"4","text":"Шукайце Госпада і сілы Ягонай, шукайце аблічча Ягонага заўсёды."},{"book":"ПСАЛТЫР","chapter":"104","verse":"5","text":"Згадвайце цуды Ягоныя, якія ўчыніў, азнакі Ягоныя і суд вуснаў Ягоных,"},{"book":"ПСАЛТЫР","chapter":"104","verse":"6","text":"вы, семя Абрагамавае, рабы Ягоныя, сыны Якава, выбранцы Ягоныя."},{"book":"ПСАЛТЫР","chapter":"104","verse":"7","text":"Ён Гасподзь Бог наш; па ўсёй зямлі суды Ягоныя."},{"book":"ПСАЛТЫР","chapter":"104","verse":"8","text":"Вечна Ён памятае Свой запавет, слова, якое запавядаў тысячам родаў,"},{"book":"ПСАЛТЫР","chapter":"104","verse":"9","text":"якое запавядаў Абрагаму, і клятву сваю Ісааку,"},{"book":"ПСАЛТЫР","chapter":"104","verse":"10","text":"і паставіў тое Якаву законам, і Ізраілю запаветам вечным,"},{"book":"ПСАЛТЫР","chapter":"104","verse":"11","text":"кажучы: табе дам зямлю Ханаанскую як часьціну спадчыны вашай."},{"book":"ПСАЛТЫР","chapter":"104","verse":"12","text":"Калі іх было яшчэ лікам мала, вельмі мала, і былі яны прыхадні ў ёй,"},{"book":"ПСАЛТЫР","chapter":"104","verse":"13","text":"і пераходзілі ад народу да народу, з царства да іншага племя,"},{"book":"ПСАЛТЫР","chapter":"104","verse":"14","text":"нікому не дазваляў крыўдзіць іх, і за іх цароў дакараў:"},{"book":"ПСАЛТЫР","chapter":"104","verse":"15","text":"«не дакранайцеся да памазанцаў Маіх, і прарокам Маім не рабеце зла»."},{"book":"ПСАЛТЫР","chapter":"104","verse":"16","text":"І наклікаў голад на зямлю; кожнае хлебнае сьцябло паламаў."},{"book":"ПСАЛТЫР","chapter":"104","verse":"17","text":"Паслаў перад імі чалавека: у рабы быў прададзены Язэп."},{"book":"ПСАЛТЫР","chapter":"104","verse":"18","text":"Скавалі аковамі ногі яму, у жалеза ўвайшла душа ягоная,"},{"book":"ПСАЛТЫР","chapter":"104","verse":"19","text":"пакуль спраўдзілася слова Ягонае: слова Гасподняе выпрабавала яго."},{"book":"ПСАЛТЫР","chapter":"104","verse":"20","text":"Паслаў цар, і разьвязалі яго; уладар народаў, і вызваліў яго."},{"book":"ПСАЛТЫР","chapter":"104","verse":"21","text":"Паставіў яго гаспадаром над домам сваім і ўпраўцам над усім валоданьнем сваім,"},{"book":"ПСАЛТЫР","chapter":"104","verse":"22","text":"каб ён настаўляў валадароў ягоных паводле сваёй душы і старэйшын ягоных вучыў мудрасьці."},{"book":"ПСАЛТЫР","chapter":"104","verse":"23","text":"Тады прыйшоў Ізраіль у Егіпет, і перасяліўся Якаў у зямлю Хамаву,"},{"book":"ПСАЛТЫР","chapter":"104","verse":"24","text":"і вельмі размножыў Бог народ Свой, і зрабіў яго мацнейшым за ворагаў ягоных."},{"book":"ПСАЛТЫР","chapter":"104","verse":"25","text":"Абудзіў у сэрцы іхнім нянавісьць супроць народу Ягонага і хітрасьць супроць рабоў Ягоных."},{"book":"ПСАЛТЫР","chapter":"104","verse":"26","text":"Паслаў Майсея, раба Свайго, Аарона, якога абраў."},{"book":"ПСАЛТЫР","chapter":"104","verse":"27","text":"Яны паказалі сярод іх слова азнакаў Ягоных і дзівосы Ягоныя ў зямлі Хамавай."},{"book":"ПСАЛТЫР","chapter":"104","verse":"28","text":"Паслаў цемру, і зрабіў морак, і не зрабілі супору слову Ягонаму."},{"book":"ПСАЛТЫР","chapter":"104","verse":"29","text":"Ператварыў іхнюю ваду ў кроў, і замарыў рыбу іхнюю."},{"book":"ПСАЛТЫР","chapter":"104","verse":"30","text":"Зямля іхняя ўрадзіла шмат жаб нават у спальні цароў іхніх."},{"book":"ПСАЛТЫР","chapter":"104","verse":"31","text":"Ён сказаў, і прыйшлі розныя насякомыя, воды ва ўсе іхнія межы."},{"book":"ПСАЛТЫР","chapter":"104","verse":"32","text":"Замест дажджу паслаў на іх град, вагонь пякучы на зямлю іхнюю."},{"book":"ПСАЛТЫР","chapter":"104","verse":"33","text":"І пабіў вінаград іхні і смакоўніцы іхнія, і паваліў дрэвы ў межах іхніх."},{"book":"ПСАЛТЫР","chapter":"104","verse":"34","text":"Сказаў, і прыйшла саранча, і безьліч вусеняў;"},{"book":"ПСАЛТЫР","chapter":"104","verse":"35","text":"і паелі ўсю траву на зямлі іхняй, і паелі плады на палях іхніх."},{"book":"ПСАЛТЫР","chapter":"104","verse":"36","text":"І забіў кожнага першынца ў зямлі іхняй, пачаткі ўсёй сілы іхняй."},{"book":"ПСАЛТЫР","chapter":"104","verse":"37","text":"І вывеў іх з срэбрам і золатам, і ня было ў іхніх плямёнах хворага."},{"book":"ПСАЛТЫР","chapter":"104","verse":"38","text":"Узрадаваўся Егіпет выхаду іхняму; бо страх ад іх напаў на яго."},{"book":"ПСАЛТЫР","chapter":"104","verse":"39","text":"Прасьцёр ім хмару як заслону і вагонь, каб сьвяціў ім ноччу."},{"book":"ПСАЛТЫР","chapter":"104","verse":"40","text":"Прасілі, і Ён паслаў перапёлак, і хлебам нябесным карміў іх."},{"book":"ПСАЛТЫР","chapter":"104","verse":"41","text":"Раскалоў камень, і пацяклі воды, пацяклі ракою па мясьцінах сухіх,"},{"book":"ПСАЛТЫР","chapter":"104","verse":"42","text":"бо ўзгадаў Ён сьвятое слова Сваё да Абрагама, раба Свайго,"},{"book":"ПСАЛТЫР","chapter":"104","verse":"43","text":"і вывеў народ Свой у радасьці, выбранцаў Сваіх у весялосьці:"},{"book":"ПСАЛТЫР","chapter":"104","verse":"44","text":"і даў ім землі народаў, і перанялі яны працу людзкую,"},{"book":"ПСАЛТЫР","chapter":"104","verse":"45","text":"каб трымаліся пастановаў Ягоных і законы Ягоныя захоўвалі. Алілуя!"}]}