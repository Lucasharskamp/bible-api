{"data":[{"book":"1 Petrova","chapter":"4","verse":"1","text":"Budući da je Krist trpio u tijelu, i vi budite poput njega—spremni trpjeti. Jer ako ste voljni trpjeti za Krista, znači da ste odlučili da prestanete griješiti"},{"book":"1 Petrova","chapter":"4","verse":"2","text":"i da ostatak tjelesnog života proživite prema Božjoj volji, a ne ugađajući ljudskim požudama."},{"book":"1 Petrova","chapter":"4","verse":"3","text":"Dosta je što ste prije živjeli u onome u čemu uživaju bezbožni ljudi: u razvratu, požudama, pijančevanju, razuzdanim gozbama, pijankama i zločinačkim idolopoklonstvima."},{"book":"1 Petrova","chapter":"4","verse":"4","text":"Zato se oni sada čude što se s njima više ne odajete raskalašenosti pa vas vrijeđaju."},{"book":"1 Petrova","chapter":"4","verse":"5","text":"Ali položit će račun Bogu, koji je već spreman suditi i živima i mrtvima."},{"book":"1 Petrova","chapter":"4","verse":"6","text":"Stoga je Radosna vijest bila propovijedana čak i mrtvima, tako da njihov duh, iako su njihova tijela bila kažnjena smrću, može živjeti kao što živi Bog."},{"book":"1 Petrova","chapter":"4","verse":"7","text":"Uskoro će svršetak svega. Budite zato bistra uma i trijezni, da se možete moliti."},{"book":"1 Petrova","chapter":"4","verse":"8","text":"A najvažnije od svega je da žarko volite jedni druge jer ljubav prašta mnoge grijehe."},{"book":"1 Petrova","chapter":"4","verse":"9","text":"Gostoljubivo i bez prigovaranja primajte jedni druge!"},{"book":"1 Petrova","chapter":"4","verse":"10","text":"Bog vam je svima dao različite duhovne darove. Uporabite ih tako da služite jedni drugima onim darom koji ste po Božjoj milosti dobili."},{"book":"1 Petrova","chapter":"4","verse":"11","text":"Služi li se tko darom govora, neka pazi da govori Božje riječi. Ima li tko dar služenja, neka služi snagom koju mu daje Bog. Tako će se u svemu proslaviti Bog po Isusu Kristu. Njemu je slava i sila u vijeke vjekova. Amen."},{"book":"1 Petrova","chapter":"4","verse":"12","text":"Braćo voljena, ne čudite se vatrenim kušnjama koje su vas snašle, kao da vam se što neobično događa."},{"book":"1 Petrova","chapter":"4","verse":"13","text":"Radujte se, naprotiv, što ste dionici Kristovih patnji pa ćete se s njime radovati i kad se objavi njegova slava."},{"book":"1 Petrova","chapter":"4","verse":"14","text":"Radujte se ako vas vrijeđaju zbog Kristova imena jer u vama prebiva Duh slave, Božji Duh."},{"book":"1 Petrova","chapter":"4","verse":"15","text":"Neka nitko od vas ne trpi kao ubojica, kradljivac, zločinac, pa čak ni zato što se miješa u tuđa posla."},{"book":"1 Petrova","chapter":"4","verse":"16","text":"Ali ne stidite se trpjeti zato što ste kršćani, nego zahvaljujte Bogu što se tako možete nazivati."},{"book":"1 Petrova","chapter":"4","verse":"17","text":"Jer došlo je vrijeme suda, a on mora započeti s Božjom djecom! A ako se čak i nama kršćanima mora suditi, kakva li tek strašna sudbina očekuje one koji nisu poslušali Božje evanđelje!"},{"book":"1 Petrova","chapter":"4","verse":"18","text":"Ako se Bog toliko trudio da spasi pravednike, kako će tek završiti bezbožnici i grešnici?4:18 Izreke 11:31."},{"book":"1 Petrova","chapter":"4","verse":"19","text":"Zato oni koji po Božjoj volji trpe, neka čine dobra djela i neka se pouzdaju u svojega vjernog Stvoritelja."}]}