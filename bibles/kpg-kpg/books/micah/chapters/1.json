{"data":[{"book":"Micah","chapter":"1","verse":"1","text":"I lodo di madagoaa o Jotham, Ahaz, mo Hezekiah nogo king i Judah, Dimaadua gaa wanga ana haga iloo aanei gi Micah tangada mai i di waahale go Moresheth. Dimaadua ga haga modongoohia nia mee huogodoo aanei gi mee i di hai o Samaria mo Jerusalem.1.1 2 Kings 15.32—16.20; 18.1—20.21; 2 Kronikel 27.1-7; 28.1—32.33"},{"book":"Micah","chapter":"1","verse":"2","text":"Goodou go nia daangada o nia henua huogodoo,"},{"book":"Micah","chapter":"1","verse":"3","text":"Dimaadua le e hanimoi i dono lohongo dabu."},{"book":"Micah","chapter":"1","verse":"4","text":"Nia gonduu ga waiwai i lala ono babaawae,"},{"book":"Micah","chapter":"1","verse":"5","text":"Nia mee aanei la gaa kila idimaa nia huaidu o digau Israel, mo nadau hai baahi ang gi God. Nia huaidu digau Israel le e dau gi di ai? Go Samaria, go di guongo dagi o Israel la hua! Gei di ma koai dela e daumaha ang gi nia balu ieidu i Judah? Go Jerusalem la hua!"},{"book":"Micah","chapter":"1","verse":"6","text":"Deelaa di mee a Dimaadua e helekai ai boloo, “Au gaa hai Samaria gii hai di hagabae geinga e dugu i lodo di anggowaa maalama, e hai di gowaa e dogi nia laagau ‘grape’. Au gaa hono nia hadu o di waahale deelaa gi lodo di gowaa i mehanga gonduu, ga diiagi di hagamau o di waahale labelaa,"},{"book":"Micah","chapter":"1","verse":"7","text":"gaa oho nia ada balu god huogodoo gi daha. Nia mee huogodoo ala ne wanga gi nia ahina huihui nadau huaidina i lodo nia hale daumaha i di waahale deelaa, la ga tuu huogodoo gi di ahi. Gei nia hagadilinga ada mee huogodoo gaa hai di hagabae geinga. Samaria ne kae nia mee aanei mai i dana hai daumaha o di hagadili ni nia daangada gi dogologo. Malaa, dolomeenei gei ono hagadaumee gaa kae nia mee aanei gi nia ahina ala e huihui nadau huaidina i lodo nia hale daumaha i nia gowaa ala i golo.”"},{"book":"Micah","chapter":"1","verse":"8","text":"Malaa, gei Micah ga helekai, “Deenei dagu mee dela e dangidangi iei au. Au e hiihai e haga modongoohia dogu manawa gee, gei au ga heehee deai ogu goloo ai, mo deai ogu suudi ai. Au ga heehee mo di wolowolo gadoo be di paana lodo geinga ‘jackal’, mo di dangidangi gadoo be di manu lodo geinga ‘ostrich’."},{"book":"Micah","chapter":"1","verse":"9","text":"Nia magibala o Samaria le e deemee di hili, gei Judah le e hagaduadua labelaa beelaa. Di mooho guu dau i di ngudu di abaaba o Jerusalem, di gowaa dela e noho ai agu dama.”"},{"book":"Micah","chapter":"1","verse":"10","text":"Goodou hudee heia tadau hagadaumee ala i Gath1.10 Gath: Di ingoo deenei le e hai dono lee i telekai Hebrew boloo, “haga iloo”  gi iloo bolo gidaadou gu magedaa. Hudee heia digaula gi gidee bolo goodou e tangitangi."},{"book":"Micah","chapter":"1","verse":"11","text":"Goodou go digau Shaphir,1.11 Shaphir: Di ingoo deenei dono hadinga i nnelekai Hebrew boloo, “haadanga lamalia”  goodou ga lahi gi daha mo di godou guongo deenaa, deai godou goloo i godou gili ai, gei goodou gi langaadia."},{"book":"Micah","chapter":"1","verse":"12","text":"Digau Maroth1.12 Maroth: Di ingoo deenei le e hai dono lee i telekai Hebrew boloo, “mmala”  le e tali di haga dagaloaha o di nadau haga mmaemmae, idimaa, Dimaadua la gu haga hoohoo mai nia haingadaa la gi Jerusalem."},{"book":"Micah","chapter":"1","verse":"13","text":"Goodou ala e noho i Lachish1.13 Lachish: Di ingoo deenei le e hai dono lee i telekai Hebrew boloo, “nia hoodo dogolua”, goodou hagatogomaalia ina nia hoodo la gi di gili o nia waga dauwa hongo henua. Goodou guu kabe nia huaidu digau Israel, guu hai Jerusalem gii doo gi lodo di hala."},{"book":"Micah","chapter":"1","verse":"14","text":"Goodou go digau Judah, goodou gi haga aloho haga maewae ang gi di guongo go Moresheth Gath."},{"book":"Micah","chapter":"1","verse":"15","text":"Goodou go digau Mareshah,1.15 Mareshah di ingoo deenei le e hai dono lee i telekai Hebrew boloo, “kumi”  Dimaadua gaa wanga goodou gi lodo nia lima o godou hagadaumee ala gaa kumi di godou guongo."},{"book":"Micah","chapter":"1","verse":"16","text":"Goodou go digau Judah, godou libogo la gi dahia e hai ai di mee e haga manawa gee ai goodou gi godou dama ala e aloho ai. Holee godou libogo la gi maalali gadoo be nia ngogo, idimaa, godou dama la gaa lahi gi daha mo goodou."}]}