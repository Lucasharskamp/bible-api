{"data":[{"book":"2. Tessaloniker","chapter":"2","verse":"1","text":"Kjære søsken, dere vet at vår Herre Jesus Kristus skal komme igjen, og at vi skal samle oss hos ham. La ingen få bedra dere angående tidspunktet."},{"book":"2. Tessaloniker","chapter":"2","verse":"2","text":"La dere ikke skremme og bli ikke urolige om dere får høre rykter om at Herren Jesus allerede har kommet igjen. Det kan være at noen påstår at Guds Ånd har vist det, eller vi skulle ha sagt det eller skrevet om det i ett eller annet brev."},{"book":"2. Tessaloniker","chapter":"2","verse":"3","text":"Ikke tro på det. La dere ikke bli bedratt, uansett hva de enn sier."},{"book":"2. Tessaloniker","chapter":"2","verse":"4","text":"Han er Den lovløse, som skal trasse alt som er hellig og har med Gud å gjøre. Han skal ta plass i Guds tempel og påstå at han selv er Gud."},{"book":"2. Tessaloniker","chapter":"2","verse":"5","text":"Husker dere ikke at jeg fortalte dette da jeg var hos dere?"},{"book":"2. Tessaloniker","chapter":"2","verse":"6","text":"Dere vet hva det er som hindrer Den lovløse, slik at han ikke kan stige fram før det er tid for ham å komme."},{"book":"2. Tessaloniker","chapter":"2","verse":"7","text":"Den lovløse virker allerede i det skjulte. Det eneste som mangler for at Den lovløse skal bli avslørt, er at han som hindrer det, ryddes av veien."},{"book":"2. Tessaloniker","chapter":"2","verse":"8","text":"Når hinderet er borte, skal Den lovløse vise seg, han som Herren Jesus bare trenger å puste på for å drepe og tilintetgjøre når han vender tilbake i sin herlighet."},{"book":"2. Tessaloniker","chapter":"2","verse":"9","text":"Den lovløse kommer for å gjøre Satans verk. Han vil med ondskapens makt utføre mange tegn og mirakler."},{"book":"2. Tessaloniker","chapter":"2","verse":"10","text":"Gjennom sine falske kunster vil han bedra dem som går evig fortapt. Disse personene er motstandere av det sanne budskapet om Herren Jesus som kunne ha frelst dem."},{"book":"2. Tessaloniker","chapter":"2","verse":"11","text":"Derfor vil Gud gjøre dem mottakelige for bedraget og la dem tro på løgnen."},{"book":"2. Tessaloniker","chapter":"2","verse":"12","text":"Sammen skal de alle en dag bli dømt for at de ikke trodde det sanne budskapet, men nøt og moret seg i sine onde gjerninger."},{"book":"2. Tessaloniker","chapter":"2","verse":"13","text":"Vi må alltid takke Gud for dere, våre søsken som Herren Jesus elsker. Gud bestemte allerede fra tidenes begynnelse2:13 En del håndskrifter har: Gud lot dere bli de første som trodde på budskapet2026 at alle dem som trodde på det sanne budskapet om Jesus, skulle bli frelst. Det blir dem ved at Guds Ånd gjør alle verdige til å tilhøre Gud."},{"book":"2. Tessaloniker","chapter":"2","verse":"14","text":"Det var dette Gud innbød dere til, da vi fortalte det glade budskapet for dere, slik at dere skulle få dele herligheten sammen med Herren Jesus Kristus."},{"book":"2. Tessaloniker","chapter":"2","verse":"15","text":"Hold fast ved troen, kjære søsken, og følg den undervisningen dere har fått i våre brev og alt dere fikk lære da vi var hos dere."},{"book":"2. Tessaloniker","chapter":"2","verse":"16","text":"Vi ber at vår Herre Jesus Kristus, og Gud, vår Far i himmelen, han som elsker oss og i sin godhet har frelst oss for evig og gitt oss et sikkert håp,"},{"book":"2. Tessaloniker","chapter":"2","verse":"17","text":"vil oppmuntre dere og gi dere kraft til alltid å si og gjøre det som er godt."}]}