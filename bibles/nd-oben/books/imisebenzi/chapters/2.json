{"data":[{"book":"Imisebenzi","chapter":"2","verse":"1","text":"Kwathi kufika usuku lwePhentekhosti, bonke babendawonye."},{"book":"Imisebenzi","chapter":"2","verse":"2","text":"Masinyane nje kwabakhona umsindo onjengokuvunguza komoya wesiphepho wehla uvela ezulwini, wagcwala indlu yonke ababehlezi kuyo."},{"book":"Imisebenzi","chapter":"2","verse":"3","text":"Babona okwakungathi zinlimi ezingamalangabi omlilo ezehlukana zahlala komunye lomunye wabo."},{"book":"Imisebenzi","chapter":"2","verse":"4","text":"Bonke bagcwaliswa ngoMoya oNgcwele, basebeqalisa ukukhuluma ezinye izindimi njengokwaneliswa kwabo nguMoya."},{"book":"Imisebenzi","chapter":"2","verse":"5","text":"Ngalesosikhathi kwakuhlala amaJuda ayemesaba uNkulunkulu eJerusalema, evela kuyo yonke imibuso yomhlaba."},{"book":"Imisebenzi","chapter":"2","verse":"6","text":"Athi ngokuzwa umsindo lo, kwabuthana ixuku labantu bemangele ngoba omunye lomunye wabezwa bekhuluma ngolimi lwakhe."},{"book":"Imisebenzi","chapter":"2","verse":"7","text":"Ngokumangala okukhulu babuza bathi, “Kanti bonke laba abakhulumayo kabasimaGalile na?"},{"book":"Imisebenzi","chapter":"2","verse":"8","text":"Pho kungani omunye lomunye wethu ebezwa bekhuluma ngolimi lwethu na?"},{"book":"Imisebenzi","chapter":"2","verse":"9","text":"AmaPhathiya, amaMede, ama-Elamu; izakhamizi zaseMesophothamiya, lezeJudiya leKhaphadokhiya, lePhontusi le-Ezhiya,"},{"book":"Imisebenzi","chapter":"2","verse":"10","text":"leFirigiya lePhamfiliya, leGibhithe lezingxenye zeLibhiya eduze leKhureni; izethekeli ezivela eRoma"},{"book":"Imisebenzi","chapter":"2","verse":"11","text":"(amaJuda lamakholwa aphendukele enkolweni yesiJuda); amaKhrethe lama-Arabhu, sibezwa befakaza izimangaliso zikaNkulunkulu ngendimi zethu!”"},{"book":"Imisebenzi","chapter":"2","verse":"12","text":"Babedidekile bengelankani, babuzana bathi, “Kutshoni lokhu?”"},{"book":"Imisebenzi","chapter":"2","verse":"13","text":"Kodwa abanye benza inhlekisa ngabo bathi, “Banathe iwayini enengi bedlulisa.”"},{"book":"Imisebenzi","chapter":"2","verse":"14","text":"UPhethro wasesukuma labalitshumi lanye, waphakamisa ilizwi lakhe wakhuluma emphakathini wathi, “Bantu bakithi elingamaJuda, lani lonke eliseJerusalema, kahleni ngilichasisele lokhu; lalelisisani lokhu engikutshoyo."},{"book":"Imisebenzi","chapter":"2","verse":"15","text":"Amadoda la kawadakwanga njengokucabanga kwenu. Kuseselihola lesificamunwemunye nje ekuseni!"},{"book":"Imisebenzi","chapter":"2","verse":"16","text":"Hatshi, lokhu yikho okwakhulunywa ngumphrofethi uJoweli ukuthi:"},{"book":"Imisebenzi","chapter":"2","verse":"17","text":"‘Ngezinsuku zokucina, uNkulunkulu uthi,"},{"book":"Imisebenzi","chapter":"2","verse":"18","text":"Lasezincekwini zami, ezesilisa lezesifazane,"},{"book":"Imisebenzi","chapter":"2","verse":"19","text":"Ngizatshengisa izimanga ezulwini phezulu,"},{"book":"Imisebenzi","chapter":"2","verse":"20","text":"Ilanga lizaphendulwa libe yibumnyama,"},{"book":"Imisebenzi","chapter":"2","verse":"21","text":"Njalo wonke obiza"},{"book":"Imisebenzi","chapter":"2","verse":"22","text":"Bantu bako-Israyeli, lalelani lokhu: UJesu waseNazaretha wayeyindoda eyamiswa nguNkulunkulu kini, ngezimangaliso lezibonakaliso uNkulunkulu azenzayo phakathi kwenu ngaye, njengoba lina ngokwenu lisazi."},{"book":"Imisebenzi","chapter":"2","verse":"23","text":"Umuntu lo wanikelwa kini ngecebo likaNkulunkulu ayelimisile langolwazi lokuzayo; njalo lina lincediswa ngabantu ababi,2.23 kumbe ngabantu abangelamthetho (okutsho abaZizwe) lambulala ngokumbethela esiphambanweni."},{"book":"Imisebenzi","chapter":"2","verse":"24","text":"Kodwa uNkulunkulu wamvusa kwabafileyo, wamkhulula ebuhlungwini bokufa ngoba ukufa kwakungelamandla okumncindezela."},{"book":"Imisebenzi","chapter":"2","verse":"25","text":"UDavida wathi ngaye:"},{"book":"Imisebenzi","chapter":"2","verse":"26","text":"Ngakho inhliziyo yami iyathaba"},{"book":"Imisebenzi","chapter":"2","verse":"27","text":"ngoba kawuzukungidela ukuba ngiye endaweni yabafileyo,"},{"book":"Imisebenzi","chapter":"2","verse":"28","text":"Ungazisile izindlela zempilo;"},{"book":"Imisebenzi","chapter":"2","verse":"29","text":"Bazalwane, ngilitshela ngilesibindi ukuthi ukhokho uDavida wafa wangcwatshwa, njalo ithuna lakhe likhona khonapha kuze kube lamuhla."},{"book":"Imisebenzi","chapter":"2","verse":"30","text":"Kodwa wayengumphrofethi, ekwazi ukuthi uNkulunkulu wayemthembisile ngesifungo ukuthi wayezabeka omunye wesizukulwane sakhe esihlalweni sakhe sobukhosi."},{"book":"Imisebenzi","chapter":"2","verse":"31","text":"Ngoba ebona okwakuphambili, wakhuluma ngokuvuka kukaKhristu kwabafileyo, ukuthi kazange atshiywe endaweni yabafileyo njalo umzimba wakhe kawukubonanga ukubola."},{"book":"Imisebenzi","chapter":"2","verse":"32","text":"UNkulunkulu usemvusile uJesu lo waphila, thina sonke singofakazi balokho."},{"book":"Imisebenzi","chapter":"2","verse":"33","text":"Njengoba esekhutshulelwe ngakwesokunene sikaNkulunkulu, usamukele kuYise uMoya oNgcwele owathenjiswayo njalo usekuthulule lokho elikubonayo lelikuzwayo khathesi."},{"book":"Imisebenzi","chapter":"2","verse":"34","text":"Ngoba uDavida kenyukanga ukuya ezulwini, kodwa wathi,"},{"book":"Imisebenzi","chapter":"2","verse":"35","text":"ngize ngenze izitha zakho"},{"book":"Imisebenzi","chapter":"2","verse":"36","text":"Ngakho-ke, u-Israyeli wonke kaqiniseke ngalokhu: uNkulunkulu usenze uJesu lo elambethelayo waba yiNkosi loKhristu.”"},{"book":"Imisebenzi","chapter":"2","verse":"37","text":"Abantu bathi bekuzwa lokhu bathinteka kakhulu ezinhliziyweni, bathi kuPhethro labanye abapostoli, “Bazalwane, senze njani na?”"},{"book":"Imisebenzi","chapter":"2","verse":"38","text":"UPhethro waphendula wathi, “Phendukani libhaphathizwe lonke, ebizweni likaJesu Khristu ukuze lithethelelwe izono zenu. Njalo lizakwamukela isipho soMoya oNgcwele."},{"book":"Imisebenzi","chapter":"2","verse":"39","text":"Isithembiso ngesenu labantwabenu labo bonke abakude, lesabo bonke iNkosi uNkulunkulu wethu ezababiza.”"},{"book":"Imisebenzi","chapter":"2","verse":"40","text":"Wabaxwayisa langamanye amazwi amanengi; njalo wabancenga wathi, “Zisindiseni kulesisizukulwane esonakeleyo.”"},{"book":"Imisebenzi","chapter":"2","verse":"41","text":"Labo abalemukelayo ilizwi lakhe babhaphathizwa, kwengezwa enanini labo mhlalokho abangaba zinkulungwane ezintathu."},{"book":"Imisebenzi","chapter":"2","verse":"42","text":"Bayikhuthalela imfundiso yabapostoli kanye lokudlelana, lokuhlephuna isinkwa lokukhuleka."},{"book":"Imisebenzi","chapter":"2","verse":"43","text":"Wonke umuntu wagcwala ukwesaba ngezimanga lezibonakaliso ezenziwa ngabapostoli."},{"book":"Imisebenzi","chapter":"2","verse":"44","text":"Wonke amakholwa ayendawonye, ehlanganyela kukho konke."},{"book":"Imisebenzi","chapter":"2","verse":"45","text":"Athengisa izinto zawo lempahla zawo anika loba ngubani oswelayo."},{"book":"Imisebenzi","chapter":"2","verse":"46","text":"Insuku zonke aqhubeka ehlangana emagumeni ethempeli njalo ehlephuna isinkwa emakhaya awo esidla ndawonye ngezinhliziyo ezimhlophe lezithobekileyo,"},{"book":"Imisebenzi","chapter":"2","verse":"47","text":"edumisa uNkulunkulu njalo ethakazelelwa ngabantu bonke. Njalo iNkosi yengeza inani lawo insuku zonke ngalabo abasebesindisiwe."}]}