{"data":[{"book":"Titus","chapter":"3","verse":"1","text":"Waikaroon ngaili thomatorna ranak kanei ngai nuoiya omru, inmani ngai itikha juiru halli ang rakip-ah akatha kathosik-ah inringchakru ti-inlang nang mi ngaikha minjettharro."},{"book":"Titus","chapter":"3","verse":"2","text":"Tuteii chungnga kathamak rilmaru tipiro, khawa rathuulla mi rakiple inzootnaru khat-um sap eru, halli nunchan kadaikha mi rakip diang minmuru."},{"book":"Titus","chapter":"3","verse":"3","text":"Apha inkhat-ah eini ngaihi akamo, chongkajuimak, akadikmak halli taksa hoina li taksa imanuom rakip ngai suok nilei eii. Eini akathamak khat-um kara-ot nilei eii; leiilaak mi ngai'n eini naleimatir halli eini'n inmani nileimatir."},{"book":"Titus","chapter":"3","verse":"4","text":"Takkha Pathian eini Nakatanpa minriang khat-um athana kha juo-inlarpha khanchu,"},{"book":"Titus","chapter":"3","verse":"5","text":"ama'n eini nasanjei, eini'n akatha chuon nileitho jarra emak, takkha ama tak minriang nakhan ama'n eini narasuthiangnga naminneithar khat-um akathar ringkhuo kanapeii Ratha Inthiang diangnga inphut eini anasanjei."},{"book":"Titus","chapter":"3","verse":"6","text":"Pathian in Ratha Inthiang kha eini chungnga insam omlekleiya Jisu Christa eini Nakatanpa diangnga inphut anajuobunpi,"},{"book":"Titus","chapter":"3","verse":"7","text":"ama riangwai jarra Pathian le inzootna khat-um eini'n ningamna kumsoot ringna kha niralaang matornasik eii."},{"book":"Titus","chapter":"3","verse":"8","text":"Hiwahi akadik chong kha eii."},{"book":"Titus","chapter":"3","verse":"9","text":"Takkha ka-am murruolsiak, pirui purui jarra, inseii khat-um Sinadan jarra insuol emaru, ajarchu khawa ngaikha arei kaboi khat-um nemna kaboi eii."},{"book":"Titus","chapter":"3","verse":"10","text":"Inkhoithen kamasuok inmani ngai chungnga chong woikhat woini minchuro, halli aleimak inchu inloppui maro."},{"book":"Titus","chapter":"3","verse":"11","text":"Khawa mi ngaikha akadikmak in-eii iti nang in najet, halli inmani itho inmanu khan inmani dikmu itikha inlar."},{"book":"Titus","chapter":"3","verse":"12","text":"Kei'n nangdiang Artimas emakli Tychicus kaheitir phakhan, nang in Nicopolis ah kei koolla juonger nasik thoro ajarchu phalbi suungseng khawakhan omsik itihi kei'n kangaidon suojei. Chuon 20:4; Eph 6:21,22; Col 4:7,8; 2 Tim 4:12"},{"book":"Titus","chapter":"3","verse":"13","text":"Nang in nithotheiseng tho-inlang dankathei Zenas khat-um Apollos kha insinasik lamma arei kaom rakip kha penasik thoro. Chuon 18:24; 1 Cor 16:12"},{"book":"Titus","chapter":"3","verse":"14","text":"Arei ka-eii ngaikha inmunasik halli nemna kaboiya inringmaknasik eini mi ngaikha akatha kathosik-ah inmalung kaluut kha inchurasu."},{"book":"Titus","chapter":"3","verse":"15","text":"Keile kaomsuom mi rakip ngai'n nangdiang minpaakna chong kinnahong minchoi. Einile ngamna kaneisuom mi rakip diang keini'n minpaakna chong kinhongmalar ti-inlang nang in leitipiro."}]}