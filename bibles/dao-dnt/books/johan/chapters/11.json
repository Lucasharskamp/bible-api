{"data":[{"book":"Johan","chapter":"11","verse":"1","text":"Lazaruh ngmingnaki am khyaihki cun Bethanih mlüha veki. Acuna Bethanih mlüh cun Marih ja a na Matah ami venaka kyaki."},{"book":"Johan","chapter":"11","verse":"2","text":"11:2 Jn 12:3Hina Marih cun (A na Lazaruh am khyaihki) ksi ng’ui am Jesuh jut lü a khaw a lusam am xuh petki."},{"book":"Johan","chapter":"11","verse":"3","text":"Lazaruha ci xawi naw, “Bawipa aw, na mhlänak na püi am khyaih ve” ti lü Jesuh ani cük."},{"book":"Johan","chapter":"11","verse":"4","text":"Jesuh naw acun ksing lü, “Acuna natnak cun thihnak vaia natnak am ni; Pamhnama hlüngtainak a ngdangnak vaia kyaki ni, ahina phäha Pamhnama Capa a ngming hlüngtai khai” a ti."},{"book":"Johan","chapter":"11","verse":"5","text":"Jesuh naw Matah, a na Marih ja Lazaruh cun aktäa jah mhläkphyanaki."},{"book":"Johan","chapter":"11","verse":"6","text":"Acunakyase, Lazaruh am khyaihki ti a ngjak käna pi am cit lü, a venaka mhnüp nghngih ve hamki."},{"book":"Johan","chapter":"11","verse":"7","text":"Acun käna, axüisaw hea üng, “Judah khawa mi cit be vai u” a ti."},{"book":"Johan","chapter":"11","verse":"8","text":"Axüisawe naw, “Rabbi, ahlana Judahe naw lung am ning khawng hlükie; acuia na cit hlü betüki aw?” ami ti."},{"book":"Johan","chapter":"11","verse":"9","text":"Jesuh naw, “Khaw mhnüp mat üng naji xaleinghngih lawki, am niki aw. Mhnüpa cit hükia khyang ta khawmdeka kvai hmuh lü am ngsukngvän khawi."},{"book":"Johan","chapter":"11","verse":"10","text":"Acunsepi, mthana a ceh hü üng akvai am vekia kyase, ngsukngvänei khawiki” ti lü, a jah msang."},{"book":"Johan","chapter":"11","verse":"11","text":"Acun a pyen päng ja, “Mi püi u Lazaruh ipki; ipki mtho be khaia ka cit khai” a ti."},{"book":"Johan","chapter":"11","verse":"12","text":"Axüisawe naw, “Bawipa aw, a ih üng ta daw law be khai ni” ami ti."},{"book":"Johan","chapter":"11","verse":"13","text":"Jesuh naw a thiha mawng a pyen kyaw, amimi naw ipei sawxatkia ami ngaih u."},{"book":"Johan","chapter":"11","verse":"14","text":"Acunakyase, Jesuh naw, “Lazaruh thiki” ti lü angsinga a jah mtheh."},{"book":"Johan","chapter":"11","verse":"15","text":"“Acuia am ka ve hin nami jumnak vaia, nami phäh ka jeki; acunsepi a veia mi cit vai u” a ti."},{"book":"Johan","chapter":"11","verse":"16","text":"Thomah (Angphia ami sui) naw a püi he üng, “A thihnak üng thi hnga khaia, Saja am atänga mi cit vai u” a ti."},{"book":"Johan","chapter":"11","verse":"17","text":"Jesuh a pha law üng, Lazaruh ami k’uhnak mhnüp kphyü law päng se a hmuh."},{"book":"Johan","chapter":"11","verse":"18","text":"Bethanih mlüh cun Jerusalem mlüh üngkhyüh mäng nghngih bang thuki."},{"book":"Johan","chapter":"11","verse":"19","text":"Ani be thi se, Judahe cun naw jah mbawikyahpüi khaiea Matah ja Mariha veia lawkie."},{"book":"Johan","chapter":"11","verse":"20","text":"Matah naw Jesuh pha law hlüki ti a ngjak üng do khaia citki. Acunüng Marih cun ima a na veki."},{"book":"Johan","chapter":"11","verse":"21","text":"Matah naw Jesuh üng, “Bawipa aw, ahia na vea ta ka be am thi khai sü."},{"book":"Johan","chapter":"11","verse":"22","text":"“Tuh pi Pamhnama veia na kthäh naküt Pamhnam naw ning pe khai ti ka ksingki” a ti."},{"book":"Johan","chapter":"11","verse":"23","text":"Jesuh naw, “Na be tho law be khai” a ti."},{"book":"Johan","chapter":"11","verse":"24","text":"Matah naw, “Akpäihnaka khawmhnüp üng tho law be khai ti ka ksingki” a ti."},{"book":"Johan","chapter":"11","verse":"25","text":"Jesuh naw, “Kei hin thawhnak be ja xünnaka ka kyaki ni. Kei na jumeiki naküt cun xüng khai, a thih üngpi angsäia xüng khai;"},{"book":"Johan","chapter":"11","verse":"26","text":"xüng lü, kei na jumki naküt cun itüha pi am thi ti u. Ka pyen na jumki aw?” a ti."},{"book":"Johan","chapter":"11","verse":"27","text":"Matah naw “Bawipa aw, jum veng. Nang cun khawmdeka law khaia Mesijah, Mhnama Capaa na kyaki ti jum veng” a ti."},{"book":"Johan","chapter":"11","verse":"28","text":"Acukba a pyen päng ja Matah cit lü a ci Marih anghmüa khü lü, “Bawipa pha law lü ning khü ve” a ti."},{"book":"Johan","chapter":"11","verse":"29","text":"Marih naw a ngjak ja tho law ngxit lü Jesuh hmuh khaia citki."},{"book":"Johan","chapter":"11","verse":"30","text":"Jesuh cun ngnam k'uma am lut law ham lü, Matah naw a va hmuhnak, a venaka ve hamki."},{"book":"Johan","chapter":"11","verse":"31","text":"Im k'uma mbawikyahpüi u lü awmki hea Judahe naw Marih angxita tho law lü va kco se ami hmuh üng, lungdüa kyap khaia cit hlükia ngai lü läki he."},{"book":"Johan","chapter":"11","verse":"32","text":"Marih cun Jesuha venaka a va pha üng, a hmuh ja a khaw kunga kawp lü, “Bawipa aw, hia na vea ta ka be am thi khai sü” a ti."},{"book":"Johan","chapter":"11","verse":"33","text":"Mariha kyah ja läk lawkiea kyah a hmuh üng Jesuha mlung aktäa na lü pukseki."},{"book":"Johan","chapter":"11","verse":"34","text":"Jesuh naw, “A yawk hawia nami tak ni?” a ti."},{"book":"Johan","chapter":"11","verse":"35","text":"Jesuh naw hmu lü kyapki."},{"book":"Johan","chapter":"11","verse":"36","text":"Judahe naw, “Teng u, Lazaruh ihlawka a mhläkphyanak ni” ami ti."},{"book":"Johan","chapter":"11","verse":"37","text":"Acunsepi avang naw, “Hin, amikmü pi vaisak beki am niki aw. Lazaruh pi käh thi khaia am pawh theiki aw?” ami ti."},{"book":"Johan","chapter":"11","verse":"38","text":"Jesuh aktäa pukse lü, ng’ui hnün da lawki. Acuna ng’utnak cun mdek khüia kya lü lung am ami khaih."},{"book":"Johan","chapter":"11","verse":"39","text":"Jesuh naw, “Lung loa” a ti."},{"book":"Johan","chapter":"11","verse":"40","text":"Jesuh naw, “Na jum üng Pamhnama hlüngtainak na hmu khai, ti lü am ka ning mtheh pängki aw?” a ti."},{"book":"Johan","chapter":"11","verse":"41","text":"Lung lo u se, Jesuh naw khana jeng mang lü, “Ka Pa aw, ka ngthu na ngaiha phäh, ning je na veng,"},{"book":"Johan","chapter":"11","verse":"42","text":"“Aläa ka ngthu na ngai khawiki ti ksing veng; acunsepi hin üng veki khyange naw kei hin nang naw na na tüih law ti ami jumnak thei vai ka pyen ni”  a ti."},{"book":"Johan","chapter":"11","verse":"43","text":"Acukba a pyen päng ja, “Lazaruh, lut lawa” ti lü, angsanga ngpyangki."},{"book":"Johan","chapter":"11","verse":"44","text":"Akthi cun a kut khaw hlawpnaka jih ja a hmai hlawpnaka jih mahmaha lut law se Jesuh naw, “Sut u lü, cehsak ua” a ti."},{"book":"Johan","chapter":"11","verse":"45","text":"Marih vepüikiea Judah avang naw Jesuha bilawh hmu u lü Jesuh jumkie."},{"book":"Johan","chapter":"11","verse":"46","text":"Acunsepi avang ta Phariseea veia cit u lü, Jesuh naw a pawhmsahe ami jah va mtheh."},{"book":"Johan","chapter":"11","verse":"47","text":"Ktaiyü ngvaie ja Pharisee naw Kawngci ngvaie jah ngkhämpüi u lü, “Ihawkba mi pawh khai? Hina khyang naw müncanksee khawhah pawh ve."},{"book":"Johan","chapter":"11","verse":"48","text":"Ahikba mi hawihin üng ta, khyang naküt naw ani jum law u se, acunüng, Romah ngvaie naw mi Temple ja mi khyangmjü jah kpyükpye law khaie ni” ami ti."},{"book":"Johan","chapter":"11","verse":"49","text":"Ami hlawnga ka khyang mat Kaiphah, acuna kum üng Ktaiyü Ngvaisäih naw, “Ise nami yawkie ni,"},{"book":"Johan","chapter":"11","verse":"50","text":"mi khyangmjü naküt a pyüpye kthaka khyang mat a thih hin daw bawki ti am nami ksingki he aw” a ti."},{"book":"Johan","chapter":"11","verse":"51","text":"Acuna ngthu cun amät naw mhnün lü a pyen sawxat am ni. Acuna kum üng Ktaiyü Ngvai säiha kyase, Jesuh cun Judah khyang mjüea phäh a thih vaia mawng malam a pyena kyaki."},{"book":"Johan","chapter":"11","verse":"52","text":"Acuna khyange däka phäh am ni lü, khawmdeka khana ngpyeng hükia Pamhnama khyange cun pumsa mata a jah mkhämnak be vai phäha pi kyaki."},{"book":"Johan","chapter":"11","verse":"53","text":"Acuna mhnüp üngkhyüh Judah ngvaie naw Jesuh hnim khaia cengkie."},{"book":"Johan","chapter":"11","verse":"54","text":"Acunakyase, Jesuh cun Judahea khaw ksunga angdanga käh citcawn hü ti lü, acun üngka naw mkyangkhawa, mlüh mat Epharam ami tia citeiki. Acuia axüisaw he am awmki he."},{"book":"Johan","chapter":"11","verse":"55","text":"Judahea Lätnak Pawi cäh law se, khyang khawkän ami khaw üngka naw Jerusalem mlüha amimät naw khawning ngcingcaihnak pawi am a pha law ham üng bi khaiea jeng citkie."},{"book":"Johan","chapter":"11","verse":"56","text":"Jesuh sui hü u lü, Temple k’uma ngkhäm u lü, “Pawi pawhnaka am law khai aw, ihawkba nami ngaiki ni?” ti lü ami püi kthäkie."},{"book":"Johan","chapter":"11","verse":"57","text":"Ktaiyü ngvaie ja Pharisee naw, Jesuh ami mannak thei vaia, au pi, a venak ksingki naw a pyen vaia ami jah mtheh."}]}