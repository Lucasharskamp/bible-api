{"data":[{"book":"Isirayila Mangɛe II","chapter":"25","verse":"1","text":"Babilɔn mangɛ Nebukadansari xa mangɛya ɲɛ solomanaani nde, kike fu, xi fu nde ra, a naxa fa a nun a xa sɔɔri gali ra Darisalamu gere xili ma. E naxa yonkin taa rabilinyi ra, e se nde ti alako e xa nɔ tede tɛtɛ fari."},{"book":"Isirayila Mangɛe II","chapter":"25","verse":"2","text":"Taa naxa lu suxui kui han mangɛ Sedekiya xa mangɛya ɲɛ fu nun keren nde ra."},{"book":"Isirayila Mangɛe II","chapter":"25","verse":"3","text":"Kike naani nde xi solomanaani nde ra, kaamɛ to bara nu sɛnbɛ sɔtɔ taa kui, donse yo mu nu na ɲama yi ra sɔnɔn,"},{"book":"Isirayila Mangɛe II","chapter":"25","verse":"4","text":"taakae naxa yale ti taa tɛtɛ ma kɔɛ ra, sɔɔri sɛnbɛmae fa mini naadɛ ra naxan na tɛtɛ firinyie tagi, mangɛ xa malabude fɛ ma, e fa siga Araba fiili ma. Kalidikae nu yonkinxi taa rabilinyi."},{"book":"Isirayila Mangɛe II","chapter":"25","verse":"5","text":"Kalidikae to taa sɔɔrie to e gi ra, e naxa bira e xa mangɛ fɔxɔ ra, e fa a suxu Yeriko fiili ma. Mangɛ xa sɔɔrie naxa e gi a xun ma, e yensen yɛ."},{"book":"Isirayila Mangɛe II","chapter":"25","verse":"6","text":"Kalidikae naxa mangɛ suxu, e a xanin Babilɔn mangɛ xɔn ma Ribila. Mɛnni e naxa a makiiti."},{"book":"Isirayila Mangɛe II","chapter":"25","verse":"7","text":"E naxa Sedekiya xa die kɔn naxaba a ya xɔri, e fa a tan yae kana. Na dangi xanbi, Babilɔn mangɛ naxa a xiri wure gbeeli yɔlɔnxɔnyi ra, a a xanin Babilɔn."},{"book":"Isirayila Mangɛe II","chapter":"25","verse":"8","text":"Kike suuli nde xi solofere nde ra, Nebukadansari xa mangɛya ɲɛ fu nun solomanaani nde nan nu a ra Babilɔn xun ma, Nebusaradan Babilɔn mangɛ xa sɔɔri xunyi naxa siga Darisalamu."},{"book":"Isirayila Mangɛe II","chapter":"25","verse":"9","text":"A naxa Alatala xa banxi, mangɛ xa banxi, nun Darisalamu banxi xungbe birin gan."},{"book":"Isirayila Mangɛe II","chapter":"25","verse":"10","text":"Kalidikae xa sɔɔri naxee nu na a fɔxɔ ra, e naxa tɛtɛ rabira naxan nu Darisalamu rabilinxi."},{"book":"Isirayila Mangɛe II","chapter":"25","verse":"11","text":"Nebusaradan, Babilɔn sɔɔri mangɛ naxa Darisalamu ɲama dɔnxɔɛe xanin Babilɔn, naxee nu luxi taa kui, nun naxee e yɛtɛ so Babilɔn mangɛ yi ra."},{"book":"Isirayila Mangɛe II","chapter":"25","verse":"12","text":"Kɔnɔ a naxa tin setare ndee tan xa lu naa, e xa nu bɔxi rawali, e nu wɛni bilie si."},{"book":"Isirayila Mangɛe II","chapter":"25","verse":"13","text":"Kalidikae naxa see tongo naxee yailanxi wure gbeeli ra, e e raxunu alako e xa na wure gbeeli xanin Babilɔn. Na kui, e naxa kinki firin, ye sase xungbe, nun a dɔxɔdee kana."},{"book":"Isirayila Mangɛe II","chapter":"25","verse":"14","text":"E naxa Alatala xa banxi tundee, pelie, finɛe, tɔnbilie, nun yirabase birin tongo, naxee nu yailanxi wure gbeeli ra."},{"book":"Isirayila Mangɛe II","chapter":"25","verse":"15","text":"A naxa yirabasee nun pɔɔtie fan birin tongo naxee nu yailanxi xɛɛma nun gbeti ra."},{"book":"Isirayila Mangɛe II","chapter":"25","verse":"16","text":"Banxi kinki firinyie, ye sase xungbe naxan xili «baa,» a dɔxɔde naxee nu na a bun ma, Sulemani naxee yailan Alatala xa banxi bɛ, na birin findixi wure gbeeli gbegbe nan na, naxan xasabi mu nu nɔma kolonde."},{"book":"Isirayila Mangɛe II","chapter":"25","verse":"17","text":"Na banxi kinki firinyie xa maiteya nu nɔngɔn ya fu nun solomasaxan lima. Na kinki xunyie nu yailanxi wure gbeeli nan na, e masoli kɔɔbɛ bogi maniyɛe ra. Nee xa maiteya nu nɔngɔn ya saxan lima."},{"book":"Isirayila Mangɛe II","chapter":"25","verse":"18","text":"Babilɔn sɔɔri mangɛ naxa sɛrɛxɛdubɛ kuntigi Seraya, sɛrɛxɛdubɛ firin nde Sefaniya, nun hɔrɔmɔbanxi naadɛ makantɛ saxanyie xanin a xun ma."},{"book":"Isirayila Mangɛe II","chapter":"25","verse":"19","text":"A naxa yi mixi xungbee fan xanin: sɔɔri mangɛ, mangɛ rasima suuli, kuntigi nde naxan nu sɔɔrie sugandima, nun na kuntigi xa mixi tongo senni."},{"book":"Isirayila Mangɛe II","chapter":"25","verse":"20","text":"Babilɔn sɔɔri mangɛ Nebusaradan naxa na mixi birin xanin Babilɔn mangɛ xɔn ma Ribila."},{"book":"Isirayila Mangɛe II","chapter":"25","verse":"21","text":"Babilɔn mangɛ naxa e faxa Ribila, Xamata bɔxi ma. Yudayakae rakelixi e xa bɔxi ma na ki nɛ."},{"book":"Isirayila Mangɛe II","chapter":"25","verse":"22","text":"Nebukadansari ɲama dɔnxɔɛ naxan lu Yudaya, a naxa Axikama xa di, Safan xa mamadi Gɛdalaya, findi e xa mangɛ ra."},{"book":"Isirayila Mangɛe II","chapter":"25","verse":"23","text":"Isirayila sɔɔri mangɛe to a kolon a Babilɔn mangɛ bara Gɛdalaya ti mangɛ ra, e birin naxa siga a xɛɛbude Misipa nun e xa sɔɔrie ra. Na sɔɔri mangɛe xilie nan ya: Netaniya xa di Sumayila, Kareya xa di Yoxanan, Tanxumɛti xa di Seraya Netofaka, nun Maakaka xa di Yaasaniya."},{"book":"Isirayila Mangɛe II","chapter":"25","verse":"24","text":"Gɛdalaya naxa laayidi tongo e tan nun e xa sɔɔrie bɛ, a naxɛ, «Wo naxa gaaxu Kalidikae ya ra. Wo lu yi bɔxi ma Babilɔn mangɛ xa yaamari bun ma, na kui wo xa fe sɔɔnɛyama nɛ.»"},{"book":"Isirayila Mangɛe II","chapter":"25","verse":"25","text":"Kɔnɔ a kike solofere nde ra, Netaniya xa di Sumayila, naxan tanun findi Elisama ra mangɛ bɔnsɔɛ ya ma, naxa fa a nun mixi fu ra, e fa Gɛdalaya faxa, a Yudakae nun Kalidikae faxa, naxee nu na a sɛɛti ma Misipa."},{"book":"Isirayila Mangɛe II","chapter":"25","verse":"26","text":"Na kui ɲama birin, forie, dimɛdie nun sɔɔri mangɛe naxa e gi e siga Misira bɔxi ma, barima e nu gaaxuxi Kalidikae ya ra."},{"book":"Isirayila Mangɛe II","chapter":"25","verse":"27","text":"Yudaya mangɛ Yehoyakini xa sigɛ ɲɛ tongo saxan nun solofere nde ra Babilɔn bɔxi ma, a kike fu nun firin nde, xi mɔxɔɲɛn nun solofere nde ra, Babilɔn mangɛ Efili Merodaki naxa Yudaya mangɛ Yehoyakini ramini geeli."},{"book":"Isirayila Mangɛe II","chapter":"25","verse":"28","text":"A naxa hinnɛ a ra, a a xa kibanyi radangi mangɛ gbɛtɛe ra, a tan nun naxee nu a ra Babilɔn bɔxi ma."},{"book":"Isirayila Mangɛe II","chapter":"25","verse":"29","text":"A naxa a xa geelimani sosee masara, a nu fa lu a dɛge ra mangɛ xa teebili ra tɛmui birin."},{"book":"Isirayila Mangɛe II","chapter":"25","verse":"30","text":"Babilɔn mangɛ naxa a ɲɔxɔ sa a xa fe xɔn ma a fanyi ra a xa simaya birin kui."}]}