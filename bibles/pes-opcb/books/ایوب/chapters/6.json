{"data":[{"book":"ایوب","chapter":"6","verse":"1","text":"آنگاه ایوب پاسخ داد:"},{"book":"ایوب","chapter":"6","verse":"2","text":"اگر می‌توانستید غصهٔ مرا وزن کنید،"},{"book":"ایوب","chapter":"6","verse":"3","text":"آنگاه می‌دیدید که از شنهای ساحل دریا نیز سنگینتر است. برای همین است که حرفهای من تند و بی‌پرواست."},{"book":"ایوب","chapter":"6","verse":"4","text":"خدای قادر مطلق با تیرهای خود مرا به زمین زده است. تیرهای زهرآلودش در قلب من فرو رفته است. یورشهای ناگهانی خدا مرا به وحشت انداخته است."},{"book":"ایوب","chapter":"6","verse":"5","text":"آیا من حق اعتراض ندارم؟ آیا خرِ وحشی با داشتن علف عَرعَر می‌کند؟ یا گاو با داشتن یونجه ماغ می‌کِشد؟"},{"book":"ایوب","chapter":"6","verse":"6","text":"آیا انسان از بی‌نمک بودن غذا شکایت نمی‌کند؟ یا کسی سفیده تخم‌مرغ بی‌مزه را دوست دارد؟"},{"book":"ایوب","chapter":"6","verse":"7","text":"هنگامی که به چنین غذایی نگاه می‌کنم اشتهایم کور می‌شود و حالم به هم می‌خورد."},{"book":"ایوب","chapter":"6","verse":"8","text":"‏ای کاش خدا خواسته مرا به‌جا آورد و آرزوی مرا برآورده سازد."},{"book":"ایوب","chapter":"6","verse":"9","text":"ای کاش خدا مرا لِه می‌کرد، و دستش را دراز کرده، مرا می‌کشت."},{"book":"ایوب","chapter":"6","verse":"10","text":"آنگاه دستِ کم این مرا تسلی می‌داد که با وجود همه این دردها هرگز سخنان آن قدوس را انکار نکرده‌ام."},{"book":"ایوب","chapter":"6","verse":"11","text":"من چطور می‌توانم این وضع را تحمل کنم؟ به چه امیدی به زندگی خود ادامه دهم؟"},{"book":"ایوب","chapter":"6","verse":"12","text":"آیا من از سنگ ساخته شده‌ام؟ آیا بدنم از آهن است؟"},{"book":"ایوب","chapter":"6","verse":"13","text":"کاری از دستم برنمی‌آید و کسی به دادم نمی‌رسد."},{"book":"ایوب","chapter":"6","verse":"14","text":"انسان باید نسبت به دوست عاجز خود مهربان باشد، حتی اگر او خدای قادر مطلق را ترک گفته باشد."},{"book":"ایوب","chapter":"6","verse":"15-18","text":"ولی ای دوستان، من به دوستی شما اعتماد ندارم، زیرا مثل نهری هستید که در زمستان از برف و یخ پر است و در تابستان آب آن خشک و ناپدید می‌شود؛ کاروانها به کنار آن می‌روند تا عطش خود را فرو بنشانند؛ ولی آبی در آن نمی‌یابند؛ پس، از تشنگی هلاک می‌شوند."},{"book":"ایوب","chapter":"6","verse":"19-21","text":"وقتی که کاروانهای تیما و سبا برای نوشیدن آب در آنجا توقف می‌کنند، ناامید می‌شوند. من هم از شما قطع امید کرده‌ام. شما از دیدن وضع من می‌ترسید و حاضر نیستید کمکم کنید."},{"book":"ایوب","chapter":"6","verse":"22","text":"ولی چرا؟ آیا هرگز از شما کوچکترین چیزی خواسته‌ام؟ آیا درخواست هدیه‌ای کرده‌ام؟"},{"book":"ایوب","chapter":"6","verse":"23","text":"آیا تاکنون از شما خواسته‌ام مرا از دست دشمنان و ظالمان برهانید؟"},{"book":"ایوب","chapter":"6","verse":"24","text":"تنها چیزی که من از شما می‌خواهم یک جواب منطقی است، آنگاه ساکت خواهم شد. به من بگویید که چه خطایی کرده‌ام؟"},{"book":"ایوب","chapter":"6","verse":"25-26","text":"البته حقیقت دردناک است، اما انتقادهای شما دور از حقیقت است. آیا فقط به این دلیل که از فرط یأس و نومیدی بی‌اراده فریاد برآوردم می‌خواهید مرا محکوم کنید؟"},{"book":"ایوب","chapter":"6","verse":"27","text":"شما حتی به یتیم هم رحم نمی‌کنید و حاضرید دوست خود را نیز بفروشید."},{"book":"ایوب","chapter":"6","verse":"28","text":"به چشمان من نگاه کنید. آیا من به شما دروغ می‌گویم؟"},{"book":"ایوب","chapter":"6","verse":"29","text":"مرا محکوم نکنید، چون بی‌گناهم. اینقدر بی‌انصاف نباشید."},{"book":"ایوب","chapter":"6","verse":"30","text":"آیا فکر می‌کنید من دروغ می‌گویم و یا نمی‌توانم درست را از نادرست تشخیص دهم؟"}]}