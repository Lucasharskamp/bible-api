{"data":[{"book":"Mak","chapter":"5","verse":"1","text":"Ha gafere nʼofe ọzọ nke osimiri ahụ nʼakụkụ obodo Gerazin.5:1 Nʼakwụkwọ ochie ụfọdụ, ị nwere ike hụ Gadarin."},{"book":"Mak","chapter":"5","verse":"2","text":"Mgbe Jisọs sitere nʼụgbọ ahụ pụta, otu nwoke mmụọ na-adịghị ọcha si nʼebe a na-eli ozu bịa zute ya."},{"book":"Mak","chapter":"5","verse":"3","text":"Nwoke a bi nʼetiti ili ndị ahụ. Ọ dịkwaghị onye ọbụla pụrụ ike ya agbụ, ọ bụladị iji eriri igwe kee ya."},{"book":"Mak","chapter":"5","verse":"4","text":"Nʼihi na e keela ya agbụ ụkwụ nʼaka ọtụtụ oge ma ọ dọbisiri eriri igwe ndị ahụ, gbajisiekwa mkpọrọ igwe dị ya nʼụkwụ. Ọ dịkwaghị onye nwere ike ijideli ya."},{"book":"Mak","chapter":"5","verse":"5","text":"Ọ na-agagharị nʼetiti ili ahụ ehihie na abalị na nʼugwu dị ya gburugburu, na-eti mkpu, na-eji nkume dị nkọ na-egbukasị onwe ya ahụ."},{"book":"Mak","chapter":"5","verse":"6","text":"Mgbe o sitere nʼebe dị anya hụ Jisọs, ọ gbaara ọsọ gaa gbuo ikpere nʼihu ya."},{"book":"Mak","chapter":"5","verse":"7","text":"O tiri mkpu nʼoke olu sị, “Gịnị ka mụ na gị nwekọrọ, Jisọs, Ọkpara Chineke Onye kachasị ihe niile elu? Eji m aha Chineke na-arịọ gị, biko, atala m ahụhụ.”"},{"book":"Mak","chapter":"5","verse":"8","text":"Nʼihi na o nyela ya iwu sị, “Si nʼime nwoke a pụta, gị mmụọ na-adịghị ọcha!”"},{"book":"Mak","chapter":"5","verse":"9","text":"Mgbe ahụ Jisọs jụrụ ya sị, “Gịnị bụ aha gị?”"},{"book":"Mak","chapter":"5","verse":"10","text":"Ma ọ rịọsiri ya arịrịọ ike ka ọ ghara ịchụpụ ha site nʼobodo ahụ."},{"book":"Mak","chapter":"5","verse":"11","text":"Igwe ezi nọ nso nʼebe ahụ na-akpa nri, na ndịda ugwu dị nʼebe ahụ."},{"book":"Mak","chapter":"5","verse":"12","text":"Mmụọ ọjọọ ndị a rịọrọ ya sị, “Biko ziga anyị nʼetiti igwe ezi ndị a, ma hapụ anyị ka anyị banye nʼime ha.”"},{"book":"Mak","chapter":"5","verse":"13","text":"Ọ hapụrụ ha; mmụọ ndị ahụ na-adịghị ọcha pụtara baa nʼime igwe ezi ndị ahụ. Igwe ezi ahụ niile, ọnụọgụgụ ha ruru puku abụọ, gbaara ọsọ site na mkputamkpu ala ọnụ mmiri dakpuo nʼime osimiri ebe mmiri riri ha niile."},{"book":"Mak","chapter":"5","verse":"14","text":"Ndị na-elekọta igwe ezi ahụ gbaara ọsọ laa, kọsaa ihe mere nʼime obodo nakwa nʼala ahụ niile. Nʼihi nke a, ọtụtụ mmadụ pụtara ilere ihe mere."},{"book":"Mak","chapter":"5","verse":"15","text":"Ha bịakwutere Jisọs, hụ nwoke ahụ nke igwe mmụọ ọjọọ bibu nʼime ya. O yi uwe, nọdụ ala, bụrụkwa onye uche ya zuruoke; egwu jidere ha."},{"book":"Mak","chapter":"5","verse":"16","text":"Ndị hụrụ ihe mere kọọrọ ihe niile mere nwoke ahụ mmụọ ọjọọ bibu nʼime ya. Ha kọkwaara ihe mere igwe ezi ndị ahụ."},{"book":"Mak","chapter":"5","verse":"17","text":"Mgbe ahụ, ha bidoro ịrịọ Jisọs ka ọ pụọra ha nʼakụkụ ala ha."},{"book":"Mak","chapter":"5","verse":"18","text":"Dị ka ọ na-achọ ịbanye nʼime ụgbọ, nwoke ahụ mmụọ ọjọọ ndị ahụ bibu nʼime ya rịọrọ ya ka o soro ha."},{"book":"Mak","chapter":"5","verse":"19","text":"Ma Jisọs ekweghị, kama ọ sịrị ya, “Laa nʼụlọ, lakwuru ndị enyi gị, kọọrọ ha ihe ọma Onyenwe anyị meere gị, na otu o si meere gị ebere.”"},{"book":"Mak","chapter":"5","verse":"20","text":"Ya mere, o si nʼebe ahụ pụọ, malitekwa ịkọsa nʼime mpaghara Dekapọlịs ihe ọma Jisọs meere ya. Ihe a juru mmadụ niile anya."},{"book":"Mak","chapter":"5","verse":"21","text":"Mgbe Jisọs jiri ụgbọ mmiri gafee nʼakụkụ nke ọzọ, ọtụtụ igwe mmadụ zukọrọ gbaa ya gburugburu mgbe ọ nọ nʼakụkụ osimiri."},{"book":"Mak","chapter":"5","verse":"22","text":"Ma otu nʼime ndịisi ụlọ ekpere nke aha ya bụ Jairọs bịara, mgbe ọ hụrụ ya, ọ dara nʼala nʼụkwụ ya,"},{"book":"Mak","chapter":"5","verse":"23","text":"rịọsie ya arịrịọ ike sị, “Ada m nwanyị nke nta nọ nʼọnụ ọnwụ ugbu a. Biko, bịa ka ị bikwasị ya aka gị ka agwọ ya, ka ọ dịkwa ndụ.”"},{"book":"Mak","chapter":"5","verse":"24","text":"Ya mere, Jisọs soro ya gawa."},{"book":"Mak","chapter":"5","verse":"25","text":"Ma otu nwanyị nọkwa nʼebe ahụ, onye nọrịị na-arịa ọrịa oruru ọbara afọ iri na abụọ."},{"book":"Mak","chapter":"5","verse":"26","text":"Ọ taala ahụhụ dị ukwuu nʼaka ndị dibịa, mefukwaa ihe niile o nwere. Ma kama ọrịa ya ịdị mma, ọ na-aga nʼihu ịdị njọ."},{"book":"Mak","chapter":"5","verse":"27","text":"Ebe ọ nụrụla akụkọ banyere Jisọs, o sooro igwe mmadụ ndị ahụ, sitere nʼazụ metụ uwe ya aka."},{"book":"Mak","chapter":"5","verse":"28","text":"Nʼihi na o kwuolarị nʼime obi ya sị, “Ọ bụrụ nnọọ na m enwe ike metụ naanị uwe ya aka, a ga-agwọkwa m.”"},{"book":"Mak","chapter":"5","verse":"29","text":"Ngwangwa oruru ọbara ya kwụsịrị. Ọ matakwara nʼime onwe ya na ya enwerela onwe ya site nʼọrịa ya."},{"book":"Mak","chapter":"5","verse":"30","text":"Nʼotu oge ahụ Jisọs matara na ike esitela ya nʼahụ pụọ. Ọ tụgharịrị gburugburu nʼetiti igwe mmadụ ahụ jụọ sị, “Onye metụrụ uwe m aka?”"},{"book":"Mak","chapter":"5","verse":"31","text":"Ndị na-eso ụzọ ya sịrị, “Lee ọtụtụ igwe mmadụ gbara gị gburugburu, i sikwa aṅaa na-ajụ, ‘Onye metụrụ uwe m aka?’ ”"},{"book":"Mak","chapter":"5","verse":"32","text":"Ma Jisọs gara nʼihu na-ele anya gburugburu ịhụ onye mere ya."},{"book":"Mak","chapter":"5","verse":"33","text":"Ma nwanyị ahụ, ebe ọ matara ihe mere nʼahụ ya, bịara nʼegwu nʼịma jijiji daa nʼụkwụ ya, gwa ya eziokwu niile."},{"book":"Mak","chapter":"5","verse":"34","text":"Ọ sịrị ya, “Ada m nwanyị, okwukwe gị agwọọla gị. Laa nʼudo nwerekwa onwe gị site nʼọrịa gị.”"},{"book":"Mak","chapter":"5","verse":"35","text":"Mgbe ọ ka nọ na-ekwu okwu, ụfọdụ ndị mmadụ sitere nʼụlọ onyeisi ụlọ ekpere bịara sị, “Ada gị nwanyị anwụọla, olee ihe mere i ji esogbu onye ozizi a ọzọ?”"},{"book":"Mak","chapter":"5","verse":"36","text":"Ma ka ọ nụrụ ihe ha kwuru, Jisọs gwara onyeisi ụlọ ekpere ahụ sị ya, “Atụla egwu, naanị kwere.”"},{"book":"Mak","chapter":"5","verse":"37","text":"O kweghị ka onye ọbụla ọzọ soro ya ma ọ bụghị Pita, na Jemis na Jọn nwanne Jemis."},{"book":"Mak","chapter":"5","verse":"38","text":"Mgbe ha bịarutere nʼụlọ onyendu ụlọ ekpere ahụ, ọ nụrụ ụzụ hụkwa ọtụtụ mmadụ ka ha nọ na-akwa akwa na-etikwa mkpu akwa."},{"book":"Mak","chapter":"5","verse":"39","text":"Mgbe ọ batara, ọ sịrị ha, “Gịnị mere unu ji na-akwa akwa na-etikwa mkpu akwa? Nwatakịrị a anwụghị anwụ, ọ na-arahụ ụra!”"},{"book":"Mak","chapter":"5","verse":"40","text":"Ma ha chịrị ya ọchị."},{"book":"Mak","chapter":"5","verse":"41","text":"O jidere ya nʼaka sị ya, “Talita koum!” (nke pụtara, “Nwa agbọghọ nta, asị m gị bilie!”)."},{"book":"Mak","chapter":"5","verse":"42","text":"Otu mgbe ahụ nwaagbọghọ nta ahụ biliri ọtọ bido ijegharị (ọ gbara afọ iri na abụọ). Nke a jụrụ ha niile anya nke ukwuu."},{"book":"Mak","chapter":"5","verse":"43","text":"Ma ọ dọsiri ha aka na ntị ike, ka ha ghara ịgwa onye ọbụla ihe mere. Ọ sịrị ha, “Nyenụ ya nri ka o rie.”"}]}