{"data":[{"book":"Bafilipi","chapter":"2","verse":"1","text":"Boye, soki kolendisama ezali kati na Klisto, soki kobondisama ezali kati na bolingo, soki boyokani ezali kati na Molimo, soki bolamu mpe mawa ezali kati na bino,"},{"book":"Bafilipi","chapter":"2","verse":"2","text":"botondisa motema na ngai na esengo na kozalaka motema moko, bolingo moko, likanisi moko mpe posa moko."},{"book":"Bafilipi","chapter":"2","verse":"3","text":"Bosala eloko moko te na kowelana to na koluka lokumu ezanga tina ; kasi na komikitisa nyonso, bomona baninga lokola nde baleki bino."},{"book":"Bafilipi","chapter":"2","verse":"4","text":"Tika ete moko te kati na bino aluka bolamu na ye moko kaka, kasi aluka mpe bolamu ya bandeko mosusu."},{"book":"Bafilipi","chapter":"2","verse":"5","text":"Bozala na posa ya kozalaka na bizaleli ya boye kati na bino ndenge mpe Yesu-Klisto azalaki na yango."},{"book":"Bafilipi","chapter":"2","verse":"6","text":"Ye oyo azalaki na lolenge ya Nzambe,"},{"book":"Bafilipi","chapter":"2","verse":"7","text":"kasi amikomisaki moto pamba,"},{"book":"Bafilipi","chapter":"2","verse":"8","text":"amikitisaki penza"},{"book":"Bafilipi","chapter":"2","verse":"9","text":"Yango wana mpe Nzambe atombolaki Ye na likolo ya nyonso"},{"book":"Bafilipi","chapter":"2","verse":"10","text":"mpo ete, na Kombo na Yesu,"},{"book":"Bafilipi","chapter":"2","verse":"11","text":"mpe minoko nyonso etatola ete Yesu-Klisto azali Nkolo"},{"book":"Bafilipi","chapter":"2","verse":"12","text":"Yango wana, balingami na ngai, ndenge bozalaki tango nyonso na botosi, bokoba kosala mpo na lobiko na bino, na kobanga mpe na kolenga : bokosalaka bongo kaka te tango nazali elongo na bino, kasi mpe sik’oyo, na kolekisa, tango nazali elongo na bino te ;"},{"book":"Bafilipi","chapter":"2","verse":"13","text":"pamba te ezali Nzambe nde apesaka posa mpe makoki ya kosala makambo nyonso, ndenge ezali mabongisi na Ye ya bolingo."},{"book":"Bafilipi","chapter":"2","verse":"14","text":"Bosalaka likambo moko te na koyimayima mpe na tembe,"},{"book":"Bafilipi","chapter":"2","verse":"15","text":"mpo ete bozanga pamela mpe bozala peto lokola bana na Nzambe oyo bazangi mbeba kati na molongo ya bato babunga nzela mpe ya mobulu. Kati na molongo yango, bozali kongenga lokola minda kati na mokili"},{"book":"Bafilipi","chapter":"2","verse":"16","text":"mpo bosimbi makasi Liloba ya bomoi. Boye, na mokolo ya Klisto, bokosala lokumu na ngai, pamba te nakimaki mbangu mpe nasalaki mosala na pamba te."},{"book":"Bafilipi","chapter":"2","verse":"17","text":"Mpe ata soki makila na ngai ekoki kosopana lokola mbeka ya masanga na likolo ya mbeka oyo ezali mosala ya kondima na bino, nakozala na esengo mpo na yango mpe nakosepela elongo na bino nyonso."},{"book":"Bafilipi","chapter":"2","verse":"18","text":"Bino mpe ndenge moko, bosepela mpo na yango mpe bosepela elongo na ngai."},{"book":"Bafilipi","chapter":"2","verse":"19","text":"Kati na Nkolo Yesu, nazali na elikya ya kotindela bino Timote kala mingi te, mpo ete nalendisama na basango oyo akopesa ngai na tina na bino."},{"book":"Bafilipi","chapter":"2","verse":"20","text":"Pamba te nazali awa na moto mosusu te, longola kaka ye, oyo azali kokabola na ngai makanisi moko mpe azali komitungisa na ndenge ya solo mpo na bolamu na bino ;"},{"book":"Bafilipi","chapter":"2","verse":"21","text":"bato nyonso oyo batikali balukaka kaka bolamu na bango moko, kasi bamipesaka te na makambo ya Yesu-Klisto."},{"book":"Bafilipi","chapter":"2","verse":"22","text":"Nzokande, bino moko boyebi ndenge nini Timote alakisaki molende na ye, pamba te asalaki elongo na ngai mosala ya kopanza Sango Malamu, ndenge mwana asalaka elongo na tata na ye."},{"book":"Bafilipi","chapter":"2","verse":"23","text":"Yango wana nazali na elikya ya kotinda ye epai na bino tango kaka nakoyeba ndenge nini makambo na ngai ekosuka."},{"book":"Bafilipi","chapter":"2","verse":"24","text":"Nandimisami solo kati na Nkolo ete nakoya kotala bino kala mingi te."},{"book":"Bafilipi","chapter":"2","verse":"25","text":"Kasi nakanisi ete ezali na tina mingi ya kotindela bino ndeko na ngai, Epafrodite, moninga na ngai ya mosala mpe ya etumba, ntoma oyo botindaki epai na ngai mpo na komemela ngai biloko oyo nazalaki na yango na bosenga."},{"book":"Bafilipi","chapter":"2","verse":"26","text":"Pamba te azali na posa makasi ya komona bino nyonso mpe ayokaki pasi mingi na motema mpo boyokaki ete azali kobela."},{"book":"Bafilipi","chapter":"2","verse":"27","text":"Azalaki penza kobela kino akomaki pene ya kokufa, kasi Nzambe ayokelaki ye mawa, mpe ye moko kaka te kasi ngai mpe, mpo ete natonda na mawa te."},{"book":"Bafilipi","chapter":"2","verse":"28","text":"Yango wana nazali kotinda ye noki penza mpo ete, tango bokomona ye lisusu, bosepela, mpe mawa na ngai esila."},{"book":"Bafilipi","chapter":"2","verse":"29","text":"Boyamba ye na esengo makasi kati na Nkolo mpe bomemiaka bato ya lolenge wana,"},{"book":"Bafilipi","chapter":"2","verse":"30","text":"pamba te akomaki pene ya kokufa mpo na mosala ya Klisto : atiaki bomoi na ye kati na likama mpo na kopesa ngai lisungi oyo bino moko bokokaki te kopesa ngai."}]}