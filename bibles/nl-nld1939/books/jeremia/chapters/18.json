{"data":[{"book":"Jeremia","chapter":"18","verse":"1","text":"Het woord, dat Jahweh tot Jeremias richtte!"},{"book":"Jeremia","chapter":"18","verse":"2","text":"Sta op, en ga naar het huis van den pottenbakker beneden; daar zal Ik u mijn opdracht doen horen."},{"book":"Jeremia","chapter":"18","verse":"3","text":"Ik ging naar beneden naar het huis van den pottenbakker. Deze was juist bezig, een pot te draaien op de dubbele schijf."},{"book":"Jeremia","chapter":"18","verse":"4","text":"Maar de pot, die de pottenbakker uit leem wilde maken, mislukte onder zijn hand; toen begon de pottenbakker opnieuw en maakte er een andere pot van, juist als hij wilde."},{"book":"Jeremia","chapter":"18","verse":"5","text":"Nu werd het woord van Jahweh tot mij gericht:"},{"book":"Jeremia","chapter":"18","verse":"6","text":"Zou Ik niet als deze pottenbakker met u kunnen handelen, huis van Israël, spreekt Jahweh? Waarachtig, als leem in de hand van den pottenbakker zijt gij in mijn handen, huis van Israël!"},{"book":"Jeremia","chapter":"18","verse":"7","text":"Het éne ogenblik besluit Ik, een volk en een rijk uit te roeien, omver te werpen en te vernielen;"},{"book":"Jeremia","chapter":"18","verse":"8","text":"maar als het volk, tegen wien Ik dit besluit heb getroffen, zich van zijn boosheid bekeert, dan heb Ik weer spijt over het onheil, dat Ik het wilde berokkenen."},{"book":"Jeremia","chapter":"18","verse":"9","text":"Het andere ogenblik besluit Ik, een volk en een rijk op te bouwen en te planten;"},{"book":"Jeremia","chapter":"18","verse":"10","text":"Maar als het kwaad doet in mijn ogen en naar Mij niet wil horen, dan heb Ik spijt van het goede, dat Ik besloten had, het te doen."},{"book":"Jeremia","chapter":"18","verse":"11","text":"Welnu dan, zegt tot de mannen van Juda en de bewoners van Jerusalem: Zo spreekt Jahweh! Zie, Ik ben een onheil tegen u aan het kneden, en zit een plan tegen u te vormen; keert allen dus terug van uw boze weg, en verbetert uw handel en wandel."},{"book":"Jeremia","chapter":"18","verse":"12","text":"Maar ze zeggen: Vergeefse moeite! We willen onze eigen zin blijven doen, en allemaal ons afgestompt, boos hart blijven volgen."},{"book":"Jeremia","chapter":"18","verse":"13","text":"Daarom spreekt Jahweh: Vraagt het de volken, Wie ooit zo iets heeft gehoord? Iets huiveringwekkends Heeft de jonkvrouw van Israël bedreven!"},{"book":"Jeremia","chapter":"18","verse":"14","text":"Smelt ooit van de machtige spitsen De Libanon-sneeuw; Drogen ooit haar bruisende, Kille en ruisende wateren op?"},{"book":"Jeremia","chapter":"18","verse":"15","text":"Maar mijn volk heeft Mij vergeten, Voor waangoden wierook gebrand. Die hebben ze op hun wegen doen struikelen, Op de oeroude banen, Zodat ze zijpaden gaan, En ongeëffende wegen."},{"book":"Jeremia","chapter":"18","verse":"16","text":"Zo maakten ze hun land tot een steppe, Tot bespotting voor eeuwig; Wie er doorheen trekt, verstomt, Schudt meewarig het hoofd."},{"book":"Jeremia","chapter":"18","verse":"17","text":"Als een oostenwind Zal Ik ze voor hun vijand verstrooien; Ik zal ze met de nek bezien, niet met het gelaat, Op de dag van hun nood!"},{"book":"Jeremia","chapter":"18","verse":"18","text":"Toen zeiden zij: Komt, laat ons een aanslag tegen Jeremias beramen: “Neen, den priester is de wet niet ontnomen, Den wijze de raad niet, Den profeet niet het Godswoord!” Vooruit, laten we hem doden voor zo’n taal, En niet luisteren naar zijn woorden!"},{"book":"Jeremia","chapter":"18","verse":"19","text":"Jahweh, luister Gij dan naar mij, En hoor wat mijn bestrijders zeggen."},{"book":"Jeremia","chapter":"18","verse":"20","text":"Mag men dan goed met kwaad vergelden, Dat ze mij een kuil mogen graven? Gedenk toch, dat ik bij U voor hen stond te pleiten, Om uw gramschap van hen af te wenden."},{"book":"Jeremia","chapter":"18","verse":"21","text":"Geef dus hun kinderen prijs aan de honger, En lever ze uit aan het zwaard; Laat hun vrouwen kinderloos blijven, En weduwen worden, Hun mannen sterven aan de pest, Hun jongens sneuvelen door het zwaard!"},{"book":"Jeremia","chapter":"18","verse":"22","text":"Laat het krijgsgehuil Uit hun huizen weerklinken, Wanneer Gij benden van rovers Onverwacht op hen afstuurt; Want ze hebben een kuil gegraven, om mij te vangen, En strikken voor mijn voeten gezet."},{"book":"Jeremia","chapter":"18","verse":"23","text":"Maar Jahweh, Gij kent alle moordplannen, Die ze tegen mij smeden. Vergeef ze dus hun misdaad niet, En wis hun zonden niet uit voor uw aanschijn; Stort ze neer voor uw aanschijn, Reken met hen af in de tijd van uw gramschap!"}]}