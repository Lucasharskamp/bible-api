{"data":[{"book":"1 Petelo","chapter":"5","verse":"1","text":"Nazali sik’oyo kolendisa bakambi ya Lingomba, oyo bazali kati na bino, pamba te ngai mpe nazali mokambi lokola bango, nazali motatoli ya bapasi ya Klisto mpe nakozwa nkembo oyo ekomonisama."},{"book":"1 Petelo","chapter":"5","verse":"2","text":"Lokola babateli bibwele, bobatelaka malamu etonga oyo Nzambe apesi bino mokumba ya kokamba. Bosalaka bongo kolanda mokano ya Nzambe : na kotindika te, kasi na komipesa mobimba ; na makanisi te ya konduka mbongo, kasi na posa makasi ya kosalela bango ;"},{"book":"1 Petelo","chapter":"5","verse":"3","text":"na makanisi te ya kokonza bato oyo bapesameli bino, kasi na kozalaka bandakisa mpo na etonga."},{"book":"1 Petelo","chapter":"5","verse":"4","text":"Bongo tango Mokonzi ya babateli bibwele akoya, bokozwa motole ya nkembo oyo ekotikala kobungisa kitoko na yango te."},{"book":"1 Petelo","chapter":"5","verse":"5","text":"Ndenge moko mpe, bino bilenge, botosaka bakambi na bino ya Lingomba, bolata komikitisa kati na bino, pamba te Makomi elobi :"},{"book":"1 Petelo","chapter":"5","verse":"6","text":"Yango wana, bomikitisaka na se ya loboko ya nguya ya Nzambe mpo ete atombola bino na tango oyo ekoki."},{"book":"1 Petelo","chapter":"5","verse":"7","text":"Bobwaka epai na Ye makambo nyonso oyo etungisaka bino, pamba te Ye nde abatelaka bino."},{"book":"1 Petelo","chapter":"5","verse":"8","text":"Bolekisaka ndelo te na bizaleli na bino mpe botambolaka na ekenge, pamba te monguna na bino, Satana, atambolaka zingazinga na bino lokola nkosi oyo ezali konguluma mpe koluka moto ya kolia."},{"book":"1 Petelo","chapter":"5","verse":"9","text":"Botelemelaka ye mpe boyikaka mpiko kati na kondima, pamba te boyebi ete bandeko na bino, oyo bapalangana kati na mokili bazali mpe komona bapasi lokola bino."},{"book":"1 Petelo","chapter":"5","verse":"10","text":"Kasi sima na bino komona pasi mpo na mwa tango moke, Nzambe ya ngolu nyonso, oyo abenga bino na nkembo na Ye ya seko kati na Yesu-Klisto, akokomisa bino bato ya kokoka, akolendisa bino, akopesa bino makasi mpe akotelemisa bino ngwi."},{"book":"1 Petelo","chapter":"5","verse":"11","text":"Tika ete nguya ezonga epai na Ye mpo na libela na libela ! Amen !"},{"book":"1 Petelo","chapter":"5","verse":"12","text":"Na lisungi ya Silasi oyo azali ndeko ya solo, nakomeli bino mokanda oyo na mokuse mpo na kolendisa bino mpe kolakisa bino ete ngolu oyo bokangami na yango ezali ngolu ya solo ya Nzambe. Bopikama kati na yango."},{"book":"1 Petelo","chapter":"5","verse":"13","text":"Lingomba ya babulami oyo bazali na Babiloni epesi bino mbote. Mwana na ngai, Malako, apesi mpe bino mbote."},{"book":"1 Petelo","chapter":"5","verse":"14","text":"Bopesanaka bino na bino mbote, na beze ya bondeko."}]}