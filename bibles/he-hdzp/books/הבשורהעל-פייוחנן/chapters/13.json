{"data":[{"book":"הבשורה על-פי יוחנן","chapter":"13","verse":"1","text":"לפני חג הפסח, ישוע ידע שהגיעה שעתו לעזוב את העולם ולשוב אל אביו. ישוע תמיד אהב מאוד את בחיריו בעולם הזה, ועתה עמד להוכיח להם כי אין גבול לאהבתו."},{"book":"הבשורה על-פי יוחנן","chapter":"13","verse":"2","text":"לעט סעודת הערב השטן כבר המריץ את יהודה איש־קריות להסגיר את ישוע."},{"book":"הבשורה על-פי יוחנן","chapter":"13","verse":"3","text":"ישוע ידע כי אביו נתן בידו את הכול, וכי הוא בא מאלוהים וישוב אל אלוהים."},{"book":"הבשורה על-פי יוחנן","chapter":"13","verse":"4","text":"לכן הוא קם מהשולחן בארוחת הערב, הסיר את בגדיו וקשר למותניו מגבת."},{"book":"הבשורה על-פי יוחנן","chapter":"13","verse":"5","text":"אחר כך לקח קערה, מילא אותה מים, החל לרחוץ את רגלי תלמידיו וניגב אותן במגבת הקשורה למתניו."},{"book":"הבשורה על-פי יוחנן","chapter":"13","verse":"6","text":"כאשר הגיע תורו של שמעון פטרוס הוא קרא: ”אדוני, איך ייתכן שאתה תרחץ את רגלי?“"},{"book":"הבשורה על-פי יוחנן","chapter":"13","verse":"7","text":"”כעת אינך מבין מדוע אני עושה זאת, אולם יבוא יום שתבין זאת“, השיב ישוע."},{"book":"הבשורה על-פי יוחנן","chapter":"13","verse":"8","text":"”לא,“ מחה פטרוס, ”לעולם לא תרחץ את רגלי!“"},{"book":"הבשורה על-פי יוחנן","chapter":"13","verse":"9","text":"”אם כך,“ קרא פטרוס, ”רחץ לא רק את רגלי, אלא גם את ידי וראשי.“"},{"book":"הבשורה על-פי יוחנן","chapter":"13","verse":"10","text":"”מי שרחץ כבר את כל גופו צריך לרחוץ את רגליו בלבד כדי להיות נקי וטהור. עתה אתם נקיים, אבל לא כולכם.“"},{"book":"הבשורה על-פי יוחנן","chapter":"13","verse":"11","text":"ישוע אמר דברים אלה מפני שידע מי עמד להסגירו."},{"book":"הבשורה על-פי יוחנן","chapter":"13","verse":"12","text":"כשסיים ישוע לרחוץ את רגליהם לבש את בגדיו, התיישב ושאל: ”האם אתם מבינים מה עשיתי לכם?"},{"book":"הבשורה על-פי יוחנן","chapter":"13","verse":"13","text":"אתם קוראים לי ’מורה‘ ו’אדון‘, ואכן נוהגים אתם בצדק, כי זוהי האמת."},{"book":"הבשורה על-פי יוחנן","chapter":"13","verse":"14","text":"לכן אם אני, האדון והמורה, רחצתי את רגליכם, גם אתם צריכים לרחוץ איש את רגלי רעהו."},{"book":"הבשורה על-פי יוחנן","chapter":"13","verse":"15","text":"נתתי לכם דוגמה כדי שתנהגו כמוני."},{"book":"הבשורה על-פי יוחנן","chapter":"13","verse":"16","text":"האמינו לי, העבד אינו חשוב מאדוניו, והשליח אינו חשוב משולחו."},{"book":"הבשורה על-פי יוחנן","chapter":"13","verse":"17","text":"כאשר תבינו את משמעות הדברים האלה ותנהגו לפיהם, יהיה לכם טוב ותתברכו."},{"book":"הבשורה על-פי יוחנן","chapter":"13","verse":"18","text":"”איני מתכוון לכולכם, כי אני יודע במי בחרתי. הכתובים מנבאים שאחד מאוכלי לחמי יבגוד בי."},{"book":"הבשורה על-פי יוחנן","chapter":"13","verse":"19","text":"אני מספר לכם זאת עכשיו כדי שתאמינו לי כשכל זה יתרחש."},{"book":"הבשורה על-פי יוחנן","chapter":"13","verse":"20","text":"”אמן אומר אני לכם: כל המקבל את מי שאני שולח מקבל למעשה אותי, וכל המקבל אותי מקבל למעשה את שולחי.“"},{"book":"הבשורה על-פי יוחנן","chapter":"13","verse":"21","text":"בסיימו דברים אלה נאנח ישוע אנחה עמוקה ואמר: ”אכן, זוהי האמת – אחד מכם יבגוד בי.“"},{"book":"הבשורה על-פי יוחנן","chapter":"13","verse":"22","text":"התלמידים הביטו איש ברעהו בתמיהה ובמבוכה, משום שלא ידעו למי התכוון."},{"book":"הבשורה על-פי יוחנן","chapter":"13","verse":"23","text":"תלמידו החביב של ישוע היה סמוך לחיקו,"},{"book":"הבשורה על-פי יוחנן","chapter":"13","verse":"24","text":"ולכן רמז לו שמעון פטרוס לשאל אותו למי כוונתו."},{"book":"הבשורה על-פי יוחנן","chapter":"13","verse":"25","text":"התלמיד הטה את ראשו וקרבו לראשו של ישוע. ”אדוני, למי כוונתך?“ שאל בלחישה."},{"book":"הבשורה על-פי יוחנן","chapter":"13","verse":"26","text":"”למי שאגיש את פרוסתי הטבולה ברוטב“, השיב ישוע."},{"book":"הבשורה על-פי יוחנן","chapter":"13","verse":"27","text":"כאשר סיים יהודה לאכול את הלחם נכנס השטן ללבו. ”סיים את העניין במהירות“, אמר לו ישוע."},{"book":"הבשורה על-פי יוחנן","chapter":"13","verse":"28","text":"איש מהנוכחים לא ידע למה ישוע התכוון."},{"book":"הבשורה על-פי יוחנן","chapter":"13","verse":"29","text":"היו שחשבו כי ישוע ביקש ממנו לקנות את צרכי החג או לתת כסף לעניים, מפני שיהודה היה הגזבר."},{"book":"הבשורה על-פי יוחנן","chapter":"13","verse":"30","text":"יהודה עזב מיד את המקום ויצא. היה אז לילה."},{"book":"הבשורה על-פי יוחנן","chapter":"13","verse":"31","text":"לאחר שעזב יהודה את החדר אמר ישוע: ”הגיעה שעתי; עתה יתפאר בן־האדם, ואלוהים יפואר בו."},{"book":"הבשורה על-פי יוחנן","chapter":"13","verse":"32","text":"אם אלוהים יפואר בי, הוא בעצמו יפאר אותי ואף יעשה זאת במהרה."},{"book":"הבשורה על-פי יוחנן","chapter":"13","verse":"33","text":"ילדי היקרים, עוד מעט עלי ללכת מאתכם. לאחר שאלך לא תוכלו לבוא אלי גם אם תחפשו אותי, כפי שכבר אמרתי למנהיגי היהודים."},{"book":"הבשורה על-פי יוחנן","chapter":"13","verse":"34","text":"”אני מפקיד בידיכם מצווה חדשה: אהבו איש את רעהו כשם שאני אוהב אתכם."},{"book":"הבשורה על-פי יוחנן","chapter":"13","verse":"35","text":"אהבתכם החזקה איש לרעהו תוכיח לעולם שאתם תלמידי.“"},{"book":"הבשורה על-פי יוחנן","chapter":"13","verse":"36","text":"”לאן אתה הולך, אדון?“ שאל שמעון פטרוס."},{"book":"הבשורה על-פי יוחנן","chapter":"13","verse":"37","text":"”אבל מדוע איני יכול ללכת איתך כעת?“ פטרוס לא הבין. ”אני מוכן אפילו למות למענך!“"},{"book":"הבשורה על-פי יוחנן","chapter":"13","verse":"38","text":"”למות למעני?“ שאל ישוע. ”אני אומר לך שעד מחר בבוקר לפני קריאת התרנגול, תכחיש שלוש פעמים אפילו את העובדה שאתה מכיר אותי!“"}]}