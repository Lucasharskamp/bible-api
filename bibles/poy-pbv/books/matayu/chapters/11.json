{"data":[{"book":"Matayu","chapter":"11","verse":"1","text":"Yesu pakamalaliti kuwalagalira wafundwa lilongu na wawili, kawukiti pahala paliya na kagenditi kufunda na kubwera lushi zya pakwegera palii."},{"book":"Matayu","chapter":"11","verse":"2","text":"Yohani Mbatiza pakapikaniriti vitwatira vya Kristu vyakatenda, yomberi kawatumiti wafundwa wakuwi kwa Yesu."},{"book":"Matayu","chapter":"11","verse":"3","text":"Womberi wamkosiya Yesu, “Hashi, gutugambiri gwenga gwa yumu yakatakulitwi na Yohani, ama tumuheperi gwingi?”"},{"book":"Matayu","chapter":"11","verse":"4","text":"Yesu kawankula, “Mgendi mwakamgambiri Yohani vitwatira vyampikinira na kuviwona,"},{"book":"Matayu","chapter":"11","verse":"5","text":"wanalwisi wawona na wavibyeketu wagendagenda, woseri yawalwala ungumbula wapungwa na wanamajogu wapikinira na wahowiti wankuzyukisiwa na Visoweru Viwagira vibwelwa kwa wahushu."},{"book":"Matayu","chapter":"11","verse":"6","text":"Mbaka kwa wantu woseri yawawera ndiri na lyoga na neni!”"},{"book":"Matayu","chapter":"11","verse":"7","text":"Wafundwa wa Yohani pawawukiti, Yesu kanjiti kuwagambira lipinga lya wantu, “Hashi, pamgenditi kumlola Yohani kushiwala, mgenditi kulola shishi? Visoweru vya Yohani, mgenditi kulola shishi? Hashi mgenditi kulola lyega lyankutikisiya luhamba?"},{"book":"Matayu","chapter":"11","verse":"8","text":"Su, mgenditi kulola shishi? Mgenditi kumlola muntu yakavaliti nguwu iherepa? Wantu yawavala nguwu ziherepa walikala munumba zya wafalumi!"},{"book":"Matayu","chapter":"11","verse":"9","text":"Mung'ambiri, mgenditi kulola shishi? Mgenditi kumlola mbuyi gwa Mlungu? Yina nakaka, kumbiti mwona vitwatira vivuwa kuliku mbuyi gwa Mlungu."},{"book":"Matayu","chapter":"11","verse":"10","text":"Yohani ndo yumu yawamlembiti Mumalembu mananagala, ‘Mlungu kalonga, hanumtumi mjumbi gwangu hakakulonguleri na kukunyawira njira.’"},{"book":"Matayu","chapter":"11","verse":"11","text":"Nukugambirani nakaka handa Yohani Mbatiza ndo mkulu kuliku muntu yoseri yakalikala. Kumbiti muntu yakawera mdidini Muufalumi wa kumpindi ndo mkulu kuliku Yohani."},{"book":"Matayu","chapter":"11","verse":"12","text":"Kwanjira shipindi Yohani Mbatiza pakabweriti ujumbi wakuwi mpaka leru, ufalumi wa kumpindi wantu wankwingira kwa makakala na wantu wana makakala ndo hawawingiri."},{"book":"Matayu","chapter":"11","verse":"13","text":"Mpaka shipindi sha Yohani, wambuyi woseri wa Mlungu na Malagaliru ga Musa galembwa kuusu Ufalumi."},{"book":"Matayu","chapter":"11","verse":"14","text":"Handa pamuweza kujimira ujumbi wawu, Yohani ndo Eliya mekizi."},{"book":"Matayu","chapter":"11","verse":"15","text":"Yakana makutu su kapikaniri!"},{"book":"Matayu","chapter":"11","verse":"16","text":"“Su, nuwafananiziyi na shishi wantu wa mashaka aga? Walifana gambira wana yawalikala pahala pa soku. Wawera pawaligambiziyana na shipinga shimonga."},{"book":"Matayu","chapter":"11","verse":"17","text":"Twawagombirani msambu gwa ndowa, kumbiti mviniti ndiri! Twimba lwimbu lwa kudaya, kumbiti mlira ndiri."},{"book":"Matayu","chapter":"11","verse":"18","text":"Yohani pakiziti, koya kuliya na kalanda ndiri divayi na kila muntu kalonga, ‘Yomberi kana shamshera!’"},{"book":"Matayu","chapter":"11","verse":"19","text":"Mwana gwa Muntu pakiziti, kaliya na kalanditi divayi na kila muntu katakuliti, ‘Mumloli muntu ayu! Kana lwaliya na mlowera na ndo ganja gwa watola kodi na yawawera na vidoda!’ Luhala lwa Mlungu lwankulanguziya kuwera iherepa kulawirana na gakatendaga.”"},{"book":"Matayu","chapter":"11","verse":"20","text":"Shakapanu Yesu kanjiti kuzilawumu lushi zakatenditi mauzauza guvuwa, wantu wakuwi wafira ndiri kugalambuka kulawa muvidoda vyawatenda."},{"book":"Matayu","chapter":"11","verse":"21","text":"“Shondi Kolazini! Shondi Betisayida! Handa mauzauza aga yagatendikiti kwaku megatendikiti Tiru na Sidoni, wantu wakuwi mewavali kala malobota na kulipakaziya livu, kulilanguziya kuwera waleka vidoda vyawatenda."},{"book":"Matayu","chapter":"11","verse":"22","text":"Nukugambirani nakaka kuwera mulishaka lya Mlungu lya kutozwa, hakawawoneri lusungu nentu wantu wa lushi lwa Tiru na Sidoni kuliku mwenga."},{"book":"Matayu","chapter":"11","verse":"23","text":"Nagwenga Kafarinaumu! Hashi, gufira kulikweniziya gamweni kumpindi kwa Mlungu? Hawakusulusiyi mpaka mulirindi lyalihera upeleru! Handa mauzauza yagatendikiti kwa gwenga, megatendeki ku Sodoma, lushi alu meluweri mpaka leru!"},{"book":"Matayu","chapter":"11","verse":"24","text":"Nukugambirani kuwera mulishaka lya kutozwa Mlungu hakawawoneri lusungu nentu wantu wa Sodoma kuliku mwenga!”"},{"book":"Matayu","chapter":"11","verse":"25","text":"Shipindi shilii Yesu katakuliti, “Tati, Mtuwa gwa kumpindi na pasi panu! Mayagashii toziya guwalanguziya wadidika vitwatira vyaguwafifiti yawawera na luhala na yawawera na mahala."},{"book":"Matayu","chapter":"11","verse":"26","text":"Yina Tati, hangu ndo ntambu yagufiriti vilawiri."},{"book":"Matayu","chapter":"11","verse":"27","text":"“Tati gwangu kanupa vintu vyoseri. Kwahera yakammana Mwana ira Tati na kwahera yakammana Tati ira Mwana na goseri galii gakafira kumgambira Mwana, su kamgambira."},{"book":"Matayu","chapter":"11","verse":"28","text":"“Mwizi kwaneni woseri mwenga yamtokiti kupapa visanka vizotopa na neni hanuwatendi moyeri."},{"book":"Matayu","chapter":"11","verse":"29","text":"Mjimili vilii vyanuwapanani mwenga na mulifundi kulawa kwaneni, toziya neni namupoli na mnanagala mu rohu na mwenga hamwoyeri."},{"book":"Matayu","chapter":"11","verse":"30","text":"Toziya shilii shanuwalagaliriti ndo shiherepa kwa mwenga na shanuwapanani mpapi ndo shizotopa ndiri.”"}]}