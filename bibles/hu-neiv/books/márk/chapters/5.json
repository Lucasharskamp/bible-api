{"data":[{"book":"Márk","chapter":"5","verse":"1","text":"És elmentek a tenger túlsó partjára, a gadaraiak földjére."},{"book":"Márk","chapter":"5","verse":"2","text":"És amint a hajóból kiszállt, azonnal elébe ment egy ember a sírboltokból, akiben tisztátalan lélek volt,"},{"book":"Márk","chapter":"5","verse":"3","text":"akinek lakása a sírboltokban volt, és már láncokkal sem bírta őt senki megkötözni."},{"book":"Márk","chapter":"5","verse":"4","text":"Mert már sokszor megkötözték őt béklyókkal és láncokkal, de ő a láncokat szétszaggatta, és a béklyókat összetörte, és senki sem tudta őt megfékezni."},{"book":"Márk","chapter":"5","verse":"5","text":"Éjjel és nappal mindig a hegyeken és a sírboltokban volt, kiáltozott, és magát kövekkel vagdosta."},{"book":"Márk","chapter":"5","verse":"6","text":"Mikor pedig Jézust távolról meglátta, odafutott, és elébe borult,"},{"book":"Márk","chapter":"5","verse":"7","text":"és fennhangon kiáltva mondta: „Mi közöm nekem hozzád, Jézus, a magasságos Istennek Fia? Az Istenre kényszerítelek, ne kínozz engem.“"},{"book":"Márk","chapter":"5","verse":"8","text":"(Ugyanis Jézus ezt mondta neki: „Eredj ki, tisztátalan lélek, ebből az emberből.“)"},{"book":"Márk","chapter":"5","verse":"9","text":"És ezt kérdezte tőle: „Mi a neved?“"},{"book":"Márk","chapter":"5","verse":"10","text":"És igen kérte őt, hogy ne küldje el őket arról a vidékről."},{"book":"Márk","chapter":"5","verse":"11","text":"Ott a hegynél pedig volt egy nagy disznónyáj, amely legelt."},{"book":"Márk","chapter":"5","verse":"12","text":"És az ördögök kérték őt mindnyájan, ezt mondva: „Küldj minket a disznókba, hogy azokba menjünk be.“"},{"book":"Márk","chapter":"5","verse":"13","text":"És Jézus azonnal megengedte nekik. A tisztátalan lelkek pedig kijöttek, bementek a disznókba, és a nyáj a meredekről, mintegy kétezren, a tengerbe rohant, és belefulladt a tengerbe."},{"book":"Márk","chapter":"5","verse":"14","text":"Akik pedig őrizték a disznókat, elfutottak, és hírt vittek a városba és a falvakba. Erre kimentek az emberek, hogy lássák, mi az, ami történt."},{"book":"Márk","chapter":"5","verse":"15","text":"És odamentek Jézushoz, és látták, hogy az ördöngös, akiben a légió volt, ott ül, fel van öltözködve, és eszénél van, és félelem fogta el őket."},{"book":"Márk","chapter":"5","verse":"16","text":"Akik pedig látták, elbeszélték nekik, hogy mi történt az ördöngössel és a disznókkal."},{"book":"Márk","chapter":"5","verse":"17","text":"És kezdték kérni őt, hogy távozzék el az ő határukból."},{"book":"Márk","chapter":"5","verse":"18","text":"Mikor pedig a hajóba beszállott, a volt ördöngös kérte őt, hogy vele maradhasson."},{"book":"Márk","chapter":"5","verse":"19","text":"De Jézus nem engedte meg neki, hanem ezt mondta: „Eredj haza a tieidhez, és vidd hírül nékik, mily nagy dolgot cselekedett veled az Úr, és mint könyörült rajtad.“"},{"book":"Márk","chapter":"5","verse":"20","text":"El is ment, és hirdetni kezdte a Tízvárosban, mily nagy dolgot cselekedett vele Jézus; és mindnyájan csodálkoztak."},{"book":"Márk","chapter":"5","verse":"21","text":"Amikor Jézus ismét átkelt a hajón a túlsó partra, nagy sokaság gyűlt hozzá; és ő a tenger mellett maradt."},{"book":"Márk","chapter":"5","verse":"22","text":"Íme, eljött a zsinagógai elöljárók egyike, név szerint Jairus, aki meglátva őt, lábai elé borult,"},{"book":"Márk","chapter":"5","verse":"23","text":"és esedezve kérte: „Az én leánykám halálán van, jöjj, tedd reá kezedet, hogy meggyógyuljon és éljen.“"},{"book":"Márk","chapter":"5","verse":"24","text":"El is ment vele, és nagy sokaság követte őt, és ott tolongott körülötte."},{"book":"Márk","chapter":"5","verse":"25","text":"Egy asszony pedig, aki tizenkét év óta vérfolyásos volt,"},{"book":"Márk","chapter":"5","verse":"26","text":"és sok orvostól sokat szenvedett, és minden vagyonát magára költötte, és semmit sem javult, sőt inkább még rosszabbul lett;"},{"book":"Márk","chapter":"5","verse":"27","text":"amikor Jézus felől hallott, a sokaságban hátulról kerülve, megérintette annak ruháját"},{"book":"Márk","chapter":"5","verse":"28","text":"mert ezt mondta: „Ha csak ruháit érinthetem is meg, meggyógyulok.“"},{"book":"Márk","chapter":"5","verse":"29","text":"És vérének forrása azonnal kiszáradt, és megérezte testében, hogy kigyógyult bajából."},{"book":"Márk","chapter":"5","verse":"30","text":"Jézus pedig azonnal észrevette magán, hogy isteni erő áradott ki belőle, megfordult a sokaságban, és ezt mondta: „Kicsoda érintette meg az én ruháimat?“"},{"book":"Márk","chapter":"5","verse":"31","text":"És mondták neki az ő tanítványai: „Látod, hogy a sokaság szorít össze téged, és azt kérdezed: Kicsoda érintett meg engem?“"},{"book":"Márk","chapter":"5","verse":"32","text":"És körülnézett, hogy lássa azt, aki ezt cselekedte."},{"book":"Márk","chapter":"5","verse":"33","text":"Az asszony pedig tudva, hogy mi történt vele, félve és remegve ment oda, és elé borult, és elmondott neki mindent igazán."},{"book":"Márk","chapter":"5","verse":"34","text":"Ő pedig ezt mondta neki: „Leányom, a te hited megtartott téged. Eredj el békével, és gyógyulj meg a te bajodból.“"},{"book":"Márk","chapter":"5","verse":"35","text":"Még beszélt Jézus, amikor odajöttek a zsinagóga elöljárójától, ezt mondván: „Leányod meghalt; miért fárasztod tovább a Mestert?“"},{"book":"Márk","chapter":"5","verse":"36","text":"Jézus pedig, amint hallotta, a beszédet, amit mondtak, azonnal mondta a zsinagógai elöljárónak: „Ne félj, csak higgy!“"},{"book":"Márk","chapter":"5","verse":"37","text":"És senkinek sem engedte, hogy vele menjen, csak Péternek, Jakabnak és Jánosnak, a Jakab testvérének."},{"book":"Márk","chapter":"5","verse":"38","text":"És odament a zsinagógai elöljáró házához, és látta a zűrzavart, a sok siránkozót és jajgatót,"},{"book":"Márk","chapter":"5","verse":"39","text":"és bemenve, ezt mondta nekik: „Miért zavarogtok és sírtok? A gyermek nem halt meg, hanem alszik.“"},{"book":"Márk","chapter":"5","verse":"40","text":"Erre kinevették őt."},{"book":"Márk","chapter":"5","verse":"41","text":"Majd megfogva a gyermeknek kezét, ezt mondta neki: „Talitha, kúmi!“ – ami megmagyarázva azt jelenti: „Leányka, néked mondom, kelj föl!“"},{"book":"Márk","chapter":"5","verse":"42","text":"És a leányka azonnal fölkelt és járt, mert tizenkét esztendős volt. Azok pedig nagy csodálkozással elámultak."},{"book":"Márk","chapter":"5","verse":"43","text":"Ő pedig erősen megparancsolta nekik, hogy ezt senki meg ne tudja. És mondta, hogy adjanak enni neki."}]}