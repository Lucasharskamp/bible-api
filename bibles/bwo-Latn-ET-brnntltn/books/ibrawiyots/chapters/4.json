{"data":[{"book":"Ibrawiyots","chapter":"4","verse":"1","text":"Eshe, bí noosh b́ imetu kashdek'i beyokok kindosh noosh jangiyetso andoor b́besherafa'otse ititse konúwor kashdek'i beyok manok kindo b́ datsrawo b́ oorerawok'o nounetswor no'atso korde'one."},{"book":"Ibrawiyots","chapter":"4","verse":"2","text":"Sheeng doo shishi keewo bo boshishtsok'o noowere shishrone, ernmó bo boshishts aap'o amanat dek'o bok'aztsotse boosh eegor k'alratse."},{"book":"Ibrawiyots","chapter":"4","verse":"3","text":"4:3 Dub. 95:11  B́ fino, shin datsu bí azor tuut s'uuk b́wotiyalor, «Taa boosh ti imet kashdek'okok b́jamon kindratsno etaat fayat taarre» bí ettsok'on andoor no bín amanirwots Ik'o noosh b́ imet kash dek'i beyokmanits kinditwone."},{"book":"Ibrawiyots","chapter":"4","verse":"4","text":"Beyok ikoke shawatl aaw jangosh, «Ik'o b́ fin jamáátse shawatl aawotse kashb́dek'i» ett guut'ere."},{"book":"Ibrawiyots","chapter":"4","verse":"5","text":"Mank'owere hanoke aani"},{"book":"Ibrawiyots","chapter":"4","verse":"6","text":"Doo shishiyets keewman shin shin shishtswots bísh alewo bok'aztsotse boosh imet kashdek'ok manok kindratsnee, b́wotefermó manits bokinditwok'owa eteets ik ikwots fa'ane."},{"book":"Ibrawiyots","chapter":"4","verse":"7","text":"Manwere shin shin eteetsok'on"},{"book":"Ibrawiyots","chapter":"4","verse":"8","text":"Iyasu boosh kashdek'o imre wotink'e, Ik'o ando aaniy «Hambetsa» err k'osh aawi jango keewrawnk'ee b́ teshi."},{"book":"Ibrawiyots","chapter":"4","verse":"9","text":"Eshe Ik'i ashuwotssh sanbat aawi kashdek'o oor fa'ee."},{"book":"Ibrawiyots","chapter":"4","verse":"10","text":"Ik'o b́ finatse kashb́dek'tsok'o mank'o Ik'o b́ imet kashdek'ok kinditwo b́ finatse kashdek'etwee."},{"book":"Ibrawiyots","chapter":"4","verse":"11","text":"Mansh konwor ashmanots ale k'azi areyo shoyde b́ dihrawok'o, Ik'oki kashdek'ok kindosh kup'de'oone."},{"book":"Ibrawiyots","chapter":"4","verse":"12","text":"Ik'i aap'otso beyat beek wotat aaninwere finkee, git weeron shash detsts shikoniyere bogts shashe, kashonat shayiron, shas'onat jeemplon b́ galeefetsosh k'ut'itkee, nibi gitsotse ááshts hasabinat tewnon p'ec'de'er angshitkee"},{"book":"Ibrawiyots","chapter":"4","verse":"13","text":"Ik'o shinatse ááshit azeetso eegonwor aaliye, bí ááwatse jam keewo sháánonat araats wotarr be'etke, noowere no aatet b́ shinaatsne."},{"book":"Ibrawiyots","chapter":"4","verse":"14","text":"Eshe daarwotsits k'ut'beshat dambaan daromaants amkindts eeno kahni naashwotsatsi k'aabo nodetstsotse no imnetiyo kup'ide'er deshde'one, kahniwotsatsi naashi k'aabonwere Ik'i na'o Iyesusiye."},{"book":"Ibrawiyots","chapter":"4","verse":"15","text":"No nodetsts kahni naashwotsatsi k'aabo noo angi maawatse noosh maac' k'ew falitke, bí jamkeewon nokok'oye b́ fadeyi, wotowaere iku morro fineratse."},{"book":"Ibrawiyots","chapter":"4","verse":"16","text":"Eshe mhreto daatsr tep'o noosh b́geyit aawon s'aato nodaatsitwok'o s'aato b́daatsetwok Ik' be joorok ik shatalon t'iinone."}]}