{"data":[{"book":"Dɔwɔwɔwo","chapter":"22","verse":"1","text":"“Fofonyewo kple nɔvinyewo, to kukuɖeɖe me, miɖo tom ne maɖe ɖokuinye nu miase.”"},{"book":"Dɔwɔwɔwo","chapter":"22","verse":"2","text":"Esi ameawo se be enɔ Hebrigbe gblɔm la, wogazi ɖoɖoe ɖe edzi wu tsã."},{"book":"Dɔwɔwɔwo","chapter":"22","verse":"3","text":"“Yuda vidzidzi ŋutɔŋutɔe menye tso Tarso le Kilikia nuto me. Ke Yerusalem afi siae mede suku le, eye nye nufialae nye Gamaliel, ame si hem be mawɔ ɖe Yudatɔwo ƒe sewo kple kɔnuwo dzi pɛpɛpɛ abe ale si dze ene. Enye nye didi vevie ɣe ma ɣi be made bubu Mawu ŋu le nu sia nu si mawɔ la me abe ale si miawo hã miele ewɔm fifia ene."},{"book":"Dɔwɔwɔwo","chapter":"22","verse":"4","text":"Meti Kristotɔwo yome. Mewɔ funyafunya wo, wu wo, lé ŋutsuwo kple nyɔnuwo siaa de gaxɔ me."},{"book":"Dɔwɔwɔwo","chapter":"22","verse":"5","text":"Yudatɔwo ƒe nunɔlagã kple amegã ɖe sia ɖe ate ŋu aɖi ɖase na mi le nya siawo ŋu, elabena mexɔ agbalẽ tɔxɛ tso wo gbɔ le Yerusalem si na ŋusẽm be mayi wo nɔviwo Yudatɔwo ƒe amegãwo gbɔ le Damasko, eye woakpe ɖe ŋunye be malé Kristotɔ siwo katã le dua me la, akplɔ wo va Yerusalem be woahe to na wo."},{"book":"Dɔwɔwɔwo","chapter":"22","verse":"6","text":"“Ke esime wòsusɔ vie maɖo Damasko dua me, le ŋdɔ ga wuieve me lɔƒo la, keklẽ gã aɖe tso dziƒo klẽ ƒo xlãm."},{"book":"Dɔwɔwɔwo","chapter":"22","verse":"7","text":"Ale medze anyi. Enumake mese ame aɖe ƒe gbe be, ‘Saulo, Saulo, nu ka ta nèle yonyeme tim ale mahã?’"},{"book":"Dɔwɔwɔwo","chapter":"22","verse":"8","text":"“Mebia be, ‘Aƒetɔ, wò ame kae le nu ƒom nam?’"},{"book":"Dɔwɔwɔwo","chapter":"22","verse":"9","text":"Ame siwo nɔ ŋunye la se nuƒoa pɛpɛpɛ, gake womese nu si wògblɔ la gɔme o."},{"book":"Dɔwɔwɔwo","chapter":"22","verse":"10","text":"“Meyi edzi gabiae be, ‘Aƒetɔ nu ka mawɔ?’"},{"book":"Dɔwɔwɔwo","chapter":"22","verse":"11","text":"“Ke esi metso le anyigba la, mede dzesii be nyemegate ŋu nɔ nu kpɔm o le kekeli gã ma ta eya ta ame siwo le ŋunye la lém ɖɔɖɔɖɔ hekplɔm yi Damasko."},{"book":"Dɔwɔwɔwo","chapter":"22","verse":"12","text":"“Le afi ma la, ŋutsu aɖe si ŋkɔe nye Anania la va gbɔnye. Anania nye Yudatɔ, ame si mefena kple Yudatɔwo ƒe sewo o, ale Yudatɔ siwo katã le Damasko la tsɔ bubu tɔxɛ nɛ."},{"book":"Dɔwɔwɔwo","chapter":"22","verse":"13","text":"Ame sia va tsi tsitre ɖe gbɔnye, eye wògblɔ nam be, ‘Nɔvinye Saulo, ʋu ŋku nàkpɔ nu!’ Enumake nye ŋkuwo ʋu, eye megakpɔ nu."},{"book":"Dɔwɔwɔwo","chapter":"22","verse":"14","text":"“Anania yi edzi gblɔ nam be, ‘Mía tɔgbuiwo ƒe Mawu la tia wò be nànya nu si nye eƒe lɔlɔ̃nu, ase eƒe gbe, eye nàkpɔ Dzɔdzɔetɔ la, ase eƒe nuƒo hã."},{"book":"Dɔwɔwɔwo","chapter":"22","verse":"15","text":"Hekpe ɖe esia ŋu la, ele be nànye eƒe ɖaseɖila na amewo katã, eye nàgblɔ nu siwo nèkpɔ kple nu siwo nèse la hã na amewo."},{"book":"Dɔwɔwɔwo","chapter":"22","verse":"16","text":"Azɔ ɣeyiɣigbegblẽ aɖeke megali o. Ɖeko woade mawutsi ta na wò, aklɔ wò nu vɔ̃wo ɖa le Aƒetɔ la ƒe ŋkɔ me.’"},{"book":"Dɔwɔwɔwo","chapter":"22","verse":"17","text":"“Metrɔ va Yerusalem, eye gbe ɖeka esi menɔ gbe dom ɖa le gbedoxɔ la me la, mekpɔ ŋutega aɖe,"},{"book":"Dɔwɔwɔwo","chapter":"22","verse":"18","text":"eye Mawu gblɔ nam be, ‘Wɔ kaba nàdzo le Yerusalem, elabena ne ègblɔ nye nya na amewo la, womaxɔe se o.’"},{"book":"Dɔwɔwɔwo","chapter":"22","verse":"19","text":"“Ke meɖo eŋu be, ‘O, Aƒetɔ, ame siawo nya nyuie be ame siwo katã xɔ wò ŋkɔ dzi se la, meléa wo tso ƒuƒoƒe yi ƒuƒoƒe, ƒoa wo, eye medea wo gaxɔ me."},{"book":"Dɔwɔwɔwo","chapter":"22","verse":"20","text":"Gawu la, esime wonɔ wò dɔla Stefano ƒe ʋu kɔm ɖi la, nye ŋutɔ meda asi ɖe edzi. Menɔ afi ma, eye mexɔ ame siwo nɔ ewum la ƒe awuwo lé ɖe asi na wo esime wonɔ kpe ƒumee.’"},{"book":"Dɔwɔwɔwo","chapter":"22","verse":"21","text":"“Gake Mawu gblɔ nam be madzo le dua me godoo, elabena yeaɖom ɖe kekeke ame siwo menye Yudatɔwo o gbɔ be magblɔ nya na wo.”"},{"book":"Dɔwɔwɔwo","chapter":"22","verse":"22","text":"Esi wògblɔ nya sia ko la, ameha la ganyra kple ɣli bobobo be, “Mikplɔ ame ma ƒomevi dzoe le anyigba dzi! Miyi ɖawui! Medze be wòanɔ agbe o!”"},{"book":"Dɔwɔwɔwo","chapter":"22","verse":"23","text":"Ale woda woƒe awuwo ɖe yame, eye wolɔ ke hlẽ ɖe yame dzikutɔe."},{"book":"Dɔwɔwɔwo","chapter":"22","verse":"24","text":"Ale asrafowo ƒe amegã ɖe gbe be woakplɔ Paulo yi xɔa mee, aƒoe kple atam va se ɖe esime wòato nyateƒe be yenya nu si tututu ta ameha la do dziku ɖe ye ŋu nenema ɖo."},{"book":"Dɔwɔwɔwo","chapter":"22","verse":"25","text":"Esime wonɔ Paulo blam be yewoaƒoe la, ebia asrafoawo ƒe nunɔla aɖe si nɔ tsitre ɖe egbɔ be, “Ele se nu be miaƒo Romatɔ le esime womedrɔ̃ ʋɔnue oa?”"},{"book":"Dɔwɔwɔwo","chapter":"22","verse":"26","text":"Asrafo sia yi eƒe amegã gbɔ enumake ɖagblɔ nɛ be, “Amegã, nu kae nye esia nèbe yeawɔ? Mènya be ame sia la Romatɔ wònye hafi nèbe woaƒoe oa?”"},{"book":"Dɔwɔwɔwo","chapter":"22","verse":"27","text":"Asrafowo ƒe amegã la ɖe abla va Paulo gbɔ hebiae be, “Ŋutsu, Romatɔe nènye vavã?”"},{"book":"Dɔwɔwɔwo","chapter":"22","verse":"28","text":"Asrafowo ƒe amegã la hã gagblɔ nɛ be, “Nye hã Romatɔe menye, gake ga home gbogbo aɖee mena hafi te ŋu zui.”"},{"book":"Dɔwɔwɔwo","chapter":"22","verse":"29","text":"Nya sia na be vɔvɔ̃ ɖo asrafowo ƒe amegã la, le esi wòɖe gbe be woabla Paulo ta. Asrafo siwo nɔ dzadzram ɖo ɖe eƒoƒo ŋu la katã bu le afi ma enumake esi wose be Romatɔe wònye."},{"book":"Dɔwɔwɔwo","chapter":"22","verse":"30","text":"Le ŋkeke evea gbe la, asrafowo ƒe amegã la ɖe Paulo le gaxɔ me, eye wòyɔ nunɔlagãwo kple Yudatɔwo ƒe amegãwo ƒo ƒu. Azɔ ekplɔ Paulo va wo ŋkume be yease nu si tututu le tɔtɔ sia hem vɛ la gɔme."}]}