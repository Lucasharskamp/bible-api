{"data":[{"book":"१ थिषलनीकिनः","chapter":"5","verse":"1","text":"हे भ्रातरः, कालान् समयांश्चाधि युष्मान् प्रति मम लिखनं निष्प्रयोजनं,"},{"book":"१ थिषलनीकिनः","chapter":"5","verse":"2","text":"यतो रात्रौ यादृक् तस्करस्तादृक् प्रभो र्दिनम् उपस्थास्यतीति यूयं स्वयमेव सम्यग् जानीथ।"},{"book":"१ थिषलनीकिनः","chapter":"5","verse":"3","text":"शान्ति र्निर्व्विन्घत्वञ्च विद्यत इति यदा मानवा वदिष्यन्ति तदा प्रसववेदना यद्वद् गर्ब्भिनीम् उपतिष्ठति तद्वद् अकस्माद् विनाशस्तान् उपस्थास्यति तैरुद्धारो न लप्स्यते।"},{"book":"१ थिषलनीकिनः","chapter":"5","verse":"4","text":"किन्तु हे भ्रातरः, यूयम् अन्धकारेणावृता न भवथ तस्मात् तद्दिनं तस्कर इव युष्मान् न प्राप्स्यति।"},{"book":"१ थिषलनीकिनः","chapter":"5","verse":"5","text":"सर्व्वे यूयं दीप्तेः सन्ताना दिवायाश्च सन्ताना भवथ वयं निशावंशास्तिमिरवंशा वा न भवामः।"},{"book":"१ थिषलनीकिनः","chapter":"5","verse":"6","text":"अतो ऽपरे यथा निद्रागताः सन्ति तद्वद् अस्माभि र्न भवितव्यं किन्तु जागरितव्यं सचेतनैश्च भवितव्यं।"},{"book":"१ थिषलनीकिनः","chapter":"5","verse":"7","text":"ये निद्रान्ति ते निशायामेव निद्रान्ति ते च मत्ता भवन्ति ते रजन्यामेव मत्ता भवन्ति।"},{"book":"१ थिषलनीकिनः","chapter":"5","verse":"8","text":"किन्तु वयं दिवसस्य वंशा भवामः; अतो ऽस्माभि र्वक्षसि प्रत्ययप्रेमरूपं कवचं शिरसि च परित्राणाशारूपं शिरस्त्रं परिधाय सचेतनै र्भवितव्यं।"},{"book":"१ थिषलनीकिनः","chapter":"5","verse":"9","text":"यत ईश्वरोऽस्मान् क्रोधे न नियुज्यास्माकं प्रभुना यीशुख्रीष्टेन परित्राणस्याधिकारे नियुुक्तवान्,"},{"book":"१ थिषलनीकिनः","chapter":"5","verse":"10","text":"जाग्रतो निद्रागता वा वयं यत् तेन प्रभुना सह जीवामस्तदर्थं सोऽस्माकं कृते प्राणान् त्यक्तवान्।"},{"book":"१ थिषलनीकिनः","chapter":"5","verse":"11","text":"अतएव यूयं यद्वत् कुरुथ तद्वत् परस्परं सान्त्वयत सुस्थिरीकुरुध्वञ्च।"},{"book":"१ थिषलनीकिनः","chapter":"5","verse":"12","text":"हे भ्रातरः, युष्माकं मध्ये ये जनाः परिश्रमं कुर्व्वन्ति प्रभो र्नाम्ना युष्मान् अधितिष्ठन्त्युपदिशन्ति च तान् यूयं सम्मन्यध्वं।"},{"book":"१ थिषलनीकिनः","chapter":"5","verse":"13","text":"स्वकर्म्महेतुना च प्रेम्ना तान् अतीवादृयध्वमिति मम प्रार्थना, यूयं परस्परं निर्व्विरोधा भवत।"},{"book":"१ थिषलनीकिनः","chapter":"5","verse":"14","text":"हे भ्रातरः, युष्मान् विनयामहे यूयम् अविहिताचारिणो लोकान् भर्त्सयध्वं, क्षुद्रमनसः सान्त्वयत, दुर्ब्बलान् उपकुरुत, सर्व्वान् प्रति सहिष्णवो भवत च।"},{"book":"१ थिषलनीकिनः","chapter":"5","verse":"15","text":"अपरं कमपि प्रत्यनिष्टस्य फलम् अनिष्टं केनापि यन्न क्रियेत तदर्थं सावधाना भवत, किन्तु परस्परं सर्व्वान् मानवांश्च प्रति नित्यं हिताचारिणो भवत।"},{"book":"१ थिषलनीकिनः","chapter":"5","verse":"16","text":"सर्व्वदानन्दत।"},{"book":"१ थिषलनीकिनः","chapter":"5","verse":"17","text":"निरन्तरं प्रार्थनां कुरुध्वं।"},{"book":"१ थिषलनीकिनः","chapter":"5","verse":"18","text":"सर्व्वविषये कृतज्ञतां स्वीकुरुध्वं यत एतदेव ख्रीष्टयीशुना युष्मान् प्रति प्रकाशितम् ईश्वराभिमतं।"},{"book":"१ थिषलनीकिनः","chapter":"5","verse":"19","text":"पवित्रम् आत्मानं न निर्व्वापयत।"},{"book":"१ थिषलनीकिनः","chapter":"5","verse":"20","text":"ईश्वरीयादेशं नावजानीत।"},{"book":"१ थिषलनीकिनः","chapter":"5","verse":"21","text":"सर्व्वाणि परीक्ष्य यद् भद्रं तदेव धारयत।"},{"book":"१ थिषलनीकिनः","chapter":"5","verse":"22","text":"यत् किमपि पापरूपं भवति तस्माद् दूरं तिष्ठत।"},{"book":"१ थिषलनीकिनः","chapter":"5","verse":"23","text":"शान्तिदायक ईश्वरः स्वयं युष्मान् सम्पूर्णत्वेन पवित्रान् करोतु, अपरम् अस्मत्प्रभो र्यीशुख्रीष्टस्यागमनं यावद् युष्माकम् आत्मानः प्राणाः शरीराणि च निखिलानि निर्द्दोषत्वेन रक्ष्यन्तां।"},{"book":"१ थिषलनीकिनः","chapter":"5","verse":"24","text":"यो युष्मान् आह्वयति स विश्वसनीयोऽतः स तत् साधयिष्यति।"},{"book":"१ थिषलनीकिनः","chapter":"5","verse":"25","text":"हे भ्रातरः, अस्माकं कृते प्रार्थनां कुरुध्वं।"},{"book":"१ थिषलनीकिनः","chapter":"5","verse":"26","text":"पवित्रचुम्बनेन सर्व्वान् भ्रातृन् प्रति सत्कुरुध्वं।"},{"book":"१ थिषलनीकिनः","chapter":"5","verse":"27","text":"पत्रमिदं सर्व्वेषां पवित्राणां भ्रातृणां श्रुतिगोचरे युष्माभिः पठ्यतामिति प्रभो र्नाम्ना युष्मान् शपयामि।"},{"book":"१ थिषलनीकिनः","chapter":"5","verse":"28","text":"अस्माकं प्रभो र्यीशुख्रीष्टस्यानुग्रते युष्मासु भूयात्। आमेन्।"}]}