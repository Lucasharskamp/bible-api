{"data":[{"book":"2 Qoronttosa","chapter":"6","verse":"1","text":"Nuni Xoossara oothizayta gidida mala inte ekkida Xoossa kiyatetha coo mela ashshopite gishe nu intena woossos."},{"book":"2 Qoronttosa","chapter":"6","verse":"2","text":"Xoossi “Tani taas gigida gallas nena siyadis! Attiza gallas ta nena maadadis!” giza gishshi Lo7o wodey heko, ha7iko; Atetha gallasika ha7iko."},{"book":"2 Qoronttosa","chapter":"6","verse":"3","text":"Nu oothoy leqetontta mala ay wodeka oonasika nuni dhuphe gidoko."},{"book":"2 Qoronttosa","chapter":"6","verse":"4","text":"Hessafe aathidi waayene meto uni7oka danda7an Xoossas oothiza asata mala ayi ogeraka nunatetha aathi immoos."},{"book":"2 Qoronttosa","chapter":"6","verse":"5","text":"Nuni Xoossas oothizayta gididaysa bessizay garafetethan, qachetethan, hirigan, daaburi oothon, dhisiko dhayonine gafankko."},{"book":"2 Qoronttosa","chapter":"6","verse":"6","text":"Hessaththoka geeshatethan, eratethan, danda7an, kiyatethan, xiillo ayana kaalonine qoodhepe-qomon gidontta siiqon,"},{"book":"2 Qoronttosa","chapter":"6","verse":"7","text":"Tuma qaalanine Xoossa woliqaniko. Nu Izan gede oli xooniza ola miisheyne kametti attiza gondaley xiillotethiko."},{"book":"2 Qoronttosa","chapter":"6","verse":"8","text":"Bonchosu gidin woykko Kawushas; Qoodhistanas woykko galatenas nuni giigetidaytakko. Nuni tumanchatako shin ase balethizaytako geetettidosu."},{"book":"2 Qoronttosa","chapter":"6","verse":"9","text":"Nuni erettida ytako shin eretonttayta gididosu. Istti hayqidaytako gishin nuni paxa doosu. Asay nuna bukki bukkinka nu hayqibeykko."},{"book":"2 Qoronttosa","chapter":"6","verse":"10","text":"Muuzoy nuna gakikoka wurso wode ufa7etos. Nu manqoko Shin daro manqota dure Kessos. Nuusu aykoyka baynidaytako shin wurikka nuusu dees."},{"book":"2 Qoronttosa","chapter":"6","verse":"11","text":"Inteno Qoronttoosen dizayto! ta kase intes qonccen yootadis. Nuni nu wozina intena wursi bessidosu."},{"book":"2 Qoronttosa","chapter":"6","verse":"12","text":"Inte qasse nuna inte siiqo bessanas uzettidista attin nu intena nu siiqo bessanas uzetibeykko."},{"book":"2 Qoronttosa","chapter":"6","verse":"13","text":"Aaway ba naas yootiza mala taka intes ane yootayss. Nuni nu wozina keehi doyidi nu qofa intes qonccisoyssatho inteka nuusu hessaththo qonccisite."},{"book":"2 Qoronttosa","chapter":"6","verse":"14","text":"Ammanontta asara giigay bayinda issifetethan oyketopite. Xiillotethine nagaray waani issifistanas danda7izee? Po7oyne dhumay issife waani daana danda7izee?"},{"book":"2 Qoronttosa","chapter":"6","verse":"15","text":"Kiristoosayine dabulosay waani gaaganas danda7izoo? Ammanizadey ammanonttadera aazan lagistanas danda7izee?"},{"book":"2 Qoronttosa","chapter":"6","verse":"16","text":"Xoossa woossa keethas Eeqatara aaza gaagoy dizee? Xoossika “Tani ta duussaso ta deraza giddon oothana; Taka isttara daana; Taka istta Goda gidana; Isttika ta dereta gidana” giidi kase yootida mala nuni issay issay deyo Xoossa keethatakko."},{"book":"2 Qoronttosa","chapter":"6","verse":"17","text":"Goday hizgides “Inte istta giddofe shaaketidi kezite! Tuna miishe bochchofite; Taka intena ekkana;"},{"book":"2 Qoronttosa","chapter":"6","verse":"18","text":"Ta intes Aawa gidana; Inteka taas attuma naytane macca nayta gidandista” gees wursika danda7iza Goday."}]}