{"data":[{"book":"Mose 4","chapter":"33","verse":"1","text":"Esiawoe nye Israelviwo ƒe toƒewo tso esime Mose kple Aron wokplɔ wo dzoe le Egiptenyigba dzi."},{"book":"Mose 4","chapter":"33","verse":"2","text":"Mose ŋlɔ nu tso woƒe toƒewo ŋu abe ale si Yehowa ɖo nɛ ene."},{"book":"Mose 4","chapter":"33","verse":"3","text":"Israelviwo dze mɔ le Rameses le ɣleti atɔ̃lia ƒe ŋkeke wuiatɔ̃lia gbe si nye Ŋutitotoŋkekenyui la ƒe ŋkeke evelia. Wozɔ dzideƒotɔe dzo le Egiptetɔwo ƒe nukpɔkpɔ nu,"},{"book":"Mose 4","chapter":"33","verse":"4","text":"le esime Egiptetɔwo nɔ woƒe ŋgɔgbeviwo katã, ame siwo Yehowa ƒo ƒu anyi le wo dome la ɖim, elabena Yehowa he ʋɔnudɔdrɔ̃ va woƒe mawuwo dzi."},{"book":"Mose 4","chapter":"33","verse":"5","text":"Israelviwo dzo le Rameses, eye woƒu asaɖa anyi ɖe Sukɔt."},{"book":"Mose 4","chapter":"33","verse":"6","text":"Wodzo le Sukɔt, eye woƒu asaɖa anyi ɖe Etam, le gbegbe la to."},{"book":"Mose 4","chapter":"33","verse":"7","text":"Esi wodzo le Etam la, wogbugbɔ yi Pi Hahirɔt, le Baal Zefon ƒe ɣedzeƒe, eye woƒu asaɖa anyi ɖe Migdol gbɔ."},{"book":"Mose 4","chapter":"33","verse":"8","text":"Tso afi sia la, woto Ƒu Dzĩ la titina. Le ŋkeke etɔ̃ megbe la, woɖo Etam gbedzi, eye woƒu asaɖa anyi ɖe Mara."},{"book":"Mose 4","chapter":"33","verse":"9","text":"Tso Mara la, wova Elim, afi si vudo wuieve kple deti blaadre le. Wonɔ afi sia eteƒe didi vie."},{"book":"Mose 4","chapter":"33","verse":"10","text":"Esi wodzo le Elim la, woƒu asaɖa anyi ɖe Ƒu Dzĩ la to,"},{"book":"Mose 4","chapter":"33","verse":"11","text":"eye woho yi Sin gbedzi."},{"book":"Mose 4","chapter":"33","verse":"12","text":"Emegbe la, woyi Dofka."},{"book":"Mose 4","chapter":"33","verse":"13","text":"Esi wodzo le Dofka la, woyi Alus,"},{"book":"Mose 4","chapter":"33","verse":"14","text":"hetso eme yi Refidim, afi si tsi menɔ na ameawo woano o."},{"book":"Mose 4","chapter":"33","verse":"15","text":"Tso Refidim la, woyi Sinai gbedzi,"},{"book":"Mose 4","chapter":"33","verse":"16","text":"eye tso afi ma la, woyi Kibrot Hatava."},{"book":"Mose 4","chapter":"33","verse":"17","text":"Tso Kibrot Hatava la, woyi Hazerot."},{"book":"Mose 4","chapter":"33","verse":"18","text":"Tso Hazerot la, woyi Ritmax."},{"book":"Mose 4","chapter":"33","verse":"19","text":"Tso Ritmax la, woyi Rimonparez."},{"book":"Mose 4","chapter":"33","verse":"20","text":"Tso Rimonparez la, woyi Libna."},{"book":"Mose 4","chapter":"33","verse":"21","text":"Tso Libna la, woyi Risa."},{"book":"Mose 4","chapter":"33","verse":"22","text":"Tso Risa la, woyi Kehelata."},{"book":"Mose 4","chapter":"33","verse":"23","text":"Tso Kehelata la, woyi Sefer to la gbɔ."},{"book":"Mose 4","chapter":"33","verse":"24","text":"Tso Sefer to la gbɔ la, woyi Harada."},{"book":"Mose 4","chapter":"33","verse":"25","text":"Tso Harada la, woyi Makhelot."},{"book":"Mose 4","chapter":"33","verse":"26","text":"Tso Makhelot la, woyi Tahat."},{"book":"Mose 4","chapter":"33","verse":"27","text":"Tso Tahat la, woyi Tera."},{"book":"Mose 4","chapter":"33","verse":"28","text":"Tso Tera la, woyi Mitka."},{"book":"Mose 4","chapter":"33","verse":"29","text":"Tso Mitka la, woyi Hasmona."},{"book":"Mose 4","chapter":"33","verse":"30","text":"Tso Hasmona la, woyi Moserɔt."},{"book":"Mose 4","chapter":"33","verse":"31","text":"Tso Moserɔt la, woyi Bene Yakan."},{"book":"Mose 4","chapter":"33","verse":"32","text":"Tso Bene Yakan la, woyi Hor Hagidgad."},{"book":"Mose 4","chapter":"33","verse":"33","text":"Tso Hor Hagidgad la, woyi Yotbata."},{"book":"Mose 4","chapter":"33","verse":"34","text":"Tso Yotbata la, woyi Abrona."},{"book":"Mose 4","chapter":"33","verse":"35","text":"Tso Abrona la, woyi Ezion Geber."},{"book":"Mose 4","chapter":"33","verse":"36","text":"Tso Ezion Geber la, woyi Kades le Zin gbedzi."},{"book":"Mose 4","chapter":"33","verse":"37","text":"Tso Kades la, woyi Hor to la gbɔ le Edomnyigba la to."},{"book":"Mose 4","chapter":"33","verse":"38","text":"Le Yehowa ƒe gbeɖeɖe nu la, Nunɔla Aron yi Hor to la dzi, afi si wòku ɖo le ɣleti atɔ̃lia ƒe ŋkeke gbãtɔa gbe le ƒe blaenelia, esi Israelviwo ʋu tso Egipte la me."},{"book":"Mose 4","chapter":"33","verse":"39","text":"Aron xɔ ƒe alafa ɖeka, blaeve-vɔ-etɔ̃ esi wòku ɖe Hor to la dzi."},{"book":"Mose 4","chapter":"33","verse":"40","text":"Ɣe ma ɣie Kanaantɔwo ƒe fia, Arad fia, ame si nɔ Negeb, le Kanaanyigba dzi la se be Israelviwo gbɔna yeƒe anyigba dzi."},{"book":"Mose 4","chapter":"33","verse":"41","text":"Wowɔ aʋa kplii, eye wotso Hor to la gbɔ heƒu asaɖa anyi ɖe Zalmona."},{"book":"Mose 4","chapter":"33","verse":"42","text":"Tso Zalmona la, woyi Punon."},{"book":"Mose 4","chapter":"33","verse":"43","text":"Woho tso Punon heva ƒu asaɖa anyi ɖe Obot,"},{"book":"Mose 4","chapter":"33","verse":"44","text":"eye woho tso Obot heva ƒu asaɖa anyi ɖe Iye Abarim le Moabtɔwo ƒe liƒo dzi."},{"book":"Mose 4","chapter":"33","verse":"45","text":"Tso afi sia la, woƒo asaɖa ɖe Dibon Gad"},{"book":"Mose 4","chapter":"33","verse":"46","text":"woyi Dibon Gad heyi Almɔn Diblataim,"},{"book":"Mose 4","chapter":"33","verse":"47","text":"Abarim towo gbɔ le Nebo to la gbɔ."},{"book":"Mose 4","chapter":"33","verse":"48","text":"Wotso le Abarim towo gbɔ, eye mlɔeba la, wova ɖo Moab gbegbe la le Yɔdan tɔsisi la to le Yeriko kasa."},{"book":"Mose 4","chapter":"33","verse":"49","text":"Woƒu asaɖa anyi ɖe teƒe vovovowo le Yɔdan tɔsisi la to tso Bet Yesimot va se ɖe Abel Sitim le Moab tagba."},{"book":"Mose 4","chapter":"33","verse":"50","text":"Le Moab tagba, le Yɔdan nu le Yeriko kasa la, Yehowa gblɔ na Mose be,"},{"book":"Mose 4","chapter":"33","verse":"51","text":"“Gblɔ na Israelviwo be, ‘Ne mietso Yɔdan, eye miege ɖe Kanaanyigba dzi la,"},{"book":"Mose 4","chapter":"33","verse":"52","text":"ele be mianya ame siwo katã le anyigba ma dzi, eye miagbã woƒe legbawo; esiawoe nye woƒe kpe kpakpawo, legba siwo wololo ga tsɔ wɔe kple woƒe mawusubɔƒe siwo wotu ɖe toawo dzi, afi si wosubɔa woƒe legbawo le."},{"book":"Mose 4","chapter":"33","verse":"53","text":"Metsɔ anyigba la na mi. Mixɔe eye mianɔ edzi."},{"book":"Mose 4","chapter":"33","verse":"54","text":"Mima anyigba la ɖe miaƒe towo dome ɖe toawo ƒe lolome nu. Midzidze nu ɖe afi si anyigba la lolo le la dzi, amae ɖe to siwo me amewo sɔ gbɔ le la dome, eye miatsɔ teƒe siwo melolo o la ana to suewo."},{"book":"Mose 4","chapter":"33","verse":"55","text":"“ ‘Ke ne mienya ame siwo le afi ma o la, wo dometɔ siwo asusɔ ɖe afi ma la, azu dzowɔ aɖo ŋkume na mi kple ŋu anɔ miaƒe axadame."},{"book":"Mose 4","chapter":"33","verse":"56","text":"Ekema matsrɔ̃ mi abe ale si meɖo be matsrɔ̃ woe la ene.’ ”"}]}