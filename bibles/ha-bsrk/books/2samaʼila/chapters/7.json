{"data":[{"book":"2 Samaʼila","chapter":"7","verse":"1","text":"Bayan sarki ya kama zama a fadansa Ubangiji kuma ya hutashe shi daga dukan abokan gābansa da suke kewaye da shi,"},{"book":"2 Samaʼila","chapter":"7","verse":"2","text":"sai ya ce wa annabi Natan, “Ga ni, ina zama a fadar katakon al’ul, amma akwatin alkawarin Allah yana zaune a tenti.”"},{"book":"2 Samaʼila","chapter":"7","verse":"3","text":"Natan ya amsa wa sarki ya ce, “Duk abin da yake a zuciyarka, sai ka yi, gama Ubangiji yana tare da kai.”"},{"book":"2 Samaʼila","chapter":"7","verse":"4","text":"A daren nan maganar Ubangiji ta zo wa Natan cewa,"},{"book":"2 Samaʼila","chapter":"7","verse":"5","text":"“Je ka faɗa wa bawana Dawuda, ‘Ga abin da Ubangiji ya ce, kai ne za ka gina mini gida in zauna?"},{"book":"2 Samaʼila","chapter":"7","verse":"6","text":"Ban taɓa zama a gida ba tun daga ranar da na fito da Isra’ilawa daga Masar har yă zuwa yau. Ina dai kai da kawowa a tenti, a matsayin mazaunina."},{"book":"2 Samaʼila","chapter":"7","verse":"7","text":"A cikin kaiwa da kawowar da nake yi cikin dukan Isra’ilawa, na taɓa ce wa wani shugabanninsu wanda na umarta su lura da mutanena Isra’ila, “Don me ba ku gina mini mazauni da katakon al’ul ba?” ’"},{"book":"2 Samaʼila","chapter":"7","verse":"8","text":"“Yanzu, ka gaya wa bawana Dawuda ‘Ga abin da Ubangiji Maɗaukaki ya ce, na ɗauko ka daga makiyaya, daga kuma garken tumaki ka zama sarki bisan mutane Isra’ila."},{"book":"2 Samaʼila","chapter":"7","verse":"9","text":"Na kasance tare da kai duk inda ka tafi, na kuma kawar da dukan abokan gābanka a gabanka. Yanzu zan sa sunanka yă shahara kamar sunayen shahararrun mutanen duniya."},{"book":"2 Samaʼila","chapter":"7","verse":"10","text":"Zan kuma tanada wa mutanena Isra’ila wuri, in kuma dasa su yadda za su kasance da gida kansu ba tare da an ƙara damunsu ba. Mugayen mutane ba za su ƙara wahalshe su kamar dā ba,"},{"book":"2 Samaʼila","chapter":"7","verse":"11","text":"yadda suka yi tun lokacin da na naɗa shugabanni bisan mutanena Isra’ila, zan kuma hutashe ka daga hannun abokan gābanka."},{"book":"2 Samaʼila","chapter":"7","verse":"12","text":"Sa’ad da kwanakinka suka ƙare, za ka huta tare da kakanninka, zan tā da zuriyarka, na cikinka, zan kuma sa mulkinsa ya kahu."},{"book":"2 Samaʼila","chapter":"7","verse":"13","text":"Shi zai gina gida domin Sunana, zan kuwa kafa gadon sarautarsa har abada."},{"book":"2 Samaʼila","chapter":"7","verse":"14","text":"Zan zama Ubansa, shi kuma yă zama ɗana. Idan ya yi laifi, zan yi amfani da mutane in hukunta shi. Mutane ne za su zama bulalata."},{"book":"2 Samaʼila","chapter":"7","verse":"15","text":"Amma ba za a taɓa ɗauke ƙaunata daga gare shi yadda na ɗauke ta daga wurin Shawulu ba, shi wannan wanda na kawar daga gabanka."},{"book":"2 Samaʼila","chapter":"7","verse":"16","text":"Gidanka da kuma masarautarka za su dawwama har abada a gabana; gadon sarautarka kuma zai kahu har abada.’ ”"},{"book":"2 Samaʼila","chapter":"7","verse":"17","text":"Natan ya gaya wa Dawuda dukan abin da Allah ya bayyana masa."},{"book":"2 Samaʼila","chapter":"7","verse":"18","text":"Sa’an nan Sarki Dawuda ya je ya zauna a gaban Ubangiji ya ce,"},{"book":"2 Samaʼila","chapter":"7","verse":"19","text":"Har ya zama kamar wannan bai isa ba a gabanka, ya Ubangiji Mai Iko Duka, ka kuma yi magana game da nan gaba na gidan bawanka. Haka ka saba yi da mutane, ya Ubangiji Mai Iko Duka?"},{"book":"2 Samaʼila","chapter":"7","verse":"20","text":"“Me kuma Dawuda zai ce maka? Gama ka san bawanka, ya Ubangiji Mai Iko Duka."},{"book":"2 Samaʼila","chapter":"7","verse":"21","text":"Gama saboda maganarka da kuma bisa ga nufinka, ka aikata wannan babban abu, ka kuma sanar da bawanka."},{"book":"2 Samaʼila","chapter":"7","verse":"22","text":"“Kai mai girma ne, ya Ubangiji Mai Iko Duka! Babu wani kamar ka, babu kuma wani Allah sai kai; kamar yadda muka ji da kunnuwanmu."},{"book":"2 Samaʼila","chapter":"7","verse":"23","text":"Wane ne kuma yake kamar da mutanenka Isra’ila, al’umma guda a duniya wadda Allah ya fita don yă kuɓutar wa kansa, ya kuma yi suna wa kansa, ya kuma aikata manyan abubuwa da kuma al’amuran banmamaki ta wurin korin al’ummai da allolinsu daga gaban mutanenka, waɗanda ka kuɓutar daga Masar?7.23 Dubi Seftuwajin da kuma 1Tar 17.21; Ibraniyanci abubuwan banmamaki domin ƙasarka da kuma a gaban mutanenka, waɗanda ka kuɓutar daga Masar, daga al’ummai da allolinsu."},{"book":"2 Samaʼila","chapter":"7","verse":"24","text":"Ka kafa mutanenka Isra’ila kamar naka na kanka har abada, kai kuma, ya Ubangiji, ka zama Allahnsu."},{"book":"2 Samaʼila","chapter":"7","verse":"25","text":"“Yanzu kuwa, ya Ubangiji Allah, ka cika alkawarin da ka yi game da bawanka da gidansa. Ka yi kamar yadda ka alkawarta,"},{"book":"2 Samaʼila","chapter":"7","verse":"26","text":"domin sunanka yă kasance da girma har abada. Sa’an nan mutane za su ce, ‘Ubangiji Maɗaukaki, Allah ne a bisa Isra’ila!’ Kuma gidan bawanka Dawuda zai kahu a gabanka."},{"book":"2 Samaʼila","chapter":"7","verse":"27","text":"“Ya Ubangiji Maɗaukaki, Allah na Isra’ila, ka bayyana wa bawanka cewa, ‘Zan gina maka gida.’ Saboda haka bawanka ya sami ƙarfin hali yă miƙa maka wannan addu’a."},{"book":"2 Samaʼila","chapter":"7","verse":"28","text":"Ya Ubangiji Mai Iko Duka, kai Allah ne! Maganarka da aminci take, ka kuma yi wa bawanka waɗannan abubuwa masu kyau."},{"book":"2 Samaʼila","chapter":"7","verse":"29","text":"In ya gamshe ka, bari ka albarkaci gidan bawanka don yă dawwama a gabanka har abada; gama kai, ya Ubangiji Mai Iko Duka, ka riga ka yi magana, kuma saboda kai ka sa albarka ga gidan bawanka, lalle zai kasance da albarka har abada.”"}]}