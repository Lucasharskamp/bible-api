{"data":[{"book":"RUT","chapter":"4","verse":"1","text":"Boasi'a marerino ana kumate kasante umani'ne. Anante Boasi'a keana, Rutima asmino kva huntegahie hu'nea ne' egeno, anage hu'ne, Nenfuga amare enka emanio, higeno anante emani'ne."},{"book":"RUT","chapter":"4","verse":"2","text":"Ana hutegeno Boasi'a 10ni'a ranra kuma kva vahe, zamare atru huno anage hu'ne, amare emaniho hige'za zamagra emani'naze."},{"book":"RUT","chapter":"4","verse":"3","text":"Anante Boasi amanage huno ana nera asami'ne, Naomi'a Moabu mopareti e'neno, tagri vahe'mofo Elimeleki mopa mizante atrenaku nehige'na negasmue."},{"book":"RUT","chapter":"4","verse":"4","text":"Hige'na nagra tamage kazigati kasami fatgo hunaku nagesa nentahue. Amama mani'naza vahe'ene, ranra kva vahe'nimokizmi zamufi, kagrama miza sena aza hugahue hanunka, amne ana huo. Hagi ana osugahue hanunka, nasmige'na antahi'neno. Na'ankure kagra kagota hanke'na, nagra kagri kamage hu'noe. Ana ne'mo'a kenona huno, Nagra mizasena aza hugahue huno hu'ne."},{"book":"RUT","chapter":"4","verse":"5","text":"Higeno Boasi'a anage hu'ne, Ana mopa Naomi azampinti miza sesana zupa, Moabuti a'ma fri'nemofo kento a' Rutina nafa'aza hunenka, fri'nea ne'mofo naga zamagima erifore hananke'za, ana naga'mo'za ana mopa erigahaze."},{"book":"RUT","chapter":"4","verse":"6","text":"Avate korama kvama huntega ne'mo'a anage hu'ne, Nagra mizase'na azahuga osu'noe. Na'ankure e'ina hanu'na nenfa'ma namige'na erisanti hare'noa zana eri haviza hugahue. E'ina hu'negu nagrama huga'zana kagra huo. Na'ankure nagra mizase'na azahuga osu'noe."},{"book":"RUT","chapter":"4","verse":"7","text":"Hagi amanahu avu'avara, korapa knafi'na Israeli vahepi me'neane. Mago vahemo'ma mago'zama mizasekuro, azahukura, mago agia ano zafino mago'mofo nemia zane. Higeno amanahu antahi'zamo'a mani'zamofo kankamu erifore huno Israeli vahera aza nehia zane."},{"book":"RUT","chapter":"4","verse":"8","text":"Ana higeno, Rutima kegava huntega ne'mo'a, Boasinku anage hu'ne, Kagraka'a suza miza'so, nehuno aga nona zafi'ne."},{"book":"RUT","chapter":"4","verse":"9","text":"Anante Boasi'a ranra vaheku'ene, mika vaheku anage hu'ne, Tamagra negesage'na tamagri tamufi menina Naomi azampintira, Elimelekima, Kilioni'ma, Maloni zantamima me'neana, nagra miza segahue."},{"book":"RUT","chapter":"4","verse":"10","text":"Nagra ana zanke hu'na, Moaputi a' Rutina azeri nafa'a nehue, Maloni kento a'mo nagri a' mani'neno, fri'nea ne'mofo agi fanane hu'zanku zamagia erifore hanige'za ana mopare ene, vahe'afine, kuma'afinena fanane osugahie. Mika vahe'mota menina amazana tamufinti negaze,"},{"book":"RUT","chapter":"4","verse":"11","text":"huno higeno ana kumamofo kasante mani'naza vahe'ene, kumate ranra vahe'ene mika'moza hu'za, Tagra negone, Ra Anumzamo azeri so'e hanigeno nonka'afima esnia a'mo'a, Resoli'ene, Liakema, Israeli vahe kse hakare huna'a kna hugahie. Hanigenka kagra Efrati naga nofipi ra kagi erinka Betlehemia feno ne' manigahane."},{"book":"RUT","chapter":"4","verse":"12","text":"Mago'ene nagakamo'za, Peresi naga kna huza, Judanteti Tamari'ma kasente'nea ne'mofo nagapinti, Ra Anumzamo ama a'pinti mofavre zaga kamigahie."},{"book":"RUT","chapter":"4","verse":"13","text":"Higeno Boasi'a, Ruti a' avregeno nenaro'za higeno, anteno mase'ne. Ramo azeri knare huntegeno agra amu'ene huno ne'mofavre ksente'ne."},{"book":"RUT","chapter":"4","verse":"14","text":"Anante a'nemo'za Naominku anage hu'naze, Ra Anumzamofo agi'a erisga hanune, na'ankure meni ama knafina kzahu vahera omani'ne huno onkatre'ne. Ama mofavremo Israeli vahe motafina ragi erigahie."},{"book":"RUT","chapter":"4","verse":"15","text":"Agra nomani zanka'a kzeri muse nehuno tavava'ma resankeno'a knare huno kegava hugantegahie, na'ankure neganofero'a, seveni'a ne'mofavre zaga zamagatere'no, agra avesi kantega'hie!"},{"book":"RUT","chapter":"4","verse":"16","text":"Anante Naomi'a ana mofavre avreno, agra'a asumpi anukino kegava hu'ne."},{"book":"RUT","chapter":"4","verse":"17","text":"Magopi nemaniza a'nemo'za, anage hu'naze, Mago ne'mofavre Naomi'na fore humie! Obeti'e hu'za agi'a antemi'naze. Obeti'a raseno Jesi ksentegeno, Jesi'a, Deviti nefaza hu'ne!"},{"book":"RUT","chapter":"4","verse":"18","text":"Ama'ne e'i Peresi naga'nofimokizmi zamagi'e, Peresi'a, Hesroni ksente'ne,"},{"book":"RUT","chapter":"4","verse":"19","text":"Hesroni'a, Rami ksentegeno, Rami'a, Aminadabu ksente'ne."},{"book":"RUT","chapter":"4","verse":"20","text":"Aminadabu'a, Nasoni ksentegeno, Nasoni'a, Salmoni ksente'ne."},{"book":"RUT","chapter":"4","verse":"21","text":"Salmoni'a, Boasi ksentegeno Boasi'a, Obeti ksente'ne."},{"book":"RUT","chapter":"4","verse":"22","text":"Obeti'a, Jesi ksentegeno, Jesi'a, Deviti ksente'ne."}]}