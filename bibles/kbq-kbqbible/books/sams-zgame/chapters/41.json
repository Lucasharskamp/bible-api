{"data":[{"book":"Sams-Zgame","chapter":"41","verse":"1","text":"Hagi zamunte omne vahe'ma knare zamavu'zmava'ma hunezmantaza vahera hazenke zama esigeno'a, Ra Anumzamo'a zamagu'vazigahie."},{"book":"Sams-Zgame","chapter":"41","verse":"2","text":"Ra Anumzamo'a zamagu nevazino zamaza hanige'za ofri'za knare hu'za manigahaze. Ana nehuno zamaza hanige'za maka zama hanaza zamo'a knare nehinkeno, ha' vahe'mo'zama zamahenaku'ma hanageno'a zamagu'vazigahie."},{"book":"Sams-Zgame","chapter":"41","verse":"3","text":"Hagi krima erizageno'a, Ra Anumzamo'a kegava hunezmanteno krizmia zamazeri negnamare."},{"book":"Sams-Zgame","chapter":"41","verse":"4","text":"Ra Anumzamokarega nunamuna nehuanki kasunku hunantenka nazeri kanamaro. Na'ankure osuo hunkama hu'nana kumi hu'noe."},{"book":"Sams-Zgame","chapter":"41","verse":"5","text":"Hianagi ha' vahe'nimo'za huhaviza hunante'za amanage nehaze, nazupa frinigeta tagera akanigahune?"},{"book":"Sams-Zgame","chapter":"41","verse":"6","text":"Zamagra ronenimo'zama nantu'ma ante'nantazankna hu'za nantu ante nante'nazanagi, havigema hu'za nagenkema hanagu nanekea emerite'za vu'za nagenkea ome hugantikma nehaze."},{"book":"Sams-Zgame","chapter":"41","verse":"7","text":"Zamago'ma ante'nenantaza vahe'mo'za nazeri haviza hu kea sumi sumi hu'za nanekea ananeki'za,"},{"book":"Sams-Zgame","chapter":"41","verse":"8","text":"agra havi kri erino tafe'arera mase'neankino onkanamregosie hu'za nehaze."},{"book":"Sams-Zgame","chapter":"41","verse":"9","text":"Knare aronenima mani'negena antahima nemina, magopinti'ma ne'zama neno'a vahe'mo'a amefi hunenamie."},{"book":"Sams-Zgame","chapter":"41","verse":"10","text":"Hianagi Ra Anumzamoka kasunku hunantenka krini'a nazeri knamrege'na ana vahera nona huzmantaneno."},{"book":"Sams-Zgame","chapter":"41","verse":"11","text":"Nazama hananke'na ha' vahe'ni'ama ha'ma huzmagateresu'na, Kagra muse hunenantane hu'na hugahue."},{"book":"Sams-Zgame","chapter":"41","verse":"12","text":"Ra Anumzamoka nagrira hazenkeni'a omne vahe mani'nogu hunka, maka zupa kavuga nantanke'na mani' vava nehue."},{"book":"Sams-Zgame","chapter":"41","verse":"13","text":"Ra Anumzana Israeli vahe Anumzana mani'neno manivava Anumzanki, huta agi'a ahentesga hanune. Tamage, tamage."}]}