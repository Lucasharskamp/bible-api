{"data":[{"book":"Yohannis","chapter":"4","verse":"1","text":"Egaa Yesuus Yohannis caalaa barattoota akka baayʼifatee fi akka cuuphe Fariisonni dhagaʼuu isaanii Gooftaan ni beeke;"},{"book":"Yohannis","chapter":"4","verse":"2","text":"taʼus barattoota isaatu cuuphaa ture malee Yesuus ofii isaatii hin cuuphine."},{"book":"Yohannis","chapter":"4","verse":"3","text":"Inni Yihuudaa dhiisee amma illee Galiilaatti deebiʼe."},{"book":"Yohannis","chapter":"4","verse":"4","text":"Innis Samaariyaa keessa darbuu qaba ture."},{"book":"Yohannis","chapter":"4","verse":"5","text":"Kanaafuu gara magaalaa Samaariyaa kan Siikaar jedhamu tokkoo dhufe; magaalaan sunis lafa Yaaqoob ilma isaa Yoosefiif kenne sanatti dhiʼoo dha."},{"book":"Yohannis","chapter":"4","verse":"6","text":"Boolli bishaanii kan Yaaqoob tokko achi ture; Yesuusis waan karaa deemuudhaan dadhabeef boolla bishaanii sana bira taaʼe. Yeroonis gara saʼaatii jaʼaa ture."},{"book":"Yohannis","chapter":"4","verse":"7","text":"Dubartiin Samaariyaa tokkos bishaan waraabbachuu dhufte; Yesuusis, “Mee na obaasi” jedheen."},{"book":"Yohannis","chapter":"4","verse":"8","text":"Barattoonni isaa nyaata bituuf gara magaalaa dhaqanii turaniitii."},{"book":"Yohannis","chapter":"4","verse":"9","text":"Dubartiin Samaariyaa sunis Yesuusiin, “Ati utuu Yihuudii taatee jirtuu akkamitti ‘na obaasi’ jettee ana dubartii Samaariyaa kadhatta?” jetteen. Yihuudoonni warra Samaariyaa wajjin walitti dhufeenya hin qaban tureetii."},{"book":"Yohannis","chapter":"4","verse":"10","text":"Yesuusis deebisee, “Kennaa Waaqaatii fi inni, ‘na obaasi’ siin jedhu kun eenyu akka taʼe utuu beektee silaa situ isa kadhata ture; innis bishaan jireenyaa siif kenna ture” jedheen."},{"book":"Yohannis","chapter":"4","verse":"11","text":"Dubartittiinis akkana jetteen; “Yaa gooftaa, ati waan ittiin waraabbattu hin qabdu; boolli bishaanii kunis gad fagoo dha. Yoos bishaan jireenyaa eessaa argatta?"},{"book":"Yohannis","chapter":"4","verse":"12","text":"Ati abbaa keenya Yaaqoob isa boolla bishaanii kana nuu kenne caalta moo? Inni mataan isaa, ijoolleen isaatii fi horiin isaa boolla bishaanii kana keessaa dhugaa turan.”"},{"book":"Yohannis","chapter":"4","verse":"13","text":"Yesuus immoo akkana jedhee deebise; “Namni bishaan kana dhugu hundinuu deebiʼee ni dheebota;"},{"book":"Yohannis","chapter":"4","verse":"14","text":"garuu namni bishaan ani isaaf kennu dhugu kam iyyuu gonkumaa hin dheebotu. Bishaan ani isaaf kennu isa keessatti burqaa bishaanii isa jireenya bara baraatiif burqu ni taʼa.”"},{"book":"Yohannis","chapter":"4","verse":"15","text":"Dubartittiinis, “Yaa Gooftaa, akka ani hin dheebonneef, bishaan waraabuufis akka ani as hin dhufneef bishaan sana naa kenni” jetteen."},{"book":"Yohannis","chapter":"4","verse":"16","text":"Yesuus immoo, “Dhaqiitii dhirsa kee waamii kottu!” jedheen."},{"book":"Yohannis","chapter":"4","verse":"17","text":"Dubartittiin, “Ani dhirsa hin qabu” jetteen."},{"book":"Yohannis","chapter":"4","verse":"18","text":"ati dhirsoota shan qabda turteetii; namichi amma si wajjin jirus dhirsa kee miti. Wanni ati amma dubbate dhugaa dha.”"},{"book":"Yohannis","chapter":"4","verse":"19","text":"Dubartittiinis akkana jette; “Yaa Gooftaa, akka ati raajii taate nan hubadha."},{"book":"Yohannis","chapter":"4","verse":"20","text":"Abbootiin keenya tulluu kana irratti sagadaa turan; isin Yihuudoonni garuu iddoon namni itti waaqeffachuu qabu Yerusaalem jettu.”"},{"book":"Yohannis","chapter":"4","verse":"21","text":"Yesuusis akkana jedheen; “Dubartii nana, na amani; yeroon isin itti tulluu kana irrattis taʼu yookaan Yerusaalemitti Abbaa hin waaqeffanne tokko ni dhufa."},{"book":"Yohannis","chapter":"4","verse":"22","text":"Isin waan hin beekne waaqeffattu; nu sababii fayyinni Yihuudoota keessaa dhufuuf kan beeknu waaqeffanna."},{"book":"Yohannis","chapter":"4","verse":"23","text":"Warri dhugaan waaqeffatan yeroon isaan itti hafuuraa fi dhugaadhaan Abbaa waaqeffatan tokko ni dhufa; amma iyyuu dhufeera; Abbaan warra akkasitti isa waaqeffatan barbaada."},{"book":"Yohannis","chapter":"4","verse":"24","text":"Waaqni hafuura; warri isa waaqeffatanis Hafuuraa fi dhugaadhaan waaqeffachuu qabu.”"},{"book":"Yohannis","chapter":"4","verse":"25","text":"Dubartittiinis, “Ani akka Masiihiin Kiristoos jedhamu dhufu nan beeka. Inni yommuu dhufutti waan hunda nutti hima” jetteen."},{"book":"Yohannis","chapter":"4","verse":"26","text":"Yesuusis, “Ani, namni amma sitti dubbachaa jiru kun isuma” jedheen."},{"book":"Yohannis","chapter":"4","verse":"27","text":"Barattoonni isaa yommusuma deebiʼanii utuu inni dubartii tokko wajjin dubbatuu arganii dinqisiifatan. Garuu namni, “Maal barbaadda?” yookaan “Maaliif ishee wajjin haasofta?” jedhee isa gaafatu tokko iyyuu hin turre."},{"book":"Yohannis","chapter":"4","verse":"28","text":"Dubartiin sunis okkotee ishee dhiiftee gara magaalaatti deebite; namootaanis akkana jette;"},{"book":"Yohannis","chapter":"4","verse":"29","text":"“Kottaatii nama waan ani hojjedhe hunda natti hime tokko ilaalaa! Tarii inni Kiristoos4:29 yookaan Masiihichaa taʼinnaa?”"},{"book":"Yohannis","chapter":"4","verse":"30","text":"Isaanis magaalaa keessaa baʼanii Yesuus bira dhufan."},{"book":"Yohannis","chapter":"4","verse":"31","text":"Kana gidduutti barattoonni isaa, “Yaa barsiisaa, mee waa nyaadhu!” jedhanii isa kadhatan."},{"book":"Yohannis","chapter":"4","verse":"32","text":"Inni garuu, “Ani nyaata isin hin beekne kanan nyaadhu qaba” jedheen."},{"book":"Yohannis","chapter":"4","verse":"33","text":"Barattoonni isaas, “Namatu nyaata fideefii laata?” jedhanii wal gaafatan."},{"book":"Yohannis","chapter":"4","verse":"34","text":"Yesuus immoo akkana jedheen; “Nyaanni koo fedhii isa na ergee guutuu fi hojii isaa raawwachuu dha."},{"book":"Yohannis","chapter":"4","verse":"35","text":"Isin, ‘Jiʼa afurtu hafe; ergasii midhaan walitti qabama’ jettu mitii? Kunoo, ani isinittan hima; akka midhaan bilchaatee walitti qabamuu gaʼe mee ol jedhaatii lafa qotiisaa ilaalaa!"},{"book":"Yohannis","chapter":"4","verse":"36","text":"Inni midhaan haamu amma iyyuu mindaa ni argata; jireenya bara baraatiif ija walitti ni qaba; kunis akka inni facaasuu fi inni walitti qabu waliin gammadaniif."},{"book":"Yohannis","chapter":"4","verse":"37","text":"Haala kanaan mammaaksi, ‘Inni tokko ni facaasa; kaan immoo ni haama’ jedhu sun dhugaa dha."},{"book":"Yohannis","chapter":"4","verse":"38","text":"Ani akka isin waan itti hin dadhabin haammattaniifan isin erge. Warri kaan itti dadhabaniiru; isin garuu buʼaa dadhabbii isaanii galfattu.”"},{"book":"Yohannis","chapter":"4","verse":"39","text":"Sababii dubartittiin, “Inni waan ani hojjedhe hunda natti hime” jettee dhugaa baateef namoonni Samaariyaa warri magaalaa sanaa baayʼeen isatti amanan."},{"book":"Yohannis","chapter":"4","verse":"40","text":"Kanaafuu namoonni Samaariyaa yommuu gara isaa dhufanitti akka inni isaan wajjin turuuf isa kadhatan; innis guyyaa lama achi ture."},{"book":"Yohannis","chapter":"4","verse":"41","text":"Sababii dubbii isaatiinis namoonni biraa baayʼeen isatti amanan."},{"book":"Yohannis","chapter":"4","verse":"42","text":"Isaanis dubartittiidhaan, “Siʼachi wanni nu amannuuf sababii dubbii ati nutti himte sanaatiif miti; nu mataan keenya iyyuu isa dhageenyeerraatii; akka inni dhugumaan Fayyisaa addunyaa taʼes beekneerra” jedhan."},{"book":"Yohannis","chapter":"4","verse":"43","text":"Guyyaa lamaan sana booddee Yesuus Galiilaa dhaqe."},{"book":"Yohannis","chapter":"4","verse":"44","text":"Yesuus mataan isaa iyyuu akka raajiin tokko biyya isaa keessatti kabaja hin qabne dubbatee tureetii."},{"book":"Yohannis","chapter":"4","verse":"45","text":"Yommuu inni Galiilaa gaʼettis warri Galiilaa isa simatan. Isaanis sababii Yerusaalem turaniif waan inni yeroo Ayyaana Faasiikaatti achitti hojjete hunda arganii turan."},{"book":"Yohannis","chapter":"4","verse":"46","text":"Kanaafuu inni deebiʼee gara Qaanaa ishee Galiilaa keessaa iddoo itti bishaan gara daadhii wayiniitti geeddaree ture sanaa dhaqe. Qondaalli mootii kan ilmi isaa dhukkubsate tokkos Qifirnaahom keessa ture."},{"book":"Yohannis","chapter":"4","verse":"47","text":"Namichi kunis yommuu akka Yesuus Yihuudaadhaa kaʼee Galiilaa dhufe dhagaʼetti isa bira dhaqee akka inni dhufee ilma isaa kan duʼuu gaʼe sana fayyisu isa kadhate."},{"book":"Yohannis","chapter":"4","verse":"48","text":"Kana irratti Yesuus, “Isin yoo mallattoo fi dinqii argitan malee hin amantan!” isaan jedhe."},{"book":"Yohannis","chapter":"4","verse":"49","text":"Qondaaltichis, “Yaa Gooftaa, maaloo utuu mucaan koo hin duʼin naa qaqqabi” jedheen."},{"book":"Yohannis","chapter":"4","verse":"50","text":"Yesuusis, “Ilmi kee ni jiraataatii gali!” jedheen."},{"book":"Yohannis","chapter":"4","verse":"51","text":"Utuu inni deemaa jiruus tajaajiltoonni isaa itti dhufanii akka ilmi isaa lubbuun jiru itti himan."},{"book":"Yohannis","chapter":"4","verse":"52","text":"Innis yeroo itti mucaa isaatti wayyaaʼe gaafate; isaanis, “Kaleessa saʼaatii torbatti dhagna gubaan isa dhiise” jedhaniin."},{"book":"Yohannis","chapter":"4","verse":"53","text":"Abbaan mucichaas akka yeroon sun yeroo Yesuus itti, “Ilmi kee ni jiraata” jedheen taʼe hubate. Kanaafuu innis, warri mana isaa hundinuus ni amanan."},{"book":"Yohannis","chapter":"4","verse":"54","text":"Kun mallattoo lammaffaa Yesuus erga Yihuudaadhaa Galiilaa dhufee hojjetee dha."}]}