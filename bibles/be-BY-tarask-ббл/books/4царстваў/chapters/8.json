{"data":[{"book":"4 ЦАРСТВАЎ","chapter":"8","verse":"1","text":"І казаў Елісей жанчыне, сына якое ён уваскрэсіў: устань, і йдзі, ты і дом твой, і пажыві там, дзе можаш пажыць, бо наслаў Гасподзь голад, і ён прыйдзе на гэтую зямлю на сем гадоў."},{"book":"4 ЦАРСТВАЎ","chapter":"8","verse":"2","text":"І ўстала тая жанчына, і зрабіла паводле слова Божага; і пайшла яна і дом яе, і жыла ў зямлі Філістымскай сем гадоў."},{"book":"4 ЦАРСТВАЎ","chapter":"8","verse":"3","text":"Празь сем гадоў вярнулася гэтая жанчына зь зямлі Філістымскай і прыйшла прасіць цара за дом свой і поле сваё."},{"book":"4 ЦАРСТВАЎ","chapter":"8","verse":"4","text":"Цар якраз гутарыў з Гіезіем, слугою чалавека Божага, і сказаў: раскажы мне ўсё пра выдатнае, што зрабіў Елісей."},{"book":"4 ЦАРСТВАЎ","chapter":"8","verse":"5","text":"І тым часам як ён расказваў цару, што той уваскрэсіў памерлага, жанчына, сына якое ён уваскрэсіў, прасіла цара за дом свой і за поле сваё. І сказаў Гіезій: гаспадару мой цар, гэта тая самая жанчына і той самы сын яе, якога ўваскрэсіў Елісей."},{"book":"4 ЦАРСТВАЎ","chapter":"8","verse":"6","text":"І спытаўся цар у жанчыны, і яна расказала яму. І даў ёй цар аднаго прыдворніка, сказаўшы: вярнуць ёй усё, што ёй належыць, і ўсе прыбыткі з поля, з таго дня, як яна пакінула зямлю, да сёньня."},{"book":"4 ЦАРСТВАЎ","chapter":"8","verse":"7","text":"І прыйшоў Елісей у Дамаск, калі Вэнадад цар Сірыйскі, быў хворы. І данесьлі яму, кажучы: прыйшоў чалавек Божы сюды."},{"book":"4 ЦАРСТВАЎ","chapter":"8","verse":"8","text":"І сказаў цар Азаілу: вазьмі ў рукі свае дарунак і йдзі насустрач чалавеку Божаму, і спытайся ў Госпада празь яго, кажучы: ці папраўлюся я ад гэтай хваробы?"},{"book":"4 ЦАРСТВАЎ","chapter":"8","verse":"9","text":"І пайшоў Азаіл насустрач яму, і ўзяў дарунак у рукі свае і ўсяго найлепшага ў Дамаску, колькі могуць несьці сорак вярблюдаў, і прыйшоў і стаў перад абліччам ягоным, і сказаў: сын твой Вэнадад, цар Сірыйскі, паслаў мяне да цябе папытацца: ці папраўлюся я ад гэтай хваробы?"},{"book":"4 ЦАРСТВАЎ","chapter":"8","verse":"10","text":"І сказаў яму Елісей: ідзі скажы яму: выздаравееш. Аднак жа адкрыў мне Гасподзь, што ён памрэ."},{"book":"4 ЦАРСТВАЎ","chapter":"8","verse":"11","text":"І скіраваў на яго Елісей позірк свой, і так заставаўся, аж зьбянтэжыў яго, і заплакаў чалавек Божы."},{"book":"4 ЦАРСТВАЎ","chapter":"8","verse":"12","text":"І сказаў Азаіл: чаго гаспадар мой плача? І сказаў ён: таму, што я ведаю, якога ліха наробіш ты сынам Ізраілевым; крэпасьці іхнія папаліш, а юнакоў іхніх пазабіваеш мечам, і немаўлят іхніх паб'еш, і цяжарных у іх пасячэш."},{"book":"4 ЦАРСТВАЎ","chapter":"8","verse":"13","text":"І сказаў Азаіл: што такое раб твой, сабака, каб мог зрабіць такую вялікую справу? І сказаў Елісей: указаў мне Гасподзь у табе цара Сірыі."},{"book":"4 ЦАРСТВАЎ","chapter":"8","verse":"14","text":"І пайшоў ён ад Елісея, і прыйшоў да гаспадара свайго. І сказаў яму гэты: што казаў табе Елісей? І сказаў: ён казаў мне, што ты паправішся."},{"book":"4 ЦАРСТВАЎ","chapter":"8","verse":"15","text":"А на другі дзень ён узяў коўдру, намачыў яе вадою і паклаў на твар ягоны, і той памёр. І зацараваў Азаіл замест яго."},{"book":"4 ЦАРСТВАЎ","chapter":"8","verse":"16","text":"У пяты год Ёрама, сына Ахава, цара Ізраільскага, зацараваў Ёрам, сын Ёсафатаў, цар Юдэйскі:"},{"book":"4 ЦАРСТВАЎ","chapter":"8","verse":"17","text":"трыццаць два гады было яму, калі зацараваў, і восем гадоў цараваў у Ерусаліме;"},{"book":"4 ЦАРСТВАЎ","chapter":"8","verse":"18","text":"і хадзіў шляхам цароў Ізраільскіх, як рабіў дом Ахаваў, бо дачка Ахава была жонкаю яго, і рабіў благое ў вачах Госпада."},{"book":"4 ЦАРСТВАЎ","chapter":"8","verse":"19","text":"Аднак не хацеў Гасподзь загубіць Юду, дзеля Давіда, раба Свайго, бо Ён абяцаў даць яму сьвяцільню ў дзецях ягоных на ўсе часы."},{"book":"4 ЦАРСТВАЎ","chapter":"8","verse":"20","text":"У дні ягоныя выступіў Эдом з-пад рукі Юды, і паставілі яны над сабою цара."},{"book":"4 ЦАРСТВАЎ","chapter":"8","verse":"21","text":"І пайшоў Ёрам у Цаір, і ўсе калясьніцы зь ім; і ўстаў ён уначы, і пабіў Ідумэянаў, якія акружалі яго, і начальнікаў над калясьніцамі, але народ уцёк у намёты свае."},{"book":"4 ЦАРСТВАЎ","chapter":"8","verse":"22","text":"І выступіў Эдом з-пад рукі Юды да сёньняшняга дня. У той самы час выступіла і Ліўна."},{"book":"4 ЦАРСТВАЎ","chapter":"8","verse":"23","text":"Астатняе пра Ёрама і пра ўсё, што ён зрабіў, напісана ў летапісе цароў Юдэйскіх."},{"book":"4 ЦАРСТВАЎ","chapter":"8","verse":"24","text":"І спачыў Ёрам з бацькамі сваімі, і пахаваны з бацькамі сваімі ў горадзе Давідавым. І зацараваў Ахозія, сын ягоны, замест яго."},{"book":"4 ЦАРСТВАЎ","chapter":"8","verse":"25","text":"У дванаццаты год Ёрама, сына Ахава, цара Ізраільскага, зацараваў Ахозія, сын Ёрама, цара Юдэйскага:"},{"book":"4 ЦАРСТВАЎ","chapter":"8","verse":"26","text":"дваццаць два гады было Ахозію, калі зацараваў, і адзін год валадарыў у Ерусаліме. А імя маці ягонай Гатолія, дачка Амврыя, цара Ізраільскага."},{"book":"4 ЦАРСТВАЎ","chapter":"8","verse":"27","text":"І хадзіў шляхам дома Ахававага, і рабіў благое ў вачах Гасподніх, падобна дому Ахававаму, бо ён быў у радстве з домам Ахававым."},{"book":"4 ЦАРСТВАЎ","chapter":"8","verse":"28","text":"І пайшоў ён зь Ёрамам, сынам Ахава, на вайну з Азаілам, царом Сірыйскім, у Рамот Галаадскі, і паранілі Сірыйцы Ёрама."},{"book":"4 ЦАРСТВАЎ","chapter":"8","verse":"29","text":"І вярнуўся Ёрам цар, каб лячыцца ў Ізрэелі ад ранаў, якія прычынілі яму Сірыйцы ў Рамоце, калі ён ваяваў з Азаілам, царом Сірыйскім. І Ахозія, сын Ёрама, цар Юдэйскі, прыйшоў наведаць Ёрама, сына Ахава, у Ізрэель, бо ён быў хворы."}]}