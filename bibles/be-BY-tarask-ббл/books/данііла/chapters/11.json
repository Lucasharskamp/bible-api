{"data":[{"book":"ДАНІІЛА","chapter":"11","verse":"1","text":"І вось я зь першага года Дарыя Мідзяніна стаўся апораю і падмацаваньнем."},{"book":"ДАНІІЛА","chapter":"11","verse":"2","text":"А зараз абвяшчу табе праўду: вось, яшчэ тры цары паўстануць у Персіі; потым чацьвёрты перабольшыць усіх вялікім багацьцем, і калі падсіліцца багацьцем сваім, дык падыме ўсіх супроць царства Грэцкага."},{"book":"ДАНІІЛА","chapter":"11","verse":"3","text":"І паўстане цар магутны, які будзе валадарыць зь вялікаю ўладаю і будзе дзейнічаць па сваёй волі."},{"book":"ДАНІІЛА","chapter":"11","verse":"4","text":"Але калі ён паўстане, царства яго разваліцца і падзеліцца па чатырох вятрах і не да ягоных нашчадкаў пяройдзе, і не з тою ўладаю, зь якою ён валадарыў, бо раздробніцца царства ягонае і дастанецца іншым, а ня ім."},{"book":"ДАНІІЛА","chapter":"11","verse":"5","text":"І ўзмоцніцца паўднёвы цар, а адзін з князёў ягоных перасіліць яго і будзе валадарыць, і вялікае будзе валадарства ў яго."},{"book":"ДАНІІЛА","chapter":"11","verse":"6","text":"Але празь некалькі гадоў яны паяднаюцца, і дачка паўднёвага цара прыйдзе да цара паўночнага, каб устанавіць правільныя стасункі паміж імі; але яна ня ўтрымае сілы ў руках сваіх, ня ўстоіць і род яе, а здраджаны будуць як яна, так і тыя, што ішлі разам зь ёю, і народжаныя ёю, і што памагалі ёй у тыя часіны."},{"book":"ДАНІІЛА","chapter":"11","verse":"7","text":"Але паўстане парастак ад кораня яе, выйдзе да войска і ўвойдзе ў цьвярдыні цара паўночнага, і будзе дзейнічаць у іх, і апануе іх,"},{"book":"ДАНІІЛА","chapter":"11","verse":"8","text":"і нават багоў іхніх, ідалаў іхніх з каштоўным посудам іхнім, срэбным і залатым, зьвязе ў няволю ў Егіпет і некалькі гадоў будзе стаяць вышэй за цара паўночнага."},{"book":"ДАНІІЛА","chapter":"11","verse":"9","text":"Хоць ён і ўчыніць нашэсьце на царства паўднёвага цара, але вернецца ў сваю зямлю."},{"book":"ДАНІІЛА","chapter":"11","verse":"10","text":"Потым узброяцца сыны ягоныя і зьбяруць шматлікае войска, і адзін зь іх хутка пойдзе, апануе і пройдзе, і потым, вяртаючыся, будзе ваяваць зь ім аж да яго цьвярдыні."},{"book":"ДАНІІЛА","chapter":"11","verse":"11","text":"І раз'ятрыцца паўднёвы цар і выступіць, уступіць у бойку зь ім, царом паўночным, і выставіць вялікае войска, і аддадзена будзе войска ў рукі яго."},{"book":"ДАНІІЛА","chapter":"11","verse":"12","text":"І ўзбадзёрыцца войска, і сэрца царова ўзьнясецца; ён кіне многія тысячы, але ад гэтага ня будзе мацнейшы;"},{"book":"ДАНІІЛА","chapter":"11","verse":"13","text":"бо паўночны цар вернецца і выставіць войска большае за ранейшае і празь некалькі гадоў мусова прыйдзе зь вялізарным войскам і вялікім багацьцем."},{"book":"ДАНІІЛА","chapter":"11","verse":"14","text":"У тыя часы многія паўстануць супроць паўднёвага цара, і мяцежнікі з сыноў твайго народу падымуцца, каб спраўдзілася ўява, і загінуць."},{"book":"ДАНІІЛА","chapter":"11","verse":"15","text":"І прыйдзе цар паўночны, насыпле вал і авалодае ўмацаваным горадам, і ня ўстояць мышцы поўдня, ні адборнае войска яго; і ня хопіць сілы супроцьстаяць."},{"book":"ДАНІІЛА","chapter":"11","verse":"16","text":"І хто выйдзе да яго, будзе дзейнічаць па волі ягонай, і ніхто ня ўстоіць перад ім; і на славутай зямлі паставіць стан свой, і будзе пагібель у ягонай руцэ."},{"book":"ДАНІІЛА","chapter":"11","verse":"17","text":"І возьме намер увайсьці з усёю сілаю царства свайго, і праведныя зь ім, і ўчыніць гэта; і дачку за жонку аддасьць яму, на пагібель ягоную, але з гэтым намыслам не пашанцуе, і ня будзе яму карысьці з таго."},{"book":"ДАНІІЛА","chapter":"11","verse":"18","text":"Потым паверне аблічча сваё да астравоў і здабудзе многія; але нейкі правадыр спыніць учыненую ім ганьбу і нават сваю ганьбу аберне на яго."},{"book":"ДАНІІЛА","chapter":"11","verse":"19","text":"Потым ён паверне аблічча сваё на цьвярдыні сваёй зямлі; але спатыкнецца, упадзе і ня станецца яго,"},{"book":"ДАНІІЛА","chapter":"11","verse":"20","text":"На яго месца стане той, які пашле зборшчыка падаткаў прайсьці на царства славы; але і ён празь некалькі дзён загіне, і не ад абурэньня і ня ў бітве."},{"book":"ДАНІІЛА","chapter":"11","verse":"21","text":"І паўстане на месца яго пагарджаны, і не ўшануюць яго па-царску; але ён прыйдзе няпрыкметна і лёсткамі апануе царствам,"},{"book":"ДАНІІЛА","chapter":"11","verse":"22","text":"і ўсепатопныя войскі будуць патоплены і зьнішчаны ім, нават і сам правадыр запавету."},{"book":"ДАНІІЛА","chapter":"11","verse":"23","text":"Бо пасьля таго, як ён уступіць у саюз зь ім, ён будзе дзейнічаць ашуканствам, і ўзыдзе і возьме верх з малым народам."},{"book":"ДАНІІЛА","chapter":"11","verse":"24","text":"Ён увойдзе ў мірныя і ўрадлівыя краіны і ўчыніць тое, чаго не рабілі бацькі яго і бацькі бацькоў яго; здабычу, нарабаваную маёмасьць і багацьце будзе раздаваць сваім і на цьвярдыні будзе мець свае намыслы, але толькі да часу."},{"book":"ДАНІІЛА","chapter":"11","verse":"25","text":"Потым абудзіць сілу сваю і дух свой зь вялізным войскам супроць паўднёвага цара, і цар паўднёвы выступіць на вайну зь вялікім і яшчэ мацнейшым войскам, але ня ўстоіць, бо намысьліцца супроць яго падступнасьць."},{"book":"ДАНІІЛА","chapter":"11","verse":"26","text":"І тыя трапезьнікі, што ядуць зь ім, загубяць яго, і войска ягонае разьліецца і многія будуць забітыя."},{"book":"ДАНІІЛА","chapter":"11","verse":"27","text":"На сэрцы ў абодвух цароў гэтых будзе падступнасьць, і за адным сталом гаварыцьмуць няпраўду, але ня будзе посьпеху, бо канец яшчэ адкладзены да свайго часу."},{"book":"ДАНІІЛА","chapter":"11","verse":"28","text":"І вернецца ён у свой край зь вялікім багацьцем і з варожым намыслам супроць сьвятога запавету, і ён выканае яго і вернецца на сваю зямлю."},{"book":"ДАНІІЛА","chapter":"11","verse":"29","text":"І ў назначаны час зноў пойдзе ён на поўдзень; але апошні паход не такі будзе, як ранейшы,"},{"book":"ДАНІІЛА","chapter":"11","verse":"30","text":"бо ў адзін зь ім час прыйдуць Кітымскія караблі; і ён падупадзе духам і вернецца, і азлобіцца на сьвяты запавет і зьдзейсьніць свой намер і зноў увойдзе ў згоду з адступнікамі ад сьвятога запавету."},{"book":"ДАНІІЛА","chapter":"11","verse":"31","text":"І дадзена ім будзе частка войска, якая зьняславіць сьвятыню магутнасьці і спыніць штодзённую ахвяру і паставіць гідоту спустошанасьці."},{"book":"ДАНІІЛА","chapter":"11","verse":"32","text":"Тых, якія несправядліва ўчыняць супроць запавета, ён завабіць да сябе лёсткамі; а людзі, якія шануюць свайго Бога, узмоцняцца і будуць дзеяць."},{"book":"ДАНІІЛА","chapter":"11","verse":"33","text":"І разумныя з народу навядуць на розум многіх, хоць будуць некаторы час пакутаваць ад меча і агню, ад палону і рабунку;"},{"book":"ДАНІІЛА","chapter":"11","verse":"34","text":"і ў час пакутніцтва свайго будуць мець пэўную дапамогу, і многія далучацца да іх, але няшчыра."},{"book":"ДАНІІЛА","chapter":"11","verse":"35","text":"Пацерпяць некаторыя і з разумных, каб выпрабаваць сябе, каб ачысьціцца і каб адбяліцца да апошняга часу; бо ёсьць яшчэ час да вызначанага часу."},{"book":"ДАНІІЛА","chapter":"11","verse":"36","text":"І будзе рабіць цар той паводле свайго ўпадабаньня, і ўзьнясецца і ўзьвялічыцца вышэй за ўсякае божышча, і на Бога багоў гаварыцьме непатрэбнае і мецьме посьпех, пакуль не давершыцца гнеў: бо што наперад вызначана, тое споўніцца."},{"book":"ДАНІІЛА","chapter":"11","verse":"37","text":"І пра багоў сваіх бацькоў ён не падумае, ні пра пажадлівасьць жанчын; ні нават божышча ніякага ня ўважыць; бо ўзьвялічыць сябе над усімі."},{"book":"ДАНІІЛА","chapter":"11","verse":"38","text":"Але богу цьвярдыняў на ягоным месцы ён будзе аддаваць пашану, і бога, якога ня ведалі ягоныя бацькі, будзе ўшаноўваць золатам і срэбрам, і дарагімі камянямі і рознымі рэчамі каштоўнымі,"},{"book":"ДАНІІЛА","chapter":"11","verse":"39","text":"і зладзіць цьвярдыню з чужым богам: хто прызнае яго, тым пабольшыць пашану і дасьць уладу над многімі, і зямлю раздасьць, як узнагароду."},{"book":"ДАНІІЛА","chapter":"11","verse":"40","text":"А пад канец часу ўступіць у бой зь ім цар паўднёвы, і цар паўночны кінецца на яго, як бура, з калясьніцамі, вершнікамі і шматлікімі караблямі, і нападзе на землі, заліе іх і пройдзе церазь іх."},{"book":"ДАНІІЛА","chapter":"11","verse":"41","text":"І ўвойдзе ён у найцудоўнейшую зямлю, і многія вобласьці пацерпяць, і ўратуюцца ад рукі ягонай толькі Эдом, Мааў і большая частка сыноў Амонавых."},{"book":"ДАНІІЛА","chapter":"11","verse":"42","text":"І працягне сваю руку на розныя краіны, не ўратуецца і зямля Егіпецкая."},{"book":"ДАНІІЛА","chapter":"11","verse":"43","text":"І завалодае ён скарбамі залатымі і срэбнымі і рознымі каштоўнасьцямі Егіпта; Лівійцы і Эфіопцы пойдуць за ім."},{"book":"ДАНІІЛА","chapter":"11","verse":"44","text":"Але чуткі з усходу і поўначы ўстрывожаць яго, і ён выйдзе зь вялікаю лютасьцю, каб нішчыць і забіваць многіх,"},{"book":"ДАНІІЛА","chapter":"11","verse":"45","text":"і паставіць ён царскія намёты свае паміж морам і гарою славутай сьвятыні; але прыйдзе да свайго канца, і ніхто не дапаможа яму."}]}