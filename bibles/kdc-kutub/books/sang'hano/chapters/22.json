{"data":[{"book":"Sang'hano","chapter":"22","verse":"1","text":"“Ndugu zangu Wayahudi, nhegelezeni sambi viniigombela kumwenu!”"},{"book":"Sang'hano","chapter":"22","verse":"2","text":"Viwamuhulike kolonga Kiebulania, wanyamala tuluu na Paulo kagendelela kulonga,"},{"book":"Sang'hano","chapter":"22","verse":"3","text":"“Niye na Muyahudi, nivumbukila Taliso mwiisi ya Kilikia. Lakini ng'hulila bahano Yelusalemu kamba mwanahina wa Gamalieli. Nibokela mafundizo kwa kugangamala mna gamalagizo ga wahenga zetu na niilava mwenyego kwa moyo wose kwa Imulungu kamba mose muli hano.”"},{"book":"Sang'hano","chapter":"22","verse":"4","text":"Niwadunhunza mbaka kuwakoma wanhu waikweleleze nzila ino. Niwagoga wambigalo na watwanzi na kuwagodeka mkifungo."},{"book":"Sang'hano","chapter":"22","verse":"5","text":"Mulava nhosa mkulu na wanhu wose wamkitala odaha kulonga kamba nolonga ukweli. Nibokela baluwa kulawa kwa ndugu Wayahudi ako Damesiki, avo nyhola kuwagoga wanhu awo na kuwagala Yelusalemu kuno wagodekigwa minyololo ili watagusigwe."},{"book":"Sang'hano","chapter":"22","verse":"6","text":"“Vinikalile nogenda na kuvika behi ya Damesiki, yopata saa sita imisi, bahaja mulenge kulawa kuulanga unimwemwesela mhande zose."},{"book":"Sang'hano","chapter":"22","verse":"7","text":"Nigwa hasi mhulika sauti yonongela, ‘Sauli, Sauli! Habali kondununza?’"},{"book":"Sang'hano","chapter":"22","verse":"8","text":"Niuza, ‘Mndewa, gweye kwa nani?’ Kanongela, ‘Niye na Yesu wa Nazaleti. Niye iyo yuunidununza.’"},{"book":"Sang'hano","chapter":"22","verse":"9","text":"Wanhu wakalile hamoja na niye wawona umulenge, lakini hawaihulike sauti ya ayo yalongile na niye."},{"book":"Sang'hano","chapter":"22","verse":"10","text":"Nimuuza, ‘Mndewa nhende choni?’ Mndewa kanongela, ‘Lamuka uchole Damesiki, ako kolongeligwa kila kinhu kinilonda utende.’"},{"book":"Sang'hano","chapter":"22","verse":"11","text":"Ng'hala silola mbuli ya uja umulenge mkali, avo waja wayangu wanigoga mkono na kunilongoza Damesiki."},{"book":"Sang'hano","chapter":"22","verse":"12","text":"“Mna dibuga dijo kukala munhu yakemigwe Anania, munhu yomdumba Imulungu, yagagogile Malagizo ga Musa na kakala kotogoligwa ng'hani na Wayahudi wose wakalile kuko."},{"book":"Sang'hano","chapter":"22","verse":"13","text":"Keza kumwangu, kema behi yangu, kalonga, ‘Ndugu Sauli lola kabili!’ Bahaja ndola kabili na kumulola."},{"book":"Sang'hano","chapter":"22","verse":"14","text":"Anania kalonga, ‘Imulungu wa wahenga zetu kakusagula ujuwe goyolonda, na kumona Msang'hanaji wake Yanogile na kumuhulika kolonga kwa mulomo wake."},{"book":"Sang'hano","chapter":"22","verse":"15","text":"Kwavija kuvona na komulongela kila munhu kiwone na kuhulika."},{"book":"Sang'hano","chapter":"22","verse":"16","text":"Na sambi kobeta choni? Inuka na ubatizigwe na nzambi zako zigeligwe kumgongo kwa kumpula heyo.’"},{"book":"Sang'hano","chapter":"22","verse":"17","text":"“Nibwela Yelusalemu na vinikalile nompula Imulungu Mng'anda ya Imulungu, Imulungu kandagusila kinhu,"},{"book":"Sang'hano","chapter":"22","verse":"18","text":"Nimona Mndewa, kanongela, ‘Lopola usegele Yelusalemu, kwavija wanhu weli hano hondawatogole gondaulonge mbuli ya niye.’"},{"book":"Sang'hano","chapter":"22","verse":"19","text":"Nimwidika, ‘Mndewa, wao ojuwa goya kamba ningila mzing'anda za kumpula Imulungu, niwagoga na kuwatowa wanhu wakutogole gweye."},{"book":"Sang'hano","chapter":"22","verse":"20","text":"Na munhu wako Sitefano viyakomigwe, niye ng'hala baho nolola viyokomigwa na kukaliza viwalo va wanhu wakalile omkoma.’"},{"book":"Sang'hano","chapter":"22","verse":"21","text":"Mndewa kanongela, ‘Genda, kwavija nokugala kutali kwa wanhu haweli Wayahudi.’ ”"},{"book":"Sang'hano","chapter":"22","verse":"22","text":"Wanhu wamtegeleza Paulo mbaka viyalongile vino, lakini wasonga kuguta nyangi, “Msegeseni! Mkomeni! Holondigwa yawe mgima!”"},{"book":"Sang'hano","chapter":"22","verse":"23","text":"Wagendelela kuguta nyangi kuno opunga viwalo vao, wagevuzika na kupigisa timbwisi uchanha."},{"book":"Sang'hano","chapter":"22","verse":"24","text":"Mkulu wa wakalizi kawalagiza wanhu zake wamgale Paulo kuing'hambi, kawalongela wamtowe mbalati ili wajuwe habali Wayahudi oguta nyangi kamba avo mbuli yake."},{"book":"Sang'hano","chapter":"22","verse":"25","text":"Lakini viwamgodeke na kulonda kumtowa mbalati, Paulo kamulongela mkulu yemile aho, “Vino malagizo gotogola kumtowa mwenekae wa Lumi ing'hali hainajuwika mbuli gani ihile iyaitendile?”"},{"book":"Sang'hano","chapter":"22","verse":"26","text":"Mkulu ayo viyahulike vivo kachola kwa mkulu wa wakalizi kamuuza, “Kolonda kutenda choni? Munhu ayo mwenekae wa Lumi!”"},{"book":"Sang'hano","chapter":"22","verse":"27","text":"Avo mkulu wa wakalizi kamcholela Paulo kamuuza, “Nongele, gweye kwa mwenekae wa Lumi?”"},{"book":"Sang'hano","chapter":"22","verse":"28","text":"Mkulu wa wakalizi kamulongela, “Niye niwa mwenekae wa Lumi kwa kuliha sente nyingi.”"},{"book":"Sang'hano","chapter":"22","verse":"29","text":"Bahaja wanhu walondile kumsola Paulo walawanya. Na ayo mkulu wa wakalizi kadumba ng'hani viyajuwile Paulo kakala mwenekae wa Lumi na kuno kamgodeka nzabi."},{"book":"Sang'hano","chapter":"22","verse":"30","text":"Mkulu wa wakalizi kalonda kujuwa habali Wayahudi wamtagusa Paulo. Avo imitondo yake kamfungula Paulo iminyololo na kuwalagiza wakulu wa walava nhosa na wanhu wose wa mkitala waiting'hane. Abaho kamsola Paulo na kumwika haulongozi wao."}]}