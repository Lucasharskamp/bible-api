{"data":[{"book":"लुका","chapter":"20","verse":"1","text":"एक दिह यीशु मोंदिर माय माणहाह हिकवोण देणे बाजरियेल ईतो एने हाजाली खुबेर होमलाड़तालो, ते मुखी चाकर्‍यो एने देरेमगुरू, डायडाया हेऱ्या आहने आवीन उबरी गीया;"},{"book":"लुका","chapter":"20","verse":"2","text":"एने केणे बाज गीया, “आमुह के, तु ज्या कामाह काल्ला आदिकार माय किरेह, एने कुण हे जो तुवाह ज्यो आदिकार आपेल हे?”"},{"book":"लुका","chapter":"20","verse":"3","text":"यीशु ताह जापाप आप्यो, “मी बी तुमूह एक सावाल फुसथो; माहु किवो,"},{"book":"लुका","chapter":"20","verse":"4","text":"योहानाह बपतीस्मा केरनेन आदिकार हेरगान उगे रेन एतो काय माणहान उगे रेन एतो?”"},{"book":"लुका","chapter":"20","verse":"5","text":"तेवी ता तान तान केणे बाज गीया काय जापाप आपुह, “केदी आपु केहु, ‘हेरगान उगे रेन,’ ते तो केय, तुमू ता पोर बुरहो काहा नाह केऱ्या?"},{"book":"लुका","chapter":"20","verse":"6","text":"एने केदी आपु केहु, ‘माणहान उगे रेन,’ ते आखा माणहे आपुह देगड़ा केरीन देती, काहाकाय माणहे खेरीच जाणतेह काय योहान जाणकार ईतो।”"},{"book":"लुका","chapter":"20","verse":"7","text":"ओवता ता जापाप आप्या, “आमुह नाह मालुम काय ताह आदिकार कुणीन उगे रेन जुड़ेल।”"},{"book":"लुका","chapter":"20","verse":"8","text":"यीशु ताह केयो, “ते मी बी तुमूह नाह केत काय मी ज्य काम काल्ला आदिकार माय केरथु।”"},{"book":"लुका","chapter":"20","verse":"9","text":"तेवी यीशु माणहाह ज्यो किस्सो केणे बाज गीयो, “एगदो माणुह अंगुर ने खेत केऱ्यो, एने किरसाणाह तो गोवांद्यो आपीन मोकता दिह्यान केरता दिहरा देसाम जात रिनो”"},{"book":"लुका","chapter":"20","verse":"10","text":"जेवी टेम आवो ते मालीक किरसाणा फाय एक पावराह मुकल्यो काय ता अंगुर ने खेतान थोड़ाक फोलान ईसो ताह आपी, पुण किरसाणे ताह देन एने ठाल्ले आथे मोकेल देना।"},{"book":"लुका","chapter":"20","verse":"11","text":"ओवतो तो दिहरा पावराह मुकल्यो, एने किरसाणे ताह बी देना एने ताह लाजवाड़ीन ठाल्ले आथे मोकेल देना।"},{"book":"लुका","chapter":"20","verse":"12","text":"ओवतो तो तीसरा पावराह मुकल्यो, एने ता ताह बी गायलो केरीन खेताम रेन बाहेर टाक देना।"},{"book":"लुका","chapter":"20","verse":"13","text":"तेवी अंगुर ने खेतान मालीक केयो, मी काय केरू? मी मार मोंगाल्ला बेटाख मोकलुह, एय सेकी ता तान मान मेलती?"},{"book":"लुका","chapter":"20","verse":"14","text":"पुण किरसाणे मालक्यान बेटाख देखीन आपसा माय विचार केरने बाज गीया, “ज्यो ते वोच हे, चालो आपु ज्याह मार देता तेवी ज्यी मालदेन आपणी एय जाय!"},{"book":"लुका","chapter":"20","verse":"15","text":"एने ता ताह अंगुर ने खेताम रेन बाहेर निकालीन मार टाक्या। केरीन एवी खेतान मालीक ता हिऱ्यो काय केरी?"},{"book":"लुका","chapter":"20","verse":"16","text":"‘मालीक आवीन किरसाणाह खेतेम केरी, एने अंगुर ने खेत दिहराह होप देय।’” ज्य होमलीन ता यीशुह केया, “बोगवान केरीन इहकेरीन नाय एणे जुवे।”"},{"book":"लुका","chapter":"20","verse":"17","text":"यीशु तान उगे देखीन केयो, “पुस्तेक माय ज्य काय लेख मेल्योह? ‘जा देगड़ाह मिस्तऱ्या बिगेर कामान सोमजीन जुगार दियेल, तोच दिगोड़ पायान खास दिगोड़ बोण गीयो।’"},{"book":"लुका","chapter":"20","verse":"18","text":"जो कुण ता देगड़ा पोर पोड़ी तो टुकड़ा एय जाय, एने चुरा वोल जाय, एने जा पोर तो पोड़ी, ताह देल देय।”"},{"book":"लुका","chapter":"20","verse":"19","text":"ती टेम देरेमगुरू एने मुखी चाकऱ्या यीशुह देरने होद्या, काहाकाय ता सोमजी जायेल एता काय यीशु आपणे बाराम ज्यो किस्सो कियेल हे, पुण ता माणहाह बिना।"},{"book":"लुका","chapter":"20","verse":"20","text":"ता यीशुन ताक माय रेना, एने वोकल्याह मोकल्यो काय जा देरमी बोणनेन नेट केरीन तान काल्लान काल्ला सावाला माय फासाड़ सेकी, काहाकाय यीशुह यहुदि आदिकारीन आथाम एने रोमन आदिकारा माय होप देहु।"},{"book":"लुका","chapter":"20","verse":"21","text":"ता वोकल्या यीशुह ज्यो फुशा, “एय गुरू, आमु जाणतेह काय तु ठिख किथे एने हिकाड़ेह बी, एने काल्लाह नेचो नाह किरेत, पुण बोगवानान वाट खेराय माय देखाड़ेह।"},{"book":"लुका","chapter":"20","verse":"22","text":"काय आमुह रोमन आदिकारीह फालो आपणे हाजो हे काय नाह?”"},{"book":"लुका","chapter":"20","verse":"23","text":"पुण यीशु तान चेतराय जाणीन ताह केयो,"},{"book":"लुका","chapter":"20","verse":"24","text":"“माहु एक चांदीन सिक्को देखाड़ो। ज्या पोर कुणान साप एने नाव हे?” ता केया, “रोम ने राजा केसर ने।”"},{"book":"लुका","chapter":"20","verse":"25","text":"यीशु ताह केयो, “ते जो केसरान हे, तो केसराह आपो; एने जो बोगवानान हे, तो बोगवानाह आपो।”"},{"book":"लुका","chapter":"20","verse":"26","text":"ता माणहान सामने ज्यी वाती माय यीशुह फासाड़ नाह सेक्‍या, पुण तान जापाप रेन बोंगलायीन ठावकाच एय गीया।"},{"book":"लुका","chapter":"20","verse":"27","text":"ओवता सदुकी जा केतेह काय मुरेलान जीव उठणो सोतोच नाह, ता माय रेन थोड़ाक जाणे यीशुन आहने आवीन फुशा,"},{"book":"लुका","chapter":"20","verse":"28","text":"“एय गुरू, मुसान नेम माय इहकेरीन लिखेल हे काय: ‘केदी एगदान बाहख तान बायकु जीवतालीच ने बिगेर सोरान मोर जाय, ते तान बाहख तान बायकु हिऱ्यो वाराड़ केर लेय, एने तान बायाख ने केरता वोच पायदा केरी।’"},{"book":"लुका","chapter":"20","verse":"29","text":"हात बाहख एता, पेल्लो बाहख वाराड़ केरीन बिगेर सोरान मोर गीयो।"},{"book":"लुका","chapter":"20","verse":"30","text":"उवतो दुसरो,"},{"book":"लुका","chapter":"20","verse":"31","text":"एने तीसरो बी ती बायकु हिऱ्यो वाराड़ केर लिदो। एने इहीचकेरीन हातु बिगेर सोरान मोर गीया।"},{"book":"लुका","chapter":"20","verse":"32","text":"सेवली बुखेत ती बायकु बी मोर गियी।"},{"book":"लुका","chapter":"20","verse":"33","text":"केरीन जीव उठणेन पासाण ती ता माय रेन कुणीन बायकु रेय? काहाकाय ती हेऱ्या हातु बी बाहख वाराड़ किरेल एता।”"},{"book":"लुका","chapter":"20","verse":"34","text":"यीशु ताह केयो, “ज्यी दुनियान सोरा माय ते वाराड़ ईथे,"},{"book":"लुका","chapter":"20","verse":"35","text":"पुण जा माणहे ज्यान लायेक रेती काय ता कालाह एने मुरेल माय रेन जीव उठणेन आत केरती, ता नाय वाराड़ केरती एने नाय वाराड़ केरने होपाती।"},{"book":"लुका","chapter":"20","verse":"36","text":"ओवता ता मोरती बी नाय। काहाकाय ता हेरोगदुतान गेत रेती, एने मोरीन जीव उठणेन कारेण बोगवानान सोरा बोणीन रेती।"},{"book":"लुका","chapter":"20","verse":"37","text":"पुण ज्यी वातुह काय मुरेल जीव उठतेह, मुसो बी हेलेगताला जाड़ान उदारण माय देखाड़ेल हे, काय तो बोगवानाह अब्राहाम ने बोगवान, एने इसहाक ने बोगवान एने याकुब ने बोगवान किथे।"},{"book":"लुका","chapter":"20","verse":"38","text":"बोगवान ते मुरदान नाह पुण जीवतालान बोगवान हे, काहाकाय तान आहने आखा जीवताला हेते।”"},{"book":"लुका","chapter":"20","verse":"39","text":"तेवी ज्य होमलीन देरेमगुरू माय रेन थोड़ाक इहकेरीन केया, “एय गुरू, तु खेरीच केयो।”"},{"book":"लुका","chapter":"20","verse":"40","text":"एने सदुकीह उंजु यीशुह काह फुसणेन ईमोत नाह एनी।"},{"book":"लुका","chapter":"20","verse":"41","text":"ओवतो यीशु ताह फुशो, “मसी दाऊद ने खानदानान काहा केतेह?”"},{"book":"लुका","chapter":"20","verse":"42","text":"दाऊद खुद बजन सहितान पुस्तेक माय किथे; मालीक मार मालीकाह केयो, मार जीवड़े उगे बोह!"},{"book":"लुका","chapter":"20","verse":"43","text":"जाह वोर काय मी तारा दुसमोनाह तारे पायान बुंदे नाय केर देव।"},{"book":"लुका","chapter":"20","verse":"44","text":"दाऊद ते मसी मालीक किथे; ते ओवतो तो तान वोच किहीक एय सेकी?"},{"book":"लुका","chapter":"20","verse":"45","text":"जेवी आखा माणहे होमेलने बाजरियेल एता, ते यीशु तान चेलाह केयो,"},{"book":"लुका","chapter":"20","verse":"46","text":"“देरेमगुरूह रेन जोगवीन रिज्यो, ताह लाम्बा लाम्बा फाड़का पेरीन फिरने हाजो लागेह, उंजु आटा माय नमस्‍कार एने आदार केरनु एने बोक्ती केरन्या गेराम मुखी जागे बोहणु एने खाणान पोंगेत माय हाजो जागो ताह हाजो लागेह।"},{"book":"लुका","chapter":"20","verse":"47","text":"ता रांडायेल बायकुन फायदो उखलीन त्युन पोयशा सांडाड़ लेतेह, एने माणहाह देखाड़नेन केरता जुलूम वार वोर विन्ता केऱ्या केरतेह। ताह होवटोह डेंड जुड़ी।”"}]}