{"data":[{"book":"2 Tessalonicenzen","chapter":"3","verse":"1","text":"Verder, broeders, bidt voor ons, opdat het woord des Heren voort mag ijlen, en verheerlijkt mag worden als onder u;"},{"book":"2 Tessalonicenzen","chapter":"3","verse":"2","text":"ook dat we verlost mogen worden van onbetamelijke en slechte mensen; want niet allen bezitten het geloof."},{"book":"2 Tessalonicenzen","chapter":"3","verse":"3","text":"De Heer is getrouw; Hij zal u sterken, en u voor het kwade bewaren."},{"book":"2 Tessalonicenzen","chapter":"3","verse":"4","text":"Daarenboven vertrouwen we van u in den Heer, dat gij doet, wat we bevelen, en dat gij het ook zult blijven doen."},{"book":"2 Tessalonicenzen","chapter":"3","verse":"5","text":"En de Heer neige uw harten tot de liefde voor God en tot de verwachting van Christus."},{"book":"2 Tessalonicenzen","chapter":"3","verse":"6","text":"Broeders, in de naam van den Heer Jesus Christus drukken we u op het hart, u terug te trekken van elken broeder, die ongeregeld leeft, niet naar de overlevering, die gij van ons hebt ontvangen."},{"book":"2 Tessalonicenzen","chapter":"3","verse":"7","text":"Zelf weet gij toch wel, hoe gij ons navolgen moet. Want we hebben onder u niet ongeregeld geleefd."},{"book":"2 Tessalonicenzen","chapter":"3","verse":"8","text":"We hebben niemands brood om niet gegeten, maar nacht en dag gearbeid in zwoegen en slaven, om niemand van u tot last te zijn;"},{"book":"2 Tessalonicenzen","chapter":"3","verse":"9","text":"niet alsof we geen recht er op hadden, maar om onszelf aan u als voorbeeld ter navolging te stellen."},{"book":"2 Tessalonicenzen","chapter":"3","verse":"10","text":"Bovendien, toen we bij u waren, hebben we u toch voorgehouden, dat wie niet werken wil, ook niet ete."},{"book":"2 Tessalonicenzen","chapter":"3","verse":"11","text":"En nu horen we toch, dat sommigen onder u een ongeregeld leven leiden, zich niet druk maken, maar wel veel drukte."},{"book":"2 Tessalonicenzen","chapter":"3","verse":"12","text":"Hen gebieden en vermanen we in den Heer Jesus Christus, om rustig te werken en hun eigen brood te eten."},{"book":"2 Tessalonicenzen","chapter":"3","verse":"13","text":"En gij broeders, wordt niet moede, het goede te doen."},{"book":"2 Tessalonicenzen","chapter":"3","verse":"14","text":"Zo iemand niet luistert naar ons woord in deze brief, tekent Hem aan en gaat niet met hem om, opdat hij beschaamd moge staan."},{"book":"2 Tessalonicenzen","chapter":"3","verse":"15","text":"Toch moet ge hem niet als uw vijand beschouwen, maar als een broeder vermanen."},{"book":"2 Tessalonicenzen","chapter":"3","verse":"16","text":"De Heer van de vrede, Hij geve u de vrede altijd en in alles. De Heer zij met u allen!"},{"book":"2 Tessalonicenzen","chapter":"3","verse":"17","text":"De groet is van mijn eigen hand: Paulus. Dit is het teken bij iedere brief; zo schrijf ik:"},{"book":"2 Tessalonicenzen","chapter":"3","verse":"18","text":"De genade van onzen Heer Jesus Christus zij met u allen."}]}