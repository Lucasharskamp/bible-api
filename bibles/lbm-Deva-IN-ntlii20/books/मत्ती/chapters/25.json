{"data":[{"book":"मत्ती","chapter":"25","verse":"1","text":"“स्वर्ग को राज्य उन दस कुंवारियों को जसो होयेंन जो अपनी दीया पकड़ क दूल्हा सी मिलन लायी निकली।"},{"book":"मत्ती","chapter":"25","verse":"2","text":"उन्म पाच मूर्ख अऊर पाच समझदार होती।"},{"book":"मत्ती","chapter":"25","verse":"3","text":"मूर्खो न अपनी दीया त ली, पर अपनो संग तेल नहीं लियो;"},{"book":"मत्ती","chapter":"25","verse":"4","text":"पर समझदारों न अपनी दीया को संग अपनो कुप्पियों म तेल भी भर लियो।"},{"book":"मत्ती","chapter":"25","verse":"5","text":"जब दूल्हा को आनो म देर भयी, त हि सब नींद सी झुलन लगी अऊर सोय गयी।”"},{"book":"मत्ती","chapter":"25","verse":"6","text":"“अरधी रात ख धूम मची: ‘देखो, दूल्हा आय रह्यो हय! ओको सी मिलन लायी चलो।’"},{"book":"मत्ती","chapter":"25","verse":"7","text":"तब हि सब कुंवारिया उठ क अपनी दीया ठीक करन लगी।"},{"book":"मत्ती","chapter":"25","verse":"8","text":"अऊर मूर्खो न समझदारों सी कह्यो, ‘अपनो तेल म सी कुछ हम्ख भी देवो, कहालीकि हमरो दीया बुझ रह्यो हंय।’"},{"book":"मत्ती","chapter":"25","verse":"9","text":"पर समझदारों न उत्तर दियो, ‘यो हमरो अऊर तुम्हरो लायी पूरो नहीं होय; भलो त यो हय कि तुम तेल बेचन वालो को जवर जाय क अपनो लायी ले लेवो।’"},{"book":"मत्ती","chapter":"25","verse":"10","text":"जब हि तेल लेन ख जाय रही होती त दूल्हा आय पहुंच्यो, अऊर जो तैयार होती, हि ओको संग बिहाव को भवन म चली गयी अऊर दरवाजा बन्द कर दियो गयो।”"},{"book":"मत्ती","chapter":"25","verse":"11","text":"“येको बाद हि दूसरी कुंवारिया भी आय क कहन लगी, ‘हे मालिक, हे मालिक, हमरो लायी दरवाजा खोल दे अऊर हम ख अन्दर आवन दे!’"},{"book":"मत्ती","chapter":"25","verse":"12","text":"ओन उत्तर दियो, ‘मय तुम सी सच कहूं हय, मय तुम्ख नहीं जानु।’”"},{"book":"मत्ती","chapter":"25","verse":"13","text":"येकोलायी “जागतो रहो,” कहालीकि तुम न ऊ दिन ख जानय हय, अऊर न ऊ समय ख।"},{"book":"मत्ती","chapter":"25","verse":"14","text":"“कहालीकि यो ऊ आदमी को जसो हय जेन परदेश जातो समय अपनो सेवकों ख बुलाय क अपनी जायजाद उन्ख सौंप दियो।"},{"book":"मत्ती","chapter":"25","verse":"15","text":"ओन एक ख पाच हजार सोनो को सिक्का दियो, दूसरों ख दोय हजार दियो, अऊर तीसरो ख एक हजार; यानेकि हर एक ख ओकी लायकता को अनुसार दियो, अऊर तब ऊ अपनी यात्रा पर चली गयो।"},{"book":"मत्ती","chapter":"25","verse":"16","text":"तब, जेक पाच हजार को सिक्का मिल्यो होतो, ओन तुरतच जाय क उन्को सी लेन-देन करयो, अऊर पाच हजार सिक्का अऊर कमायो।"},{"book":"मत्ती","chapter":"25","verse":"17","text":"योच रीति सी जेक दोय हजार सोनो को सिक्का मिल्यो होतो, ओन भी दोय अऊर कमायो।"},{"book":"मत्ती","chapter":"25","verse":"18","text":"पर जेक एक हजार सोनो को सिक्का मिल्यो होतो, ओन जाय क माटी खोदी, अऊर अपनो मालिक को धन लूकाय दियो।” सोनो को सिक्का"},{"book":"मत्ती","chapter":"25","verse":"19","text":"“बहुत दिनो को बाद उन सेवकों को मालिक आय क उन्को सी हिसाब लेन लग्यो।"},{"book":"मत्ती","chapter":"25","verse":"20","text":"जो नौकर ख पाच हजार सिक्का मिल्यो होतो, ओन आय क दूसरों पाच हजार सिक्का अऊर लाय क कह्यो, ‘हे मालिक, तय न मोख पाच हजार सिक्का दियो, देख, मय न पाच हजार सिक्का अऊर कमायो हंय।’"},{"book":"मत्ती","chapter":"25","verse":"21","text":"ओको मालिक न ओको सी कह्यो, ‘शाबाश, हे अच्छो अऊर विश्वास लायक सेवक, तय थोड़ो म विश्वास लायक रह्यो; मय तोख बहुत धन को अधिकारी बनाऊं। अपनो मालिक की खुशी म सहभागी हो।’”"},{"book":"मत्ती","chapter":"25","verse":"22","text":"अऊर जेक दोय हजार सिक्का मिल्यो होतो, ओन भी आय क कह्यो, हे मालिक, “तय न मोख दोय हजार सिक्का दियो होतो, देख, मय न दोय हजार सिक्का अऊर कमायो।”"},{"book":"मत्ती","chapter":"25","verse":"23","text":"ओको मालिक न ओको सी कह्यो, “शाबाश, हे अच्छो अऊर विश्वास लायक सेवक, तय थोड़ो म विश्वास लायक रह्यो; मय तोख बहुत धन को अधिकारी बनाऊं। अपनो स्वामी को खुशी म सहभागी हो।”"},{"book":"मत्ती","chapter":"25","verse":"24","text":"“तब जेक एक हजार सिक्का मिल्यो होतो, ओन आय क कह्यो, ‘हे मालिक, मय तोख जानत होतो कि तय कठोर आदमी हय: तय जित कहीं नहीं बोवय उत काटय हय, अऊर जित नहीं बोवय उत सी जमा करय हय।"},{"book":"मत्ती","chapter":"25","verse":"25","text":"येकोलायी मय डर गयो अऊर जाय क तोरो धन माटी म लूकाय दियो। देख, जो तोरो हय, ऊ यो आय।’”"},{"book":"मत्ती","chapter":"25","verse":"26","text":"ओको मालिक न ओख उत्तर दियो, “हे दुष्ट अऊर आलसी सेवक, जब तय यो जानत होतो कि जित मय न फसल नहीं बोयो, उत सी फसल काटू हय, अऊर जित मय न बीज नहीं बोयो उत सी फसल जमा कर लेऊ हय;"},{"book":"मत्ती","chapter":"25","verse":"27","text":"त तोख समझनो होतो कि मोरो धन व्यापारी ख दे देतो, तब मय आय क अपनो धन ब्याज समेत ले लेतो।"},{"book":"मत्ती","chapter":"25","verse":"28","text":"अब, धन ख ओको सी ले लेवो, अऊर जेको जवर दस हजार को सिक्का हंय, ओख दे देवो।"},{"book":"मत्ती","chapter":"25","verse":"29","text":"२५:२९ मत्ती १३:१२; मरकुस ४:२५; लूका ८:१८हर एक आदमी लायी जेको जवर कुछ हय, ओख अऊर भी जादा दियो जायेंन; अऊर ओको जवर जादा सी जादा होयेंन: पर जो आदमी को जवर कुछ भी नहाय, यो तक कि ओको जवर जो कुछ भी हय, ऊ ओको सी ले लियो जायेंन।"},{"book":"मत्ती","chapter":"25","verse":"30","text":"२५:३० मत्ती ८:१२; २२:१३; लूका १३:२८अऊर यो बेकार सेवक ख बाहेर अन्धारो म डाल देवो, जित रोवनो अऊर दात कटरनो होयेंन।”"},{"book":"मत्ती","chapter":"25","verse":"31","text":"“जब आदमी को बेटा अपनी महिमा म आयेंन अऊर सब स्वर्गदूत ओको संग आयेंन, त ऊ अपनी महिमा को सिंहासन पर विराजमान होयेंन।"},{"book":"मत्ती","chapter":"25","verse":"32","text":"अऊर सब राष्ट्रों को लोगों ख ओको आगु जमा करयो जायेंन; अऊर जसो चरावन वालो मेंढीं ख शेरी सी अलग कर देवय हय, वसोच ऊ उन्ख एक दूसरों सी अलग करेंन।"},{"book":"मत्ती","chapter":"25","verse":"33","text":"ऊ मेंढीं ख अपनो दायो तरफ अऊर शेरी ख बायो तरफ खड़ो करेंन।२५:३३ सच्चो व्यक्ति ख बतायो जाय रह्यो हय"},{"book":"मत्ती","chapter":"25","verse":"34","text":"तब राजा अपनो दायो तरफ वालो सी कहेंन, ‘हे मोरो बाप को धन्य लोगों, आवो, ऊ राज्य को अधिकारी होय जावो, जो जगत की सुरूवात सी तुम्हरो लायी तैयार करयो गयो हय।"},{"book":"मत्ती","chapter":"25","verse":"35","text":"कहालीकि मय भूखो होतो, अऊर तुम्न मोख खान ख दियो; मय प्यासो होतो, अऊर तुम्न मोख पानी पिलायो; मय अनजान होतो, अऊर तुम न मोख अपनो घर म रख्यो;"},{"book":"मत्ती","chapter":"25","verse":"36","text":"मय नंगा होतो, अऊर तुम्न मोख कपड़ा पहिनायो; मय बीमार होतो, अऊर तुम्न मोरी देखभाल करी, मय जेलखाना म होतो, अऊर तुम मोरो सी मिलन आयो।’"},{"book":"मत्ती","chapter":"25","verse":"37","text":"“तब सच्चो ओख उत्तर देयेंन, ‘हे प्रभु, हम न कब तोख भूखो देख्यो अऊर खिलायो? यां प्यासो देख्यो अऊर पानी पिलायो?"},{"book":"मत्ती","chapter":"25","verse":"38","text":"हम न तोख कभी अनजानो देख्यो अऊर अपनो घर म ठहरायो? यां बिना को देख क मोख कपड़ा पहिनायो?"},{"book":"मत्ती","chapter":"25","verse":"39","text":"हम्न कब तोख बीमार यां जेलखाना म देख्यो अऊर तोरो सी मिलन आयो?’"},{"book":"मत्ती","chapter":"25","verse":"40","text":"तब राजा उन्ख उत्तर देयेंन, ‘मय तुम सी सच कहू हय कि तुम्न जो मोरो इन छोटो भाऊवों म सी कोयी एक को संग करयो, ऊ मोरोच संग करयो।’"},{"book":"मत्ती","chapter":"25","verse":"41","text":"“तब ऊ बायो तरफ वालो सी कहेंन, ‘हे श्रापित लोगों,२५:४१ यो शैतान को पीछू चलन वालो ख कह्यो गयो हय मोरो आगु सी ऊ अनन्त आगी म चली जावो, जो शैतान अऊर ओको दूतों लायी तैयार करी गयी हय।"},{"book":"मत्ती","chapter":"25","verse":"42","text":"कहालीकि मय भूखो होतो, अऊर तुम्न मोख खान ख नहीं दियो; मय प्यासो होतो, अऊर तुम्न मोख पानी नहीं पिलायो;"},{"book":"मत्ती","chapter":"25","verse":"43","text":"मय अनजानो होतो, अऊर तुम्न मोख अपनो घर म नहीं रख्यो; मय नंगा होतो, अऊर तुम्न मोख कपड़ा नहीं पहिनायो; अऊर मय बीमार अऊर जेलखाना म होतो, अऊर तुम्न मोरी सुधि नहीं ली।’"},{"book":"मत्ती","chapter":"25","verse":"44","text":"“तब हि उत्तर देयेंन, ‘हे प्रभु, हम्न तोख कब भूखो, प्यासो, अनजान, नंगा, बीमार, यां जेलखाना म देख्यो, अऊर तोरी सेवा नहीं करी?’"},{"book":"मत्ती","chapter":"25","verse":"45","text":"तब ऊ उन्ख उत्तर देयेंन, ‘मय तुम सी सच कहू हय कि तुम्न जो इन छोटो सी छोटो म सी कोयी एक को संग मदत नहीं करयो, ऊ मोरो संग भी नहीं करयो।’"},{"book":"मत्ती","chapter":"25","verse":"46","text":"अऊर हि अनन्त सजा भोगन लायी लिजायेंन पर न्याय को अनन्त जीवन म सिरेंन।”"}]}