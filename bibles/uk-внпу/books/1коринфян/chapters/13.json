{"data":[{"book":"1 Коринфян","chapter":"13","verse":"1","text":"Якби я розмовляв людськими та ангельськими мовами, але не мав би любові, то був би як мідний гонг, що відлунює, або кимвал, що бряжчить."},{"book":"1 Коринфян","chapter":"13","verse":"2","text":"І якби я мав дар пророцтва та розумів усі таємниці й знання, і якби мав таку віру, що міг би гори пересувати, але не мав би любові, – то я ніщо."},{"book":"1 Коринфян","chapter":"13","verse":"3","text":"І якби я роздав усе своє майно й віддав власне тіло на спалення, але не мав би любові, то не матиму жодної користі."},{"book":"1 Коринфян","chapter":"13","verse":"4","text":"Любов терпляча, любов лагідна, вона не заздрить, не вихваляється, не зазнається."},{"book":"1 Коринфян","chapter":"13","verse":"5","text":"Не поводиться непристойно, не шукає власної вигоди, не гнівається, не задумує лихого."},{"book":"1 Коринфян","chapter":"13","verse":"6","text":"Не радіє з неправди, а радіє істині."},{"book":"1 Коринфян","chapter":"13","verse":"7","text":"Завжди захищає, завжди вірить, завжди сподівається, завжди все перетерпить."},{"book":"1 Коринфян","chapter":"13","verse":"8","text":"Любов ніколи не згасає. Хоча пророцтва закінчаться, мови припиняться, а пізнання зникне."},{"book":"1 Коринфян","chapter":"13","verse":"9","text":"Адже ми знаємо частково й пророкуємо частково,"},{"book":"1 Коринфян","chapter":"13","verse":"10","text":"але коли прийде те, що досконале, то часткове припиниться."},{"book":"1 Коринфян","chapter":"13","verse":"11","text":"Коли я був дитиною, то говорив як дитина, розумів як дитина й думав як дитина. А коли я став чоловіком, то позбувся того, що дитяче."},{"book":"1 Коринфян","chapter":"13","verse":"12","text":"Адже зараз ми бачимо, наче в дзеркалі13:12 У часи Павла ця аналогія була дуже зрозумілою для коринфян, адже саме в Коринфі вироблялися найкращі дзеркала з відполірованої бронзи. Звісно, вони не передавали чіткого зображення., нечітко, тоді ж побачимо віч-на-віч. Зараз розумію частково, а тоді пізнаю повністю, як і я був пізнаний повністю."},{"book":"1 Коринфян","chapter":"13","verse":"13","text":"Нині ж залишаються ці три: віра, надія та любов. Але найбільшою з них є любов."}]}