{"data":[{"book":"ΤΩΒΙΤ","chapter":"8","verse":"1","text":"Ὅτε δὲ συνετέλεσαν δειπνοῦντες, εἰσήγαγον Τωβίαν πρὸς αὐτήν."},{"book":"ΤΩΒΙΤ","chapter":"8","verse":"2","text":"Ὁ δὲ πορεύομενος ἐμνήσθη τῶν λόγων Ῥαφαὴλ, καὶ ἔλαβε τὴν τέφραν τῶν θυμιαμάτων, καὶ ἐπέθηκε τὴν καρδίαν τοῦ ἰχθύος καὶ τὸ ἧπαρ, καὶ ἐκάπνισεν."},{"book":"ΤΩΒΙΤ","chapter":"8","verse":"3","text":"Ὅτε δὲ ὠσφράνθη τὸ δαιμόνιον τῆς ὀσμῆς, ἔφυγεν εἰς τὰ ἀνώτατα Αἰγύπτου, καὶ ἔδησεν αὐτὸ ὁ ἄγγελος."},{"book":"ΤΩΒΙΤ","chapter":"8","verse":"4","text":"Ὡς δὲ συνεκλείσθησαν ἀμφότεροι, ἀνέστη Τωβίας ἀπὸ τῆς κλίνης, καὶ εἶπεν, ἀνάστηθι ἀδελφὴ, καὶ προσευξώμεθα ἵνα ἐλεήσῃ ἡμᾶς ὁ Κύριος."},{"book":"ΤΩΒΙΤ","chapter":"8","verse":"5","text":"Καὶ ἤρξατο Τωβίας λέγειν, εὐλογητὸς εἶ ὁ Θεὸς τῶν πατέρων ἡμῶν, καὶ εὐλογητὸν τὸ ὄνομά σου τὸ ἅγιον καὶ ἔνδοξον εἰς τοὺς αἰῶνας· εὐλογησάτωσάν σε οἱ οὐρανοὶ, καὶ πᾶσαι αἱ κτίσεις σου."},{"book":"ΤΩΒΙΤ","chapter":"8","verse":"6","text":"Σὺ ἐποίησας Ἀδάμ, καὶ ἔδωκας αὐτῷ βοηθὸν Εὖαν στήριγμα τὴν γυναῖκα αὐτοῦ· ἐκ τούτων ἐγενήθη τὸ ἀνθρώπων σπέρμα· σὺ εἶπας, οὐ καλὸν εἶναι τὸν ἄνθρωπον μόνον, ποιήσωμεν αὐτῷ βοηθὸν ὅμοιον αὐτῷ."},{"book":"ΤΩΒΙΤ","chapter":"8","verse":"7","text":"Καὶ νῦν, Κύριε, οὐ διὰ πορνείαν ἐγὼ λαμβάνω τὴν ἀδελφήν μου ταύτην, ἀλλὰ ἐπʼ ἀληθείας ἐπίταξον ἐλεῆσαί με, καὶ αὐτῇ συγκαταγηρᾶσαι."},{"book":"ΤΩΒΙΤ","chapter":"8","verse":"8","text":"Καὶ εἶπε μετʼ αὐτοῦ, ἀμήν."},{"book":"ΤΩΒΙΤ","chapter":"8","verse":"9","text":"Καὶ ἐκοιμήθησαν ἀμφότεροι τὴν νύκτα· καὶ ἀναστὰς Ῥαγουὴλ ἐπορεύθη, καὶ ὤρυξε τὰφον,"},{"book":"ΤΩΒΙΤ","chapter":"8","verse":"10","text":"λέγων, μὴ καὶ οὗτος ἀποθάνῃ;"},{"book":"ΤΩΒΙΤ","chapter":"8","verse":"11","text":"Καὶ ἦλθε Ῥαγουὴλ εἰς τὴν οἰκίαν ἑαυτοῦ,"},{"book":"ΤΩΒΙΤ","chapter":"8","verse":"12","text":"καὶ εἶπεν Ἔδνᾳ τῇ γυναικὶ αὐτοῦ, ἀπόστειλον μίαν τῶν παιδισκῶν, καὶ ἰδέτωσαν εἰ ζῇ· εἰ δὲ μὴ, ἵνα θάψωμεν αὐτὸν, καὶ μηδεὶς γνῷ."},{"book":"ΤΩΒΙΤ","chapter":"8","verse":"13","text":"Καὶ εἰσῆλθεν ἡ παιδίσκη ἀνοίξασα τὴν θύραν, καὶ εὗρε τοὺς δύο καθεύδοντας,"},{"book":"ΤΩΒΙΤ","chapter":"8","verse":"14","text":"καὶ ἐξελθοῦσα ἀπήγγειλεν αὐτοῖς, ὅτι ζῇ."},{"book":"ΤΩΒΙΤ","chapter":"8","verse":"15","text":"Καὶ εὐλόγησε Ῥαγουὴλ τὸν Θεὸν, λέγων, εὐλογητὸς εἶ σὺ ὁ Θεὸς ἐν πάσῃ εὐλογίᾳ καθαρᾷ καὶ ἁγίᾳ· καὶ εὐλογείτωσάν σε οἱ ἅγιοί σου, καὶ πᾶσαι αἱ κτίσεις σου, καὶ πάντες οἱ ἄγγελοί σου, καὶ οἱ ἐκλεκτοί σου· εὐλογείτωσάν σε εἰς τοὺς αἰῶνας."},{"book":"ΤΩΒΙΤ","chapter":"8","verse":"16","text":"Εὐλογητὸς εἶ, ὅτι ηὔφρανάς με, καὶ οὐκ ἐγένετό μοι καθὼς ὑπενόουν, ἀλλὰ κατὰ τὸ πολὺ ἔλεός σου ἐποίησας μεθʼ ἡμῶν."},{"book":"ΤΩΒΙΤ","chapter":"8","verse":"17","text":"Εὐλογητὸς εἶ, ὅτι ἠλέησας δύο μονογενεῖς· ποίησον αὐτοῖς, δέσποτα, ἔλεος, συντέλεσον τὴν ζωὴν αὐτῶν ἐν ὑγιείᾳ μετʼ εὐφροσύνης καὶ ἐλέους."},{"book":"ΤΩΒΙΤ","chapter":"8","verse":"18","text":"Ἐκέλευσε δὲ τοῖς οἰκέταις χῶσαι τὸν τάφον."},{"book":"ΤΩΒΙΤ","chapter":"8","verse":"19","text":"Καὶ ἐποίησεν αὐτοῖς γάμον ἡμερῶν δεκατεσσάρων."},{"book":"ΤΩΒΙΤ","chapter":"8","verse":"20","text":"Καὶ εἶπεν αὐτῷ Ῥαγουὴλ, πρινὴ συντελεσθῆναι τὰς ἡμέρας τοῦ γάμου, ἐνόρκως, μὴ ἐξελθεῖν αὐτὸν ἐὰν μὴ πληρωθῶσιν αἱ δεκατέσσαρες ἡμέραι τοῦ γάμου,"},{"book":"ΤΩΒΙΤ","chapter":"8","verse":"21","text":"καὶ τότε λαβόντα τὸ ἥμισυ τῶν ὑπαρχόντων αὐτοῦ πορεύεσθαι μεθʼ ὑγείας πρὸς τὸν πατέρα, καὶ τὰ λοιπὰ ὅταν ἀποθάνω, καὶ ἡ γυνή μου."}]}