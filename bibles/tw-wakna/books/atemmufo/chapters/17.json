{"data":[{"book":"Atemmufo","chapter":"17","verse":"1","text":"Ɔbarima bi tenaa Efraim bepɔw asase so a na wɔfrɛ no Mika."},{"book":"Atemmufo","chapter":"17","verse":"2","text":"Da koro bi, ɔka kyerɛɛ ne na se, “Metee sɛ wodomee ɔkorɔmfo a owiaa wo nnwetɛbona kilogram du abien ne fa fii wo nkyɛn no. Nnwetɛbona no wɔ me nkyɛn. Me ara na mefae.”"},{"book":"Atemmufo","chapter":"17","verse":"3","text":"Ɔde nnwetɛbona kilogram du abien ne fa no maa ne na no, ne na no kae se, “Metew me nnwetɛbona yi ho ma Awurade. Mɛma wɔayɛ ohoni a wɔde dwetɛ agu. Mɛsan de ama wo.”"},{"book":"Atemmufo","chapter":"17","verse":"4","text":"Enti ne na de nnwetɛbona ahannu kɔmaa dwetɛdwumfo na ɔde yɛɛ ohoni. Na wɔde sii Mika fi."},{"book":"Atemmufo","chapter":"17","verse":"5","text":"Mika yɛɛ nsɔre so na ɔyɛɛ asɔfotade ne ne fifo ahoni kaa ho. Ɛnna ɔhyɛɛ ne mmabarima no mu baako sɔfo."},{"book":"Atemmufo","chapter":"17","verse":"6","text":"Saa bere no na Israel nni ɔhene, nti na nnipa no yɛ nea wɔpɛ biara."},{"book":"Atemmufo","chapter":"17","verse":"7","text":"Da bi, Lewini aberante bi a ofi Betlehem a ɛwɔ Yuda"},{"book":"Atemmufo","chapter":"17","verse":"8","text":"beduu saa beae hɔ wɔ Efraim asase so a ɔrehwehwɛ baabi foforo atena. Ɛbae sɛ, ɔkɔsoɛɛ wɔ Mika fi."},{"book":"Atemmufo","chapter":"17","verse":"9","text":"Mika bisaa no se, “Ɛhe na wufi?”"},{"book":"Atemmufo","chapter":"17","verse":"10","text":"Mika ka kyerɛɛ no se, “Wo ne me ntena ha, na wobɛyɛ agya ne ɔsɔfo ama me. Mɛma wo nnwetɛbona gram ɔha ne dunan afe biara; mɛma wo ntade ne aduan.”"},{"book":"Atemmufo","chapter":"17","verse":"11","text":"Lewini no penee so na ɔbɛyɛɛ sɛ Mika mmabarima no mu baako."},{"book":"Atemmufo","chapter":"17","verse":"12","text":"Enti Mika hyɛɛ Lewini no sɔfo, na ɔtenaa Mika fi."},{"book":"Atemmufo","chapter":"17","verse":"13","text":"Na Mika kae se, “Minim sɛ Awurade behyira me, efisɛ mewɔ Lewini a ɔresom sɛ me sɔfo.”"}]}