{"data":[{"book":"Luuka","chapter":"8","verse":"1","text":"Varsti pärast seda käis Jeesus ringi linnades ja külades ning kuulutas head sõnumit Jumala riigist. Kaksteist jüngrit käisid koos temaga,"},{"book":"Luuka","chapter":"8","verse":"2","text":"peale selle hulga naisi, kelle ta oli kurjadest vaimudest ja haigustest terveks teinud: Maarja, keda hüütakse Magdaleenaks, kellest ta oli seitse kurja vaimu välja ajanud;"},{"book":"Luuka","chapter":"8","verse":"3","text":"Johanna, Heroodese kojaülema Kuusase naine; Susanna ja veel paljud teised, kes teda oma isiklike vahenditega toetasid."},{"book":"Luuka","chapter":"8","verse":"4","text":"Kord, kui oli kogunenud suur hulk inimesi, kes olid tulnud paljudest linnadest teda vaatama, hakkas Jeesus neile kõnelema ja kasutas näitlikustamiseks jutustust."},{"book":"Luuka","chapter":"8","verse":"5","text":"„Üks põllumees läks välja külvama. Kui ta seemet laiali puistas, kukkus osa sellest tee peale, kus inimesed selle jalgade alla trampisid ja linnud ära sõid."},{"book":"Luuka","chapter":"8","verse":"6","text":"Osa seemnest kukkus kivisele pinnale ja kui seeme oli idanenud, närbusid võrsed niiskuse puudumise tõttu."},{"book":"Luuka","chapter":"8","verse":"7","text":"Osa seemneid kukkus ohakate sekka ja kui mõlemad kasvasid, lämmatasid ohakad vilja ära."},{"book":"Luuka","chapter":"8","verse":"8","text":"Osa seemnest kukkus hea maa peale ning andis hiljem saaki sada korda rohkem sellest, mis oli külvatud.“ Kui ta oli seda rääkinud, hüüdis ta: „Kui teil on kõrvad, siis kuulake!“"},{"book":"Luuka","chapter":"8","verse":"9","text":"Aga tema jüngrid küsisid talt: „Mida see mõistujutt tähendab?“"},{"book":"Luuka","chapter":"8","verse":"10","text":"Jeesus vastas: „Teile on antud võimalus heita pilk Jumala riigi saladustesse, kuid ülejäänutele on antud mõistujutud, et „isegi kui nad näevad, siis nad tegelikult ei näe, ja kuigi nad kuulevad, ei saa nad tegelikult aru.“8:10. Tsiteeritud Jesaja 6:9."},{"book":"Luuka","chapter":"8","verse":"11","text":"Selle mõistujutu tähendus on järgmine: seeme on Jumala sõna."},{"book":"Luuka","chapter":"8","verse":"12","text":"Seemned, mis kukuvad tee peale, on need, kes kuulevad sõnumit, kuid kurat tuleb ja näppab tõe nende mõistusest ära, nii et nad ei usu Jumalasse ega saa päästetud."},{"book":"Luuka","chapter":"8","verse":"13","text":"Seemned, mis kukuvad kivisele pinnale, on need, kes kuulevad sõnumit ja võtavad selle rõõmuga vastu, kuid neil ei ole juuri. Mõnda aega nad usuvad, aga kui tulevad rasked ajad, annavad nad alla."},{"book":"Luuka","chapter":"8","verse":"14","text":"Seemned, mis kukuvad ohakate sekka, on need, kes kuulevad sõnumit, kuid selle elu asjad − mured, rikkus, lõbud − lämmatavad selle, nii et nad ei kanna vilja."},{"book":"Luuka","chapter":"8","verse":"15","text":"Heasse mulda külvatud seemned on need, kes on siirad ja teevad seda, mis on õige. Nad kuulevad tõesõnumit, haaravad sellest kinni ning annavad püsivuse tõttu head saaki."},{"book":"Luuka","chapter":"8","verse":"16","text":"Ei süüdata lampi, et seda siis ämbriga katta või voodi alla peita. Ei, lamp asetatakse lambijalale, et kõik, kes sisse tulevad, näeksid selle valgust."},{"book":"Luuka","chapter":"8","verse":"17","text":"Sest ei ole midagi varjatut, mis ei saaks avalikuks; ei ole midagi salajast, mis ei saaks teatavaks ja selgeks."},{"book":"Luuka","chapter":"8","verse":"18","text":"Nii et pange tähele, kuidas te kuulete.8:18. „Kuulma“ tähendab siin Jumala sõnumit kuulama ja seda järgima. Neile, kes on vastu võtnud, antakse juurde; neilt, kes vastu ei võta, võetakse ära isegi see, mis neil enda arvates on!“"},{"book":"Luuka","chapter":"8","verse":"19","text":"Siis jõudsid kohale Jeesuse ema ja vennad, kuid nad ei pääsenud läbi rahvahulga tema juurde."},{"book":"Luuka","chapter":"8","verse":"20","text":"Jeesusele öeldi: „Su ema ja vennad on väljas. Nad tahavad sind näha.“"},{"book":"Luuka","chapter":"8","verse":"21","text":"„Mu ema ja vennad on need, kes kuulevad Jumala sõna ja teevad, mida see käsib,“ vastas Jeesus."},{"book":"Luuka","chapter":"8","verse":"22","text":"Ühel päeval ütles Jeesus oma jüngritele: „Lähme üle järve teisele kaldale.“ Nii astusid nad paati ja asusid teele."},{"book":"Luuka","chapter":"8","verse":"23","text":"Kui nad seilasid, jäi Jeesus magama ja alla järvele tuli torm. Paat hakkas veega täituma ja oli oht põhja minna."},{"book":"Luuka","chapter":"8","verse":"24","text":"Nad läksid Jeesuse juurde ja äratasid ta üles „Õpetaja, õpetaja, me upume!“ ütlesid nad. Jeesus ärkas üles ning käskis tuulel ja tormistel lainetel vaikida. Nii juhtuski ja kõik oli rahulik."},{"book":"Luuka","chapter":"8","verse":"25","text":"„Kus on teie usk?“ küsis ta neilt. Kohkunult ja hämmastunult ütlesid nad üksteisele: „Kes see siis on? Ta käsib tuuli ja vett ja need kuuletuvad talle!“"},{"book":"Luuka","chapter":"8","verse":"26","text":"Nad seilasid üle järve gerasalaste territooriumile, mis asub Galilea vastaskaldal."},{"book":"Luuka","chapter":"8","verse":"27","text":"Kui Jeesus astus paadist välja kaldale, tuli talle linnast vastu kurjast vaimust vaevatud mees. Pikka aega ei olnud ta riideid kandnud ega majas elanud. Ta elas hauakambrites."},{"book":"Luuka","chapter":"8","verse":"28","text":"Kui ta Jeesust nägi, hakkas ta karjuma, langes Jeesuse jalge ette maha ja küsis valju häälega: „Mida sa minust tahad, Jeesus, Kõigekõrgema Jumala Poeg? Ära piina mind, ma anun sind!“"},{"book":"Luuka","chapter":"8","verse":"29","text":"Sest Jeesus oli juba käskinud kurjal vaimul mehest lahkuda. See oli sageli teda oma valdusesse võtnud ning hoolimata sellest, et teda oli kettide ja vangiraudadega kinni pandud, lõhkus ta ketid ning kuri vaim oli teda kõrbesse kihutanud."},{"book":"Luuka","chapter":"8","verse":"30","text":"„Mis su nimi on?“ küsis Jeesus talt. „Leegion,“8:30. Või „palju“. vastas ta, sest temasse oli sisenenud palju kurje vaime."},{"book":"Luuka","chapter":"8","verse":"31","text":"Nad palusid, et Jeesus ei käsiks neil minna tühjusesse.8:31. „Sügavikku“ või „põhjatusse auku“."},{"book":"Luuka","chapter":"8","verse":"32","text":"Lähedal asuval mäenõlval oli söömas suur seakari ja kurjad vaimud anusid teda, et ta lubaks neil sigadesse minna. Jeesus andis neile loa,"},{"book":"Luuka","chapter":"8","verse":"33","text":"seega lahkusid kurjad vaimud mehest ja sisenesid sigadesse. Kari tormas järsku nõlva pidi alla järve ja uppus."},{"book":"Luuka","chapter":"8","verse":"34","text":"Kui seakarjused nägid, mis juhtus, jooksid nad minema ning kuulutasid seda linnas ja maal."},{"book":"Luuka","chapter":"8","verse":"35","text":"Rahvas läks välja vaatama, mis oli juhtunud. Kui nad tulid Jeesuse juurde, leidsid nad mehe, kes oli kurjadest vaimudest vabastatud. Ta istus Jeesuse jalgade juures, kandis riideid ja oli terve mõistuse juures. Rahvas hakkas kartma."},{"book":"Luuka","chapter":"8","verse":"36","text":"Need, kes olid juhtunut näinud, selgitasid, kuidas kurjadest vaimudest vaevatud mees oli terveks saanud."},{"book":"Luuka","chapter":"8","verse":"37","text":"Siis kõik Gerasa ümbruskonna rahvas palus Jeesusel lahkuda, sest neid valdas hirm. Nii astus ta paati ja läks tagasi."},{"book":"Luuka","chapter":"8","verse":"38","text":"Mees, kes oli deemonitest vabaks saanud, palus, et ta võiks kaasa minna, kuid Jeesus saatis ta minema."},{"book":"Luuka","chapter":"8","verse":"39","text":"„Mine koju tagasi ja räägi inimestele kõigest, mida Jumal on sinu heaks teinud,“ käskis Jeesus. Nõnda siis mees läks ja kõneles kogu linnas kõigest, mida Jeesus oli tema heaks teinud."},{"book":"Luuka","chapter":"8","verse":"40","text":"Kui Jeesus tagasi tuli, oli kogunenud teda vastu võtma rahvahulk, kes teda innukalt ootas."},{"book":"Luuka","chapter":"8","verse":"41","text":"Üks neist oli mees nimega Jairus, sünagoogi ülem, kes tuli ja langes Jeesuse jalge ette. Ta anus, et Jeesus tuleks tema koju,"},{"book":"Luuka","chapter":"8","verse":"42","text":"sest tema ainus tütar oli suremas. Ta oli umbes kaheteistkümneaastane."},{"book":"Luuka","chapter":"8","verse":"43","text":"Rahva seas oli üks naine, kes oli kaksteist aastat veritsemise all kannatanud. Ta oli kulutanud kogu oma vara arstide peale, kuid keegi neist ei olnud suutnud teda aidata."},{"book":"Luuka","chapter":"8","verse":"44","text":"Ta lähenes Jeesusele selja tagant ja puudutas tema rüüd. Kohe lõppes veritsemine."},{"book":"Luuka","chapter":"8","verse":"45","text":"„Kes mind puudutas?“ küsis Jeesus. Kõik ümberolijad eitasid puudutamist."},{"book":"Luuka","chapter":"8","verse":"46","text":"„Keegi puudutas mind,“ vastas Jeesus. „Ma tean, sest vägi läks minust välja.“"},{"book":"Luuka","chapter":"8","verse":"47","text":"Kui naine mõistis, et ta ei saa märkamatuks jääda, astus ta värisedes esile ja langes Jeesuse jalge ette maha. Seal kõigi ees selgitas ta põhjust, miks ta oli Jeesust puudutanud, ja et ta oli silmapilkselt terveks saanud."},{"book":"Luuka","chapter":"8","verse":"48","text":"Jeesus lausus talle: „Tütar, su usk on su terveks teinud, mine rahus.“"},{"book":"Luuka","chapter":"8","verse":"49","text":"Sel ajal kui ta alles rääkis, tuli keegi sünagoogi ülema kodust, et talle öelda: „Sinu tütar on surnud. Sul pole vaja enam Õpetajat tülitada.“"},{"book":"Luuka","chapter":"8","verse":"50","text":"Aga kui Jeesus seda kuulis, ütles ta Jairusele: „Ära karda. Kui sa usud, saab ta terveks.“"},{"book":"Luuka","chapter":"8","verse":"51","text":"Kui Jeesus maja juurde jõudis, ei lubanud ta sisse kedagi peale Peetruse, Johannese ja Jaakobuse ning tüdruku isa ja ema."},{"book":"Luuka","chapter":"8","verse":"52","text":"Seal nutsid ja leinasid kõik inimesed tüdruku pärast."},{"book":"Luuka","chapter":"8","verse":"53","text":"Nad naersid tema üle, sest nad teadsid, et tüdruk on surnud."},{"book":"Luuka","chapter":"8","verse":"54","text":"Kuid Jeesus võttis tüdrukul käest kinni ja ütles valju häälega: „Mu laps, tõuse üles!“"},{"book":"Luuka","chapter":"8","verse":"55","text":"Tüdruk ärkas ellu8:55. Sõna-sõnalt „tema hingus/vaim tuli tagasi“. Sõna hinguse ja vaimu kohta on sama. ja tõusis kohe püsti. Jeesus käskis neil talle midagi süüa anda."},{"book":"Luuka","chapter":"8","verse":"56","text":"Tüdruku vanemad olid toimunust jahmunud, kuid Jeesus ütles, et nad ei räägiks sellest kellelegi."}]}