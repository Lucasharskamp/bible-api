{"data":[{"book":"Luqaas","chapter":"23","verse":"1","text":"Ergasii yaaʼiin sun guutuun kaʼee Yesuusin gara Phiilaaxoositti geesse."},{"book":"Luqaas","chapter":"23","verse":"2","text":"Isaanis, “Nu utuu namichi kun saba keenya karaa irraa jalʼisuu, utuu inni akka Gibirri Qeesaariif hin baafamne godhuu, akkasumas utuu inni akka mataan isaa Kiristoos23:2 yookaan Masiihii mooticha taʼe dubbatuu argineerra” jedhanii isa himachuu jalqaban."},{"book":"Luqaas","chapter":"23","verse":"3","text":"Kanaafuu Phiilaaxoos, “Ati mootii Yihuudootaatii?” jedhee Yesuusin gaafate."},{"book":"Luqaas","chapter":"23","verse":"4","text":"Phiilaaxoosis luboota hangafootaa fi tuuta namootaatiin, “Ani namicha kana irratti yakka tokko illee hin arganne” jedhe."},{"book":"Luqaas","chapter":"23","verse":"5","text":"Isaan garuu ittuma caalchisanii, “Inni Galiilaa irraa jalqabee Yihuudaa hunda keessatti barsiisa isaatiin saba jeeqaa hamma asiitti illee dhufeera” jedhan."},{"book":"Luqaas","chapter":"23","verse":"6","text":"Phiilaaxoosis yommuu waan kana dhagaʼetti, “Namichi kun nama Galiilaatii?” jedhee gaafate."},{"book":"Luqaas","chapter":"23","verse":"7","text":"Innis yommuu akka Yesuus nama kutaa Heroodis bulchuu taʼe beeketti Heroodisitti isa erge; Heroodisis yeroo sana Yerusaalem keessa ture."},{"book":"Luqaas","chapter":"23","verse":"8","text":"Heroodis yommuu Yesuusin argetti akka malee gammade; inni sababii waaʼee Yesuus dhagaʼaa fi hojii dinqii kan inni hojjetu tokko tokko akka arguu abdachaa tureef yeroo dheeraaf isa arguu barbaadaa ture."},{"book":"Luqaas","chapter":"23","verse":"9","text":"Innis Gaaffii baayʼee isa gaafate; Yesuus garuu deebii tokko illee hin kennineef."},{"book":"Luqaas","chapter":"23","verse":"10","text":"Luboonni hangafoonnii fi barsiistonni seeraa achi dhadhaabatanii cimsanii isa himachaa turan."},{"book":"Luqaas","chapter":"23","verse":"11","text":"Heroodisii fi loltoonni isaa isa tuffatan; isatti qoosanis. Isaanis uffata miidhagaa isatti uffisanii deebisanii Phiilaaxoositti isa ergan."},{"book":"Luqaas","chapter":"23","verse":"12","text":"Guyyuma sana Heroodisii fi Phiilaaxoos walitti michooman; isaan duraan diina walii turaniitii."},{"book":"Luqaas","chapter":"23","verse":"13","text":"Phiilaaxoosis luboota hangafoota, bulchitootaa fi saba walitti waamee,"},{"book":"Luqaas","chapter":"23","verse":"14","text":"akkana isaaniin jedhe; “Isin namichi kun, ‘karaa irraa saba jalʼisa’ jettanii isa natti fiddan; anis fuuluma keessan duratti isa qoree akka inni waan isin ittiin isa himattan sana keessaa tokko illee hojjete hin argine."},{"book":"Luqaas","chapter":"23","verse":"15","text":"Heroodisis waan tokko illee isa irratti hin argine; inni deebisee isa nutti ergeeraatii. Akkuma isin argitan kana namichi kun waan duʼaan isa gaʼu tokko illee hin hojjenne."},{"book":"Luqaas","chapter":"23","verse":"16","text":"Kanaafuu ani namicha kana adabeen gad isa dhiisa.” ["},{"book":"Luqaas","chapter":"23","verse":"17","text":"Phiilaaxoosis guyyaa ayyaanaatiin nama tokko mana hidhaatii gad isaanii dhiisuun dirqama ture.]23:17 Waraabbileen durii tokko tokko luqqisaa kana hin dabalatan."},{"book":"Luqaas","chapter":"23","verse":"18","text":"Isaan garuu sagalee tokkoon iyyanii, “Namicha kana balleessi! Barabbaasin gad nuu dhiisi!” jedhan."},{"book":"Luqaas","chapter":"23","verse":"19","text":"Barabbaas sababii fincila magaalaa keessatti kaʼeetii fi ajjeechaa namaatiin mana hidhaa keessa buufamee ture."},{"book":"Luqaas","chapter":"23","verse":"20","text":"Phiilaaxoosis Yesuusin gad dhiisuu barbaadee amma illee isaanitti dubbate."},{"book":"Luqaas","chapter":"23","verse":"21","text":"Isaan garuu, “Isa fannisi! Isa fannisi!” jedhanii iyyaa turan."},{"book":"Luqaas","chapter":"23","verse":"22","text":"Innis yeroo sadaffaa, “Maaliif? Namichi kun yakka maalii hojjete? Ani yakka duʼaan isa gaʼu isa irratti hin arganne. Kanaafuu ani isa adabeen gad isa dhiisa” isaaniin jedhe."},{"book":"Luqaas","chapter":"23","verse":"23","text":"Isaan garuu akka inni fannifamuuf sagalee guddaadhaan ittuma cichanii gaafatan; iyyi isaaniis ittuma jabaate."},{"book":"Luqaas","chapter":"23","verse":"24","text":"Kanaaf Phiilaaxoos waan isaan kadhatan sana isaaniif kennuu murteesse."},{"book":"Luqaas","chapter":"23","verse":"25","text":"Innis namicha sababii fincilaatii fi sababii ajjeechaa namaatiin mana hidhaa keessa buufame kan isaan akka inni hiikamuuf kadhatan sana gad dhiise; Yesuusin immoo dabarsee fedhii isaaniitti kenne."},{"book":"Luqaas","chapter":"23","verse":"26","text":"Isaanis utuu Yesuusin geessaa jiranuu Simoon namicha Qareenaa tokko utuu inni baadiyyaadhaa dhufaa jiruu qaban; fannoo sanas isa irra kaaʼanii akka inni baatee Yesuus duubaan deemu isa dirqisiisan."},{"book":"Luqaas","chapter":"23","verse":"27","text":"Namoonni baayʼeen, dubartoota keessaas warri isaaf gaddaa fi booʼaa turan isa duukaa buʼan."},{"book":"Luqaas","chapter":"23","verse":"28","text":"Yesuusis isaanitti garagalee akkana jedhe; “Yaa durboota Yerusaalem, ofii keessanii fi ijoollee keessaniif booʼaa malee naaf hin booʼinaa."},{"book":"Luqaas","chapter":"23","verse":"29","text":"Kunoo guyyoonni itti namoonni, ‘dubartoonni dhabdoonni, garaan takkumaa ulfa hin baatinii fi harmi takkumaa hin hoosisin eebbifamoo dha’ jedhan ni dhufuutii."},{"book":"Luqaas","chapter":"23","verse":"30","text":"Yeroo sana,"},{"book":"Luqaas","chapter":"23","verse":"31","text":"Isaan erga muka jiidhaa akkana godhanii muka gogaa immoo akkam haa godhan?”"},{"book":"Luqaas","chapter":"23","verse":"32","text":"Namoonni biraa kanneen yakkitoota turan lamas isa wajjin ajjeefamuuf geeffaman."},{"book":"Luqaas","chapter":"23","verse":"33","text":"Yommuu iddoo Buqqee Mataa jedhamu gaʼanitti achitti isa fannisan; yakkitoota sanas, isa tokko mirga isaatiin, kaan immoo bitaa isaatiin fannisan."},{"book":"Luqaas","chapter":"23","verse":"34","text":"Yesuusis, “Yaa Abbaa, isaan waan hojjetan hin beekaniitii isaaniif dhiisi” jedhe. Isaanis ixaa buufatanii uffata isaa gargar qooddatan."},{"book":"Luqaas","chapter":"23","verse":"35","text":"Namoonnis achi dhadhaabatanii ilaalaa turan; bulchitoonni garuu, “Inni warra kaan oolcheera. Inni yoo dhuguma Kiristoos Waaqaa isa Filatamaa sana taʼe mee of haa oolchuu!” jedhanii isatti qoosan."},{"book":"Luqaas","chapter":"23","verse":"36","text":"Loltoonnis isatti dhiʼaatanii itti qoosaa daadhii wayinii dhangaggaaʼaa kennaniifii,"},{"book":"Luqaas","chapter":"23","verse":"37","text":"“Ati yoo mootii Yihuudootaa taate mee of oolchi” jedhan."},{"book":"Luqaas","chapter":"23","verse":"38","text":"Katabbiin,"},{"book":"Luqaas","chapter":"23","verse":"39","text":"Yakkitoota achitti fannifaman keessaa tokko, “Ati Kiristoos mitii? Mee of oolchi; nu illee oolchi!” jedhee isa arrabse."},{"book":"Luqaas","chapter":"23","verse":"40","text":"Yakkituun kaan garuu akkana jedhee isa ifate; “Atis waan murtii wal fakkaatu jala jirtuuf, Waaqa illee hin sodaattuu?"},{"book":"Luqaas","chapter":"23","verse":"41","text":"Nu adabbii sirrii adabamaa jirra; gatii hojii keenyaaf malu argachaa jirraatii. Namichi kun garuu yakka tokko illee hin hojjenne.”"},{"book":"Luqaas","chapter":"23","verse":"42","text":"Yesuusiinis, “Yaa Yesuus, yeroo mootummaa keetiin dhuftutti na yaadadhu” jedhe."},{"book":"Luqaas","chapter":"23","verse":"43","text":"Yesuusis deebisee, “Ani dhuguman sitti hima; ati harʼa na wajjin jannatatti ni galta” jedheen."},{"book":"Luqaas","chapter":"23","verse":"44","text":"Yeroon sun gara saʼaatii jaʼaa ture; hamma saʼaatii sagaliitti dukkanni lafa hunda irra buʼe;"},{"book":"Luqaas","chapter":"23","verse":"45","text":"aduun ifa dhowwatteetii. Golgaan mana qulqullummaas iddoo lamatti ni tarsaʼe."},{"book":"Luqaas","chapter":"23","verse":"46","text":"Yesuusis sagalee guddaadhaan iyyee, “Yaa Abbaa, ani hafuura koo dabarsee harka keettin kennadha” jedhe. Kana jedhees hafuura dhumaa baafate."},{"book":"Luqaas","chapter":"23","verse":"47","text":"Ajajaan dhibbaa sunis yommuu waan taʼe sana argetti Waaqaaf ulfina kennee, “Dhugumaanuu namichi kun nama qajeelaa ture” jedhe."},{"book":"Luqaas","chapter":"23","verse":"48","text":"Namoonni waan kana ilaaluuf iddoo sanatti walitti qabaman hundi yommuu waan taʼe sana arganitti qoma isaanii rurrukutaa achii deeman."},{"book":"Luqaas","chapter":"23","verse":"49","text":"Warri isa beekan hundi, dubartoonni Galiilaadhaa isa duukaa buʼanis fagoo dhaabatanii waan kana ilaalaa turan."},{"book":"Luqaas","chapter":"23","verse":"50","text":"Kunoo namicha miseensa waldaa Yihuudootaa kan Yoosef jedhamu tokkotu ture; inni nama gaarii fi qajeelaa ture;"},{"book":"Luqaas","chapter":"23","verse":"51","text":"innis murtii fi hojii isaanii irratti jaraan walii hin galle. Yoosef magaalaa Yihuudaa kan Armaatiyaa jedhamtuu dhufe; innis mootummaa Waaqaa eeggachaa ture."},{"book":"Luqaas","chapter":"23","verse":"52","text":"Namichi kun gara Phiilaaxoos dhaqee reeffa Yesuus kadhate."},{"book":"Luqaas","chapter":"23","verse":"53","text":"Reeffa sanas gad buusee huccuu quncee talbaa irraa hojjetameen kafanee awwaala garaa kattaa keessatti qotame kan namni tokko iyyuu duraan itti hin awwaalamin tokko keessa kaaʼe."},{"book":"Luqaas","chapter":"23","verse":"54","text":"Guyyaan sun Guyyaa qophii ture; Sanbannis seenuu gaʼeera."},{"book":"Luqaas","chapter":"23","verse":"55","text":"Dubartoonni Yesuus wajjin Galiilaadhaa dhufanis Yoosef duukaa buʼanii awwaala sanaa fi akka itti reeffi Yesuus awwaala keessa kaaʼame argan."},{"book":"Luqaas","chapter":"23","verse":"56","text":"Achii deebiʼaniis qayyaa fi shittoo qopheessan. Guyyaa Sanbataa garuu seeraaf ajajamuuf jedhanii boqotan."}]}