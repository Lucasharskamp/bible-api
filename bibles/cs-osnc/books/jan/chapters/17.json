{"data":[{"book":"Jan","chapter":"17","verse":"1","text":"Když Ježíš domluvil, pohlédl vzhůru k nebi a řekl:"},{"book":"Jan","chapter":"17","verse":"2","text":"Svěřil jsi mi přece moc nade všemi, abych ty, které mi dáváš, uvedl do věčného života."},{"book":"Jan","chapter":"17","verse":"3","text":"Kdo chce věčně žít, musí poznat tebe jako jediného pravého Boha a mne jako toho, kterého jsi poslal."},{"book":"Jan","chapter":"17","verse":"4","text":"Vykonal jsem vše, co jsi mi uložil, a tím jsem dokázal, v čem je tvoje velikost."},{"book":"Jan","chapter":"17","verse":"5","text":"Otče, navrať mi nyní moc a čest, kterou jsem měl u tebe dřív, než byl svět."},{"book":"Jan","chapter":"17","verse":"6","text":"Lidé tě nechápou, ale těm, které jsi mi dal, jsem objasnil, kdo vlastně jsi. Patří tobě a tys mi je svěřil."},{"book":"Jan","chapter":"17","verse":"7","text":"Dali na má slova a poznali, že pocházejí od tebe."},{"book":"Jan","chapter":"17","verse":"8","text":"Všechno, cos mi pro ně svěřil, jsem jim předal a oni uvěřili, že jsi mne poslal."},{"book":"Jan","chapter":"17","verse":"9","text":"Nemodlím se teď za celý svět, ale za ty, které jsi mi už dal, neboť oni jsou tvoji."},{"book":"Jan","chapter":"17","verse":"10","text":"Vždyť všechno, co patří mně, je tvoje a všechno, co je tvé, je moje. Na nich bude patrná moje sláva."},{"book":"Jan","chapter":"17","verse":"11","text":"Já odcházím k tobě, oni zůstávají. Otče svatý, vezmi si je teď na starost a sjednocuj je tak, jak jsme my zajedno."},{"book":"Jan","chapter":"17","verse":"12","text":"Já jsem o ně pečoval, dokud jsem byl s nimi. Chránil jsem je, takže jsem nikoho neztratil – kromě Jidáše. Ale i jeho zrada musí posloužit tvým plánům."},{"book":"Jan","chapter":"17","verse":"13","text":"Proč o té péči znovu mluvím? Odcházím k tobě, ale chci, aby si oni uchovali plnou radost."},{"book":"Jan","chapter":"17","verse":"14","text":"Svěřil jsem jim tvé slovo a svět se postavil proti nim, protože stejně jako já nesplynuli s proudem."},{"book":"Jan","chapter":"17","verse":"15","text":"Neprosím, abys je vzal ze světa, ale abys je chránil od zlého."},{"book":"Jan","chapter":"17","verse":"16","text":"Oni nepatří světu, jako ani já mu nepatřím."},{"book":"Jan","chapter":"17","verse":"17","text":"Strhni je svým slovem a přiveď je k dokonalosti svou pravdou."},{"book":"Jan","chapter":"17","verse":"18","text":"Posílám je do světa právě tak, jako jsi ty poslal mne."},{"book":"Jan","chapter":"17","verse":"19","text":"Pokládám za ně svůj život, aby oni své životy zasvětili pravdě."},{"book":"Jan","chapter":"17","verse":"20","text":"Nemodlím se jen za ně, ale také za ty, kteří přijmou jejich poselství a uvěří ve mne."},{"book":"Jan","chapter":"17","verse":"21-23","text":"Dávej jim tutéž jednotu, která spojuje nás, aby z jejich jednomyslného svědectví svět poznal, že jsi ty mne poslal. Jejich jednomyslnost ať je odleskem jednoty mezi mnou a tebou. Já působím v nich, jako ty působíš ve mně. To je sjednocuje a lidé poznají, že jsi mne poslal a že je miluješ tak jako mne."},{"book":"Jan","chapter":"17","verse":"24","text":"Otče, dal jsi mi je a já chci, aby přišli tam, kam jdu já. Poznali mne v plné slávě, kterou jsi mi dal z lásky, dřív než byl svět."},{"book":"Jan","chapter":"17","verse":"25","text":"Otče, vím, že jsi hoden vší důvěry, ale svět si to neuvědomuje. Tito však poznali, že jsi mne poslal."},{"book":"Jan","chapter":"17","verse":"26","text":"Objasnil jsem jim a ještě objasním, kdo jsi."}]}