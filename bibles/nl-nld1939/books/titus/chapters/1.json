{"data":[{"book":"Titus","chapter":"1","verse":"1","text":"Paulus, dienaar van God en apostel van Jesus Christus, -terwille van het geloof van Gods uitverkorenen en de kennis der waarheid, die in vroomheid wortelt,"},{"book":"Titus","chapter":"1","verse":"2","text":"terwille ook van de hoop op het eeuwige leven, dat de waarachtige God vóór eeuwige tijden heeft beloofd,"},{"book":"Titus","chapter":"1","verse":"3","text":"en te zijner tijd als zijn woord heeft geopenbaard door de prediking, die mij is toevertrouwd door beschikking van God onzen Zaligmaker:"},{"book":"Titus","chapter":"1","verse":"4","text":"aan Titus, zijn rechtgeaard kind in gemeenschappelijk geloof: Genade en vrede van God den Vader, en van Christus Jesus onzen Verlosser."},{"book":"Titus","chapter":"1","verse":"5","text":"Ik heb u op Kreta achtergelaten, opdat ge zoudt voltooien wat nog onafgedaan bleef, en in iedere stad priesters zoudt benoemen, naar de eisen welke ik u heb vastgesteld:"},{"book":"Titus","chapter":"1","verse":"6","text":"namelijk slechts iemand, die onberispelijk is, die slechts éénmaal is gehuwd en gelovige kinderen heeft, welke niet van losbandigheid en weerspannigheid worden beschuldigd."},{"book":"Titus","chapter":"1","verse":"7","text":"Want een bisschop moet onberispelijk zijn als huishouder Gods; niet verwaand, niet driftig, geen drinker, geen vechter, niet uit op winstbejag;"},{"book":"Titus","chapter":"1","verse":"8","text":"maar gastvrij, deugdzaam, bezonnen, rechtvaardig, vroom en matig;"},{"book":"Titus","chapter":"1","verse":"9","text":"hij moet zich houden aan de prediking, die strookt met de ware leer, opdat hij met gezonde onderrichting vermanen kan en de tegensprekers weerleggen."},{"book":"Titus","chapter":"1","verse":"10","text":"Want er zijn veel weerspannigen, holle praters en verleiders, heel in het bijzonder onder de besnedenen."},{"book":"Titus","chapter":"1","verse":"11","text":"Ge moet hun de mond stoppen; anders zetten ze ganse gezinnen overhoop, door onbehoorlijke dingen te leren uit winstbejag."},{"book":"Titus","chapter":"1","verse":"12","text":"Een hunner, hun eigen profeet, zegt: “Kretenzen zijn altijd leugenaars, boos vee, vadsige buiken,”"},{"book":"Titus","chapter":"1","verse":"13","text":"en deze getuigenis is waar; daarom moet ge ze streng aanpakken, opdat ze gezond worden in het geloof,"},{"book":"Titus","chapter":"1","verse":"14","text":"en zich niet afgeven met joodse fabels en inzettingen van mensen, die de waarheid de rug toekeren."},{"book":"Titus","chapter":"1","verse":"15","text":"Alles is rein voor de reinen; maar voor den onreine en ongelovige is niets rein, doch bij hem is bevlekt èn verstand èn geweten."},{"book":"Titus","chapter":"1","verse":"16","text":"Ze geven voor, God te kennen, maar ze verloochenen Hem door hun gedrag; want ze zijn verfoeilijk, weerspannig en voor geen enkel goed werk geschikt."}]}