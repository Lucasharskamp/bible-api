{"data":[{"book":"Ephesi","chapter":"3","verse":"1","text":"Masikin keima Paul hin, nangni Jentailngei rang sika Khrista Jisua taka intângmi hin Pathien kôma chubai ko tho ngâi ani."},{"book":"Ephesi","chapter":"3","verse":"2","text":"Nin satna ranga sintho rangin Pathien'n a moroina mi minrâk hah lei riet ngêt nin tih zoi."},{"book":"Ephesi","chapter":"3","verse":"3","text":"Pathien'n a lungdo inthup hah a phuonga, keima mi minriet tie hah. (Ma roi hih abongkikin ki mizieka,"},{"book":"Ephesi","chapter":"3","verse":"4","text":"ma ki miziek hah nin porea anînchu Khrista chong inthup ki riet tie hah riet nin tih.)3:4-6: Kol 1:26-27"},{"book":"Ephesi","chapter":"3","verse":"5","text":"Zora lei vunsaia han chu hi chong inthup hih miriemngei lei ril ni ngâi maka; nikhomrese, atûn chu Pathien'n a tîrton inthiengngei le a dêipu inthiengngei kôma Ratha Inthiengin a minlâr zoi."},{"book":"Ephesi","chapter":"3","verse":"6","text":"Chong inthup chu mahih ani, Thurchisa sikin Judangei, Pathien satvur an changna han Jentailngei khom an changdelsa, takpum inkhata mi an nia, Jisua Khrista taka Pathien chonginkhâm ha munkhatin an chang thei ani."},{"book":"Ephesi","chapter":"3","verse":"7","text":"A sinthotheina ranak sintit jâra mi pêk, Pathien manboipêk satak han thurchisa tîrlâmin mi sin ani."},{"book":"Ephesi","chapter":"3","verse":"8","text":"Keima hih Pathien mingei nâm lâia achîntak nêka achîn uol ki ni, hankhoma Pathien'n sintum satak mi pêk, Jentailngei kôma Khrista neina suisuok theiloi Thurchi Sa misîr rangin,"},{"book":"Ephesi","chapter":"3","verse":"9","text":"male Pathien mintuo inthup kâmnânga om rangin mi nâm kôm min mu ranga sin ania. Pathien, neinunngei murdi sinpu han, kum leivunsai ngeia chong inthup inrûk a dara,"},{"book":"Ephesi","chapter":"3","verse":"10","text":"ma anghan atûnlâia hin, koiindang sikin, vântîrton roijêkpungei le invânrama sinthotheinangei le a vârna dadang ngei murdi an inchu theina rangin."},{"book":"Ephesi","chapter":"3","verse":"11","text":"Kumtuonga alei mintuo dungjûiin Pathien'n ei Pumapa Jisua Khrista jârin thang a min suo zoi."},{"book":"Ephesi","chapter":"3","verse":"12","text":"Khrista ei inzompuina sik le ama ei taksôn sikin hâitak le ngamtakin Pathien kôm ei se thei zoi ani."},{"book":"Ephesi","chapter":"3","verse":"13","text":"Masikin nangni sika intak ku tuongna sika hin nin jâminzal loina rangin nangni ki ngên ani, mangei hah nin satna rang inzie ani."},{"book":"Ephesi","chapter":"3","verse":"14","text":"Hingei sika hin Pa makunga khûk kên bil ngâi,"},{"book":"Ephesi","chapter":"3","verse":"15","text":"Pa, invân le pilchunga insûngkuo murdi'n an riming diktak an manna hah."},{"book":"Ephesi","chapter":"3","verse":"16","text":"Ama Ratha jâra nin sûngrîl tieng râtna nin man theina ranga a roiinpuina rochon renga sinthotheina nangni a pêk theina rangin Pathien kôm ko zong ngâi,"},{"book":"Ephesi","chapter":"3","verse":"17","text":"male, Khrista hah taksônna sika nin mulungrîla aom theina rang le lungkhamna han ruzung mathâka lungphûm nin nei thei rangin ku chubai sa ngâia,"},{"book":"Ephesi","chapter":"3","verse":"18","text":"masikin, nangni, Pathien mingei nâm lehan Khrista lungkhamna inzar tie ngei, asei tie ngei, ânsâng le ânthûk tie ngei riettheina ratha nin dôn theina rangin."},{"book":"Ephesi","chapter":"3","verse":"19","text":"Nangni minriet mikhip riei thei nino khomrese, a lungkhamna hah riet thei ungla Pathien nina atakin sipmat roi."},{"book":"Ephesi","chapter":"3","verse":"20","text":"A kôma a sinthotheina ranak einia a sintitpu han, ei zong phâkloi le ei mindon phâkloi a tho theia:"},{"book":"Ephesi","chapter":"3","verse":"21","text":"zoratina Pathien kôm, koiindanga le Khrista Jisua han a roiinpuina chu tuonsôt tuonsôtin om tit reseh! Amen."}]}