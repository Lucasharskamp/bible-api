{"data":[{"book":"গণনা পুস্তক","chapter":"13","verse":"1","text":"সদাপ্রভু মোশিকে বললেন,"},{"book":"গণনা পুস্তক","chapter":"13","verse":"2","text":"“আমি ইস্রায়েলীদের যে দেশ দিতে চাই, সেই কনানের ভূমি নিরীক্ষণ করতে কয়েকজন ব্যক্তিকে পাঠাও। প্রত্যেক পিতৃ-গোষ্ঠীর নেতৃবৃন্দ থেকে একজন করে পাঠাও।”"},{"book":"গণনা পুস্তক","chapter":"13","verse":"3","text":"অতএব মোশি সদাপ্রভুর আদেশ অনুসারে, তাদের পারণ প্রান্তর থেকে পাঠালেন। তাঁরা প্রত্যেকেই ইস্রায়েলীদের নেতা ছিলেন।"},{"book":"গণনা পুস্তক","chapter":"13","verse":"4","text":"এই তাঁদের নাম:"},{"book":"গণনা পুস্তক","chapter":"13","verse":"5","text":"শিমিয়োন গোষ্ঠী থেকে হোরির ছেলে শাফট;"},{"book":"গণনা পুস্তক","chapter":"13","verse":"6","text":"যিহূদা গোষ্ঠী থেকে যিফূন্নির ছেলে কালেব;"},{"book":"গণনা পুস্তক","chapter":"13","verse":"7","text":"ইষাখর গোষ্ঠী থেকে যোষেফের ছেলে যিগাল;"},{"book":"গণনা পুস্তক","chapter":"13","verse":"8","text":"ইফ্রয়িম গোষ্ঠী থেকে নূনের ছেলে হোশেয়;"},{"book":"গণনা পুস্তক","chapter":"13","verse":"9","text":"বিন্যামীন গোষ্ঠী থেকে রাফূর ছেলে পল্‌টি;"},{"book":"গণনা পুস্তক","chapter":"13","verse":"10","text":"সবূলূন গোষ্ঠী থেকে সোদির ছেলে গদ্দীয়েল;"},{"book":"গণনা পুস্তক","chapter":"13","verse":"11","text":"মনঃশি (যোষেফের একটি গোষ্ঠী) গোষ্ঠী থেকে সূষির ছেলে গদ্দি;"},{"book":"গণনা পুস্তক","chapter":"13","verse":"12","text":"দান গোষ্ঠী থেকে গমল্লির ছেলে অম্মীয়েল;"},{"book":"গণনা পুস্তক","chapter":"13","verse":"13","text":"আশের গোষ্ঠী থেকে মীখায়েলের ছেলে সথুর;"},{"book":"গণনা পুস্তক","chapter":"13","verse":"14","text":"নপ্তালি গোষ্ঠী থেকে বপ্সির ছেলে নহ্‌বি;"},{"book":"গণনা পুস্তক","chapter":"13","verse":"15","text":"গাদ গোষ্ঠী থেকে মাখির ছেলে গ্যূয়েল।"},{"book":"গণনা পুস্তক","chapter":"13","verse":"16","text":"মোশি যে ব্যক্তিদের দেশ নিরীক্ষণ করতে পাঠিয়েছিলেন, তাঁদের নামগুলি এই। (মোশি নূনের ছেলে হোশেয়ের নাম রাখলেন যিহোশূয়।)"},{"book":"গণনা পুস্তক","chapter":"13","verse":"17","text":"কনান নিরীক্ষণ করতে পাঠানোর সময় মোশি তাঁদের বললেন, “নেগেভের মধ্য দিয়ে উঠে পার্বত্য অঞ্চলে গমন করবে।"},{"book":"গণনা পুস্তক","chapter":"13","verse":"18","text":"লক্ষ্য করবে, সেই দেশ কী রকম, সেখানকার লোকেরা দুর্বল না শক্তিশালী। তারা সংখ্যায় অল্প না বেশি।"},{"book":"গণনা পুস্তক","chapter":"13","verse":"19","text":"কোন ধরনের ভূমিতে তারা বসবাস করে? তা কী ভালো না মন্দ? কোন ধরনের নগরে তাদের নিবাস? সেগুলি প্রাচীর বিহীন না সুরক্ষিত?"},{"book":"গণনা পুস্তক","chapter":"13","verse":"20","text":"মাটিই বা কী রকম? উর্বর না সাধারণ? বৃক্ষসমন্বিত না বৃক্ষবিহীন? আপ্রাণ চেষ্টা কোরো, সেই দেশের কিছু ফল নিয়ে আসতে।” (তখন আঙুর পাকার সময় ছিল।)"},{"book":"গণনা পুস্তক","chapter":"13","verse":"21","text":"অতএব তাঁরা উঠে গেলেন এবং সীন মরুভূমি থেকে রহোব পর্যন্ত, লেবো-হমাৎ অভিমুখে ভ্রমণ করলেন।"},{"book":"গণনা পুস্তক","chapter":"13","verse":"22","text":"তাঁরা নেগেভ হয়ে নিরীক্ষণ করে হিব্রোণে এলেন। সেখানে অহীমান, শেশয়, ও তল্‌ময় নামবিশিষ্ট, অনাকের তিনজন উত্তরাধিকারী বসবাস করত। (মিশরে সোয়ন নির্মিত হওয়ার সাত বছর আগে হিব্রোণ নির্মিত হয়েছিল।)"},{"book":"গণনা পুস্তক","chapter":"13","verse":"23","text":"যখন তাঁরা ইষ্কোল উপত্যকায় উপস্থিত হলেন, তাঁরা দ্রাক্ষার গুচ্ছ সমন্বিত একটি শাখা কাটলেন। দুজন ব্যক্তি, একটি দণ্ডের দ্বারা সেই দ্রাক্ষাগুচ্ছ এবং কিছু বেদানা ও ডুমুর বহন করে আনলেন।"},{"book":"গণনা পুস্তক","chapter":"13","verse":"24","text":"যেহেতু দ্রাক্ষাগুচ্ছ ইস্রায়েলীরা কেটে এনেছিল, তাই সেই স্থানের নাম হল, ইষ্কোল উপত্যকা।"},{"book":"গণনা পুস্তক","chapter":"13","verse":"25","text":"চল্লিশ দিনের শেষে, তাঁরা দেশ নিরীক্ষণ করে ফিরে এলেন।"},{"book":"গণনা পুস্তক","chapter":"13","verse":"26","text":"পারণ প্রান্তরে, কাদেশে তাঁরা মোশি, হারোণ এবং সমস্ত ইস্রায়েলীদের কাছে ফিরে এলেন। সেখানে তাঁরা, তাঁদের এবং সমস্ত সম্প্রদায়কে দেশ নিরীক্ষণের বিশদ বিবরণ দিলেন ও সেই দেশের ফল তাদের দেখালেন।"},{"book":"গণনা পুস্তক","chapter":"13","verse":"27","text":"তাঁরা মোশিকে বর্ণনা দিয়ে বললেন, “আপনি যে দেশে আমাদের পাঠিয়েছিলেন, আমরা সেখানে গিয়েছিলাম। সেই দেশ অবশ্যই দুধ ও মধু প্রবাহী! এই ফলগুলি, সেই দেশের।"},{"book":"গণনা পুস্তক","chapter":"13","verse":"28","text":"কিন্তু যারা সেখানে বসবাস করে, তারা বলিষ্ঠ, তাদের নগরগুলি সুরক্ষিত এবং বড়ো বড়ো। আমরা সেখানে অনাকের উত্তরসূরীদেরও দেখেছি।"},{"book":"গণনা পুস্তক","chapter":"13","verse":"29","text":"নেগেভে অমালেকীয়েরা বসবাস করে; হিত্তীয়, যিবূষীয়, ইমোরীয়েরা পার্বত্য অঞ্চলে এবং কনানীয়েরা সমুদ্রের কাছে ও জর্ডন উপকূলে বসবাস করে।”"},{"book":"গণনা পুস্তক","chapter":"13","verse":"30","text":"তখন কালেব, মোশির সামনে তাঁদের শান্ত করে বলল, “আমাদের উচিত, উঠে গিয়ে সেই দেশ অধিকার করা, কারণ সেই শক্তি আমাদের অবশ্যই আছে।”"},{"book":"গণনা পুস্তক","chapter":"13","verse":"31","text":"যে ব্যক্তিরা তাঁর সঙ্গে গিয়েছিলেন তাঁরা বললেন, “আমরা ওই ব্যক্তিদের আক্রমণ করতে পারি না; তারা আমাদের থেকেও বেশি শক্তিশালী।”"},{"book":"গণনা পুস্তক","chapter":"13","verse":"32","text":"তাঁরা যে দেশ নিরীক্ষণ করে এসেছিলেন, সেই দেশ সম্পর্কে ইস্রায়েলীদের মধ্যে বিরূপ সংবাদ ছড়াল। তাঁরা বললেন, “যে দেশ আমরা নিরীক্ষণ করেছি সেই দেশ নিজের অধিবাসীদের গ্রাস করে। যে সমস্ত লোককে সেখানে আমরা দেখেছি তারা সবাই বৃহদাকার।"},{"book":"গণনা পুস্তক","chapter":"13","verse":"33","text":"আমরা নেফিলীমদেরও সেখানে দেখেছি। (অনাকের উত্তরসূরিদের আগমন নেফিলিম থেকে) আমরা নিজেদের দৃষ্টিতে, সেই সঙ্গে তাদের দৃষ্টিতেও, ফড়িং-এর মতো প্রতিপন্ন হয়েছি।”"}]}