{"data":[{"book":"२ तीमुथियुस","chapter":"4","verse":"1","text":"परमेश्वर अऊर प्रभु यीशु मसीह की उपस्थिति म जो जीन्दो अऊर मरयो हुयो को न्याय करेंन अऊर राजा बन क शासन करन आयेंन। गवाह मान क मय बिनती करू हय।"},{"book":"२ तीमुथियुस","chapter":"4","verse":"2","text":"कि तय वचन को प्रचार कर, समय अऊर असमय तैयार रह्य, सब तरह की सहनशीलता अऊर शिक्षा को संग गलती को सुधार करनो अऊर डाटनो अऊर प्रोत्साहित करनो।"},{"book":"२ तीमुथियुस","chapter":"4","verse":"3","text":"कहालीकि असो समय आयेंन जब लोग सच्चो उपदेश नहीं सह सकेंन, ऊ केवल खुद ख समाधान मिले असी बाते कानो सी सुनन को लायी अपनी अभिलाषावों को अनुसार अपनो लायी बहुत सो उपदेशक जमा कर लेयेंन,"},{"book":"२ तीमुथियुस","chapter":"4","verse":"4","text":"अऊर अपनो कान सच सी फिराय क काल्पनिक कथा कहानियों पर लगायेंन।"},{"book":"२ तीमुथियुस","chapter":"4","verse":"5","text":"पर तय सब बातों म खुद पर ध्यान रख, दु:ख उठाव, सुसमाचार प्रचार को काम कर, अऊर अपनी सेवा ख पूरी कर।"},{"book":"२ तीमुथियुस","chapter":"4","verse":"6","text":"कहालीकि बली चढ़ावन लायी मोरी घड़ी आय गयी हय, अऊर मोरो यो जीवन ख त्यागन को समय आय गयो हय।"},{"book":"२ तीमुथियुस","chapter":"4","verse":"7","text":"मय अच्छी कुश्ती लड़ चुक्यो हय, मय न अपनी दौड़ पूरी कर लियो हय, मय न विश्वास की रखवाली करी हय।"},{"book":"२ तीमुथियुस","chapter":"4","verse":"8","text":"भविष्य म मोरो लायी जीत को ईनाम रख्यो हुयो हय। जेक प्रभु, जो सच्चो अऊर सच्चायी हय, मोख ऊ दिन देयेंन, अऊर मोखच नहीं बल्की उन सब ख भी जो ओको प्रगट होन ख प्रिय जानय हंय।"},{"book":"२ तीमुथियुस","chapter":"4","verse":"9","text":"मोरो जवर तुरतच आवन की कोशिश कर।"},{"book":"२ तीमुथियुस","chapter":"4","verse":"10","text":"४:१० कुलुस्सियों ४:१४; फिलेमोन १:२४; २ कुरिन्थियों ८:२३; गलातियों २:३; तीतुस १:४कहालीकि देमास न यो जगत ख प्रिय जान क मोख छोड़ दियो हय अऊर थिस्सलुनीके नगर ख चली गयो हय। क्रेसेन्स गलातिया प्रदेश ख चली गयो अऊर तीतुस दलमतिया ख चली गयो हय।"},{"book":"२ तीमुथियुस","chapter":"4","verse":"11","text":"४:११ कुलुस्सियों ४:१४; फिलेमोन १:२४; प्रेरितों १२:१२,२५; १३:१३; १५:३७-३९; कुलुस्सियों ४:१०; फिलेमोन १:२४केवल लूका मोरो संग हय। मरकुस ख धर क चली आव; कहालीकि सेवा को लायी ऊ मोरो बहुत मदद को हय।"},{"book":"२ तीमुथियुस","chapter":"4","verse":"12","text":"४:१२ प्रेरितों २०:४; इफिसियों ६:२१,२२; कुलुस्सियों ४:७,८तुखिकुस ख मय न इफिसुस भेज्यो हय।"},{"book":"२ तीमुथियुस","chapter":"4","verse":"13","text":"४:१३ प्रेरितों २०:६जब तय आयजो त जो कोट त्रोआस म करपुस को यहां छोड़ आयो हय ऊ ले क आयजो; अऊर मोरी किताबे विशेष कर क् चमड़ा पर लिखी चिट्ठी ख ले क आयजो। अच्छो तरह सी स्याही लगी हुयी किताब"},{"book":"२ तीमुथियुस","chapter":"4","verse":"14","text":"सिकन्दर धातु को काम करन वालो न मोख बहुत हानि पहुंचायी हय; परमेश्वर ओख ओको कामों को अनुसार फर देयेंन।"},{"book":"२ तीमुथियुस","chapter":"4","verse":"15","text":"तय भी ओको सी सावधान रह, कहालीकि ओन हमरी उपदेशों को बहुतच विरोध करयो हय।"},{"book":"२ तीमुथियुस","chapter":"4","verse":"16","text":"पहिले मोरो पक्ष म कोयी न मोरो साथ नहीं दियो, बल्की सब न मोख छोड़ दियो होतो। भलो होय कि येको उन्ख लेखा देनो नहीं पड़ेंन।"},{"book":"२ तीमुथियुस","chapter":"4","verse":"17","text":"पर प्रभु मोरो संग खड़ो रह्यो अऊर मोख सामर्थ दियो, ताकि मोरो सी पूरो-पूरो प्रचार हो अऊर सब गैरयहूदियों सुन ले। मय मौत की सजा सी छुड़ायो गयो।"},{"book":"२ तीमुथियुस","chapter":"4","verse":"18","text":"अऊर प्रभु मोख हर एक बुरो काम सी छुड़ायेंन, अऊर अपनो स्वर्गीय राज्य म सुरक्षित पहुंचायेंन। ओकीच महिमा हमेशा-हमेशा होती रहेंन। आमीन।"},{"book":"२ तीमुथियुस","chapter":"4","verse":"19","text":"प्रिस्का अऊर अक्विला ख अऊर उनेसिफुरुस को घराना ख नमस्कार।"},{"book":"२ तीमुथियुस","chapter":"4","verse":"20","text":"४:२० प्रेरितों १९:२२; रोमियों १६:२३; प्रेरितों २०:४; २१:२९इरास्तुस कुरिन्थुस म रह्य गयो, अऊर त्रुफिमुस ख मय न मिलेतुस म बीमार छोड्यो हय।"},{"book":"२ तीमुथियुस","chapter":"4","verse":"21","text":"ठंडी सी पहिले चली आवन की कोशिश कर। यूबूलुस, अऊर पूदेंस, अऊर लीनुस अऊर क्लौदिया, अऊर सब विश्वासी भाऊवों-बहिनों को तोख नमस्कार।"},{"book":"२ तीमुथियुस","chapter":"4","verse":"22","text":"प्रभु तोरी आत्मा को संग रहे।"}]}