{"data":[{"book":"ЕРАМІІ","chapter":"10","verse":"1","text":"Слухайце слова, якое Гасподзь кажа вам, доме Ізраілеў."},{"book":"ЕРАМІІ","chapter":"10","verse":"2","text":"Так кажа Гасподзь: ня вучэцеся шляхам язычнікаў і ня бойцеся азнакаў нябесных, якіх язычнікі баяцца."},{"book":"ЕРАМІІ","chapter":"10","verse":"3","text":"Бо статуты народаў - пустата: сьсякаюць дрэва ў лесе, абрабляюць яго рукамі цесьлі зь сякерай,"},{"book":"ЕРАМІІ","chapter":"10","verse":"4","text":"пакрываюць срэбрам і золатам, прымацоўваюць цьвікамі і молатам, каб ня хісталася."},{"book":"ЕРАМІІ","chapter":"10","verse":"5","text":"Яны - як абчасаны слуп, і ня кажуць: іх носяць, бо хадзіць ня могуць. Ня бойцеся іх, бо яны ня могуць прычыніць ліха, але і добра рабіць ня маюць сілы."},{"book":"ЕРАМІІ","chapter":"10","verse":"6","text":"Няма падобнага да Цябе, Госпадзе! Ты вялікі, і імя Тваё вялікае магутнасьцю."},{"book":"ЕРАМІІ","chapter":"10","verse":"7","text":"Хто не збаіцца Цябе, Цару народаў? бо Табе аднаму належыць гэта; бо паміж усімі мудрацамі народаў і ва ўсіх царствах іх няма падобнага да Цябе."},{"book":"ЕРАМІІ","chapter":"10","verse":"8","text":"Усе да аднаго яны бязглуздыя і дурныя; пустое вучэньне - гэта дрэва."},{"book":"ЕРАМІІ","chapter":"10","verse":"9","text":"Расплюшчанае ў лісты срэбра прывезена з Тарсіса, золата - з Уфаза: твор мастака і рук гутніка; вопратка на іх - гіяцынт і пурпура: усё гэта - творы людзей умелых."},{"book":"ЕРАМІІ","chapter":"10","verse":"10","text":"А Гасподзь Бог ёсьць ісьціна; Ён ёсьць Бог жывы і Цар вечны. Ад гневу Яго дрыжыць зямля, і народы ня могуць вытрымаць абурэньне Ягонае."},{"book":"ЕРАМІІ","chapter":"10","verse":"11","text":"Так кажэце ім: багі, якія не стварылі неба і зямлі, зьнікнуць зь зямлі і з-пад нябёсаў."},{"book":"ЕРАМІІ","chapter":"10","verse":"12","text":"Ён стварыў зямлю сілаю Сваёю, сьцьвердзіў сусьвет мудрасьцю Сваёю і розумам Сваім раскінуў нябёсы."},{"book":"ЕРАМІІ","chapter":"10","verse":"13","text":"Па голасе Ягоным шумяць воды на нябёсах, і Ён падымае аблокі ад краёў зямлі, творыць маланкі сярод дажджу і выводзіць вецер са сховішчаў Сваіх."},{"book":"ЕРАМІІ","chapter":"10","verse":"14","text":"Вар'яцее кожны чалавек у сваім веданьні, сарамаціць сябе кожны гутнік балванам сваім, бо выплаўленае ім ёсьць мана, і няма ў ім духу."},{"book":"ЕРАМІІ","chapter":"10","verse":"15","text":"Гэта - поўная пустата, справа аблудная; у час наведваньня іх яны зьнікнуць."},{"book":"ЕРАМІІ","chapter":"10","verse":"16","text":"Не такая, як у іх, доля Якава; бо Бог яго ёсьць Творца ўсяго, і Ізраіль ёсьць жазло спадчыны Ягонай; імя Яго - Гасподзь Саваоф."},{"book":"ЕРАМІІ","chapter":"10","verse":"17","text":"Прымай зь зямлі маёмасьць тваю, ты, якая маеш сядзець у аблозе;"},{"book":"ЕРАМІІ","chapter":"10","verse":"18","text":"бо так кажа Гасподзь: вось, Я выкіну жыхароў гэтай зямлі гэтым разам і заганю іх у цеснае месца, каб схапілі іх."},{"book":"ЕРАМІІ","chapter":"10","verse":"19","text":"Гора мне ў маім смутку; пакутная рана мая, але я кажу сам сабе: «сапраўды, гэта - мая скруха, і я буду несьці яе;"},{"book":"ЕРАМІІ","chapter":"10","verse":"20","text":"намёт мой спустошаны і ўсе вяроўкі мае парваныя; дзеці мае пайшлі ад мяне, і няма іх: няма каму раскінуць намёта майго і разьвесіць кілімы мае;"},{"book":"ЕРАМІІ","chapter":"10","verse":"21","text":"бо пастыры зрабіліся бязглуздымі і ня шукалі Госпада, а таму яны і рабілі бязглузда, і ўвесь статак іхні расьсеяны»."},{"book":"ЕРАМІІ","chapter":"10","verse":"22","text":"Ляціць чутка: вось ён ідзе, і вялікі шум ад краіны паўночнай, каб гарады Юдэі зрабіць пустыняю, селішчамі шакалаў."},{"book":"ЕРАМІІ","chapter":"10","verse":"23","text":"Ведаю, Госпадзе, што ня ў волі чалавека шлях ягоны, што не ва ўладзе хадыкі даваць кірунак ступакам сваім."},{"book":"ЕРАМІІ","chapter":"10","verse":"24","text":"Карай мяне, Госпадзе, але па праўдзе, ня ў гневе тваім, каб ня прынізіць мяне,"},{"book":"ЕРАМІІ","chapter":"10","verse":"25","text":"вылі лютасьць Тваю на народы, якія ня ведаюць Цябе, і на плямёны, якія ня прызнаюць імя Твайго; бо яны зьелі Якава, зжэрлі яго і зьнішчылі яго і жытло ягонае спустошылі."}]}