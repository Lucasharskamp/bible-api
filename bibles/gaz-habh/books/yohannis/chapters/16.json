{"data":[{"book":"Yohannis","chapter":"16","verse":"1","text":"“Ani akka isin hin gufanneef jedhee wantoota kanneen isinitti himeera."},{"book":"Yohannis","chapter":"16","verse":"2","text":"Isaan mana sagadaa keessaa isin ariʼu; dhugumaan yeroon itti namni isin ajjeesu kam iyyuu akka waan Waaqa tajaajiluutti yaadu tokko ni dhufa."},{"book":"Yohannis","chapter":"16","verse":"3","text":"Isaanis waan Abbaa yookaan na hin beekiniif wantoota kanneen godhu."},{"book":"Yohannis","chapter":"16","verse":"4","text":"Anis akka isin yommuu yeroon sun gaʼutti isaan yaadattaniif wantoota kanneen isinitti himeera. Ani waanan isin wajjin tureef jalqabatti wantoota kanneen isinitti hin himne."},{"book":"Yohannis","chapter":"16","verse":"5","text":"“Amma garuu ani gara isa na ergee nan dhaqa; taʼus isin keessaa namni, ‘Ati eessa dhaqxa?’ jedhee na gaafatu tokko iyyuu hin jiru."},{"book":"Yohannis","chapter":"16","verse":"6","text":"Garuu waan ani wantoota kanneen isinitti himeef garaan keessan gaddaan guutameera."},{"book":"Yohannis","chapter":"16","verse":"7","text":"Ani garuu dhuguman isinitti hima; deemuun koo buʼaa isiniif qaba; yoo ani deeme malee Jajjabeessaan sun gara keessan hin dhufu; ani yoon deeme garuu isa isiniif nan erga."},{"book":"Yohannis","chapter":"16","verse":"8","text":"Innis yommuu dhufutti akka addunyaan waaʼee cubbuu, waaʼee qajeelummaatii fi waaʼee murtii dogoggoree jiru mirkaneessa;"},{"book":"Yohannis","chapter":"16","verse":"9","text":"waaʼee cubbuu, sababii namoonni natti hin amanneef;"},{"book":"Yohannis","chapter":"16","verse":"10","text":"waaʼee qajeelummaa, sababii ani gara Abbaa dhaquu fi sababii isinis siʼachi na hin argineef;"},{"book":"Yohannis","chapter":"16","verse":"11","text":"waaʼee murtii immoo sababii bulchaa addunyaa kanaatti murameef."},{"book":"Yohannis","chapter":"16","verse":"12","text":"“Ani amma iyyuu waanan isinitti himu baayʼee qaba; isin garuu amma baachuu hin dandeessan."},{"book":"Yohannis","chapter":"16","verse":"13","text":"Hafuurri dhugaa sun yommuu dhufutti gara dhugaa hundaatti isin geessa. Inni waan dhagaʼu qofa dubbata malee ofuma isaatiin hin dubbatu; waan dhufuuf jirus isinitti hima."},{"book":"Yohannis","chapter":"16","verse":"14","text":"Inni sababii waanuma koo fuudhee isinitti beeksisuuf ulfina naa kenna."},{"book":"Yohannis","chapter":"16","verse":"15","text":"Wanni Abbaan qabu hundinuu kan koo ti. Inni waanuma koo fuudhee isinitti beeksisa jechuun koos kanumaaf."},{"book":"Yohannis","chapter":"16","verse":"16","text":"“Isin yeroo muraasa booddee na hin argitan; yeroo muraasa booddee immoo deebitanii na argitu.”"},{"book":"Yohannis","chapter":"16","verse":"17","text":"Barattoota isaa keessaas tokko tokko, “Inni, ‘Isin yeroo muraasaaf na hin argitan; yeroo muraasaaf immoo deebitanii na argitu’ akkanumas ‘Ani waanan gara Abbaa dhaquuf’ nuun jechuun isaa maal jechuu isaa ti?” waliin jedhan."},{"book":"Yohannis","chapter":"16","verse":"18","text":"Isaanis, “ ‘Yeroo muraasaaf’ jechuun isaa maal jechuu isaa ti? Maal jechuu isaa akka taʼe nu hin beeknu” jedhan."},{"book":"Yohannis","chapter":"16","verse":"19","text":"Yesuus immoo akka isaan isa gaafachuu barbaadan beekee akkana jedheen; “Wanni ani, ‘Isin yeroo muraasaaf na hin argitan; yeroo muraasaaf immoo deebitanii na argitu’ jedhe sun maal jechuu koo akka taʼe wal gaafachaa jirtuu?"},{"book":"Yohannis","chapter":"16","verse":"20","text":"Ani dhuguman, dhuguman isinitti hima; isin ni boossu; ni gadittus. Addunyaan garuu ni gammada. Isin ni gadditu; gaddi keessan garuu gammachuutti ni geeddarama."},{"book":"Yohannis","chapter":"16","verse":"21","text":"Dubartiin yommuu ciniinsifattu, waan yeroon ishee gaʼeef ni gadditi; erga daaʼima deessee booddee garuu waan addunyaa irratti namni dhalateef, isheenis waan gammadduuf dhiphina sana hin yaadattu."},{"book":"Yohannis","chapter":"16","verse":"22","text":"Isinis akkasuma amma gadditaniirtu; ani garuu deebiʼeen isin ilaala; garaan keessanis ni gammada. Gammachuu keessanis eenyu iyyuu isin irraa hin fudhatu."},{"book":"Yohannis","chapter":"16","verse":"23","text":"Gaafas isin homaa na hin kadhattan. Ani dhuguman, dhuguman isinitti hima; Abbaan waan isin maqaa kootiin kadhattan kam iyyuu isinii kenna."},{"book":"Yohannis","chapter":"16","verse":"24","text":"Isin hamma ammaatti maqaa kootiin homaa hin kadhanne. Akka gammachuun keessan guutuu taʼuuf kadhadhaa ni argattu."},{"book":"Yohannis","chapter":"16","verse":"25","text":"“Ani wantoota kanneen fakkeenyaan isinitti himeera; garuu yeroon ani deebiʼee fakkeenyaan isinitti hin dubbanne ni dhufa; yommus ani waaʼee Abbaa koo ifaan ifatti isinittin hima."},{"book":"Yohannis","chapter":"16","verse":"26","text":"Isin gaafas maqaa kootiin ni kadhattu. Ani Abbaa isiniif nan kadhadha isiniin hin jedhu."},{"book":"Yohannis","chapter":"16","verse":"27","text":"Isin waan na jaallattaniif, Waaqa biraa baʼuu koo waan amantaniif Abbaan mataan isaa isin jaallata."},{"book":"Yohannis","chapter":"16","verse":"28","text":"Ani Abbaa biraa baʼee gara addunyaa dhufeera; ammas addunyaa dhiisee gara Abbaa nan dhaqa.”"},{"book":"Yohannis","chapter":"16","verse":"29","text":"Barattoonni isaas akkana jedhan; “Kunoo, ati amma iyyuu fakkeenyaan utuu hin taʼin ifaan ifatti dubbachaa jirta."},{"book":"Yohannis","chapter":"16","verse":"30","text":"Akka ati waan hunda beektuu fi akka namni tokko iyyuu gaaffii si gaafachuu hin barbaachifne nu amma ni beekna. Kanaanis nu akka ati Waaqa biraa baate ni amanna.”"},{"book":"Yohannis","chapter":"16","verse":"31","text":"Yesuusis deebisee akkana jedheen; “Isin amma ni amantuu?"},{"book":"Yohannis","chapter":"16","verse":"32","text":"Kunoo yeroon isin itti kophaatti na dhiiftanii tokkoon tokkoon keessan gara feetanitti bittinnooftan tokko ni dhufa. Ammuma iyyuu dhufeera. Garuu waan Abbaan koo na wajjin jiruuf ani kophaa koo miti."},{"book":"Yohannis","chapter":"16","verse":"33","text":"“Akka isin anaan nagaa qabaattaniif ani wantoota kanneen isinitti himeera. Addunyaa kana irratti rakkinni isin argata. Garuu jabaadhaa! Ani addunyaa moʼadheeraa.”"}]}