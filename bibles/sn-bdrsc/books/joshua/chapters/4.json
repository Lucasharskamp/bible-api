{"data":[{"book":"Joshua","chapter":"4","verse":"1","text":"Rudzi rwose parwakapedza kuyambuka Jorodhani, Jehovha akati kuna Joshua,"},{"book":"Joshua","chapter":"4","verse":"2","text":"“Sarudza varume gumi navaviri kubva pakati pavanhu, mumwe chete parudzi rumwe norumwe,"},{"book":"Joshua","chapter":"4","verse":"3","text":"Ugovaudza kuti vatore mabwe gumi namaviri kubva pakati peJorodhani panga pakamira vaprista chaipo, mugoatakura mugoaisa pamunorara nhasi manheru.”"},{"book":"Joshua","chapter":"4","verse":"4","text":"Saka Joshua akadaidza varume gumi navaviri vaakanga asarudza kubva kuvaIsraeri, mumwe chete kubva kurudzi rumwe norumwe,"},{"book":"Joshua","chapter":"4","verse":"5","text":"Akati kwavari, “Endai pamberi peareka yaJehovha mupinde pakati peJorodhani. Mumwe nomumwe wenyu anofanira kutakura dombo pafudzi pake zvichienderana nokuwanda kwamarudzi avaIsraeri,"},{"book":"Joshua","chapter":"4","verse":"6","text":"kuti ave chiratidzo pakati penyu. Mumazuva anotevera kana vana venyu vobvunza vachiti, ‘Ko, matombo aya anorevei?’"},{"book":"Joshua","chapter":"4","verse":"7","text":"muvataurire kuti mvura yeJorodhani yaiyerera yakaganhurwa pamberi peareka yesungano yaJehovha. Pavakayambuka Jorodhani, mvura yeJorodhani yakaganhurwa. Matombo aya anofanira kuva chirangaridzo kuvanhu veIsraeri nokusingaperi.”"},{"book":"Joshua","chapter":"4","verse":"8","text":"Saka vaIsraeri vakaita sezvavakarayirwa naJoshua. Vakatora matombo gumi namaviri kubva pakati peJorodhani, aienderana nokuwanda kwamarudzi avaIsraeri, sezvakanga zvataurirwa Joshua naJehovha; vakaatakura vakaenda nawo kumisasa yavo kwavakanoaisa pasi."},{"book":"Joshua","chapter":"4","verse":"9","text":"Joshua akamisa matombo gumi namaviri akanga ari pakati peJorodhani pakanga pakamira vaprista vakanga vakatakura areka yesungano. Uye achiripo nanhasi uno."},{"book":"Joshua","chapter":"4","verse":"10","text":"Vaprista vakanga vakatakura areka vakaramba vakamira pakati peJorodhani kusvikira zvose zvakanga zvarayirwa Joshua naJehovha zvaitwa navanhu, sokurayirwa kwakanga kwaitwa Joshua naMozisi. Vanhu vakakurumidza kuyambuka"},{"book":"Joshua","chapter":"4","verse":"11","text":"uye vose vachangoyambuka, areka yaJehovha navaprista vakayambukawo vanhu vakavatarisa."},{"book":"Joshua","chapter":"4","verse":"12","text":"Varume vokwaRubheni nevokwaGadhi nehafu yorudzi rwaManase vakayambuka, vakatakura zvombo zvokurwa nazvo, pamberi pavaIsraeri, sokurayirwa kwavakanga vaitwa naMozisi."},{"book":"Joshua","chapter":"4","verse":"13","text":"Vanenge zviuru makumi mana vakanga vakatakura zvombo zvokurwa nazvo, vakayambukira mhiri pamberi paJehovha vakaenda kumapani eJeriko kundorwa."},{"book":"Joshua","chapter":"4","verse":"14","text":"Pazuva iroro Jehovha akasimudzira Joshua pamberi pavaIsraeri vose; vakamuremekedza mazuva ose oupenyu hwake sokuremekedza kwavakanga vaita Mozisi."},{"book":"Joshua","chapter":"4","verse":"15","text":"Zvino Jehovha akati kuna Joshua,"},{"book":"Joshua","chapter":"4","verse":"16","text":"“Rayira vaprista vakatakura areka yeChipupuriro kuti vabude kubva muJorodhani.”"},{"book":"Joshua","chapter":"4","verse":"17","text":"Saka Joshua akarayira vaprista achiti, “Budai muJorodhani.”"},{"book":"Joshua","chapter":"4","verse":"18","text":"Zvino vaprista vakanga vakatakura areka yesungano yaJehovha vachangobuda kubva pakati peJorodhani, tsoka dzavo dzichangotsika ivhu rakaoma, mvura yeJorodhani yakadzokera panzvimbo yayo ikazara kusvika nokumahombekombe ose."},{"book":"Joshua","chapter":"4","verse":"19","text":"Pazuva regumi romwedzi wokutanga, vanhu vakabuda kubva muJorodhani vakavaka misasa paGirigari pamuganhu wokumabvazuva eJeriko."},{"book":"Joshua","chapter":"4","verse":"20","text":"Zvino Joshua akamisa matombo gumi namaviri paGirigari avakanga vatora kubva muJorodhani."},{"book":"Joshua","chapter":"4","verse":"21","text":"Akati kuvaIsraeri, “Mumazuva anotevera kana vana venyu vobvunza madzibaba avo vachiti, ‘Ko, matombo aya anorevei?’"},{"book":"Joshua","chapter":"4","verse":"22","text":"muvataurire kuti, ‘Israeri yakayambuka Jorodhani pavhu rakaoma.’"},{"book":"Joshua","chapter":"4","verse":"23","text":"Nokuti Jehovha Mwari wenyu akaomesa Jorodhani pamberi penyu kusvikira mayambuka. Jehovha Mwari wenyu akaita kuJorodhani sezvaakaita kuGungwa Dzvuku paakariomesa pamberi pedu kusvikira tayambuka."},{"book":"Joshua","chapter":"4","verse":"24","text":"Akaita izvi kuitira kuti ndudzi dzose dzapanyika dzizive kuti ruoko rwaJehovha rune simba uye kuti vatye Jehovha Mwari wenyu nokusingaperi.”"}]}