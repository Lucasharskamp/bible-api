{"data":[{"book":"ЕРАМІІ","chapter":"21","verse":"1","text":"Слова, якое было Ерамію ад Госпада, калі цар Сэдэкія прыслаў да яго Пасхора, сына Малхіінага і Сафонію, сына Маасэі сьвятара, сказаць:"},{"book":"ЕРАМІІ","chapter":"21","verse":"2","text":"«Спытайся пра нас у Госпада, бо Навухаданосар, цар Вавілонскі, ваюе супроць нас; магчыма, Гасподзь учыніць з намі што-небудзь такое, як усе цуды Яго, каб той адступіўся ад нас»."},{"book":"ЕРАМІІ","chapter":"21","verse":"3","text":"І сказаў ім Ерамія: так скажэце Сэдэкію:"},{"book":"ЕРАМІІ","chapter":"21","verse":"4","text":"так кажа Гасподзь, Бог Ізраілеў: вось, Я павярну назад вайсковую зброю, якая ў руках вашых, якою вы змагаецеся з царом Вавілонскім і з Халдэямі, якія асуджаюць вас па-за сьценамі, і зьбяру іх сярод горада гэтага;"},{"book":"ЕРАМІІ","chapter":"21","verse":"5","text":"і Сам буду ваяваць супроць вас рукою прасьцёртаю і мышцаю моцнаю ў гневе і ў лютасьці і ў вялікім абурэньні;"},{"book":"ЕРАМІІ","chapter":"21","verse":"6","text":"і паб'ю жыхароў гэтага горада - і людзей і быдла; ад вялікай пошасьці памруць яны."},{"book":"ЕРАМІІ","chapter":"21","verse":"7","text":"А пасьля таго, кажа Гасподзь, Сэдэкію, цара Юдэйскага, слуг ягоных і народ і тых, хто застаўся ў горадзе гэтым ад пошасьці і паморку, меча і голаду, перадам у рукі Навухаданосару, цару Вавілонскаму, і ў рукі ворагам іхнім і ў рукі шукальнікам душы іхняй; і ён паб'е іх вастрыём меча і ня зьлітуецца зь іх, і не пашкадуе і не памілуе."},{"book":"ЕРАМІІ","chapter":"21","verse":"8","text":"І народу гэтаму скажы: так кажа Гасподзь: вось, Я прапаную вам шлях жыцьця і шлях сьмерці:"},{"book":"ЕРАМІІ","chapter":"21","verse":"9","text":"Хто застанецца ў гэтым горадзе, той памрэ ад меча і голаду, пошасьці і згубнага паморку; а хто выйдзе і аддасца Халдэям, якія аблажылі вас, той будзе жывы, і душа ягоная будзе яму замест здабычы;"},{"book":"ЕРАМІІ","chapter":"21","verse":"10","text":"бо Я павярнуў аблічча Маё супроць горада гэтага, кажа Гасподзь, на зло, а не на дабро; ён будзе выдадзены ў рукі цара Вавілонскага, і той спаліць яго агнём."},{"book":"ЕРАМІІ","chapter":"21","verse":"11","text":"І дому цара Юдэйскага скажы: слухайце слова Гасподняе:"},{"book":"ЕРАМІІ","chapter":"21","verse":"12","text":"Доме Давідаў! так кажа Гасподзь: з самае раніцы чынеце суд і ратуйце скрыўджанага ад рукі крыўдніка, каб лютасьць Мая ня выйшла, як агонь, і не разгарэлася з прычыны благіх дзеяў вашых да таго, што ніхто не патушыць."},{"book":"ЕРАМІІ","chapter":"21","verse":"13","text":"Вось, Я - супроць цябе, жыхара даліны, скала раўніны, кажа Гасподзь, - супроць вас, што кажаце: «хто выступіць супроць нас і хто ўвойдзе ў селішчы нашыя?»"},{"book":"ЕРАМІІ","chapter":"21","verse":"14","text":"Але Я наведаю вас паводле плёну дзеяў вашых, кажа Гасподзь, і запалю агонь у лесе вашым, і зжарэ ўсё вакол яго."}]}