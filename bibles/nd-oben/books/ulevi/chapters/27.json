{"data":[{"book":"ULevi","chapter":"27","verse":"1","text":"UThixo wathi kuMosi,"},{"book":"ULevi","chapter":"27","verse":"2","text":"“Khuluma kwabako-Israyeli uthi kubo: ‘Nxa umuntu esenza isithembiso esingavamanga, ukuba anikele umuntu kuThixo ngokuqamba intengo engalingana lomuntu,"},{"book":"ULevi","chapter":"27","verse":"3","text":"owesilisa oleminyaka ephakathi kwamatshumi amabili lamatshumi ayisithupha kabe ngamashekeli angamatshumi amahlanu esiliva kulinganiswa ngeshekeli lendlu engcwele."},{"book":"ULevi","chapter":"27","verse":"4","text":"Nxa engowesifazane, kakube ngamashekeli angamatshumi amathathu."},{"book":"ULevi","chapter":"27","verse":"5","text":"Nxa kungumuntu wesilisa oleminyaka ephakathi kwemihlanu lengamatshumi amabili, isilinganiso akube ngamashekeli angamatshumi amabili, kuthi owesifazane kube ngamashekeli alitshumi."},{"book":"ULevi","chapter":"27","verse":"6","text":"Nxa kungumuntu wesilisa ophakathi kwenyanga eyodwa leminyaka emihlanu, isilinganiso akube ngamashekeli amahlanu esiliva kuthi owesifazane kube ngamashekeli esiliva amathathu."},{"book":"ULevi","chapter":"27","verse":"7","text":"Nxa kungumuntu wesilisa oleminyaka engamatshumi ayisithupha kumbe edlula lapho, isilinganiso akube ngamashekeli alitshumi lanhlanu, kuthi owesifazane kube ngamashekeli alitshumi."},{"book":"ULevi","chapter":"27","verse":"8","text":"Nxa umuntu owenza isifungo engumyanga, esehluleka ukukhupha isilinganiso esitshiwoyo, uzakusa umuntu lowo kumphristi onguye ozamisa isilinganiso esinganeliswa ngulowomuntu owenza isifungo."},{"book":"ULevi","chapter":"27","verse":"9","text":"Nxa lokho akufungelayo kuyisifuyo esamukelekayo njengomnikelo kuThixo, isifuyo esinikelwe kanjalo kuThixo siba ngcwele."},{"book":"ULevi","chapter":"27","verse":"10","text":"Akumelanga asintshintshe kumbe enanisele esihle ngesibi, loba esibi ngesihle."},{"book":"ULevi","chapter":"27","verse":"11","text":"Nxa lokho akufungelayo kuyinyamazana engcolileyo, njalo ingamukeleki njengomnikelo kuThixo, kumele sinikwe umphristi,"},{"book":"ULevi","chapter":"27","verse":"12","text":"abone ukuthi sihle kumbe sibi. Lokho okuzatshiwo ngumphristi yikho okuzakwamukelwa."},{"book":"ULevi","chapter":"27","verse":"13","text":"Nxa umnikazi waso efuna ukuzihlenga, kuzamele engezelele okwesihlanu phezu kwesilinganiso saso."},{"book":"ULevi","chapter":"27","verse":"14","text":"Nxa umuntu enikela indlu yakhe kuThixo njengolutho olungcwele, umphristi uzakwahlulela ukuthi inhle loba imbi. Loba yisiphi isilinganiso esizaqanjwa ngumphristi, yiso esizakwamukeleka."},{"book":"ULevi","chapter":"27","verse":"15","text":"Nxa umuntu onikele indlu yakhe eseyihlenga, kuzamele engezelele okwesihlanu phezu kwesilinganiso sayo, indlu ibe ngeyakhe futhi."},{"book":"ULevi","chapter":"27","verse":"16","text":"Nxa umuntu esahlukanisela uThixo ingxenye yensimu eyilifa lakhe, isilinganiso sayo sizalingana lenhlanyelo engahlanyelwa kuyo, amashekeli esiliva angamatshumi amahlanu kuhomeri lenhlanyelo yebhali."},{"book":"ULevi","chapter":"27","verse":"17","text":"Nxa enikela insimu yakhe ngomnyaka weJubhili, isilinganiso esimisiweyo sizahlala sinjalo."},{"book":"ULevi","chapter":"27","verse":"18","text":"Kodwa nxa enikela insimu yakhe emva kweJubhili, umphristi uzamisa isilinganiso sayo kusiya ngeminyaka eseleyo kusiyafika umnyaka weJubhili olandelayo, njalo isilinganiso sayo esimisiweyo sizakwehliswa."},{"book":"ULevi","chapter":"27","verse":"19","text":"Nxa umuntu onikela insimu yakhe efuna ukuhlenga, kumele engezelele okwesihlanu phezu kwesilinganiso sayo, insimu izakuba ngeyakhe futhi."},{"book":"ULevi","chapter":"27","verse":"20","text":"Kodwa-ke nxa insimu leyo engayihlengi, loba nxa eseyithengise komunye, ayingeke ihlengwe futhi."},{"book":"ULevi","chapter":"27","verse":"21","text":"Lapho insimu iyekelwa ngeJubhili, iba ngcwele njengensimu enikelwe kuThixo, izakuba yilifa lomphristi."},{"book":"ULevi","chapter":"27","verse":"22","text":"Nxa umuntu enikela kuThixo insimu ayithengayo, engasingxenye yensimu yelifa lakwabo,"},{"book":"ULevi","chapter":"27","verse":"23","text":"umphristi uzaqamba isilinganiso sayo kusiyafika emnyakeni weJubhili, kuthi umuntu lowo akhuphe isilinganiso sayo mhlalokho njengolutho olungcwele kuThixo."},{"book":"ULevi","chapter":"27","verse":"24","text":"Ngomnyaka weJubhili, insimu leyo izabuyela kulowomuntu eyathengwa kuye, onguye owayengumniniyo."},{"book":"ULevi","chapter":"27","verse":"25","text":"Izilinganiso zonke kumele zenziwe ngokumayelana leshekeli lendlu engcwele, amagera angamatshumi amabili kushekeli elilodwa."},{"book":"ULevi","chapter":"27","verse":"26","text":"Akekho umuntu ongehlukanisela iNkosi izibulo lenyamazana, ngoba izibulo livele ngelikaThixo; loba lingelenkomo, loba imvu, ngelikaThixo."},{"book":"ULevi","chapter":"27","verse":"27","text":"Nxa ingenye yezinyamazana ezingcolileyo, umuntu angaphinda ayithenge ngesilinganiso esimisiweyo, esengezelela okwesihlanu phezu kwesilinganiso. Nxa engayihlengi, kuzamele ithengiswe ngesilinganiso esimisiweyo."},{"book":"ULevi","chapter":"27","verse":"28","text":"Kodwa akulalutho umuntu alalo aselunikele kuThixo loba kungumuntu kumbe isifuyo, loba insimu eyilifa lakwabo, olungathengiswa kumbe luhlengwe; konke okunikelwe kanjalo kungcwele kakhulu kuThixo."},{"book":"ULevi","chapter":"27","verse":"29","text":"Akulamuntu onikelwe ekubhujisweni ongahlengwa; kumele abulawe."},{"book":"ULevi","chapter":"27","verse":"30","text":"Okwetshumi kwakho konke okwelizwe, ingabe ngamabele avela emhlabathini kumbe izithelo ezivela ezihlahleni, ngokukaThixo; kungcwele kuThixo."},{"book":"ULevi","chapter":"27","verse":"31","text":"Nxa umuntu ehlenga okunye kokwetshumi kwakhe, kumele engezelele kukho okwesihlanu kwesilinganiso sakho."},{"book":"ULevi","chapter":"27","verse":"32","text":"Konke okwetshumi kwenkomo lezimvu, zonke izifuyo zetshumi ezidlla ngaphansi kwentonga yomelusi zizakuba ngcwele kuThixo."},{"book":"ULevi","chapter":"27","verse":"33","text":"Akumelanga akhethe enhle kwembi kumbe ananisele ngenye. Nxa esenanisela zombili, izifuyo ziba ngcwele; azingeke zihlengwe.’ ”"},{"book":"ULevi","chapter":"27","verse":"34","text":"Le yimilayo uThixo ayinika uMosi entabeni yaseSinayi ukuba ayinike abako-Israyeli."}]}