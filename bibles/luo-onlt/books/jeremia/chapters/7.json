{"data":[{"book":"Jeremia","chapter":"7","verse":"1","text":"Ma e wach mane obirone Jeremia koa kuom Jehova Nyasaye:"},{"book":"Jeremia","chapter":"7","verse":"2","text":"“Chungi e dhorangach mar od Jehova Nyasaye kendo kanyo land wachni:"},{"book":"Jeremia","chapter":"7","verse":"3","text":"Ma e gima Jehova Nyasaye Maratego, Nyasach jo-Israel, wacho: Lok yoreu kod timbeu, to anami udagi kaye."},{"book":"Jeremia","chapter":"7","verse":"4","text":"Kik ugen kuom weche mag miriambo ka uwacho niya, “Ma en hekalu mar Jehova Nyasaye, hekalu mar Jehova Nyasaye, hekalu mar Jehova Nyasaye!”"},{"book":"Jeremia","chapter":"7","verse":"5","text":"Ka uloko yoreu gi timbeu adier kendo ungʼadone ngʼato ka ngʼato bura makare,"},{"book":"Jeremia","chapter":"7","verse":"6","text":"kendo ka ok umayo jadak, kiye kata mon ma chwogi otho kendo ok uchwero remb joma onge ketho, kendo ka ok uluwo bangʼ nyiseche manono ma dihinyu un uwegi,"},{"book":"Jeremia","chapter":"7","verse":"7","text":"to anami udag kae, e piny mane amiyo kwereu mondo odagie manyaka chiengʼ."},{"book":"Jeremia","chapter":"7","verse":"8","text":"To neuru, ugeno kuom weche mag miriambo maonge tich."},{"book":"Jeremia","chapter":"7","verse":"9","text":"“ ‘Jehova Nyasaye wacho niya, Bende unukwal kendo uneki, uterru kendo ukwongʼru gi miriambo, uwangʼ ubani ni Baal kendo ulu bangʼ nyiseche manono ma pod ok ungʼeyo,"},{"book":"Jeremia","chapter":"7","verse":"10","text":"to bangʼe ubiro kendo uchungʼ e nyima e odni, ma Nyinga nitie, kendo uwacho ni, “Wasetony” utony mondo utim gik mamonogi?"},{"book":"Jeremia","chapter":"7","verse":"11","text":"Dibedi ni odni, ma iluongogo Nyinga, osebedonu kar pondo mar jomecho? To neuru arange! An Jehova Nyasaye ema asewacho kamano."},{"book":"Jeremia","chapter":"7","verse":"12","text":"“ ‘Koro dhi sani kama iluongo ni Shilo kama ne akwongo alosoe kar dak mar Nyinga, kendo mondo ine gima ne atimone nikech timbe mamono mag joga Israel."},{"book":"Jeremia","chapter":"7","verse":"13","text":"E sa ma ne utimo gigi duto, Jehova Nyasaye wacho, ne awuoyo kodu anwoya, to ne ok uchiko itu; ne aluongou, to ne ok udwoka."},{"book":"Jeremia","chapter":"7","verse":"14","text":"Emomiyo, gima ne atimone Shilo koro abiro timo ne ot miluongogo Nyinga, hekalu ma ugeno kuomeno, kama ne amiyou kod wuoneu."},{"book":"Jeremia","chapter":"7","verse":"15","text":"Anadaru e nyima, mana kaka ne atimone oweteu duto, ma jo-Efraim.’"},{"book":"Jeremia","chapter":"7","verse":"16","text":"“Omiyo kik ilamne jogi kata chiwo kwayo moro amora kata kwayonegi lamo; kik isaya, nimar ok anawinji."},{"book":"Jeremia","chapter":"7","verse":"17","text":"Bende ineno gima gitimo e mier mag Juda kod yore mag Jerusalem?"},{"book":"Jeremia","chapter":"7","verse":"18","text":"Nyithindo choko yien, wuone moko mach, to mon dwalo mogo mondo gilos godo makati ne Ruoth ma Dhako mar Polo. Gichiwo misango miolo piny ne nyiseche manono mondo ochwanya ma mi iya wangʼ."},{"book":"Jeremia","chapter":"7","verse":"19","text":"To uparo ni An ema gichwanyo? Jehova Nyasaye penjo. Donge gihinyore kendgi, kendo gikelo wichkuot ne gin giwegi?"},{"book":"Jeremia","chapter":"7","verse":"20","text":"“ ‘Emomiyo ma e gima Jehova Nyasaye Manyalo Gik Moko Duto wacho: Ich wangʼ mara kod mirimba nool kaeni, kuom dhano kod le, kuom yiende manie puothe kod kuom olembe mag lowo, kendo nowangʼ ma ok nyal neg majno."},{"book":"Jeremia","chapter":"7","verse":"21","text":"“ ‘Ma e gima Jehova Nyasaye Maratego, ma Nyasach Israel wacho: Dhiuru nyime, meduru chiwo magu mag misengini miwangʼo pep e misengini magu mamoko kendo ucham ringʼogo un uwegi!"},{"book":"Jeremia","chapter":"7","verse":"22","text":"Nimar kane agolo kwereu Misri kendo awuoyo kodgi, ne ok amiyogi mana chike kuom misango miwangʼo pep kod misengini mamoko,"},{"book":"Jeremia","chapter":"7","verse":"23","text":"to ne achiwo chikni: Luorauru, to anabed Nyasachu kendo unubed joga. Wuothuru e yore duto machikou, mondo duto odhi kodu maber."},{"book":"Jeremia","chapter":"7","verse":"24","text":"To ne ok gichiko itgi kata winja; makmana, negiluwo timbegi mag tok teko mag chunjegi maricho. Negidok chien ma ok gidhi nyime."},{"book":"Jeremia","chapter":"7","verse":"25","text":"Kochakore e kinde mane kwereu oa Misri nyaka sani, odiechiengʼ ka odiechiengʼ, ne asiko aoronegi jotich ma jonabi."},{"book":"Jeremia","chapter":"7","verse":"26","text":"To ne ok gichiko itgi kata winja. Tokgi ne tek ta kendo negitimo gik maricho moloyo mag kweregi.’"},{"book":"Jeremia","chapter":"7","verse":"27","text":"“Ka inyisogi magi duto, ok giniwinji; ka iluongogi, ok gini miyi dwoko."},{"book":"Jeremia","chapter":"7","verse":"28","text":"Emomiyo wachnegi ni, ‘Ma en oganda mapok omiyo Jehova Nyasaye ma Nyasache luor kata ok giwinj puonj. Adiera oselalnigi; kendo osea e dhogi."},{"book":"Jeremia","chapter":"7","verse":"29","text":"“ ‘Lieluru yie wiyeu oko kendo uwitgi; ywaguru e kuonde motingʼore malo motwo, nimar Jehova Nyasaye osekwedo kendo osejwangʼo tiengʼni mantiere e bwo mirimbe."},{"book":"Jeremia","chapter":"7","verse":"30","text":"“ ‘Jehova Nyasaye wacho ni jo-Juda osetimo timbe maricho e nyima. Giseketo nyisechegi manono e ot ma Nyinga nitiere kendo gisenjawe."},{"book":"Jeremia","chapter":"7","verse":"31","text":"Gisegero kuonde motingʼore malo mar Tofeth e Holo mar Ben Hinom mondo gi wangʼ yawuotgi kod nyigi e mach ma en gima ne ok achiko, kata ne ok odonjo e pacha."},{"book":"Jeremia","chapter":"7","verse":"32","text":"Omiyo bed motangʼ, ndalo biro, Jehova Nyasaye owacho, ma ji ok nochak oluonge ni Tofeth kata Holo mar Ben Hinom, to ni Holo mar Yengʼo, nimar giniyik joma otho ei Tofeth maonge thuolo modongʼ."},{"book":"Jeremia","chapter":"7","verse":"33","text":"Eka ringre jogi nobed chiemo mar winy mafuyo e kor polo kod le mag bungu manie piny, kendo onge ngʼama nobwog-gi mondo gia."},{"book":"Jeremia","chapter":"7","verse":"34","text":"Anatieki koko mar ilo gi mor kendo gi dwond miaha kod wuon kisera e dala Juda kod yore mag Jerusalem, nimar piny nodongʼ gunda."}]}