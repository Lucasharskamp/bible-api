{"data":[{"book":"Sams-Zgame","chapter":"76","verse":"1","text":"Juda vahe'mo'za Anumzamofona ke'za antahi'za hu'neza kesga hunentazageno, Israeli mopafina agimo'a haruharu hu'ne."},{"book":"Sams-Zgame","chapter":"76","verse":"2","text":"Jerusalemia Agrama nemania kuma megeno, Saioni agonare noma'a me'ne."},{"book":"Sams-Zgame","chapter":"76","verse":"3","text":"E'i anampina ha' vahe'mokizmi kevemofo agonare'ma tevema nerea kevema, hankoma, bainati kazinknone mago'a hazantamine ruhantagi atre'ne."},{"book":"Sams-Zgame","chapter":"76","verse":"4","text":"Kagri hihamu hankavene masazanka'amo'a, zagagafama ahe'za nenaza agonaramina agatere'ne."},{"book":"Sams-Zgame","chapter":"76","verse":"5","text":"Hankave ha' vahetmina zamarohu zamarenka zamahe fri'nanankiza mago'mo'a otino hara huorantegahie."},{"book":"Sams-Zgame","chapter":"76","verse":"6","text":"Jekopu Anumzamoka hate'ma ne-enka ivimo agazamo'ma hunka ankeno'a, hosi afu'mo'ene hosi agumpima vanoma nehu'za ha'ma nehaza vahe'mo'zanena, kazara osu'za mopafi mase'naze."},{"book":"Sams-Zgame","chapter":"76","verse":"7","text":"Na'ankure kagoro huga vaheki'za Kagrikura vahe'mo'za korora hugahaze. Hagi krimpa ahezamo'ma tevema neresifina, iza knarera hu'nenia vahe'mo kavuga otigahie?"},{"book":"Sams-Zgame","chapter":"76","verse":"8","text":"Ha' vaheka'ama knazama zamisana kea monafinkati huama nehankeno, mopafima nemaniza vahe'mo'za zmahirahiku nehu'za, kea osu kavuga akohe'za nemanize."},{"book":"Sams-Zgame","chapter":"76","verse":"9","text":"Hagi Anumzamo'a otino vahe'mo'zama zamazeri havizama nehaza vahera refko huzmantegahie."},{"book":"Sams-Zgame","chapter":"76","verse":"10","text":"Vahe'mo'za zamarimpama nehaza zamo'a, rankagi negamize. Na'ankure mago'ama mesia rimpahe'za erinka kanankempi kavasese hugahane."},{"book":"Sams-Zgame","chapter":"76","verse":"11","text":"Ra Anumzana tamagri Anumzamofontega huvempa nehuta, anama huvempama hanaza kea eri ragareho. Knare'zantfama huno mareri agatere'nea ne'tega miko vahe'mota musezana erita agrite eho!"},{"book":"Sams-Zgame","chapter":"76","verse":"12","text":"Na'ankure ugagota kva vahe'mo'zama antene'za, akagima neraza zantamina, Agra ahe hantagi netrege'za, ama mopafi kini vahe'mo'za koro hunentaze."}]}