{"data":[{"book":"Ebyabaleevi","chapter":"18","verse":"1","text":"Awo Mukama Katonda n’agamba Musa nti,"},{"book":"Ebyabaleevi","chapter":"18","verse":"2","text":"“Tegeeza abaana ba Isirayiri nti, ‘Nze Mukama Katonda wammwe."},{"book":"Ebyabaleevi","chapter":"18","verse":"3","text":"Temusaana kweyisanga mu bikolwa byammwe ng’ab’omu Misiri, gye mwabeeranga, bwe beeyisa, era temusaana kweyisanga ng’ab’omu Kanani, gye mbatwala, bwe beeyisa. Temutambuliranga mu mateeka gaabwe."},{"book":"Ebyabaleevi","chapter":"18","verse":"4","text":"Munaagonderanga ebiragiro byange, munaakwatanga amateeka gange, era mwe munaatambuliranga. Nze Mukama Katonda wammwe."},{"book":"Ebyabaleevi","chapter":"18","verse":"5","text":"Mugonderenga ebiragiro byange awamu n’amateeka gange, kubanga buli muntu anaabikwatanga mu byo mwanaatambulizanga obulamu bwe. Nze Mukama Katonda wammwe."},{"book":"Ebyabaleevi","chapter":"18","verse":"6","text":"“ ‘Tewabanga omuntu yenna mu mmwe ajja eri munne gw’alinako oluganda ne yeebaka naye. Nze Mukama."},{"book":"Ebyabaleevi","chapter":"18","verse":"7","text":"“ ‘Toleeteranga kitaawo buswavu ng’okola ebyensonyi ne nnyoko. Oyo ye maama wo eyakuzaala, teweebakanga naye ne mukola ebyensonyi, n’omuleetako obuswavu."},{"book":"Ebyabaleevi","chapter":"18","verse":"8","text":"“ ‘Teweebakanga na muka kitaawo ne mukola ebyensonyi, ekyo kireetera kitaawo obuswavu ne kimumalamu ekitiibwa."},{"book":"Ebyabaleevi","chapter":"18","verse":"9","text":"“ ‘Teweebakanga na mwannyoko, azaalibwa kitaawo, oba azaalibwa nnyoko, ne bwe muba nga mwakulira mu maka gamu oba nga temwakulira wamu, tomukolangako bya nsonyi okumuleetera obuswavu."},{"book":"Ebyabaleevi","chapter":"18","verse":"10","text":"“ ‘Teweebakanga na muwala azaalibwa mutabani wo, oba muwala w’omwana wo omuwala, n’okola naye ebyensonyi; ekyo ne kikuleetako obuswavu."},{"book":"Ebyabaleevi","chapter":"18","verse":"11","text":"“ ‘Teweebakanga na mwana wa muka kitaawo ow’obuwala eyazaalibwa kitaawo n’omukolako ebyensonyi; oyo mwannyoko. Tomuleeteranga bya buswavu."},{"book":"Ebyabaleevi","chapter":"18","verse":"12","text":"“ ‘Teweebakanga na mwannyina wa kitaawo n’okola naye ebyensonyi; oyo ne kitaawo ba musaayi gwe gumu."},{"book":"Ebyabaleevi","chapter":"18","verse":"13","text":"“ ‘Teweebakanga na muwala bwe bazaalibwa ne nnyoko n’okola naye ebyensonyi; kubanga oyo ne nnyoko ba musaayi gwe gumu."},{"book":"Ebyabaleevi","chapter":"18","verse":"14","text":"“ ‘Toweebuulanga muganda wa kitaawo, ng’olaga eri mukazi we weebake naye mukole ebyensonyi; oyo maama wo omuto."},{"book":"Ebyabaleevi","chapter":"18","verse":"15","text":"“ ‘Teweebakanga na muka mutabani wo ne mukola ebyensonyi; kubanga oyo ye mukyala wa mutabani wo; tomuleeteranga bya buswavu."},{"book":"Ebyabaleevi","chapter":"18","verse":"16","text":"“ ‘Teweebakanga na muka muganda wo ne mukola ebyensonyi, kubanga ekyo kinaaleeteranga muganda wo obuswavu."},{"book":"Ebyabaleevi","chapter":"18","verse":"17","text":"“ ‘Teweebakanga na mukazi ate ne muwala we n’okola nabo ebyensonyi. Era teweebakanga na mwana muwala owa mutabani wa mukazi oyo oba na mwana muwala owa muwala we; kubanga abo ba musaayi gwe gumu n’ogw’omukazi oyo. Ekyo kibi kinene."},{"book":"Ebyabaleevi","chapter":"18","verse":"18","text":"“ ‘Toleetanga mukazi nga muganda wa mukyala wo ne badda mu kuvuganya, era ne weebaka naye ne mukola ebyensonyi nga mukyala wo akyali mulamu."},{"book":"Ebyabaleevi","chapter":"18","verse":"19","text":"“ ‘Tosembereranga mukazi ng’oyagala weebake naye omukoleko ebyensonyi ng’ali mu kiseera kye ekya buli mwezi eky’okuvaamu omusaayi mw’abeerera atali mulongoofu."},{"book":"Ebyabaleevi","chapter":"18","verse":"20","text":"“ ‘Teweebakanga na mukyala wa munnansi yammwe okumukolako ebyensonyi, n’akuleetera obutali bulongoofu."},{"book":"Ebyabaleevi","chapter":"18","verse":"21","text":"“ ‘Mu baana bo towangayo n’omu ng’ekiweebwayo ekyokeddwa mu muliro eri Moleki, kubanga erinnya lya Katonda wo tosaanira kuliweebuulanga. Nze Mukama."},{"book":"Ebyabaleevi","chapter":"18","verse":"22","text":"“ ‘Teweebakanga na musajja nga bwe wandyebase n’omukazi, ekyo kibi ekikyayibwa ennyo."},{"book":"Ebyabaleevi","chapter":"18","verse":"23","text":"“ ‘Tokolanga bya nsonyi ku nsolo kubanga ekyo kinaakufuulanga atali mulongoofu. Omukazi teyeewangayo eri ensolo emukoleko ebyensonyi, okwo kwe kuwabira ddala."},{"book":"Ebyabaleevi","chapter":"18","verse":"24","text":"“ ‘Temwereetangako obutali bulongoofu nga mugoberera amayisa ago amabi; kubanga n’amawanga ge ŋŋenda okugoba mu nsi mwe mujja okuyingira bwe geefuula bwe gatyo agatali malongoofu;"},{"book":"Ebyabaleevi","chapter":"18","verse":"25","text":"n’ensi n’efuuka etali nnongoofu, ne ngibonereza olw’ebyonoono byayo, n’abantu baamu abagibeeramu n’ebasesema."},{"book":"Ebyabaleevi","chapter":"18","verse":"26","text":"Naye mmwe mukuumenga ebiragiro byange n’amateeka gange. Abazaaliranwa ne bannamawanga abali mu mmwe tewabanga n’omu anaakolanga ku bintu ebyo n’akatono ebikyayibwa ennyo bwe bityo."},{"book":"Ebyabaleevi","chapter":"18","verse":"27","text":"Kubanga ebintu ebyo byonna byakolebwanga abantu abaabasooka mmwe okubeera mu nsi omwo, ensi n’efuuka etali nnongoofu."},{"book":"Ebyabaleevi","chapter":"18","verse":"28","text":"Ensi eyo bwe muligifuula etali nnongoofu, egenda kubasesema nga bwe yasesema amawanga agaabasooka okugibeeramu."},{"book":"Ebyabaleevi","chapter":"18","verse":"29","text":"“ ‘Abantu bonna abanaakolanga ebintu ebyo ebibi ebikyayibwa ennyo, abantu ng’abo banaagobwanga ne bagaanibwa okukolagana ne bannaabwe."},{"book":"Ebyabaleevi","chapter":"18","verse":"30","text":"Mukwatenga amateeka gange, nga mwewalanga okukola ebyonoono ebyo ebikyayibwa eby’amayisa amabi, abo abaabasooka ge beeyisanga si kulwa nga gabafuula abatali balongoofu. Nze Mukama Katonda wammwe.’ ”"}]}