{"data":[{"book":"U-Eksodasi","chapter":"9","verse":"1","text":"UThixo wasesithi kuMosi, “Yana kuFaro uthi kuye, ‘Nanku okutshiwo nguThixo, uNkulunkulu wamaHebheru, ukuthi, “Yekela abantu bami bahambe, ukuze bayengikhonza.”"},{"book":"U-Eksodasi","chapter":"9","verse":"2","text":"Ungabalela ukuthi bahambe ube ulokhu ubabambile"},{"book":"U-Eksodasi","chapter":"9","verse":"3","text":"uThixo uzakwehlisela isifo esibi ezifuyweni zakho emadlelweni, amabhiza enu, obabhemi, amakamela, inkomo, izimvu lembuzi."},{"book":"U-Eksodasi","chapter":"9","verse":"4","text":"Kodwa uThixo uzakwenza umahluko phakathi kwezifuyo zabako-Israyeli lezamaGibhithe ukuze kungafi lasinye isifuyo sabako-Israyeli.’ ”"},{"book":"U-Eksodasi","chapter":"9","verse":"5","text":"UThixo wamisa isikhathi esithile wathi, “uThixo uzakwenza lokhu kusasa elizweni leli.”"},{"book":"U-Eksodasi","chapter":"9","verse":"6","text":"Lakanye ngelanga elilandelayo uThixo wakwenza, zonke izifuyo zamaGibhithe zafa, kodwa akufanga ngitsho lasinye isifuyo sabako-Israyeli."},{"book":"U-Eksodasi","chapter":"9","verse":"7","text":"UFaro wathuma amadoda ukuyahlola umonakalo afumana ukuthi kwakungafanga sifuyo lasinye sabako-Israyeli. Kodwa inhliziyo yakhe yala ilokhu ilukhuni, wabalela abantu ukuthi bahambe."},{"book":"U-Eksodasi","chapter":"9","verse":"8","text":"UThixo wasesithi kuMosi lo-Aroni, “Thathani umlotha omlutshwana eziko lifike kuFaro uMosi awuhazele emoyeni phambi kwakhe."},{"book":"U-Eksodasi","chapter":"9","verse":"9","text":"Uzakuba luthuli phezu kwelizwe lonke laseGibhithe, lapho-ke kuzaphihlika amathumba amabi ebantwini lasezinyamazaneni kulolonke ilizwe.”"},{"book":"U-Eksodasi","chapter":"9","verse":"10","text":"Ngakho bathatha umlotha eziko baya kuFaro. UMosi wawuhazela emoyeni, abantu bonke lezinyamazana zonke kwamilwa ngamathumba aphihlikayo."},{"book":"U-Eksodasi","chapter":"9","verse":"11","text":"Izangoma zehluleka ukumisana loMosi ngenxa yamathumba ayezibulala kanye lamaGibhithe wonke."},{"book":"U-Eksodasi","chapter":"9","verse":"12","text":"Kodwa uThixo wenza yaba lukhuni inhliziyo kaFaro wala ukulalela uMosi lo-Aroni njengoba uThixo wayevele etshilo kuMosi."},{"book":"U-Eksodasi","chapter":"9","verse":"13","text":"UThixo wasesithi kuMosi, “Vuka ekuseni kakhulu uye kuFaro, uthi kuye, ‘Nanku okutshiwo nguThixo, uNkulunkulu wamaHebheru, uthi, yekela abantu bami bahambe ukuze bayengikhonza."},{"book":"U-Eksodasi","chapter":"9","verse":"14","text":"Kungenjalo kulesisikhathi ngizakwehlisa ubunzima bezinhlupho zami obulesihluku phezu kwakho, phezu kwezinceku zakho labantu bakho ukuze lazi ukuthi kakho omunye onjengami emhlabeni wonke."},{"book":"U-Eksodasi","chapter":"9","verse":"15","text":"Kunje nje ngabe sengiselulile isandla sami ngakutshaya kanye labantu bakho ngesifo ebesizakucitsha emhlabeni."},{"book":"U-Eksodasi","chapter":"9","verse":"16","text":"Kodwa ngikuphephisile ngayonale injongo yokuthi ngikubonise amandla ami, lokuthi ibizo lami lifakazwe kuwo wonke umhlaba."},{"book":"U-Eksodasi","chapter":"9","verse":"17","text":"Ulokhu utshingela abantu bami ubalela ukuthi bahambe."},{"book":"U-Eksodasi","chapter":"9","verse":"18","text":"Ngalokho-ke ngalesisikhathi kusasa ngizakwehlisa isiqhotho esingakaze sehlele eGibhithe lilokhu lababala laba khona ilizwe leli."},{"book":"U-Eksodasi","chapter":"9","verse":"19","text":"Wohle nje uthumezele ilizwi lokuthi izifuyo zakho lakho konke olakho emadlelweni kubuyiswe kuvalelwe esibayeni esivikelweyo ngoba isiqhotho leso sizatshaya umuntu wonke lesifuyo sonke esingabuthwanga nxa silokhu sisegangeni, konke kuzakufa.’ ”"},{"book":"U-Eksodasi","chapter":"9","verse":"20","text":"Lezozikhulu zikaFaro ezalesabayo ilizwi likaThixo zaphanga zangenisa izigqili zazo lezifuyo ngaphakathi."},{"book":"U-Eksodasi","chapter":"9","verse":"21","text":"Labo abangalinanzanga ilizwi likaThixo izigqili zabo lezifuyo zabo bakuyekela kusegangeni."},{"book":"U-Eksodasi","chapter":"9","verse":"22","text":"UThixo wasesithi kuMosi, “Yelula isandla sakho siye phezulu ukuze kune isiqhotho kulolonke iGibhithe, phezu kwabantu lezinyamazana laphezu kwakho konke okukhulayo emasimini aseGibhithe.”"},{"book":"U-Eksodasi","chapter":"9","verse":"23","text":"UMosi wonela ukukhomba ngentonga yakhe phezulu, uThixo wehlisa umdumo lesiqhotho, umbane wabaneka phansi emhlabathini. Ngakho uThixo wanisa isiqhotho elizweni laseGibhithe."},{"book":"U-Eksodasi","chapter":"9","verse":"24","text":"Isiqhotho satshaya umbane wabaneka yonke indawo. Sasingakaze sibe khona isiphepho esinjalo sekulokhu isizwe saseGibhithe saba khona."},{"book":"U-Eksodasi","chapter":"9","verse":"25","text":"Isiqhotho satshaya saqothula yonke into egangeni, abantu lezinyamazana; sabhuqa konke okukhulayo emasimini, saphundla izihlahla zonke eGibhithe."},{"book":"U-Eksodasi","chapter":"9","verse":"26","text":"Indawo eyasilayo yiGosheni lapho okwakulabako-Israyeli khona."},{"book":"U-Eksodasi","chapter":"9","verse":"27","text":"UFaro wasebiza uMosi lo-Aroni. Wathi kubo, “Okwamanje ngenze isono. UThixo ulungile, kukanti mina labantu bami siyizoni."},{"book":"U-Eksodasi","chapter":"9","verse":"28","text":"Khulekani kuThixo, ngoba ukukhwaza kwezulu lesiqhotho sekwanele. Ngizaliyekela lihambe; akusadingeki ukuthi lihlale.”"},{"book":"U-Eksodasi","chapter":"9","verse":"29","text":"UMosi waphendula wathi. “Nxa sengiphumile edolobheni ngizavula izandla zami ngikhuleke kuThixo. Ukuduma kuzakhawula kungabe kusaba lesiqhotho, ukuze wazi ukuthi umhlaba ngokaThixo."},{"book":"U-Eksodasi","chapter":"9","verse":"30","text":"Kodwa ngiyazi ukuthi wena lezikhulu zakho lilokhu lingamesabi uThixo uNkulunkulu.”"},{"book":"U-Eksodasi","chapter":"9","verse":"31","text":"(Amabele lebhali kwabhuqwa nya ngoba amabele ayeselezikhwebu lophoko selumumethe."},{"book":"U-Eksodasi","chapter":"9","verse":"32","text":"Ingqoloyi lenyawuthi khona kakuthintwanga ngoba kuvuthwa muva.)"},{"book":"U-Eksodasi","chapter":"9","verse":"33","text":"UMosi wasesuka kuFaro waphuma edolobheni. Welulela izandla zakhe kuThixo; ukuduma kwezulu lesiqhotho kwakhawula, izulu alabe lisana emhlabeni."},{"book":"U-Eksodasi","chapter":"9","verse":"34","text":"Kwathi uFaro ebona ukuthi izulu lesiqhotho lokukhwaza kwezulu kwasekukhawule waphinda wenza isono: Yena lezikhulu zakhe benza inhliziyo zabo zaba lukhuni."},{"book":"U-Eksodasi","chapter":"9","verse":"35","text":"Ngakho inhliziyo kaFaro yaba lukhuni akaze avumela abako-Israyeli ukuthi bahambe njengoba uThixo wayetshilo ngoMosi."}]}