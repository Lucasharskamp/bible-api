{"data":[{"book":"१ कुरिन्थियों","chapter":"10","verse":"1","text":"हे भाऊ-बहिन, मय नहीं चाहऊं कि तुम या बात सी अनजान रह कि हमरो सब बापदादा बादर को खल्लो होतो, अऊर सब को सब समुन्दर को बीच सी पार भय गयो;"},{"book":"१ कुरिन्थियों","chapter":"10","verse":"2","text":"अऊर सब न बादर म अऊर समुन्दर म, मूसा को बपतिस्मा लियो;"},{"book":"१ कुरिन्थियों","chapter":"10","verse":"3","text":"अऊर सब न एकच आत्मिक जेवन करयो;"},{"book":"१ कुरिन्थियों","chapter":"10","verse":"4","text":"अऊर सब न एकच आत्मिक पानी पीयो, कहालीकि हि ऊ आत्मिक चट्टान सी पीवत होतो जो उन्को संग-संग चलत होती, अऊर ऊ चट्टान मसीह होतो।"},{"book":"१ कुरिन्थियों","chapter":"10","verse":"5","text":"पर परमेश्वर उन्म सी बहुत सो सी खुश नहीं भयो, येकोलायी जंगल म उन्को शरीर बिखर गयो।"},{"book":"१ कुरिन्थियों","chapter":"10","verse":"6","text":"या बाते हमरो लायी दृष्टान्त ठहरी, कि जसो उन्न लोभ करयो, वसो हम बुरो चिजों को लोभ नहीं करे;"},{"book":"१ कुरिन्थियों","chapter":"10","verse":"7","text":"अऊर न तुम मूर्तिपूजक बनो, जसो कि उन्म सी कितनो बन गयो होतो, जसो शास्त्र म लिख्यो हय, “लोग एक दूसरों को संग खान-पीवन अऊर कूकर्म करन लग्यो।”"},{"book":"१ कुरिन्थियों","chapter":"10","verse":"8","text":"अऊर न हम व्यभिचार करे, जसो उन्म सी कितनो न करयो; अऊर एक दिन म तेवीस हजार मर गयो।"},{"book":"१ कुरिन्थियों","chapter":"10","verse":"9","text":"अऊर नहीं हम प्रभु ख परखबो, जसो उन्म सी कितनो न करयो, अऊर सांपो सी नाश करयो गयो।"},{"book":"१ कुरिन्थियों","chapter":"10","verse":"10","text":"अऊर तुम कुड़कुड़ावों मत जो तरह सी उन्म सी कितनो न कुड़कुड़ायो अऊर नाश करन वालो को द्वारा नाश करयो गयो।"},{"book":"१ कुरिन्थियों","chapter":"10","verse":"11","text":"पर या सब बाते, जो उन पर पड़ी, दृष्टान्त की रीति पर होती; अऊर हि हमरी चेतावनी लायी जो जगत को आखरी समय म रह्य हंय लिख्यो गयो हंय।"},{"book":"१ कुरिन्थियों","chapter":"10","verse":"12","text":"येकोलायी जो समझय हय, “मय स्थिर हय,” ऊ चौकस रहेंन कि कहीं गिर नहीं जाये।"},{"book":"१ कुरिन्थियों","chapter":"10","verse":"13","text":"तुम कोयी असी परीक्षा म नहीं पड़्यो हय, जो आदमी को सहन सी बाहेर हय। परमेश्वर सच्चो हय अऊर ऊ तुम्ख सामर्थ सी बाहेर परीक्षा म नहीं पड़न देयेंन, बल्की परीक्षा म सी बाहेर आवन को रस्ता बतायेंन।"},{"book":"१ कुरिन्थियों","chapter":"10","verse":"14","text":"यो वजह, हे मोरो प्रिय, मूर्तिपूजा सी बच्यो रहो।"},{"book":"१ कुरिन्थियों","chapter":"10","verse":"15","text":"मय बुद्धिमान जान क तुम सी कहू हय: जो मय कहू हय, ओख तुम परखो।"},{"book":"१ कुरिन्थियों","chapter":"10","verse":"16","text":"१०:१६ मत्ती २६:२६-२८; मरकुस १४:२२-२४; लूका २२:१९,२०जो प्रभु भोज को प्याला आय, जेक हम पीजे हय, अऊर परमेश्वर को धन्यवाद करजे हंय; तब हम मसीह को खून की सहभागिता करजे हय। ऊ रोटी जेक हम खाजे हंय, ऊ मसीह की शरीर म सहभागिता करजे हय।"},{"book":"१ कुरिन्थियों","chapter":"10","verse":"17","text":"येकोलायी कि एकच रोटी हय त हम भी जो बहुत हंय, तब भी एक शरीर आय: कहालीकि हम सब उच एक रोटी म सहभागी होजे हंय।"},{"book":"१ कुरिन्थियों","chapter":"10","verse":"18","text":"जो इस्राएली हंय, उन्ख देखो: का बलिदानों को खान वालो परमेश्वर की वेदी को सहभागी नहीं"},{"book":"१ कुरिन्थियों","chapter":"10","verse":"19","text":"तब मय का कहू हय? का यो कि मूर्ति पर चढ़ायो गयो बलिदान कुछ हय, यां मूर्ति कुछ हय?"},{"book":"१ कुरिन्थियों","chapter":"10","verse":"20","text":"नहीं, बल्की यो कि प्रभु ख जानन वालो लोग जो बलिदान करय हंय; हि परमेश्वर को लायी नहीं पर दुष्ट आत्मा लायी बलिदान करय हंय अऊर मय नहीं चाहऊं कि तुम दुष्ट आत्मा को सहभागी बनो।"},{"book":"१ कुरिन्थियों","chapter":"10","verse":"21","text":"तुम प्रभु को प्याला अऊर दुष्ट आत्मा को प्याला दोयी म सी नहीं पी सकय। तुम प्रभु की मेज अऊर दुष्ट आत्मा की मेज दोयी को सहभागी नहीं कर सकय।"},{"book":"१ कुरिन्थियों","chapter":"10","verse":"22","text":"का हम प्रभु ख गुस्सा दिलानो चाहजे हंय? का हम ओको सी शक्तिशाली हंय?"},{"book":"१ कुरिन्थियों","chapter":"10","verse":"23","text":"“कुछ कह्य हय सब चिज मोरो लायी ठीक त हंय,” पर सब फायदा की नहाय। “सब चिज मोरो लायी ठीक त हंय,” पर सब चिज सी उन्नति नहाय।"},{"book":"१ कुरिन्थियों","chapter":"10","verse":"24","text":"कोयी अपनीच भलायी ख नहीं, बल्की दूसरों की भलायी ख ढूंढय हय।"},{"book":"१ कुरिन्थियों","chapter":"10","verse":"25","text":"जो कुछ कस्साइयों को इत बिकय हय, ऊ खावो अऊर अन्तरमन को वजह कुछ मत पूछो?"},{"book":"१ कुरिन्थियों","chapter":"10","verse":"26","text":"“कहालीकि पवित्र शास्त्र कह्य हय: धरती अऊर ओकी भरपूरी प्रभु की हय।”"},{"book":"१ कुरिन्थियों","chapter":"10","verse":"27","text":"यदि अविश्वासियों म सी कोयी तुम्ख नेवता दे, अऊर तुम जानो चाहो, त जो कुछ तुम्हरो सामने रख्यो जायेंन उच खावो; अऊर अन्तरमन को वजह कुछ मत पूछो।"},{"book":"१ कुरिन्थियों","chapter":"10","verse":"28","text":"पर यदि कोयी तुम सी कहेंन, “या त मूर्ति ख बलि करी हुयी चिज आय,” त उच बतावन वालो को वजह अऊर अन्तरमन को वजह नहीं खावो।"},{"book":"१ कुरिन्थियों","chapter":"10","verse":"29","text":"मोरो मतलब तोरो अन्तरमन नहीं, पर ऊ दूसरों को।"},{"book":"१ कुरिन्थियों","chapter":"10","verse":"30","text":"यदि मय धन्यवाद कर क् सहभागी होऊं हय, त जेक पर मय धन्यवाद करू हय, ओको वजह मोरी निन्दा कहाली होवय हय?"},{"book":"१ कुरिन्थियों","chapter":"10","verse":"31","text":"येकोलायी तुम चाहे खावो, चाहे पीवो, चाहे जो कुछ करो, सब कुछ परमेश्वर की महिमा लायी करो।"},{"book":"१ कुरिन्थियों","chapter":"10","verse":"32","text":"तुम नहीं यहूदियों, नहीं गैरयहूदियों, अऊर नहीं परमेश्वर की मण्डली लायी ठोकर को वजह बनो।"},{"book":"१ कुरिन्थियों","chapter":"10","verse":"33","text":"जसो मय भी सब बातों म सब ख खुश रखू हय, अऊर अपनो नहीं पर बहुतों को फायदा ढूंढू हय कि हि उद्धार पाये।"}]}