{"data":[{"book":"РЫМЛЯНАЎ","chapter":"14","verse":"1","text":"Нямоглага ў веры прымайце бяз спрэчкі пра погляды ягоныя."},{"book":"РЫМЛЯНАЎ","chapter":"14","verse":"2","text":"Бо адзін ўпэўнены, што можна есьці ўсё, а нямоглы есьць гародніну."},{"book":"РЫМЛЯНАЎ","chapter":"14","verse":"3","text":"Хто есьць, не прыніжай таго, хто ня есьць; і хто ня есьць, не асуджай таго, хто есьць: бо Бог прыняў яго."},{"book":"РЫМЛЯНАЎ","chapter":"14","verse":"4","text":"Хто ты, што асуджаеш чужога раба? Перад сваім гаспадаром стаіць ён ці падае; і будзе пастаўлены, бо моцны Бог, каб паставіць яго."},{"book":"РЫМЛЯНАЎ","chapter":"14","verse":"5","text":"Адзін адрозьнівае дзень ад дня, а другі мяркуе пра ўсякі дзень аднолькава. Кожны хай будзе цьвёрды ў сваім перакананьні."},{"book":"РЫМЛЯНАЎ","chapter":"14","verse":"6","text":"Хто лічыцца з днём, дзеля Госпада лічыцца; і хто ня лічыцца з днём, дзеля Госпада ня лічыцца. Хто есьць, дзеля Госпада есьць, бо дзякуе Богу; і хто ня есьць, дзеля Госпада ня есьць і дзякуе Богу."},{"book":"РЫМЛЯНАЎ","chapter":"14","verse":"7","text":"Бо ніхто з нас ня жыве дзеля сябе і ніхто не памірае дзеля сябе."},{"book":"РЫМЛЯНАЎ","chapter":"14","verse":"8","text":"А ці жывём - дзеля Госпада жывём, ці паміраем - дзеля Госпада паміраем. І таму, ці жывём, ці паміраем, - заўсёды Гасподнія."},{"book":"РЫМЛЯНАЎ","chapter":"14","verse":"9","text":"Бо Хрыстос дзеля таго і памёр і ажыў, каб уладарыць і над мёртвымі і над жывымі."},{"book":"РЫМЛЯНАЎ","chapter":"14","verse":"10","text":"А ты чаго асуджаеш брата твайго? Альбо і ты, чаго прыніжаеш брата твайго? Усе мы паўстанем на суд Хрыстовы."},{"book":"РЫМЛЯНАЎ","chapter":"14","verse":"11","text":"Бо напісана: «жыву Я, кажа Гасподзь: перада Мною схіліцца кожны род, і кожнае племя будзе вызнаваць Бога»."},{"book":"РЫМЛЯНАЎ","chapter":"14","verse":"12","text":"Так, кожны з нас за сябе адкажа перад Богам."},{"book":"РЫМЛЯНАЎ","chapter":"14","verse":"13","text":"Ня будзем жа болей судзіць адно аднаго, а лепей памяркуйце пра тое, як бы не даваць нагоды спатыкнуцца альбо спакусіцца."},{"book":"РЫМЛЯНАЎ","chapter":"14","verse":"14","text":"Я ведаю і ўпэўнены ў Госпадзе Ісусе, што няма нічога ў самім сабе нячыстага; яно нячыстае толькі ў таго, хто што-небудзь лічыць нячыстым."},{"book":"РЫМЛЯНАЎ","chapter":"14","verse":"15","text":"Калі ж за ежу засмучаецца брат твой, дык ты ўжо ня ў любові ходзіш; ня губі тваёю страваю таго, за каго Хрыстос памёр."},{"book":"РЫМЛЯНАЎ","chapter":"14","verse":"16","text":"Хай ня зганіцца ваша добрае."},{"book":"РЫМЛЯНАЎ","chapter":"14","verse":"17","text":"Бо Царства Божае ня ежа і ня пітво, а праведнасьць і мір і радасьць у Сьвятым Духу."},{"book":"РЫМЛЯНАЎ","chapter":"14","verse":"18","text":"Хто гэтым служыць Хрысту, той богаспадобны і варты ўхвалы людзкое."},{"book":"РЫМЛЯНАЎ","chapter":"14","verse":"19","text":"Дык вось, будзем імкнуцца да таго, што служыць міру і ўзаемнай навуцы."},{"book":"РЫМЛЯНАЎ","chapter":"14","verse":"20","text":"Дзеля ежы ня руйнуй дзеяў Божых: усё чыстае, але блага чалавеку, які есьць зь нядобрым сумленьнем."},{"book":"РЫМЛЯНАЎ","chapter":"14","verse":"21","text":"Лепей ня есьці мяса, ня піць віна і не рабіць нічога такога, ад чаго брат твой спатыкаецца, альбо спакушаецца, альбо зьнемагае."},{"book":"РЫМЛЯНАЎ","chapter":"14","verse":"22","text":"Ты маеш веру? май яе сам у сабе, перад Богам. Дабрашчасны, хто не асуджае сябе за тое, што выбірае."},{"book":"РЫМЛЯНАЎ","chapter":"14","verse":"23","text":"А хто сумняваецца, калі есьць, асуджаецца, бо не паводле веры; а ўсё, што не паводле веры, грэх."},{"book":"РЫМЛЯНАЎ","chapter":"14","verse":"24","text":"А Таму, Хто можа сьцьвердзіць вас, паводле зьвеставаньня майго і пропаведзі Ісуса Хрыста, паводле адкрыцьця тайны, пра якую ад вечных часоў маўчалася,"},{"book":"РЫМЛЯНАЎ","chapter":"14","verse":"25","text":"але якая цяпер яўлена і празь Пісаньні прарочыя, па загадзе вечнага Бога, абвешчана ўсім народам для скарэньня іх веры,"},{"book":"РЫМЛЯНАЎ","chapter":"14","verse":"26","text":"адзінаму мудраму Богу, празь Ісуса Хрыста, слава навекі. Амін."}]}