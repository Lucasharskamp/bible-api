{"data":[{"book":"Jovu","chapter":"36","verse":"1","text":"Hagi Elihu'a mago'ene amanage huno hu'ne."},{"book":"Jovu","chapter":"36","verse":"2","text":"Jopuga akohenka mani'nenka antahi'nege'na antahintahia kami'neno. Na'ankure nagra mago'ene keaga hu'na Anumzamofo nanekea eri hankaveti'za nehue."},{"book":"Jovu","chapter":"36","verse":"3","text":"Nagrama rempi hu'na antahi'zama antahi'noa antahi'zanteti menima kasamisuana, nagri'ma tro'ma hu'nea Anumzamo'a fatgo avu'ava'za nehia ne' mani'ne hu'na kasamigahue."},{"book":"Jovu","chapter":"36","verse":"4","text":"Nagrama negasamuana havigea nogasamuanki, tamage naneke negasamue. Na'ankure nagra hentofa antahi'zane neki'na, menina kagrane mani'noe."},{"book":"Jovu","chapter":"36","verse":"5","text":"Anumzana hankavenentake Anumza mani'ne. Hianagi mago vahera kefenkamia note. Agra hihamufine, ama' antahi'zampina hankavenentake hu'ne."},{"book":"Jovu","chapter":"36","verse":"6","text":"Havi avu'ava'zama nehaza vahera Anumzamo'a zamatrege'za kasefara hu'za nomanize. Hianagi knafima mani'naza vahera fatgo huno refko hunezmante."},{"book":"Jovu","chapter":"36","verse":"7","text":"Ke'zamima omne vahetera avua anteteno nemanie. Hianagi zamatrege'za kini vahe'ene kini trate nemanizageno, maka zupa zamazeri antesga huvava nehie."},{"book":"Jovu","chapter":"36","verse":"8","text":"Hianagi vahe'ma kina huzmantesage'za mani'nenageno tusi'a knazamo'ma zamazeri anakinige'zama mani'nesaza vahera,"},{"book":"Jovu","chapter":"36","verse":"9","text":"na'a agafare anara hu'nefi Anumzamo'a eri zamaveri nehie. Ana nehuno zamavufaga erisga nehu'za kumi'ma hu'naza kumira eri zamaveri nehie."},{"book":"Jovu","chapter":"36","verse":"10","text":"Antahi'zazmia eri hagaro hige'za kefo avu'ava'ma hu'naza zana keama nehazageno, hanavenentake naneke hige'za kumi zamavu'zmava zana atre'za rukrahera nehaze."},{"book":"Jovu","chapter":"36","verse":"11","text":"Hanki zamagrama Anumzamofo nanekema nentahi'za, amage'ma antesnageno'a, nama'a kafuma kasefa'ma hu'za manisaza kna'afina Anumzamo'a asomu huzmantesigeno no mani'zazmimo'a knare hanige'za, muse hu'za manigahaze."},{"book":"Jovu","chapter":"36","verse":"12","text":"Hianagi zamagrama Agri kema ontahisnazana, ha' vahe'mo'za e'za bainati kazinteti eme zamahe frisnage'za, e'i anazana na'a agafare fore nehie keamara osu'za neginagi vahe frigahaze."},{"book":"Jovu","chapter":"36","verse":"13","text":"Anumzamofoma zamefi'ma hunemiza vahe'mo'za, Anumzamo'ma zamuvro'ma antea zankura zamarimpa ahenentaze. Ana nehu'za Anumzamo'ma zamazama hanigura zavi krafa hu'za antahi'nogaze."},{"book":"Jovu","chapter":"36","verse":"14","text":"Ana monko avu'avaza hume nevu'za, ozafa orene'za kasefa vahe nefrize."},{"book":"Jovu","chapter":"36","verse":"15","text":"Hianagi Anumzamo'ma zamatrege'za knazampima unefrazana, na'ankure ana knazamo'ma hanige'za zmatafima mani'ne'za Agrite rukrahe hu'za esnageno zamagu vazino zamavaresnigu anara nehie."},{"book":"Jovu","chapter":"36","verse":"16","text":"Jopuga amama mani'nana knazampintira Anumzamo'a kavre atreteno, knaza omane kumate kavrenteno knare'nare ne'za tratera retro hugante'ne."},{"book":"Jovu","chapter":"36","verse":"17","text":"Hianagi kagra kefo avu'ava'za nehana ne' mani'nanankino Anumzamo'a refko huno negeno, fatgo huno kazeri havizana nehie."},{"book":"Jovu","chapter":"36","verse":"18","text":"Hianagi mago vahe'mo'ma feno zanteti'ma regvatagama hu'zankura kva huo. Ana nehunka zamatrege'za zagoreti masavea hu'za kumipina kavre onteho."},{"book":"Jovu","chapter":"36","verse":"19","text":"Kagrama antesnana fenozamo'ene, maka hankaveka'amo'a ama knazampintira kaza osutfa hugahie."},{"book":"Jovu","chapter":"36","verse":"20","text":"Ana hu'negu ame huno haninkisie hunka haninkura avega onto. Na'ankure knazamo'a kenagera ame huno eno, kumazamifintira vahera eme zamazeri haviza nehie."},{"book":"Jovu","chapter":"36","verse":"21","text":"Kagra kegava hu'nenka havi kavukva zampintira atrenka rukrahe huo. Na'ankure havi kavukva zampinti atrenka rukrahe hunka esane huno Anumzamo'a knazana kagritera atregeno ne-e."},{"book":"Jovu","chapter":"36","verse":"22","text":"Antahiho! Anumzana hankavenentake hu'neankino, ina ne'mo Agrama rempima hunezamiankna nera mani'ne?"},{"book":"Jovu","chapter":"36","verse":"23","text":"Mago vahe'mo'a Anumzamofonkura, e'ina huo hunora osamige, Kagra mago zana eri haviza hu'nane hunora huontegahie."},{"book":"Jovu","chapter":"36","verse":"24","text":"Hagi Agrama hankave eri'zama eri'nea zanku Agrira agi'a husga nehu'za, zagamera hu'za humuse huntegahaze. Ana hu'negu kagranena zagame hunka humuse hunto."},{"book":"Jovu","chapter":"36","verse":"25","text":"Maka vahe'mo'za Agrama tro hu'nea zana, ko ke'naze. Hianagi Anumzamo'ma so'e antahi'zanteti'ma eri'zama eri'nea zana afeteti ke'nazanki'za, keso'ea osu'naze."},{"book":"Jovu","chapter":"36","verse":"26","text":"Tamage, Anumzamo'a tagri antahi'zana agatereno rankrerfa hu'ne. Ana hu'neankita Agrira kafu'amo'a nama'a hu'nefi keta eri forera hugara osu'none."},{"book":"Jovu","chapter":"36","verse":"27","text":"Agra higeno mopafinti timo'a amu huno marerino, hampo ome seteno tina fore huno kora nerie."},{"book":"Jovu","chapter":"36","verse":"28","text":"Ana ko'mo'ma hampompinti'ma eramiana knare huno maka vahete runente."},{"book":"Jovu","chapter":"36","verse":"29","text":"Anami monafima hampoma eritama rente'nea zana, iza keno antahinora nehanigeno, Anumzamo'ma nemanifinti'ma monagema nehia zana, inankna huta keta antahitara hugahune?"},{"book":"Jovu","chapter":"36","verse":"30","text":"Anumzamo'a higeno Agrama mani'nea tavaontera kopsi'namo'a marave huno azeri kanegigeno, masa'amo'ma amefenkame'ma hagerimofo ro'are'ma uneramia zana ko."},{"book":"Jovu","chapter":"36","verse":"31","text":"E'inahu hankave'areti Anumzamo'a maka vahera kegava hunezmanteno, ne'zana rama'a zamige'za atupara nosaze."},{"book":"Jovu","chapter":"36","verse":"32","text":"Agra kevema hiaza huno kopasi'na azampi eri'neno, inantego ahetresuema huno hirega ahenetre."},{"book":"Jovu","chapter":"36","verse":"33","text":"Hagi Anumzamo'ma higeno monagema hiazamo'a, ununko atugahie huno hunerasamigeno, bulimakao afutamimo'za zamagranena anazanke hu'za nentahize."}]}