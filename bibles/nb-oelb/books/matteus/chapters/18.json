{"data":[{"book":"Matteus","chapter":"18","verse":"1","text":"Litt seinere kom disiplene bort til Jesus og spurte hvem som er den største blant dem som får være Guds eget folk.18:1 På gresk: størst i himmelriket. Også i v.4. I v.3 på gresk: aldri komme inn i himmelriket."},{"book":"Matteus","chapter":"18","verse":"2","text":"Da ropte Jesus på et lite barn og stilte det midt blant dem"},{"book":"Matteus","chapter":"18","verse":"3","text":"og sa: ”Jeg forsikrer dere, om dere ikke forandrer dere og blir som små barn, da kommer dere slett ikke til å få tilhøre Guds eget folk."},{"book":"Matteus","chapter":"18","verse":"4","text":"Den som gjør seg liten og ydmyk som dette barnet, han er den største blant dem som får være Guds eget folk."},{"book":"Matteus","chapter":"18","verse":"5","text":"Og den av dere som tar imot et slikt barn fordi det tilhører meg, han tar imot meg."},{"book":"Matteus","chapter":"18","verse":"6","text":"Dersom noen leder vill en av disse små som tror på meg, og får han til å synde, da ville det være bedre for den personen å få en stor stein surret til halsen sin og bli kastet i havet."},{"book":"Matteus","chapter":"18","verse":"7","text":"Ulykken skal ramme verden på grunn av all ondskapen deres! Menneskene kommer alltid til å bli fristet av synd, men ulykken skal ramme det menneske som frister andre."},{"book":"Matteus","chapter":"18","verse":"8","text":"Om hånden eller foten din får deg til å synde, da hugg den av og kast den fra deg. Det er bedre å få et evig liv sammen med Gud og heller savne den ene hånden eller foten, enn å bli kastet i helvetes ild med både hender og føtter i behold."},{"book":"Matteus","chapter":"18","verse":"9","text":"Og om øye ditt får deg til å synde, da riv det ut og kast det fra deg. Det er bedre å få et evig liv sammen med Gud og heller savne et øye, enn å bli kastet i helvetes ild med begge øynene i behold.18:9 Vi skal gjøre alt vi kan for å holde oss borte fra synden. Jesus bruker et dramatisk bildespråk."},{"book":"Matteus","chapter":"18","verse":"10","text":"Pass på at dere ikke forakter en eneste av disse små, for jeg sier dere at englene deres alltid har adgang til min Far i himmelen.18:10 En del håndskrifter har med et ekstra vers: 11 Menneskesønnen kom for å frelse det som var fortapt. Se Lukas sin fortelling om Jesus 19:10."},{"book":"Matteus","chapter":"18","verse":"12","text":"La meg bruke et bilde: Om en mann har 100 sauer og plutselig oppdager at en av dem har gått seg vill, hva tror dere han da gjør? Overlater han ikke de 99 andre til seg selv i fjellet, og gir seg av sted for å lete etter den ene som har forsvunnet?"},{"book":"Matteus","chapter":"18","verse":"13","text":"Jo, og når han endelig har funnet den, kan jeg fortelle dere at han gleder seg mer over den ene sauen, enn over de 99 andre som aldri var på villstrå."},{"book":"Matteus","chapter":"18","verse":"14","text":"På samme måten vil ikke deres Far i himmelen at en eneste av disse små skal gå tapt.”"},{"book":"Matteus","chapter":"18","verse":"15","text":"Jesus fortsatte: ”Dersom en troende har handlet galt mot deg, da gå personlig til ham for å diskutere det onde han har gjort. Lytter han på deg og bekjenner at han har handlet galt, da har du vunnet tilbake din troende bror."},{"book":"Matteus","chapter":"18","verse":"16","text":"Dersom han ikke hører på deg, kan du hente en eller to personer som sammen med deg kan være vitner til det som blir sagt. Det blir krevd to eller tre vitner for at en sak skal bli avgjort rettferdig.18:16 Se Femte Mosebok 19:15."},{"book":"Matteus","chapter":"18","verse":"17","text":"Nekter han fortsatt å høre på deg, skal du ta saken opp i menigheten. Og om menigheten da gir deg rett, men han ikke vil akseptere det, da skal du behandle ham som en toller18:17 Tollerne var jøder som arbeidet med å ta inn skatt til romerne, og de var foraktet av alle. eller som en annen gudløs person."},{"book":"Matteus","chapter":"18","verse":"18","text":"Jeg sier dere at dere skal få i oppdrag å fortelle mennesker at Gud har erklært dem skyldige, men også gjøre kjent at de er satt fri fra skyld.18:18 Menighetens oppdrag var å forkynne for menneskene, at den som aksepterer den frelse Jesus gir, de får tilgivelse for syndene sine, mens de øvrige ikke blir tilgitt."},{"book":"Matteus","chapter":"18","verse":"19","text":"Jeg sier dere at alt det som to av dere her på jorden blir enige å be om, det skal dere få av min Far i himmelen."},{"book":"Matteus","chapter":"18","verse":"20","text":"For der to eller tre av mine er samlet, der er jeg midt iblant dem.”"},{"book":"Matteus","chapter":"18","verse":"21","text":"Da kom Peter bort til ham og spurte: ”Herre, hvor mange ganger må jeg tilgi et menneske som handler galt mot meg? Rekker det med sju ganger?”"},{"book":"Matteus","chapter":"18","verse":"22","text":"”Nei”, svarte Jesus. ”Du skal tilgi 70 ganger sju18:22 Sju var det fullkomne tallet. 70 ganger sju ganger var det samme som uendelig mange ganger. ganger!” Og så tilføyde han:"},{"book":"Matteus","chapter":"18","verse":"23","text":"”Der Gud bestemmer, blir det som i denne fortellingen:18:23 På gresk: Himmelriket ligner… En konge ville skaffe seg oversikt over regnskapene til tjenerne sine."},{"book":"Matteus","chapter":"18","verse":"24","text":"Da han begynte granskningen, viste det seg at en av dem var skyldig flere milliarder.18:24 På gresk: 10 000 talenter. Det var den største summen og høyeste valuta i datidens Midtøsten."},{"book":"Matteus","chapter":"18","verse":"25","text":"Etter som tjeneren ikke kunne betale pengene tilbake, ga kongen befaling om at han skulle bli solgt, han selv, kona hans, barna og alt han eide, alt for at gjelden kunne bli betalt på den måten."},{"book":"Matteus","chapter":"18","verse":"26","text":"Tjeneren kastet seg fortvilt ned for føttene til kongen og ba: ’Gi meg bare litt tid, så skal jeg betale alt sammen.’"},{"book":"Matteus","chapter":"18","verse":"27","text":"Da fikk kongen medfølelse, løslot ham og avskrev gjelden hans."},{"book":"Matteus","chapter":"18","verse":"28","text":"Men da tjeneren gikk fra forsoningsmøtet, møtte han en annen tjener som skyldte ham en sum penger som tilsvarte tre månedslønner18:28 På gresk: 100 denarer.. Han tok kvelertak på ham og forlangte pengene tilbake."},{"book":"Matteus","chapter":"18","verse":"29","text":"Arbeidskameraten hans falt da ned for han og sa: ’Gi meg bare litt tid, så skal jeg betale.’"},{"book":"Matteus","chapter":"18","verse":"30","text":"Mannen ville ikke vente, men gikk bort og ordnet det slik at tjeneren ble satt i fengsel til hele gjelden var betalt."},{"book":"Matteus","chapter":"18","verse":"31","text":"Da de andre tjenerne fikk greie på dette, ble de opprørte og sinte. De gikk til kongen og fortalte det som hadde skjedd."},{"book":"Matteus","chapter":"18","verse":"32","text":"Kongen kalte da til seg mannen som han hadde ettergitt alt, og sa: ’Din kalde og kyniske usling! Her avskrev jeg den store gjelden din bare fordi du ba meg om det."},{"book":"Matteus","chapter":"18","verse":"33","text":"Burde ikke du også i din tur hatt like stor medfølelse med din arbeidskamerat, som jeg hadde med deg?’"},{"book":"Matteus","chapter":"18","verse":"34","text":"Så lot den sinte kongen fangevokterne sine ta hånd om mannen til han betalte alt han var skyldig."},{"book":"Matteus","chapter":"18","verse":"35","text":"På samme måten skal min Far i himmelen gjøre med dere, om dere ikke av et helt hjerte tilgir medmenneskene deres.”"}]}