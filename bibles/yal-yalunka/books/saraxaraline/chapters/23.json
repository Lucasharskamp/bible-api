{"data":[{"book":"Saraxaraline","chapter":"23","verse":"1","text":"Alatala yi a fala Musa xa,"},{"book":"Saraxaraline","chapter":"23","verse":"2","text":"a xa a fala Isirayila kaane xa, a naxa, “Sali lɔxɔne ni itoe ra Alatala xa, ɛ yamaan xilima malan sariɲanxini waxatin naxan yi. Sali lɔxɔne ni itoe ra n xa."},{"book":"Saraxaraline","chapter":"23","verse":"3","text":"Ɛ xa wali xii sennin, koni xii soloferede lɔxɔn findixi Matabu Lɔxɔn nan na, malan sariɲanxin tima lɔxɔn naxan ma. Ɛ nama wali yo kɛ. Ɛ xa Matabu Lɔxɔn findi Alatala gbeen na ɛ nɛma dɔxi dɛdɛ yi.”"},{"book":"Saraxaraline","chapter":"23","verse":"4","text":"“Sali lɔxɔn bonne ni i ra Alatala xa. Ɛ xa yamaan xili malan sariɲanxini waxatini itoe yi:"},{"book":"Saraxaraline","chapter":"23","verse":"5","text":"Kike singen xii fu nun naaninna, fitirin ma, Halagi Tiin Dangu Lɔxɔn Sanla nan na ra Alatala xa."},{"book":"Saraxaraline","chapter":"23","verse":"6","text":"Na kiken xii fu nun suulundena, Buru Tetaren Sanla nan na ra Alatala xa. Ɛ xa buru ratetarene don xii solofere."},{"book":"Saraxaraline","chapter":"23","verse":"7","text":"Xii singeni, ɛ xa malan sariɲanxin maxili. Na lɔxɔni, ɛ nama ɛ wanle kɛ."},{"book":"Saraxaraline","chapter":"23","verse":"8","text":"Ɛ xa saraxane rali Alatala ma tɛɛn na xii solofere. Xii soloferede lɔxɔni, ɛ mɔn yi malan sariɲanxin maxili. Na lɔxɔni, ɛ nama ɛ wanle kɛ.”"},{"book":"Saraxaraline","chapter":"23","verse":"9","text":"Alatala yi a fala Musa xa,"},{"book":"Saraxaraline","chapter":"23","verse":"10","text":"a xa a fala Isirayila kaane xa, a naxa, “N bɔxɔn naxan soma ɛ yii, ɛ na so mɛnni, ɛ se xaban fɔlɔ, ɛ xa fa ɛ bogise singen xidin na saraxaraliin fɛma."},{"book":"Saraxaraline","chapter":"23","verse":"11","text":"Saraxaraliin xa a yita Alatala ra Matabu Lɔxɔn xɔtɔn bode, alogo a xa a rasuxu ɛ yii."},{"book":"Saraxaraline","chapter":"23","verse":"12","text":"Ɛ se xidin yitama Ala ra lɔxɔ naxan yi, ɛ xa yɛxɛɛn ɲɛɛ kedenna ba saraxa gan daxin na Alatala xa, fɛ mi naxan na,"},{"book":"Saraxaraline","chapter":"23","verse":"13","text":"e nun bogise saraxana, murutu fuɲin kilo sennin naxan basanxi turen na. Na xa rali Alatala ma tɛɛn na, naxan xiri rafan a ma, e nun minse saraxan wudi bogi igen litiri keden e nun a tagi."},{"book":"Saraxaraline","chapter":"23","verse":"14","text":"Burun ba, tɔnsɔn ganxine ba, a xindene ba, ɛ nama se xabaxi yo don benun ɛ xa fa na saraxane ra ɛ Ala xa. Habadan sariyan nan na ra ɛ yixɛtɛne birin xa, ɛ na dɔxɔ dɛdɛ yi.”"},{"book":"Saraxaraline","chapter":"23","verse":"15","text":"“Keli Matabu Lɔxɔn xɔtɔn bode, ɛ malo xidin yitama Ala ra lɔxɔn naxan yi, xunsagi solofere xa dangu."},{"book":"Saraxaraline","chapter":"23","verse":"16","text":"Xii tonge suulundeni, Matabu Lɔxɔ solofereden xɔtɔn bode, ɛ mɔn xa bogise xaba nɛnɛn fi Alatala ma bogise saraxan na."},{"book":"Saraxaraline","chapter":"23","verse":"17","text":"Ɛ xa murutu fuɲin kilo saxan nafala buru ratexin na, ɛ fa na buru xun firin na bogise singe saraxa ralixin na Alatala xa."},{"book":"Saraxaraline","chapter":"23","verse":"18","text":"Yamaan mɔn xa kontondi solofere ba saraxan na ɲɛɛ keden kedenne fɛ mi naxanye ra, e nun tura bulan keden nun konton firin, sa bogise saraxa burune fari e nun bogise saraxane nun minse saraxan naxanye daxa. Saraxa gan daxin nan ne ra, naxanye ralima Alatala ma tɛɛn na, e xirin yi rafan a ma."},{"book":"Saraxaraline","chapter":"23","verse":"19","text":"Ɛ mɔn xa kɔtɔ keden ba yulubi xafari saraxan na, e nun yɛxɛɛn ɲɛɛ keden kedenna firin bɔɲɛ xunbeli saraxan na."},{"book":"Saraxaraline","chapter":"23","verse":"20","text":"Saraxaraliin xa yɛxɛɛ firin nun bogise singen burun yita n na se ralixin na. E rasariɲanma Alatala xa nɛn, e yi so saraxaraliin yii."},{"book":"Saraxaraline","chapter":"23","verse":"21","text":"Na lɔxɔn yɛtɛni, ɛ xa yamaan xili malan sariɲanxini. Ɛ nama ɛ wanle kɛ na lɔxɔni. Habadan sariyan na a ra ɛ yixɛtɛne birin xa, ɛ na dɔxɔ dɛdɛ yi."},{"book":"Saraxaraline","chapter":"23","verse":"22","text":"Ɛ na malo xaban fɔlɔ, ɛ nama maala xaba han xɛɛn xɛdɛɛn xɔn, ɛ nama tɔnsɔnne makentun naxanye na lu a xɔri ma. I xa ne lu yiigelitɔne xa e nun xɔɲɛne. Alatala nan n tan na, ɛ Ala.”"},{"book":"Saraxaraline","chapter":"23","verse":"23","text":"Alatala yi a fala Musa xa,"},{"book":"Saraxaraline","chapter":"23","verse":"24","text":"a a xa a fala Isirayila kaane xa, a naxa, “Kike solofereden xii singeni, ɛ xa ɛ matabu na lɔxɔni ɛ yi a binya, ɛ xɔtaan fe, ɛ yamaan xili malan sariɲanxini."},{"book":"Saraxaraline","chapter":"23","verse":"25","text":"Ɛ nama ɛ wanle kɛ na lɔxɔni, ɛ xa saraxane rali Alatala ma tɛɛn na.”"},{"book":"Saraxaraline","chapter":"23","verse":"26","text":"Alatala yi a fala Musa xa, a naxa,"},{"book":"Saraxaraline","chapter":"23","verse":"27","text":"“Kike solofereden xii fuden xa findi Ala Solona Lɔxɔn na. Ɛ xa malan sariɲanxin ti, ɛ yi sunna suxu, ɛ yi saraxane rali Alatala ma tɛɛn na."},{"book":"Saraxaraline","chapter":"23","verse":"28","text":"Ɛ nama ɛ wali yo kɛ na lɔxɔni, amasɔtɔ Ala Solona Lɔxɔn na a ra. Alatala solonama ɛ xa na lɔxɔn nin, ɛ Ala."},{"book":"Saraxaraline","chapter":"23","verse":"29","text":"Xa naxan yo mi sunna suxu na lɔxɔni, na kedima nɛn a yamani."},{"book":"Saraxaraline","chapter":"23","verse":"30","text":"Xa naxan yo wali na lɔxɔni, n na a raxɔrima nɛn a yamaan yɛ."},{"book":"Saraxaraline","chapter":"23","verse":"31","text":"Ɛ nama wali yo kɛ. Habadan sariyan na a ra ɛ yixɛtɛne birin xa, ɛ na dɔxɔ dɛdɛ yi."},{"book":"Saraxaraline","chapter":"23","verse":"32","text":"Matabu Lɔxɔn na a ra ɛ xa e nun sali lɔxɔna. Ɛ xa sunna suxu. Ɛ xa matabu sanla raba keli kiken xii solomanaaninden ɲinbanna ma han na xɔtɔn bode ɲinbanna.”"},{"book":"Saraxaraline","chapter":"23","verse":"33","text":"Alatala yi a fala Musa xa,"},{"book":"Saraxaraline","chapter":"23","verse":"34","text":"a a xa a fala Isirayila kaane xa, a naxa, “Kike solofereden xii fu nun suulundeni, Bubu Kui Sanla na ra Alatala xinli, han xii solofere."},{"book":"Saraxaraline","chapter":"23","verse":"35","text":"Sanla xii singeni, malan sariɲanxin tima nɛn, ɛ nama ɛ wali yo kɛ."},{"book":"Saraxaraline","chapter":"23","verse":"36","text":"Xii solofere, ɛ xa saraxane rali Alatala ma tɛɛn na. Xii solomasɛxɛde lɔxɔni, ɛ mɔn xa malan sariɲanxin ti, ɛ mɔn yi saraxane rali Alatala ma tɛɛn na. Malan sariɲanxin na a ra, ɛ nama ɛ wali yo kɛ."},{"book":"Saraxaraline","chapter":"23","verse":"37","text":"Sali lɔxɔne nan ne ra Alatala xa, ɛ yamaan xilima malan sariɲanxini lɔxɔn naxanye yi, alogo ɛ xa saraxane rali Alatala ma tɛɛn na, saraxa gan daxine nun bogise saraxane nun saraxa gbɛtɛye, e nun minse saraxane, naxanye daxa sali lɔxɔne yi."},{"book":"Saraxaraline","chapter":"23","verse":"38","text":"Saraxani itoe sama Alatalaa Matabu Lɔxɔne saraxane fari nɛn, e nun ɛ kiseene nun ɛ dɛ tiin nakamali saraxane, e nun ɛ ɲɛnige ma saraxane ɛ naxanye birin fima Alatala ma.”"},{"book":"Saraxaraline","chapter":"23","verse":"39","text":"“Kike solofereden xii fu nun suulunde lɔxɔni, ɛ na yelin bogi seene malandeni xɛɛn ma, ɛ xa sanla raba Alatala xa xii solofere. Xii singen nun xii solomasɛxɛden findin Matabu Lɔxɔne nan na."},{"book":"Saraxaraline","chapter":"23","verse":"40","text":"Xii singe lɔxɔni, ɛ xa bogise faɲine ba wudine kɔɛ ra, e nun tugu yiine, e nun ɲɔxɔndene, e nun wudi yii gbɛtɛye, ɛ yi sɛwa Alatala yɛtagi ɛ Ala han xii solofere."},{"book":"Saraxaraline","chapter":"23","verse":"41","text":"Ɛ xa sanli ito raba Alatala xa ɲɛɛ yo ɲɛɛ, xii solofere. Habadan sariyan na a ra ɛ yixɛtɛne birin xa. Ɛ sanla raba ɲɛɛn kike soloferedeni."},{"book":"Saraxaraline","chapter":"23","verse":"42","text":"Ɛ xa dɔxɔ bubune kui xii solofere. Isirayila bari diine birin xa lu bubune kui,"},{"book":"Saraxaraline","chapter":"23","verse":"43","text":"alogo ɛ yixɛtɛne xa a kolon fa fala n na e benbane radɔxɔ nɛn bubune kui, n to ɛ ramini Misiran bɔxɔni. Alatala nan n tan na, ɛ Ala.”"},{"book":"Saraxaraline","chapter":"23","verse":"44","text":"Musa Alatalaa sali lɔxɔne fala na kii nin Isirayila kaane xa."}]}