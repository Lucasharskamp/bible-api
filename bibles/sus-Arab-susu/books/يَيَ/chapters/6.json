{"data":[{"book":"يَيَ","chapter":"6","verse":"1","text":"نَ شَنبِ، عِسَ نَشَ فِرِ فَلِلٍ بَا نَاكِرِ مَ، عٍ نَشَن شِلِ قَلَمَ تِبٍرِيَسِ بَا."},{"book":"يَيَ","chapter":"6","verse":"2","text":"حَمَ فبٍفبٍ نُ بِرَشِ عَ قْشْ رَ، بَرِ مَ عٍ نُ عَ شَ تْنشُمَ مَكَابَشِيٍ تٌشِ، عَ نُ نَشٍيٍ رَبَمَ قُرٍ مَيٍ بّ."},{"book":"يَيَ","chapter":"6","verse":"3","text":"عِسَ نَشَ تٍ فٍيَ قَرِ، عَ سَ دْشْ نَا عَ نُن عَ قْشِرَبِرّيٍ."},{"book":"يَيَ","chapter":"6","verse":"4","text":"يُوِقِيٍ شَ سَيَمَلٍكّ دَنفِ سَلِ نُ بَرَ مَكْرّ."},{"book":"يَيَ","chapter":"6","verse":"5","text":"عِسَ تٌ عَ يَ رَ سِفَ، عَ نَشَ حَمَ فبٍفبٍ تٌ قَ رَ عَ يِرٍ، عَ نَشَ قِلِثُ مَشْرِن، «وٌن سَ نْمَ تَامِ سَرَدٍ مِندٍن عَلَكٌ يِ مِشِ بِرِن شَ عٍ دّفٍ؟»"},{"book":"يَيَ","chapter":"6","verse":"6","text":"عَ نَ قَلَ نّ عَلَكٌ عَ شَ قِلِثُ مَتٌ، بَرِ مَ عِسَ حَن نُ عَ كٌلٌن عَ قَقٍ نَشَن نَبَدٍ."},{"book":"يَيَ","chapter":"6","verse":"7","text":"قِلِثُ نَشَ عَ يَابِ، «هَلِ وٌن تَامِ سَرَ شِ كّمّ قِرِن وَلِ سَرٍ نَن نَ، نَ مُ عَ نِيَمَ يِ حَمَ مِشِ بِرِن شَ نْ تَامِ شُنتُندِ سْتْدٍ.»"},{"book":"يَيَ","chapter":"6","verse":"8","text":"عِسَ قْشِرَبِرّ عَندِرٍ، سِمْن ثِيّرِ شُنيَ، عَ نَشَ عَ قَلَ،"},{"book":"يَيَ","chapter":"6","verse":"9","text":"«مّنفِ تَامِ سُولِ نَ يِ شّمّ دِ مّدِ يِ رَ، عَ نُن يّشّ قِرِن، كْنْ نَ قِندِشِ مُنسٍ رَ يِ حَمَ بّ؟»"},{"book":"يَيَ","chapter":"6","verse":"10","text":"عِسَ نَشَ عَ مَسٍن، «وٌ عَ قَلَ حَمَ بّ عٍ شَ عٍ مَفٌرٌ.» حٌوفٍ شِندٍ فبٍفبٍ تٌ نُ نَ نَا، مِشِيٍ نَشَ دْشْ بْشِ، عٍ شّمّ مِشِ وُلُ سُولِ حْندْن."},{"book":"يَيَ","chapter":"6","verse":"11","text":"نَ تّمُي، عِسَ نَشَ نَ تَامِ سُولِ تٌنفٌ، عَ عَلَ تَنتُ، عَ عٍ عِتَشُن حَمَ مَفٌرٌشِ مَ، عَ عَ رَبَ نَ كِ نّ يّشّ قَن نَ. بِرِن نَشَ عَ سْتْ، هَن عٍ بِرِن نَشَ وَ سَ."},{"book":"يَيَ","chapter":"6","verse":"12","text":"حَمَ تٌ لُفَ، عِسَ نَشَ عَ قَلَ عَ قْشِرَبِرّيٍ بّ، «وٌ دٌنسٍ دْنشْي شُنتُنيِيٍ مَلَن، عَلَكٌ سٍسٍ نَشَ مَكَنَ.»"},{"book":"يَيَ","chapter":"6","verse":"13","text":"نَ كُي، عٍ نَشَ مِشِيٍ شَ دٌنسٍ دْنشْي شُنتُنيِيٍ مَلَن هَن دٍبٍ قُ نُن قِرِن نَشَ رَقٍ. نَ بِرِن قَتَن مّنفِ تَامِ فُندِ سُولِ نَن نَ."},{"book":"يَيَ","chapter":"6","verse":"14","text":"حَمَ تٌ عِسَ شَ تْنشُمَ مَكَابَشِ تٌ، عٍ نَشَ عَ قَلَ، «مُشُ بَرَ نَمِحْنمّ نَشَن مَمّ عَ شَ قَ دُنِحَ مَ، عَ تَن نَن يَتِ يِ كِ!»"},{"book":"يَيَ","chapter":"6","verse":"15","text":"عِسَ تٌ عَ كٌلٌن عَ عٍ نُ قَقٍ عَ سُشُدٍ نّ عٍ شَ عَ قِندِ مَنفّ رَ، عَ نَشَ كٍلِ عٍ شُن مَ، عَ سَ لُ عَ كٍرٍنيِ مَ فٍيَ قَرِ."},{"book":"يَيَ","chapter":"6","verse":"16","text":"نُنمَرٍ تٌ سٌ، عِسَ قْشِرَبِرّيٍ نَشَ فٌرٌ بَا دّ رَ،"},{"book":"يَيَ","chapter":"6","verse":"17","text":"عٍ بَكِ كُنكُي كُي، عٍ شَ بَا عِفِرِ سِفَقٍ رَ كَثّرّنَمُ. دِ مِ نُ بَرَ سِن، كْنْ عِسَ مُ نُ فبِلٍن عٍ يِرٍ سِندٍن."},{"book":"يَيَ","chapter":"6","verse":"18","text":"قٌيٍ بٍلٍبٍلٍ نَشَ مِنِ، بَا نَشَ شَاحّ."},{"book":"يَيَ","chapter":"6","verse":"19","text":"عٍ تٌ لَالَ بَ كِلٌ سُولِ شَ نَ مُ سٍننِ حْندْن، عٍ نَشَ عِسَ تٌ حّرّ رَ يٍ قَرِ، عَ قَقٍ عٍ مَبِرِ كُنكُي يِرٍ. عٍ نَشَ فَاشُ."},{"book":"يَيَ","chapter":"6","verse":"20","text":"كْنْ عِسَ نَشَ عَ قَلَ عٍ بّ، «ﭑ تَن نَن عَ رَ. وٌ نَشَ فَاشُ.»"},{"book":"يَيَ","chapter":"6","verse":"21","text":"عٍ تٌ نُ وَ مَ عَ شَ تٍ كُنكُي كُي، كُنكُي نَشَ عٍ سِفَدٍ لِ كٍرٍن نَ."},{"book":"يَيَ","chapter":"6","verse":"22","text":"كُيٍ نَشَ عِبَ حَمَ رَ بَا دّ، عِسَ قْشِرَبِرّيٍ كُنكُي تٌنفٌ دّننَشّ. عٍ نُ عَ كٌلٌن عَ نَ كُنكُي كٍرٍنيِ نَن نُ نَ نَا، عَ قَ لِ عِسَ مُ بَكِ عَ كُي، قٌ عَ قْشِرَبِرّيٍ دٌرٌ."},{"book":"يَيَ","chapter":"6","verse":"23","text":"كُنكُي فبّتّ نَشٍيٍ كٍلِ تِبٍرِيَسِ، نٍيٍ نَشَ عٍ لِ مّننِ، عٍ تَامِ دٌن دّننَشّ، مَرِفِ نَشَن سٌ عٍ يِ عَ تٌ فّ عَلَ تَنتُدٍ."},{"book":"يَيَ","chapter":"6","verse":"24","text":"مِشِيٍ تٌ عَ كٌلٌن عَ عِسَ مُ نُ نَ مّننِ سْنْن، عَ قْشِرَبِرّيٍ قَن مُ نَ، عٍ قَن نَشَ بَكِ كُنكُييٍ كُي، عٍ فِرِ كَثّرّنَمُ، عِسَ قٍندٍ."},{"book":"يَيَ","chapter":"6","verse":"25","text":"عٍ تٌ عِسَ لِ بَا نَاكِرِ مَ، عٍ نَشَ عَ مَشْرِن، «كَرَ مْشْ، عِ قَشِ بٍ مُن تّمُي؟»"},{"book":"يَيَ","chapter":"6","verse":"26","text":"عِسَ نَشَ عٍ يَابِ، «عَ نْندِ كِ مَ ﭑ شَ عَ قَلَ وٌ بّ، وٌ مُ ﭑ قٍنقٍ شّ ﭑ تٌ تْنشُمَ مَكَابَشِ رَبَ وٌ يَ شْرِ. وٌ ﭑ قٍنقٍ نّ وٌ تٌ لُفَشِ تَامِ رَ."},{"book":"يَيَ","chapter":"6","verse":"27","text":"وٌ نَشَ وَلِ دُنِحَ بَلٌي شَ قٍ رَ، نَشَن بْرْ مَ. وٌ شَ وَلِ بَلٌي نَن مَ قٍ رَ نَشَن بُمَ، عَ عَبَدَن كِسِ قِ وٌ مَ. عَدَ مَ شَ دِ نَن نَ بَلٌي قِمَ وٌ مَ، بَرِ مَ بَبَ عَلَ بَرَ عَ تَن نَن مَتْنشُمَ عَ شَ مِشِ سُفَندِشِ رَ.»"},{"book":"يَيَ","chapter":"6","verse":"28","text":"نَ كُي، حَمَ نَشَ عِسَ مَشْرِن، «مُشُ لَنمَ مُشُ شَ مُنسٍ رَبَ عَلَكٌ مُشُ شَ نُ كّوَلِيٍ رَبَ عَلَ وَ مَ نَشٍيٍ شْن؟»"},{"book":"يَيَ","chapter":"6","verse":"29","text":"عِسَ نَشَ عٍ يَابِ، «عَلَ وَ مَ كّوَلِ نَشَن شْن، عَ قِندِشِ يِ نَن نَ؛ وٌ شَ دَنشَنِيَ عَ شَ شّيرَ مَ.»"},{"book":"يَيَ","chapter":"6","verse":"30","text":"عٍ مَن نَشَ عَ مَشْرِن، «عِ تْنشُمَ مَكَابَشِ مُندُن نَبَمَ مُشُ يَ شْرِ عَلَكٌ مُشُ شَ لَ عِ رَ؟ عِ قَ كّوَلِ مُندُن نَبَمَ؟"},{"book":"يَيَ","chapter":"6","verse":"31","text":"مُشُ بٍنبَيٍ تَامِ ندٍ دٌن نّ فبٍنفبٍرٍنيِ مَ نَشَن فٌرٌ كٍلِقٍ كٌورٍ مَ. عَ سّبّشِ كِتَابُي كُي، ‹عَلَ نَشَ تَامِ قِ عٍ مَ بَلٌي رَ، نَشَن كٍلِ كٌورٍ مَ.›»"},{"book":"يَيَ","chapter":"6","verse":"32","text":"عِسَ مَن نَشَ عَ مَسٍن عٍ بّ، «ﭑ شَ عَ مَسٍن وٌ بّ عَ نْندِ كِ مَ، عَننَبِ مُنسَ مُ كٌورٍ تَامِ قِ وٌ مَ. ﭑ بَبَ نَن كٌورٍ تَامِ يَتِ قِمَ وٌ مَ."},{"book":"يَيَ","chapter":"6","verse":"33","text":"بَرِ مَ تَامِ نَشَن قَتَنشِ عَلَ رَ، عَ تَن نَن فٌرٌ مَ كٍلِ كٌورٍ، عَ كِسِ قِ دُنِحَ مَ.»"},{"book":"يَيَ","chapter":"6","verse":"34","text":"نَ كُي، عٍ نَشَ عَ قَلَ عَ بّ، «مَرِفِ، مُشُ كِ نَ تَامِ رَ تّمُي بِرِن.»"},{"book":"يَيَ","chapter":"6","verse":"35","text":"عِسَ نَشَ عٍ يَابِ، «ﭑ تَن نَن نَ كِسِ تَامِ رَ. نَشَن نَ قَ ﭑ تَن مَ، عَ مُ كَامّ كٌلٌنمَ عَبَدَن. نَشَن نَ دَنشَنِيَ ﭑ تَن مَ، عَ مُ يٍ شْلِ كٌلٌنمَ سْنْن."},{"book":"يَيَ","chapter":"6","verse":"36","text":"كْنْ عَلْ ﭑ عَ قَلَشِ وٌ بّ كِ نَشّ، هَلِ وٌ تٌ بَرَ ﭑ تٌ، وٌ مُ لَشِ ﭑ نَ."},{"book":"يَيَ","chapter":"6","verse":"37","text":"بَبَ عَلَ مِشِ نَشَن بِرِن قِمَ ﭑ مَ، عَ قَمَ نّ ﭑ مَ، ﭑ مُ مّيمَ عٍ رَ عَبَدَن،"},{"book":"يَيَ","chapter":"6","verse":"38","text":"بَرِ مَ ﭑ كٍلِشِ كٌورٍ مَ ﭑ شّيمَ وَشْنقٍ نَن نَبَدٍ. ﭑ مُ قَشِ ﭑ يّتّ وَشْنقٍ شَ رَبَدٍ."},{"book":"يَيَ","chapter":"6","verse":"39","text":"ﭑ شّيمَ وَ مَ نّ ﭑ شَ عَ شَ مِشِ بِرِن نَكٍلِ قَشّ مَ لْشْ دْنشْي. عَ مِشِ نَشٍيٍ قِشِ ﭑ مَ، هَلِ كٍرٍن نَشَ لْي."},{"book":"يَيَ","chapter":"6","verse":"40","text":"نَ نَن قِندِشِ ﭑ بَبَ سَفٌي رَ، عَ نَشَن يٌ نَ دَنشَنِيَ عَ شَ دِ مَ، نَ كَنيِ شَ عَبَدَن كِسِ سْتْ، ﭑ مَن شَ عَ رَكٍلِ قَشّ مَ لْشْ دْنشْي مَ.»"},{"book":"يَيَ","chapter":"6","verse":"41","text":"نَ كُي، يُوِقِيٍ نَشَ سٌ عَ مَقَلَقٍ، بَرِ مَ عَ نُ بَرَ عَ قَلَ، «ﭑ تَن نَن نَ تَامِ رَ نَشَن فٌرٌ كٍلِ كٌورٍ.»"},{"book":"يَيَ","chapter":"6","verse":"42","text":"عٍ نُ عَ قَلَمَ نّ، عٍ نَشّ، «عِسَ شَ مُ يِ كِ، يُسُقُ شَ دِ؟ وٌن مُ عَ نفَ نُن عَ بَبَ كٌلٌن؟ عَ قَ عَ قَلَمَ دِ، عَ عَ فٌرٌشِ نّ كٍلِ كٌورٍ؟»"},{"book":"يَيَ","chapter":"6","verse":"43","text":"عِسَ نَشَ عٍ يَابِ، «وٌ بَ وْيّنقٍ وٌ بٌرٍ تَفِ نَ مْولِ رَ."},{"book":"يَيَ","chapter":"6","verse":"44","text":"مِشِ يٌ مُ نْمَ قَدٍ ﭑ مَ، شَ بَبَ عَلَ، نَشَن ﭑ شّيشِ، مُ عَ كَنيِ مَبّندُن ﭑ مَ. ﭑ قَن قَمَ عَ كَنيِ رَكٍلِدٍ قَشّ مَ لْشْ دْنشْي."},{"book":"يَيَ","chapter":"6","verse":"45","text":"عَ سّبّشِ نَمِحْنمّيٍ شَ كِتَابُي كُي، ‹عَلَ قَمَ نّ عٍ بِرِن شَرَندٍ.› نَشَن يٌ نَ بَبَ عَلَ شُي رَ مّ، عَ عَ شَ مَسٍنيِ سُشُ، نَ كَنيِ تَن قَمَ نّ ﭑ مَ."},{"book":"يَيَ","chapter":"6","verse":"46","text":"مِشِ يٌ مُ نَ نَشَن بَرَ بَبَ عَلَ تٌ، بَقٍ مِشِ رَ نَشَن قَتَنشِ عَلَ رَ. نَ كٍرٍن نَن بَرَ بَبَ عَلَ تٌ.»"},{"book":"يَيَ","chapter":"6","verse":"47","text":"«ﭑ شَ عَ قَلَ وٌ بّ عَ نْندِ كِ مَ، نَشَن نَ دَنشَنِيَ ﭑ مَ، عَ بَرَ عَبَدَن كِسِ سْتْ."},{"book":"يَيَ","chapter":"6","verse":"48","text":"ﭑ تَن نَن نَ كِسِ تَامِ رَ."},{"book":"يَيَ","chapter":"6","verse":"49","text":"وٌ بٍنبَيٍ تَامِ دٌن نّ فبٍنفبٍرٍنيِ مَ، كْنْ عٍ بِرِن نَشَ قَشَ."},{"book":"يَيَ","chapter":"6","verse":"50","text":"تَامِ نَشَن فٌرٌشِ كٍلِ كٌورٍ، عَ نَ بٍ. نَشَن يٌ نَ يِ تَن دٌن، نَ كَنيِ مُ قَشَمَ."},{"book":"يَيَ","chapter":"6","verse":"51","text":"ﭑ تَن نَن نَ نَ كِسِ تَامِ رَ نَشَن فٌرٌشِ كٍلِ كٌورٍ. نَشَن يٌ نَ يِ تَامِ تَن دٌن، عَ كِسِمَ نّ عَبَدَن. يِ تَامِ قِندِشِ ﭑ قَتٍ نَن نَ، ﭑ نَشَن قِمَ سّرّشّ رَ عَلَكٌ دُنِحَ شَ كِسِ سْتْ.»"},{"book":"يَيَ","chapter":"6","verse":"52","text":"نَ كُي، سْنشْي نَشَ مِنِ يُوِقِيٍ تَفِ، عٍ نُ عَ قَلَ، «ثٍ، يِ شّمّ نْمَ عَ قَتٍ سُبٍ سٌدٍ وٌن يِ رَ دِ، وٌن شَ عَ دٌن؟»"},{"book":"يَيَ","chapter":"6","verse":"53","text":"عِسَ نَشَ عَ مَسٍن عٍ بّ، «ﭑ شَ عَ قَلَ وٌ بّ عَ نْندِ كِ مَ، شَ وٌ مُ عَدَ مَ شَ دِ قَتٍ سُبٍ دٌن، شَ وٌ مُ عَ وُلِ مِن، كِسِ مُ وٌ بّ."},{"book":"يَيَ","chapter":"6","verse":"54","text":"نَشَن ﭑ سُبٍ دٌنمَ، عَ ﭑ وُلِ مِن، نَ كَنيِ كِسِمَ نّ عَبَدَن، ﭑ عَ رَكٍلِمَ نّ قَشّ مَ لْشْ دْنشْي."},{"book":"يَيَ","chapter":"6","verse":"55","text":"ﭑ قَتٍ نَن قِندِشِ بَلٌي يَتِ رَ. ﭑ وُلِ نَن قِندِشِ مِنسٍ يَتِ رَ."},{"book":"يَيَ","chapter":"6","verse":"56","text":"نَشَن ﭑ سُبٍ دٌنمَ، عَ ﭑ وُلِ مِن، ﭑ بَرَ سَبَتِ نَ كَنيِ عِ، عَ قَن بَرَ سَبَتِ ﭑ قَن عِ."},{"book":"يَيَ","chapter":"6","verse":"57","text":"بَبَ عَلَ تٌ ﭑ شّيشِ، كِسِ قَتَنمَ نَشَن نَ، كِسِ نَ ﭑ قَن يِ عَ تَن سَابُي رَ. نَ مْولِ مَن نَ، نَشَن بَلٌمَ ﭑ تَن مَ، نَ كَنيِ كِسِمَ ﭑ سَابُي رَ."},{"book":"يَيَ","chapter":"6","verse":"58","text":"تَامِ نَشَن فٌرٌشِ كٍلِ كٌورٍ، عَ نَ بٍ. عَ مُ لُشِ عَلْ وٌ بٍنبَيٍ تَامِ نَشَن دٌن. عٍ تَن قَشَ نّ. نَشَن يِ تَامِ تَن دٌنمَ، نَ كَنيِ كِسِمَ نّ عَبَدَن.»"},{"book":"يَيَ","chapter":"6","verse":"59","text":"عِسَ يِ مَسٍنيِ تِ نّ عَ نُ مِشِيٍ كَوَندِ مَ تّمُي نَشّ كَثّرّنَمُ سَلِدٍ كُي."},{"book":"يَيَ","chapter":"6","verse":"60","text":"عٍ تٌ عَ شَ مَسٍنيِ مّ، عَ قْشِرَبِرّ وُيَشِ نَشَ عَ قَلَ، «يِ مَسٍنيِ تَن شْرْشْ دٍ! ندٍ نْمَ تِندٍ عَ رَ؟»"},{"book":"يَيَ","chapter":"6","verse":"61","text":"عِسَ تٌ عَ كٌلٌن عَ عَ قْشِرَبِرّيٍ نَ يِ وْيّنيِ قَلَقٍ عٍ بٌرٍ تَفِ، عَ نَشَ عٍ مَشْرِن، «ﭑ مَ مَسٍنيِ بَرَ وٌ رَشْنْ؟"},{"book":"يَيَ","chapter":"6","verse":"62","text":"شَ عَ سَ لِ فٌ، وٌ سَ عَدَ مَ شَ دِ تٌ تٍ رَ كٌورٍ مَ، عَ كٍلِشِ دّننَشّ؟"},{"book":"يَيَ","chapter":"6","verse":"63","text":"عَلَ شَشِلِ سّنِيّنشِ نَن كِسِ قِمَ مِشِ مَ. قَتٍ بّندّ تَن مُ نْمَ سٍسٍ رَ. ﭑ مَسٍنيِ نَشَن تِشِ وٌ بّ، عَ عَلَ شَشِلِ سّنِيّنشِ نُن كِسِ سْتْ كِ نَن مَسٍنمَ."},{"book":"يَيَ","chapter":"6","verse":"64","text":"كْنْ مِشِ ندٍيٍ نَ وٌ يَ مَ، نَشٍيٍ مُ دَنشَنِيَشِ.» عِسَ نَ قَلَ نّ بَرِ مَ كَبِ عَ قْلّ، عَ نُ عَ كٌلٌن نَشٍيٍ مُ دَنشَنِيَشِ، عَ نُن نَشَن قَمَ عَ يَنقَدٍ، عَ عَ سَ كُنتِفِيٍ بّلّشّ."},{"book":"يَيَ","chapter":"6","verse":"65","text":"عَ مَن نَشَ عَ مَسٍن، «نَ نَن عَ رَ، ﭑ عَ قَلَشِ نّ وٌ بّ، عَ مِشِ يٌ مُ نْمَ قَدٍ ﭑ شْن مَ، شَ بَبَ عَلَ مُ نَ دَنشَنِيَ قِ عَ مَ.»"},{"book":"يَيَ","chapter":"6","verse":"66","text":"نَ شَنبِ، عَ قْشِرَبِرّ فبٍفبٍ نَشَ حَنِفٍ مَسَرَ، عٍ فبِلٍن عَ قْشْ رَ."},{"book":"يَيَ","chapter":"6","verse":"67","text":"نَ كُي، عِسَ نَشَ عَ قْشِرَبِرّ قُ نُن قِرِنيِيٍ مَشْرِن، «وٌ تَن فٌ؟ وٌ قَن وَ مَ كٍلِقٍ ﭑ شُن مَ؟»"},{"book":"يَيَ","chapter":"6","verse":"68","text":"سِمْن ثِيّرِ نَشَ عَ يَابِ، «مَرِفِ، شَ مُشُ فبِلٍن عِ قْشْ رَ، مُشُ قَ سِفَمَ ندٍ شْن مَ؟ عَبَدَن كِسِ مَسٍنيِ نَ عِ تَن نَن يِ."},{"book":"يَيَ","chapter":"6","verse":"69","text":"مُشُ بَرَ لَ عَ رَ، مُشُ مَن بَرَ فّ عَ كٌلٌندٍ، عَ عِ تَن نَن نَ عَلَ شَ سّنِيّنتْي رَ.»"},{"book":"يَيَ","chapter":"6","verse":"70","text":"عِسَ نَشَ عٍ يَابِ، «ﭑ تَن شَ مُ وٌ سُفَندِ، وٌ تَن مِشِ قُ نُن قِرِنيِيٍ؟ كْنْ مِشِ كٍرٍن نَ وٌ يَ مَ، عَدَ مَ سٍنتَنّ نَن عَ رَ.»"},{"book":"يَيَ","chapter":"6","verse":"71","text":"عَ نُ سِمْن عِسِكَرِيٌتِ شَ دِ يُدَ سِ نَن مَ، نَشَن نُ نَ عَ قْشِرَبِرّ قُ نُن قِرِنيِيٍ يَ مَ. عَ تَن نَن نُ قَمَ عَ يَنقَدٍ، عَ عَ سَ كُنتِفِيٍ بّلّشّ."}]}