{"data":[{"book":"سَمُوٍلِ ٢","chapter":"3","verse":"1","text":"فٍرٍ بُ نّ كِ قَنيِ رَ دَوُدَ شَ مِشِيٍ نُن سْلُ شَ مِشِيٍ تَفِ، دَوُدَ سّنبّ نُ فبٌمَ، سْلُ شَ مِشِيٍ تَن سّنبّ نُ شُرُنمَ."},{"book":"سَمُوٍلِ ٢","chapter":"3","verse":"2","text":"دَوُدَ شَ دِيٍ نَن يَ نَشٍيٍ بَرِشِ هٍبِرٌن. عَ شَ دِ سِنفٍ قِندِشِ عَمِنٌن نَن نَ، عَشِنٌوَ مَ يِسِرٍيلِكَ نَشَن بَرِ عَ بّ."},{"book":"سَمُوٍلِ ٢","chapter":"3","verse":"3","text":"عَ شَ دِ قِرِن ندٍ قِندِشِ كِلٍيَبَ نَن نَ، نَبَلِ كَرٍ مٍلٍكَ شَ فِنّ عَبِفَيِلِ نَشَن بَرِ عَ بّ. عَ شَ دِ سَشَن ندٍ قِندِشِ عَبِسَلٌمِ نَن نَ، فٍسُرِ مَنفّ شَ دِ فِنّ تَلَمَيِ، مَاكَ نَشَن بَرِ عَ بّ."},{"book":"سَمُوٍلِ ٢","chapter":"3","verse":"4","text":"عَ شَ دِ نَانِ ندٍ قِندِشِ عَدٌنِيَ نَن نَ، هَفِ نَشَن بَرِ عَ بّ. عَ شَ دِ سُولِ ندٍ قِندِشِ سّقَتَيَ نَن نَ، عَبِتَلِ نَشَن بَرِ عَ بّ."},{"book":"سَمُوٍلِ ٢","chapter":"3","verse":"5","text":"عَ شَ دِ سٍننِ ندٍ قِندِشِ يِتِرٍيَمِ نَن نَ، عَ شَ فِنّ عٍفٍلَ نَشَن بَرِ عَ بّ. دَوُدَ شَ دِيٍ نَن نَ كِ نَشٍيٍ بَرِ هٍبِرٌن."},{"book":"سَمُوٍلِ ٢","chapter":"3","verse":"6","text":"سْلُ شَ مِشِيٍ نُن دَوُدَ شَ مِشِيٍ نُ نَ فٍرٍقٍ تّمُي نَشّ، عَبٍنٍرِ نُ كَتَمَ سّنبّ سْتْدٍ سْلُ شَ مِشِيٍ يَ مَ."},{"book":"سَمُوٍلِ ٢","chapter":"3","verse":"7","text":"سْلُ شَ كٌنيِ فِنّ ندٍ نُ نَ نَشَن شِلِ رِ سِثَ، عَيَ شَ دِ فِنّ. عِسِبٌسٍتِ نَشَ عَبٍنٍرِ مَشْرِن، «مُنقٍ رَ عِ بِرَشِ ﭑ بَبَ شَ كٌنيِ فِنّ قْشْ رَ؟»"},{"book":"سَمُوٍلِ ٢","chapter":"3","verse":"8","text":"عَبٍنٍرِ نَشَ شْنْ عِسِبٌسٍتِ مَ نَ وْيّنيِ شَ قٍ رَ، عَ قَ عَ يَابِ، «ثٍ، بَرٍ نَن ﭑ نَ يُدَيَ بْشِ مَ؟ ﭑ قٍ فبٍفبٍ رَبَشِ نّ عِ بْنسْي بّ، عِ بَبَ شَ دٍنبَيَ بّ، نُن عِ بَبَ بٌورٍيٍ بّ. عِ بَبَ شَ شَنُنتٍيَ شَ قٍ رَ، ﭑ مُ تِن عِ سٌدٍ دَوُدَ يِ رَ. كْنْ يَكْسِ عِ قَ ﭑ كَلَمُشِ يِ فِنّ نَن مَ قٍ رَ؟"},{"book":"سَمُوٍلِ ٢","chapter":"3","verse":"9","text":"عَلَ شَ ﭑ مَكِيتِ عَ حَاشِ رَ، شَ ﭑ مُ قٍ بِرِن نَبَ عَلَكٌ دَوُدَ شَ قٍ شَ كَمَلِ، عَلْ عَلَتَلَ عَ لَايِدِشِ عَ بّ كِ نَشّ،"},{"book":"سَمُوٍلِ ٢","chapter":"3","verse":"10","text":"عَ شَ مَنفّيَ بَ سْلُ يِ رَ، عَ قَ دَوُدَ شَ مَنفّيَ مَبَنبَن يُدَيَ بْشِ مَ، كٍلِقٍ دَنَ هَن بٍرِ سٍيبَ.»"},{"book":"سَمُوٍلِ ٢","chapter":"3","verse":"11","text":"عِسِبٌسٍتِ مُ سُو سَ عَ يَابِدٍ وْيّن كٍرٍن نَ، بَرِ مَ عَ فَاشُشِ عَ يَ رَ."},{"book":"سَمُوٍلِ ٢","chapter":"3","verse":"12","text":"عَبٍنٍرِ نَشَ شّيرَيٍ شّي دَوُدَ مَ، عٍ شَ سَ عَ قَلَ عَ بّ عَ تَن شِلِ رَ، «ندٍ فبٍ نَ يِ بْشِ رَ؟» عٍ مَن شَ سَ عَ قَلَ عَ بّ، «وٌن شَ سَاتَ، ﭑ شَ عِ مَلِ عِسِرَيِلَ بِرِن يَ شَ رَقِندِ عِ مَ.»"},{"book":"سَمُوٍلِ ٢","chapter":"3","verse":"13","text":"دَوُدَ نَشَ عَ يَابِ، «عَوَ، وٌن شَ سَاتّ شِرِ، كْنْ ﭑ مُ وَ مَ عِ شَ قَ ﭑ يِرٍ ﭑ مَ فِنّ مِكَلِ شَنبِ، سْلُ شَ دِ فِنّ.»"},{"book":"سَمُوٍلِ ٢","chapter":"3","verse":"14","text":"دَوُدَ نَشَ شّيرَيٍ شّي سْلُ شَ دِ عِسِبٌسٍتِ مَ، عَ قَلَقٍ رَ، «ﭑ مَ فِنّ رَ سَنبَ ﭑ مَ بٍ، ﭑ نَشَن شَ كٌتٍ دْشْ قِلِسِتَكَ سٌلِ كّمّ رَ.»"},{"book":"سَمُوٍلِ ٢","chapter":"3","verse":"15","text":"نَ كُي عِسِبٌسٍتِ نَشَ سَ عَ بَ عَ شَ مْرِ ثَلَتِيّلِ يِ رَ، لَيِسَ شَ دِ."},{"book":"سَمُوٍلِ ٢","chapter":"3","verse":"16","text":"عَ شَ مْرِ نَشَ بِرَ عَ قْشْ رَ هَن بَشُرِ مِ عَ وَ مَ، كْنْ عَبٍنٍرِ نَشَ عَ قَلَ عَ بّ، «فبِلٍن عِ شْنيِ.» ثَلَتِيّلِ نَشَ فبِلٍن."},{"book":"سَمُوٍلِ ٢","chapter":"3","verse":"17","text":"عَبٍنٍرِ نُن عِسِرَيِلَ قٌرِيٍ نَشَ عٍ بٌورٍ تٌ. عَ نَشَ عَ قَلَ عٍ بّ، «سِنفٍ وٌ نُ وَ مَ نّ دَوُدَ شَ قِندِ وٌ شَ مَنفّ رَ."},{"book":"سَمُوٍلِ ٢","chapter":"3","verse":"18","text":"عَ لَنمَ وٌ شَ عَ رَبَ يَكْسِ، بَرِ مَ عَلَتَلَ عَ قَلَ نّ عَ شَ قٍ رَ، ‹ﭑ نَن مَ حَمَ بَمَ نّ قِلِسِتَكَيٍ نُن عَ يَشُييٍ بِرِن يِ رَ ﭑ مَ كٌنيِ دَوُدَ نَن سَابُي رَ.›»"},{"book":"سَمُوٍلِ ٢","chapter":"3","verse":"19","text":"عَبٍنٍرِ نَشَ وْيّن بُنيَمِن بْنسْييٍ قَن بّ. نَ دَنفِ شَنبِ، عَ نَشَ سِفَ هٍبِرٌن عَ قَلَقٍ رَ دَوُدَ بّ عِسِرَيِلَكَيٍ نُن بُنيَمِن بْنسْي نَشَن نَتّشِ."},{"book":"سَمُوٍلِ ٢","chapter":"3","verse":"20","text":"عَبٍنٍرِ تٌ سِفَ دَوُدَ يِرٍ هٍبِرٌن، عَ تَن نُن مِشِ مْشْحّن، دَوُدَ نَشَ شُلُنيِ تِ عَ تَن نُن عَ شَ مِشِيٍ بّ."},{"book":"سَمُوٍلِ ٢","chapter":"3","verse":"21","text":"عَبٍنٍرِ نَشَ عَ قَلَ دَوُدَ بّ، «ﭑ مَرِفِ، تِن ﭑ شَ سِفَ عِسِرَيِلَ بِرِن شُن لَن، عَلَكٌ وٌ شَ سَاتّ شِرِ، بِرِن شَ لُ عِ شَ مَنفّيَ بُن مَ، عَلْ عِ وَ مَ عَ شْنمَ كِ نَشّ.» دَوُدَ نَشَ تِن عَبٍنٍرِ شَ مَسٍنيِ رَ، عَ نَشَ عَ لُ عَ شَ سِفَ بْحّسَ كُي."},{"book":"سَمُوٍلِ ٢","chapter":"3","verse":"22","text":"عَ مُ بُ، يٌوَبَ نُن دَوُدَ شَ سْورِيٍ نَشَ قَ سٍيٍ رَ عٍ نَشٍيٍ سْتْ فٍرٍ ندٍ كُي. عَبٍنٍرِ مُ نُ نَ دَوُدَ يِرٍ هٍبِرٌن، بَرِ مَ دَوُدَ نُ بَرَ عَ بّحِن بْحّسَ كُي."},{"book":"سَمُوٍلِ ٢","chapter":"3","verse":"23","text":"يٌوَبَ نُن عَ شَ سْورِيٍ نَشَ عَ كٌلٌن نٍرِ شَ دِ عَبٍنٍرِ نُ بَرَ قَ مَنفّ يِرٍ، عَ مَن قَ سِفَ بْحّسَ كُي."},{"book":"سَمُوٍلِ ٢","chapter":"3","verse":"24","text":"يٌوَبَ نَشَ سِفَ مَنفّ يِرٍ، عَ عَ قَلَ عَ بّ، «عِ مُنسٍ رَبَشِ عَبٍنٍرِ تٌ قَ عِ يِرٍ؟ عِ عَ لُشِ مُنقٍ رَ عَ شَ سِفَ بْحّسَ كُي؟"},{"book":"سَمُوٍلِ ٢","chapter":"3","verse":"25","text":"عِ مُ عَ كٌلٌن نٍرِ شَ دِ عَبٍنٍرِ قَشِ عِ مَدَشُدٍ نُن عِ رَبّندٍ نّ؟»"},{"book":"سَمُوٍلِ ٢","chapter":"3","verse":"26","text":"يٌوَبَ تٌ كٍلِ دَوُدَ يِرٍ، عَ نَشَ مِشِيٍ شّي عَبٍنٍرِ قْشْ رَ سِرَ يٍ كُندِ يِرٍ. عٍ نَشَ قَ عَ رَ، كْنْ دَوُدَ مُ نُ قٍقٍ كٌلٌن."},{"book":"سَمُوٍلِ ٢","chapter":"3","verse":"27","text":"عَبٍنٍرِ تٌ فبِلٍن هٍبِرٌن، يٌوَبَ نَشَ عَ مَبّندُن عَ فُندٌ كِ مَ تَا نَادّ رَ، عَلْ عَ نّ وَ مَ عٍ شَ عٍ بٌورٍ تٌ. عَ نَشَ عَ سْشْ قِنّ رَ عَ قُرِ مَ مّننِ عَ شُنيَ عَسَهّلِ فبٍحْشْقٍ رَ. عَبٍنٍرِ قَشَ نَ كِ نّ."},{"book":"سَمُوٍلِ ٢","chapter":"3","verse":"28","text":"دَوُدَ تٌ نَ قٍ كٌلٌن، عَ نَشَ عَ قَلَ، «عَلَ يَ شْرِ، عَبٍنٍرِ شَ قَشّ مُ قِندِشِ ﭑ مَ كٌتٍ رَ، عَ مُ قِندِشِ ﭑ مَ مَنفّيَ شَ كٌتٍ رَ."},{"book":"سَمُوٍلِ ٢","chapter":"3","verse":"29","text":"يِ قَشّ كٌتٍ نَ يٌوَبَ نُن عَ بْنسْييٍ نَن شُن مَ! كُندِ قُرٍ شَ لُ عَ بْنسْي مِشِ ندٍيٍ مَ عَبَدَن، شَ نَ مُ عَ رَ، مَبّن قُرٍ، قَشّ حَاشِ، كَ كَامّ.»"},{"book":"سَمُوٍلِ ٢","chapter":"3","verse":"30","text":"يٌوَبَ نُن عَ تَارَ عَبِسَيِ عَبٍنٍرِ قَشَ نَ كِ نّ، عٍ شُنيَ عَسَهّلِ شَ قٍ رَ، نَشَن قَشَ فٍرٍ كُي فَبَيٌن."},{"book":"سَمُوٍلِ ٢","chapter":"3","verse":"31","text":"دَوُدَ نَشَ عَ قَلَ يٌوَبَ نُن عَ شَ سْورِيٍ بّ، عَ نَشّ، «وٌ شَ وٌ شَ دٌنمَيٍ عِبْو سُننُنيِ كُي، وٌ شَ حْنقٍ دُفِ رَفٌرٌ وٌ مَ عَبٍنٍرِ شَ قَشّ شَ قٍ رَ.» مَنفّ دَوُدَ نَشَ عَبٍنٍرِ قُرٍ مَتِ فَبُرِ دّ رَ."},{"book":"سَمُوٍلِ ٢","chapter":"3","verse":"32","text":"عٍ نَشَ عَبٍنٍرِ رَفَتَ هٍبِرٌن. مَنفّ دَوُدَ نَشَ وَ عَ شُي عِتٍشِ رَ، عَ نُن حَمَ بِرِن."},{"book":"سَمُوٍلِ ٢","chapter":"3","verse":"33","text":"مَنفّ نَشَ يِ سُوكِ بَ عَ بّ، عَ نَشّ،"},{"book":"سَمُوٍلِ ٢","chapter":"3","verse":"34","text":"عِ بّلّشّيٍ مُ نُ شِرِشِ،"},{"book":"سَمُوٍلِ ٢","chapter":"3","verse":"35","text":"حَمَ بِرِن نَشَ وَ عَبٍنٍرِ شَ قٍ رَ. دَوُدَ شَ مِشِيٍ تٌ وَ عَ شَ عَ دّفٍ، دَوُدَ نَشَ عَ كَلِ، عَ نَشّ، «عَلَ شَ ﭑ شُن نَكَنَ عَ حَاشِ رَ شَ ﭑ نَن ﭑ دّفٍمَ بٍيمَنُ سٌفٍ دُلَمَ تّمُي نَشّ.»"},{"book":"سَمُوٍلِ ٢","chapter":"3","verse":"36","text":"حَمَ تٌ دَوُدَ شَ وْيّنيِ مّ، نَ نَشَ رَقَن عٍ مَ. مَنفّ دَوُدَ شَ قٍ نُ حَمَ كّنّنمَ."},{"book":"سَمُوٍلِ ٢","chapter":"3","verse":"37","text":"حَمَ بِرِن نَشَ عَ كٌلٌن عَ نٍرِ شَ دِ عَبٍنٍرِ مُ قَشَ مَنفّ شَ يَامَرِ شَ مَ."},{"book":"سَمُوٍلِ ٢","chapter":"3","verse":"38","text":"مَنفّ نَشَ عَ قَلَ عَ شَ مِشِيٍ بّ، عَ نَشّ، «ﭑ شَ عَ قَلَ وٌ بّ، تٌ كُنتِفِ شُنفبٍ بَرَ قَشَ عِسِرَيِلَ."},{"book":"سَمُوٍلِ ٢","chapter":"3","verse":"39","text":"هَلِ ﭑ تٌ قِندِشِ وٌ شَ مَنفّ سُفَندِشِ رَ، ﭑ سّنبّ بَرَ شُرُن سٍرُيَ شَ دِيٍ يَ عِ. عَلَ شَ عٍ شَ وَلِ حَاشِ سَرٍ رَفبِلٍن عٍ تَن تِنشِنتَرٍيٍ مَ.»"}]}