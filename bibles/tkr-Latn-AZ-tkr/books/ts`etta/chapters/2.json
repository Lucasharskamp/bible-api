{"data":[{"book":"Ts`etta","chapter":"2","verse":"1","text":"İnəxüd, xəybışiniy ç'iyeyn, maane gırgıne karan itxhıniy ç'əvexhen."},{"book":"Ts`etta","chapter":"2","verse":"2","text":"Allahee yighıd'esde yiğılqameen işbı ç'əvə'ənbı, yighıd'esde yiğıl, hı'iyne işbışiker curxha manzil haa'a."},{"book":"Ts`etta","chapter":"2","verse":"3","text":"Allahee yighıd'esde yiğıs xayir-düə huvu, man yiğ mansa yiğbışik'e curuiyn, mane yiğıl gırgın ha'an işbı ç'əvüü manzil haa'a."},{"book":"Ts`etta","chapter":"2","verse":"4","text":"Xəybıyiy ç'iye itxhıniyle qiyğiyna hekaye: Rəbb Allahee xəybıyiy ç'iye itxhıniyle qiyğa,"},{"book":"Ts`etta","chapter":"2","verse":"5","text":"ç'iyeyne aq'val ok'bıyiy yivar ələə deşdiy. Rəbb Allahee gyoğiy g'ixdevuva, sayid ç'iyee ezasda insan deşva, mançil-alla məxüd ıxha."},{"book":"Ts`etta","chapter":"2","verse":"6","text":"Xhyanıd2:6 Xhyanıd: cühüt'yaaşine mizel cuvabna qopkuvalla şavuk'lecab vats'a deş. Man «xhyanıd» eyxhe, «booğud» eyxhe. ç'iyençeniy əlqəən. Mane xhyanıked ç'iyesın xhyanniy eyxhen."},{"book":"Ts`etta","chapter":"2","verse":"7","text":"Manke Rəbb Allahee ç'iyeyne nyuq'vneke insan hı'ı, mang'une quşeeqa ı'mrene nafasna uf üvxhü. Həməxürur insan üç'ür qıxha."},{"book":"Ts`etta","chapter":"2","verse":"8","text":"Qiyğa Rəbb Allahee şargılne Edenıl sa bağ ezu, irxhınna insanır maqa gixhxhı."},{"book":"Ts`etta","chapter":"2","verse":"9","text":"Maa'ad Rəbb Allahee ç'iyeyl uftanda g'ecen, ittun oxhanas eyxhen meyvabınan xətta curayn-curayn yivar aleyli'ı. Mang'vee q'öble menne yivaaşik idyakarana yiv oozu: sa yivene meyvabışe ı'mı'r hoole, mansançined meyvabışe yuguniy pisın ats'axhya'asın ats'al hele."},{"book":"Ts`etta","chapter":"2","verse":"10","text":"Bağıs xhyan helena sa damaniy Edenençe gyobatsts'e, mançeb mana yoq'ne cigeeqaniy bit'alooxhe."},{"book":"Ts`etta","chapter":"2","verse":"11","text":"Mançine sançin do Pişon vod. Mana bıkırne Xavila ölkayne hiqiy-allançeniy gyobatsts'e. Maa'ad g'izil qığəə."},{"book":"Ts`etta","chapter":"2","verse":"12","text":"İne ölkayn g'izil yugun vod. İnyaa'ad yugun evanan gatraniy gıranna eke oniksıb vooxhena."},{"book":"Ts`etta","chapter":"2","verse":"13","text":"Q'öb'esde damayn do Gixonodun. Manab bıkırne Kuş ölkayne hiqiy-allançeniy gyobatsts'e."},{"book":"Ts`etta","chapter":"2","verse":"14","text":"Xhebıd'esde damayn do Dəclə (Tigır) vodun. Mana Aşşur ölkayne şargıle gyobatsts'e. Yoq'ub'esda damab Fəratobna (Yefrat)."},{"book":"Ts`etta","chapter":"2","verse":"15","text":"Rəbb Allahee insan Edenne bağeeqa giyxhena, man ezu, çiqar ilekkecenva."},{"book":"Ts`etta","chapter":"2","verse":"16","text":"Rəbb Allahee insanıs əmı'r hav'u uvhuyn: «Bağeene gırgıne yivaaşin meyvabı ıkkanang'a oxhanas əxə."},{"book":"Ts`etta","chapter":"2","verse":"17","text":"Saccu yuguniy pisın ats'axha'ane yivena meyva umooxhan, mana opxhunne yiğıl qik'asda»."},{"book":"Ts`etta","chapter":"2","verse":"18","text":"Rəbb Allahee meed eyhen: «İnsan sayrena ıxhay yugda deşod, Zı mang'usda cus sik'ına sa kumagçiy ixhanasda»."},{"book":"Ts`etta","chapter":"2","verse":"19","text":"Rəbb Allahee gırgın çolun həyvanarıd, xəən şit'yarıd nyuq'neke ha'a. Qiyğa Allahee manbı insanne k'anyaqa adaylenbı, g'aces, mang'vee nəxdun dobıyiy mançis heles. İnsanee nene həyvanıs nen doyiy gixhxhı, məxüdud axvan."},{"book":"Ts`etta","chapter":"2","verse":"20","text":"İnsanee gırgıne çavra-vəq'əys, çolane həyvanaaşıs, xəəne şit'yaaşıs do hele, saccu cus sik'ına kumag ha'asda iveeke deş."},{"book":"Ts`etta","chapter":"2","verse":"21","text":"Mane gahıl Rəbb Allahee insan k'orane nik'eeqa g'ıxele. Mana nik'eenang'a Rəbb Allahee mang'une mıglene t'eleyna sa alyapt'ı, çin cigad çurunuka gyats'ı'ı."},{"book":"Ts`etta","chapter":"2","verse":"22","text":"Rəbb Allahee insanıke alyapt'ıyne mıglene t'eleyke xhunaşşe irxhın. Yicir insanne k'anyaqa qarı."},{"book":"Ts`etta","chapter":"2","verse":"23","text":"İnsanee uvhuyn:"},{"book":"Ts`etta","chapter":"2","verse":"24","text":"Mançil-alla adamee dekkiy yed g'alyabaççe, xhunaşşeyka eyxhe. Adamiyiy xhunaşşe sa vooxhe."},{"book":"Ts`etta","chapter":"2","verse":"25","text":"Adamiy cuna xhunaşşe – q'öyursana ts'elebniy vob, manbışis mançile naş qexhe deşdiy."}]}