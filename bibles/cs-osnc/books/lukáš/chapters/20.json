{"data":[{"book":"Lukáš","chapter":"20","verse":"1","text":"Jednoho dne, když Ježíš mluvil k lidem shromážděným v chrámu a ukazoval jim, jak se k nim Bůh přiblížil, přišli za ním velekněží, učitelé zákona a židovští představitelé s otázkou:"},{"book":"Lukáš","chapter":"20","verse":"2","text":"„Kdo tě pověřil, od koho máš takovou pravomoc?“"},{"book":"Lukáš","chapter":"20","verse":"3","text":"Řekl jim: „Než odpovím, chci slyšet od vás:"},{"book":"Lukáš","chapter":"20","verse":"4","text":"Kdo pověřil Jana Křtitele jeho posláním? Bůh nebo lidé?“"},{"book":"Lukáš","chapter":"20","verse":"5","text":"Tou otázkou je zaskočil a oni se mezi sebou dohadovali: „Řekneme-li Bůh, pak se nás zeptá, proč jsme mu tedy neuvěřili,"},{"book":"Lukáš","chapter":"20","verse":"6","text":"a řekneme-li, že lidé, mohl by nás lid kamenovat, protože oni věří, že Jan Křtitel byl prorok.“"},{"book":"Lukáš","chapter":"20","verse":"7","text":"Nakonec odpověděli: „Nevíme, kdo poslal Jana.“"},{"book":"Lukáš","chapter":"20","verse":"8","text":"Nato Ježíš řekl: „Pak nemá význam, abych vám pověděl, kdo pověřil mne.“"},{"book":"Lukáš","chapter":"20","verse":"9","text":"Pak se obrátil k okolostojícím a vyprávěl jim obrazný příběh: „Jeden člověk založil vinici. Pronajal ji vinařům a na dlouhou dobu odcestoval."},{"book":"Lukáš","chapter":"20","verse":"10","text":"Když přišla doba sklizně, poslal k vinařům svého sluhu, aby mu odevzdali podíl z úrody. Ti však posla zmrskali a vyhnali s prázdnou."},{"book":"Lukáš","chapter":"20","verse":"11","text":"Majitel vinice tam poslal jiného sluhu, ale i toho zbili, vysmáli se mu a nic mu nedali."},{"book":"Lukáš","chapter":"20","verse":"12","text":"Ještě třetího sluhu tam pán poslal. Toho dokonce zranili a vyhnali."},{"book":"Lukáš","chapter":"20","verse":"13","text":"Majitel vinice si řekl: ‚Co mám dělat? Zkusím to ještě s nimi. Pošlu tam svého syna, před ním budou mít respekt.‘"},{"book":"Lukáš","chapter":"20","verse":"14","text":"Ale když vinaři uviděli majitelova syna, dohodli se mezi sebou: ‚To je dědic, zabijeme ho, a vinice bude naše.‘"},{"book":"Lukáš","chapter":"20","verse":"15","text":"A tak se stalo. Vyvlekli ho ven z vinice a zabili ho."},{"book":"Lukáš","chapter":"20","verse":"16","text":"Co myslíte, že udělá majitel s těmi proradnými nájemci? Přijde, podle zásluhy je ztrestá a vinici svěří jiným.“ Posluchači pochopili, kam tím Ježíš míří, a namítali: „Co si to o nás myslíš? Tak hluboko jsme neklesli.“"},{"book":"Lukáš","chapter":"20","verse":"17","text":"Ježíš se na ně podíval a řekl: „Přemýšlejte o tom, co znamenají slova napsaná v Bibli: ‚Kámen, který stavitelé odhodili jako nepotřebný, se ukázal jako nejdůležitější – svorník stavby.‘"},{"book":"Lukáš","chapter":"20","verse":"18","text":"Každý, kdo ten kámen přehlíží, o něj dříve nebo později klopýtne a potluče se. Kdo ho dává jinam, než kámen skutečně patří, vystavuje se nebezpečí, že se mu celá stavba zřítí a ten kámen ho rozdrtí.“"},{"book":"Lukáš","chapter":"20","verse":"19","text":"Velekněží a učitelé zákona mu v té chvíli v duchu podepisovali rozsudek smrti, ale nic nepodnikli, protože se báli lidu. Dobře totiž pochopili, že to podobenství platilo jim."},{"book":"Lukáš","chapter":"20","verse":"20","text":"Hledali tedy vhodnou příležitost a poslali za ním své lidi. Měli předstírat upřímný zájem o jeho kázání a vyprovokovat ho k nějakému výroku, pro který by mohl být obžalován před římskou správou."},{"book":"Lukáš","chapter":"20","verse":"21","text":"Zeptali se ho tedy: „Mistře, my víme, že tvoje učení je správné, neděláš mezi lidmi rozdíl a hlásáš Boží pravdu, padni komu padni."},{"book":"Lukáš","chapter":"20","verse":"22","text":"Řekni nám, máme platit daně římskému císaři, nebo nemáme?“"},{"book":"Lukáš","chapter":"20","verse":"23","text":"On však prohlédl jejich lest a vyzval je:"},{"book":"Lukáš","chapter":"20","verse":"24","text":"„Podejte mi peníz! Čí obraz a jméno jsou na něm vyraženy?“ Odpověděli: „Císaře.“"},{"book":"Lukáš","chapter":"20","verse":"25","text":"On jim na to řekl: „Dávejte tedy, co je císařovo, císaři, a co je Boží, dávejte Bohu.“"},{"book":"Lukáš","chapter":"20","verse":"26","text":"A tak se jim nepodařilo Ježíše nachytat a zmlkli, překvapeni jeho odpovědí."},{"book":"Lukáš","chapter":"20","verse":"27","text":"Pak přišli k Ježíšovi saducejové. Ti chtěli být moderní, a tak popírali i vzkříšení z mrtvých a věčný život. Předložili mu vymyšlený problém:"},{"book":"Lukáš","chapter":"20","verse":"28","text":"„Mistře, Mojžíš napsal ve svém zákoně: Zemře-li ženatý muž bezdětný, jeho bratr je povinen oženit se s vdovou."},{"book":"Lukáš","chapter":"20","verse":"29","text":"Představ si rodinu, kde bylo sedm bratrů. Nejstarší se oženil a zemřel, aniž by zanechal potomka."},{"book":"Lukáš","chapter":"20","verse":"30-31","text":"S vdovou se oženil druhý bratr, ale také zemřel bez dětí. Tak tomu bylo i s třetím a dalšími, až se s tou ženou oženilo postupně všech sedm a všichni zůstali bezdětní."},{"book":"Lukáš","chapter":"20","verse":"32","text":"Nakonec zemřela i ona."},{"book":"Lukáš","chapter":"20","verse":"33","text":"Komu bude při vzkříšení náležet, když měla sedm manželů?“"},{"book":"Lukáš","chapter":"20","verse":"34-36","text":"Ježíš odpověděl: „Manželství a rodina jsou záležitostí pozemského života. Avšak pro ty, které Bůh vzkřísí a přijme do věčného života, ztratí manželství svůj pozemský smysl. Budou všichni tvořit Boží rodinu, podobně jako jeho andělé."},{"book":"Lukáš","chapter":"20","verse":"37","text":"A že bude vzkříšení z mrtvých, to poznal již Mojžíš, na kterého se tak rádi odvoláváte. Když k němu Bůh mluvil z hořícího keře, představil se mu jako Bůh Abrahamův, Bůh Izákův a Bůh Jákobův. Ti přece dávno před tím zemřeli."},{"book":"Lukáš","chapter":"20","verse":"38","text":"A tak Bůh není Bohem mrtvých, ale živých; on nabízí život všem, kdo mu uvěří.“"},{"book":"Lukáš","chapter":"20","verse":"39","text":"Několik učitelů zákona řeklo: „Mistře, to jsi jim dobře odpověděl.“"},{"book":"Lukáš","chapter":"20","verse":"40","text":"Pak se už nikdo neodvážil na něco se ho zeptat."},{"book":"Lukáš","chapter":"20","verse":"41","text":"Položil jim tedy otázku: „Jak to, že někteří z vás nazýváte Mesiáše synem Davidovým?"},{"book":"Lukáš","chapter":"20","verse":"42","text":"Vždyť sám David o něm píše v knize Žalmů:"},{"book":"Lukáš","chapter":"20","verse":"43","text":"dokud ti neodevzdám moc nade všemi lidmi.‘"},{"book":"Lukáš","chapter":"20","verse":"44","text":"Jak by tedy mohl být Mesiáš Davidovým potomkem, když ten ho nazývá svým Pánem?“"},{"book":"Lukáš","chapter":"20","verse":"45","text":"Učedníkům pak řekl přede všemi lidmi:"},{"book":"Lukáš","chapter":"20","verse":"46-47","text":"„Varujte se takových znalců zákona, kteří se rádi ukazují v honosných talárech a čekají, že je lidé budou na ulici uctivě zdravit. Při bohoslužbách sedají v předních řadách a vyhrazují si čestná místa na hostinách. Dlouze se modlí, aby udělali dobrý dojem. Ve skutečnosti jsou to pokrytci, kteří se nestydí vyjídat domácnosti vdov. Ti budou jednou zvlášť přísně potrestáni.“"}]}