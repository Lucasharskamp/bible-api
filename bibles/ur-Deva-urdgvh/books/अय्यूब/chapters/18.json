{"data":[{"book":"अय्यूब","chapter":"18","verse":"1","text":"बिलदद सूख़ी ने जवाब देकर कहा,"},{"book":"अय्यूब","chapter":"18","verse":"2","text":"“तू कब तक ऐसी बातें करेगा? इनसे बाज़ आकर होश में आ! तब ही हम सहीह बात कर सकेंगे।"},{"book":"अय्यूब","chapter":"18","verse":"3","text":"तू हमें डंगर जैसे अहमक़ क्यों समझता है?"},{"book":"अय्यूब","chapter":"18","verse":"4","text":"गो तू आग-बगूला होकर अपने आपको फाड़ रहा है, लेकिन क्या तेरे बाइस ज़मीन को वीरान होना चाहिए और चटानों को अपनी जगह से खिसक्ना चाहिए? हरगिज़ नहीं!"},{"book":"अय्यूब","chapter":"18","verse":"5","text":"यक़ीनन बेदीन का चराग़ बुझ जाएगा, उस की आग का शोला आइंदा नहीं चमकेगा।"},{"book":"अय्यूब","chapter":"18","verse":"6","text":"उसके ख़ैमे में रौशनी अंधेरा हो जाएगी, उसके ऊपर की शमा बुझ जाएगी।"},{"book":"अय्यूब","chapter":"18","verse":"7","text":"उसके लंबे क़दम रुक रुककर आगे बढ़ेंगे, और उसका अपना मनसूबा उसे पटख़ देगा।"},{"book":"अय्यूब","chapter":"18","verse":"8","text":"उसके अपने पाँव उसे जाल में फँसा देते हैं, वह दाम पर ही चलता-फिरता है।"},{"book":"अय्यूब","chapter":"18","verse":"9","text":"फंदा उस की एड़ी पकड़ लेता, कमंद उसे जकड़ लेती है।"},{"book":"अय्यूब","chapter":"18","verse":"10","text":"उसे फँसाने का रस्सा ज़मीन में छुपा हुआ है, रास्ते में फंदा बिछा है।"},{"book":"अय्यूब","chapter":"18","verse":"11","text":"वह ऐसी चीज़ों से घिरा रहता है जो उसे क़दम बक़दम दहशत खिलाती और उस की नाक में दम करती हैं।"},{"book":"अय्यूब","chapter":"18","verse":"12","text":"आफ़त उसे हड़प कर लेना चाहती है, तबाही तैयार खड़ी है ताकि उसे गिरते वक़्त ही पकड़ ले।"},{"book":"अय्यूब","chapter":"18","verse":"13","text":"बीमारी उस की जिल्द को खा जाती, मौत का पहलौठा उसके आज़ा को निगल लेता है।"},{"book":"अय्यूब","chapter":"18","verse":"14","text":"उसे उसके ख़ैमे की हिफ़ाज़त से छीन लिया जाता और घसीटकर दहशतों के बादशाह के सामने लाया जाता है।"},{"book":"अय्यूब","chapter":"18","verse":"15","text":"उसके ख़ैमे में आग बसती, उसके घर पर गंधक बिखर जाती है।"},{"book":"अय्यूब","chapter":"18","verse":"16","text":"नीचे उस की जड़ें सूख जाती, ऊपर उस की शाख़ें मुरझा जाती हैं।"},{"book":"अय्यूब","chapter":"18","verse":"17","text":"ज़मीन पर से उस की याद मिट जाती है, कहीं भी उसका नामो-निशान नहीं रहता।"},{"book":"अय्यूब","chapter":"18","verse":"18","text":"उसे रौशनी से तारीकी में धकेला जाता, दुनिया से भगाकर ख़ारिज किया जाता है।"},{"book":"अय्यूब","chapter":"18","verse":"19","text":"क़ौम में उस की न औलाद न नसल रहेगी, जहाँ पहले रहता था वहाँ कोई नहीं बचेगा।"},{"book":"अय्यूब","chapter":"18","verse":"20","text":"उसका अंजाम देखकर मग़रिब के बाशिंदों के रोंगटे खड़े हो जाते और मशरिक़ के बाशिंदे दहशतज़दा हो जाते हैं।"},{"book":"अय्यूब","chapter":"18","verse":"21","text":"यही है बेदीन के घर का अंजाम, उसी के मक़ाम का जो अल्लाह को नहीं जानता।”"}]}