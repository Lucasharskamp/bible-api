{"data":[{"book":"Lewi Sɛrɛxɛdubɛ","chapter":"15","verse":"1","text":"Alatala naxa a masen Annabi Munsa nun Haruna bɛ,"},{"book":"Lewi Sɛrɛxɛdubɛ","chapter":"15","verse":"2","text":"«Wo xa a fala Isirayilakae bɛ, kɔrɔsila kanyi bara findi mixi sɛniyɛntare ra."},{"book":"Lewi Sɛrɛxɛdubɛ","chapter":"15","verse":"3","text":"Kɔrɔsila kanyi bara findi mixi sɛniyɛntare ra hali kɔrɔsila mu na minife sinden, kɔnɔ a na a fate kui."},{"book":"Lewi Sɛrɛxɛdubɛ","chapter":"15","verse":"4","text":"Kɔrɔsila kanyi sama sade naxan ma, se sɛniyɛntare na a ra. A dɔxɔ gonyi naxan yo ma, na fan se sɛniyɛntare na a ra."},{"book":"Lewi Sɛrɛxɛdubɛ","chapter":"15","verse":"5","text":"Naxan na din a xa sade ra, na kanyi xa a xa dugie xa, a xa a yɛtɛ maxa ye ra. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"6","text":"Naxan dɔxɔma a xa gonyi ma, na kanyi xa a xa dugie xa, a xa a yɛtɛ maxa ye ra. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"7","text":"Naxan yo din na furema fate ra, na kanyi xa a xa dugie xa, a xa a yɛtɛ maxa ye ra. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"8","text":"Xa furema dɛ ye bɔxun mixi sɛniyɛnxi nde ma, na kanyi xa a xa dugie xa, a xa a yɛtɛ maxa. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"9","text":"Dɔxɔse naxan sama soe ma, xa na mu a ra ɲɔxɔmɛ ma, xa furema dɔxɔ na fari, na dɔxɔse findima se sɛniyɛntare nan na."},{"book":"Lewi Sɛrɛxɛdubɛ","chapter":"15","verse":"10","text":"Naxan na din sese ra furema bara dɔxɔ naxan fari, na kanyi bara findi mixi sɛniyɛntare ra han nunmare ra. Na kanyi xa a xa dugie xa, a xa a yɛtɛ maxa."},{"book":"Lewi Sɛrɛxɛdubɛ","chapter":"15","verse":"11","text":"Furema bɛlɛxɛ sɛniyɛntare kanyi dinma mixi naxan na, na xa a xa dugie xa, a xa a yɛtɛ maxa ye ra. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"12","text":"Furema dinma fɛɲɛ naxan na, na xa kana. Xa yirabase wuri daaxi na a ra, a lan a xa maxa ye ra.»"},{"book":"Lewi Sɛrɛxɛdubɛ","chapter":"15","verse":"13","text":"«Kɔrɔsila kanyi na yalan, a mamɛ tima nɛ lɔxun keren beenu a xa findi mixi sɛniyɛnxi ra. A xa a xa dugie xa, a xa a maxa dulonyi ye ra. A sɛniyɛnma na ki nɛ."},{"book":"Lewi Sɛrɛxɛdubɛ","chapter":"15","verse":"14","text":"Xi solomasaxan nde lɔxɔɛ, a xa ganbɛ firin tongo, xa na mu a ra kolokonde yɔrɛ firin, a sa e so sɛrɛxɛdubɛ yi ra n tan Alatala ya i hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"15","verse":"15","text":"Sɛrɛxɛdubɛ xa xɔni keren ba yunubi xafari sɛrɛxɛ ra, boore sɛrɛxɛ gan daaxi. Na kui, kɔrɔsila kanyi bara a xun sara n tan Alatala ya i.»"},{"book":"Lewi Sɛrɛxɛdubɛ","chapter":"15","verse":"16","text":"«Xa xɛmɛ nde a xa wantanyi nɔxɔ, a xa a fate birin maxa. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"17","text":"Dugi nun kiri naxan birin nɔxɔ, e xa maxa ye ra, e fan findima nɛ se sɛniyɛntare han nunmare ra."},{"book":"Lewi Sɛrɛxɛdubɛ","chapter":"15","verse":"18","text":"Xa xɛmɛ nun ginɛ kafu e boore ra, e xa e fate maxa. E findima mixi sɛniyɛntaree nan na han nunmare ra.»"},{"book":"Lewi Sɛrɛxɛdubɛ","chapter":"15","verse":"19","text":"«Ginɛ naxan na a xa kike wali kui, a findima mixi sɛniyɛntare nan na lɔxun keren bun ma. Naxan na din a ra, a fan findima mixi sɛniyɛntare ra han nunmare ra."},{"book":"Lewi Sɛrɛxɛdubɛ","chapter":"15","verse":"20","text":"Ginɛ naxan na a xa kike wali kui, a sama sade naxan ma, se sɛniyɛntare na a ra. A dɔxɔ sese naxan ma, na fan se sɛniyɛntare na a ra."},{"book":"Lewi Sɛrɛxɛdubɛ","chapter":"15","verse":"21","text":"Naxan yo na din a xa sade ra, na kanyi xa a xa dugie xa, a xa a yɛtɛ maxa ye ra. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"22","text":"Naxan yo na dɔxɔ a xa gonyi ma, na kanyi xa a xa dugie xa, a xa a yɛtɛ maxa ye ra. A findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"23","text":"Xa se nde saxi na sade ma, xa na mu a ra na gonyi ma a nu dɔxɔxi naxan ma, naxan dinma na se ra a findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"15","verse":"24","text":"Xa xɛmɛ nde nun na ginɛ kafu, a xa kike wali wuli fa sa a fate ma, a fan findima mixi sɛniyɛntare nan na lɔxɔxun keren bun ma. A na sa sade yo ma, na fan findima se sɛniyɛntare nan na.»"},{"book":"Lewi Sɛrɛxɛdubɛ","chapter":"15","verse":"25","text":"«Xa wuli lu mini ra ginɛ ma, naxan mu findixi a xa kike wali wuli ra, xa na mu a ra a xa kike wali tɛmui xɔn naxa kuya, a findima mixi sɛniyɛntare nan na alɔ ginɛ naxan na a xa kike wali kui."},{"book":"Lewi Sɛrɛxɛdubɛ","chapter":"15","verse":"26","text":"A na a sa sade naxan ma, xa na mu a ra a dɔxɔ gonyi naxan ma, na birin findima nɛ se sɛniyɛntare ra alɔ a xa kike wali tɛmui."},{"book":"Lewi Sɛrɛxɛdubɛ","chapter":"15","verse":"27","text":"Naxan dinma na see ra, na kanyi xa a xa dugie xa, a xa a fate maxa ye ra. A findima mixi sɛniyɛntare nan na han nunmare ra.»"},{"book":"Lewi Sɛrɛxɛdubɛ","chapter":"15","verse":"28","text":"«Wuli na ba minife, na ginɛ xa mamɛ ti lɔxɔxun keren, a fa sɛniyɛn."},{"book":"Lewi Sɛrɛxɛdubɛ","chapter":"15","verse":"29","text":"Xi solofere nde lɔxɔɛ, a xa ganbɛ firin, xa na mu a ra kolokonde yɔrɛ firin tongo, a xa e xanin sɛrɛxɛdubɛ xɔn hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"15","verse":"30","text":"Sɛrɛxɛdubɛ xa xɔni keren ba yunubi xafari sɛrɛxɛ ra, boore sɛrɛxɛ gan daaxi. Sɛrɛxɛdubɛ xunsare sɛrɛxɛ bama na ginɛ bɛ n tan Alatala ya i na ki nɛ.»"},{"book":"Lewi Sɛrɛxɛdubɛ","chapter":"15","verse":"31","text":"«Wo xa Isirayilakae makuya sɛniyɛntareɲa ra, xa na mu a ra, e na e makɔrɛ n ma hɔrɔmɔlingira ra naxan na wo tagi, e faxama nɛ.»"},{"book":"Lewi Sɛrɛxɛdubɛ","chapter":"15","verse":"32","text":"«Sɛriyɛ nan na ki kɔrɔsila xa fe ra, a nun xɛmɛ naxan a xa wantanyi nɔxɔma,"},{"book":"Lewi Sɛrɛxɛdubɛ","chapter":"15","verse":"33","text":"ginɛ naxan na kike wali kui, kɔrɔsila naxan minima xɛmɛ nun ginɛ fate i, nun xɛmɛ naxan nun ginɛ sɛniyɛntare kafuma.»"}]}