{"data":[{"book":"योहान","chapter":"9","verse":"1","text":"जाणे बुखेत यीशु एक माणहाह दिख्यो, जो जेल्माम रेच ने आंदलो एतो।"},{"book":"योहान","chapter":"9","verse":"2","text":"तेवी यीशुन चेला ताह फुशा, “एय गुरू, कुणीन पापान वोजेसे ज्यो ओहलो आंदलो पायदा ईयेल हे; ज्यान काय ज्यान आईख आबाख ने?”"},{"book":"योहान","chapter":"9","verse":"3","text":"यीशु ताह जापाप आप्यो, “नाह ते ज्यो पाप किरेल ईतो, नाह ज्यान आहख आबोख। पुण ज्यो ज्यानकेरता आंदलो पायदा ईयेल हे काय बोगवानान काम ता माय देखाय।"},{"book":"योहान","chapter":"9","verse":"4","text":"जो माहु मुकलेल हे, तान काम दिह हे ताह वोर आपुह केरने जोरेवरी हे; काहाकाय रात आवणी हे ती माय कुणीह बी काम केरता नाय आवी।"},{"book":"योहान","chapter":"9","verse":"5","text":"9:5 मत्ती 5:14; योहान 8:12मी जाह वोर दुनियाम हे, ताह वोर मी दुनियान उजालो हे।”"},{"book":"योहान","chapter":"9","verse":"6","text":"इहकेरीन केयीन यीशु बुय पोर थुप्यो, एने थुपा केरीन माटड्यो बिजाड़ीन; एने तो माटड्यो ता आंदलान डोला पोर लागाड़ीन"},{"book":"योहान","chapter":"9","verse":"7","text":"ताह केयो, “जा, शिलोम मतलब मुकलेल। नावान कुंडाम दोव ले।” तो आंदलो जाईन दोव लेदो, एने देखतीन आवो।"},{"book":"योहान","chapter":"9","verse":"8","text":"तेवी तान आहने रेणारे, एने जा ताह पेल बिख मांगतालो दिखेल एता ता केया, “बोहीन बिख मांग्‍या केरतालो ज्यो तोस हे काय?”"},{"book":"योहान","chapter":"9","verse":"9","text":"थोड़ाक माणहे केया, “ज्यो तोस हे,” पुण दिहरा केया, “नाह; ज्यो ते तान गेत देखाह।”"},{"book":"योहान","chapter":"9","verse":"10","text":"तेवी ता ताह फुसणे बाज गीया, “तारा डोला किहीक उगड़ी गीया?”"},{"book":"योहान","chapter":"9","verse":"11","text":"तो जापाप आप्यो, “यीशु नावान एक माणुह माटड्यो बिजाड़ीन मारा डोला पोर लागाड़ेल,” एने माहु केयो, “शिलोम नावान कुंडाम जाईन दोव ले। ते मी तान वात होमलीन जाईन दुयो, एने देखणे बाज गीयो।”"},{"book":"योहान","chapter":"9","verse":"12","text":"तेवी ता ताह फुशा, “तो का हे?”"},{"book":"योहान","chapter":"9","verse":"13","text":"जो पेल आंदलो एतो, ताह माणहे फरिसी फाय ली गीया।"},{"book":"योहान","chapter":"9","verse":"14","text":"जेदिह यीशु माटड्यो बिजाड़ीन तान डोला उगड़ील ईतो तो विहेवणेन दिह ईतो।"},{"book":"योहान","chapter":"9","verse":"15","text":"ओवता फरिसी ताह उंजु फुशा, तु किहीक देखणे बाज गीयो। तो केयो, “तो मारा डोला पोर माटड्यो लागाड्यो; उवतो मी दोव लियेल, एने एवी मी देखथु।”"},{"book":"योहान","chapter":"9","verse":"16","text":"तेवी थोड़ाक फरिसी केणे बाज गीया, “ज्यो माणुह बोगवानान उगे रेन नाह सोतो, काहाकाय ज्यो विहेवणेन दिह नाह मानेत।”"},{"book":"योहान","chapter":"9","verse":"17","text":"फरिसी ता आंदलाह पोशा केया, “जो तारा डोला उगड़ील हे। तान बाराम तु काय किथे?”"},{"book":"योहान","chapter":"9","verse":"18","text":"पुण यहुदि आदिकारीह बुरहो नाह ईनो, ज्यो आंदलो एतो एने एवी दिखेह, केरीन तान आईख आबाख हादाड़ीन"},{"book":"योहान","chapter":"9","verse":"19","text":"ताह फुशा, “तुमरो ज्यो बिटोख आंदलो पायदा ईयेल इहकेरीन केतेह, तो ज्योस हे काय? ते उवतो ज्यो एवी किहीक देखणे बाज गीयो?”"},{"book":"योहान","chapter":"9","verse":"20","text":"तान आहख आबोख जापाप आप्या, “ज्यो आमरो बिटोख हे, एने आंदलोच पायदा ईयेल ईतो, ज्यो आमुह मालुम हे।"},{"book":"योहान","chapter":"9","verse":"21","text":"पुण आमु ज्यो नाह मालुम सोतो काय एवी किहीक देखणे बाज गीयो, एने आमुह ज्यो बी नाह जाणते काय तान डोला कुण उगाड़ेल हे। ज्यो सोमेजदार हे, ज्या फुस लिवो; ज्यो केय देय!”"},{"book":"योहान","chapter":"9","verse":"22","text":"ज्‍यु वातु तान आहख आबोख ज्यानकेरता केया, काहाकाय ता यहुदि आदिकारीह बिताला, काहाकाय यहुदि एकमेल एय जायेल एता काय केदी ईखेह केय काय तो मसी हे, ते बोक्‍तीन गेराम रेन काड़ देती।"},{"book":"योहान","chapter":"9","verse":"23","text":"ता माय तान आहख आबोख केया, “ज्यो सोमेजदार हे; ज्या फुस लिवो!”"},{"book":"योहान","chapter":"9","verse":"24","text":"तेवी यहुदि आदिकारी ता आंदला माणहाह दिहरी वार उंजु हादिन केया, “बोगवानान सामने वायदो केर काय तु खेरीच बुलेह! पुण आमु जाणतेह काय जो माणुह तुवाह हुदारेल हे, तो पापी हे।”"},{"book":"योहान","chapter":"9","verse":"25","text":"तो आंदलो माणुह जापाप आप्यो, “तो पापी हे काय नाह ज्यो माहु मालुम नाह सोतो। पुण माहु एक वात मालुम हे: काय मी पेल आंदलो ईतो, एने एवी देखथु।”"},{"book":"योहान","chapter":"9","verse":"26","text":"ता यहुदि आदिकारी ताह उंजु केया, “तार हिऱ्यो तो काय किरेल? एने किहीक तारा डोला उगड़ील?”"},{"book":"योहान","chapter":"9","verse":"27","text":"तो आंदलो माणुह ताह जापाप आप्यो, “मी ते तुमूह केय दिनो, एने तुमू नाह होमल्या। पोशा होमेलनेन आसा काहा केरतेह? काय तुमू बी तान चेला बोणने होदतेह?”"},{"book":"योहान","chapter":"9","verse":"28","text":"तेवी ता हाजो बाकतो केयीन ताह केया, “तुस तान चेलो एय; पुण आमु ते मुसान चेला हेते।"},{"book":"योहान","chapter":"9","verse":"29","text":"आमु जाणतेह काय बोगवान मुसा हिऱ्यो वातु किरेल ईतो; पुण ता माणहाह नाह जाणते काय तो कारीन आयेल हे!”"},{"book":"योहान","chapter":"9","verse":"30","text":"तो माणुह ताह जापाप आप्यो, “ज्यी ते बोंगलाणेन वात हे, ज्यो तुमूह नाह मालुम सोतो काय तो कारीन आयेल हे! पुण तो ते मारा डोला उगाड़ेल हे!"},{"book":"योहान","chapter":"9","verse":"31","text":"आमु जाणतेह काय बोगवान पापी माणहान वात नाह होमलेत; पुण जा बोगवानान बोक्ती केरतेह एने तान मोरजी पोर चालेह, तान वात होमलेह।"},{"book":"योहान","chapter":"9","verse":"32","text":"जेल्माम रेच ने आंदलान माणहान डोला एगदो उगाड़ेल ओहली वात दुनियान सुरवात रेन केदी होमेलनाम आवी नाह।"},{"book":"योहान","chapter":"9","verse":"33","text":"केदी ज्यो माणुह बोगवानान उगे रेन नाय रेतो, ते कायच नाय केर सेकतो।”"},{"book":"योहान","chapter":"9","verse":"34","text":"ता ताह जापाप आप्या, “तु ते खेरीच पापाम पायदा ईयेल हे, आमुह तु काय हिकाड़ेह?” इहकेरीन केयीन ता ताह बोक्ती केरन्या गेरा माय रेन बाहेर काड़ देना।"},{"book":"योहान","chapter":"9","verse":"35","text":"जेवी यीशु हुमल्यो काय ता ताह बोक्ती केरन्या गेरा माय रेन बाहेर काड़ दियेल हेते, एने जेवी तो यीशुह मिलानो ते केयो, “तु बोगवानान बेटाख पोर बुरहो किरेह काय?”"},{"book":"योहान","chapter":"9","verse":"36","text":"तो माणुह जापाप आप्यो, “एय मालीक, तो कुण हे? जा पोर मी बुरहो केरू!”"},{"book":"योहान","chapter":"9","verse":"37","text":"यीशु ताह केयो, “ताह तु दिखेल हे, एने जो तार हिऱ्यो वातु केरने बाजरिनोह तोस तो हे।”"},{"book":"योहान","chapter":"9","verse":"38","text":"तो केयो, “एय मालीक! मी बुरहो केरथु।” एने तो पाया पोड़ीन यीशुह वोंद्यो।"},{"book":"योहान","chapter":"9","verse":"39","text":"तेवी यीशु केयो, “मी ज्यी दुनिया माय नियाव ने केरता आयेल हे, ज्यानकेरता काय जाह देखात नाह ताह देखाय, एने जाह देखाह ता आंदला एय जाती।”"},{"book":"योहान","chapter":"9","verse":"40","text":"जा फरिसी ता हेऱ्या एता, ता ज्यी वात होमलीन यीशुह केया, “ते आमु बी आंदला हेते काय?”"},{"book":"योहान","chapter":"9","verse":"41","text":"यीशु ताह जापाप आप्यो, “केदी तुमू आंदला रेता, ते पापी नाय ठेराता; पुण आमुह देखाह इहकेरीन तुमू एवी केतेह, केरीन तुमरा पापान गुनो बोणीन रीथे।”"}]}