{"data":[{"book":"ایوب","chapter":"10","verse":"1","text":"از زندگی بیزارم. پس بگذارید زبان به شکایت گشوده، از تلخی جانم سخن بگویم."},{"book":"ایوب","chapter":"10","verse":"2","text":"ای خدا مرا محکوم نکن؛ فقط به من بگو چه کرده‌ام که با من چنین می‌کنی؟"},{"book":"ایوب","chapter":"10","verse":"3","text":"آیا به نظر تو این درست است که به من ظلم روا داری و انسانی را که خود آفریده‌ای ذلیل سازی و شادی و خوشبختی را نصیب بدکاران بگردانی؟"},{"book":"ایوب","chapter":"10","verse":"4","text":"آیا چشمان تو مانند چشمان انسان است؟ آیا فقط چیزهایی را می‌بینی که مردم می‌بینند؟"},{"book":"ایوب","chapter":"10","verse":"5","text":"آیا عمر تو به درازای عمر انسان است؟ آیا روزهای زندگی‌ات آنقدر کوتاه است"},{"book":"ایوب","chapter":"10","verse":"6","text":"که باید هر چه زودتر خطاهایم را بجویی، و گناهانم را جستجو کنی؟"},{"book":"ایوب","chapter":"10","verse":"7","text":"هرچند می‌دانی که تقصیرکار نیستم، و کسی نیست که بتواند مرا از دست تو نجات دهد؟"},{"book":"ایوب","chapter":"10","verse":"8","text":"دستهای تو بود که مرا سرشت و اکنون همان دستهاست که مرا نابود می‌کند."},{"book":"ایوب","chapter":"10","verse":"9","text":"به یاد آور که مرا از خاک به وجود آوردی؛ آیا به این زودی مرا به خاک برمی‌گردانی؟"},{"book":"ایوب","chapter":"10","verse":"10","text":"به پدرم قدرت بخشیدی تا مرا تولید نماید و گذاشتی در رحم مادرم رشد کنم.10‏:10 عبری: «مرا همچون شیر ریختی و همچون پنیر منجمد ساختی.»"},{"book":"ایوب","chapter":"10","verse":"11","text":"پوست و گوشت به من دادی و استخوانها و رگ و پی‌ام را به هم بافتی."},{"book":"ایوب","chapter":"10","verse":"12","text":"تو بودی که به من حیات بخشیدی و محبتت را نصیب من کردی. زندگی من در دستان تو محفوظ است."},{"book":"ایوب","chapter":"10","verse":"13","text":"با وجود این، انگیزه واقعی تو این بوده که"},{"book":"ایوب","chapter":"10","verse":"14","text":"مرا تحت نظر داشته باشی تا اگر مرتکب گناهی شدم از بخشیدنم امتناع ورزی."},{"book":"ایوب","chapter":"10","verse":"15","text":"وای بر من اگر گناهی مرتکب شوم. اما حتی اگر بی‌گناه باشم نمی‌توانم سرم را بلند کنم چون پر از شرمساری و فلاکت هستم!"},{"book":"ایوب","chapter":"10","verse":"16","text":"حتی اگر سرم را بلند کنم تو مانند شیر مرا شکار می‌کنی و قدرت مهیب خود را علیه من به نمایش می‌گذاری."},{"book":"ایوب","chapter":"10","verse":"17","text":"پیوسته علیه من شاهد می‌آوری؛ هر لحظه بر خشم خود نسبت به من می‌افزایی و نیروهای تازه نفس برای مبارزه با من می‌فرستی."},{"book":"ایوب","chapter":"10","verse":"18","text":"چرا گذاشتی به دنیا بیایم؟ ای کاش قبل از اینکه چشمی مرا می‌دید، جان می‌دادم."},{"book":"ایوب","chapter":"10","verse":"19","text":"انگار هرگز وجود نداشته‌ام و از رحم مادر به گور می‌رفتم."},{"book":"ایوب","chapter":"10","verse":"20","text":"آیا نمی‌بینی که دیگر چیزی از عمرم باقی نمانده است؟ پس دیگر تنهایم بگذار. بگذار دمی استراحت کنم."},{"book":"ایوب","chapter":"10","verse":"21","text":"به‌زودی می‌روم و دیگر باز نمی‌گردم. به سرزمینی می‌روم که سرد و تاریک است"},{"book":"ایوب","chapter":"10","verse":"22","text":"به سرزمین ظلمت و پریشانی، به جایی که خود نور هم تاریکی است."}]}