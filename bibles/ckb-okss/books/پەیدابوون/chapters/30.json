{"data":[{"book":"پەیدابوون","chapter":"30","verse":"1","text":"کاتێک ڕاحێل بینی هیچ منداڵێکی بۆ یاقوب نەبوو، بەغیلی بە خوشکەکەی خۆی برد، بە یاقوبی گوت: «منداڵم پێبدە، ئەگینا دەمرم!»"},{"book":"پەیدابوون","chapter":"30","verse":"2","text":"یاقوب لە ڕاحێل تووڕە بوو و گوتی: «ئایا من لە جێی خودام کە لە بەرهەمی سک بێبەشی کردوویت؟»"},{"book":"پەیدابوون","chapter":"30","verse":"3","text":"ئەویش گوتی: «ئەوەتا بیلهەی کەنیزەم. سەرجێیی لەگەڵ بکە هەتا لەسەر چۆکم منداڵی ببێت، ئیتر لەوەوە منیش کوڕم دەبێت.»"},{"book":"پەیدابوون","chapter":"30","verse":"4","text":"جا بیلهەی کەنیزەی خۆی دایێ تاکو ببێتە ژنی. یاقوبیش سەرجێیی لەگەڵی کرد."},{"book":"پەیدابوون","chapter":"30","verse":"5","text":"بیلهەش سکی پڕ بوو، کوڕێکی بۆ یاقوب بوو."},{"book":"پەیدابوون","chapter":"30","verse":"6","text":"ڕاحێل گوتی: «خودا پشتگیری کردم و گوێی لە داواکەم گرت، هەروەها گوێی لە دەنگم بوو و کوڕێکی پێدام.» لەبەر ئەوە ناوی لێنا دان30‏:6 دان لە عیبری بە واتای پشتگیری یان ئەستۆپاکی دێت لەلایەن دادوەرەوە.‏."},{"book":"پەیدابوون","chapter":"30","verse":"7","text":"دیسان بیلهە، کەنیزەکەی ڕاحێل سکی کرد و کوڕی دووەمی بۆ یاقوب بوو."},{"book":"پەیدابوون","chapter":"30","verse":"8","text":"ئینجا ڕاحێل گوتی: «بە زۆرانبازی خودا، زۆرانبازیم لەگەڵ خوشکەکەم کرد و بردیشمەوە.» لەبەر ئەوە ناوی لێنا نەفتالی."},{"book":"پەیدابوون","chapter":"30","verse":"9","text":"کاتێک لێئە بینی وا لە سککردن وەستاوە، پەلی زیلپەی کەنیزەکەی خۆی گرت و دایە یاقوب هەتا ببێتە ژنی."},{"book":"پەیدابوون","chapter":"30","verse":"10","text":"زیلپەی کەنیزەی لێئە کوڕێکی بۆ یاقوب بوو."},{"book":"پەیدابوون","chapter":"30","verse":"11","text":"لێئە گوتی: «بەختێکی باش!» ئیتر ناوی لێنا گاد."},{"book":"پەیدابوون","chapter":"30","verse":"12","text":"زیلپەی کەنیزەی لێئە کوڕی دووەمی بۆ یاقوب بوو."},{"book":"پەیدابوون","chapter":"30","verse":"13","text":"لێئەش گوتی: «خۆزگە بە من دەخوازرێت! لەبەر ئەوەی کچان خۆزگەم پێ دەخوازن.» ئیتر ناوی لێنا ئاشێر30‏:13 ئاشێر لە عیبری بە واتای شاد دێت.‏."},{"book":"پەیدابوون","chapter":"30","verse":"14","text":"لە ڕۆژانی دروێنەی گەنمدا، ڕەئوبێن چوو هەندێک گیائادەمەی30‏:14 گیائادەمە: جۆرە ڕووەکێکە، وایاندەزانی یارمەتیت دەدات بۆ سکپڕبوون.‏ لە کێڵگە بینییەوە و بۆ لێئەی دایکی هێنایەوە. ڕاحێلیش بە لێئەی گوت: «هەندێک لە گیائادەمەی کوڕەکەتم بدەرێ.»"},{"book":"پەیدابوون","chapter":"30","verse":"15","text":"بەڵام لێئە گوتی: «ئایا بە لاتەوە کەمە مێردەکەت بردووم؟ ئایا گیائادەمەی کوڕەکەشم دەبەیت؟»"},{"book":"پەیدابوون","chapter":"30","verse":"16","text":"کاتێک یاقوب دەمەو ئێوارە لە کێڵگە گەڕایەوە، لێئە بۆ پێشوازیکردنی چووە دەرەوە و گوتی: «دەبێت ئەمشەو بێیتە لای من، چونکە بە گیائادەمەی کوڕەکەم بە کرێم گرتوویت.» ئەویش ئەو شەوە سەرجێیی لەگەڵی کرد."},{"book":"پەیدابوون","chapter":"30","verse":"17","text":"خودا گوێی لە لێئە بوو، ئیتر سکی پڕ بوو، کوڕی پێنجەمی بۆ یاقوب بوو."},{"book":"پەیدابوون","chapter":"30","verse":"18","text":"ئینجا لێئە گوتی: «خودا پاداشتی ئەوەی دامەوە کە کەنیزەکەی خۆمم دایە پیاوەکەم.» ئیتر ناوی لێنا یەساخار30‏:18 یەساخار لە وشەی (پاداشت) لە زمانی عیبری نزیکە.‏."},{"book":"پەیدابوون","chapter":"30","verse":"19","text":"دیسان لێئە سکی کرد و کوڕی شەشەمینی بۆ یاقوب بوو."},{"book":"پەیدابوون","chapter":"30","verse":"20","text":"ئینجا لێئە گوتی: «خودا خەڵاتێکی باشی کردم. ئێستا مێردەکەم ڕێزم لێ دەگرێت، چونکە شەش کوڕم بۆی بوو.» ناوی لە کوڕەکەش نا زەبولون."},{"book":"پەیدابوون","chapter":"30","verse":"21","text":"دوای ئەمە کچێکیشی بوو، ناوی لێنا دینە."},{"book":"پەیدابوون","chapter":"30","verse":"22","text":"خودا ڕاحێلی هاتەوە یاد30‏:22 بڕوانە 8‏:1‏.‏؛ گوێی لێ گرت و منداڵدانی کردەوە."},{"book":"پەیدابوون","chapter":"30","verse":"23","text":"ئیتر سکی پڕ بوو، کوڕێکی بوو و گوتی: «خودا سووکایەتییەکەی لەسەر لابردم.»"},{"book":"پەیدابوون","chapter":"30","verse":"24","text":"ناوی لێنا یوسف، چونکە گوتی: «یەزدان کوڕێکی دیکەشم بۆ زیاد دەکات.»"},{"book":"پەیدابوون","chapter":"30","verse":"25","text":"لەدوای ئەوەی ڕاحێل یوسفی بوو، یاقوب بە لابانی گوت: «بمنێرەوە و دەگەڕێمەوە شوێن و زەوی خۆم."},{"book":"پەیدابوون","chapter":"30","verse":"26","text":"ژنەکانم و منداڵەکانیشم بدە دەستم کە لە پێناویاندا خزمەتم کردوویت، ئیتر دەڕۆم. خۆشت دەزانیت چەندە خزمەتم کردوویت.»"},{"book":"پەیدابوون","chapter":"30","verse":"27","text":"بەڵام لابان پێی گوت: «خۆزگە پەسەند دەبووم لەبەرچاوت. فاڵم گرتووەتەوە کە یەزدان لەبەر تۆ بەرەکەتداری کردووم.»"},{"book":"پەیدابوون","chapter":"30","verse":"28","text":"ئینجا گوتی: «کرێی خۆتم بۆ دیاری بکە تاکو پێت بدەم.»"},{"book":"پەیدابوون","chapter":"30","verse":"29","text":"یاقوبیش پێی گوت: «تۆ خۆت دەزانیت چۆن خزمەتم کردوویت و مەڕوماڵاتەکەت لەلای من چۆن بووە،"},{"book":"پەیدابوون","chapter":"30","verse":"30","text":"چونکە پێش هاتنی من ئەوەی هەتبوو کەم بوو، بەڵام دوای هاتنم زۆر زیادی کرد و یەزدانیش بەرەکەتداری کردیت. بەڵام ئێستا کەی کار بۆ ماڵەکەی خۆشم بکەم؟»"},{"book":"پەیدابوون","chapter":"30","verse":"31","text":"ئەویش گوتی: «چیت بدەمێ؟»"},{"book":"پەیدابوون","chapter":"30","verse":"32","text":"ئەمڕۆ لێمگەڕێ بەناو هەموو مێگەلەکانتدا تێپەڕم، هەرچی مەڕ و بزنی خاڵدار و بەڵەک و هەرچی بەرخی ڕەش لەناویاندا هەیە جیای دەکەمەوە. ئەوانە کرێیەکەی من دەبن."},{"book":"پەیدابوون","chapter":"30","verse":"33","text":"سبەینێش ڕاستودروستی من دەسەلمێنێت، کاتێک بۆ کرێیەکەم دێمە پێشت، هەرچی خاڵدار و بەڵەک نەبێت لەناو بزنەکان و ڕەش نەبێت لەناو بەرخەکان، لەلای من بە دزراو دادەنرێت.»"},{"book":"پەیدابوون","chapter":"30","verse":"34","text":"لابانیش گوتی: «باشە، تۆ چۆن دەڵێیت، با وابێت.»"},{"book":"پەیدابوون","chapter":"30","verse":"35","text":"هەر هەمان ڕۆژ هەموو تەگە30‏:35 نێری، سابرێن.‏ خەتدار و بەڵەکەکان و هەموو بزنە خاڵدار و بەڵەکەکانی جیا کردەوە، هەموو ئەوانەی سپیێتییان تێدا هەبوو، لەگەڵ هەموو ڕەشەکان لەنێوان بەرخەکان دایە دەست کوڕەکانی."},{"book":"پەیدابوون","chapter":"30","verse":"36","text":"ئینجا ماوەی سێ ڕۆژە ڕێی خستە نێوان خۆی و یاقوبەوە، لە کاتێکدا یاقوب چاودێری مەڕەکانی دیکەی لابانی دەکرد."},{"book":"پەیدابوون","chapter":"30","verse":"37","text":"یاقوب چڵی سەوزی لە دار بی و بادەم و چنار هێنا و لە شوێنی هێڵەکان توێکڵەکانیانی پاک کرد و سپیێتییەکەی ژێریانی دەرخست و خەتی سپی لەسەر کێشان."},{"book":"پەیدابوون","chapter":"30","verse":"38","text":"ئینجا چڵە دارە پاککراوەکانی لەناو ئاخوڕەکانی ئاو خواردنەوە دانا، بە جۆرێک کە کاتێک مەڕەکان بۆ ئاو خواردنەوە دەهاتن، ڕێک لەبەردەمیدا بوو، ئەمەش بۆ ئەوە بوو هەتا لە کاتی هاتنیان بۆ ئاو خواردنەوە بە بەران بێن،"},{"book":"پەیدابوون","chapter":"30","verse":"39","text":"مەڕەکان لەلای چڵەکان بەرانیان گرت و بەرخی خەتدار و خاڵدار و بەڵەکیان بوو."},{"book":"پەیدابوون","chapter":"30","verse":"40","text":"ئینجا یاقوب بەرخەکانی جیا کردەوە، بەڵام ڕووی مەڕەکانی خۆی لە مەڕە خەتدار و ڕەشەکانی لابان کرد. بەم شێوە بۆ خۆی مێگەلی دانا و لەگەڵ مەڕەکانی لابان داینەنان."},{"book":"پەیدابوون","chapter":"30","verse":"41","text":"هەر کاتێک مەڕە بەهێزەکان دەهاتنە ئەوەی بەران بگرن، یاقوب لەپێش چاویان چڵە دارەکانی لەناو حەوزەکان دادەنا بۆ ئەوەی لەناو چڵە دارەکاندا بەران بگرن."},{"book":"پەیدابوون","chapter":"30","verse":"42","text":"بەڵام کاتێک مەڕەکان لاواز دەبوون چڵە دارەکانی دانەدەنا. بەو شێوەیە لاوازەکان بۆ لابان بوون و بەهێزەکانیش بۆ یاقوب."},{"book":"پەیدابوون","chapter":"30","verse":"43","text":"ئینجا پیاوەکە تەواو دەوڵەمەند بوو. بووە خاوەنی مەڕێکی زۆر، لەگەڵ کەنیزە و خزمەتکار و وشتر و گوێدرێژ."}]}