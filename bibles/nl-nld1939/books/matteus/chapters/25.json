{"data":[{"book":"Matteus","chapter":"25","verse":"1","text":"Dan zal het rijk der hemelen gelijk zijn aan tien maagden, die haar lampen namen, om den bruidegom tegemoet te gaan."},{"book":"Matteus","chapter":"25","verse":"2","text":"Vijf van haar waren dwaas, en vijf waren wijs."},{"book":"Matteus","chapter":"25","verse":"3","text":"De dwaze namen wel haar lampen mee, doch geen olie."},{"book":"Matteus","chapter":"25","verse":"4","text":"Maar de wijze namen met haar lampen ook olie in haar kruiken mee."},{"book":"Matteus","chapter":"25","verse":"5","text":"Toen nu de bruidegom toefde, werden ze slaperig en sluimerden allemaal in."},{"book":"Matteus","chapter":"25","verse":"6","text":"Maar midden in de nacht werd er geroepen: Ziet, de bruidegom komt; gaat naar buiten, hem te gemoet."},{"book":"Matteus","chapter":"25","verse":"7","text":"Toen stonden al die maagden op, en brachten haar lampen in orde."},{"book":"Matteus","chapter":"25","verse":"8","text":"Nu zeiden de dwaze tot de wijze: Geeft ons wat van uw olie; want onze lampen gaan uit."},{"book":"Matteus","chapter":"25","verse":"9","text":"De wijze gaven ten antwoord: Neen, dan is er misschien niet genoeg voor ons en voor u; gaat liever naar de verkopers, en koopt voor uzelf."},{"book":"Matteus","chapter":"25","verse":"10","text":"Maar terwijl ze heengingen om te kopen, kwam de bruidegom, en zij die gereed waren, gingen met hem ter bruiloft in; en de deur werd gesloten."},{"book":"Matteus","chapter":"25","verse":"11","text":"Later kwamen ook de andere maagden, en zeiden: Heer, heer, doe ons open."},{"book":"Matteus","chapter":"25","verse":"12","text":"Maar hij antwoordde: Voorwaar, ik zeg u, ik ken u niet."},{"book":"Matteus","chapter":"25","verse":"13","text":"Waakt dus, want gij kent dag noch uur."},{"book":"Matteus","chapter":"25","verse":"14","text":"Het gaat er mee als met een mens, die naar het buitenland vertrok, zijn dienaars riep, en hun zijn bezittingen overdroeg."},{"book":"Matteus","chapter":"25","verse":"15","text":"En aan den één gaf hij vijf talenten, den ander twee, een derde één; ieder volgens zijn bekwaamheid. Toen ging hij op reis."},{"book":"Matteus","chapter":"25","verse":"16","text":"Die nu de vijf talenten had ontvangen, ging aanstonds heen, dreef er handel mee. en won er vijf andere bij."},{"book":"Matteus","chapter":"25","verse":"17","text":"Zo ook won hij, die er twee had ontvangen, er nog twee andere bij."},{"book":"Matteus","chapter":"25","verse":"18","text":"Maar die er één had ontvangen, ging heen, maakte een kuil in de grond, en verborg het geld van zijn heer."},{"book":"Matteus","chapter":"25","verse":"19","text":"Na lange tijd kwam de heer van die dienaars terug, en rekende met hen af."},{"book":"Matteus","chapter":"25","verse":"20","text":"En hij, die de vijf talenten had ontvangen, trad naar voren, bracht nog vijf andere talenten, en zeide: Heer, vijf talenten hebt ge mij gegeven; zie, nog vijf heb ik er bijgewonnen."},{"book":"Matteus","chapter":"25","verse":"21","text":"Zijn meester sprak tot hem: Heel best, goede en trouwe knecht; over weinig zijt ge getrouw geweest, over veel zal ik u stellen; ga binnen in de vreugde uws heren."},{"book":"Matteus","chapter":"25","verse":"22","text":"Ook hij, die de twee talenten had ontvangen, trad naar voren, en zeide: Heer, twee talenten hebt ge mij gegeven: zie, nog twee heb ik er bijgewonnen."},{"book":"Matteus","chapter":"25","verse":"23","text":"Zijn meester sprak tot hem: Heel best, goede en trouwe knecht; over weinig zijt ge getrouw geweest, over veel zal ik u stellen; ga binnen in de vreugde uws heren."},{"book":"Matteus","chapter":"25","verse":"24","text":"Nu trad ook hij naar voren, die het éne talent had ontvangen. Hij zeide: Heer, ik weet, dat ge een streng man zijt; ge maait, waar ge niet hebt gezaaid, en oogst, waar ge niet hebt uitgestrooid."},{"book":"Matteus","chapter":"25","verse":"25","text":"Ik was dus bang, en ben uw talent in de grond gaan begraven; zie, daar hebt ge het uwe terug."},{"book":"Matteus","chapter":"25","verse":"26","text":"Maar zijn meester antwoordde hem: Gij slechte en luie knecht; ge wist dat ik maai, waar ik niet heb gezaaid, en dat ik oogst, waar ik niet heb uitgestrooid."},{"book":"Matteus","chapter":"25","verse":"27","text":"Ge hadt dus mijn geld bij de wisselaars moeten beleggen; dan zou ik het bij mijn komst met rente hebben teruggekregen."},{"book":"Matteus","chapter":"25","verse":"28","text":"Neemt dus het talent van hem af, en geeft het aan hem, die de tien talenten heeft."},{"book":"Matteus","chapter":"25","verse":"29","text":"Want wie heeft, aan hem zal worden gegeven, en hij zal overvloed hebben; maar wie niet heeft, hem zal ook nog ontnomen worden wat hij bezit."},{"book":"Matteus","chapter":"25","verse":"30","text":"Werpt den onbruikbaren knecht naar buiten de duisternis in; daar zal geween zijn, en gekners der tanden."},{"book":"Matteus","chapter":"25","verse":"31","text":"Wanneer dan de Mensenzoon in zijn heerlijkheid komt, en alle engelen met Hem, zal Hij plaats nemen op de troon zijner majesteit."},{"book":"Matteus","chapter":"25","verse":"32","text":"En alle volkeren zullen vóór Hem worden vergaderd: maar Hij zal ze van elkander scheiden, zoals een herder scheiding maakt tussen schapen en bokken."},{"book":"Matteus","chapter":"25","verse":"33","text":"En de schapen zal Hij aan zijn rechterhand plaatsen, de bokken aan zijn linkerhand."},{"book":"Matteus","chapter":"25","verse":"34","text":"Dan zal de Koning zeggen tot hen, die aan zijn rechterhand staan: Komt, gezegenden van mijn Vader; neemt bezit van het rijk, dat voor u is bereid van de grondvesting der wereld af."},{"book":"Matteus","chapter":"25","verse":"35","text":"Want Ik was hongerig, en gij hebt Mij te eten gegeven; Ik was dorstig, en gij hebt Mij te drinken gegeven. Ik was vreemdeling, en gij naamt Mij op."},{"book":"Matteus","chapter":"25","verse":"36","text":"Ik was naakt, en gij hebt Mij gekleed; ziek, en gij hebt Mij bezocht: in de gevangenis, en gij zijt Mij komen bezoeken."},{"book":"Matteus","chapter":"25","verse":"37","text":"Dan zullen de rechtvaardigen Hem antwoorden: Heer, wanneer zagen we U hongerig, en spijsden we U: of dorstig, en gaven we U te drinken?"},{"book":"Matteus","chapter":"25","verse":"38","text":"Wanneer zagen we U als vreemdeling, en namen U op; of naakt, en hebben we U gekleed?"},{"book":"Matteus","chapter":"25","verse":"39","text":"Of wanneer zagen we U ziek of in de gevangenis, en zijn we tot U gekomen?"},{"book":"Matteus","chapter":"25","verse":"40","text":"Dan zal de Koning hun antwoorden: Voorwaar, Ik zeg u: Wat gij voor één van mijn geringste broeders gedaan hebt, dat hebt gij voor Mij gedaan."},{"book":"Matteus","chapter":"25","verse":"41","text":"Maar dan zal Hij zeggen tot hen, die aan de linkerhand staan: Gaat weg van Mij, vervloekten, in het eeuwige vuur, dat bereid is voor den duivel en zijn engelen."},{"book":"Matteus","chapter":"25","verse":"42","text":"Want Ik was hongerig, en gij hebt Mij niet te eten gegeven; dorstig, en gij hebt Mij niet te drinken gegeven."},{"book":"Matteus","chapter":"25","verse":"43","text":"Ik was vreemdeling, en gij naamt Mij niet op; naakt, en gij hebt Mij niet gekleed; ziek en in de gevangenis, en gij hebt Mij niet bezocht."},{"book":"Matteus","chapter":"25","verse":"44","text":"Dan zullen ook zij antwoorden: Heer, wanneer zagen we U hongerig of dorstig, vreemdeling of naakt, ziek of in de gevangenis, en hielpen we U niet?"},{"book":"Matteus","chapter":"25","verse":"45","text":"Dan zal Hij hun antwoorden: Voorwaar, Ik zeg u; wat gij niet hebt gedaan voor één van deze geringsten, dat hebt gij ook voor Mij niet gedaan."},{"book":"Matteus","chapter":"25","verse":"46","text":"Dan zullen zij gaan in de eeuwige straf, maar de rechtvaardigen in het eeuwige leven."}]}