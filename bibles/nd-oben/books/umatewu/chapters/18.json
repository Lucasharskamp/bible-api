{"data":[{"book":"UMatewu","chapter":"18","verse":"1","text":"Ngalesosikhathi abafundi beza kuJesu babuza bathi, “Ngubani omkhulu kulabo bonke embusweni wezulu na?”"},{"book":"UMatewu","chapter":"18","verse":"2","text":"Wabiza umntwana omncinyane wamisa phakathi kwabo."},{"book":"UMatewu","chapter":"18","verse":"3","text":"Wasesithi, “Ngiqinisile ngithi kini, ngaphandle kokuba liguquke libe njengabantwana abancinyane, kalisoze lafa langena embusweni wezulu."},{"book":"UMatewu","chapter":"18","verse":"4","text":"Ngakho lowo ozithobayo njengomntwana lo nguye omkhulu kulabo bonke embusweni wezulu."},{"book":"UMatewu","chapter":"18","verse":"5","text":"Njalo lowo owamukela umntwana omncane njengalo ebizweni lami wamukela mina.”"},{"book":"UMatewu","chapter":"18","verse":"6","text":"“Nxa umuntu ekhubekisa oyedwa walaba abancinyane abakholwa kimi ukuthi enze isono, kungabangcono kuye ukuthi kulengiswe entanyeni yakhe inkalakatha yembokodo yokuchola agaluliswe enzikini yolwandle."},{"book":"UMatewu","chapter":"18","verse":"7","text":"Maye kuwo umhlaba ngenxa yezinto ezenza abantu benze isono! Izinto ezinjalo zivele ziyafika kodwa maye kulowomuntu ezifika ngaye!"},{"book":"UMatewu","chapter":"18","verse":"8","text":"Nxa isandla sakho loba unyawo lwakho kukwenzisa isono, kuqume ukulahle. Kungcono kuwe ukuba ungene ekuphileni uyingini kumbe ugogekile kulokuba lezandla zombili kumbe inyawo zombili uphoselwe emlilweni ongapheliyo."},{"book":"UMatewu","chapter":"18","verse":"9","text":"Nxa ilihlo lakho likwenzisa isono, likopole ulilahle. Kungcono kuwe ukungena ekuphileni ulelihlo elilodwa kulokuba lamehlo amabili kodwa uphoselwe esihogweni somlilo.”"},{"book":"UMatewu","chapter":"18","verse":"10","text":"“Nanzelelani ukuthi lingeyisi lamunye walaba abancinyane. Ngoba ngilitshela ukuthi izingilosi zabo zezulu zihlezi zibona ubuso bukaBaba ezulwini. ["},{"book":"UMatewu","chapter":"18","verse":"11","text":"INdodana yoMuntu yalanda ukusindisa okwakulahlekile.]18.11 Livesi ayikho kwamanye amaBhayibhili esiLungu."},{"book":"UMatewu","chapter":"18","verse":"12","text":"Kambe likhumbulani? Nxa indoda ilezimvu ezilikhulu, enye iqambuke kwezinye, kayiyikuzitshiya yini lezo ezingamatshumi ayisificamunwemunye lasificamunwemunye ezintabeni iyedinga leyo eqambukileyo?"},{"book":"UMatewu","chapter":"18","verse":"13","text":"Ithi ingayithola, ngilitshela iqiniso ukuthi, iyathokoza ngaleyo ukwedlula lezo ezingamatshumi ayisificamunwemunye lasificamunwemunye ezingazange zilahleke."},{"book":"UMatewu","chapter":"18","verse":"14","text":"Ngokufanayo, uYihlo osezulwini kafisi ukuthi lamunye walaba abancinyane abhubhe.”"},{"book":"UMatewu","chapter":"18","verse":"15","text":"“Nxa umfowenu ekona, yana kuye umtshengise isiphambeko sakhe lilodwa lobabili. Nxa ekulalela usumzuzile umfowenu."},{"book":"UMatewu","chapter":"18","verse":"16","text":"Kodwa nxa engakulaleli, biza omunye loba ababili ukuze ‘indaba yonke ivele obala ilabofakazi ababili loba abathathu.’18.16 UDutheronomi 19.15"},{"book":"UMatewu","chapter":"18","verse":"17","text":"Nxa esala ukubalalela, tshela ibandla, nxa esala ukulilalela lalo ibandla mthatheni njengomhedeni kumbe njengomthelisi."},{"book":"UMatewu","chapter":"18","verse":"18","text":"Ngilitshela iqiniso ukuthi, loba yini eliyibophayo emhlabeni izabotshwa lasezulwini njalo lokho elikuthukululayo emhlabeni kuzathukululwa lasezulwini."},{"book":"UMatewu","chapter":"18","verse":"19","text":"Njalo ngilitshela iqiniso ukuthi nxa ababili kini emhlabeni bevumelana loba ngalutho bani abalucelayo bazalwenzelwa nguBaba osezulwini."},{"book":"UMatewu","chapter":"18","verse":"20","text":"Ngoba lapho okuhlangana khona ababili loba abathathu ngebizo lami, ngizabe ngikhona lami.”"},{"book":"UMatewu","chapter":"18","verse":"21","text":"UPhethro weza kuJesu wabuza wathi, “Nkosi, umfowethu loba udadewethu ngizamthethelela kangaki nxa elokhu engona na? Kuze kube kasikhombisa na?”"},{"book":"UMatewu","chapter":"18","verse":"22","text":"UJesu waphendula wathi, “Ngithi hatshi kasikhombisa kodwa okwezikhathi ezingamatshumi ayisikhombisa lesikhombisa."},{"book":"UMatewu","chapter":"18","verse":"23","text":"Ngakho umbuso wezulu unjengenkosi eyayifuna ukuqeda izikwelede zayo lezinceku zayo."},{"book":"UMatewu","chapter":"18","verse":"24","text":"Yathi isiqalisa ukuthonisa kwalethwa kuyo indoda eyayilesikwelede samathalenta azinkulungwane ezilitshumi."},{"book":"UMatewu","chapter":"18","verse":"25","text":"Kwathi ngoba ingelamandla okuhlawula inkosi yalaya ukuthi yona, umkayo, abantwana lakho konke eyayilakho kuthengiswe ukuze kuqedwe umlandu."},{"book":"UMatewu","chapter":"18","verse":"26","text":"Inceku yaguqa phambi kwenkosi yayincenga yathi, ‘Ake ungibekezelele, ngizahlawula konke.’"},{"book":"UMatewu","chapter":"18","verse":"27","text":"Inkosi yenceku leyo yayizwela usizi, yayithethelela, yawesula umlandu yayiyekela yahamba."},{"book":"UMatewu","chapter":"18","verse":"28","text":"Kodwa leyo yonela ukuphuma, yafumana eyinye inceku eyayilesikwelede sayo samadenari alikhulu. Yayibamba ngomphimbo, yayiklinya, yathi ngolaka, ‘Hlawula isikwelede sami!’"},{"book":"UMatewu","chapter":"18","verse":"29","text":"Leyonceku layo yawa ngamadolo yayincenga yathi, ‘Ake ungibekezelele, ngizakuhlawula.’"},{"book":"UMatewu","chapter":"18","verse":"30","text":"Kodwa yona yala. Endaweni yalokho, yahamba yenza ukuba leyondoda iphoselwe entolongweni ize iqale ihlawule isikwelede."},{"book":"UMatewu","chapter":"18","verse":"31","text":"Kwathi ezinye izinceku sezibonile okwakwenzakele, zathukuthela kakhulu zayaceba enkosini ngalokho okwenzakeleyo."},{"book":"UMatewu","chapter":"18","verse":"32","text":"Inkosi yayibiza leyonceku, yathi, ‘Wena nceku embi. Ngikuthethelele, ngasesula sonke isikwelede sakho ngoba ungincengile."},{"book":"UMatewu","chapter":"18","verse":"33","text":"Kungani pho ungazwelanga omunye wakho isihawu njengalokhu ngenzile kuwe?’"},{"book":"UMatewu","chapter":"18","verse":"34","text":"Inkosi yayo yathukuthela kakhulu, yayinikela kubaphathi bejele ukuthi bayihlukuluze ize isihlawule sonke isikwelede."},{"book":"UMatewu","chapter":"18","verse":"35","text":"Yiyo le indlela uBaba osezulwini azaphatha ngayo lowo lalowo wenu nxa lingathetheleli abazalwane kuphuma enhliziyweni.”"}]}