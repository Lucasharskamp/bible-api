{"data":[{"book":"Job","chapter":"31","verse":"1","text":"Toch had ik een verbond met mijn ogen gesloten, Om niet te kijken naar een maagd."},{"book":"Job","chapter":"31","verse":"2","text":"Want wat is het lot, door God in den hoge beschikt, Het erfdeel door den Almachtige daarboven bepaald?"},{"book":"Job","chapter":"31","verse":"3","text":"Het is de ondergang voor den ongerechte, Voor den boosdoener onheil!"},{"book":"Job","chapter":"31","verse":"4","text":"Slaat Hij mijn wegen niet gade, En telt Hij al mijn schreden niet?"},{"book":"Job","chapter":"31","verse":"5","text":"Ben ik ooit met leugens omgegaan, Of heeft zich mijn voet gerept tot bedrog?"},{"book":"Job","chapter":"31","verse":"6","text":"God wege mij slechts op een eerlijke schaal, En Hij zal mijn onschuld moeten erkennen!"},{"book":"Job","chapter":"31","verse":"7","text":"Indien mijn tred is afgeweken Van het rechte pad; Mijn hart mijn ogen achterna is gelopen, Of smetten aan mijn handen kleven:"},{"book":"Job","chapter":"31","verse":"8","text":"Dan moge ik zaaien, een ander het eten, En wat ik geplant heb, worde uitgerukt!"},{"book":"Job","chapter":"31","verse":"9","text":"Indien mijn hart is verleid door een vrouw, Ik geloerd heb aan de deur van mijn naaste:"},{"book":"Job","chapter":"31","verse":"10","text":"Dan moge mijn vrouw voor een ander malen, En mogen anderen haar bezitten;"},{"book":"Job","chapter":"31","verse":"11","text":"Want dat zou een schanddaad zijn, En een halszaak voor het gerecht!"},{"book":"Job","chapter":"31","verse":"12","text":"Dan brande een vuur tot het dodenrijk En vertere heel mijn bezit!"},{"book":"Job","chapter":"31","verse":"13","text":"Indien ik het recht van mijn slaaf heb verkracht, Of van mijn slavin, met mij in geschil:"},{"book":"Job","chapter":"31","verse":"14","text":"Wat zou ik doen, als God Zich verhief, Wat Hem antwoorden, als Hij de zaak onderzocht?"},{"book":"Job","chapter":"31","verse":"15","text":"Heeft Hij, die mij in de moederschoot schiep, ook hen niet gemaakt, Heeft niet Een en Dezelfde ons in haar lichaam gevormd?"},{"book":"Job","chapter":"31","verse":"16","text":"Heb ik ooit een arme een bede geweigerd, De ogen van een weduwe laten versmachten;"},{"book":"Job","chapter":"31","verse":"17","text":"Heb ik ooit alleen mijn brood genuttigd, En de wees daarvan niet mee laten eten?"},{"book":"Job","chapter":"31","verse":"18","text":"Neen, van kindsbeen af bracht ik hem groot als een vader, Van de moederschoot af ben ik haar leidsman geweest."},{"book":"Job","chapter":"31","verse":"19","text":"Heb ik ooit een zwerver zonder kleding gezien, Of een arme zonder bedekking;"},{"book":"Job","chapter":"31","verse":"20","text":"Hebben zijn lendenen mij niet moeten zegenen, Werd hij niet verwarmd door de wol mijner schapen?"},{"book":"Job","chapter":"31","verse":"21","text":"Indien ik mijn hand tegen een rechtschapene ophief, Omdat ik bemerkte, dat men mij in de poort ondersteunde:"},{"book":"Job","chapter":"31","verse":"22","text":"Dan valle mijn schouder uit het gewricht, Worde mijn arm uit het gelid gerukt;"},{"book":"Job","chapter":"31","verse":"23","text":"Dan treffe mij de verschrikking van God, En ik houde geen stand voor zijn Majesteit!"},{"book":"Job","chapter":"31","verse":"24","text":"Indien ik op goud mijn vertrouwen heb gesteld, Het fijnste goud mijn hoop heb genoemd;"},{"book":"Job","chapter":"31","verse":"25","text":"Mij verheugd heb ik in de macht van mijn rijkdom, En in de geweldige winst van mijn hand:"},{"book":"Job","chapter":"31","verse":"26","text":"Indien ik heb opgestaard naar de stralende zon, Naar de glanzende maan, die haar weg vervolgde,"},{"book":"Job","chapter":"31","verse":"27","text":"Zodat mijn hart in het geheim werd verleid, En mijn hand mijn mond heeft gekust"},{"book":"Job","chapter":"31","verse":"28","text":"Ook dat zou een halszaak voor het gerecht zijn geweest, Omdat ik God in den hoge had verloochend!"},{"book":"Job","chapter":"31","verse":"29","text":"Heb ik mij in het ongeluk van mijn vijand verheugd, Of gejubeld, omdat onheil hem trof;"},{"book":"Job","chapter":"31","verse":"30","text":"Heb ik mijn gehemelte niet verboden te zondigen, En door een verwensing zijn leven te eisen;"},{"book":"Job","chapter":"31","verse":"31","text":"Hebben mijn tentgenoten niet gezegd: Wie verzadigt zich niet aan het vlees van zijn vijand?"},{"book":"Job","chapter":"31","verse":"32","text":"De zwerver behoefde niet buiten te overnachten Voor den reiziger heb ik de deuren geopend."},{"book":"Job","chapter":"31","verse":"33","text":"Indien ik mijn misdaad voor de mensen bedekt heb, In mijn boezem mijn schuld heb verborgen,"},{"book":"Job","chapter":"31","verse":"34","text":"Omdat ik de grote menigte vreesde, En bang was voor de verachting der geslachten: Dan moge ik verstommen, en de deur niet meer uitgaan,"},{"book":"Job","chapter":"31","verse":"35","text":"Wie zou er dan nog naar mij horen! Zie hier mijn handtekening! De Almachtige antwoorde mij; Mijn beschuldiger schrijve zijn aanklacht neer!"},{"book":"Job","chapter":"31","verse":"36","text":"Waarachtig, ik wil ze op mijn schouder nemen Er mij als met een krans mee omhangen;"},{"book":"Job","chapter":"31","verse":"37","text":"Ik zal Hem mijn schreden een voor een tonen, En voor zijn aanschijn treden als een vorst!"},{"book":"Job","chapter":"31","verse":"38","text":"Indien mijn akker tegen mij klaagde Zijn voren gezamenlijk weenden;"},{"book":"Job","chapter":"31","verse":"39","text":"Indien ik zijn vrucht heb genoten, zonder te betalen, En zijn bezitter liet zuchten:"},{"book":"Job","chapter":"31","verse":"40","text":"Dan mogen doornen opschieten inplaats van tarwe, En stinkend onkruid inplaats van gerst! Hier eindigen de woorden van Job."}]}