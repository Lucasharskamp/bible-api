{"data":[{"book":"Jeremia","chapter":"24","verse":"1","text":"Herren (Jahve) visade mig och se, två korgar med fikon stod framför Herrens (Jahves) tempel efter att Nebukadnessar, Babels kung, hade burit i fångenskap Jechonjaho, Jehojaqims son, Juda kung och Judas furstar med hantverkarna och smederna från Jerusalem, och hade fört dem till Babel."},{"book":"Jeremia","chapter":"24","verse":"2","text":"En korg hade mycket goda fikon som fikonen från den första skörden [fikon kan skördas upp till fyra gånger under samma säsong] och den andra korgen hade mycket dåliga fikon som inte kunde ätas, så dåliga var de."},{"book":"Jeremia","chapter":"24","verse":"3","text":"Och Herren (Jahve) sade till mig: ”Vad ser du Jeremia?” Och jag svarade: ”Fikon, de goda fikonen är mycket goda och de dåliga fikonen är mycket dåliga, så att man inte kan äta dem, så dåliga är de.”"},{"book":"Jeremia","chapter":"24","verse":"4","text":"Och Herrens (Jahves) ord kom till mig, han sade:"},{"book":"Jeremia","chapter":"24","verse":"5","text":"”Så säger Herren (Jahve) Israels Gud (Elohim): ”Som dessa goda fikon så ska jag betrakta Judas fångar som jag har sänt bort från denna plats till kaldéernas land för godo."},{"book":"Jeremia","chapter":"24","verse":"6","text":"Och jag ska hålla mina ögon över dem till godo och jag ska föra dem tillbaka till detta land och jag ska bygga upp dem och inte riva ner dem och jag ska plantera dem och inte dra upp dem. [ Se Jer 1:10.]"},{"book":"Jeremia","chapter":"24","verse":"7","text":"Och jag ska ge dem ett hjärta till att känna (vara intimt förtrogna med) mig, att jag är Herren (Jahve) och de ska vara mitt folk och jag ska vara deras Gud (Elohim), för de ska återvända till mig med hela deras hjärta."},{"book":"Jeremia","chapter":"24","verse":"8","text":"Och som de dåliga fikonen, som inte kan ätas för att de är så dåliga, sannerligen så säger Herren (Jahve): Så ska jag göra med Tsidqijaho, Juda kung och hans furstar och återstoden av Jerusalem som är kvar i detta land och de som vistas i Egypten."},{"book":"Jeremia","chapter":"24","verse":"9","text":"Jag ska göra dem till en skräck bland alla jordens kungariken till ondska, till skam och till ordspråk, till hån och till förbannelse på alla platser som jag driver bort dem till."},{"book":"Jeremia","chapter":"24","verse":"10","text":"Och jag ska sända svärdet och hungersnöden och pesten ibland dem till dess de förtärs från marken som jag gav till dem och till deras fäder."}]}