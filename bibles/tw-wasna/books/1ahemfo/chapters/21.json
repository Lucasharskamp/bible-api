{"data":[{"book":"1 Ahemfo","chapter":"21","verse":"1","text":"Na ɔbarima bi a wɔfrɛ no Nabot a ɔfiri Yesreel wɔ bobeturo bi a ɛbɛn Samariahene Ahab ahemfie."},{"book":"1 Ahemfo","chapter":"21","verse":"2","text":"Ahab ka kyerɛɛ Nabot sɛ, “Fa wo bobeturo no ma me, na memfa asase no nyɛ atosodeɛfuo, ɛfiri sɛ, ɛbɛn mʼahemfie pɛɛ. Sɛ wopene so de ma me a, mɛma wo bobeturo papa, na sɛ nso wopɛ a, ɛboɔ biara a asase no die no, mɛtua.”"},{"book":"1 Ahemfo","chapter":"21","verse":"3","text":"Nanso, Nabot buaa sɛ, “Awurade mma ɛmpare me sɛ mede mʼagyanom agyapadeɛ bɛma wo.”"},{"book":"1 Ahemfo","chapter":"21","verse":"4","text":"Enti, Ahab sane kɔɔ ahemfie hɔ a ne bo afu ne ho pɔtɔɔ. Ɔkɔdaeɛ a wannidie, de nʼanim kyerɛɛ fasuo."},{"book":"1 Ahemfo","chapter":"21","verse":"5","text":"Ne yere Isebel bɛbisaa no sɛ, “Adɛn enti na woayɛ bosaa saa? Adɛn enti na wompɛ sɛ wodidie?”"},{"book":"1 Ahemfo","chapter":"21","verse":"6","text":"Ɔbuaa no sɛ, “Meka kyerɛɛ Nabot, Yesreelni no sɛ, ɔntɔn ne bobeturo no mma me anaasɛ, mɛma no bi ahyɛ anan, nanso wampene.”"},{"book":"1 Ahemfo","chapter":"21","verse":"7","text":"Ne yere Isebel bisaa sɛ, “Wonyɛ Israelhene anaa? Sɔre na didi! Mma yei nha wo. Mɛgye Nabot bobeturo no ama wo!”"},{"book":"1 Ahemfo","chapter":"21","verse":"8","text":"Na Isebel twerɛɛ nkrataa wɔ Ahab din mu, de ne nsɔano sɔɔ ano, de kɔmaa mpanimfoɔ ne akunini a wɔne Nabot te kuropɔn no mu no."},{"book":"1 Ahemfo","chapter":"21","verse":"9","text":"Krataa no mu nsɛm ne sɛ:"},{"book":"1 Ahemfo","chapter":"21","verse":"10","text":"Monhwehwɛ ahuhufoɔ baanu na wɔmmɔ no kwaadu sɛ, wadome Onyankopɔn ne ɔhene. Na afei, momfa no mfiri adi, nkɔsi no aboɔ nku no.”"},{"book":"1 Ahemfo","chapter":"21","verse":"11","text":"Enti, mpanimfoɔ ne atitire a wɔte Nabot kuro no mu no yɛɛ deɛ Isebel kaa wɔ nkrataa no mu sɛ wɔnyɛ no."},{"book":"1 Ahemfo","chapter":"21","verse":"12","text":"Wɔhyɛɛ akɔnkyene no ase, de Nabot tenaa animuonyambea wɔ nnipa no mu."},{"book":"1 Ahemfo","chapter":"21","verse":"13","text":"Na ahuhufoɔ baanu no bɛbɔɔ Nabot kwaadu wɔ nnipa no anim sɛ, wadome Onyankopɔn ne ɔhene. Enti, wɔde no kɔɔ kurotia, kɔsii no aboɔ kumm no."},{"book":"1 Ahemfo","chapter":"21","verse":"14","text":"Na wɔsoma kɔɔ Isebel nkyɛn, kɔka kyerɛɛ no sɛ, “Wɔasi Nabot aboɔ, ama wawu.”"},{"book":"1 Ahemfo","chapter":"21","verse":"15","text":"Ɛberɛ a Isebel tee sɛ wɔasi Nabot aboɔ, akum no no ara pɛ, ɔka kyerɛɛ Ahab sɛ, “Sɔre na kɔfa Nabot, Yesreelni no bobeturo no a ɔde kamee wo sɛ ɔrentɔn mma wo no. Ɔnte ase bio, na wawu.”"},{"book":"1 Ahemfo","chapter":"21","verse":"16","text":"Enti ɛhɔ ara, Ahab siane kɔfaa Nabot bobeturo no."},{"book":"1 Ahemfo","chapter":"21","verse":"17","text":"Ɛnna Awurade asɛm baa Tisbini Elia hɔ sɛ,"},{"book":"1 Ahemfo","chapter":"21","verse":"18","text":"“Kɔ na kɔhyia Israelhene Ahab a ɔdi Samaria so no. Seesei ara ɔwɔ Nabot bobeturo no mu a ɔrebɛfa."},{"book":"1 Ahemfo","chapter":"21","verse":"19","text":"Ka kyerɛ no sɛ, sei na Awurade ka: ‘Ɛnnɔɔso sɛ wokum Nabot? Ɛsɛ sɛ wobɔ no korɔno nso? Deɛ woayɛ yi enti beaeɛ a nkraman taferee Nabot mogya no, ɛhɔ ara na nkraman bɛtafere wo mogya, aane, wʼankasa wo mogya!’ ”"},{"book":"1 Ahemfo","chapter":"21","verse":"20","text":"Ahab ka kyerɛɛ Elia sɛ, “Woahunu me, me ɔtamfoɔ.”"},{"book":"1 Ahemfo","chapter":"21","verse":"21","text":"‘Mede ɔhaw ne abɛbrɛsɛ bɛbrɛ wo. Mɛhye wʼasefoɔ nyinaa, na matwa ɔbarima a ɔtwa toɔ koraa wɔ Israel, sɛ ɔyɛ akoa anaa ɔdehyeɛ, afiri Ahab ho."},{"book":"1 Ahemfo","chapter":"21","verse":"22","text":"Mɛma wo fie ayɛ sɛ Nebat babarima Yeroboam ne Ahiya babarima Baasa afie, ɛfiri sɛ, woahyɛ me abufuo ama Israel ayɛ bɔne!’"},{"book":"1 Ahemfo","chapter":"21","verse":"23","text":"“Na ɛfa Isebel ho nso no, Awurade ka sɛ, Yesreel nkraman bɛwe ne ɛnam wɔ kuropɔn no afasuo ho."},{"book":"1 Ahemfo","chapter":"21","verse":"24","text":"“Wɔn a na wɔwɔ Ahab afa a wɔwuwuu wɔ kuro no mu no nso, nkraman bɛwe wɔn ɛnam, na apete nso asosɔ wɔn a wɔwuwuu wɔ wiram no ɛnam.”"},{"book":"1 Ahemfo","chapter":"21","verse":"25","text":"(Obiara nni hɔ a ɔtɔn ne ho maa bɔne wɔ Awurade ani so, sɛdeɛ Ahab yɛeɛ no, ɛfiri sɛ, ne yere Isebel tuu no fo bɔne."},{"book":"1 Ahemfo","chapter":"21","verse":"26","text":"Ɔyɛɛ bɔne ara, kɔsii sɛ ɔkɔɔ ahoni so, te sɛ Amorifoɔ21.26 Edin Amorifoɔ no gyina hɔ ma Palestinafoɔ a na wɔte hɔ dada ansa na Israelfoɔ reba no (1 Mose 15.15; 2 Mose 23.23; 5 Mose 1.7). a Awurade pamoo wɔn wɔ Israelfoɔ anim no)."},{"book":"1 Ahemfo","chapter":"21","verse":"27","text":"Ahab tee saa asɛm yi no, ɔsunsuanee ne ntadeɛ mu, firaa ayitoma, kyenee kɔm. Ɔfiraa ayitoma no saa de awerɛhoɔ a emu yɛ den kyinkyiniiɛ."},{"book":"1 Ahemfo","chapter":"21","verse":"28","text":"Na Awurade asɛm baa Tisbini Elia hɔ sɛ,"},{"book":"1 Ahemfo","chapter":"21","verse":"29","text":"“Woahunu sɛdeɛ Ahab brɛɛ ne ho ase wɔ mʼanim? Esiane sɛ ɔbrɛɛ ne ho ase enti, meremfa saa ɔhaw ne abɛbrɛsɛ yi a ɛwɔ hɔ ma no ɛnnɛ yi mmrɛ no. Ɛbɛba ne mmammarima so; mɛsɛe nʼasefoɔ nyinaa.”"}]}