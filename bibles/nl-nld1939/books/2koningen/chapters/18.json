{"data":[{"book":"2 Koningen","chapter":"18","verse":"1","text":"In het derde jaar der regering van Hosjéa, den zoon van Ela over Israël, werd Ezekias, de zoon van Achaz, koning van Juda."},{"book":"2 Koningen","chapter":"18","verse":"2","text":"Hij was vijf en twintig jaar oud, toen hij koning werd, en heeft negen en twintig jaar te Jerusalem geregeerd. Zijn moeder heette Abi, en was de dochter van Zekarja."},{"book":"2 Koningen","chapter":"18","verse":"3","text":"Hij deed wat recht was in de ogen van Jahweh, juist zoals zijn vader David."},{"book":"2 Koningen","chapter":"18","verse":"4","text":"Hij schafte de offerhoogten af, verbrijzelde de heilige zuilen en hakte de heilige palen om. Zelfs sloeg hij de koperen slang, die Moses gemaakt had, aan stukken; want tot dan toe hadden de Israëlieten daarvoor wierook gebrand, en haar Nechoesjtan genoemd."},{"book":"2 Koningen","chapter":"18","verse":"5","text":"Hij vertrouwde op Jahweh, en had daarin zijns gelijke niet, noch voor noch na hem, onder al de koningen van Juda."},{"book":"2 Koningen","chapter":"18","verse":"6","text":"Hij bleef aan Jahweh verknocht en verliet Hem niet, maar onderhield de geboden, die Jahweh aan Moses gegeven had."},{"book":"2 Koningen","chapter":"18","verse":"7","text":"Daarom was Jahweh met hem, en slaagde hij in al zijn ondernemingen. Hij kwam in opstand tegen den koning van Assjoer, en bleef hem niet dienstbaar."},{"book":"2 Koningen","chapter":"18","verse":"8","text":"Ook sloeg hij de Filistijnen tot Gaza terug, en veroverde het gebied der stad met wachttorens en vestingen."},{"book":"2 Koningen","chapter":"18","verse":"9","text":"In het vierde jaar der regering van Ezekias, dat is het zevende jaar der regering van Hosjéa, den zoon van Ela, over Israël, trok Sjalmanéser, de koning van Assjoer, tegen Samaria op. Hij belegerde het,"},{"book":"2 Koningen","chapter":"18","verse":"10","text":"en nam het na verloop van drie jaar in. De inname van Samaria geschiedde in het zesde jaar van Ezekias, dat is het negende jaar der regering van Hosjéa over Israël."},{"book":"2 Koningen","chapter":"18","verse":"11","text":"De koning van Assjoer voerde de Israëlieten in ballingschap naar Assjoer en liet hen wonen in Chalach, aan de Chabor, een kanaal van Gozan, en in enige steden van Medië."},{"book":"2 Koningen","chapter":"18","verse":"12","text":"Dit alles gebeurde, omdat zij niet naar de stem van Jahweh, hun God, hadden geluisterd, zijn verbond hadden verlaten, niet hadden gehoorzaamd aan al wat Moses, de dienaar van Jahweh, had bevolen, en er niet naar hadden geleefd."},{"book":"2 Koningen","chapter":"18","verse":"13","text":"In het veertiende regeringsjaar van Ezekias trok Sinacherib, de koning van Assjoer, tegen alle versterkte steden van Juda op, en maakte zich daarvan meester."},{"book":"2 Koningen","chapter":"18","verse":"14","text":"Toen zond Ezekias, de koning van Juda, gezanten naar den koning van Assjoer te Lakisj, en liet hem zeggen: Ik heb misdreven! Trek weer van mij weg; dan zal ik opbrengen wat gij me oplegt. Nu vorderde de koning van Assjoer van Ezekias, den koning van Juda, driehonderd talenten zilver en dertig talenten goud."},{"book":"2 Koningen","chapter":"18","verse":"15","text":"En Ezekias gaf hem al het geld, dat in de tempel van Jahweh en in de schatkamers van het koninklijk paleis lag opgeborgen."},{"book":"2 Koningen","chapter":"18","verse":"16","text":"Bij die gelegenheid liet Ezekias van de deuren van Jahweh’s tempel en van de pijlers, die hij zelf had overtrokken, het goud afsnijden, om het aan den koning van Assjoer te geven."},{"book":"2 Koningen","chapter":"18","verse":"17","text":"Nu zond de koning van Assjoer, van Lakisj uit, een Tartan, een opperkamerling en een opperbevelhebber met een sterke krijgsmacht naar Jerusalem tegen koning Ezekias. Toen zij zich na hun aankomst bij het kanaal van de Bovenvijver op de weg van het Blekersveld hadden opgesteld,"},{"book":"2 Koningen","chapter":"18","verse":"18","text":"en om den koning riepen, ging de hofmaarschalk Eljakim, de zoon van Chilki-jáhoe naar hen toe, vergezeld van den schrijver Sjebna en den kanselier Joach, den zoon van Azaf."},{"book":"2 Koningen","chapter":"18","verse":"19","text":"De opperbevelhebber zeide tot hen: Gaat aan Ezekias berichten: Dit zegt de Opperkoning, de koning van Assjoer! Waar haalt ge toch uw vertrouwen vandaan?"},{"book":"2 Koningen","chapter":"18","verse":"20","text":"Denkt ge misschien, dat woorden alleen alkrijgsbeleid en krijgsmacht zijn? Op wien vertrouwt ge dan wel, om u tegen mij te verzetten?"},{"book":"2 Koningen","chapter":"18","verse":"21","text":"Zie, ge vertrouwt op Egypte, op die geknakte rietstok, die iemand de hand doorboort en wondt, als hij er op steunt; ja, dat is Farao, de egyptische koning voor iedereen, die op hem vertrouwt."},{"book":"2 Koningen","chapter":"18","verse":"22","text":"Misschien zult ge mij zeggen: Wij vertrouwen op Jahweh, onzen God. Maar heeft Ezekias dan zijn offerhoogten en altaren niet laten verwijderen, en tot Juda en Jerusalem gezegd: “Alleen voor dit altaar te Jerusalem moogt gij u neerwerpen?”"},{"book":"2 Koningen","chapter":"18","verse":"23","text":"Welnu, ga eens een weddenschap aan met den koning van Assjoer, mijn meester. Ik zal u twee duizend paarden leveren; maar ik wed, dat gij er niet eens de ruiters voor hebt."},{"book":"2 Koningen","chapter":"18","verse":"24","text":"Maar hoe zult ge dan weerstand kunnen bieden aan de geringste onderbevelhebbers van mijn heer? Of vertrouwt ge op Egypte voor strijdwagens en ruiters?"},{"book":"2 Koningen","chapter":"18","verse":"25","text":"Maar ben ik dan, zonder dat Jahweh het wilde, tegen dit land opgetrokken, om het te verwoesten? Neen, Jahweh heeft mij gezegd: “Trek op naar dit land en verwoest het.”"},{"book":"2 Koningen","chapter":"18","verse":"26","text":"Eljakim, de zoon van Chilki-jáhoe, Sjebna en Joach zeiden tot den opperbevelhebber: Spreek maar aramees met uw dienaars; wij verstaan dat wel. Maar spreek geen joods tegen ons; want dan verstaat het volk op de muur het ook."},{"book":"2 Koningen","chapter":"18","verse":"27","text":"Maar de opperbevelhebber gaf hun ten antwoord: Heeft mijn meester mij soms met deze boodschap alleen tot u en uw koning gezonden; of ook tot die mannen daar op de muur, die hun eigen drek met u zitten te eten, en die hun eigen water drinken?"},{"book":"2 Koningen","chapter":"18","verse":"28","text":"Daarom kwam de opperbevelhebber nog dichterbij en riep hardop in het Joods: Hoort het woord van den Opperkoning van Assjoer!"},{"book":"2 Koningen","chapter":"18","verse":"29","text":"Dit zegt de koning: Laat Ezekias u niet bedriegen; want hij kan u niet redden uit mijn hand."},{"book":"2 Koningen","chapter":"18","verse":"30","text":"En laat Ezekias u ook niet op Jahweh doen rekenen en zeggen: Jahweh zal ons zeker verlossen; deze stad zal niet in de handen van den koning van Assjoer vallen!"},{"book":"2 Koningen","chapter":"18","verse":"31","text":"Luistert niet naar Ezekias; want dit zegt de koning van Assjoer: Sluit vrede met mij, en geeft u over; dan zal iedereen de vrucht van zijn wijnstok en vijgeboom eten, en het water drinken uit zijn put,"},{"book":"2 Koningen","chapter":"18","verse":"32","text":"totdat ik u kom meenemen naar een land, dat op het uwe gelijkt: een land van koren en wijn, van brood en wijngaarden, van olijfbomen en honing; zo zult gij leven en niet sterven. Luistert niet naar Ezekias; hij misleidt u, wanneer hij zegt: Jahweh zal ons verlossen."},{"book":"2 Koningen","chapter":"18","verse":"33","text":"Hebben soms de goden van de andere volkeren hun land uit de macht van den assyrischen koning verlost?"},{"book":"2 Koningen","chapter":"18","verse":"34","text":"Waar zijn de goden van Chamat en Arpad, waar de goden van Sefarwáim, Hena en Iwwa? Waar zijn de goden van het land van Samaria; hebben zij Samaria uit mijn hand kunnen redden?"},{"book":"2 Koningen","chapter":"18","verse":"35","text":"Wie is er onder de goden van al die landen, die zijn gebied uit mijn macht heeft verlost? Zou Jahweh dan Jerusalem uit mijn hand kunnen redden?"},{"book":"2 Koningen","chapter":"18","verse":"36","text":"Men zweeg en antwoordde hem geen woord; want de koning had bevel gegeven: Ge moet hem niets terugzeggen."},{"book":"2 Koningen","chapter":"18","verse":"37","text":"Maar de hofmaarschalk Eljakim, de zoon van Chilki-jáhoe, de schrijver Sjebna en de kanselier Joach, de zoon van Azaf, scheurden hun klederen en gingen naar Ezekias, om hem de woorden van den opperbevelhebber over te brengen."}]}