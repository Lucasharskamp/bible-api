{"data":[{"book":"Sálmarnir","chapter":"76","verse":"1-2","text":"Orðstír Drottins er mikill í Júda og Ísrael."},{"book":"Sálmarnir","chapter":"76","verse":"3","text":"Bústaður hans er í Jerúsalem. Hann situr á Síonfjalli."},{"book":"Sálmarnir","chapter":"76","verse":"4","text":"Þar sundurbraut hann vopn óvina okkar."},{"book":"Sálmarnir","chapter":"76","verse":"5","text":"Öll háreist fjöll blikna í ljóma dýrðar hans!"},{"book":"Sálmarnir","chapter":"76","verse":"6","text":"Úrvalslið óvinanna er gjörsigrað! Þeir liggja flatir, sofnaðir svefninum langa. Enginn þeirra getur framar lyft hendi."},{"book":"Sálmarnir","chapter":"76","verse":"7","text":"Þegar þú, Guð Jakobs, hastaðir á þá, féllu bæði hestar og riddarar."},{"book":"Sálmarnir","chapter":"76","verse":"8","text":"Ekki er að undra þótt menn óttist þig! Hver fær staðist reiði Guðs?!"},{"book":"Sálmarnir","chapter":"76","verse":"9","text":"Þegar þú birtir þeim dóminn frá himnum, þá nötraði jörðin og þagnaði fyrir þér."},{"book":"Sálmarnir","chapter":"76","verse":"10","text":"Þú stígur fram til að refsa illgjörðamönnunum, en verndar hina auðmjúku."},{"book":"Sálmarnir","chapter":"76","verse":"11","text":"Þegar við sjáum heimsku og reiði mannanna, þá skiljum við enn betur hve dýrð þín er mikil."},{"book":"Sálmarnir","chapter":"76","verse":"12","text":"Efnið heitin sem þið gáfuð Drottni, Guði ykkar. Allir sem umhverfis hann eru færa honum gjafir. Þeir nálgast hann með óttablandinni virðingu."},{"book":"Sálmarnir","chapter":"76","verse":"13","text":"Hann er sá sem lægir ofstopa höfðingjanna og kemur konungum jarðarinnar á kné!"}]}