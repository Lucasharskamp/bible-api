{"data":[{"book":"అపొస్తలుల కార్యములు","chapter":"5","verse":"1","text":"అననీయ అనే ఒక వ్యక్తి తన భార్య సప్పీరాతో కలిసి పొలం అమ్మాడు."},{"book":"అపొస్తలుల కార్యములు","chapter":"5","verse":"2","text":"భార్యకు తెలిసే అతడు ఆ డబ్బులో కొంత దాచుకుని కొంత తెచ్చి అపొస్తలుల పాదాల దగ్గర పెట్టాడు."},{"book":"అపొస్తలుల కార్యములు","chapter":"5","verse":"3","text":"అప్పుడు పేతురు, “అననీయా!, నీ భూమి ఖరీదులో కొంత దాచుకుని సాతాను ప్రేరణకు లొంగి పరిశుద్ధాత్మను ఎందుకు మోసగించావు?"},{"book":"అపొస్తలుల కార్యములు","chapter":"5","verse":"4","text":"అది నీ దగ్గరున్నపుడు నీదే గదా? అమ్మిన తరువాత ఆ డబ్బు నీ ఆధీనంలోనే ఉంది కదా! ఈ సంగతిని ఎందుకు నీ హృదయంలో ఉద్దేశించుకున్నావు? నీవు మనుషులతో కాదు దేవునితోనే అబద్ధమాడావు” అని అతనితో చెప్పాడు."},{"book":"అపొస్తలుల కార్యములు","chapter":"5","verse":"5","text":"అననీయ ఈ మాటలు వింటూనే కుప్పకూలి ప్రాణం విడిచాడు. అది విన్న వారందరికీ చాలా భయం వేసింది."},{"book":"అపొస్తలుల కార్యములు","chapter":"5","verse":"6","text":"అప్పుడు కొందరు యువకులు వచ్చి అతణ్ణి గుడ్డలో చుట్టి మోసుకుపోయి పాతిపెట్టారు."},{"book":"అపొస్తలుల కార్యములు","chapter":"5","verse":"7","text":"సుమారు మూడుగంటల తరువాత అతని భార్య ఏం జరిగిందో తెలియక లోపలికి వచ్చింది."},{"book":"అపొస్తలుల కార్యములు","chapter":"5","verse":"8","text":"అప్పుడు పేతురు, “మీరు ఆ పొలాన్ని ఇంతకే అమ్మారా? నాతో చెప్పు” అని ఆమెనడిగాడు. అందుకామె, “అవును, యింతకే అమ్మాము” అని చెప్పింది."},{"book":"అపొస్తలుల కార్యములు","chapter":"5","verse":"9","text":"అందుకు పేతురు, “ప్రభువు ఆత్మను పరీక్షించడానికి మీరెందుకు ఒకటయ్యారు? ఇదిగో, నీ భర్తను పాతిపెట్టిన వారింకా లోపలికైనా రాలేదు. వారు నిన్నూ మోసికుని పోతారు” అని ఆమెతో చెప్పాడు."},{"book":"అపొస్తలుల కార్యములు","chapter":"5","verse":"10","text":"వెంటనే ఆమె అతని కాళ్ళ దగ్గర పడి ప్రాణం విడిచింది. ఆ యువకులు లోపలికి వచ్చి ఆమె చనిపోయిందని చూసి ఆమెనూ మోసికొనిపోయి, ఆమె భర్త పక్కనే పాతిపెట్టారు."},{"book":"అపొస్తలుల కార్యములు","chapter":"5","verse":"11","text":"సంఘమంతటికీ, ఇంకా ఈ సంగతులు విన్న వారందరికీ చాలా భయం వేసింది."},{"book":"అపొస్తలుల కార్యములు","chapter":"5","verse":"12","text":"ప్రజల మధ్య అపొస్తలుల ద్వారా అనేక సూచకక్రియలూ అద్భుతాలూ జరుగుతూ ఉన్నాయి. నమ్మిన వారంతా కలిసి సొలొమోను మంటపంలో కలుసుకుంటూ ఉన్నారు."},{"book":"అపొస్తలుల కార్యములు","chapter":"5","verse":"13","text":"తక్కిన వారిలో ఎవరికీ వారితో కలిసే ధైర్యం లేదు. అయితే"},{"book":"అపొస్తలుల కార్యములు","chapter":"5","verse":"14","text":"సామాన్య ప్రజలు వారిని గౌరవిస్తూ ఉన్నారు. చాలా మంది స్త్రీ పురుషులు విశ్వసించి ప్రభువు పక్షాన చేరారు."},{"book":"అపొస్తలుల కార్యములు","chapter":"5","verse":"15","text":"పేతురు వస్తూ ఉంటే ప్రజలు రోగులను వీధుల్లోకి తెచ్చి, వారి మీద అతని నీడ అయినా పడాలని మంచాల మీదా పరుపుల మీదా వారిని ఉంచారు."},{"book":"అపొస్తలుల కార్యములు","chapter":"5","verse":"16","text":"యెరూషలేము చుట్టూ ఉన్న పట్టణాల్లోని ప్రజలు, రోగులనూ దురాత్మల చేత బాధల పాలౌతున్న వారిని తీసుకొచ్చారు. వారంతా బాగుపడ్డారు."},{"book":"అపొస్తలుల కార్యములు","chapter":"5","verse":"17","text":"ప్రధాన యాజకుడూ అతనితో పాటు ఉన్నవారంతా, అంటే సద్దూకయ్యుల తెగ వారంతా అసూయతో నిండిపోయి"},{"book":"అపొస్తలుల కార్యములు","chapter":"5","verse":"18","text":"అపొస్తలులను పట్టుకుని పట్టణంలోని చెరసాల్లో వేశారు."},{"book":"అపొస్తలుల కార్యములు","chapter":"5","verse":"19","text":"అయితే ప్రభువు దూత రాత్రివేళ ఆ చెరసాల తలుపులు తీసి వారిని వెలుపలికి తీసుకొచ్చి, “మీరు వెళ్ళి దేవాలయంలో నిలబడి"},{"book":"అపొస్తలుల కార్యములు","chapter":"5","verse":"20","text":"ఈ జీవాన్ని గూర్చిన మాటలన్నిటినీ ప్రజలకు చెప్పండి” అని వారితో అన్నాడు."},{"book":"అపొస్తలుల కార్యములు","chapter":"5","verse":"21","text":"వారా మాట విని, ఉదయాన్నే దేవాలయానికి వెళ్ళి బోధిస్తూ ఉన్నారు. ప్రధాన యాజకుడూ, అతనితో ఉన్నవారూ వచ్చి, మహాసభ వారిని ఇశ్రాయేలీయుల పెద్దలందరినీ పిలిపించి వారిని తీసుకు రమ్మని మనుషులను చెరసాలకు పంపారు."},{"book":"అపొస్తలుల కార్యములు","chapter":"5","verse":"22","text":"భటులు అక్కడికి వెళ్ళి, వారు చెరసాలలో కనబడక పోయేసరికి తిరిగి వచ్చి"},{"book":"అపొస్తలుల కార్యములు","chapter":"5","verse":"23","text":"“చెరసాల చాలా భద్రంగా మూసి ఉంది. కావలివారు తలుపుల ముందు నిలబడి ఉండడం చూశాం గానీ తలుపులు తీసినప్పుడు లోపల మాకెవరూ కనబడలేదు” అని వారికి చెప్పారు."},{"book":"అపొస్తలుల కార్యములు","chapter":"5","verse":"24","text":"దేవాలయం అధికారీ, ప్రధాన యాజకులూ ఆ మాట విని ‘ఇది ఏమవుతుందో’ అని వారి విషయమై అయోమయంలో పడిపోయారు."},{"book":"అపొస్తలుల కార్యములు","chapter":"5","verse":"25","text":"అప్పుడొకడు వచ్చి, “మీరు జైల్లో వేయించిన మనుషులు దేవాలయంలో నిలబడి ప్రజలకు బోధిస్తూ ఉన్నారు” అని చెప్పాడు."},{"book":"అపొస్తలుల కార్యములు","chapter":"5","verse":"26","text":"అప్పుడు అధికారి సైనికులతో కూడా పోయి, ప్రజలు రాళ్లతో కొడతారేమోనని భయపడి,"},{"book":"అపొస్తలుల కార్యములు","chapter":"5","verse":"27","text":"సౌమ్యంగానే వారిని తీసుకుని వచ్చి మహాసభ ముందుంచాడు."},{"book":"అపొస్తలుల కార్యములు","chapter":"5","verse":"28","text":"ప్రధాన యాజకుడు వారితో, “ఈ నామంలో బోధించవద్దని మేము మీకు కచ్చితంగా ఆజ్ఞాపించాము గదా. అయినా మీరు యెరూషలేమును మీ బోధతో నింపి, ఈ వ్యక్తి హత్యానేరాన్ని మా మీదికి తేవాలని చూస్తున్నారు” అని చెప్పాడు."},{"book":"అపొస్తలుల కార్యములు","chapter":"5","verse":"29","text":"అందుకు పేతురు, మిగిలిన అపొస్తలులు ఇలా జవాబిచ్చారు, “మనుషులకు కాక, దేవునికే మేము లోబడాలి గదా."},{"book":"అపొస్తలుల కార్యములు","chapter":"5","verse":"30","text":"మీరు మానుకు వేలాడదీసి చంపిన యేసును మన పితరుల దేవుడు లేపాడు."},{"book":"అపొస్తలుల కార్యములు","chapter":"5","verse":"31","text":"ఇశ్రాయేలుకు హృదయ పరివర్తన, పాప క్షమాపణ దయచేయడానికి దేవుడాయన్ని అధికారిగా, రక్షకునిగా తన కుడి వైపున ఉండే స్థాయికి హెచ్చించాడు."},{"book":"అపొస్తలుల కార్యములు","chapter":"5","verse":"32","text":"మేమూ, దేవుడు తన విధేయులకు అనుగ్రహించిన పరిశుద్ధాత్మా, ఈ సంగతులకు సాక్షులం.”"},{"book":"అపొస్తలుల కార్యములు","chapter":"5","verse":"33","text":"వారీమాట విని తీవ్ర కోపంతో వీరిని చంపాలని చూశారు."},{"book":"అపొస్తలుల కార్యములు","chapter":"5","verse":"34","text":"అప్పుడు అందరి గౌరవం చూరగొన్న ధర్మశాస్త్ర బోధకుడు గమలీయేలు అనే ఒక పరిసయ్యుడు మహాసభలో లేచి అపొస్తలులను కాసేపు బయట ఉంచమని ఆజ్ఞాపించి వారితో ఇలా అన్నాడు."},{"book":"అపొస్తలుల కార్యములు","chapter":"5","verse":"35","text":"“ఇశ్రాయేలీయులారా, ఈ మనుషులకు మీరేమి చేయాలని చూస్తున్నారో జాగ్రత్త సుమా."},{"book":"అపొస్తలుల కార్యములు","chapter":"5","verse":"36","text":"కొంతకాలం క్రితం థూదా లేచి తాను గొప్పవాడినని చెప్పుకున్నాడు. సుమారు నాలుగు వందల మంది అతనితో కలిశారు. అతడు హతుడయ్యాడు. అతనిని అనుసరించిన వారంతా చెల్లా చెదరై పోయారు."},{"book":"అపొస్తలుల కార్యములు","chapter":"5","verse":"37","text":"అతని తరువాత జనాభా లెక్కలు తీసే రోజుల్లో గలిలయవాడైన యూదా అనేవాడు లేచి, కొంతమందిని తన వైపుకు ఆకర్షించాడు. వాడు కూడా నశించిపోయాడు, వాణ్ణి అనుసరించిన వారంతా చెదరిపోయారు."},{"book":"అపొస్తలుల కార్యములు","chapter":"5","verse":"38","text":"కాబట్టి నేను మీతో చెప్పేది ఏమంటే ఈ మనుషుల జోలికి వెళ్ళకుండా వారిని విడిచిపెట్టండి. ఈ ఆలోచన గానీ వారి పని గానీ మనుషుల వలన కలిగినదైతే, అది వ్యర్థమై పోతుంది."},{"book":"అపొస్తలుల కార్యములు","chapter":"5","verse":"39","text":"దేవుని వలన కలిగినదైతే వారిని మీరు ఓడించలేరు. మీరొకవేళ దేవునితో పోరాడే వారవుతారేమో సుమా.”"},{"book":"అపొస్తలుల కార్యములు","chapter":"5","verse":"40","text":"వారతని మాటకు అంగీకరించి, అపొస్తలులను పిలిపించి వారిని కొట్టించి, యేసు నామంలో బోధించ వద్దని ఆజ్ఞాపించి విడుదల చేశారు."},{"book":"అపొస్తలుల కార్యములు","chapter":"5","verse":"41","text":"ఆ నామాన్ని బట్టి అవమానం పొందడానికి పాత్రులని దేవుడు తమను ఎంచినందుకు అపొస్తలులు సంతోషిస్తూ మహాసభ నుండి వెళ్ళిపోయారు."},{"book":"అపొస్తలుల కార్యములు","chapter":"5","verse":"42","text":"ప్రతిరోజూ దేవాలయంలో, ఇంటింటా మానకుండా బోధిస్తూ, యేసే క్రీస్తని ప్రకటిస్తూ వచ్చారు."}]}