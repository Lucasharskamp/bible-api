{"data":[{"book":"مزامیر","chapter":"41","verse":"1","text":"خوشا به حال کسانی که به فکر فقیران و درماندگان هستند، زیرا هنگامی که خود در زحمت بیفتند خداوند به یاری ایشان خواهد شتافت."},{"book":"مزامیر","chapter":"41","verse":"2","text":"او ایشان را حفظ کرده، زنده نگاه خواهد داشت. آنان در دنیا سعادتمند خواهند بود و خدا نخواهد گذاشت که به دست دشمنانشان بیفتند."},{"book":"مزامیر","chapter":"41","verse":"3","text":"به هنگام بیماری، خداوند ایشان را شفا می‌بخشد و سلامتی از دست رفته را به آنان باز می‌گرداند."},{"book":"مزامیر","chapter":"41","verse":"4","text":"گفتم: «خداوندا، به تو گناه کرده‌ام؛ بر من رحم کن و مرا شفا ده!»"},{"book":"مزامیر","chapter":"41","verse":"5","text":"دشمنانم با کینه و نفرت دربارهٔ من می‌گویند: «کی می‌میرد و نامش گم می‌شود؟»"},{"book":"مزامیر","chapter":"41","verse":"6","text":"هنگامی که به عیادتم می‌آیند، وانمود می‌کنند که دوستدارانم هستند، و حال آنکه از من نفرت دارند و قصدشان سخن‌چینی و شایعه‌سازی است."},{"book":"مزامیر","chapter":"41","verse":"7","text":"همهٔ دشمنانم پشت سرم حرف می‌زنند و درباره‌ام بد می‌اندیشند."},{"book":"مزامیر","chapter":"41","verse":"8","text":"آنها می‌گویند: «به مرض کشنده‌ای مبتلا شده؛ از بستر بیماری بلند نخواهد شد.»"},{"book":"مزامیر","chapter":"41","verse":"9","text":"حتی بهترین دوستم نیز که به او اعتماد داشتم و نان و نمک مرا می‌خورد، دشمن من شده است."},{"book":"مزامیر","chapter":"41","verse":"10","text":"ای خداوند، بر من رحم کن و مرا بر پا بدار تا جواب آنان را بدهم."},{"book":"مزامیر","chapter":"41","verse":"11","text":"یقین دارم که از من راضی هستی و نخواهی گذاشت دشمنانم بر من پیروز شوند."},{"book":"مزامیر","chapter":"41","verse":"12","text":"مرا به سبب درستکاریم حفظ خواهی کرد و تا ابد در حضورت نگاه خواهی داشت."},{"book":"مزامیر","chapter":"41","verse":"13","text":"سپاس بر خداوند، خدای اسرائیل، از حال تا ابد. آمین! آمین!"}]}