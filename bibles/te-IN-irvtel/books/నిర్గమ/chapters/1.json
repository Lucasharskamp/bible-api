{"data":[{"book":"నిర్గమ","chapter":"1","verse":"1","text":"యాకోబుతోబాటు ఐగుప్తుకు వెళ్ళిన అతని కొడుకులు రూబేను, షిమ్యోను, లేవి, యూదా, ఇశ్శాఖారు, జెబూలూను, బెన్యామీను,"},{"book":"నిర్గమ","chapter":"1","verse":"2","text":"దాను, నఫ్తాలి, గాదు, ఆషేరు."},{"book":"నిర్గమ","chapter":"1","verse":"3","text":"యాకోబుకు పుట్టిన సంతానం మొత్తం 70 మంది."},{"book":"నిర్గమ","chapter":"1","verse":"4","text":"యోసేపు ఐగుప్తులో ఉన్న ఆ సమయంలో"},{"book":"నిర్గమ","chapter":"1","verse":"5","text":"వీళ్ళంతా తమ తమ కుటుంబాలతో సహా ఐగుప్తులో నివసించారు."},{"book":"నిర్గమ","chapter":"1","verse":"6","text":"యోసేపు, అతని అన్నదమ్ములు, వాళ్ళ తరం వారు అంతా చనిపోయారు."},{"book":"నిర్గమ","chapter":"1","verse":"7","text":"ఇశ్రాయేలు ప్రజలు వారు నివసిస్తున్న ప్రాంతమంతటా తమ సంతానంతో బాగా విస్తరించి అభివృద్ధి పొందారు. ఆ ప్రాంతమంతా ఇశ్రాయేలు ప్రజలతో నిండిపోయింది."},{"book":"నిర్గమ","chapter":"1","verse":"8","text":"కొంతకాలానికి యోసేపు ఎవరో తెలియని కొత్త రాజు ఐగుప్తును పరిపాలించడం మొదలు పెట్టాడు."},{"book":"నిర్గమ","chapter":"1","verse":"9","text":"అతడు తన ప్రజలతో ఇలా అన్నాడు “ఇశ్రాయేలు ప్రజలను చూడండి. వీళ్ళు మనకంటే సంఖ్యలో ఎక్కువగా, శక్తిమంతులుగా ఉన్నారు."},{"book":"నిర్గమ","chapter":"1","verse":"10","text":"వాళ్ళ విషయంలో మనం తెలివిగా ఏదన్నా చేద్దాం. లేకపోతే వాళ్ళ జనాభా పెరిగిపోతుంది. ఒకవేళ యుద్ధం గనక వస్తే వాళ్ళు మన శత్రువులతో చేతులు కలిపి మనకి వ్యతిరేకంగా యుద్ధం చేసి ఈ దేశం నుండి వెళ్లిపోతారేమో” అన్నాడు."},{"book":"నిర్గమ","chapter":"1","verse":"11","text":"అందుచేత వారు ఇశ్రాయేలు ప్రజలచే కఠిన బాధ చేయించి కఠినులైన అధికారులను వారి మీద నియమించాడు. ఆ అధికారులు ఫరో రాజు కోసం పీతోము, రామెసేసు అనే గిడ్డంగుల పట్టణాలను కట్టించారు."},{"book":"నిర్గమ","chapter":"1","verse":"12","text":"ఐగుప్తీయులు ఇశ్రాయేలు ప్రజలను అణగదొక్కేకొద్దీ వారు అంతకంతకూ విస్తరిస్తూ పోవడంతో వారు ఇశ్రాయేలు ప్రజల విషయం భయాందోళనలు పెంచుకున్నారు."},{"book":"నిర్గమ","chapter":"1","verse":"13","text":"ఐగుప్తీయులు ఇశ్రాయేలు ప్రజలతో మరింత కష్టమైన పనులు చేయించుకున్నారు."},{"book":"నిర్గమ","chapter":"1","verse":"14","text":"బంకమట్టి పని, ఇటుకల పని, పొలంలో చేసే ప్రతి పనీ కఠినంగా చేయించుకుని వారి ప్రాణాలు విసిగిపోయేలా చేశారు. వారు ఇశ్రాయేలు ప్రజలతో చేయించుకొనే అన్ని పనులూ కఠిన బాధతో కూడి ఉండేవి."},{"book":"నిర్గమ","chapter":"1","verse":"15","text":"ఐగుప్తు రాజు హీబ్రూ మంత్రసానులతో మాట్లాడాడు. వారి పేర్లు షిఫ్రా, పూయా."},{"book":"నిర్గమ","chapter":"1","verse":"16","text":"“మీరు హెబ్రీ స్త్రీలకు పురుడు పోస్తున్నప్పుడు జాగ్రత్తగా కనిపెట్టి చూడండి. మగ పిల్లవాడు పుడితే ఆ బిడ్డను చంపివేయండి, ఆడ పిల్ల అయితే బతకనియ్యండి” అన్నాడు."},{"book":"నిర్గమ","chapter":"1","verse":"17","text":"అయితే ఆ మంత్రసానులు దేవునికి భయపడి ఐగుప్తురాజు తమకు ఆజ్ఞాపించినట్టు చేయలేదు. మగపిల్లలను చంపకుండా బతకనిచ్చారు."},{"book":"నిర్గమ","chapter":"1","verse":"18","text":"ఐగుప్తు రాజు ఆ మంత్రసానులను పిలిపించి “మీరు ఇలా ఎందుకు చేశారు? మగపిల్లలను చంపకుండా ఎందుకు బతకనిచ్చారు?” అని అడిగాడు."},{"book":"నిర్గమ","chapter":"1","verse":"19","text":"అప్పుడు ఆ మంత్రసానులు “హెబ్రీ స్త్రీలు ఐగుప్తు స్త్రీలలాంటి వాళ్ళు కాదు. తెలివైనవాళ్ళు. మంత్రసాని వాళ్ళ దగ్గరికి వెళ్లకముందే ప్రసవిస్తున్నారు” అని ఫరోతో చెప్పారు."},{"book":"నిర్గమ","chapter":"1","verse":"20","text":"మంత్రసానులు దేవునికి భయపడినందువల్ల దేవుడు వారిని దీవించాడు. ఇశ్రాయేలు ప్రజల్లో వారి సంతానం విస్తరించింది."},{"book":"నిర్గమ","chapter":"1","verse":"21","text":"ఆయన వారి వంశాన్ని వృద్ధి చేశాడు."},{"book":"నిర్గమ","chapter":"1","verse":"22","text":"అప్పుడు ఫరో “వారికి పుట్టిన ప్రతి మగపిల్లవాణ్ణి నైలు నదిలో పడవేయండి. ఆడపిల్లను బతకనియ్యండి” అని తన ఐగుప్తు ప్రజలకు ఆజ్ఞాపించాడు."}]}