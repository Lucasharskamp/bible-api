{"data":[{"book":"Matendo","chapter":"27","verse":"1","text":"Ilipoamuliwa kwamba tungesafiri kwa njia ya bahari kwenda Italia, Paulo na wafungwa wengine wakakabidhiwa kwa kiongozi mmoja wa askari aliyeitwa Juliasi, aliyekuwa wa Kikosi cha Walinzi wa Kaisari."},{"book":"Matendo","chapter":"27","verse":"2","text":"Tulipanda meli iliyotoka Adramitio, iliyokuwa inakaribia kusafiri kwenda kwenye bandari zilizopo pwani ya Asia, tukaanza safari yetu tukiwa pamoja na Aristarko, Mmakedonia kutoka Thesalonike."},{"book":"Matendo","chapter":"27","verse":"3","text":"Kesho yake tukatia nanga Sidoni, naye Juliasi akamfanyia wema Paulo, akamruhusu aende kwa rafiki zake ili wamtimizie mahitaji yake."},{"book":"Matendo","chapter":"27","verse":"4","text":"Kutoka huko tukaingia baharini tena na tukapita upande wa chini wa kisiwa cha Kipro kwa sababu upepo ulikuwa wa mbisho."},{"book":"Matendo","chapter":"27","verse":"5","text":"Baada ya sisi kuvuka bahari iliyoko upande wa Kilikia na Pamfilia, tukafika Mira huko Likia."},{"book":"Matendo","chapter":"27","verse":"6","text":"Huko yule kiongozi wa askari akapata meli ya Iskanderia ikielekea Italia, akatupandisha humo."},{"book":"Matendo","chapter":"27","verse":"7","text":"Tukasafiri polepole kwa siku nyingi na kwa shida, hatimaye tukafika karibu na Nido. Kwa kuwa upepo wa mbisho ulituzuia tusiweze kushika mwelekeo tuliokusudia, tukapita chini ya Krete mkabala na Salmone."},{"book":"Matendo","chapter":"27","verse":"8","text":"Tukaambaa na pwani kwa shida, tukafika sehemu iitwayo Bandari Nzuri, karibu na mji wa Lasea."},{"book":"Matendo","chapter":"27","verse":"9","text":"Muda mwingi ulikuwa umepotea na kusafiri baharini kulikuwa hatari kwa sababu wakati huu ulikuwa baada ya siku za kufunga. Hivyo Paulo akawaonya akasema,"},{"book":"Matendo","chapter":"27","verse":"10","text":"“Mabwana, naona kuwa hii safari ni yenye maafa na ya kuleta hasara kubwa kwa meli na shehena, pia kwa maisha yetu.”"},{"book":"Matendo","chapter":"27","verse":"11","text":"Lakini badala ya yule kiongozi wa askari kusikiliza yale Paulo aliyosema, akafuata zaidi ushauri wa nahodha na mwenye meli."},{"book":"Matendo","chapter":"27","verse":"12","text":"Kwa kuwa ile bandari ilikuwa haifai kukaa wakati wa majira ya baridi, wengi wakashauri kwamba tuendelee na safari wakitarajia kufika Foinike na kukaa huko kwa majira ya baridi. Hii ilikuwa bandari iliyoko katika kisiwa cha Krete ikikabili upande wa kusini-magharibi na kaskazini-magharibi."},{"book":"Matendo","chapter":"27","verse":"13","text":"Upepo mtulivu ulipoanza kuvuma toka kusini, wakadhani kuwa wangeweza kufikia lengo lao, hivyo wakangʼoa nanga na kusafiri wakipita kandokando ya pwani ya kisiwa cha Krete."},{"book":"Matendo","chapter":"27","verse":"14","text":"Lakini baada ya muda mfupi ikavuma tufani kubwa iitwayo “Eurakilo” toka kisiwa cha Krete."},{"book":"Matendo","chapter":"27","verse":"15","text":"Meli ikapigwa na dhoruba na haikuweza kushindana na ule upepo, tukarudishwa baharini upepo ulikokuwa unaelekea."},{"book":"Matendo","chapter":"27","verse":"16","text":"Hatimaye tukisafiri kupita chini ya kisiwa kidogo kiitwacho Kauda, ambapo kwa kuwa tulikuwa tumekingiwa upepo na hicho kisiwa, tuliweza kwa shida kuifunga mashua ya kuokolea watu."},{"book":"Matendo","chapter":"27","verse":"17","text":"Watu walipokwisha kuivuta mashua hiyo na kuiingiza katika meli, waliifunga kwa kamba chini ya meli yenyewe ili kuzishikanisha pamoja. Wakiogopa kupelekwa kwenye mchanga karibu na pwani ya Sirti, wakashusha matanga wakaiacha meli isukumwe na huo upepo."},{"book":"Matendo","chapter":"27","verse":"18","text":"Tulikuwa tunapigwa na dhoruba kwa nguvu, kiasi kwamba kesho yake walianza kutupa shehena toka melini."},{"book":"Matendo","chapter":"27","verse":"19","text":"Siku ya tatu, wakatupa vyombo vya meli baharini kwa mikono yao wenyewe."},{"book":"Matendo","chapter":"27","verse":"20","text":"Kulipokuwa hakuna kuonekana kwa jua wala nyota kwa siku nyingi, nayo dhoruba ikiwa inaendelea kuwa kali, hatimaye tulikata kabisa tamaa ya kuokoka."},{"book":"Matendo","chapter":"27","verse":"21","text":"Baada ya watu kukaa siku nyingi bila kula chakula, Paulo akasimama katikati yao akasema, “Enyi watu, iliwapasa kunisikiliza na kuacha kusafiri baharini kutoka Krete, ndipo ninyi mngekuwa mmejinusuru na uharibifu huu na hasara hii."},{"book":"Matendo","chapter":"27","verse":"22","text":"Sasa ninawasihi sana, jipeni moyo mkuu kwa kuwa hakuna hata mmoja wenu atakayepoteza maisha yake, ila meli itaangamia."},{"book":"Matendo","chapter":"27","verse":"23","text":"Jana usiku, malaika wa Mungu yule ambaye mimi ni wake na ambaye ninamwabudu alisimama karibu nami,"},{"book":"Matendo","chapter":"27","verse":"24","text":"naye akasema, ‘Paulo usiogope, kwa kuwa ni lazima usimame mbele ya Kaisari, naye Mungu amekupa kwa neema uhai wa wote wanaosafiri pamoja nawe."},{"book":"Matendo","chapter":"27","verse":"25","text":"Hivyo jipeni moyo, enyi watu, kwa kuwa ninamwamini Mungu kwamba yatakuwa kama vile alivyoniambia.’"},{"book":"Matendo","chapter":"27","verse":"26","text":"Lakini hata hivyo meli yetu itakwama kwenye kisiwa fulani.”"},{"book":"Matendo","chapter":"27","verse":"27","text":"Usiku wa kumi na nne ulipofika, tulikuwa bado tunasukumwa na upepo katika Bahari ya Adria. Ilipokuwa yapata usiku wa manane, mabaharia wakahisi kwamba walikuwa wanakaribia nchi kavu."},{"book":"Matendo","chapter":"27","verse":"28","text":"Kwa hiyo wakapima kina cha maji na kukuta kilikuwa pima ishirini,27:28 Pima 20 ni kama mita 40. baada ya kuendelea mbele kidogo wakapima tena wakapata kina cha pima kumi na tano.27:28 Pima 15 ni kama mita 30."},{"book":"Matendo","chapter":"27","verse":"29","text":"Wakiogopa kwamba meli yetu ingegonga kwenye miamba, wakashusha nanga nne za nyuma ya meli, wakawa wanaomba kupambazuke."},{"book":"Matendo","chapter":"27","verse":"30","text":"Katika jaribio la kutoroka kutoka kwenye meli, mabaharia wakashusha mashua ya kuokolea watu baharini, wakijifanya kwamba wanakwenda kushusha nanga za omo.27:30 Omo hapa maana yake ni sehemu ya mbele ya meli, yaani gubeti."},{"book":"Matendo","chapter":"27","verse":"31","text":"Ndipo Paulo akamwambia yule jemadari na askari, “Hawa watu wasipobaki katika meli, hamtaweza kuokoka.”"},{"book":"Matendo","chapter":"27","verse":"32","text":"Hivyo basi wale askari wakakata kamba zilizoshikilia ile mashua ya kuokolea watu kwenye meli, wakaiacha ianguke humo baharini."},{"book":"Matendo","chapter":"27","verse":"33","text":"Kabla ya mapambazuko, Paulo akawasihi watu wote wale chakula akisema, “Leo ni siku ya kumi na nne mmekuwa katika wasiwasi mkiwa mmefunga na bila kula chochote."},{"book":"Matendo","chapter":"27","verse":"34","text":"Kwa hiyo nawasihi mle chakula, kwa maana itawasaidia ili mweze kuishi. Kwa kuwa hakuna hata mmoja wenu atakayepoteza unywele hata mmoja kutoka kichwani mwake.”"},{"book":"Matendo","chapter":"27","verse":"35","text":"Baada ya kusema maneno haya, Paulo akachukua mkate, akamshukuru Mungu mbele yao wote, akaumega akaanza kula."},{"book":"Matendo","chapter":"27","verse":"36","text":"Ndipo wote wakatiwa moyo, wakaanza kula chakula."},{"book":"Matendo","chapter":"27","verse":"37","text":"Ndani ya meli tulikuwa jumla ya watu 276."},{"book":"Matendo","chapter":"27","verse":"38","text":"Baada ya watu wote kula chakula cha kutosha, wakapunguza uzito wa meli kwa kutupa ngano baharini."},{"book":"Matendo","chapter":"27","verse":"39","text":"Kulipopambazuka, mabaharia hawakuitambua ile nchi, lakini waliona ghuba yenye ufuko wa mchanga, ambako waliamua kuipweleza meli kama ingewezekana."},{"book":"Matendo","chapter":"27","verse":"40","text":"Kwa hiyo wakatupa nanga zote na kuziacha baharini, na wakati huo huo wakalegeza kamba zilizokuwa zikishikilia usukani wa meli. Kisha wakatweka tanga la mbele lishike upepo na kuisukuma meli kuelekea pwani."},{"book":"Matendo","chapter":"27","verse":"41","text":"Lakini wakafika mahali ambapo bahari mbili zinakutana, wakaipweleza meli ufuoni, omo ikakwama sana, ikawa haiwezi kuondolewa, lakini sehemu ya shetri27:41 Shetri ni sehemu ya nyuma ya meli ambayo pia huitwa tezi. ikavunjika vipande vipande kwa kule kupiga kwa mawimbi yenye nguvu."},{"book":"Matendo","chapter":"27","verse":"42","text":"Wale askari wakapanga kuwaua wale wafungwa ili kuzuia hata mmoja wao asiogelee na kutoroka."},{"book":"Matendo","chapter":"27","verse":"43","text":"Lakini yule jemadari alitaka kuokoa maisha ya Paulo, basi akawazuia askari wasitekeleze mpango wao. Akaamuru wale wanaoweza kuogelea wajitupe baharini kwanza, waogelee mpaka nchi kavu."},{"book":"Matendo","chapter":"27","verse":"44","text":"Waliosalia wangefika nchi kavu kwa kutumia mbao au vipande vya meli iliyovunjika, hivyo ikatimia kwamba wote wakaokoka na kufika nchi kavu salama."}]}