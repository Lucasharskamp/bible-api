{"data":[{"book":"Yakobu","chapter":"2","verse":"1","text":"Walongu wangu yamumjimira Mtuwa gwetu Yesu Kristu yakawera na ukwisa, namulanguziya ubagula kwa wantu."},{"book":"Yakobu","chapter":"2","verse":"2","text":"Tulongi muntu yumu mweni kavala peti zya zahabu na nguwu ziherepa kingira mukuliwona kwenu, na palaa palii kingira muntu muhushu yakavaliti nguwu zidoda,"},{"book":"Yakobu","chapter":"2","verse":"3","text":"payiwera hammupanani ligoya nentu ulii yakavaliti nguwu zya kuherepa na kumgambira, “Gulivagi panu pahala paherepa,” na kumgambira muhushu ulii, “Gwenga, gugoloki kulii, ama gulivagi pasi.”"},{"book":"Yakobu","chapter":"2","verse":"4","text":"Hashi, awu uwera ndiri ubagula pakati penu? Hashi, na utoza wenu hawulawirani ndiri mumaholu madoda?"},{"book":"Yakobu","chapter":"2","verse":"5","text":"Walongu wangu yanuwafira, mupikaniri! Mlungu kawasyagula wantu wahushu pasipanu su wapati kuwera walunda munjimiru na kwanka ufalumi Mlungu yakawalagiriti walii yawamfira."},{"book":"Yakobu","chapter":"2","verse":"6","text":"Kumbiti mwenga mwankuwabeza wantu wahushu! Hashi, walunda ndo walii ndiri yawawayonera na kuwajega kushyotera motu?"},{"book":"Yakobu","chapter":"2","verse":"7","text":"Awa ndo walaa walii yawalihigilanga litawu lilii liherepa nentu lya Mtuwa ulii mwenga ndo wantu wakuwi."},{"book":"Yakobu","chapter":"2","verse":"8","text":"Handa pamulitenda weri lilagaliru lilii lya shifalumi ntambu yailembitwi Mumalembu Mananagala, “Gumfiri muyagu ntambu yagulifira gumweni,” mwankutenda weri."},{"book":"Yakobu","chapter":"2","verse":"9","text":"Kumbiti pamuwabagula wantu, su mwankutenda vidoda, na lilagaliru lya Mlungu liwatoza kuwera mwenga mkosa."},{"book":"Yakobu","chapter":"2","verse":"10","text":"Muntu yakalilema lagaliru limu Mumalagaliru ga Mlungu, hakaweri na likosa lya kugalema Malagaliru goseri."},{"book":"Yakobu","chapter":"2","verse":"11","text":"Toziya ulii yakalongiti “Naguhumba,” kalongiti vulaa “Nagulaga.” Su ata paguhumba ndiri kumbiti gulaga, gwenga gugalema Malagaliru goseri ga Mlungu."},{"book":"Yakobu","chapter":"2","verse":"12","text":"Su mulongi na kutenda gambira wantu hawatozwi kwa malagaliru ga Mlungu yagajega ulekeru."},{"book":"Yakobu","chapter":"2","verse":"13","text":"Toziya Mlungu hapeni kaweri na lusungu pakamtoza muntu yakawera ndiri na lusungu. Kumbiti lusungu lwa Mlungu lukangi utoza."},{"book":"Yakobu","chapter":"2","verse":"14","text":"Walongu wangu, kwana mota gaa handa muntu pakalonga kawera na njimiru kumbiti kalanguziya ndiri kwa matendu? Kujimira aku kuweza hashi kumlopoziya?"},{"book":"Yakobu","chapter":"2","verse":"15","text":"Payiwera mlongu tunga mpalu ama mdala kahera nguwu ama shiboga,"},{"book":"Yakobu","chapter":"2","verse":"16","text":"hayiwatangi shishi kuwagambira awa, “Mgendi kwa ponga mukayoteri motu na kwikuta,” pota kuwapanana nfiru zyawu zya makaliru?"},{"book":"Yakobu","chapter":"2","verse":"17","text":"Ntambu iraa hayi, njimiru gweka yakuwi pota vitendu ifuwa."},{"book":"Yakobu","chapter":"2","verse":"18","text":"Kumbiti muntu kaweza kulonga, “Muntu yumu kawera na njimiru na muntu gwingi kawera na matendu” Hanankuli, “Gunanguziyi vilii muntu ntambu yakaweza kuwera na njimiru pota na matendu. Neni hanukulanguziyi njimiru yangu kwa matendu.”"},{"book":"Yakobu","chapter":"2","verse":"19","text":"Hashi, gwenga gujimira kuwera kwana Mlungu yumu? Teratera! Kumbiti ata washamshera wajimira ali, na kulendemera kwa lyoga."},{"book":"Yakobu","chapter":"2","verse":"20","text":"Mzigizigi gwenga! Hashi, gufira kulanguziwa kuwera njimiru pota matendu ihowa?"},{"book":"Yakobu","chapter":"2","verse":"21","text":"Hashi, Aburahamu mbuyi gwetu kapata hashi kujimirwa kuwera mkamilika kulongolu kwa Mlungu? Kwa matendu gakuwi, shipindi pakamlaviyiti tambiku Isaka mwana gwakuwi pashitalawanda sha kutambikira."},{"book":"Yakobu","chapter":"2","verse":"22","text":"Guwona kuwera njimiru yakuwi matendu gakuwi gatendikiti pamuhera, na njimiru yakuwi iweriti teratera kwa shilii shakatenditi."},{"book":"Yakobu","chapter":"2","verse":"23","text":"Na Malembu Mananagala gatimiya ntambu yagalonga, “Aburahamu kamjimiriti Mlungu, su kwa njimiru yakuwi yomberi kajimiritwi kuwera muheri kulongolu kwa Mlungu,” na Aburahamu kashemitwi ganja gwa Mlungu."},{"book":"Yakobu","chapter":"2","verse":"24","text":"Su mwona kuwera muntu kajimirwa ndiri kuwera mkamilika kulongolu kwa Mlungu kwa njimiru yakuwi hera kumbiti kwa matendu gakuwi."},{"book":"Yakobu","chapter":"2","verse":"25","text":"Ntambu iraa ilii, kwa ulii mndiyandiya Rahabu, yomberi kajimiritwi na Mlungu kuwera mkamilika toziya yomberi kawashemiriti walolalola na kuwatanga wagendi zyawu kwa kupitira njira imonga."},{"book":"Yakobu","chapter":"2","verse":"26","text":"Su, handa vilii nshimba pota rohu ihowa, ntambu iraa ilii njimiru pota matendu ifuwa."}]}