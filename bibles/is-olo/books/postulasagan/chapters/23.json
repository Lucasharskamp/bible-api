{"data":[{"book":"Postulasagan","chapter":"23","verse":"1","text":"Páll hvessti augun á ráðið og sagði: „Bræður, ég hef alltaf kappkostað að hafa góða samvisku gagnvart Guði.“"},{"book":"Postulasagan","chapter":"23","verse":"2","text":"Ananías, æðsti presturinn, fyrirskipaði þá að Páll yrði þegar í stað sleginn á munninn."},{"book":"Postulasagan","chapter":"23","verse":"3","text":"Þá sagði Páll: „Guð mun slá þig, þú kalkaði veggur. Hvers konar dómari ert þú? Þú brýtur sjálfur lögin með því að fyrirskipa að ég skuli sleginn?“"},{"book":"Postulasagan","chapter":"23","verse":"4","text":"Þeir sem næstir stóðu Páli, sögðu við hann: „Þú smánar, með þessum orðum, æðsta prest Guðs.“"},{"book":"Postulasagan","chapter":"23","verse":"5","text":"„Bræður, ekki var mér ljóst að hann væri æðsti prestur,“ svaraði Páll, „enda veit ég að í Biblíunni stendur: „Talaðu aldrei illa um yfirmann þjóðar þinnar“.“"},{"book":"Postulasagan","chapter":"23","verse":"6","text":"Allt í einu datt Páli nokkuð í hug. Annar hluti ráðsins var saddúkear en hinn farísear. Hann kallaði því: „Bræður, ég er farísei eins og forfeður mínir, en nú er ég fyrir rétti vegna vonarinnar um eilíft líf og trúar á upprisu dauðra.“"},{"book":"Postulasagan","chapter":"23","verse":"7","text":"Þar með klofnaði ráðið – farísear á móti saddúkeum."},{"book":"Postulasagan","chapter":"23","verse":"8","text":"Saddúkear segja að hvorki sé til upprisa né englar og að ekki sé eilífur andi í manninum, en öllu þessu trúa farísearnir."},{"book":"Postulasagan","chapter":"23","verse":"9","text":"Nú hófst mikil deila. Sumir leiðtoganna spruttu á fætur til að styðja orð Páls. „Við sjáum ekkert athugavert við hann!“ hrópuðu þeir. „Kannski hefur engill eða andi talað til hans þarna á veginum til Damaskus.“"},{"book":"Postulasagan","chapter":"23","verse":"10","text":"Hrópin og köllin urðu æ háværari. Menn þrifu í Pál frá báðum hliðum og toguðu hann á milli sín. Hersveitarforinginn óttaðist að þeir slitu hann í sundur. Hann skipaði því hermönnum sínum að taka hann af þeim með valdi og fara með hann aftur til kastalans."},{"book":"Postulasagan","chapter":"23","verse":"11","text":"Um nóttina kom Drottinn til Páls og sagði: „Vertu ekki kvíðinn, Páll. Þú hefur vitnað um mig fyrir íbúum Jerúsalem og sama muntu gera í Róm.“"},{"book":"Postulasagan","chapter":"23","verse":"12-13","text":"Morguninn eftir, gerðu um fjörutíu Gyðingar samkomulag um að bragða hvorki vott né þurrt, fyrr en þeir hefðu komið Páli fyrir kattarnef."},{"book":"Postulasagan","chapter":"23","verse":"14","text":"Síðan fóru þeir til æðstu prestanna og öldunganna og sögðu þeim frá fyrirætlun sinni."},{"book":"Postulasagan","chapter":"23","verse":"15","text":"„Biðjið hersveitarforingjann að leiða Pál aftur fram fyrir ráðið,“ sögðu þeir, „og segið að þið ætlið að spyrja hann nokkurra viðbótarspurninga. Við munum svo drepa hann á leiðinni.“"},{"book":"Postulasagan","chapter":"23","verse":"16","text":"Systursonur Páls frétti um samsærið, fór upp í kastalann og lét Pál vita."},{"book":"Postulasagan","chapter":"23","verse":"17","text":"Páll kallaði þá til eins liðsforingjans og sagði: „Farðu með þennan unga mann til hersveitarforingjans. Hann er með áríðandi skilaboð.“"},{"book":"Postulasagan","chapter":"23","verse":"18","text":"Liðsforinginn fór með hann til hersveitarforingjans og sagði: „Bandinginn Páll bað mig að fara með þennan unga mann til þín. Hann hefur víst eitthvað að segja þér.“"},{"book":"Postulasagan","chapter":"23","verse":"19","text":"Hersveitarforinginn tók í hönd drengsins, leiddi hann afsíðis og spurði: „Hvað ætlar þú að segja mér, vinur minn?“"},{"book":"Postulasagan","chapter":"23","verse":"20","text":"„Á morgun,“ svaraði drengurinn, „ætla Gyðingarnir að biðja þig að leiða Pál aftur fram fyrir ráðið, undir því yfirskyni að þeir vilji fá að spyrja hann enn frekar."},{"book":"Postulasagan","chapter":"23","verse":"21","text":"En gerðu það ekki! Því rúmlega fjörutíu menn ætla að fela sig við veginn og stökkva á Pál og drepa hann. Þeir hafa lofað hver öðrum því að borða hvorki né drekka, fyrr en hann sé dauður. Þeir eru hérna fyrir utan núna og eru komnir til að fá samþykki þitt.“"},{"book":"Postulasagan","chapter":"23","verse":"22","text":"„Láttu ekki nokkurn lifandi mann vita að þú hafir sagt mér frá þessu,“ sagði hersveitarforinginn við drenginn um leið og hann lét hann fara."},{"book":"Postulasagan","chapter":"23","verse":"23-24","text":"Síðan kallaði hann á tvo liðsforingja og gaf eftirfarandi fyrirmæli: „Hafið 200 hermenn reiðubúna til að fara til Sesareu klukkan níu í kvöld. Hafið einnig 200 menn vopnaða spjótum og 70 riddara. Hafið tilbúinn hest handa Páli, til þess að koma honum heilum á húfi til Felixar landstjóra.“"},{"book":"Postulasagan","chapter":"23","verse":"25","text":"Síðan skrifaði hann landstjóranum svohljóðandi bréf:"},{"book":"Postulasagan","chapter":"23","verse":"26","text":"„Frá: Kládíusi Lýsíasi."},{"book":"Postulasagan","chapter":"23","verse":"27","text":"Þeir höfðu nærri því gert út af við hann, þegar ég sendi hermenn til að bjarga honum – en ég hafði komist að því að hann er rómverskur borgari."},{"book":"Postulasagan","chapter":"23","verse":"28","text":"Síðan fór ég með hann fyrir æðsta ráðið til að komast að því hvað hann hefði gert."},{"book":"Postulasagan","chapter":"23","verse":"29","text":"Ég komst fljótt að því að það snerist um eitthvað í trú þeirra – örugglega ekkert sem krefst fangelsunar eða dauðadóms."},{"book":"Postulasagan","chapter":"23","verse":"30","text":"Þegar ég svo frétti af samsæri um að drepa hann, ákvað ég að senda hann til þín. Ég mun láta ákærendur hans vita að þeir verði að bera málið upp við þig.“"},{"book":"Postulasagan","chapter":"23","verse":"31","text":"Um nóttina fóru hermennirnir með Pál til Antípatris, eins og fyrir þá var lagt."},{"book":"Postulasagan","chapter":"23","verse":"32","text":"Morguninn eftir sneru þeir aftur til kastalans, en skildu Pál eftir, ásamt riddaraliðinu, sem átti að fara með hann áfram til Sesareu."},{"book":"Postulasagan","chapter":"23","verse":"33","text":"Þegar þeir komu til Sesareu kynntu þeir Pál fyrir landstjóranum og afhentu honum bréfið."},{"book":"Postulasagan","chapter":"23","verse":"34","text":"Hann las það og spurði síðan Pál hvaðan hann væri."}]}