{"data":[{"book":"Hebrejima","chapter":"6","verse":"1","text":"Prestanimo zato stalno iznova ponavljati temeljna znanja o Kristu. Pođimo radije dalje i sazrijevajmo u razumijevanju. Ne moramo opet počinjati ispočetka, o važnosti odvraćanja od mrtvih djela i o vjeri u Boga."},{"book":"Hebrejima","chapter":"6","verse":"2","text":"Ne trebaju vam više upute o krštenjima, polaganju ruku, uskrsnuću od mrtvih i vječnome sudu."},{"book":"Hebrejima","chapter":"6","verse":"3","text":"Pođimo stoga, uz Božje dopuštenje, dalje."},{"book":"Hebrejima","chapter":"6","verse":"4","text":"Nije moguće da se ponovno obrate oni koji su već bili prosvijetljeni i okusili nebeski dar te postali dionicima Svetoga Duha,"},{"book":"Hebrejima","chapter":"6","verse":"5","text":"koji su okusili dobru Božju riječ i silu budućega svijeta,"},{"book":"Hebrejima","chapter":"6","verse":"6","text":"a zatim su otpali od Boga. Oni se ne mogu ponovno obratiti jer svojim postupcima sami iznova pribijaju Sina Božjega na križ i izvrgavaju ga ruglu."},{"book":"Hebrejima","chapter":"6","verse":"7","text":"Jer kad se zemlja natopi kišom što na nju često pada i kad rađa dobrim plodovima korisnima rataru, prima blagoslov od Boga."},{"book":"Hebrejima","chapter":"6","verse":"8","text":"Ali rastu li na njoj samo trnje i drač, odbačena je, pod prokletstvom, i bit će spaljena."},{"book":"Hebrejima","chapter":"6","verse":"9","text":"Iako tako govorimo, uvjereni smo, dragi moji, da je s vama dobro i da ste na putu spasenja."},{"book":"Hebrejima","chapter":"6","verse":"10","text":"Jer Bog nije nepravedan. Neće zaboraviti vaše djelo: da ste mu iskazali ljubav brinući se o drugoj braći, što i sada činite."},{"book":"Hebrejima","chapter":"6","verse":"11","text":"Žarka nam je želja da sve do konca budete tako gorljivi da se ispuni vaša nada."},{"book":"Hebrejima","chapter":"6","verse":"12","text":"Tako nećete duhovno otupjeti i postati ravnodušnima, nego slijediti primjer onih koji su zbog svoje vjere i strpljivosti postali baštinicima Božjih obećanja."},{"book":"Hebrejima","chapter":"6","verse":"13","text":"Kad je Bog Abrahamu dao obećanje, kako se nije imao zakleti kime većim, zakleo se samim sobom:"},{"book":"Hebrejima","chapter":"6","verse":"14","text":"“Izobilno ću te blagosloviti"},{"book":"Hebrejima","chapter":"6","verse":"15","text":"Abraham je strpljivo čekao i dočekao da Bog ispuni obećanje."},{"book":"Hebrejima","chapter":"6","verse":"16","text":"Ljudi se uvijek zaklinju nekime tko je veći od njih te tako zakletvom, kao potvrdom istine, završavaju svaku raspravu."},{"book":"Hebrejima","chapter":"6","verse":"17","text":"Bog je zakletvom zajamčio baštinicima svojih obećanja da neće promijeniti odluku."},{"book":"Hebrejima","chapter":"6","verse":"18","text":"Bog nam je dao svoje obećanje i svoju zakletvu. To dvoje ne može se promijeniti zato što Bog ne može prevariti. Stoga se mi koji smo se njemu utekli možemo hrabro držati nade koju nam je dao."},{"book":"Hebrejima","chapter":"6","verse":"19","text":"To je pouzdanje poput čvrstog i pouzdanog sidra našim dušama. Uvodi nas iza zastora, u nebo, u Božje svetište."},{"book":"Hebrejima","chapter":"6","verse":"20","text":"Isus je onamo već ušao za nas. Postao je vječnim Velikim svećenikom, sličan Melkisedeku."}]}