{"data":[{"book":"2 Akakolinto","chapter":"3","verse":"1","text":"Bo, tutumbu kabele kukilumbalila tubene? Bo, tupaligwa kube na balua jikikilandulila kwinu, andaje kuboke kwinu andi bange bandu?"},{"book":"2 Akakolinto","chapter":"3","verse":"2","text":"Mmene mangweto nga balua jito, balua ejiandikigwe mumyojo jito, kupala kila mundu ajibone nu kuchoma."},{"book":"2 Akakolinto","chapter":"3","verse":"3","text":"Nga kweli kutenda mangwetumwe nga balua ejiandikigwe na Kilisto kuboke mumaengo gito panakati jinu. Balua jenie jiandikiigwe kwa winoje nambu jiandikigwe ku Uhuke jwa Nnoongo ojwabi mmomi, ngiti iandikigwe mukipande chiliganga chikibangigweje, nambu mumyojo ja bandu."},{"book":"2 Akakolinto","chapter":"3","verse":"4","text":"Tuoto kulenga genia panga mbwele magambu gu kuhyobale kwito kutukweti ku Nnoongo gambu gwa gaga agatei Kilisto."},{"book":"2 Akakolinto","chapter":"3","verse":"5","text":"Ngiti tuoto kamu kilebe chachoa tubenije, nambu uwecho gwito gwoa uboka ku Nnoongo."},{"book":"2 Akakolinto","chapter":"3","verse":"6","text":"Gambu jwenio nga ojwatuotoya kube takapakachi bi Lilagano Liyono lyenie ngiti Lilagano eliandikigweje nambu Lilagilo li Uhuke jwa Nnoongo. Gambu Malagilo agaandikigwe galeta kiu, nambu Uhuke aleta bwomi."},{"book":"2 Akakolinto","chapter":"3","verse":"7","text":"Malagilo gaandikigwa muipande imaganga ibangigwe. Iganukube kujomole kwakwe ngukuleta kiu, nambu kibumo chakwe kikiba kikolongwa muno ata Akaisilaeli ngabachipu kukulolakea kumio ja Musa gambu ga kukung'ala kwakwe. Kung'ala kwenio kukiba kukingobu tu. Yene anda ibi Lilagilo elijambukia kiu litendigwa kukibumo kikolongwa yenela,"},{"book":"2 Akakolinto","chapter":"3","verse":"8","text":"bo, liengo li Uhuke jwa Chwapi libeje nikibumo kikolongwa muno?"},{"book":"2 Akakolinto","chapter":"3","verse":"9","text":"Anda kikiba kibumo kuliengo lyale elileta hukumu, mmanya kutenda liengo elileta ilebe yaipala Nnoongo iba ni kibumo kikolongwa muno."},{"book":"2 Akakolinto","chapter":"3","verse":"10","text":"Chekikiba ni kibumo kalakala kioite kibumo chakwe gambu kibumo chekibi ngoe kikolongwa."},{"book":"2 Akakolinto","chapter":"3","verse":"11","text":"Gambu anda echikikiba chikingobutu kikiba nikibumo chakwe, mmanya chikibi changapela kibi ni kibumo muno."},{"book":"2 Akakolinto","chapter":"3","verse":"12","text":"Magambu tukweti lihyobale lyenie tuotwi kulongela pangambwele."},{"book":"2 Akakolinto","chapter":"3","verse":"13","text":"Twe tubi andi Musaje, ojwabeka kitambala kumio jakwe kupala bandu ba Kuisilaeli bukukubonaje kung'ala kukuika kuimika."},{"book":"2 Akakolinto","chapter":"3","verse":"14","text":"Nambu bandu benia malango gabe ngagapunganikwa mpaka ngoe pilichomigwa Lilagano lya Lolo kiekelo chenie kibitango upapa. Kiekelo chenie kuboigwa anda mundu akilondite na Kilisto."},{"book":"2 Akakolinto","chapter":"3","verse":"15","text":"Mpaka ngoe kila pagachomigwa Malagilo ga Nnoongo agampa Musa malango gabe gaekaligwe ni kitambala."},{"book":"2 Akakolinto","chapter":"3","verse":"16","text":"Nambu kingobu tu mundu patendabuka kwa Angwana ana Yesu kiekelo chenie kuboigwa."},{"book":"2 Akakolinto","chapter":"3","verse":"17","text":"Pamba “Angwana,” nga Uhuke jwa Chwapi, na apabi Uhuke jwa Angwana nga pijibi agabwa."},{"book":"2 Akakolinto","chapter":"3","verse":"18","text":"Yene twe tuboa tangaekelela kumio jito, tulaya kibumo cha Angwana andi kung'ala kukuboka mulindala nu tugalambuigwa tulandane ni kilandanikio chakwe kukibumo kijingi muno. Lyenie ngi liengo lyu Uhuke jwa Angwana."}]}