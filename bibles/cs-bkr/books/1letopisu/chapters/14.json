{"data":[{"book":"1 Letopisu","chapter":"14","verse":"1","text":"Potom poslal Chíram král Tyrský posly k Davidovi, a dříví cedrového a zedníky i tesaře, aby stavěli jemu dům."},{"book":"1 Letopisu","chapter":"14","verse":"2","text":"I poznal David, že ho potvrdil Hospodin za krále nad Izraelem, a že zvýšil království jeho pro lid svůj Izraelský."},{"book":"1 Letopisu","chapter":"14","verse":"3","text":"Pojal pak David ještě ženy v Jeruzalémě, a zplodil David více synů a dcer."},{"book":"1 Letopisu","chapter":"14","verse":"4","text":"A tato jsou jména těch, kteříž se jemu zrodili v Jeruzalémě: Sammua, Sobab, Nátan a Šalomoun,"},{"book":"1 Letopisu","chapter":"14","verse":"5","text":"Též Ibchar, Elisua, Elfelet,"},{"book":"1 Letopisu","chapter":"14","verse":"6","text":"Za tím Noga, Nefeg, Jafia,"},{"book":"1 Letopisu","chapter":"14","verse":"7","text":"Elisama, Beeliada a Elifelet."},{"book":"1 Letopisu","chapter":"14","verse":"8","text":"V tom uslyšavše Filistinští, že by pomazán byl David za krále nade vším Izraelem, vytáhli všickni Filistinští hledati Davida. O čemž uslyšav David, vytáhl proti nim."},{"book":"1 Letopisu","chapter":"14","verse":"9","text":"Nebo když Filistinští přišli, a rozprostřeli se v údolí Refaim,"},{"book":"1 Letopisu","chapter":"14","verse":"10","text":"Radil se David s Bohem, řka: Potáhnu-li proti Filistinským, a dáš-li je v ruku mou? Odpověděl jemu Hospodin: Táhni, a dám je v ruku tvou."},{"book":"1 Letopisu","chapter":"14","verse":"11","text":"Tedy vtrhli do Balperazim. I porazil je tam David a řekl: Protrhlť jest Bůh nepřátely mé rukou mou, jako vody protrhují břehy. A protož nazváno jméno místa toho Balperazim."},{"book":"1 Letopisu","chapter":"14","verse":"12","text":"Nebo nechali tam bohů svých. I přikázal David, aby je spálili."},{"book":"1 Letopisu","chapter":"14","verse":"13","text":"Ale Filistinští sebravše se znovu, rozprostřeli se v tom údolí."},{"book":"1 Letopisu","chapter":"14","verse":"14","text":"Pročež David radil se opět s Bohem. I řekl jemu Bůh: Nepřistupuj k nim po zadu; odvrať se od nich, abys na ně trefil naproti moruším."},{"book":"1 Letopisu","chapter":"14","verse":"15","text":"A když uslyšíš, že šustí vrchové moruší, tedy vytáhneš k bitvě; nebo vyšel Bůh před tebou, aby porazil vojska Filistinská."},{"book":"1 Letopisu","chapter":"14","verse":"16","text":"I učinil David tak, jakž mu byl přikázal Bůh, a porazili vojska Filistinská od Gabaon až do Gázera."},{"book":"1 Letopisu","chapter":"14","verse":"17","text":"A tak rozešla se pověst o Davidovi do všech zemí, a způsobil Hospodin to, že se ho báli všickni národové."}]}