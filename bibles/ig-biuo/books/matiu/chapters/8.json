{"data":[{"book":"Matiu","chapter":"8","verse":"1","text":"Ọtụtụ mmadụ sooro Jisọs mgbe o si nʼugwu ahụ rịdata."},{"book":"Matiu","chapter":"8","verse":"2","text":"Mgbe ha na-aga nʼụzọ, otu onye ekpenta bịakwutere ya kpọọ isiala nye ya, rịọ ya sị, “Onyenwe m, ọ bụrụ na ị chọrọ, ị pụrụ ime ka m dị ọcha.”"},{"book":"Matiu","chapter":"8","verse":"3","text":"O setịpụrụ aka ya, metụ ya sị, “Achọrọ m ka ị dị ọcha, dịrịkwa ọcha!” Ngwangwa, ekpenta ahụ lara."},{"book":"Matiu","chapter":"8","verse":"4","text":"Jisọs nyere nwoke ahụ iwu sị ya, “Hụ na ịgwaghị onye ọbụla, kama gaa gosi onye nchụaja onwe gị, chụọkwa aja onyinye dịka Mosis, nyere nʼiwu, ka ọ bụrụ ihe ama nye ya.”"},{"book":"Matiu","chapter":"8","verse":"5","text":"Mgbe ọ banyere na Kapanọm,8:5 Obodo dịkarịsịrị nso osimiri Jọdan, nʼakụkụ ndịda ugwu ọnụ mmiri Galili. otu onye ọchịagha8:5 Onye na-achị narị ndị agha bịakwutere ya rịọọ ka o nyere ya aka."},{"book":"Matiu","chapter":"8","verse":"6","text":"Ọ sịrị, “Onyenwe m, onye na-ejere m ozi dina nʼụlọ nʼoke ihe mgbu, akụkụ ahụ ya kpọnwụkwara akpọnwụ.”"},{"book":"Matiu","chapter":"8","verse":"7","text":"Jisọs sịrị ya, “Ọ bụ m bịa gwọọ ya?”"},{"book":"Matiu","chapter":"8","verse":"8","text":"Ma onye ọchịagha ahụ zara ya sị, “Onyenwe m, ekwesighị m ka ị bata nʼokpuru ụlọ m. Naanị nọdụ nʼebe a, kwuo okwu, ahụ ga-adịkwa onye na-ejere m ozi ike."},{"book":"Matiu","chapter":"8","verse":"9","text":"Nʼihi na mụ onwe m bụkwa onye nọ nʼokpuru ikike ọchịchị, nwee ndị agha nọ nʼokpuru m. Ana m asị onye nke a, ‘gaa.’ Ọ gaa, sịkwa onye nke ọzọ, ‘bịa.’ Ọ bịa. Ana m asị ohu m, ‘mee nke a.’ Ọ na-emekwa ya.”"},{"book":"Matiu","chapter":"8","verse":"10","text":"Mgbe Jisọs nụrụ okwu a, o juru ya anya nke ukwuu. Ọ gwara igwe mmadụ ahụ so ya okwu sị, “Nʼezie, ahụbeghị m okwukwe dị otu a ebe ọbụla; ọ bụladị nʼIzrel niile."},{"book":"Matiu","chapter":"8","verse":"11","text":"Nʼezie kwa, ọtụtụ ndị mmadụ ga-esite nʼọwụwa anyanwụ nakwa ọdịda anyanwụ bịa soro Ebraham na Aịzik na Jekọb nọkọọ nʼoriri nʼalaeze eluigwe."},{"book":"Matiu","chapter":"8","verse":"12","text":"Ma ụmụ alaeze ahụ, ka a ga-atụpụ nʼezi, nʼime ọchịchịrị, ebe ịkwa akwa na ịta ikikere eze ga-adị.”"},{"book":"Matiu","chapter":"8","verse":"13","text":"Jisọs gwara ọchịagha ahụ okwu sị ya, “Laa! E meerela gị dị ka okwukwe gị sịrị dị.” Ahụ dịrị onye ahụ na-ejere ya ozi mma nʼotu awa ahụ."},{"book":"Matiu","chapter":"8","verse":"14","text":"Mgbe Jisọs ruru nʼụlọ Pita, ọ chọpụtara na nne nwunye ya nwere ahụ ọkụ."},{"book":"Matiu","chapter":"8","verse":"15","text":"Ọ metụrụ ya aka, ahụ ọkụ ahụ hapụrụ ya, o biliri malite ijere ya ozi."},{"book":"Matiu","chapter":"8","verse":"16","text":"Nʼoge uhuruchi, ha kpọtaara ya ọtụtụ ndị mmụọ ọjọọ na-esogbu. O ji okwu ọnụ chụpụ mmụọ ọjọọ ahụ niile, gwọọkwa ndị niile ahụ na-adịghị ike."},{"book":"Matiu","chapter":"8","verse":"17","text":"Nke a bụ imezu amụma ahụ Aịzaya buru sị,"},{"book":"Matiu","chapter":"8","verse":"18","text":"Mgbe Jisọs hụrụ igwe mmadụ dị ukwuu ndị gbara ya gburugburu, ọ nyere ndị na-eso ụzọ ya iwu ka ha gafee nʼofe nke ọzọ."},{"book":"Matiu","chapter":"8","verse":"19","text":"Nʼoge ahụ, otu onye nʼetiti ndị na-ezi iwu bịakwutere ya sị ya, “Onye nkuzi, aga m eso gị gaa ebe ọbụla ị na-aga.”"},{"book":"Matiu","chapter":"8","verse":"20","text":"Jisọs zara, sị, “Nkịta ọhịa nwere ọnụ ebe ha na-edina. Ụmụ nnụnụ nke igwe nwekwara akwụ; ma Nwa nke Mmadụ enweghị ebe obibi.”"},{"book":"Matiu","chapter":"8","verse":"21","text":"Otu onye ọzọ nʼime ndị na-eso ụzọ ya sịrị ya, “Onyenwe m, aga m eso gị, kama kwere ka m buru ụzọ gaa lie nna m.”"},{"book":"Matiu","chapter":"8","verse":"22","text":"Ma Jisọs zara sị ya, “Soro m ugbu a. Hapụ ndị nwụrụ anwụ ka ha lie ndị nwụrụ anwụ ibe ha.”"},{"book":"Matiu","chapter":"8","verse":"23","text":"Mgbe ọ banyere nʼụgbọ, ndị na-eso ụzọ ya sooro ya."},{"book":"Matiu","chapter":"8","verse":"24","text":"Nʼotu ntabi anya, oke ifufe bidoro ife nʼọdọ mmiri ahụ, nke mere na ebili mmiri na-ekpuchi ụgbọ ahụ. Ma ọ nọ na-arahụ ụra mgbe ihe ndị a na-eme."},{"book":"Matiu","chapter":"8","verse":"25","text":"Ndị na-eso ụzọ ya jekwuuru ya, kpọtee ya, sị ya, “Onyenwe anyị, zọpụta anyị! Lee, na anyị nʼala nʼiyi.”"},{"book":"Matiu","chapter":"8","verse":"26","text":"Ma ọ zaghachiri, “Unu ndị okwukwe nta, gịnị mere ụjọ ji na-atụ unu?” Mgbe ahụ o biliri baara ifufe ahụ na ebili mmiri ahụ mba. Ha niile dajụrụ, deere jii."},{"book":"Matiu","chapter":"8","verse":"27","text":"O juru ndị na-eso ụzọ ya anya, mee ka ha jụọ ajụjụ sị, “Ọ bụ ụdị mmadụ dị aṅaa ka nwoke a bụ? Ọ bụladị ifufe na ebili mmiri na-eme ihe o kwuru.”"},{"book":"Matiu","chapter":"8","verse":"28","text":"Mgbe o rutere nʼofe nke ọzọ nke obodo Gadarin, mmadụ abụọ ndị mmụọ ọjọọ si nʼebe a na-eli ozu zutere ya. Ha na-akpa ike nke ukwuu, na ọ dịkwaghị onye na-esite nʼụzọ ahụ agafe nʼihi ha."},{"book":"Matiu","chapter":"8","verse":"29","text":"Ngwangwa, ha tiri mkpu bido na-ajụ ajụjụ sị, “Gịnị ka anyị na gị nwekọrọ, gị Ọkpara Chineke? Ị gaghị echekwa eche ka oge ruo tupu ibido ịta anyị ahụhụ?”"},{"book":"Matiu","chapter":"8","verse":"30","text":"Igwe ezi8:30 Ezi Ezi bụ otu nʼime anụmanụ ndị na-adịghị ọcha nye ndị Juu. Lev 11:7 nọ nʼakụkụ ebe ahụ na-akpa nri."},{"book":"Matiu","chapter":"8","verse":"31","text":"Mmụọ ọjọọ ndị a rịọrọ ya arịrịọ sị, “Ọ bụrụ na ị chụpụ anyị, biko, hapụ anyị ka anyị banye nʼime ezi ndị a.”"},{"book":"Matiu","chapter":"8","verse":"32","text":"Ọ nyere ha iwu sị ha, “Ngwa, gaanụ!” Ha sitere nʼime mmadụ abụọ ahụ pụta banye nʼime igwe ezi ahụ. Otu mgbe ahụ kwa, ezi ndị ahụ niile gbaara ọsọ site na mkputamkpu ala ọnụ mmiri ahụ dabanyechaa nʼime mmiri ahụ. Ha nwụkwara nʼime ya."},{"book":"Matiu","chapter":"8","verse":"33","text":"Ndị na-elekọta igwe ezi ndị ahụ gbapụrụ gbaga nʼime obodo kọọrọ ha ihe niile mere; tinyere ihe mere ndị ahụ mmụọ ọjọọ na-esogbu."},{"book":"Matiu","chapter":"8","verse":"34","text":"Ya mere ndị niile nọ nʼobodo ahụ pụtara ịhụ Jisọs. Mgbe ha hụrụ ya ha rịọrọ ya sị ya pụọra ha nʼakụkụ obodo ha."}]}