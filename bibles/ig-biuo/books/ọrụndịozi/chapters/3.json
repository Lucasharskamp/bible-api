{"data":[{"book":"Ọrụ Ndị Ozi","chapter":"3","verse":"1","text":"Otu ụbọchị Pita na Jọn na-aga nʼụlọnsọ ukwu ikpe ekpere nʼoge ekpere nʼelekere atọ nke ehihie."},{"book":"Ọrụ Ndị Ozi","chapter":"3","verse":"2","text":"Ma otu nwoke dara ngwụrọ site nʼafọ nne ya ka a na-ebute nʼọnụ ụzọ ama nke ụlọnsọ ukwu ahụ ụbọchị niile ka ọ na-arịọ ndị na-aba nʼime ụlọnsọ ukwu ahụ arịrịọ. Aha ọnụ ụzọ ama ahụ bụ ọnụ ụzọ ama ọma."},{"book":"Ọrụ Ndị Ozi","chapter":"3","verse":"3","text":"Mgbe ọ hụrụ Pita na Jọn ka ha na-achọ ịba nʼụlọnsọ ukwu ahụ, o bidoro ịrịọ ha arịrịọ."},{"book":"Ọrụ Ndị Ozi","chapter":"3","verse":"4","text":"Ma Pita na Jọn legidere ya anya, Pita sịrị, “Lee anyị anya.”"},{"book":"Ọrụ Ndị Ozi","chapter":"3","verse":"5","text":"O legidere ha anya chee na ha ga-enye ya onyinye."},{"book":"Ọrụ Ndị Ozi","chapter":"3","verse":"6","text":"Ma Pita sịrị, “Enweghị m ọlaọcha maọbụ ọlaedo ma ihe m nwere ka m na-enye gị. Nʼaha Jisọs Kraịst onye Nazaret bilie ọtọ gawa ije.”"},{"book":"Ọrụ Ndị Ozi","chapter":"3","verse":"7","text":"O jidere ya aka nʼaka nri ya, nyere ya aka selite ya elu, ngwangwa, ụkwụ ya na nkwonkwo nke akwara ụkwụ ya nwetara ike."},{"book":"Ọrụ Ndị Ozi","chapter":"3","verse":"8","text":"Ọ wụliri elu nʼụkwụ ya, bido ịga ije. O soro ha baa nʼụlọnsọ ukwu ahụ, ya na-aga, ya ana-awụlị elu, na-etokwa Chineke."},{"book":"Ọrụ Ndị Ozi","chapter":"3","verse":"9","text":"Mmadụ niile hụrụ ya ka ọ na-agagharị na-eto Chineke,"},{"book":"Ọrụ Ndị Ozi","chapter":"3","verse":"10","text":"ha ghọtara na ọ bụ ya bụ onye ahụ na-anọ nʼọnụ ụzọ ama ụlọnsọ ukwu ahụ, nke a na-akpọ ọnụ ụzọ ama ọma na-arịọ arịrịọ. Ọ gbagwojuru ha anya nke ukwuu, gbakwa ha gharịị ihe mere ya."},{"book":"Ọrụ Ndị Ozi","chapter":"3","verse":"11","text":"Ma dị ka o jidere Pita na Jọn aka, ndị mmadụ niile jiri mgbagwoju anya gbara ọsọ bịakwute ha nʼakụkụ ụlọnsọ ahụ ebe a na-akpọ mgbe ụlọ Solomọn."},{"book":"Ọrụ Ndị Ozi","chapter":"3","verse":"12","text":"Mgbe Pita hụrụ nke a, ọ gwara igwe mmadụ ahụ, “Ndị Izrel, gịnị mere ihe a ji eju unu anya? Gịnị mere unu ji ele anyị anya dịka a ga-asị na ọ bụ site nʼike nke anyị maọbụ nʼịdị nsọ anyị ka anyị jiri mee ka nwoke a gawa ije?"},{"book":"Ọrụ Ndị Ozi","chapter":"3","verse":"13","text":"Chineke nke Ebraham, nke Aịzik na nke Jekọb, Chineke nke nna anyị ha, ebuliela onye na-ejere ya ozi, bụ Jisọs elu, onye unu nyefere ka e gbuo, ma gọnarịkwa ya nʼihu Pailet, nʼagbanyeghị na o kpebiri ịhapụ ya ka ọ laa."},{"book":"Ọrụ Ndị Ozi","chapter":"3","verse":"14","text":"Unu gọnarịrị onye ahụ dị nsọ bụrụkwa onye ezi omume, ma rịọ ka a hapụrụ unu ogbu mmadụ."},{"book":"Ọrụ Ndị Ozi","chapter":"3","verse":"15","text":"Unu gburu onye ahụ na-enye ndụ, ma Chineke akpọlitela ya site nʼọnwụ. Anyị bụ ndị akaebe ihe ndị a."},{"book":"Ọrụ Ndị Ozi","chapter":"3","verse":"16","text":"Ọ bụ site nʼokwukwe nʼaha ya, ọ bụ aha ya naanị mere nwoke a ka ọ dị ike onye nke unu na-ahụ ma marakwa. Okwukwe nʼime Jisọs mere ka ahụ ya zuo oke nʼihu unu niile."},{"book":"Ọrụ Ndị Ozi","chapter":"3","verse":"17","text":"“Ugbu a ụmụnna m, amaara m na unu kpara agwa na-amaghị ama, dịka ndị ndu unu sikwara kpaa."},{"book":"Ọrụ Ndị Ozi","chapter":"3","verse":"18","text":"Ma Chineke siri otu a mezuo ihe o kwuru site nʼọnụ ndị amụma niile na Kraịst ya aghaghị ịhụ ahụhụ."},{"book":"Ọrụ Ndị Ozi","chapter":"3","verse":"19","text":"Ya mere, chegharịanụ ugbu a ma lọghachikwutekwanụ Chineke, ka e nwee ike ihichapụ mmehie unu,"},{"book":"Ọrụ Ndị Ozi","chapter":"3","verse":"20","text":"ka enyekwa unu ntute nke ime mmụọ nke sitere nʼihu Onyenwe anyị, ma zitekwara unu Kraịst ahụ, bụ onye ahọpụtara nye unu, nke bụ Jisọs."},{"book":"Ọrụ Ndị Ozi","chapter":"3","verse":"21","text":"Onye eluigwe na-aghaghị ịnabata tutu ruo oge ahụ Chineke ga-eweghachi ihe niile nʼọnọdụ ha, dịka o kwere na nkwa nʼogologo oge gara aga site nʼọnụ ndị amụma ya dị nsọ."},{"book":"Ọrụ Ndị Ozi","chapter":"3","verse":"22","text":"Mosis sịrị, ‘Onyenwe anyị bụ Chineke ga-eme ka onye amụma ga-adị ka m biliere unu site nʼetiti ụmụ nne unu, unu aghaghị ige ntị nʼihe niile ọ ga-agwa unu."},{"book":"Ọrụ Ndị Ozi","chapter":"3","verse":"23","text":"Onye ọbụla jụrụ ige onye amụma ahụ ntị, ka a ga-ekewapụ kpamkpam site nʼetiti ndị ya ma bibiekwa ya.’3:23 Dit 18:15,18,19"},{"book":"Ọrụ Ndị Ozi","chapter":"3","verse":"24","text":"“Nʼezie ndị amụma niile site na Samuel na ndị ọzọ so ya nʼazụ, bukwara amụma banyere ụbọchị ndị a."},{"book":"Ọrụ Ndị Ozi","chapter":"3","verse":"25","text":"Ma unu bụ ndị nketa nke ndị amụma, nakwa nke ọgbụgba ndụ ahụ Chineke na nna nna unu gbara, mgbe ọ gwara Ebraham, ‘Site na mkpụrụ gị ka a ga-agọzi mba niile nke ụwa.’3:25 Jen 22:18; 26:4"},{"book":"Ọrụ Ndị Ozi","chapter":"3","verse":"26","text":"Mgbe Chineke kpọlitere onyeozi ya, o buuru ụzọ zitere unu ya, ka ọ gọzie unu site nʼime ka onye ọbụla nʼime unu chegharịa site nʼụzọ ọjọọ ya.”"}]}