{"data":[{"book":"Nnegau","chapter":"20","verse":"1","text":"I muli hua di hinihini ne lawa, Paul ga gahi mai digau hagadonu gi di gowaa e dahi, ga helekai hagamaaloo aga nadau manawa, gaa hai dana hagaaloho gi digaula. Gei mee gaa hana gi Macedonia."},{"book":"Nnegau","chapter":"20","verse":"2","text":"Mee gaa hana laa lodo nia guongo, gaa hai ana agoago e logo e hagamaaloo aga nia manawa o nia daangada. Nomuli, gei mee gaa dau i Achaia,"},{"book":"Nnegau","chapter":"20","verse":"3","text":"gaa noho i golo nia malama e dolu. Mee gu hagatogomaalia belee hana gi Syria, gei di madagoaa hua deelaa, mee gu modongoohia bolo digau o Jew belee lawalawa ia, mee gu maanadu bolo ia gaa hana gi muli laa lodo Macedonia."},{"book":"Nnegau","chapter":"20","verse":"4","text":"Sopater, tama daane Pyrrhus, tangada mai Berea, guu hana madalia a mee, ngaadahi mo Aristarchus mo Secundus, nia daangada o Thessalonica, mo Gaius mai Derbe, Tychicus mo Trophimus mai tenua go Asia, mo Timothy."},{"book":"Nnegau","chapter":"20","verse":"5","text":"Digaula huogodoo guu hula i mua, ga talitali laa gimaadou i Troas."},{"book":"Nnegau","chapter":"20","verse":"6","text":"Gimaadou ne dele mai i Philippi i muli Tagamiami o di Palaawaa Digi Hagatanga ne lawa, gei i muli nia laangi e lima, gimaadou ga heetugi gi digaula i Troas, gaa noho i golo tabu e dahi."},{"book":"Nnegau","chapter":"20","verse":"7","text":"Hiahi di ono laangi, gimaadou gu dagabuli gi di gowaa e dahi belee miami di palaawaa i di hagadau ihoo. Gei Paul ga helehelekai gi nia daangada gaa dae loo gi di madahidi waelua di boo, idimaa, mee ga hagatanga hua luada dono daiaa.20.7 Di hiahi di ono laangi la go taamada o tahi laangi o di tabu o digau o Jew"},{"book":"Nnegau","chapter":"20","verse":"8","text":"Nia malama e logo e haula i lodo di ruum i nua, i di gowaa dela e dagabuli ai gimaadou."},{"book":"Nnegau","chapter":"20","verse":"9","text":"Tama daane, dono ingoo go Eutychus e noho i di bontai i nua, gei i di waalooloo di helehelekai a Paul, Eutychus la gu molemoe, guu kii danu mmoe, gu doo ia i di tolu baba, gi hongo di gelegele. Gei digaula ga dahi aga a mee, gei mee guu made."},{"book":"Nnegau","chapter":"20","verse":"10","text":"Paul ga haneia gi lala, gaa kii gi hongo o mee, ga dahi mai a mee, ga bulubulu, ga helekai, “Goodou hudee lodo huaidu, mee e mouli hua igolo!”"},{"book":"Nnegau","chapter":"20","verse":"11","text":"Paul ga hanaga labelaa gi nua, ga ginigini dana palaawaa, gaa gai. Gei mee ga helehelekai gi digaula gaa dae loo gi di luada. Nomuli, gei mee ga hagatanga i nadau baahi."},{"book":"Nnegau","chapter":"20","verse":"12","text":"Gei digaula gaa lahi tama daane dela ne mouli gi dono hale, gei digaula gu manawa lamalia."},{"book":"Nnegau","chapter":"20","verse":"13","text":"Gimaadou gaa hula hua gi di wagabaalii, gaa dele gi Assos, di gowaa dela belee gaga mai a Paul gi gimaadou. Mee ne helekai mai gi gimaadou bolo gi heia di mee deenei, idimaa, mee gaa hana hua i lala gi golo."},{"book":"Nnegau","chapter":"20","verse":"14","text":"Di madagoaa a mee ne heetugi mai gi gimaadou i Assos, gimaadou ga haga uda a mee, gaa dele gi Mitylene."},{"book":"Nnegau","chapter":"20","verse":"15","text":"Gimaadou ne hagatanga i golo, gaa dau i Chios dono daiaa. Di laangi e dahi nomuli, gei gimaadou ga lloomoi gi Samos. Muli di laangi deelaa, gimaadou gaa dau i Miletus."},{"book":"Nnegau","chapter":"20","verse":"16","text":"Paul guu baba bolo ia e dele hua gi mua, e diiagi Ephesus, i mee e de hiihai di hagauwwou dono madagoaa i lodo tenua Asia. Mee e hagalimalima huoloo bolo gii dau eia i Jerusalem, be di maa e mee i mua di laangi Pentekos."},{"book":"Nnegau","chapter":"20","verse":"17","text":"Paul ne hai dana hegau gi digau mmaadua daumaha o di nohongo dabu Ephesus gi lloomoi e heetugi ang gi deia i Miletus."},{"book":"Nnegau","chapter":"20","verse":"18","text":"Di madagoaa digaula ne dau i baahi o mee, gei mee ga helekai gi digaula, “Goodou gu iloo di hai o dogu hai hegau gi di madagoaa dogomaalia i godou baahi, mai taamada di laangi ne dau iei au i lodo tenua Asia."},{"book":"Nnegau","chapter":"20","verse":"19","text":"Au nogo hai agu hegau manawa hila gi lala ge e dangidangi i nia madagoaa haingadaa ala ne tale mai gi di au mai i baahi digau o Jew, i nadau hai baahi mai gi di au i agu hegau ang gi Tagi."},{"book":"Nnegau","chapter":"20","verse":"20","text":"Goodou e iloo bolo au digi hagammuni agu mee i goodou, nia mee ala e iloo eau bolo e mee di hagamaamaa goodou i agu agoago mo agu aago goodou, i lodo nia gowaa digau dogologo mo i lodo godou hale."},{"book":"Nnegau","chapter":"20","verse":"21","text":"Au ne aago digau o Jew mo digau tuadimee bolo digaula gii huli gi daha mo nadau huaidu, gii huli ang gi God, gei gi hagadonu ina Tagi go Jesus."},{"book":"Nnegau","chapter":"20","verse":"22","text":"Dolomeenei gei au gaa hana gi Jerusalem, i dogu hagalongo gi di Hagataalunga Dabu. Au e de iloo be di maa di aha dela gaa hai mai gi di au i di gowaa deelaa."},{"book":"Nnegau","chapter":"20","verse":"23","text":"Dela hua dagu mee e iloo eau bolo i lodo nia waahale huogodoo ala ne hana ginai au, di Hagataalunga Dabu e haga modongoohia mai bolo di lawalawa mo di haingadaa le e tale mai."},{"book":"Nnegau","chapter":"20","verse":"24","text":"Au e hagalee haga dahidamee dogu mouli, dela hua go dogu duhongo hegau belee hai gii lawa, dela ne dugu mai go Tagi Jesus bolo gi hagadele ina di Longo Humalia o tumaalia dehuia o God.20.24 2 Timothy 4.7"},{"book":"Nnegau","chapter":"20","verse":"25","text":"“Au gu hagadele i godou lodo huogodoo mo di aago adu gi goodou di hai o Teenua King o God. Gei dolomeenei, au e iloo bolo deai tangada i goodou ga gidee au labelaa ai."},{"book":"Nnegau","chapter":"20","verse":"26","text":"Au e hai dagu boloagi adu gi goodou dangi nei, maa tangada i goodou gaa ngala, la hagalee dau mai gi di au,"},{"book":"Nnegau","chapter":"20","verse":"27","text":"idimaa, au digi dugu hagammuni dahi mee i goodou. Au gu hagi adu gi goodou di manawa o God hagatau."},{"book":"Nnegau","chapter":"20","verse":"28","text":"Goodou madamada humalia i goodou mo nia hagabuulinga siibi ala ne dugu adu go di Hagataalunga Dabu gi goodou bolo gi benabena ina. Goodou gii hai digau hagaloohi ni di nohongo dabu a God ne hai mee ginai Ia mai i nia dodo o dana Dama daane."},{"book":"Nnegau","chapter":"20","verse":"29","text":"Au e iloo bolo i muli dogu hagatanga, nia paana lodo geinga ga lloomoi gi godou lodo, ga hagalee dumaalia gi di hagabuulinga siibi gi humalia nadau mouli."},{"book":"Nnegau","chapter":"20","verse":"30","text":"Di madagoaa ga dau mai, gei hunu daangada i godou baahi ga helekai tilikai belee dagi digau hagadonu gii hula i nadau muli."},{"book":"Nnegau","chapter":"20","verse":"31","text":"Gii pula i goodou, gei gi langahia bolo au nogo dangidangi i dagu agoago goodou huogodoo i di boo mo di aa, i lodo nia ngadau e dolu."},{"book":"Nnegau","chapter":"20","verse":"32","text":"“Gei dolomeenei, au e dugu adu gi goodou di madamada humalia o God mo nnelekai o dono dumaalia. Go Mee dela e mee di haga gila aga goodou, ge e gowadu gi goodou ono maluagina ala e benebene ang gi ana daangada huogodoo."},{"book":"Nnegau","chapter":"20","verse":"33","text":"Au hagalee moinaa eau nia silber be nia goolo be nia goloo."},{"book":"Nnegau","chapter":"20","verse":"34","text":"Goodou e iloo bolo au e ngalua gi ogu lima, e hagatogomaalia nia mee huogodoo ala e manawa iei au mo ogu ihoo."},{"book":"Nnegau","chapter":"20","verse":"35","text":"Au gu haga modongoohia adu gi goodou bolo i lodo nia mee huogodoo ala ne hai koau, au guu hai di hagamodongoohia bolo di ngalua hagamahi beenei, gidaadou e hai gi hagamaamaa digau ala e paagege. Gidaadou gi langahia labelaa nnelekai a Tagi Jesus boloo, ‘Di wanga le e mada haga maluagina i di kae.’”"},{"book":"Nnegau","chapter":"20","verse":"36","text":"Di madagoaa a Paul ne haga lawa ana helekai, mee mo digau ala nogo madalia a mee ga dogoduli gi lala, ga dalodalo."},{"book":"Nnegau","chapter":"20","verse":"37","text":"Digaula huogodoo gu bulubulu mai a Paul, gu tangi, gu hongihongi a mee."},{"book":"Nnegau","chapter":"20","verse":"38","text":"Digaula gu lodo huaidu gi telekai a maa dela bolo ginaadou ga de gidee ia labelaa. Gei digaula gaa hula i muli o mee gi di wagabaalii."}]}