{"data":[{"book":"1 Wakorintu","chapter":"12","verse":"1","text":"Vinu walongu wayangu, nfira muvimani visoweru vya mafupu ga Rohu Mnanagala, neni nfira mwenga muvimani unakaka kuusu vitwatira avi."},{"book":"1 Wakorintu","chapter":"12","verse":"2","text":"Muvimana kuwera, pamberi pa mwenga kuwera wantu yawammana Mlungu, mlongoziwitwi munjira zya kuviguwira vinyagu."},{"book":"1 Wakorintu","chapter":"12","verse":"3","text":"Su muvimani kuwera kwahera muntu yoseri yakalongoziwa na Rohu gwa Mlungu kaweza kutakula, “Yesu kapangiritwi!” Ntambu iraayi muntu yoseri hapeni kawezi kutakula, “Yesu ndo Mtuwa,” Pakalongoziwa ndiri na Rohu Mnanagala."},{"book":"1 Wakorintu","chapter":"12","verse":"4","text":"Kwana ntambu yingi yingi ya mafupu ga shirohu, kumbiti Rohu yumu hera yakalaviya mafupu aga."},{"book":"1 Wakorintu","chapter":"12","verse":"5","text":"Kwana ntambu yingi yingi zya kutendera, kumbiti Mtuwa yakatenderwa ndo yumu hera."},{"book":"1 Wakorintu","chapter":"12","verse":"6","text":"Kwana ntambu yingi yingi ya kutenda lihengu, kumbiti Mlungu yumu hera yakatenda mahengu goseri kwa wantu woseri, wapananwa makakala ga kutenda lihengu lyoseri kwa woseri."},{"book":"1 Wakorintu","chapter":"12","verse":"7","text":"Roho Mnanagala kalilanguziya kwa njira zya ntambu yingi yingi kwa kila muntu kwa mota ya woseri."},{"book":"1 Wakorintu","chapter":"12","verse":"8","text":"Rohu kampanana muntu yumu ujumbi wa luhala na muntu yumonga ujumbi wa malifa ga kuvimana vitwatira, ntambu yakafira Rohu ulaa ayu."},{"book":"1 Wakorintu","chapter":"12","verse":"9","text":"Rohu ulaa ayu kampanana muntu yumu njimiru na muntu yumonga kapananwa lifupu lya kuponiziya wantu."},{"book":"1 Wakorintu","chapter":"12","verse":"10","text":"Rohu Mnanagala kampanana yumu lifupu lya kutenda mauzauza, yumonga kapananwa lifupu lya kuwubwera ujumbi wa Mlungu, yumonga kapananwa lifupu lya uwezu wa kutakula mafupu ga ntambu yingiyingi yagalawiti kwa Rohu na vyavilawiti ndiri kwa Rohu. Kampanana yumonga lifupu lya kutakula kwa luga zyazimanika ndiri na muntu gwingi kapananwa uwezu wa kutakulira shilii shashitakulitwi."},{"book":"1 Wakorintu","chapter":"12","verse":"11","text":"Kumbiti goseri aga ndo mahengu ga Rohu ulaa ulii yumu hera, yakambagulira kila muntu lifupu lya ntambu yingi yingi, ntambu yakafira mweni."},{"book":"1 Wakorintu","chapter":"12","verse":"12","text":"Handa shimba yimu ntambu yaiwera na viwungiru vivuwa, tembera yana viwungiru vivuwa, vitenda nshimba yimu, ndo ntambu yaiwera vilaa kwa Kristu."},{"book":"1 Wakorintu","chapter":"12","verse":"13","text":"Toziya twenga, patuwera Twawayawudi ama wantu yawawera ndiri Wayawudi, wamanda ama wantu walekiziwa, twawoseri tubatizwa kwa Rohu yumu mushimba yimu ayi, na twawoseri tupananwa Rohu yumu ayu."},{"book":"1 Wakorintu","chapter":"12","verse":"14","text":"Vilaa nshimba yahera shiwungiru shimu hera, kumbiti iwera na viwungiru vivuwa."},{"book":"1 Wakorintu","chapter":"12","verse":"15","text":"Handa ligulu melitakuliti, “Toziya neni naliwoku ndiri, su neni gwa nshimba ndiri,” Hashi, ligulu meliweri ndiri lya nshimba?"},{"book":"1 Wakorintu","chapter":"12","verse":"16","text":"Handa likutu melitakuliti, “Toziya neni nalisu ndiri, su neni gwa nshimba ndiri?” Hashi, likutu meliweri lya nshimba ndiri? Ndala!"},{"book":"1 Wakorintu","chapter":"12","verse":"17","text":"Handa nshimba yoseri meiweri lisu, hashi, muntu mekapikaniri ntambu gaa? Handa nshimba yoseri meiweri likutu, muntu mekawezi hashi kunusiya?"},{"book":"1 Wakorintu","chapter":"12","verse":"18","text":"Kumbiti ntambu yayiwera, Mlungu kavituliti hweri viwungiru vyoseri avi ntambu yingi yingi munshimba, ntambu yakafiriti."},{"book":"1 Wakorintu","chapter":"12","verse":"19","text":"Handa viwungiru vyoseri meviweri shiwungiru shimu, nshimba meiweri koshi?"},{"book":"1 Wakorintu","chapter":"12","verse":"20","text":"Nakaka kuwera, kwana viwungiru vivuwa, kumbiti nshimba yimu hera."},{"book":"1 Wakorintu","chapter":"12","verse":"21","text":"Su lisu hapeni liwezi kuligambira liwoku, “Neni nukufira ndiri.” Ama mtuwi hapeni guwezi kugagambira magulu, “Nuwafira ndiri mwenga.”"},{"book":"1 Wakorintu","chapter":"12","verse":"22","text":"Kumbiti pamuhera na hangu, ilanguziya kuwera viwungiru vilii vya nshimba viwoneka legilegi kumbiti vyana mana nentu."},{"book":"1 Wakorintu","chapter":"12","verse":"23","text":"Na viwungiru vilii vyatulihola kuwera vifiruwa ndiri ligoya likulu, ndo yatuvilola nentu hweri, viwungiru vya nshimba vyaviwoneka ndiri kuwera viherepa nentu, vilolerwa hweri."},{"book":"1 Wakorintu","chapter":"12","verse":"24","text":"Kumbiti viwungiru vimonga vifira ndiri kulembeziwa. Mlungu mweni kayitula nshimba mumpangu, su kavipanana ligoya ng'anji viwungiru vilii vyavipungukiwitwi ligoya."},{"book":"1 Wakorintu","chapter":"12","verse":"25","text":"Su nakuwera ubagula munshimba, kumbiti viwungiru vyoseri vya ntambu yingi yingi vililoleri vyeni kwa vyeni."},{"book":"1 Wakorintu","chapter":"12","verse":"26","text":"Handa shiwungiru shimu pashitendua, su viwungiru vyoseri vyankulitenduwa pamuhera nashu na shiwungiru shimu pashikwiswa, viwungiru vimonga vyoseri vinemelera pamuhera nashu."},{"book":"1 Wakorintu","chapter":"12","verse":"27","text":"Su mwawoseri mwenga mwanshimba ya Kristu, kila yumu gwenu kashiwungiru sha nshimba ayi."},{"book":"1 Wakorintu","chapter":"12","verse":"28","text":"Mlungu katula mushipinga sha wantu vyawamjimira Yesu, kwanja wantumintumi, pili wambuyi wakuwi, ntatu wafunda, shakapanu kawatula walii yawawera na lifupu lya kutenda mauzauza, wamonga lifupu lya kuponiziya na kuwatanga wamonga, ama kuwalonguziya womberi na wamonga lifupu lya kutakula luga zyazimanika ndiri."},{"book":"1 Wakorintu","chapter":"12","verse":"29","text":"Woseri wawera ndiri wantumintumi ama wambuyi wa Mlungu ama wafunda. Na kila muntu ndiri kana makakala ga kutenda mauzauza,"},{"book":"1 Wakorintu","chapter":"12","verse":"30","text":"ama woseri ndiri yawaweza kuponiziya ama kutakula kwa luga zyazimanika ndiri ama kutakulira shilii shashitakulwa."},{"book":"1 Wakorintu","chapter":"12","verse":"31","text":"Su mfiri mafupu makulu nentu."}]}