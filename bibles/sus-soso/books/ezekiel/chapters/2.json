{"data":[{"book":"Ezekiel","chapter":"2","verse":"1","text":"Alatala naxa a masen n bɛ, «Adamadi, keli, n xa masenyi ti i bɛ.»"},{"book":"Ezekiel","chapter":"2","verse":"2","text":"A fɛfɛ na wɔyɛnyi fala n bɛ, Xaxili Sɛniyɛnxi naxa goro n ma, a n ti n sanyie xun ma. N naxa a xui mɛ a falafe ra n bɛ,"},{"book":"Ezekiel","chapter":"2","verse":"3","text":"«I tan adamadi, n tan nan i xɛɛfe Isirayilakae ma, naxee bara muruta n ma, kelife e benbae xa tɛmui ma han yi waxati."},{"book":"Ezekiel","chapter":"2","verse":"4","text":"N i xɛɛma naxee xɔn, e tuli xɔrɔxɔ. I xa a fala e bɛ, ‹Alatala yi masenyi nan tixi.›"},{"book":"Ezekiel","chapter":"2","verse":"5","text":"Bɔnsɔɛ murutaxi nan e ra, kɔnɔ e fama nɛ a kolonde namiɲɔnmɛ nde bara lu e ya ma, hali e tondi i xui suxude."},{"book":"Ezekiel","chapter":"2","verse":"6","text":"I tan adamadi, i naxa gaaxu e ya ra, i naxa kɔntɔfili e xa wɔyɛnyi xa fe ra, hali na birin fa findi tɔɔrɛ ra i bɛ, e fa lu alɔ talie. I naxa gaaxu na bɔnsɔɛ murutaxi ya ra."},{"book":"Ezekiel","chapter":"2","verse":"7","text":"Fo i xa n ma masenyi ti e bɛ, hali e tondi e tuli matide i ra e xa matandi kui."},{"book":"Ezekiel","chapter":"2","verse":"8","text":"Kɔnɔ i tan adamadi, i xa i tuli mati n xui ra, i naxa muruta alɔ yi bɔnsɔɛ a rabama ki naxɛ. I xa i dɛ rabi, i xa donse don n naxan soma i yi ra.»"},{"book":"Ezekiel","chapter":"2","verse":"9","text":"Na tɛmui n naxa bɛlɛxɛ italaxi nde to n ya i, kɛɛdi mafilinxi nu na a kui."},{"book":"Ezekiel","chapter":"2","verse":"10","text":"A naxa a itala n ya i, sɛbɛli nu tixi a kui nun a fari naxan tɔɔrɛ xɔrɔxɔɛ xa fe masenma."}]}