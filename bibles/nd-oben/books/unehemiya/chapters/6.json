{"data":[{"book":"UNehemiya","chapter":"6","verse":"1","text":"Kwathi ukuba ilizwi lifike kuSanibhalathi, loThobhiya, loGeshemi umʼArabhu lakuzo zonke izitha zethu ukuthi ngasengiwakhile kutsha umduli kungasasalanga sikhala kuwo loba nje ngalesosikhathi ngangingakafaki izivalo emasangweni,"},{"book":"UNehemiya","chapter":"6","verse":"2","text":"uSanibhalathi loGeshemi bangithumela lelilizwi: “Woza, kesihlangane komunye wemizi esemagcekeni ase-Ono.”"},{"book":"UNehemiya","chapter":"6","verse":"3","text":"yikho ngasengithuma izithunywa kubo lale impendulo: “Ngiphezu komsebenzi omkhulu yikho ngeke ngize. Kungani umsebenzi ufanele ume ngiwutshiyela ukuza kini na?”"},{"book":"UNehemiya","chapter":"6","verse":"4","text":"Kwaze kwaba kane bengithumela mbiko munye, lami ngala ngampendulo nye."},{"book":"UNehemiya","chapter":"6","verse":"5","text":"Kwathi ngesikhathi sesihlanu, uSanibhalathi wathuma inceku yakhe iphethe lona lelolizwi, ilencwadi esandleni ingavalwanga"},{"book":"UNehemiya","chapter":"6","verse":"6","text":"ilotshwe ukuthi:"},{"book":"UNehemiya","chapter":"6","verse":"7","text":"futhi usuze wabeka abaphrofethi ukuthi benze lesisimemezelo ngawe eJerusalema esithi: ‘Sekulenkosi koJuda!’ Umbiko lo ungahle uyofika enkosini; yikho woza sibonisane.”"},{"book":"UNehemiya","chapter":"6","verse":"8","text":"Ngambuyisela impendulo le: “Akulanto enjalo mayelana lalokho othi kuyenzakala; konke kuphume engqondweni yakho.”"},{"book":"UNehemiya","chapter":"6","verse":"9","text":"Bonke babezama ukusethusela, bekhumbula besithi, “Izandla zabo zizaphela amandla bangabe besasebenza, yikho umsebenzi kawuyikuphela.”"},{"book":"UNehemiya","chapter":"6","verse":"10","text":"Ngelinye ilanga ngaya endlini kaShemaya indodana kaDelaya, indodana kaMehethabheli, owayezivalele endlini yakhe. Wathi, “Kasihlangane endlini kaNkulunkulu, phakathi kwethempeli, sivale iminyango yethempeli, ngoba kulamadoda abuyayo ebusuku ukuzokubulala.”"},{"book":"UNehemiya","chapter":"6","verse":"11","text":"Kodwa ngathi, “Umuntu onjengami kungamfanela ukubaleka na? Kumbe umuntu onjengami angangena ethempelini ukusiza impilo yakhe na? Kangiyi!”"},{"book":"UNehemiya","chapter":"6","verse":"12","text":"Ngabona ukuthi wayengathunywanga nguNkulunkulu, kodwa wayenze isiphrofethi sokungilahla ngoba oThobhiya loSanibhalathi babemthengile."},{"book":"UNehemiya","chapter":"6","verse":"13","text":"Wayethengwe ukuthi angethuse ukuze ngenze isono ngokwenza lokhu, ukwenzela ukuthi bangiphe ibizo elibi ngizondakale."},{"book":"UNehemiya","chapter":"6","verse":"14","text":"Bakhumbule oThobhiya loSanibhalathi, Oh Nkulunkulu wami, ngenxa yalokho asebekwenzile; mkhumbule njalo umphrofethikazi uNowadiya labo bonke labobaphrofethi abebekade bezama ukungethusa."},{"book":"UNehemiya","chapter":"6","verse":"15","text":"Ngakho umduli waphela ngosuku lwamatshumi amabili ku-Eluli, ngemva kwensuku ezingamatshumi amahlanu lambili."},{"book":"UNehemiya","chapter":"6","verse":"16","text":"Izitha zethu zonke sezikuzwile lokho, zonke izizwe eziseduze zesaba zalahla ithemba, ngoba zananzelela ukuthi umsebenzi lo wenziwa uxhaswe nguNkulunkulu."},{"book":"UNehemiya","chapter":"6","verse":"17","text":"Njalo, ngalezonsuku izikhulu zakoJuda zazithumezela izincwadi ezinengi kuThobhiya, lezimpendulo zikaThobhiya zabe zilokhu zifika kuzo."},{"book":"UNehemiya","chapter":"6","verse":"18","text":"Phela abanengi koJuda babebambelele kuye ngesifungo, ngoba wayengumkhwenyana kaShekhaniya indodana ka-Ara, futhi indodana yakhe uJehohanani yayithethe indodakazi kaMeshulami indodana kaBherekhiya."},{"book":"UNehemiya","chapter":"6","verse":"19","text":"Ikanti njalo babelokhu behlezi bengibikela ngezenzo zakhe ezinhle, basuke bayemtshela ukuthi ngitheni. Njalo uThobhiya wathumezela izincwadi ukungethusela."}]}