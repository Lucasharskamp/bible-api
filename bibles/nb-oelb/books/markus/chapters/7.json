{"data":[{"book":"Markus","chapter":"7","verse":"1","text":"En dag kom noen fariseere7:1 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. og skriftlærde7:1 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. fra Jerusalem for å stille spørsmål til Jesus."},{"book":"Markus","chapter":"7","verse":"2","text":"De la merke til at flere av disiplene spiste brød uten først å ha vasket hendene."},{"book":"Markus","chapter":"7","verse":"3","text":"Jødene, og særlig fariseerne, følger spesielle regler som de har arvet fra forfedrene. De spiser aldri uten først å ha vasket hendene."},{"book":"Markus","chapter":"7","verse":"4","text":"Når de kommer hjem fra markedsplassen, må de alltid vaske seg før de rører noe mat. Det finnes også mange andre tradisjoner som de er nøye med å følge, som for eksempel å skylle krus, kar og kobberkjeler."},{"book":"Markus","chapter":"7","verse":"5","text":"Fariseerne og de skriftlærde spurte derfor Jesus: ”Hvorfor holder ikke disiplene dine seg til våre gamle jødiske regler? De spiser jo uten først å ha vasket hendene.”"},{"book":"Markus","chapter":"7","verse":"6","text":"Jesus svarte: ”Dere er falske mennesker som bare later som om dere er lydige mot Gud! Profeten Jesaja hadde rett da han bar fram Guds budskap om dere og sa:"},{"book":"Markus","chapter":"7","verse":"7","text":"Deres tilbedelse er verdiløs,"},{"book":"Markus","chapter":"7","verse":"8-9","text":"Ja, dere bryr dere ikke om Guds bud og erstatter dem med egne menneskelige regler. Syns dere det er en god måte å følge Guds bud på?"},{"book":"Markus","chapter":"7","verse":"10","text":"Moses ga dere for eksempel disse budene fra Gud: ’Vis respekt for foreldrene dine’, og: ’Den som forbanner foreldrene sine, skal bli dømt til døden.’7:10 Se Andre Mosebok 20:12; 21:17."},{"book":"Markus","chapter":"7","verse":"11-12","text":"Dere påstår at dere slett ikke trenger å respektere foreldrene deres, eller ta hånd om dem når de blir gamle, dersom dere bare i stedet gir pengene som foreldrene skulle hatt, som en gave til templet."},{"book":"Markus","chapter":"7","verse":"13","text":"Da gjør dere Guds konkrete befaling ugyldig ved å følge egne tradisjoner. Dette er bare ett av eksemplene. Det finnes mange, mange flere.”"},{"book":"Markus","chapter":"7","verse":"14","text":"Jesus kalte folket til seg og sa: ”Hør alle sammen og forsøk å forstå det jeg sier."},{"book":"Markus","chapter":"7","verse":"15","text":"Dere blir ikke uverdige innfor Gud på grunn av det dere spiser og stapper i munnen.7:15 Den jødiske loven har en mengde regler om hva folk får og ikke får spise. Se Tredje Mosebok 11. Det er ordene deres, tankene og handlingene, det som springer ut fra dere, som gjør at dere blir uverdige.”7:15 En del håndskrifter har med et ekstra vers: …gjør dere uverdige. 16 Lytt nøye og forsøk å forstå!”"},{"book":"Markus","chapter":"7","verse":"17","text":"Da Jesus hadde forlatt folkemassen og var kommet hjem igjen, spurte disiplene hva han mente med det han nettopp hadde sagt."},{"book":"Markus","chapter":"7","verse":"18","text":"”Forstår heller ikke dere det?” spurte han. ”Innser dere ikke at det dere spiser, aldri kan gjøre dere uverdige innfor Gud?"},{"book":"Markus","chapter":"7","verse":"19","text":"Maten har ikke noe med forholdet til Gud å gjøre, den passerer bare gjennom magen og kommer ut igjen.” På denne måten forklarte Jesus at all mat er godkjent av Gud og tillatt å spise."},{"book":"Markus","chapter":"7","verse":"20","text":"Og han la til: ”Det som gjør et menneske uverdig innfor Gud, er det som springer ut fra menneskets indre, fra hjertet."},{"book":"Markus","chapter":"7","verse":"21","text":"Fra hjertet kommer onde tanker, seksuell løssluppenhet, tyveri, mord, utroskap i ekteskapet, egoisme,"},{"book":"Markus","chapter":"7","verse":"22","text":"ondskap, bedrageri, et vilt og umoralsk liv, misunnelse, sladder, hovmod og all annen uforstand."},{"book":"Markus","chapter":"7","verse":"23","text":"Alt dette kommer innefra, og det er det som gjør et menneske uverdig innfor Gud.”"},{"book":"Markus","chapter":"7","verse":"24","text":"Jesus dro nå fra Galilea og gikk til distriktet ved byen Tyrus7:24 Tyrus lå i Fønikia, omkring åtte mil fra Kapernaum.. Der fant han et hus å innlosjere seg i. Han forsøkte å holde hemmelig at han var kommet, men det var umulig."},{"book":"Markus","chapter":"7","verse":"25","text":"En mor med en datter som var besatt av en ond Ånd, fikk høre om ham og oppsøkte ham straks. Kvinnen kastet seg ned for føttene til Jesus."},{"book":"Markus","chapter":"7","verse":"26","text":"Hun ba om at han måtte sette jenta fri fra den onde ånden."},{"book":"Markus","chapter":"7","verse":"27","text":"Jesus sa derfor til henne: ”Først må jeg hjelpe mine egne barn som er jødene. Det er ikke rett å ta brødet fra barna og kaste det til hundene.”7:27 Jesus virket først og fremst hos jødene, som etter døden hans og oppstandelsen skulle budskapet om ham spres til alle jordens folk. Men nå og da gjorde Jesus et unntak. Se Matteus sin fortelling om Jesus 8:5-13, der han helbreder tjeneren til en romersk soldat."},{"book":"Markus","chapter":"7","verse":"28","text":"Hun svarte: ”Det er sant, Herre, men til og med hundene som ligger under bordet, får spise de smulene som barna lar ligge igjen.”"},{"book":"Markus","chapter":"7","verse":"29","text":"”Svaret ditt viser hvor sterk tro du har”, sa han. ”Gå hjem, for den onde ånden har forlatt datteren din!”"},{"book":"Markus","chapter":"7","verse":"30","text":"Da hun kom hjem, lå jenta rolig i sengen, og den onde ånden var borte."},{"book":"Markus","chapter":"7","verse":"31","text":"Fra Tyrus gikk Jesus videre til byen Sidon, og derfra tilbake til Genesaretsjøen om Dekapolis7:31 ”Området for de ti byene”, eller ”Dekapolis” som det het på gresk, var et byfellesskap mellom ti byer, som alle bortsett fra en, lå øst for elven Jordan.."},{"book":"Markus","chapter":"7","verse":"32","text":"Der kom noen til han med en døv mann, som også hadde vanskelig for å snakke. De ba at Jesus måtte legge hendene på ham og helbrede ham."},{"book":"Markus","chapter":"7","verse":"33","text":"Jesus førte ham da litt unna folkemassen, satte fingrene i ørene hans, tok spytt og rørte ved tungen hans."},{"book":"Markus","chapter":"7","verse":"34","text":"Jesus så opp mot himmelen, sukket dypt og sa: ”Effata!7:34 ”Effata” er arameisk, et av de språkene som ble snakket i Israel på denne tiden, og var sannsynligvis Jesus og disiplene hans sitt morsmål. Kanskje kunne de for øvrig hebraisk og gresk.” som betyr: Lukk deg opp!"},{"book":"Markus","chapter":"7","verse":"35","text":"Straks kunne mannen høre helt perfekt, og han snakket klart og tydelig."},{"book":"Markus","chapter":"7","verse":"36","text":"Jesus forbød folket å fortelle om det som hadde skjedd. Men jo mer han nektet, desto mer spredde de nyheten vidt og bredt."},{"book":"Markus","chapter":"7","verse":"37","text":"De syntes det var så helt utrolig, og de sa: ”Alt han gjør, er helt fantastisk! Han får til og med de døve til høre og de stumme til å snakke.”"}]}