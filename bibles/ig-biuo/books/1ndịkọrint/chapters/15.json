{"data":[{"book":"1 Ndị Kọrint","chapter":"15","verse":"1","text":"Ụmụnna m, ugbu a achọrọ m ime ka unu cheta oziọma ahụ m ziri unu mgbe m buru ụzọ bịakwute unu, nke unu kweere na ya, na nke unu guzosikwara ike nʼelu ya."},{"book":"1 Ndị Kọrint","chapter":"15","verse":"2","text":"E si nʼoziọma a zọpụta unu, ma ọ bụrụ na unu ejiri obi unu niile jidesie ihe unu kweere na ya ike. Inwe okwukwe nʼihe ọzọ dị iche agaghị enyere unu aka."},{"book":"1 Ndị Kọrint","chapter":"15","verse":"3","text":"Ihe m nyefere unu nʼaka na mbụ bụ ozi ahụ m natara ị debe, nke dị oke mkpa, na Kraịst nwụrụ ọnwụ nʼihi mmehie anyị, dịka akwụkwọ nsọ kwuru na ọ ga-anwụ."},{"book":"1 Ndị Kọrint","chapter":"15","verse":"4","text":"Na e liri ya, ma e mere ka o si nʼọnwụ bilie nʼụbọchị nke atọ, dịka akwụkwọ nsọ kwukwara na ọ ga-eme."},{"book":"1 Ndị Kọrint","chapter":"15","verse":"5","text":"O gosiri Sefas15:5 Ya bụ, Pita onwe ya, emesịa, ndị ozi iri na abụọ ahụ hụkwara ya."},{"book":"1 Ndị Kọrint","chapter":"15","verse":"6","text":"Emesịakwa, o gosiri ihe karịrị narị mmadụ ise nʼime ụmụnna onwe ya, nʼotu mgbe, ọtụtụ nʼime ndị ahụ ka nọ ndụ taa, ọ bụ ezie na ụfọdụ nʼime ha adaala nʼụra ọnwụ."},{"book":"1 Ndị Kọrint","chapter":"15","verse":"7","text":"Emesịa, Jemis hụrụ ya; o mekwara ka ndị ozi niile hụ ya."},{"book":"1 Ndị Kọrint","chapter":"15","verse":"8","text":"Nʼikpeazụ, mụ onwe m hụkwara ya, dịka a ga-asị na m bụ nwa a na-amụghị nʼoge."},{"book":"1 Ndị Kọrint","chapter":"15","verse":"9","text":"Nʼihi na ọ bụ m kachasị nta nʼime ndị ozi. O kwesikwaghị ka a akpọọ m onyeozi ya nʼihi na alụsoro m nzukọ Chineke ọgụ nke ukwuu."},{"book":"1 Ndị Kọrint","chapter":"15","verse":"10","text":"Ma site nʼamara nke Chineke, abụ m ihe m bụ. Ọ pụtakwara na amara ya nʼebe m nọ abụghị ihe efu. Kama arụsịrị m ọrụ ike karịchasịa ndị ozi niile. Ma nʼezie, ọ bụghị m na-arụ ọrụ a, kama ọ bụ Chineke nʼonwe ya na-arụ ọrụ ya nʼime m."},{"book":"1 Ndị Kọrint","chapter":"15","verse":"11","text":"Ma ọ bụ m, maọbụ ndị ọzọ, otu a ka anyị siri kwusaa, otu a ka unu sikwa kwere."},{"book":"1 Ndị Kọrint","chapter":"15","verse":"12","text":"Ma ọ bụrụ na a na-ekwusa na Kraịst si nʼọnwụ bilie, gịnị mere ụfọdụ unu ji na-ekwu na ndị nwụrụ anwụ apụghị isi nʼọnwụ bilie ọzọ."},{"book":"1 Ndị Kọrint","chapter":"15","verse":"13","text":"Ọ bụrụ na ndị nwụrụ anwụ a pụghị i si nʼọnwụ bilie, nke a pụtara na e meghị ka Kraịst site nʼọnwụ bilie."},{"book":"1 Ndị Kọrint","chapter":"15","verse":"14","text":"Ọ bụrụkwa na e meghị ka Kraịst si nʼọnwụ bilie, ihe anyị na-ezisa bụ ihe efu, okwukwe unu nwere bụkwa ihe efu."},{"book":"1 Ndị Kọrint","chapter":"15","verse":"15","text":"Ma karịa nke a, a na-ahụta anyị ka ndị ama ụgha nke Chineke, nʼihi na anyị gbara ama banyere Chineke, na-asị na o mere ka Kraịst si nʼọnwụ bilie, bụ onye ọ na-emeghị ka o si nʼọnwụ bilie ma ọ bụrụ na-emeghị ka ndị nwụrụ anwụ dị ndụ ọzọ."},{"book":"1 Ndị Kọrint","chapter":"15","verse":"16","text":"Nʼihi na, ọ bụrụ na a pụghị ime ka ndị nwụrụ anwụ bilie dị ndụ ọzọ, emekwaghị ka Kraịst si nʼọnwụ bilie."},{"book":"1 Ndị Kọrint","chapter":"15","verse":"17","text":"Ma ọ bụrụ na-emeghị ka Kraịst si nʼọnwụ bilie, okwukwe unu bụ ihe efu, unu ka ga-anwụ na mmehie unu."},{"book":"1 Ndị Kọrint","chapter":"15","verse":"18","text":"Mgbe ahụ ndị nwụrụ anwụ nʼime Kraịst lara nʼiyi."},{"book":"1 Ndị Kọrint","chapter":"15","verse":"19","text":"Ọ bụrụkwa na olileanya anyị nʼime Kraịst gwụrụ naanị na ndụ anyị nʼime ụwa a, anyị bụ ndị e kwesiri ka e mere ebere."},{"book":"1 Ndị Kọrint","chapter":"15","verse":"20","text":"Ma e mere ka Kraịst si nʼọnwụ bilie nʼezie, onye mbụ nʼetiti ndị niile nwụrụ anwụ."},{"book":"1 Ndị Kọrint","chapter":"15","verse":"21","text":"Nʼihi na dịka ọnwụ si site nʼaka otu nwoke bịa, otu a kwa ka mbilite nʼọnwụ si site nʼaka otu nwoke bịa."},{"book":"1 Ndị Kọrint","chapter":"15","verse":"22","text":"Dịka mmadụ niile si anwụ site nʼaka Adam, otu a kwa ka mmadụ niile ga-esi dịkwa ndụ nʼime Kraịst."},{"book":"1 Ndị Kọrint","chapter":"15","verse":"23","text":"Onye ọbụla ga-ebili nʼusoro nke ya, Kraịst mkpụrụ mbụ si nʼọnwụ bilie. Mgbe ọ lọghachiri, ndị niile bụ ndị nke Kraịst ga-esote."},{"book":"1 Ndị Kọrint","chapter":"15","verse":"24","text":"Mgbe nke a gasịrị, ọgwụgwụ ihe niile ga-abịa, mgbe ọ ga-enyefe alaeze nʼaka Chineke bụ Nna, nʼihi na o meriela ịchị isi niile, na ikike niile na ike niile."},{"book":"1 Ndị Kọrint","chapter":"15","verse":"25","text":"Nʼihi na ọ ga-abụ eze tutu ruo mgbe ọ lụgburu ndị iro ya niile, doo ha nʼokpuru ụkwụ ya."},{"book":"1 Ndị Kọrint","chapter":"15","verse":"26","text":"Onye iro ikpeazụ a ga-emeri bụ ọnwụ."},{"book":"1 Ndị Kọrint","chapter":"15","verse":"27","text":"Nʼihi na “O doola ihe niile nʼokpuru ụkwụ ya.”15:27 Abụ 8:6 Ma mgbe ọbụla asịrị, “e doola ihe niile” nʼokpuru ụkwụ ya, o doro anya na Chineke agụnyeghị onwe ya, nʼihi na ọ bụ ya tinyere ihe niile nʼokpuru Kraịst."},{"book":"1 Ndị Kọrint","chapter":"15","verse":"28","text":"Mgbe e merela ka ihe niile nọrọ nʼokpuru ya, mgbe ahụ, Ọkpara ya nʼonwe ya, ga-edobe onwe ya nʼokpuru onye ahụ dobere ihe niile nʼokpuru ya, ka Chineke bụrụ onye na-achị ihe niile."},{"book":"1 Ndị Kọrint","chapter":"15","verse":"29","text":"Ma ọ bụghị otu a, gịnị mere ụfọdụ ji eme ndị otu ha baptizim nʼọnọdụ ndị nwụrụ anwụ? Ọ bụrụ na e meghị ka ndị nwụrụ anwụ si nʼọnwụ bilie ma ọlị, nʼihi gịnị ka a na-eme mmadụ ndị a baptizim nʼọnọdụ ha?"},{"book":"1 Ndị Kọrint","chapter":"15","verse":"30","text":"Gịnị mere anyị ji nọrọ nʼize ndụ nʼoge awa ọbụla?"},{"book":"1 Ndị Kọrint","chapter":"15","verse":"31","text":"Nʼịgwa unu eziokwu, ụmụnna m, ana m ezute ọnwụ kwa ụbọchị. Ihe m ji kwupụta nke a bụ nʼihi ịnya isi nke m ji unu anya nʼime Jisọs Kraịst, Onyenwe anyị."},{"book":"1 Ndị Kọrint","chapter":"15","verse":"32","text":"Ọ bụrụ na ndụ anyị na-agwụ nʼụwa a, dịka ndị mmadụ na-ekwu, gịnị bụkwanụ uru m nwere nʼihi ọgụ m na-alụso anụ ọhịa, bụ ndị ikom Efesọs? Ọ bụrụ na a gaghị eme ka ndị nwụrụ anwụ bilie,"},{"book":"1 Ndị Kọrint","chapter":"15","verse":"33","text":"Unu ekwela ka e duhie unu. Nʼihi na mkparịkọta agwa ọjọọ na-emebi ezi agwa."},{"book":"1 Ndị Kọrint","chapter":"15","verse":"34","text":"Sitenụ na ndụ enweghị nghọta unu lọghachita dịka unu kwesiri, unu emehiekwala ọzọ. Nʼihi na-enwere ụfọdụ bụ ndị na-amaghị Chineke. Ana m ekwu nke a ka ihere mee unu."},{"book":"1 Ndị Kọrint","chapter":"15","verse":"35","text":"Ma ụfọdụ ga-ajụ, “Olee otu a ga-esi mee ka onye nwụrụ anwụ bilie? Olee ụdị ahụ ha ga-enwe mgbe ha ga-apụta?”"},{"book":"1 Ndị Kọrint","chapter":"15","verse":"36","text":"Onye nzuzu! Mkpụrụ ọka i tinyere nʼala agaghị epu ma ọ bụrụ na o bughị ụzọ nwụọ."},{"book":"1 Ndị Kọrint","chapter":"15","verse":"37","text":"Mgbe ị na-agha mkpụrụ, ọ bụghị anụ ahụ nke ga-apụta ka ị na-agha, kama ọ bụ naanị mkpụrụ nkịtị, eleghị anya mkpụrụ ọka wiiti, maọbụ mkpụrụ ọzọ."},{"book":"1 Ndị Kọrint","chapter":"15","verse":"38","text":"Ma Chineke na-enye ya ahụ dịka o si chọọ. Ọ na-enyekwa mkpụrụ ọbụla nʼime mkpụrụ niile ahụ nke kwesiri ya."},{"book":"1 Ndị Kọrint","chapter":"15","verse":"39","text":"Anụ ahụ niile abụghị otu, mmadụ nwere anụ ahụ dị iche, anụ ọhịa nwere ụdị anụ ahụ nke ha. Anụ ufe nwere anụ ahụ ha, azụ nwekwara nke ha."},{"book":"1 Ndị Kọrint","chapter":"15","verse":"40","text":"Ahụ nke eluigwe na ahụ nke ụwa dịkwa. Ma ịma mma na ebube nke ahụ nke eluigwe bụ otu, ịma mma na ebube nke ahụ nke ụwa dịkwa iche."},{"book":"1 Ndị Kọrint","chapter":"15","verse":"41","text":"Anyanwụ nwere ebube nke ya, ọnwa nwekwa nke ya, kpakpando nwekwara ebube nke ya. Kpakpando dịkwa iche site nʼibe ya nʼịma mma na ebube."},{"book":"1 Ndị Kọrint","chapter":"15","verse":"42","text":"Otu a ka ọ dị nʼebe mbilite nʼọnwụ ndị nwụrụ anwụ dị. Mgbe e liri anụ ahụ anyị, ihe nwụrụ anwụ na nke pụrụ ire ure ka ọ bụ, ma mgbe e mere ka o si nʼọnwụ bilie, ọ gaghị anwụkwa ọzọ."},{"book":"1 Ndị Kọrint","chapter":"15","verse":"43","text":"A na-eli ahụ onye nwụrụ anwụ dịka ihe enweghị ugwu, ma a na-eme ka o si nʼọnwụ bilie nʼebube. A na-eli onye nwụrụ anwụ nʼadịghị ike, ma a na-eme ka o si nʼọnwụ bilie nʼịdị ike."},{"book":"1 Ndị Kọrint","chapter":"15","verse":"44","text":"A na-eli onye nwụrụ anwụ dịka anụ ahụ nkịtị, ma a na-eme ka o jiri ahụ nke mmụọ kulite."},{"book":"1 Ndị Kọrint","chapter":"15","verse":"45","text":"E dere ya, “Mmadụ mbụ, bụ Adam, ghọrọ mkpụrụobi dị ndụ, Adam nke ikpeazụ bụ mmụọ na-enye ndụ.”15:45 Jen 2:7"},{"book":"1 Ndị Kọrint","chapter":"15","verse":"46","text":"Ma mmụọ e bughị ụzọ, kama ọ bụ ahụ nkịtị, ma mmụọ bịara nʼikpeazụ."},{"book":"1 Ndị Kọrint","chapter":"15","verse":"47","text":"Mmadụ nke nwoke sitere nʼala, ejikwa aja kpụọ ya; mmadụ nke abụọ si nʼeluigwe bịa."},{"book":"1 Ndị Kọrint","chapter":"15","verse":"48","text":"Dị ka mmadụ nke mbụ ahụ e jiri aja kpụọ dị, otu a ka ndị niile si nʼaja pụta dịkwa. Ma dị ka mmadụ nke eluigwe ahụ dị, otu a ka ndị niile bụ ụmụ eluigwe dịkwa."},{"book":"1 Ndị Kọrint","chapter":"15","verse":"49","text":"Dịka anyị niile yikwasịrị onyinyo nke nwoke e jiri aja kpụọ, otu ahụkwa ka anyị ga-esi yikwasị onyinyo nke nwoke nke eluigwe."},{"book":"1 Ndị Kọrint","chapter":"15","verse":"50","text":"Ihe m na-ekwu, ụmụnna m, bụ na anụ ahụ na ọbara enweghị ike iketa alaeze Chineke. Ihe na-ere ure agaghịkwa eketa ereghị ure."},{"book":"1 Ndị Kọrint","chapter":"15","verse":"51","text":"Ma geenụ ntị ka m gwa unu ihe omimi a! Ọ bụghị anyị niile na-aga ịnwụ, kama, a ga-enye anyị anụ ahụ ọhụrụ nke pụrụ iche."},{"book":"1 Ndị Kọrint","chapter":"15","verse":"52","text":"Nʼotu mgbe, nʼotu ntabi anya, mgbe a ga-afụ opi ike ikpeazụ. Nʼihi na opi ga-ada, a ga-eme ka ndị nwụrụ anwụ si nʼọnwụ bilite na-ereghị ure. A ga-agbanwekwa anyị."},{"book":"1 Ndị Kọrint","chapter":"15","verse":"53","text":"Nʼihi na a ghaghị ịgbanwe anụ ahụ anyị a nke na-anwụ anwụ, nyekwa anyị ahụ nke na-agaghị anwụ ọzọ."},{"book":"1 Ndị Kọrint","chapter":"15","verse":"54","text":"Mgbe ahụ nke a pụrụ ire ure ga-eyikwasị ereghị ure, nke a pụrụ ịnwụ anwụ ga-eyikwasị anwụghị anwụ. Mgbe ahụ, okwu ahụ e dere nʼakwụkwọ nsọ ga-emezu, okwu ahụ sịrị, “Elomiela ọnwụ, meriekwa ike ya niile.”15:54 Aịz 25:8"},{"book":"1 Ndị Kọrint","chapter":"15","verse":"55","text":"“Ọnwụ, olee ebe mmeri gị dị?"},{"book":"1 Ndị Kọrint","chapter":"15","verse":"56","text":"Nʼihi na ihe ahụ ọnwụ ji agbata mmadụ bụ mmehie, ma ihe na-enye mmehie ike bụ iwu."},{"book":"1 Ndị Kọrint","chapter":"15","verse":"57","text":"Ka ekele dịrị Chineke onye na-enye anyị mmeri site nʼOnyenwe anyị Jisọs Kraịst."},{"book":"1 Ndị Kọrint","chapter":"15","verse":"58","text":"Ya mere, ụmụnna m ndị m hụrụ nʼanya, kwụsienụ ike, bụrụnụ akwaa akwụrụ. Nọgidenụ nʼọrụ Onyenwe anyị mgbe niile, ebe unu maara na ọrụ unu na-arụ nʼime Onyenwe anyị abụghị ihe efu."}]}