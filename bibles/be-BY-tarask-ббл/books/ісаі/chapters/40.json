{"data":[{"book":"ІСАІ","chapter":"40","verse":"1","text":"Суцяшайце, суцяшайце народ Мой, кажа Бог ваш;"},{"book":"ІСАІ","chapter":"40","verse":"2","text":"кажэце да сэрца Ерусаліма і абвяшчайце яму, што споўніўся час змаганьня ягонага, што за няпраўды яго дадзена дараваньне, бо ён ад рукі Гасподняй атрымаў удвая за ўсе грахі свае."},{"book":"ІСАІ","chapter":"40","verse":"3","text":"Голас таго, хто кліча: у пустыні падрыхтуйце шлях Госпаду, простымі зрабеце ў стэпе сьцежкі Богу нашаму;"},{"book":"ІСАІ","chapter":"40","verse":"4","text":"кожны дол хай напоўніцца, і кожная гара і пагорак хай панізяцца, крывізны выпрастуюцца, і няроўныя дарогі зробяцца гладкімі;"},{"book":"ІСАІ","chapter":"40","verse":"5","text":"і зьявіцца слава Гасподняя, і ўбачыць кожная плоць выратаваньне Божае; бо вусны Гасподнія мовілі гэта."},{"book":"ІСАІ","chapter":"40","verse":"6","text":"Голас кажа: абвяшчай! і сказаў: што мне абвяшчаць? Кожная плоць - трава і ўся краса яе - нібы кветка польная."},{"book":"ІСАІ","chapter":"40","verse":"7","text":"Жухне трава; вяне кветка, як павее на яе ад Госпада: так і народ - трава."},{"book":"ІСАІ","chapter":"40","verse":"8","text":"Трава жухне, кветка вяне, а слова Бога нашага жыцьме вечна."},{"book":"ІСАІ","chapter":"40","verse":"9","text":"Узыдзі на высокую гару, Сіёне, які абвяшчаеш дабро! узвысь моцна твой голас, Ерусаліме, які абвяшчаеш дабро! узвысь, ня бойся; скажы гарадам Юдавым: вось - Бог ваш!"},{"book":"ІСАІ","chapter":"40","verse":"10","text":"Вось, Гасподзь Бог ідзе з моцаю, і сіла Яго з уладаю. Вось, узнагарода Яго зь Ім і аддача Ягоная перад абліччам Яго."},{"book":"ІСАІ","chapter":"40","verse":"11","text":"Як пастух Ён будзе пасьвіць Свой статак; ягнят будзе браць на рукі і насіць на грудзях Сваіх, і вадзіць дойных."},{"book":"ІСАІ","chapter":"40","verse":"12","text":"Хто вычарпаў воды прыгаршчамі сваімі і пядзяю вымераў нябёсы, і паклаў у меру пыл зямлі і ўзважыў на вагах горы і на шалях вагавых пагоркі?"},{"book":"ІСАІ","chapter":"40","verse":"13","text":"Хто ўразумеў дух Госпада, і быў дарадцам у Яго і вучыў Яго?"},{"book":"ІСАІ","chapter":"40","verse":"14","text":"З кім раіцца Ён, і хто наводзіць на розум Яго і настаўляе Яго на шлях праўды, і вучыць Яго ведам і паказвае Яму дарогу мудрасьці?"},{"book":"ІСАІ","chapter":"40","verse":"15","text":"Вось народы - як кропля зь вядра, і лічацца як пылінка на вагах. Вось, выспы як парушынку ўзносіць Ён."},{"book":"ІСАІ","chapter":"40","verse":"16","text":"І Лівана ня хопіць на ахвярны агонь, і жывёлаў на ім - на цэласпаленьне."},{"book":"ІСАІ","chapter":"40","verse":"17","text":"Усе народы перад Ім як нішто, - менш за нішто і за пустату ўважаюцца ў Яго."},{"book":"ІСАІ","chapter":"40","verse":"18","text":"Дык вось, да каго ж прыпадобніце вы Бога? І якое падабенства знойдзеце Яму?"},{"book":"ІСАІ","chapter":"40","verse":"19","text":"Балвана вылівае майстар і залатар пакрывае яго золатам і срэбныя ланцужкі прырабляе."},{"book":"ІСАІ","chapter":"40","verse":"20","text":"А хто бедны на такое прынашэньне, выбірае нятрухлае дрэва, шукае сабе ўмелага майстра, каб зрабіць балвана, які стаяў бы цьвёрда."},{"book":"ІСАІ","chapter":"40","verse":"21","text":"Хіба ня ведаеце? хіба вы ня чулі? хіба вам не казана было ад пачатку? хіба вы не ўразумелі асноваў зямлі?"},{"book":"ІСАІ","chapter":"40","verse":"22","text":"Ён ёсьць Той, Які сядзіць над колам зямлі, і жыхары яе - як саранча перад Ім; Ён распрасьцёр нябёсы, як тонкую тканіну, і расхінуў іх, як намёт пад жытло."},{"book":"ІСАІ","chapter":"40","verse":"23","text":"Ён ператварае князёў у нішто, нікчэмніць судзьдзяў зямных."},{"book":"ІСАІ","chapter":"40","verse":"24","text":"Ледзь толькі яны пасаджаны, ледзь толькі пасеяны, ледзь толькі ўкараніўся ў зямлю камель іх, як толькі Ён дзьмухнуў на іх, яны высахлі, і віхура іх зьнесла, як салому."},{"book":"ІСАІ","chapter":"40","verse":"25","text":"Да каго ж вы Мяне прыпадобніце і з кім параўнаеце? кажа Сьвяты."},{"book":"ІСАІ","chapter":"40","verse":"26","text":"Узьвядзеце вочы вашыя ў высі нябёсаў і паглядзеце, хто стварыў іх? Хто выводзіць войска іх лікам? Ён іх усіх называе імем: праз моцную магутнасьць і вялікую сілу ў Яго нішто не прападае."},{"book":"ІСАІ","chapter":"40","verse":"27","text":"Як жа кажаш ты, Якаве, і выказваеш, Ізраіле: «дарога мая схавана ад Госпада, і дзея мая забытая ў Бога майго»?"},{"book":"ІСАІ","chapter":"40","verse":"28","text":"Хіба ты ня ведаеш? хіба ты ня чуў, што вечны Гасподзь Бог, Які стварыў канцы зямлі, не стамляецца і не зьнемагае; розум Яго недасьледны."},{"book":"ІСАІ","chapter":"40","verse":"29","text":"Ён дае стомленаму сілу і даруе зьнямогламу маладосьць."},{"book":"ІСАІ","chapter":"40","verse":"30","text":"Стамляюцца і юнакі і слабнуць, і маладыя людзі падаюць,"},{"book":"ІСАІ","chapter":"40","verse":"31","text":"а тыя, што спадзяюцца на Госпада, абновяцца ў сіле: падымуць крылы, як арлы, пацякуць і ня стомяцца, пойдуць і ня стомяцца."}]}