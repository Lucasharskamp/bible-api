{"data":[{"book":"Waebulaniya","chapter":"6","verse":"1","text":"Su natulikala mumafundu galii ga kwanja ga ujumbi wa Kristu. Tugendi kulongolu kwa galii gagakamala, na tuleki kwendeleya kuwafunda hera kwa shishi mfiruwa kuleka vidoda na kuwera na njimiru kwa Mlungu,"},{"book":"Waebulaniya","chapter":"6","verse":"2","text":"na kwendeleya mumafunda ga ubatizu na ga kutulirwa mawoku na ga uzyukisiwu wa yawahowiti na ga utoza wa mashaka goseri."},{"book":"Waebulaniya","chapter":"6","verse":"3","text":"Hatugendi kulongolu kwa galii yagakamala, Mlungu pakafira."},{"book":"Waebulaniya","chapter":"6","verse":"4","text":"Toziya ikamala nentu kuwawuziya wantu yawamgalambukiti Mlungu waleki vidoda vyawatenditi, wantu weni kwanja unanaka wa Mlungu ugubutulitwi kwawomberi, na wawankiti lifupu lya kumpindi, na wawanka Rohu Mnanagala,"},{"book":"Waebulaniya","chapter":"6","verse":"5","text":"na kupananwa uherepa wa Shisoweru sha Mlungu na likakala lya shipindi shashiza,"},{"book":"Waebulaniya","chapter":"6","verse":"6","text":"na shakapanu wantu awa pawasindu, vikamala toziya womberi handa wankumpingika kayi Yesu kwa kutenduwa kwawu weni na kumwigilanga paweru."},{"book":"Waebulaniya","chapter":"6","verse":"7","text":"Lirambu litekelerwa na Mlungu, lyalitowelwa vula kayi na kayi na kumeriziya vimeru vyoseri vya kujega mota kwa yakalima."},{"book":"Waebulaniya","chapter":"6","verse":"8","text":"Kumbiti lirambu palimera mitera ya misontu na migugu, lyahera lihengu toziya liwera pakwegera kupangirwa na Mlungu, upeleru wakuwi halilunguziyi motu."},{"book":"Waebulaniya","chapter":"6","verse":"9","text":"Walongu wetu tutakula ntambu ayi, kumbiti tuwera na unakaka wa kulonga mtenda weri, vitwatira vilii viheri nentu vyavitendwa na wantu yawalopoziwa."},{"book":"Waebulaniya","chapter":"6","verse":"10","text":"Mlungu kana unakaka, mweni hapeni kalyaluwi lihengu lyamtenditi ama ufiru yamulanguziyiti toziya yakuwi muutenderu yamuwapananiti na yamuwapanana vinu wantu wakuwi."},{"book":"Waebulaniya","chapter":"6","verse":"11","text":"Shatufira twenga ndo ashi kila yumu gwenu kalanguziyi gangamala iraa ayi, vitwatira vilii vyamulitumbira mpaka upeleru."},{"book":"Waebulaniya","chapter":"6","verse":"12","text":"Su namuwera wapweri, kumbiti mtendi gambira womberi walii kupitira njimiru na kuhepelera kwa njira ayi wanka galii Mlungu gakalagiliti kuwapanana."},{"book":"Waebulaniya","chapter":"6","verse":"13","text":"Mlungu pakamulagila shakafira kumutendera Aburahamu, kalirapiti kwa litawu lyakuwi mweni toziya kwahera mkulu kuliku Mlungu, mweni ayu mekawezi kulirapa."},{"book":"Waebulaniya","chapter":"6","verse":"14","text":"Mlungu katakuliti, “Nakaka hanukupeteri na nakaka hanukupanani gwenga viyiwuku vivuwa.”"},{"book":"Waebulaniya","chapter":"6","verse":"15","text":"Su Aburahamu kaheperiti kwa uhepera na hangu kanka shilii shakalagiliti Mlungu kuwera hakampanani."},{"book":"Waebulaniya","chapter":"6","verse":"16","text":"Wantu pawalirapa, walirapa kwa yakawera mkulu kuliku weni, na kulirapira kulanguziya unakaka kumalira usinganu woseri."},{"book":"Waebulaniya","chapter":"6","verse":"17","text":"Vulaa vilii Mlungu pakafira kuwalanguziya wahala wakuwi hapeni kagalambuli lagila lyakuwi, kankulanguziya ali kwa lirapu."},{"book":"Waebulaniya","chapter":"6","verse":"18","text":"Kwana vintu viwili hapeni vigalambuki, muavi Mlungu hapeni kalongi mpayu, twenga yatumtugira tuweza kuwera na moyu na kulikolera litumbiru lyaliwera palongolu kwa twenga."},{"book":"Waebulaniya","chapter":"6","verse":"19","text":"Twanali litumbiru ali gambira nanga ya makaliru getu, litumbiru ali ligangamala na hapeni libegiziwi, na lipena kupita kumbeli pa lipaziya mpaka pahala pananagala."},{"book":"Waebulaniya","chapter":"6","verse":"20","text":"Kweni aku Yesu mweni kalongolera kwingira amu toziya ya twenga na kawera Mtambika Mkulu mashaka goseri, kwa ntambu ya utambika wa Melikizedeki."}]}