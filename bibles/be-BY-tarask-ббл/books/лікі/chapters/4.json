{"data":[{"book":"ЛІКІ","chapter":"4","verse":"1","text":"І наказаў Гасподзь Майсею і Аарону, кажучы:"},{"book":"ЛІКІ","chapter":"4","verse":"2","text":"палічы сыноў Каатавых з сыноў Лявіі паводле родаў іхніх, паводле сямействаў іхніх,"},{"book":"ЛІКІ","chapter":"4","verse":"3","text":"ад трыццаці гадоў і вышэй да пяцідзесяці гадоў, усіх здольных да службы, каб несьці працу ў скініі сходу."},{"book":"ЛІКІ","chapter":"4","verse":"4","text":"Вось служба сыноў Каатавых у скініі сходу: насіць Сьвятое Сьвятых."},{"book":"ЛІКІ","chapter":"4","verse":"5","text":"Калі табару трэба выправіцца ў дарогу, Аарон і сыны ягоныя ўвойдуць, і здымуць заслону, якою закрываюць, і накрыюць ёю каўчэг адкрыцьця;"},{"book":"ЛІКІ","chapter":"4","verse":"6","text":"і пакладуць на яе покрыва са скураў сіняга колеру, а паўзьверх яго накінуць покрыва ўсё з блакітнай воўны, і ўставяць жэрдкі яго;"},{"book":"ЛІКІ","chapter":"4","verse":"7","text":"і стол хлябоў ахвяраваньня накрыюць тканінай з блакітнай воўны, і паставяць на ім місы, талеркі, чары і кубкі для паліваньня, і хлеб яго заўсёдны павінен быць на ім;"},{"book":"ЛІКІ","chapter":"4","verse":"8","text":"і пакладуць на іх тканіну барвовую, і накрыюць яе покрывам са скуры сіняга колеру, і ўставяць жэрдкі яго;"},{"book":"ЛІКІ","chapter":"4","verse":"9","text":"і возьмуць тканіну з блакітнай воўны, і накрыюць сьвяцільню і лампады яго, і абцугі яго і латкі яго, і ўвесь посуд пад алей, які ўжываецца пры ім,"},{"book":"ЛІКІ","chapter":"4","verse":"10","text":"і накрыюць яго і ўсе прылады яго покрывам са скураў сініх, і пакладуць на насілкі;"},{"book":"ЛІКІ","chapter":"4","verse":"11","text":"і на залаты ахвярнік пакладуць тканіну з блакітнай воўны, і накрыюць яго покрывам са скураў сініх, і ўставяць жэрдкі яго."},{"book":"ЛІКІ","chapter":"4","verse":"12","text":"І возьмуць усе рэчы службовыя, якія ўжываюцца на служэньні ў сьвятыні, і пакладуць у тканіну з блакітнай воўны, і накрыюць іх покрывам са скураў сініх, і пакладуць на насілкі."},{"book":"ЛІКІ","chapter":"4","verse":"13","text":"І ачысьцяць ахвярнік ад попелу і накрыюць яго тканінаю пурпуроваю;"},{"book":"ЛІКІ","chapter":"4","verse":"14","text":"і пакладуць на яго ўвесь посуд яго, які ўжываецца ў служэньні каля яго - вугольніцы, відэльцы, лапаткі і чары, увесь посуд ахвярніка - і накрыюць яго покрывам са скураў сініх, і ўставяць жэрдкі яго."},{"book":"ЛІКІ","chapter":"4","verse":"15","text":"Калі, пры выпраўленьні ў дарогу табара, Аарон і сыны ягоныя накрыюць усю сьвятыню і ўсе рэчы сьвятыні, тады сыны Кааты падыдуць, каб несьці; але не павінны яны дакранацца да сьвятыні, каб не памерці. Гэтыя часткі скініі сходу павінны насіць сыны Каатавыя."},{"book":"ЛІКІ","chapter":"4","verse":"16","text":"Элеазару, сыну Аарона сьвятара, даручаецца алей для сьвяцільні і пахучае дымленьне, і заўсёднае хлебнае прынашэньне і алей памазаньня, - даручаецца ўся скінія і ўсё, што ў ёй, сьвятыня і прылады яе."},{"book":"ЛІКІ","chapter":"4","verse":"17","text":"І наказаў Гасподзь Майсею і Аарону, кажучы:"},{"book":"ЛІКІ","chapter":"4","verse":"18","text":"не загубеце племя родаў Каатавых спасярод лявітаў,"},{"book":"ЛІКІ","chapter":"4","verse":"19","text":"але вось, што зрабеце ім, каб яны былі жывыя і не памерлі, калі падыходзяць да Сьвятога Сьвятых: Аарон і сыны Ягоныя няхай прыйдуць і паставяць іх кожнага ў служэньні ягоным і каля ношы ягонае;"},{"book":"ЛІКІ","chapter":"4","verse":"20","text":"але самыя яны не павінны падыходзіць, глядзець сьвятыню; калі накрываюць яе, каб не памерці."},{"book":"ЛІКІ","chapter":"4","verse":"21","text":"І наказаў Гасподзь Майсею, кажучы:"},{"book":"ЛІКІ","chapter":"4","verse":"22","text":"палічы і сыноў Гірсонавых паводле сямействаў іхніх, паводле родаў іхніх,"},{"book":"ЛІКІ","chapter":"4","verse":"23","text":"ад трыццаці гадоў і вышэй да пяцідзесяці гадоў, палічы іх усіх здольных да службы, каб рабіць працу пры скініі сходу."},{"book":"ЛІКІ","chapter":"4","verse":"24","text":"Вось працы сямействаў Гірсонавых, пры іхнім служэньні і нашэньні цяжараў:"},{"book":"ЛІКІ","chapter":"4","verse":"25","text":"яны павінны насіць покрывы скініі, і скінію сходу, і покрыва яе, і покрыва скураное сіняе, якое паверсе яго, і заслону на ўваход у скінію сходу,"},{"book":"ЛІКІ","chapter":"4","verse":"26","text":"і заслоны двара, і заслону на ўваход у двор, які вакол скініі і ахвярніка, і вяроўкі іх і ўсе рэчы, якія належаць да іх; і ўсё, што робіцца пры іх, яны павінны рабіць;"},{"book":"ЛІКІ","chapter":"4","verse":"27","text":"па загадзе Аарона і сыноў ягоных павінны чыніцца ўсе службы сыноў Гірсонавых пры ўсякім нашэньні цяжараў і ўсякай працы іхняй, і даручэце іх захаваньню ўсё, што яны носяць;"},{"book":"ЛІКІ","chapter":"4","verse":"28","text":"вось службы родаў сыноў Гірсонавых у скініі сходу, і вось, што даручаецца іх захаваньню пад наглядам Ітамара, сына Аарона, сьвятара."},{"book":"ЛІКІ","chapter":"4","verse":"29","text":"Сыноў Мэрарыных паводле родаў іхніх, паводле сямействаў іхніх палічы,"},{"book":"ЛІКІ","chapter":"4","verse":"30","text":"ад трыццаці гадоў і вышэй да пяцідзесяці гадоў, палічы ўсіх здольных да службы, каб рабіць працу пры скініі сходу."},{"book":"ЛІКІ","chapter":"4","verse":"31","text":"Вось, што яны павінны насіць, паводле службы іхняй пры скініі сходу: брусы скініі і жэрдкі яе, і слупы яе і падножжы яе,"},{"book":"ЛІКІ","chapter":"4","verse":"32","text":"і слупы двара з усіх бакоў і падножжы іх, і калы іх і вяроўкі іх, і ўсе рэчы пры іх і ўсе прылады іх; і паімнённа палічэце рэчы, якія яны абавязаны насіць;"},{"book":"ЛІКІ","chapter":"4","verse":"33","text":"вось працы родаў сыноў Мэрарыных, паводле службы іх пры скініі сходу, пад нагладам Ітамара, сына Аарона, сьвятара."},{"book":"ЛІКІ","chapter":"4","verse":"34","text":"І палічылі Майсей і Аарон і правадыры супольства сыноў Каатавых паводле родаў іхніх і паводле сямействаў іхніх,"},{"book":"ЛІКІ","chapter":"4","verse":"35","text":"ад трыццаці гадоў і вышэй да пяцідзесяці гадоў, усіх здольных да службы, для працы ў скініі сходу;"},{"book":"ЛІКІ","chapter":"4","verse":"36","text":"і было палічана, паводле родаў іхніх, дзьве тысячы сямсот пяцьдзясят:"},{"book":"ЛІКІ","chapter":"4","verse":"37","text":"гэта - палічаныя з родаў Каатавых, усе службіты пры скініі сходу, якіх палічыў Майсей і Аарон па загадзе Гасподнім, наказаным праз Майсея."},{"book":"ЛІКІ","chapter":"4","verse":"38","text":"І палічаны сыны Гірсонавыя паводле родаў іхніх і паводле сямействаў іхніх,"},{"book":"ЛІКІ","chapter":"4","verse":"39","text":"ад трыццаці гадоў і вышэй да пяцідзесяці гадоў, усе здольныя да службы, для працы ў скініі сходу;"},{"book":"ЛІКІ","chapter":"4","verse":"40","text":"і было палічана паводле родаў іхніх, паводле сямействаў іхніх, дзьве тысячы шэсьцьсот трыццаць:"},{"book":"ЛІКІ","chapter":"4","verse":"41","text":"гэта - палічаныя з родаў сыноў Гірсона, усе службіты пры скініі сходу, якіх палічыў Майсей і Аарон, па загадзе Гасподнім."},{"book":"ЛІКІ","chapter":"4","verse":"42","text":"І палічаны роды сыноў Мэрарыных паводле родаў іхніх, паводле сямействаў іхніх,"},{"book":"ЛІКІ","chapter":"4","verse":"43","text":"ад трыццаці гадоў і вышэй да пяцідзесяці гадоў, усе здольныя да службы, для працы пры скініі сходу;"},{"book":"ЛІКІ","chapter":"4","verse":"44","text":"і было налічана паводле родаў іхніх тры тысячы дзьвесьце:"},{"book":"ЛІКІ","chapter":"4","verse":"45","text":"гэта - палічаныя з родаў сыноў Мэрарыных, якіх палічыў Майсей і Аарон па загадзе Гасподнім, наказаным праз Майсея."},{"book":"ЛІКІ","chapter":"4","verse":"46","text":"І палічаны ўсе лявіты, якіх палічыў Майсей і Аарон і правадыры Ізраіля паводле родаў іхніх і паводле сямействаў іхніх,"},{"book":"ЛІКІ","chapter":"4","verse":"47","text":"ад трыццаці гадоў і вышэй да пяцідзесяці гадоў, усе здольныя да службы ў працы і нашэньня ў скініі сходу;"},{"book":"ЛІКІ","chapter":"4","verse":"48","text":"і было налічана іх восем тысяч пяцьсот восемдзесят;"},{"book":"ЛІКІ","chapter":"4","verse":"49","text":"па загадзе Гасподнім праз Майсея вызначаны яны кожны да сваёй працы і нашэньня, і палічаны, як загадаў Гасподзь Майсею."}]}