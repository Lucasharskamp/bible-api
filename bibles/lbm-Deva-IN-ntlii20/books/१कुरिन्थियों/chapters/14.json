{"data":[{"book":"१ कुरिन्थियों","chapter":"14","verse":"1","text":"प्रेम को अनुकरन करन लायी कोशिश करो, अऊर आत्मिक वरदानों की भी धुन म रहो, विशेष कर क् यो कि परमेश्वर को तरफ सी आवन वालो सन्देश को दान करो।"},{"book":"१ कुरिन्थियों","chapter":"14","verse":"2","text":"कहालीकि जो अज्ञात भाषा म बाते करय हय ऊ आदमियों सी नहीं पर परमेश्वर सी बाते करय हय; येकोलायी कि ओकी बाते कोयी नहीं समझय, कहालीकि ऊ भेद की बाते पवित्र आत्मा म होय क बोलय हय।"},{"book":"१ कुरिन्थियों","chapter":"14","verse":"3","text":"पर जो परमेश्वर को तरफ सी आवन वालो सन्देश ख बाटय हय, ऊ आदमियों सी उन्नति अऊर उपदेश अऊर प्रोत्साहन की बाते करय हय।"},{"book":"१ कुरिन्थियों","chapter":"14","verse":"4","text":"जो अज्ञात भाषा म बाते करय हय, ऊ अपनोच उन्नति करय हय; पर जो परमेश्वर को तरफ सी आवन वालो सन्देश की बाते करय हय, ऊ मण्डली की उन्नति करय हय।"},{"book":"१ कुरिन्थियों","chapter":"14","verse":"5","text":"मय चाहऊ हय कि तुम सब अज्ञात भाषावों म बाते करो पर येको सी जादा यो चाहऊ हय कि परमेश्वर को तरफ सी आवन वालो सन्देश की देन वालो: कहालीकि यदि अज्ञात भाषा बोलन वालो मण्डली की उन्नति लायी अनुवाद नहीं करे त परमेश्वर को तरफ सी आवन वालो सन्देश की करन वालो ओको सी बढ़ क हय।"},{"book":"१ कुरिन्थियों","chapter":"14","verse":"6","text":"येकोलायी हे भाऊ अऊर बहिनों, यदि मय तुम्हरो जवर आय क अज्ञात भाषावों म बाते करू, त मोरो सी तुम्ख का फायदा होयेंन? अऊर प्रकाश यां ज्ञान यां परमेश्वर को तरफ सी आवन वालो सन्देश करय हय, यां उपदेश की बाते कहूं, त तुम्ख जादा फायदा होयेंन?"},{"book":"१ कुरिन्थियों","chapter":"14","verse":"7","text":"योच तरह यदि निर्जीव चिजे भी जेकोसी आवाज निकलय हय, जसो बांसुरी यां बीन, यदि उन्को स्वरों म भेद नहीं होय त जो फूक्यो यां बजायो जावय हय, ऊ संगीत ख कसो पहिचान्यो जायेंन?"},{"book":"१ कुरिन्थियों","chapter":"14","verse":"8","text":"अऊर यदि तुरही को आवाज साफ नहीं होय, त कौन लड़ाई लायी तैयारी करेंन?"},{"book":"१ कुरिन्थियों","chapter":"14","verse":"9","text":"असोच तुम भी यदि जीबली सी साफ-साफ बाते नहीं कहो, त जो कुछ कह्यो जावय हय ऊ कसो समझ्यो जायेंन? तुम त हवा सी बाते करन वालो ठहरो।"},{"book":"१ कुरिन्थियों","chapter":"14","verse":"10","text":"जगत म कितनोच तरह की भाषा होना, पर उन्म सी असी कोयी भी नहाय जेको मतलब नहीं निकलत होना।"},{"book":"१ कुरिन्थियों","chapter":"14","verse":"11","text":"येकोलायी यदि मय कोयी भाषा को मतलब नहीं समझू, त बोलन वालो की नजर म परदेशी ठहरू अऊर बोलन वालो मोरी नजर म परदेशी ठहरेंन।"},{"book":"१ कुरिन्थियों","chapter":"14","verse":"12","text":"येकोलायी तुम भी जब आत्मिक वरदानों की धुन म रहो, त असो कोशिश करो कि तुम्हरो ऊ वरदानों की उन्नति की कोशिश म रहो जेकोसी मण्डली की उन्नति हो। संगित बजावन की चिज"},{"book":"१ कुरिन्थियों","chapter":"14","verse":"13","text":"जो अज्ञात भाषा बोलय हय त, ऊ प्रार्थना करे कि ओको अनुवाद भी कर सके।"},{"book":"१ कुरिन्थियों","chapter":"14","verse":"14","text":"येकोलायी यदि मय अज्ञात भाषा म प्रार्थना करू, त मोरी आत्मा प्रार्थना करय हय पर मोरी बुद्धि काम नहीं देवय।"},{"book":"१ कुरिन्थियों","chapter":"14","verse":"15","text":"येकोलायी का करन ख होना? मय आत्मा सी भी प्रार्थना करू, अऊर बुद्धि सी भी प्रार्थना करू; मय आत्मा सी गाऊं, अऊर बुद्धि सी भी गाऊं।"},{"book":"१ कुरिन्थियों","chapter":"14","verse":"16","text":"नहीं त यदि तय आत्माच सी धन्यवाद करजो, त फिर लोग तोरो धन्यवाद पर आमीन कसो कहेंन? कहालीकि ऊ त नहीं जानय कि तय का कह्य हय?"},{"book":"१ कुरिन्थियों","chapter":"14","verse":"17","text":"तय त भली भाति धन्यवाद करय हय, पर दूसरों की उन्नति नहीं होवय।"},{"book":"१ कुरिन्थियों","chapter":"14","verse":"18","text":"मय अपनो परमेश्वर को धन्यवाद करू हय, कि मय तुम सब सी जादा अज्ञात भाषावों म बोलू हय।"},{"book":"१ कुरिन्थियों","chapter":"14","verse":"19","text":"पर मण्डली म अज्ञात भाषा म दस हजार बाते कहन सी यो मोख अऊर भी अच्छो जान पड़य हय, कि दूसरों ख सिखावन लायी बुद्धि सी पाच बाते कहूं।"},{"book":"१ कुरिन्थियों","chapter":"14","verse":"20","text":"हे भाऊ-बहिनों, तुम समझ म बच्चा को जसो नहीं बनो: बुरायी म त बच्चा रहो, पर समझ म सियानो बनो।"},{"book":"१ कुरिन्थियों","chapter":"14","verse":"21","text":"व्यवस्था म लिख्यो हय कि प्रभु कह्य हय,"},{"book":"१ कुरिन्थियों","chapter":"14","verse":"22","text":"येकोलायी अज्ञात भाषा बोलन को वरदान विश्वासियों लायी नहाय, पर अविश्वासियों लायी चमत्कार को चिन्ह आय; अऊर परमेश्वर को तरफ सी आवन वालो सन्देश अविश्वासी लायी नहाय पर विश्वासियों लायी चमत्कार को चिन्ह आय।"},{"book":"१ कुरिन्थियों","chapter":"14","verse":"23","text":"येकोलायी यदि मण्डली एक जागा जमा होय क, अऊर सब को सब अज्ञात भाषा बोले, अऊर बाहेर वालो या अविश्वासी लोग अन्दर आय जाये त का हि तुम्ख पागल नहीं कहेंन?"},{"book":"१ कुरिन्थियों","chapter":"14","verse":"24","text":"पर यदि सब परमेश्वर को तरफ सी आवन वालो सन्देश करन लग्यो, अऊर कोयी अविश्वासी यां बाहेर वालो आदमी अन्दर आय जाये, त सब ओख दोषी ठहराय देयेंन अऊर जान जायेंन कि हि पापी हय; अऊर उन्ख पश्चाताप की जरूरत हय।"},{"book":"१ कुरिन्थियों","chapter":"14","verse":"25","text":"अऊर ओको मन को भेद प्रगट होय जायेंन, अऊर तब ऊ मुंह को बल गिर क परमेश्वर ख दण्डवत करेंन, अऊर मान लेयेंन कि सचमुच परमेश्वर तुम्हरो बीच म हय।"},{"book":"१ कुरिन्थियों","chapter":"14","verse":"26","text":"येकोलायी हे भाऊ-बहिनों, का करन ख होना? जब तुम जमा होवय हय, त हर एक को दिल म भजन यां उपदेश यां अज्ञात भाषा यां प्रकाशन यां अज्ञात भाषा को मतलब बतानो रह्य हय। सब कुछ आत्मिक उन्नति लायी होन ख होना।"},{"book":"१ कुरिन्थियों","chapter":"14","verse":"27","text":"यदि अज्ञात भाषा म बाते करनो हय त दोय यां तीन लोग पारी-पारी सी बोले, अऊर एक आदमी अनुवाद करन ख होना।"},{"book":"१ कुरिन्थियों","chapter":"14","verse":"28","text":"पर यदि अनुवाद करन वालो नहीं हय, त अज्ञात भाषा बोलन वालो मण्डली म चुपचाप रहन ख होना, अऊर अपनो मन सी अऊर परमेश्वर सी बाते करतो रह्य।"},{"book":"१ कुरिन्थियों","chapter":"14","verse":"29","text":"परमेश्वर को तरफ सी सन्देश लावन वालो म सी दोय यां तीन बोले, अऊर बाकी लोग उन्को वचन ख परखे।"},{"book":"१ कुरिन्थियों","chapter":"14","verse":"30","text":"पर यदि दूसरों जो बैठ्यो हय, यदि कुछ ईश्वरीय प्रकाशन उन्को जवर होना त पहिलो चुप होय जाये।"},{"book":"१ कुरिन्थियों","chapter":"14","verse":"31","text":"कहालीकि तुम सब एक एक कर क् परमेश्वर को तरफ सी सन्देश कर सकय हय, ताकि सब सीखे अऊर सब शान्ति पाये।"},{"book":"१ कुरिन्थियों","chapter":"14","verse":"32","text":"अऊर परमेश्वर को तरफ सी सन्देश लावन वालो की आत्मा उन्को वश म रह्य हय।"},{"book":"१ कुरिन्थियों","chapter":"14","verse":"33","text":"कहालीकि परमेश्वर अव्यवस्था नोहोय।"},{"book":"१ कुरिन्थियों","chapter":"14","verse":"34","text":"बाईयां मण्डली की सभा म चुप रहे, कहालीकि उन्ख बाते करन की आज्ञा नहाय, पर अधीन रहन की आज्ञा हय, जसो व्यवस्था म लिख्यो भी हय।"},{"book":"१ कुरिन्थियों","chapter":"14","verse":"35","text":"यदि हि कुछ सीखनो चाहवय, त घर म अपनो अपनो पति सी पूछो, कहालीकि बाई ख मण्डली म बाते करनो शरम की बात हय।"},{"book":"१ कुरिन्थियों","chapter":"14","verse":"36","text":"का परमेश्वर को वचन तुम म सी निकल्यो हय? यां केवल तुमच तक पहुंच्यो हय?"},{"book":"१ कुरिन्थियों","chapter":"14","verse":"37","text":"यदि कोयी आदमी अपनो आप ख परमेश्वर को सन्देश लावन वालो यां आत्मिक लोग समझय, त यो जान ले कि जो बाते मय तुम्ख लिखू हय, हि प्रभु की आज्ञा आय।"},{"book":"१ कुरिन्थियों","chapter":"14","verse":"38","text":"पर यदि कोयी येको तरफ ध्यान नहीं देयेंन, त ओको तरफ भी कोयी ध्यान नहीं दियो जायेंन।"},{"book":"१ कुरिन्थियों","chapter":"14","verse":"39","text":"येकोलायी हे भाऊ-बहिनों, परमेश्वर को तरफ सी सन्देश देन कि इच्छा रखो अऊर अज्ञात भाषा बोलन सी मना मत करो;"},{"book":"१ कुरिन्थियों","chapter":"14","verse":"40","text":"पर पूरी बाते समझदारी अऊर एक को बाद एक करयो जाय।"}]}