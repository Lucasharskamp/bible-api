{"data":[{"book":"Sinthongei","chapter":"24","verse":"1","text":"Sûn rangnga suole Ochai Inlaltak Ananias hah upangei senkhat le balamtheipu a riming Tertullas ngei le Ceasarea khuoa an sea. Felix makunga an vânlanga male Paul an nônna roi hah an va rila."},{"book":"Sinthongei","chapter":"24","verse":"2","text":"Hanchu Paul hah an koi lûta, male Tertullus'n hi anghin an nônna roi a hong misîr phuta:"},{"book":"Sinthongei","chapter":"24","verse":"3","text":"Kho zora khoma, kho muna khom râisântakin kin om ngâi."},{"book":"Sinthongei","chapter":"24","verse":"4","text":"No zora minchâi ok rang hi jôt mu ung han khom nu nunhoina sikin ko chong bongkik hi mi lei rangâi pe rangin nang ko hong ngên."},{"book":"Sinthongei","chapter":"24","verse":"5","text":"Ma miriem hin asân mi min jêla; muntina Judangei lâia injêlnangei a musuok phuta Nazareth pâla ruoipu inkhat ani ti kin riet."},{"book":"Sinthongei","chapter":"24","verse":"6","text":"Pathien Biekin min nim rangin a tho ngâi sikin kin lei sûr ania, kin balam angin a roi hih jêk kin nuoma."},{"book":"Sinthongei","chapter":"24","verse":"7","text":"Hannisenla, râlmi ulientak Lysias a honga, male rangrât rengin kin kôm renga a tuonga."},{"book":"Sinthongei","chapter":"24","verse":"8","text":"Ama nônpungei khom na makunga inlang rangin chong a pêk sa, nangma reng khomin rekel inla, kin nônna bi ngei hi ama renga khom hin riet thei ni tih,” a tia."},{"book":"Sinthongei","chapter":"24","verse":"9","text":"Judangei khomin an nônna an lei thopa ma ngei murdi hah adik kêng an lei tia."},{"book":"Sinthongei","chapter":"24","verse":"10","text":"Masuole chu râiôt'n Paul hah chong rangin kut jâpin a kôia, Paul'n,"},{"book":"Sinthongei","chapter":"24","verse":"11","text":"Jerusalema Pathien biek rangin ko hong se ni renga hi sûn sômleinik pên lani nonih ti nangma rengin riet thei ni tih."},{"book":"Sinthongei","chapter":"24","verse":"12","text":"Pathien Biekina tute kên khal puina omak, Synagogngeia le khopuiliena, kho mun khoma, Mipuingei saloi tho ranga ki misietna Judangei mu mak ngei."},{"book":"Sinthongei","chapter":"24","verse":"13","text":"Atûna no kôma min juong nônna hi khom inthâr takin misîr thei no ni ngei."},{"book":"Sinthongei","chapter":"24","verse":"14","text":"Nikhomrese hi chong hih no kôm muphuong ki tih: Anni ngeiin minchuna dikloi an lei ti ngâi lam dang tieng ei richibulngei Pathien ke lei jûia, hannirese Moses Balama lênziek le dêipungei lekhabungei murdi chu ke lei iem ani."},{"book":"Sinthongei","chapter":"24","verse":"15","text":"Keima khom anni ngei angin Pathiena sabeina ko dôn, mi murdi ngei, midik le dikloi, thina renga inthoinôkna ngeia."},{"book":"Sinthongei","chapter":"24","verse":"16","text":"Masikin Pathien le miriem makunga hin sielesarietna diktak hih kho zora khom dôn tit rang hih ke lei nuom tak ani."},{"book":"Sinthongei","chapter":"24","verse":"17","text":"“Kum tamtak Jerusalem ka mâk suo nûkin, ka jât mingei rang sum le inbôlnangei pêk rangin ke sea."},{"book":"Sinthongei","chapter":"24","verse":"18","text":"Ma zora han inthiengna ko dôn suole Biekina min mua, ma zora han mipuingei khom ommak ngeia ite rahang a rât khom om mak."},{"book":"Sinthongei","chapter":"24","verse":"19","text":"Hannirese, Asia rama Judangei senkhatngei mahan an oma; anni ngei han min nônna thurchi hin imo misîr rang an dônin chu, no kôm hin juong misîr rese ngei."},{"book":"Sinthongei","chapter":"24","verse":"20","text":"Nônchu ma muna mingei hin roijêkpungei makunga kên ding zora han imo ki minchâina an man misîr rese ngei."},{"book":"Sinthongei","chapter":"24","verse":"21","text":"24:21: Sin 23:6Hi neinun inkhat an makunga kên ding lâia ki ti telloiin chu: ‘Mithi inthoinôkna aom tiin iemna ko dôn ti hi aviensûn ten hin hi angtaka dûktonga ko omna chu ani.’ ” a tia."},{"book":"Sinthongei","chapter":"24","verse":"22","text":"Hanchu Felix hah, ma roi hah asadima lei min riet ani sikin, roijêkna hah a minngama, “Râlmi ulientak Lysias a juong tung tena nin roi hi la jêk rong,” a ti pe ngeia."},{"book":"Sinthongei","chapter":"24","verse":"23","text":"Hanchu Paul a rungpu ulientak kôm han asadima enkôl rangin chong a pêka, aniatachu alekti mojôk rangin le a malngei anângngei pêk thei rangin phalna a pêka."},{"book":"Sinthongei","chapter":"24","verse":"24","text":"Sûn idôr mini suole Felix le a lômnu Drusilla, Juda nupang leh an honga. Paul hah an kôia Jisua Khrista taksônna roia an chonga, a thurchi hah an rangâia."},{"book":"Sinthongei","chapter":"24","verse":"25","text":"Paul'n dikna ngei, indînna, male roijêk nikhuo ahong tung rang ngei, a misîr pea anînchu Felix han asân a chia, “Atûn chu ne se thei zoi. Zora ka man tika nang koi nôk ki tih,” a tipea."},{"book":"Sinthongei","chapter":"24","verse":"26","text":"Ma zoratak han Paul'n sum mi pêk duoi mo ti sabeina a dôna; masika han a kôia a chongpui bang ngâi ani."},{"book":"Sinthongei","chapter":"24","verse":"27","text":"Kum inik dôr a vunsuo lechu, Porcius Festus, Felix hah râiôt'n a thûl zoia. Felix han Judangei modômna man rang a nuom sikin Paul ha intâng ina a mâk chiena."}]}