{"data":[{"book":"התגלות","chapter":"11","verse":"1","text":"עתה ניתן לי מכשיר מדידה, מעין סרגל ארוך, ונאמר לי: ”קום ומדוד את היכל ה׳ ואת המזבח, וספור את המשתחווים בו."},{"book":"התגלות","chapter":"11","verse":"2","text":"אך אל תמדוד את החצר שנמצאת מחוץ להיכל, כי היא ניתנה לגויים שירמסו את עיר הקודש במשך ארבעים־ושניים חודשים."},{"book":"התגלות","chapter":"11","verse":"3","text":"אני אתן כוח וסמכות לשני העדים שלי לנבא 1260 יום בלבוש שק.“"},{"book":"התגלות","chapter":"11","verse":"4","text":"שני עדים אלה הם שתי המנורות ושני ענפי הזית העומדים לפני אלוהי הארץ.11‏.4 יא 4 ראה זכריה ד"},{"book":"התגלות","chapter":"11","verse":"5","text":"כל המנסה לפגוע בהם יומת באש אשר יוצאת מפיהם ושורפת את אויביהם."},{"book":"התגלות","chapter":"11","verse":"6","text":"יש להם גם כוח וסמכות להפוך את הנהרות והימים לדם, ולהכות את הארץ בכל מגפה שיחפצו."},{"book":"התגלות","chapter":"11","verse":"7","text":"כשיסיימו שני הנביאים את שלוש וחצי שנות עדותם, תכריז החיה שעולה מהתהום מלחמה נגדם, והיא תנצח ותהרוג אותם."},{"book":"התגלות","chapter":"11","verse":"8-9","text":"במשך שלושה ימים וחצי תהיינה גוויותיהם מוטלות ברחובות העיר הגדולה, שנקראת בצדק סדום או מצרים, מקום שבו נצלב אדונם. אנשים רבים מכל הארצות, העמים, הגזעים והלשונות יראו גויות שני הנביאים, אבל לא יניחו לאיש לקברם כהלכה."},{"book":"התגלות","chapter":"11","verse":"10","text":"תהיה שמחה כלל־עולמית – אנשים רבים ירקדו, יצהלו ואפילו יחלקו מתנות; הם יחוגו את מות שני הנביאים שהכאיבו ליושבי הארץ."},{"book":"התגלות","chapter":"11","verse":"11","text":"אך כעבור שלושה ימים וחצי ייתן אלוהים רוח חיים בשני הנביאים, והם יקומו לתחייה! כל מי שיראה אותם יפחד מאוד."},{"book":"התגלות","chapter":"11","verse":"12","text":"לאחר מכן תישמע קריאה רמה מן השמים: ”עלו הנה!“ והשניים יעלו לשמים בענן לנגד עיני שונאיהם."},{"book":"התגלות","chapter":"11","verse":"13","text":"באותה שעה תהיה רעידת אדמה נוראה; עשירית העיר תיהרס ו־7000 איש ייהרגו. הנשארים בחיים יהיו אחוזי חלחלה ויתנו כבוד לאלוהי השמים."},{"book":"התגלות","chapter":"11","verse":"14","text":"האסון השני חלף, אולם שלישי בא מיד בעקבותיו."},{"book":"התגלות","chapter":"11","verse":"15","text":"כאשר תקע המלאך השביעי בשופרו נשמעו קולות רעמים בשמים: ”ממלכת העולם שייכת עתה לאדוננו ולמשיחו, והוא ימלוך לעולם ועד!“"},{"book":"התגלות","chapter":"11","verse":"16","text":"עשרים־וארבעה הזקנים, היושבים על כיסאותיהם לפני אלוהים, נפלו על פניהם, השתחוו לאלוהים"},{"book":"התגלות","chapter":"11","verse":"17","text":"וקראו: ”אנו מודים לך, ה׳ אלוהי צבאות אשר היה והווה, כי לבשת את כוחך הרב ומלכותך התחילה."},{"book":"התגלות","chapter":"11","verse":"18","text":"עמי־העולם כעסו עליך, אך הגיעה העת שתכעס אתה עליהם! הגיע המועד לשפוט את המתים ולתת שכר לעבדיך – לנביאים ולכל המאמינים בשמך, לקטנים ולגדולים – ולהרוס את אלה שהשחיתו את הארץ.“"},{"book":"התגלות","chapter":"11","verse":"19","text":"לאחר מכן נפתח בשמים היכל ה׳ ובתוכו נראה ארון־הברית. ברקים הבריקו, רעמים רעמו, ברד כבד ירד על הארץ, נשמעו קולות ורעשים והאדמה רעדה."}]}