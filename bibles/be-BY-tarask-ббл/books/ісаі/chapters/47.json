{"data":[{"book":"ІСАІ","chapter":"47","verse":"1","text":"Сыдзі і сядзь у пыл, дзяўчына, дачка Вавілона; сядзі на зямлі: трона няма, дачка Халдэяў, і больш не называцьмуць цябе пяшчотнаю і раскошнаю."},{"book":"ІСАІ","chapter":"47","verse":"2","text":"Вазьмі жорны і мялі муку; здымі покрыва тваё, падбяры прыпол, адкрый галені, пераходзь цераз рэкі:"},{"book":"ІСАІ","chapter":"47","verse":"3","text":"адкрыецца галізна твая, і нават відаць будзе сорам твой. Зьдзейсьню помсту і не пашкадую нікога."},{"book":"ІСАІ","chapter":"47","verse":"4","text":"Адкупнік наш - Гасподзь Саваоф імя Яму, Сьвяты Ізраілеў."},{"book":"ІСАІ","chapter":"47","verse":"5","text":"Сядзі моўчкі і сыдзі ў цемру, дачка Халдэя: бо болей ня будуць называць цябе гаспадыняю царстваў."},{"book":"ІСАІ","chapter":"47","verse":"6","text":"Я ўгневаўся на народ Мой, зьнішчыў спадчыну Маю і аддаў іх у рукі твае; а ты не ўмілажалілася зь іх, - на старца ўскладала занадта цяжкае ярмо тваё."},{"book":"ІСАІ","chapter":"47","verse":"7","text":"І ты казала: «вечна буду гаспадыняю», а не ўяўляла таго ў розуме тваім, ня думала, што будзе пасьля."},{"book":"ІСАІ","chapter":"47","verse":"8","text":"Але сёньня выслухай мяне, сьпешчаная, што жывеш бястурботна, што гаворыш у сэрцы сваім: «я, - і другое падобнае да мяне няма: ня буду сядзець удавіцаю і не зазнаю страты дзяцей»."},{"book":"ІСАІ","chapter":"47","verse":"9","text":"Але зьнянацку, у адзін дзень, прыйдзе да цябе тое і другое - страта дзяцей і ўдоўства; поўнаю мераю сыдуць яны на цябе, нягледзячы на мноства чарадзействаў тваіх і на вялікую сілу варажбіцтва твайго."},{"book":"ІСАІ","chapter":"47","verse":"10","text":"Бо ты спадзявалася на зладзейства тваё, казала: «ніхто ня бачыць мяне». Мудрасьць твая і веды твае - яны зьбілі цябе з дарогі, і ты казала ў сэрцы тваім: «я, і ніхто апрача мяне»."},{"book":"ІСАІ","chapter":"47","verse":"11","text":"І прыйдзе на цябе нягода: ты не даведаешся, адкуль яна падымецца, і наваліцца на цябе бяда, якое ты ня мецьмеш сілы ўхіліць, і раптоўна прыйдзе на цябе загуба, пра якую ты ня думаеш."},{"book":"ІСАІ","chapter":"47","verse":"12","text":"Заставайся ж з тваімі варажбіцтвамі і з мноствам чарадзействаў тваіх, якімі ты займалася з маладосьці тваёй: можа стацца - пасобіш сабе, можа стацца - выстаіш."},{"book":"ІСАІ","chapter":"47","verse":"13","text":"Ты стомленая мноствам парадаў тваіх: хай жа выступяць назіральнікі нябёсаў і зьвездары і прадказальнікі па маладзіках, і ўратуюць цябе ад таго, што мае прыпасьці табе."},{"book":"ІСАІ","chapter":"47","verse":"14","text":"Вось яны, як салома: агонь спаліў іх, - ня збавілі душы сваёй ад полымя; не засталося вугалю, каб пагрэцца, ні агню, каб пасядзець каля яго."},{"book":"ІСАІ","chapter":"47","verse":"15","text":"Такімі зрабіліся табе тыя, з кім ты працавала, з кім вяла гандаль з маладосьці тваёй. Кожны пайшоў у свой бок; ніхто не ратуе цябе."}]}