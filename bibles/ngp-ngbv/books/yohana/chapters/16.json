{"data":[{"book":"Yohana","chapter":"16","verse":"1","text":"“Nahiwagambileni vileke mnasemkaileka imani yenyu."},{"book":"Yohana","chapter":"16","verse":"2","text":"Namguluswe mwe zinyumba za kumvikila Mnungu, naho lupisi naubuze, want'hu nawamanye kugamba yudya akuwakoma nyuwe naende mwe kudamanya Ibada kwa Mnungu."},{"book":"Yohana","chapter":"16","verse":"3","text":"Want'hu nawawadamanyizileni vint'hu ivi Kwaviya hawammanyize Tate."},{"book":"Yohana","chapter":"16","verse":"4","text":"Mna himigambilani ivi vileke umuda unabula wa woho kudamanya ivi, nakumbukile ivo miye niwagambileni."},{"book":"Yohana","chapter":"16","verse":"5","text":"Mna ivi haluse naita kwa yudya aniletile, mna hahali hata yumwenga akunuuza uko hwiita."},{"book":"Yohana","chapter":"16","verse":"6","text":"Mna Kwaviya himigambilani imioyo yenyu inda na kinyulu."},{"book":"Yohana","chapter":"16","verse":"7","text":"Mna nawagambilani ikindedi, na inde vedi kwa nyuwe uneva nnaita Kwaviya hinaitile mwambizi heeze kwenyu, mna nnaita naho waleteleni umwambizi."},{"book":"Yohana","chapter":"16","verse":"8","text":"Aho aneza naawa lavanyile want'hu we isi ino kugamba hawe mwe kindedi mwe mbuli yo wavu hamwenga na mbuli zo kwelela na usengelo wa Mnungu."},{"book":"Yohana","chapter":"16","verse":"9","text":"Mwe imbuli yo wavu waga Kwaviya hawakunihuwila miye."},{"book":"Yohana","chapter":"16","verse":"10","text":"Mwe mbuli ye ikindedi waga Kwaviya naita kwa Tate naho hamnione,"},{"book":"Yohana","chapter":"16","verse":"11","text":"Naho waga mwe imbuli ye usengelo Kwaviya mkulu we isi ino kasengelwa kale."},{"book":"Yohana","chapter":"16","verse":"12","text":"Nnanazo mbuli nyingi zakuwagambila mna ivi haluse homdahe kuyafinyiliza."},{"book":"Yohana","chapter":"16","verse":"13","text":"Muye aneza akuunga alavilize ikindedi cha Mnungu naawaigale mwe kindedi, haalonge zimbuli zakwe yehe mwenye mna naalonge zimbuli ziya akutegeleza, naho naawagambileni mbuli ziya zikwiiza."},{"book":"Yohana","chapter":"16","verse":"14","text":"Yehe eze anitogole miye Kwaviya naaguhe yadya miye hulonga nakuwagambilani nyuwe."},{"book":"Yohana","chapter":"16","verse":"15","text":"Yose ananayo Tate ni yangu miye ivo nivo vilekile miye halonga, Muye naaguhe ya kwangu miye nakuwagambilani nyuwe."},{"book":"Yohana","chapter":"16","verse":"16","text":"“Mwe lupisi mdodo ukwiza hamnione, naho mwe lupisi mdodo ukwiza namnione vituhu”"},{"book":"Yohana","chapter":"16","verse":"17","text":"Wanamp'hina wakwe niyo wauzana woho wenye, “Ino ina maana yani? Kakigambila kugamba, mwe lupisi mdodo ukwiza hakimuwone naho, vituhu mwe lupisi mdoodo ukwiza nakimuwone, naho kalonga, ‘Kwaviya naita kwa Tate.’"},{"book":"Yohana","chapter":"16","verse":"18","text":"Na kanda na maana yani viya akalonga, ‘Lupisi mdodo?’ Hakimanyize idyo akulonga.”"},{"book":"Yohana","chapter":"16","verse":"19","text":"Yesu na kamanya kugamba waunga wamuuze niyo awagamba, “Hilonga, ‘Mwe lupisi kidodo hamnione, naho mwe lupisi mdodo namnione.’ Mbuli ino niyo mkukiuza nyuwe wenye?"},{"book":"Yohana","chapter":"16","verse":"20","text":"Namigambilani ikindedi, na mwiile na kwiila, mna want'hu wa isi na wande na kinyemi. Na minde na kiholozi mna ikiholozi chenyu na kihituke kunda kinyemi."},{"book":"Yohana","chapter":"16","verse":"21","text":"Mvele ananda haguhi a kweleka, anda na kinyulu kwaviya lupisi lwakwe lwe masulumizo lubula, mna uneva mwana anelekwa ajala amasulumizo yose, kwaviya ana kinyemi kwa mwana elekwa mwe isi."},{"book":"Yohana","chapter":"16","verse":"22","text":"Ivo niivo mnanavo nyuwe. Ivi haluse mna kinyulu, mna nakaona naho vituhu mioyo yenyu imemile kinyemi. Ikinyemi icho hahali mnt'hu akuunga awahoke."},{"book":"Yohana","chapter":"16","verse":"23","text":"“Mwa dizuwa idyo, homniuze kint'hu chochose. Nawagambilani ikindedi, Tate naawenk'he chochose mlombeza kwa zina dyangu."},{"book":"Yohana","chapter":"16","verse":"24","text":"Kubula ivi haluse mkei kulombeza kint'hu chochose kwa dizina dyangu, lombezeni naho nomhokele vileke ikinyemi chenyu kikint'he."},{"book":"Yohana","chapter":"16","verse":"25","text":"“Hilonga kwa miliganyizo kuwagambilani zimbuli izi, mna lupisi nolubule henilonge naho kwa miliganyizo. Mna nenilonge pwilili mwe mbuli ya Tate."},{"book":"Yohana","chapter":"16","verse":"26","text":"Mwe dizuwa idyo, nomlombeze kwa zina dyangu. Naho hikuwagambilani kugamba, neniwalombezeleni,"},{"book":"Yohana","chapter":"16","verse":"27","text":"kwaviya Tate mwenye awaungani. Awaunga kwaviya nyuwe nanywe mwaniungaga, naho mhuwila kugamba hiza kulawa kwa Mnungu."},{"book":"Yohana","chapter":"16","verse":"28","text":"Hiza kulawa kwa Tate naho hiza kwe isi, naho ivi haluse nahalawa mwe isi naita kwa Tate.”"},{"book":"Yohana","chapter":"16","verse":"29","text":"Niyo wanamp'hina wakwe wamgamba, “Ivi haluse walonga haheina kifiso, naho hiyo kwa miliganyizo."},{"book":"Yohana","chapter":"16","verse":"30","text":"Kimanya ivi haluse kugamba wamanya kila kint'hu. Hukuunga mnt'hu akuuze mbuli. Kwa ivi cha huwila kugamba kulawa kwa Mnungu.”"},{"book":"Yohana","chapter":"16","verse":"31","text":"Yesu niyo awahitula, “Haluse mwahuwila?"},{"book":"Yohana","chapter":"16","verse":"32","text":"Lupisi lweza naho lubula, hadya nyuwe nyose nomsambale kila yumwenga naaite kwe kaya naho nomnase nikedu. Mna miye hikedu kwaviya Tate e hamwenga na miye."},{"book":"Yohana","chapter":"16","verse":"33","text":"Himigambileni ivi vileke mnde na utondowazi mwa miye mani kwa kunda mlunganyika hamwenga na miye. Mwe si mna makunt'ho, mna keink'heni moyo miye hiihuma si.”"}]}