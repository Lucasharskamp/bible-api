{"data":[{"book":"Abaggalatiya","chapter":"4","verse":"1","text":"Naye ŋŋamba nti omusika bw’aba ng’akyali mwana muto, tayawulwa na muddu, newaakubadde nga ye mukama wa byonna."},{"book":"Abaggalatiya","chapter":"4","verse":"2","text":"Afugibwa abasigire n’abawanika okutuusa lw’akula n’atuuka ku kigero kitaawe, kye yategeka."},{"book":"Abaggalatiya","chapter":"4","verse":"3","text":"Era naffe bwe tutyo bwe twali tukyali bato, twafugibwanga obulombolombo obw’ensi."},{"book":"Abaggalatiya","chapter":"4","verse":"4","text":"Naye ekiseera bwe kyatuuka, Katonda n’atuma Omwana we"},{"book":"Abaggalatiya","chapter":"4","verse":"5","text":"eyazaalibwa omukazi ng’afugibwa amateeka, tulyoke tufuuke abaana."},{"book":"Abaggalatiya","chapter":"4","verse":"6","text":"Era kubanga tuli baana, Katonda yatuma Omwoyo w’Omwana we okubeera mu mitima gyaffe, era kaakano tuyinza okwogera mu ddoboozi ery’omwanguka nti, “Aba, Kitaffe.”"},{"book":"Abaggalatiya","chapter":"4","verse":"7","text":"Kale kaakano tokyali muddu, wabula oli mwana; era nga bw’oli omwana oli musika ku bwa Katonda."},{"book":"Abaggalatiya","chapter":"4","verse":"8","text":"Mmwe bwe mwali temunnamanya Katonda mwabanga baddu ba bitali Katonda."},{"book":"Abaggalatiya","chapter":"4","verse":"9","text":"Naye kaakano mutegedde Katonda era naye abategedde, kale muyinza mutya okukyuka, ne mugoberera obulombolombo obunafu obutalina maanyi ne mwagala okufuuka abaddu baabwo?"},{"book":"Abaggalatiya","chapter":"4","verse":"10","text":"Mukwata ennaku, n’emyezi, n’ebiro, n’emyaka;"},{"book":"Abaggalatiya","chapter":"4","verse":"11","text":"neeraliikirira si kulwa ng’omulimu omunene gwe nakola mu mmwe gwali gwa bwereere."},{"book":"Abaggalatiya","chapter":"4","verse":"12","text":"Abooluganda, mbeegayirira mubeere nga nze, kubanga nange ndi nga mmwe. Temulina kabi ke mwankola;"},{"book":"Abaggalatiya","chapter":"4","verse":"13","text":"era mumanyi nga mu bunafu obw’omubiri, mmwe be nasooka okubuulira Enjiri."},{"book":"Abaggalatiya","chapter":"4","verse":"14","text":"Naye newaakubadde nga mwandinnyomye olw’obulwadde bwange, temwangobaganya, wabula mwansembeza nga malayika wa Katonda, nga Yesu Kristo."},{"book":"Abaggalatiya","chapter":"4","verse":"15","text":"Kale essanyu lyammwe lyadda wa? Kubanga ndi mujulirwa wammwe nti, mwali musobola okuggyamu amaaso gammwe ne mugampa okunnyamba singa kyali kyetaagisa."},{"book":"Abaggalatiya","chapter":"4","verse":"16","text":"Kale kaakano nfuuse omulabe wammwe olw’okubategeeza amazima?"},{"book":"Abaggalatiya","chapter":"4","verse":"17","text":"Abo abalabika ng’abaabassaako ennyo omwoyo tebabaagaliza birungi, okuggyako okwagala okubaggalira ebweru, mulyoke mudde ku luuyi lwabwe."},{"book":"Abaggalatiya","chapter":"4","verse":"18","text":"Naye kirungi okunyiikiranga okukola ebirungi bulijjo, naye si lwe mbeera nammwe lwokka."},{"book":"Abaggalatiya","chapter":"4","verse":"19","text":"Baana bange be nnumirwa nate ng’alumwa okuzaala, okutuusa Kristo lw’alibumbibwa mu mmwe,"},{"book":"Abaggalatiya","chapter":"4","verse":"20","text":"nandyagadde okubeera nammwe kaakano, n’okukyusa eddoboozi lyange kubanga ndi mweraliikirivu ku lwammwe."},{"book":"Abaggalatiya","chapter":"4","verse":"21","text":"Mumbulire, mmwe abaagala okufugibwa amateeka, lwaki temuwulira mateeka?"},{"book":"Abaggalatiya","chapter":"4","verse":"22","text":"Kubanga kyawandiikibwa nti Ibulayimu yazaala abaana babiri aboobulenzi, omu yamuzaala mu mukazi omuddu, n’omulala n’amuzaala mu mukazi ow’eddembe."},{"book":"Abaggalatiya","chapter":"4","verse":"23","text":"Omwana ow’omukazi omuddu yazaalibwa nga wa mubiri, naye omwana ow’omukazi ow’eddembe yazaalibwa lwa kusuubiza."},{"book":"Abaggalatiya","chapter":"4","verse":"24","text":"Ebyo biri nga bya lugero; kubanga ezo ndagaano bbiri. Emu yava ku Lusozi Sinaayi, ye yazaala abaana ab’obuddu, ye yava mu Agali."},{"book":"Abaggalatiya","chapter":"4","verse":"25","text":"Agali lwe Lusozi Sinaayi oluli mu Buwalabu, era afaananyirizibwa ne Yerusaalemi eya kaakano kubanga ye ne bazzukulu be bali mu buddu."},{"book":"Abaggalatiya","chapter":"4","verse":"26","text":"Naye Yerusaalemi eky’omu ggulu ye mukazi ow’eddembe, era ye nnyaffe."},{"book":"Abaggalatiya","chapter":"4","verse":"27","text":"Kubanga kyawandiikibwa nti,"},{"book":"Abaggalatiya","chapter":"4","verse":"28","text":"Naye mmwe abooluganda muli baana abaasuubizibwa, nga Isaaka bwe yali."},{"book":"Abaggalatiya","chapter":"4","verse":"29","text":"Naye mu biro biri ng’eyazaalibwa omubiri bwe yayigganya oyo eyazaalibwa Omwoyo, ne kaakano bwe kiri."},{"book":"Abaggalatiya","chapter":"4","verse":"30","text":"Naye Ebyawandiikibwa bigamba bitya? Bigamba nti, “Goba omukazi omuddu n’omwana we, kubanga omwana w’omukazi omuddu talisikira wamu n’omwana w’omukazi ow’eddembe.”"},{"book":"Abaggalatiya","chapter":"4","verse":"31","text":"Noolwekyo abooluganda tetuli baana ba mukazi omuddu naye tuli baana ab’omukazi ow’eddembe."}]}