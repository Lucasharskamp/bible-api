{"data":[{"book":"ایوب","chapter":"14","verse":"1","text":"انسان چقدر ناتوان است. عمرش کوتاه و پر از زحمت است."},{"book":"ایوب","chapter":"14","verse":"2","text":"مثل گل، لحظه‌ای می‌شکفد و زود پژمرده می‌شود و همچون سایهٔ ابری که در حرکت است به سرعت ناپدید می‌گردد."},{"book":"ایوب","chapter":"14","verse":"3","text":"ای خدا، آیا با انسانهای ضعیف بایستی اینچنین سختگیری کنی و از آنها بخواهی تا حساب پس دهند؟"},{"book":"ایوب","chapter":"14","verse":"4","text":"چطور انتظار داری از یک چیز کثیف چیز پاکی بیرون آید؟"},{"book":"ایوب","chapter":"14","verse":"5","text":"روزهای عمر او را از پیش تعیین کرده‌ای و او قادر نیست آن را تغییر دهد."},{"book":"ایوب","chapter":"14","verse":"6","text":"پس نگاه غضب‌آلود خود را از وی برگردان و او را به حال خود بگذار تا پیش از آنکه بمیرد چند صباحی در آرامش زندگی کند."},{"book":"ایوب","chapter":"14","verse":"7","text":"برای درخت امیدی هست، چون اگر بریده شود باز سبز می‌شود و شاخه‌های تر و تازه می‌رویاند."},{"book":"ایوب","chapter":"14","verse":"8-9","text":"اگر ریشه‌هایش در زمین فرسوده شود و کنده‌اش بپوسد، باز مانند نهال تازه نشانده‌ای به مجرد رسیدن آب از نو جوانه زده، شکوفه می‌آورد."},{"book":"ایوب","chapter":"14","verse":"10","text":"ولی وقتی انسان می‌میرد، رمقی در او باقی نمی‌ماند. دم آخر را برمی‌آورد و اثری از او باقی نمی‌ماند."},{"book":"ایوب","chapter":"14","verse":"11-12","text":"همان‌طور که آب دریا بخار می‌گردد و آب رودخانه در خشکسالی ناپدید می‌شود، همچنان انسان برای همیشه بخواب می‌رود و تا نیست شدن آسمانها دیگر برنمی‌خیزد و کسی او را بیدار نمی‌کند."},{"book":"ایوب","chapter":"14","verse":"13","text":"ای کاش مرا تا زمانی که خشمگین هستی در کنار مردگان پنهان می‌کردی و پس از آن دوباره به یاد می‌آوردی."},{"book":"ایوب","chapter":"14","verse":"14","text":"وقتی انسان بمیرد، آیا دوباره زنده می‌شود؟ من در تمام روزهای سخت زندگی در انتظار مرگ و خلاصی خود خواهم بود."},{"book":"ایوب","chapter":"14","verse":"15","text":"آنگاه تو مرا صدا خواهی کرد و من جواب خواهم داد؛ و تو مشتاق این مخلوق خود خواهی شد."},{"book":"ایوب","chapter":"14","verse":"16","text":"مواظب قدمهایم خواهی بود و گناهانم را از نظر دور خواهی داشت."},{"book":"ایوب","chapter":"14","verse":"17","text":"تو خطاهای مرا خواهی پوشاند و گناهانم را پاک خواهی نمود."},{"book":"ایوب","chapter":"14","verse":"18-19","text":"کوهها فرسوده و ناپدید می‌شوند. آب، سنگها را خرد می‌کند و به صورت شن درمی‌آورد. سیلابها خاک زمین را می‌شوید و با خود می‌برد. به همین گونه تو امید انسان را باطل می‌سازی."},{"book":"ایوب","chapter":"14","verse":"20","text":"او را از توان می‌اندازی و پیر و فرتوت به کام مرگ می‌فرستی."},{"book":"ایوب","chapter":"14","verse":"21","text":"اگر پسرانش به عزت و افتخار برسند او از آنها اطلاع نخواهد داشت و اگر به ذلت و خواری بیفتند از آن نیز بی‌خبر خواهد بود."},{"book":"ایوب","chapter":"14","verse":"22","text":"نصیب انسان فقط اندوه و درد است."}]}