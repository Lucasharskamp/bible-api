{"data":[{"book":"Kulawa","chapter":"38","verse":"1","text":"Kazenga lupango lwa kutimbulila nhambiko kwa mibiki ya mkenge. Utali na ugalamu wa lupango ulo viilinga, mita mbili na lobo kwa mita imwe na lobo, na utali wake mita mbili na lobo."},{"book":"Kulawa","chapter":"38","verse":"2","text":"Katenda mahembe mane, chila ubanzi hembe dimwe. Mahembe yayo yawa chinhu chimwe na ulupango, kahaka shaba lupango lose."},{"book":"Kulawa","chapter":"38","verse":"3","text":"Katenda via vake, vizae va kuzolela maivu na vizae va kuhalila moto na mibano na magembe na vizae vake. Vinhu vose vihakigwa shaba."},{"book":"Kulawa","chapter":"38","verse":"4","text":"Kachitendela ulupango lwavu lwa shaba, kalwika hasi ya lukingilo lwa ulupango mbaka hagati ya ulupango."},{"book":"Kulawa","chapter":"38","verse":"5","text":"Katenda mhete nne za shaba za kupapila ulupango, kaziguma chila chingobweda mhete imwe."},{"book":"Kulawa","chapter":"38","verse":"6","text":"Katenda mibiki ya mkenge na kuihaka shaba"},{"book":"Kulawa","chapter":"38","verse":"7","text":"na kaiguma mibiki ija muna zimhete ziya zikalile mumgwazo wa ulupango muladi kulupapa. Lupango ulo lukala na uvungu."},{"book":"Kulawa","chapter":"38","verse":"8","text":"Maabaho kaumba ziga kwa shaba na kalilo jake da shaba, ziga ijo ditendigwa kwa vilole va shaba va wanaake wasang'hanile hana ihanhu ha kwingilila muna dihema da Mulungu."},{"book":"Kulawa","chapter":"38","verse":"9","text":"Maabaho katengeneza luwa. Mapanzia ya ubanzi wa kusi wa uluwa yakala ya chitani ibotigwe vinogile na yeli na utali wa mita malongo mane na nne."},{"book":"Kulawa","chapter":"38","verse":"10","text":"Yamhililigwa na mhanda malongo maidi za shaba zili na vikalilo malongo maidi va shaba. Mbali ngwamo za mhanda izo na vihindo vake vikala va hela."},{"book":"Kulawa","chapter":"38","verse":"11","text":"Ubanzi wa kasikazi utali wa panzia ukala mita malongo mane na nne na mhanda zake malongo maidi za shaba, mbali ngwamo za mhanda izo na vihindo vake vikala va hela."},{"book":"Kulawa","chapter":"38","verse":"12","text":"Ubanzi wa uswelo wa zuwa ukala na panzia dili na utali wa mita malongo maidi na mbili, mhanda zake longo na vikalilo vake longo, ngwamo za mhanda izo na vihindo vake vikala va hela."},{"book":"Kulawa","chapter":"38","verse":"13","text":"Ubanzi wa ulawilo wa zuwa, hakalile na ulwivi, ubanzi uwo ukala na ugalamu wa mita malongo maidi na mbili."},{"book":"Kulawa","chapter":"38","verse":"14","text":"Panzia da ubanzi umwe wa lwivi dikala na ugalamu wa mita sita na nusu, mhanda nhatu na vikalilo vake vitatu,"},{"book":"Kulawa","chapter":"38","verse":"15","text":"iviya ubanzi umwenga ukala na panzia dili na ugalamu wa mita sita na nusu, hamwe na mhanda nhatu na vikalilo vake."},{"book":"Kulawa","chapter":"38","verse":"16","text":"Mapanzia yose kuluzunguluka uluwa yakala ya walo dinogile dibotigwe."},{"book":"Kulawa","chapter":"38","verse":"17","text":"Vikalilo vose va mhanda vikala va shaba, mbali ngwamo za mhanda izo na vihindo vake vikala va hela. Iviya hanhu ha uchanyha ha mhanda hakala ha hela na mhanda zake zose zizakwamhigwa na vinhu va hela."},{"book":"Kulawa","chapter":"38","verse":"18","text":"Panzia da lwivi lwa luwa ditendigwa kwa luzi lwa langi ya buluu na zambalau na ndung'hu na walo dinogile dibotigwe na kuhambigwa vinogile, najo dikala na utali wa mita kenda na chimo mita mbili. Dilinga fana mapanzia ya uluwa."},{"book":"Kulawa","chapter":"38","verse":"19","text":"Iviya mhanda zake zikala nne na vikalilo vine va shaba. Ngwamo zake zikala za hela, hanhu ha uchanyha ha mhanda na mango zake vizakwamhigwa na vinhu va hela."},{"book":"Kulawa","chapter":"38","verse":"20","text":"Vigingi vose va hema na va luwa mumgwazo wa dihema vikala va shaba."},{"book":"Kulawa","chapter":"38","verse":"21","text":"Ino iyo peta ya via visang'haniligwe kwika hema da kwika goya vibawo va ukalangama. Peta ino isasaligwa na Walawi kwa ndagilizi ya Musa, muna ulongozi wa Isamali mwana wa mkulu wa nhambiko Haluni."},{"book":"Kulawa","chapter":"38","verse":"22","text":"Bezaleli mwana wa Uli, mzukulu wa Huli, wa kabila da Yuda, watenda chila chinhu Mndewa Mulungu choyamulagilize Musa."},{"book":"Kulawa","chapter":"38","verse":"23","text":"Katazigwa na Oholiabu mwana wa Ahisamaki wa kabila da Dani, yoyakalile galu wa kuhamba, kuchola na kuhamba kwa nyuzi za langi ya buluu na zambalau na ndung'hu na walo dinogile dibotigwe."},{"book":"Kulawa","chapter":"38","verse":"24","text":"Zahabu yose yowamulavile Mndewa Mulungu kwa kwinula uchanyha kwa ichimu cha kuzengela hema da Mulungu, ikala ya chilo magana manane na malongo saba na saba na gilamu magana matatu, ningo fana viili kwa sang'hano za hema da Mulungu."},{"book":"Kulawa","chapter":"38","verse":"25","text":"Hela yowailavile wanhu wa makabila ikala chilo elufu tatu na longo na saba na gilamu magana saba na malongo matano."},{"book":"Kulawa","chapter":"38","verse":"26","text":"Chila munhu yoyapetigwe kwandusila miyaka malongo maidi na kugendelela, kalava mchango wake wa nusu shekeli ya hela, na walume wose wowapetigwe wakala laki sita elufu tatu na magana matano malongo matano."},{"book":"Kulawa","chapter":"38","verse":"27","text":"Chilo elufu nhatu za hela zisang'haniligwa kutendela vikalilo viya gana va hema da Mulungu na diya dipanzia, chilo malongo matatu kwa chila chikalilo."},{"book":"Kulawa","chapter":"38","verse":"28","text":"Ziya chilo longo na saba na gilamu malongo saba na tano zozisigale, zisang'haniligwa kutengenezela ngwamo za mhanda na kuhaka hanhu ha uchanyha ha mhanda na kuitendela lukingilo."},{"book":"Kulawa","chapter":"38","verse":"29","text":"Shaba ziya Waisilaili zowamulavile Mndewa Mulungu kwa kwinula uchanyha zikala shekeli 212,400 ya hela."},{"book":"Kulawa","chapter":"38","verse":"30","text":"Bezaleli kasang'hanila shaba iyo kutendela vikalilo va hanhu ha kwingilila muna dihema da Mulungu, lupango lwa shaba hamwe na lwavu lwa shaba na via vose va lupango."},{"book":"Kulawa","chapter":"38","verse":"31","text":"Vikalilo va luwa luzunguluke hema da Mulungu na va ulwivi lwa luwa na vigingi vose va hema da Mulungu na va luwa."}]}