{"data":[{"book":"Jeremia","chapter":"32","verse":"1","text":"Het woord, dat door Jahweh tot Jeremias gericht werd in het tiende jaar van Sedekias, koning van Juda, en het achttiende jaar van Nabukodonosor."},{"book":"Jeremia","chapter":"32","verse":"2","text":"Het was in de tijd, dat het leger van den koning van Babel Jerusalem belegerde, en dat de profeet Jeremias in hechtenis zat in de gevangen-hof van het paleis van den koning van Juda."},{"book":"Jeremia","chapter":"32","verse":"3","text":"Want Sedekias, de koning van Juda, had hem gevangen gezet, en hem beschuldigd: Waarom hebt ge geprofeteerd: Zo spreekt Jahweh! Zie, Ik lever deze stad in de macht van den koning van Babel, en die neemt haar in."},{"book":"Jeremia","chapter":"32","verse":"4","text":"En Sedekias, de koning van Juda, zal niet ontsnappen aan de Chaldeën, maar hij zal aan den koning van Babel worden overgeleverd, van mond tot mond met hem spreken, en hem zien van oog tot oog."},{"book":"Jeremia","chapter":"32","verse":"5","text":"Sedekias zal door hem naar Babel worden gebracht, en daar blijven, totdat Ik naar hem zal omzien, is de godsspraak van Jahweh. En wanneer gij tegen de Chaldeën wilt vechten, zult ge het niet winnen!"},{"book":"Jeremia","chapter":"32","verse":"6","text":"Jeremias dan sprak: Ik heb een woord van Jahweh ontvangen:"},{"book":"Jeremia","chapter":"32","verse":"7","text":"Zie, Chanamel, de zoon van uw oom Sjalloem, komt naar u toe met het aanbod: Koop van mij de akker in Anatot; want als goël hebt ge recht op de koop."},{"book":"Jeremia","chapter":"32","verse":"8","text":"Mijn neef Chanamel kwam inderdaad naar mij toe in de gevangen-hof, zoals Jahweh gezegd had, en hij sprak tot mij: Koop van mij de akker in Anatot in het land van Benjamin, want gij hebt er erfrecht op en recht van goël; koop hem derhalve. Nu begreep ik, wat Jahweh bedoeld had."},{"book":"Jeremia","chapter":"32","verse":"9","text":"Ik kocht dus de akker in Anatot van Chanamel, mijn neef, en woog hem het geld, ter waarde van zeventien zilversikkels af."},{"book":"Jeremia","chapter":"32","verse":"10","text":"Ik schreef het contract, verzegelde het onder getuigen, en woog het geld op de weegschaal af."},{"book":"Jeremia","chapter":"32","verse":"11","text":"Daarna nam ik het koopcontract, zowel het verzegelde met voorwaarden en waarborgen, als het open contract,"},{"book":"Jeremia","chapter":"32","verse":"12","text":"en gaf het aan Baruk, den zoon van Neri-ja, zoon van Machseja, in tegenwoordigheid van mijn neef Chanamel, van de getuigen, die het koopcontract ondertekend hadden, en van al de Joden, die zich in de gevangen-hof bevonden."},{"book":"Jeremia","chapter":"32","verse":"13","text":"En in het bijzijn van allen gaf ik Baruk bevel:"},{"book":"Jeremia","chapter":"32","verse":"14","text":"Zo spreekt Jahweh der heirscharen, Israëls God! Neem deze oorkonden, het verzegelde koopcontract zowel als het open, en sluit ze in een klei-omhulsel, opdat ze lange tijd goed blijven."},{"book":"Jeremia","chapter":"32","verse":"15","text":"Want zo spreekt Jahweh der heirscharen, Israëls God: Eens zullen er weer huizen, akkers en wijngaarden in dit land worden gekocht!"},{"book":"Jeremia","chapter":"32","verse":"16","text":"Maar toen ik het koopcontract aan Baruk, den zoon van Neri-ja, had overgereikt, begon ik tot Jahweh te bidden:"},{"book":"Jeremia","chapter":"32","verse":"17","text":"Ach Jahweh, mijn Heer! Gij zijt het, die hemel en aarde hebt geschapen door uw grote kracht en gespierde arm: geen wonder is voor U te groot."},{"book":"Jeremia","chapter":"32","verse":"18","text":"Gij zijt het, die aan duizenden genade bewijst, maar die ook de schuld van de vaderen in de schoot van hun nageslacht uitbetaalt: grote en sterke God, die Jahweh der heirscharen wordt genoemd."},{"book":"Jeremia","chapter":"32","verse":"19","text":"Gij, die groot in beleid zijt en machtig in werken, wiens ogen steeds zijn geopend voor alle wegen van de kinderen der mensen, om iedereen zijn gedrag te vergelden en de vrucht van zijn werken."},{"book":"Jeremia","chapter":"32","verse":"20","text":"Gij, die tekenen en wonderen deedt in het land van Egypte, en tot heden toe U een Naam hebt gemaakt in Israël en onder de mensen, zoals die thans is bekend."},{"book":"Jeremia","chapter":"32","verse":"21","text":"Gij hebt Israël, uw volk, uit het land van Egypte geleid met tekenen en wonderen, met sterke hand, gespierde arm en geweldige schrik."},{"book":"Jeremia","chapter":"32","verse":"22","text":"Gij hebt hun dit land gegeven, dat Gij hun vaderen onder ede hadt beloofd: een land, dat druipt van melk en honing."},{"book":"Jeremia","chapter":"32","verse":"23","text":"Maar toen zij er waren gekomen, en het in bezit hadden genomen, luisterden ze niet naar uw stem, leefden ze niet naar uw wet, en volbrachten ze niets van wat Gij hun bevolen hadt; daarom hebt Gij al deze rampen over hen uitgestort."},{"book":"Jeremia","chapter":"32","verse":"24","text":"Zie, nu liggen de belegeringswallen al om de stad, om haar in te nemen; en door zwaard, honger en pest staat de stad op het punt, in de handen der Chaldeën te vallen, die haar belegeren. Waarmee Gij gedreigd hebt, wordt nu voltrokken: Gij ziet het toch zelf."},{"book":"Jeremia","chapter":"32","verse":"25","text":"En terwijl de stad in de macht der Chaldeën wordt overgeleverd, zegt Gij mij nog, Jahweh, mijn Heer: Koop u de akker voor geld, en neem er getuigen bij!"},{"book":"Jeremia","chapter":"32","verse":"26","text":"Toen werd het woord van Jahweh tot mij gericht:"},{"book":"Jeremia","chapter":"32","verse":"27","text":"Waarachtig. Ik ben Jahweh, de God van alle vlees; is er voor Mij een wonder te groot?"},{"book":"Jeremia","chapter":"32","verse":"28","text":"Daarom spreekt Jahweh: Zie, Ik lever deze stad in de handen der Chaldeën, en in de hand van Nabukodonosor, den koning van Babel; die neemt haar in."},{"book":"Jeremia","chapter":"32","verse":"29","text":"De Chaldeën, die deze stad belegeren, komen er in, en zullen deze stad in vlammen doen opgaan, en ook de huizen verbranden, waar men op het dak aan Báal wierook heeft gebrand, en plengoffers voor vreemde goden heeft uitgegoten, om Mij te tarten."},{"book":"Jeremia","chapter":"32","verse":"30","text":"Waarachtig, de zonen van Israël en Juda hebben van hun prilste jeugd af nog nooit iets anders gedaan, dan wat kwaad is in mijn ogen; Israëls kinderen hebben Mij enkel getart door hun eigen maaksels, is de godsspraak van Jahweh."},{"book":"Jeremia","chapter":"32","verse":"31","text":"Ja, van de dag, dat deze stad werd gebouwd, tot heden toe, heeft zij mijn toorn en gramschap geprikkeld, zodat Ik ze verwerpen moet uit mijn aanschijn,"},{"book":"Jeremia","chapter":"32","verse":"32","text":"om al het kwaad, dat de zonen van Israël en Juda hebben bedreven, om Mij te tarten: zijzelf met hun koningen en aanvoerders, met hun priesters en profeten, de mannen van Juda en Jerusalems burgers."},{"book":"Jeremia","chapter":"32","verse":"33","text":"Ze hebben Mij de nek toegekeerd, niet het gelaat; en ofschoon Ik ze de les heb gelezen van ‘s morgens vroeg tot ‘s avonds laat, hebben ze toch niet willen horen, zich niet laten gezeggen."},{"book":"Jeremia","chapter":"32","verse":"34","text":"Ze hebben hun gruwelen gezet tot in de tempel, waarover mijn Naam is uitgeroepen, om die te bezoedelen;"},{"book":"Jeremia","chapter":"32","verse":"35","text":"ze hebben offerhoogten voor Báal gebouwd in het Ben-Hinnom-dal, om hun zonen en dochters te verbranden ter ere van Molok; dat had Ik hun toch zeker niet bevolen, en het was Mij niet in de gedachte gekomen, dat zij zulke gruwelen zouden bedrijven, en Juda tot zonde zouden verleiden."},{"book":"Jeremia","chapter":"32","verse":"36","text":"Maar nu spreekt Jahweh, Israëls God over deze stad, waarvan gij zegt, dat ze door zwaard, honger en pest in de macht van den koning van Babel is overgeleverd:"},{"book":"Jeremia","chapter":"32","verse":"37","text":"Zie, Ik breng ze uit alle landen bijeen, waarheen Ik ze in mijn toorn, mijn gramschap en grote woede ga verstrooien; Ik breng ze terug naar deze plaats, en zal ze er veilig doen wonen."},{"book":"Jeremia","chapter":"32","verse":"38","text":"Dan zullen zij mijn volk, en Ik zal hun God zijn;"},{"book":"Jeremia","chapter":"32","verse":"39","text":"Ik maak ze één van hart en één van zin, om Mij voor immer te vrezen, tot heil van zichzelf en van hun kinderen na hen."},{"book":"Jeremia","chapter":"32","verse":"40","text":"Ik zal een eeuwig verbond met hen sluiten: dat Ik nooit zal ophouden, hun goed te doen; en dat Ik de vrees voor Mij in hun hart zal leggen, om nooit meer van Mij af te wijken."},{"book":"Jeremia","chapter":"32","verse":"41","text":"Dan zal Ik er een genot in vinden, hun goed te doen, en ze stevig in dit land te planten, met heel mijn hart en heel mijn ziel."},{"book":"Jeremia","chapter":"32","verse":"42","text":"Want zo spreekt Jahweh: Zoals Ik al deze grote rampen over dit volk heb gebracht, zo zal Ik over hen ook al het goede doen komen, wat Ik hun nu beloof."},{"book":"Jeremia","chapter":"32","verse":"43","text":"Er zullen weer akkers worden gekocht in dit land, waarvan ge zegt, dat het een wildernis is, zonder mensen en vee, overgeleverd in de macht der Chaldeën."},{"book":"Jeremia","chapter":"32","verse":"44","text":"Men zal weer akkers kopen voor geld, oorkonden schrijven en onder getuigen verzegelen in het land van Benjamin, rondom Jerusalem, in de steden van Juda, in de steden van het bergland, van de vlakte en van de Négeb. Waarachtig, Ik zal ze weer gelukkig maken, is de godsspraak van Jahweh!"}]}