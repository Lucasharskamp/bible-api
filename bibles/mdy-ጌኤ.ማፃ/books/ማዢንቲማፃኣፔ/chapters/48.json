{"data":[{"book":"ማዢንቲ ማፃኣፔ","chapter":"48","verse":"1","text":"ዻካ ዎዴ ዴዔስካፓ ዮሴፔም «ዓዴ ኔኤኮ ሃርጊንቴኔ» ጋዓ ኪኢታ ሙኬኔ፤ ዬያሮ ዮሴፔ ፔኤኮ ናኣቶ ሚናኣሴና ዔፕሬኤሜና ዔኪ ዓዶ፥ ያይቆኦቤ ዖኦጫኒ ዓኣዼኔ።"},{"book":"ማዢንቲ ማፃኣፔ","chapter":"48","verse":"2","text":"ዒዛኮ ናኣዚ፥ ዮሴፔ ዒዛ ዖኦጫኒ ሙኬሢ ዒስራዔኤሌ ዋይዛዖ ሻኣላፓ ሻኣሻቲ ዔቂ ዴዔኔ።"},{"book":"ማዢንቲ ማፃኣፔ","chapter":"48","verse":"3","text":"ያይቆኦቤ ዮሴፔም «ቢያ ባኮ ዳንዳዓ ፆኦሲ ካኣናኔ ዓጫ ሎኦዛ ጎዖ ቤዛ ታኣም ፔጋዺ ጴዺ ታና ዓንጄኔ፤"},{"book":"ማዢንቲ ማፃኣፔ","chapter":"48","verse":"4","text":"‹ዜርፆ ታ ኔኤኮ ሚርጊሻንዳኔ፤ ዜርፃ ኔኤኮ ሚርጌ ዴሬ ማዓንዳኔ፤ ሃኖ ሳዔሎ ኔ ጊንፃፓ ሙካንዳ፥ ኔኤኮ ዜርፆም ናንጊና ዔያቶሮ ማሂ ታ ዒንጋንዳኔ› ታኣም ጌዔኔ።» 48፡4 ማዢ. ማፃ 28፡13-14።"},{"book":"ማዢንቲ ማፃኣፔ","chapter":"48","verse":"5-7","text":"ያይቆኦቤ ቃሳዖ ዮሴፔም፦ «ታ ናዓሦ፥ ዮሴፔ! ታኣኒ ሃይካ ጊብፄ ዓጮ ሙኩዋንቴ ኔኤኮ ሾይንቴ ላምዖ ናኣቶንሢ ታኣሮኬ፤ ሮኦቤኤሌና ሲሞኦኔናጉዲ ኔኤኮ ዔፕሬኤሜና ሚናኣሴና ማይ ታ ናይኬ፤ ሃያ ታ ማዻሢ ኔ ዒንዶ ዛሎሮኬ። ሃካፓ ሴካ ሜሌ ናይ ኔኤም ሾይንቴቶ ኔኤሮኬ፤ ማዔቶዋ ዔያታ ዓጪ ዴንቃንዳሢ ዔፕሬኤሜና ሚናኣሴ ሱንፆና ዔኤሊንቲኬ። ሜሶፖታሚያይዳፓ ታኣኒ ማዓዖ ካኣናኔ ዓጫ ዓኣ ዔፕራታ ሃጊ ታ ዑካኣና ኔ ዒንዳ ራኣሄላ ሃይቃዛ፥ ዒዞ ታኣኒ ዔፕራታ ዴንዳ ጎይፆ ዓጫ ዱኡኬኔ» ጌዒ ኬኤዜኔ። ዬና ዔፕራታ ጌይንታዛ ሃኖ ቤኤቴሌሄሜ ጎዖ ቤዜሎኬ። 48፡5-7 ማዢ. ማፃ 35፡16-19።"},{"book":"ማዢንቲ ማፃኣፔ","chapter":"48","verse":"8","text":"ዒስራዔኤሌ ዮሴፔኮ ናኣቶ ዴንቃዖ፦ «ሃንሢ ናኣቶንሢ ዖናንሢዳይ?» ጌዒ ዖኦጬኔ።"},{"book":"ማዢንቲ ማፃኣፔ","chapter":"48","verse":"9","text":"ዮሴፔ፦ «ሃንሢ ሃኖ ዓጫ ታኣኒ ዓኣንቴ ፆኦሲ ታኣም ዒንጌ ናኣቶንሢኬ» ጌዒ ዓዶም ኬኤዜኔ። ዬካፓ ዒስራዔኤሌ፦ «ሂንዳ ታ ዔያቶ ዓንጆም ታ ባንሢ ዔኪ ዬዔ» ጌዔኔ።"},{"book":"ማዢንቲ ማፃኣፔ","chapter":"48","verse":"10","text":"ዒስራዔኤሌ ጋርቺ ሚርጌ ላቤያ ማዔሢሮ ዓኣፓ ዒዛኮ ኮሺ ዴንቁዋሴ፤ ዬያሮ ዮሴፔ ፔኤኮ ናኣቶ ዒዛ ባንሢ ዶጪሴኔ፤ ዒስራዔኤሌ ዔያቶ ኮንቃዖ ሄርቄኔ።"},{"book":"ማዢንቲ ማፃኣፔ","chapter":"48","verse":"11","text":"ዬካፓ ዮሴፔ ኮራ፦ «ኔና ታ ላሚ ዛጋንዳኔ ጌዒ ማሊባኣሴ፤ ፆኦሲ ጋዓንቴ ኔና ሌሊቱዋንቴ ናኣቶዋ ኔኤኮ ታና ዻዌኔ» ጌዔኔ።"},{"book":"ማዢንቲ ማፃኣፔ","chapter":"48","verse":"12","text":"ዮሴፔ ናኣቶ ፔኤኮ ዒስራዔኤሌ ጉኡዦ ኮራፓ ሺኢሺ፥ ሳዖ ባንሢ ሂርኪ ጌዒ ዚጌኔ።"},{"book":"ማዢንቲ ማፃኣፔ","chapter":"48","verse":"13","text":"ዮሴፔ ዒዛኮ ላምዖ ናኣቶ ዔኪ ሙካዖ ዔፕሬኤሜ ፔኤኮ ሚዛቆ ዛላ ዒስራዔኤሌኮ ሻውሎ ዛላ፥ ሚናኣሴ ፔኤኮ ሻውሎ ዛላ ዒስራዔኤሌኮ ጋዓንቴ ሚዛቆ ዛላ ማሂ ዔቂሴኔ።"},{"book":"ማዢንቲ ማፃኣፔ","chapter":"48","verse":"14","text":"ዒስራዔኤሌ ጋዓንቴ ኩጮ ፔኤሲ ሶንጌ ሃንጌ ጋኣዲ ሚዛቆ ኩጮ ጌኤዛሢ ዔፕሬኤሜ ቶኦካ፥ ሻውሎ ኩጮ ቶይዳሢ ሚናኣሴ ቶኦካ ጌሤኔ።"},{"book":"ማዢንቲ ማፃኣፔ","chapter":"48","verse":"15","text":"ዬካፓ ዒስራዔኤሌ ሂዚ ጌዒ ዮሴፔ ዓንጄኔ፦"},{"book":"ማዢንቲ ማፃኣፔ","chapter":"48","verse":"16","text":"ታና ፑርታ ባኣዚዳፓ ቢያ ካፔ ፆኦሲኮ ኪኢታንቻሢ"},{"book":"ማዢንቲ ማፃኣፔ","chapter":"48","verse":"17","text":"ዓዴ ሚዛቆ ኩጮ ዔፕሬኤሜ ቶኦካ ጌሤሢ ዴንቃዖ ዮሴፔ ዒኔ ዱጴኔ፤ ዬያሮ ዔፕሬኤሜ ቶኦካፓ ዓዶኮ ኩጮ ዔኪ ሚናኣሴ ቶኦካ ጌሣኒ ኩጮ ዓዶኮ ዓርቃዖ፦"},{"book":"ማዢንቲ ማፃኣፔ","chapter":"48","verse":"18","text":"«ዓዴ! ያዺቱዋሴ፤ ቶይዳሢ ሃያታሢሮ ሚዛቆ ኩጮ ሃያይዳ ጌሤ» ጌዔኔ።"},{"book":"ማዢንቲ ማፃኣፔ","chapter":"48","verse":"19","text":"ዓዴ ጋዓንቴ፦ «ታ ናዓሢዮ ታ ዔሬኔ፥ ዔሬዖ ታ ዎኦታኔ፤ ሚናኣሴ ዜርፃኣ ዼኤፒ ዴሬ ማዓንዳኔ፤ ማዔቶዋ ዒዛኮ ጌኤዚ ዒዛሲዳፓ ባሼ ማዓንዳኔ፤ ዜርፃኣ ዒዛኮ ዼኤፒ ዼኤፒ ዴሬ ማዓንዳኔ» ጋዓዖ፥ ኩጮ ፔኤሲ ሺኢሾ ዒፄኔ።"},{"book":"ማዢንቲ ማፃኣፔ","chapter":"48","verse":"20","text":"ዒዞ ኬሎ ዒስራዔኤሌ ዓንጃዖ፦ «ዒስራዔኤሌ ዓሳ ሃጊ ዓንጆ ዓንጃ ዎዶና ዒንሢ ሱንፆ ጶቂሢ ‹ፆኦሲ ዒንሢ ዔፕሬኤሜና ሚናኣሴናጉዲ ማሆንጎ› ጋዓንዳኔ» ሂዚ ጌዒ ዓንጄኔ።"},{"book":"ማዢንቲ ማፃኣፔ","chapter":"48","verse":"21","text":"ዬካፓ ዒስራዔኤሌ ዮሴፔም፦ «ሃይሾ ታ ሃይቃኒ ዑኬኔ፤ ጋዓንቴ ፆኦሲ ዒንሢና ዎላ ማዔሢሮ ቤርታ ዒንሢኮ ዓዶንሢ ሳዖ ዒንሢ ዒዚ ዔኪ ማሃንዳኔ፤"},{"book":"ማዢንቲ ማፃኣፔ","chapter":"48","verse":"22","text":"ዓሞራ ዓሶይዳፓ ታኣኒ ጬንቾ ዓፓሮና ዓኣዞና ዖሊ ዔኬ ሴኬሜ፥ ኔ ጌርሲንሢና ዎላ ጊሽቲ ኔኤኒ ዴንቃንዳ ዛሎይዳፓ ዑሣ ዓኣዼ ኔኤም ታ ዒንጌኔ» ጌዔኔ።"}]}