{"data":[{"book":"ମାତିଉ","chapter":"22","verse":"1","text":"ଜିସୁ ମାରିଡ଼େସି କାତାଦାନ୍‌ ଲୋକାଙ୍ଗ୍‌ ୱେର୍‌ତାନ୍‌ ।"},{"book":"ମାତିଉ","chapter":"22","verse":"2","text":"ମାପୁରୁଦିରାଜି ଇୟାୱାଜା । ଅର୍‍ଲେନ୍‍ ଅରେନ୍‍ ରାଜା ନିଜେଦି ମାରିନ୍‌ତିଙ୍ଗ୍‌ ପେଡ଼ି ବୋଜି ତିଆର୍‌କିତାନ୍‌ ।"},{"book":"ମାତିଉ","chapter":"22","verse":"3","text":"କୁକ୍‌ତିମାରିଇ ଲୋକାଙ୍ଗ୍‌ ବୋଜିଦୁ କୁକ୍‍ସ ତାତେଙ୍ଗ୍‌ ଇଜି ୱାନ୍‌ ସାକର୍‌କାଙ୍ଗ୍‌ ପୋକ୍‌ତାନ୍‌ । ମାତର୍‌ ଆୟା ଲୋକୁ ୱାଦେଙ୍ଗ୍‌ ବଦା କିଏତାର୍‌ ।"},{"book":"ମାତିଉ","chapter":"22","verse":"4","text":"ରାଜା ମାରିଡ଼େସି ଆଇ ସାକର୍‌ଙ୍ଗାଁ ମାଣ୍‌କୁ ଇୟା କାବୁର୍‌ ୱେର୍‌ସି ପୋକ୍‌ତାନ୍‌, ପେଡ଼ି ବୋଜି ତିଆର୍‌ଆତାତ୍‌ନି, ବାଲ୍‌ସିତି ବାଲ୍‌ସିତି କଡି ମାରି ଗାଡ଼ାଲ୍‌ କୟ୍‌ତାରୋ ୱିଜୁ ତିଆର୍‌ଆତାମାନାତ୍‌, ବୋଜିଦୁ ବେଗି ରାଦୁ ।"},{"book":"ମାତିଉ","chapter":"22","verse":"5","text":"ମାତର୍‌ ୱାର୍‌ ଇୟା ମାଟାଦିଙ୍ଗ୍‌ ଆସ୍‌ଏଣ୍‌ଗା ନିଜେନିଜେଦି ପାଣି କିଦେଙ୍ଗ୍‌ ଆସ୍‌ତାର୍‌ ଅରେନ୍‍ ୱାନି କିଡ଼ିଇଦୁ ସୋର୍ହାନ୍‌, ମାରି ଅରେନ୍‍ ନିଜେଦି ଦୁକାନ୍‌ତୁ ସର୍ହାନ୍‌"},{"book":"ମାତିଉ","chapter":"22","verse":"6","text":"ମାରି ଏସ ଲୋକୁ ରାଜାଦି ସାକର୍‌କାଙ୍ଗ୍‌ ଆସ୍‌ତାରୋ ଡାକ୍‌ସି ଡାକ୍‌ସି ସାୟାମାର୍‌ଗାଡାକ୍‌ତାର୍‌ ।"},{"book":"ମାତିଉ","chapter":"22","verse":"7","text":"ରାଜା ନାଣ୍ତ ରିସା ଆଜି ସନ୍ୟରିଙ୍ଗ୍‌ ପୋକ୍‌ତାନ୍‌, ୱାର୍‌ ଆୟା ସାୟାମାର୍‌ଗାଡାକ୍‌ତି ୱାରିଙ୍ଗ୍‌ ସାୟାମାର୍‌ଗାଡାକ୍‌ତାରୋ ୱାରି ଗାଡ଼୍‌ତିଙ୍ଗ୍‌ ଆଡ୍‌କାତାର୍‌ ।"},{"book":"ମାତିଉ","chapter":"22","verse":"8","text":"ତାନେ ୱେନ୍‌କା ରାଜା ସାକର୍‌କାଙ୍ଗ୍‌ କୁକ୍‌ତାନ୍‌ନୋ ଇର୍ହାନ୍‌, ନା ପେଡ଼ି ବୋଜି ତିଆର୍‌ ଆତାମାନାତ୍‌, ମାତର୍‌ ନାନ୍ କୁକ୍‌ତିମାରିଇ ଲୋକୁ ଜଗ୍‌ସିଲେର୍‌ ।"},{"book":"ମାତିଉ","chapter":"22","verse":"9","text":"ଇଲେଇ ପେରି ପେରି ସାକ୍ଡ଼ିଆଙ୍ଗ୍ ସୋଲ୍‌ସ ଏସ ଲୋକାଙ୍ଗ୍‌ ପଇନିଦେର୍‌, ୱିଜେରିଙ୍ଗ୍‌ ମା ବୋଜିଦୁ କୁକ୍‌ସତାଗାଟ୍‌ ।"},{"book":"ମାତିଉ","chapter":"22","verse":"10","text":"ଆବେଟ୍‌ ସାକର୍‌କୁ ସାକ୍‌ଡ଼ିଦିଙ୍ଗ୍‌ ସାକ୍‌ଡ଼ି ବୁଲାଜି ନେଗିକାନ୍‌ଆପିନ୍‌ ମାରି ତାଗ୍‌ଇକାନ୍‌ଆପିନ୍‌; ଏସ ଲୋକାଙ୍ଗ୍‌ ପୋୟ୍‌ତାର୍‌, ୱିଜୁ ଲୋକାଙ୍ଗ୍‌ କୁକ୍‌ତା ତାତାର୍‌ ମାରି ପେଡ଼ି ଇଲୁଦୁ ବର୍ତିଆତାର୍‌ ।"},{"book":"ମାତିଉ","chapter":"22","verse":"11","text":"“ରାଜା କୁଡ଼ାଆଙ୍ଗାଁ ସୁଡ଼ୁଦେଙ୍ଗ୍‌ ୱାତାନ୍‌ । ୱାନ୍‌ ସୁଡ଼ୁତାନ୍‌, ୱାରି ଲୋଇରାନ୍‌ ଅରେନ୍‍ ପେଡ଼ି ଆଙ୍ଗିଁ ଆରାଏନ୍‌ ।"},{"book":"ମାତିଉ","chapter":"22","verse":"12","text":"ରାଜା ୱାନିଙ୍ଗ୍‌ ୱେନ୍‌ବାତାନ୍‌, ବନ୍ଦୁ, ପେଡ଼ି ଆଙ୍ଗିଁ ଆରାଏଣ୍ତା ଏଣ୍ତେସ୍‌ ଇୟା ବାଡିଦୁ ୱାତି ? ଆୟାକାନ୍‌ ଆଲେତାନୋ ତେବାତାନ୍‌ ।"},{"book":"ମାତିଉ","chapter":"22","verse":"13","text":"୨୨:୧୩ ମାତିଉ ୮:୧୨; ୨୫:୩୦; ଲୁକ ୧୩:୨୮.ରାଜା ସେବାକିନିକାଙ୍ଗ୍‌ ଇର୍ହାନ୍‌, ୱାନି କିକୁ ପାଦାମ୍‌କୁ ତର୍‌ସୋ ଆତେରେ ସିକାଟିଦୁ ପୋକ୍‌ତୁ । ଆବେନୁ ୱାନ୍‌ ଆଡ଼ାବାଜି ୱାନି ପାଲୁକୁ କାତ୍ରେକିନାନ୍‌ ।”"},{"book":"ମାତିଉ","chapter":"22","verse":"14","text":"କାତା ୱେର୍‌ତେଙ୍ଗ୍‌ ୱିସ୍‌ତାନ୍‌ନୋ ଜିସୁ ଇର୍ହାନ୍‌, “ନାଣ୍ତ ଲୋକୁ କୁକାୟ୍‍ଆତାମାନାର୍, ମାତର୍‌ ଉଣା ଲୋକୁ ବାସେଆତାମାନାର୍‍ ।”"},{"book":"ମାତିଉ","chapter":"22","verse":"15","text":"ଏସଲୋକ୍‌ ପାରୁସିର୍‌ ସଲ୍‌ସି ଜିସୁଙ୍ଗୁଁ ପ୍ରସ୍ନ ୱେନ୍‌ବାଜି ୱାନିଙ୍ଗ୍‌ ଗୁଟାଦୁ ଆରେପ୍‌ତେଙ୍ଗ୍‌ ଇଜି ଉପାୟ୍‌ ପୟ୍‌ତାର୍‌ ।"},{"book":"ମାତିଉ","chapter":"22","verse":"16","text":"ୱାର୍‌ ନିଜେଦି ଏସଲୋକ୍‌ ସିସୁରିଙ୍ଗ୍‌ ମାରି ହେରୋଦ ଦଲତୀ ଏସ ଲୋକାଙ୍ଗ୍‌ ଜିସୁଦି ଲାକ୍‌ତୁ ପୋକ୍‌ତାର୍‌ । ୱାର୍‌ ୱାଜି ଜିସୁଙ୍ଗୁଁ ଇର୍ହାର୍‌, “ଏ ଗୁରୁ, ମାପ୍‌ ନେସ୍‌ନାପ୍‌, ନିନ୍‌ ସତ୍‌ ଇନି ମାରି ନିନ୍‌ ମାପୁରୁଦି ସତ୍‌ ବିସୟ୍‌ତାନ୍‌ ସିକିୟା ସିନି । ମାରି ଆଇକାର୍‌ ଇନିକା ଅଡ଼୍‍ବିନାର୍‍ ଆୟା ବିସୟ୍‌ତାନ୍‌ ବେମ୍‍ରିଆଇ, ଇରିଙ୍ଗ୍‌ ନିନ୍‌ ଏମେୱାରି ମାଟାଦିଙ୍ଗ୍‌ ମନ୍‍ସିଇ ।"},{"book":"ମାତିଉ","chapter":"22","verse":"17","text":"ଆର୍‌ତିଙ୍ଗ୍‌ ମାଙ୍ଗିଁ ଇନିଆ, ଇୟା ବିସୟ୍‌ତାନ୍‌ ନି ମାଟାଇନିକା ? କାଇସର୍‍ ରାଜେଙ୍ଗ୍‌ ସିସୁଟୁ ସିନିକା ନିୟମ୍‌ତି ଇସାବ୍‌ତାନ୍‌ ଟିକ୍‌ ନୋ ବୁଲ୍‌ ?”"},{"book":"ମାତିଉ","chapter":"22","verse":"18","text":"ମାତର୍‌ ଜିସୁ ୱାରି ତାଗ୍‌ଇ ଉପାୟ୍‌ ନେସ୍‌ସି ଇର୍ହାନ୍‌, “ଏ କପଟିର୍‌, ନାଙ୍ଗିଁ ଗୁଟାଦୁ ଆରେପ୍‌ତେଙ୍ଗ୍‌ ଏନ୍ଦା ସେସ୍ଟାକିଜିନିଦେର୍‌ ?"},{"book":"ମାତିଉ","chapter":"22","verse":"19","text":"ଆମା ଅଦଲିଦାନ୍‌ ସିସୁଟୁ ତର୍‌ସିନିଦେର୍‌, ଆବେନୁ ଉନ୍‌ଡ୍ରି ତାସ ନାଙ୍ଗିଁ ତର୍‌ତୁ !”"},{"book":"ମାତିଉ","chapter":"22","verse":"20","text":"ୱାନ୍‌ ୱାରିଙ୍ଗ୍‌ ୱେନ୍‌ବାତାନ୍‌, “ଇୟା ଅଦ୍‌ଲି ମୁସ୍‌କୁ ଏ ବମା ମାରି ଦର୍‌ ମାନାତ୍‌ ?”"},{"book":"ମାତିଉ","chapter":"22","verse":"21","text":"ୱାର୍‌ ଇର୍ହାର୍‌, କାଇସର୍‍ଦି, “ଜିସୁ ୱାରିଙ୍ଗ୍‌ ଇର୍ହାନ୍‌, ଆର୍‌ତିଙ୍ଗ୍‌ ଆମାକା କାଇସର୍‍ଦି, ଆକା କାଇସର୍‍ ରାଜେଙ୍ଗ୍‌ ସିଦୁ ମାରି ଆମାକା ମାପୁରୁଦି, ଆକା ମାପୁରୁଙ୍ଗ୍‌ ସିଦୁ ।”"},{"book":"ମାତିଉ","chapter":"22","verse":"22","text":"ୱାର୍‌ ଇକା ୱେନ୍‌ଞ୍ଜି କାବାଜି ୱାନିଙ୍ଗ୍‌ ଡ଼ିସ୍‌ସି ସୋର୍ହାର୍‌ ।"},{"book":"ମାତିଉ","chapter":"22","verse":"23","text":"ଆୟାନାଣ୍ତିଙ୍ଗ୍‌ ସାଦୁକି ଦଲତୀ ଏସ ଲୋକୁ ଜିସୁଦି ଲାକ୍‌ତୁ ୱାତାର୍‌ । ସାଦୁକିର୍ ବିସ୍‌ବାସ୍‌କିଜି ମାର୍ହାର୍‌ ଜେ, ମାରିଡ଼େସିନିଙ୍ଗିଁନିକା ସିଲେତ୍‌ ।"},{"book":"ମାତିଉ","chapter":"22","verse":"24","text":"ୱାର୍‌ ଜିସୁଙ୍ଗୁଁ ୱେନ୍‌ବାତାର୍‌, “ଏ ଗୁରୁ, ମୋସା ଇର୍ହାମାନାନ୍‌, ଜଦି ଅରେନ୍‍ ଲୋକୁ କଡ଼କକ୍‌ରା ଆଏଣ୍ତା ସାନାସନାନ୍‌, ଆର୍‌ତିଙ୍ଗ୍‌ ୱାନି ତଡ଼ାନ୍‌ ୱାନି ଆଡ଼୍‌ସିଙ୍ଗ୍‌ ପେଡ଼ି ଆନାନ୍‌ ମାରି ୱାରି କଡ଼ର୍‌ ଆୟା ସାତି ଲୋକ୍‌ତି କଡ଼ର୍‌ ଇଜି ସିନାଆନାର୍‌ ।"},{"book":"ମାତିଉ","chapter":"22","verse":"25","text":"ୱେନ୍‌ଡ୍ରୁ, ମା ଲୋଇ ସାତ୍‌ଲୋକ୍‌ ତଡ଼ାନ୍‌କୁ ମାର୍ହାର୍‌ । ପେରି ତଡ଼ାନ୍‌ କଡ଼କକ୍‌ରା ଆଏଣ୍ତା ସାତା ସର୍ହାନ୍‍ ଆକା ୱାନି ୱେନ୍‌କାରି ତଡ଼ାନ୍‌ ତଡ଼ାନ୍‌ତି ଆଡ଼୍‌ସିଙ୍ଗ୍‌ ପେଡ଼ିଆତାନ୍‌ ।"},{"book":"ମାତିଉ","chapter":"22","verse":"26","text":"ମାତର୍‌ ଇୟାୱାନି ୱେନ୍‌କାରିକାନ୍‌, ମଜାୟ୍‍ଏନ୍‌ ମାରି ସାରାସାରି ସାତ୍‌ଲୋକ୍‌ ସାନ୍ଦି ଆୟାୱାଜା ଗଟାତାତ୍‌ ।"},{"book":"ମାତିଉ","chapter":"22","verse":"27","text":"ସାରାସାରିୱେନ୍‌କା ଆୟା ଆଇମା ସାତା ସୋର୍‌ର୍ହାତ୍‌ ।"},{"book":"ମାତିଉ","chapter":"22","verse":"28","text":"ଆମା ନାଣ୍ତିଙ୍ଗ୍‌ ସାତି ଲୋକୁ ମାରିଡ଼େସିନିଙ୍ଗିଁନାର୍‌, ଇୟା ଆଇମା ଏ ଆଇମା ଇଜି ସିନାଆନାତ୍‌ ? ୱିଜେର୍‌ତ ତାନିଙ୍ଗ୍‌ ପେଡ଼ି ଆତାମାର୍ହାର୍‌ ।”"},{"book":"ମାତିଉ","chapter":"22","verse":"29","text":"ଜିସୁ ୱାରିଙ୍ଗ୍‌ ଇର୍ହାନ୍‌, “ମିର୍‌ ଏସ ବାୟାର୍ ! ଦାର୍ମୁସାସ୍ତ୍ର ନି ମାପୁରୁଦି ସାକ୍ତି ନେସ୍‌ଇଦେର୍‌ ।"},{"book":"ମାତିଉ","chapter":"22","verse":"30","text":"ମାରିଡ଼େସିନିଙ୍ଗିଁନି ୱେନ୍‌କା ସାତି ଲୋକୁ ୱିଜେରେ ମୁସ୍‌କୁପୁର୍‌ତି ଦୁତ୍‍କା ୱାଜା ତେବାନାର୍‌ । ୱାର୍‌ ପେଡ଼ିଆଏର୍‌ କି ପେଡ଼ି କିଏର୍‌ ।"},{"book":"ମାତିଉ","chapter":"22","verse":"31","text":"ସାତି ଲୋକୁ ମାରିଡ଼େସିନିଙ୍ଗିଁନି ବିସୟ୍‌ତାନ୍‌ ମାପୁରୁ ଆମାକା ୱେର୍‌ତାମାନାନ୍‌, ମିର୍‌ ଇନିକା ସାସ୍ତ୍ରଦୁ ଏସ୍‌କାଙ୍ଗ୍‌ ପଡ଼ାଇଦେର୍‌ ?"},{"book":"ମାତିଉ","chapter":"22","verse":"32","text":"ମାପୁରୁ ଇର୍‌ଆମାନାନ୍‌, ମାପ୍‌ ଅବ୍ରାହାମ, ଇସ୍‌ହାକ୍‌ ମାରି ଜାକୁବଦି ମାପୁରୁ ।”"},{"book":"ମାତିଉ","chapter":"22","verse":"33","text":"ଲୋକୁ ଜିସୁଦି ସିକିୟା ୱେନ୍‌ଞ୍ଜି କାବାଆତାର୍‌ ।"},{"book":"ମାତିଉ","chapter":"22","verse":"34","text":"ଏସ୍ତିୱାଲେ ପାରୁସିର୍‌ ୱେର୍‌ଆର୍‌ ଜେ ଜିସୁ ସାଦୁକିରିଙ୍ଗ୍‌ ଚୁପ୍‌କିବିସ୍‌ତାମାନାନ୍‌, ୱାର୍‌ ଉନ୍‌ଡ୍ରେମାନୁ ଆଜି ଜିସୁଦି ଲାକ୍‌ତୁ ୱାତାର୍‌"},{"book":"ମାତିଉ","chapter":"22","verse":"35","text":"ମାରି ୱାରି ମାଣ୍‌କୁ ଅରେନ୍‍ ଦାର୍ମୁଗୁରୁ ଜିସୁଙ୍ଗୁଁ ଗୁଟାଦୁ ଆରେପ୍‌ତେଙ୍ଗ୍‌ ଇଜି ଉନ୍‌ଡ୍ରି ମାଟା ୱେନ୍‌ବାତାନ୍‌,"},{"book":"ମାତିଉ","chapter":"22","verse":"36","text":"ୱାନ୍‌ ୱେନ୍‌ବାତାନ୍‌ “ଗୁରୁ, ମୋସାଦି ନିୟମ୍‌ତୁ ଆମା ଆଜ୍ଞା ୱିଜେରିମାଣ୍‌କୁ ପେରିକା ?”"},{"book":"ମାତିଉ","chapter":"22","verse":"37","text":"ଜିସୁ ୱାନିଙ୍ଗ୍‌ ଇର୍ହାନ୍‌, ମି ପ୍ରବୁ ମାପୁରୁଙ୍ଗ୍‌ ପୁରାୱିଜୁ ଜିବନ୍‌, ପୁରାୱିଜୁ ମେନ୍ଧଲ୍‌ ମାରି ପୁରାୱିଜୁ ମନ୍ ସିଜି ଜିବନ୍‌ ନଆ ।"},{"book":"ମାତିଉ","chapter":"22","verse":"38","text":"ଇକା ଆଜିନାତ୍‍ ୱିଜେରିମାଣାନ୍‌ ପେରିକା ମାରି ପେରିମାଟା ।"},{"book":"ମାତିଉ","chapter":"22","verse":"39","text":"“ମାରି ଉନ୍‌ଡ୍ରି ପେରି ଆଜ୍ଞା ଆଜିନାତ୍‍, ମି ଲାକ୍‌ତୁରି ଲୋକାଙ୍ଗ୍‌ ନିଜେଦିଙ୍ଗ୍‍ ଜିବନ୍‌ନୋତିୱାଜା ନୋଦୁ ।"},{"book":"ମାତିଉ","chapter":"22","verse":"40","text":"୨୨:୪୦ ଲୁକ ୧୦:୨୫-୨୮.ଇୟା ରୁଣ୍ତି ମାଟେଙ୍ଗ୍‌ ମୁସ୍‌କୁ ମୋସାଦି ୱିଜୁ ନିୟମ୍‌ ମାରି ବାବବାଦିରି ସିକିୟା ଆସାଇଡ୍‍ନାତ୍‍ ।”"},{"book":"ମାତିଉ","chapter":"22","verse":"41","text":"ଏସ୍ତିୱାଲେ ପାରୁସିର୍‌ ଉଣ୍ତାତା ମାର୍ହାର୍‌, ଜିସୁ ୱାରିଙ୍ଗ୍‌ ୱେନ୍‌ବାତାନ୍‌,"},{"book":"ମାତିଉ","chapter":"22","verse":"42","text":"“କ୍ରିସ୍ତ ଅର୍ତ ମସିହଦି ବିସୟ୍‌ତାନ୍‌ ମିର୍‌ ଇନିକା ଅଡ଼୍‍ବିଜିନିଦେର୍‍ ? ୱାନ୍‌ ଏ କୁଟୁମ୍‌ ?”"},{"book":"ମାତିଉ","chapter":"22","verse":"43","text":"ଜିସୁ ୱେନ୍‌ବାତାନ୍‌, ଆର୍‌ତିଙ୍ଗ୍‌ ଦାଉଦ ମସିହଙ୍ଗ୍‌ “ନା ପ୍ରବୁ” ଇଜି ଏନ୍ଦା ଇର୍ହାମାନାନ୍‌ ? ଇରିଙ୍ଗ୍‌ ଆତ୍ମା ୱେର୍‍ନିମାଣାନ୍‍ ୱାନ୍‌ ରାସ୍‌ତାମାନାନ୍‌,"},{"book":"ମାତିଉ","chapter":"22","verse":"44","text":"ପ୍ରବୁ ନା ପ୍ରବୁଙ୍ଗ୍‌ ଇର୍ହାନ୍‌,"},{"book":"ମାତିଉ","chapter":"22","verse":"45","text":"ଜଦି ଦାଉଦ ମସିହଙ୍ଗ୍‌ ନା ପ୍ରବୁ, ଇଜି ମାନାତା ମାନାନ୍‌, ଆର୍‌ତିଙ୍ଗ୍‌ କ୍ରିସ୍ତ ଅର୍ତ ମସିହ ଏଣ୍ତେସ୍‌ ଦାଉଦତି ମାରିନ୍‌ ଆଦେଙ୍ଗ୍‌ ଆଟ୍‍ନାନ୍‍ ?"},{"book":"ମାତିଉ","chapter":"22","verse":"46","text":"ଜିସୁଙ୍ଗୁଁ ଏନ୍‌ ଇୟାତାନି ଉତର୍‌ ସିଦେଙ୍ଗ୍‍ ଆଟ୍‍ଏତାର୍‍ । ଆୟା ନାଣ୍ତିରାନ୍‌ ଏନ୍‌ ୱାନିଙ୍ଗ୍‌ ମାରି ପ୍ରସ୍ନ ୱେନ୍‍ବାଦେଙ୍ଗ୍‍ ସାସ୍‌ କିଏତାର୍‌ ।"}]}