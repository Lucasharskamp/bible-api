{"data":[{"book":"2 UThimothi","chapter":"3","verse":"1","text":"Kodwa nanzelela lokhu: Ensukwini zokucina kuzakuba lezikhathi ezinzima."},{"book":"2 UThimothi","chapter":"3","verse":"2","text":"Abantu bazakuba ngabazithandayo, labathanda imali, labazikhukhumezayo, labazigqajayo, labathukayo, labangalaleli abazali babo, labangabongiyo, labangcolileyo,"},{"book":"2 UThimothi","chapter":"3","verse":"3","text":"labangelathando, labangathetheleliyo, labahlebayo, labangazikhuziyo, labalesihluku, labangakuthandiyo okuhle,"},{"book":"2 UThimothi","chapter":"3","verse":"4","text":"labalamacebo amabi, labacaphuka ngeze, labaziphakamisayo, labathanda injabulo kulokuthanda uNkulunkulu,"},{"book":"2 UThimothi","chapter":"3","verse":"5","text":"belesimo sokukholwa kuNkulunkulu kodwa belandula amandla okukholwa. Ungahlanganyeli labo."},{"book":"2 UThimothi","chapter":"3","verse":"6","text":"Yibo laba abanyenyela emakhaya bazuze amandla phezu kwabesifazane ababuthakathaka, abasindwa yizono njalo bebuswa zinhlobo zonke zezinkanuko ezimbi,"},{"book":"2 UThimothi","chapter":"3","verse":"7","text":"behlezi befunda kodwa besehluleka ukufinyelela elwazini lweqiniso."},{"book":"2 UThimothi","chapter":"3","verse":"8","text":"NjengoJanesi loJambiresi abaphikisa uMosi, ngokunjalo abantu laba baphikisa iqiniso. Abantu bengqondo ezonakeleyo, abalahliweyo ngokokholo."},{"book":"2 UThimothi","chapter":"3","verse":"9","text":"Kodwa kabayikufika ndawo ngoba njengokwalawo madoda, ubuthutha babo buzakuba sobala ebantwini bonke."},{"book":"2 UThimothi","chapter":"3","verse":"10","text":"Kodwa wena wazi konke ngemfundiso yami, lempilo yami, lenjongo yami, lokukholwa, lokubekezela, lothando, lokuqinisela,"},{"book":"2 UThimothi","chapter":"3","verse":"11","text":"lokuhlukuluzwa, inhlupheko zonke engahlangana lazo e-Antiyokhi, lase-Ikhoniyamu, laseListra kanye lokuhlukuluzeka engangena phakathi kwakho. Kodwa iNkosi yangihlenga kukho konke lokhu."},{"book":"2 UThimothi","chapter":"3","verse":"12","text":"Ngempela umuntu wonke othanda ukuphila impilo yokulalela uNkulunkulu kuKhristu uJesu uzahlukuluzwa,"},{"book":"2 UThimothi","chapter":"3","verse":"13","text":"kukanti abantu ababi labakhohlisi bazakonakala ngokudlulisayo, bekhohlisa labo bekhohliswa."},{"book":"2 UThimothi","chapter":"3","verse":"14","text":"Kodwa wena qhubeka ngalokho okufundileyo njalo wakukholwa ngoba uyabazi labo okufunde kubo,"},{"book":"2 UThimothi","chapter":"3","verse":"15","text":"lokuthi kusukela ebuntwaneni wayazi njani imibhalo eNgcwele engakwenza uhlakaniphele ukusindiswa ngokukholwa kuKhristu uJesu."},{"book":"2 UThimothi","chapter":"3","verse":"16","text":"IMibhalo yonke yaphefumulelwa nguNkulunkulu njalo ilosizo ekufundiseni, lokukhuza, lokuqondisa, lokufundisa ngokulunga,"},{"book":"2 UThimothi","chapter":"3","verse":"17","text":"ukuze umuntu kaNkulunkulu ayilungisele ngokupheleleyo yonke imisebenzi emihle."}]}