{"data":[{"book":"Johannes","chapter":"2","verse":"1","text":"På tredje dagen var det bröllop i Kana i Galileen, och Jesu mor var [redan] där."},{"book":"Johannes","chapter":"2","verse":"2","text":"Jesus och hans lärjungar var också bjudna till bröllopet."},{"book":"Johannes","chapter":"2","verse":"3","text":"När vinet tog slut sade Jesu mor till Jesus: ”De har inget vin.” [Om vinet skulle ta slut skulle det vara en stor skam för brudens familj. Det kunde till och med bli rättsliga följder. I det bindande kontrakt som skrevs vid trolovningen specificerades alla åtagandena vid bröllopsfesten, och konsekvenserna om de inte uppfylldes. Flera viktiga moment under vigselakten bestod i att en bägare med vin lyftes upp och välsignelser uttalades, och om vinet tog slut skulle inte bröllopsceremonin kunnat slutföras.]"},{"book":"Johannes","chapter":"2","verse":"4","text":"Jesus sade till henne: ”Kvinna [inte ett hårt tilltal, utan fyllt med respekt och ömhet], vad har det att göra med dig och mig, min tid (att agera) har ännu inte kommit.”"},{"book":"Johannes","chapter":"2","verse":"5","text":"Hans mor sade till tjänarna: ”Vad han än säger, gör det.”"},{"book":"Johannes","chapter":"2","verse":"6","text":"Där stod sex stenkrukor för vattnet som användes till judarnas reningsceremonier. Varje kärl rymde omkring hundra liter (två till tre bat-mått)."},{"book":"Johannes","chapter":"2","verse":"7","text":"Jesus sade till tjänarna: ”Fyll upp krukorna med vatten”, och de fyllde dem till brädden. [Totalt omkring sexhundra liter.]"},{"book":"Johannes","chapter":"2","verse":"8","text":"Sedan sade han till dem: ”Ös nu upp och ta det till bröllopsvärden (den som ansvarar för festen)”, och de gjorde det."},{"book":"Johannes","chapter":"2","verse":"9","text":"Bröllopsvärden smakade på vattnet som nu hade blivit till vin. Han visste inte varifrån det kom, men det gjorde tjänarna som öst upp vattnet. Då kallade han på brudgummen"},{"book":"Johannes","chapter":"2","verse":"10","text":"och sade till honom: ”Alla andra serverar först det bästa vinet, och när gästerna börjar bli druckna serverar de det sämre, men du har sparat det bästa vinet tills nu!” [I den judiska kulturen var vin en viktig del av firandet, men eftersom fylleri var något skamligt, så blandades vinet ofta ut med vatten för att minska alkoholhalten.]"},{"book":"Johannes","chapter":"2","verse":"11","text":"Detta var det första av de tecken (mirakel som bekräftar Guds karaktär) som Jesus gjorde i Kana i Galileen och han uppenbarade sin härlighet (storhet, makt), och hans lärjungar trodde på honom."},{"book":"Johannes","chapter":"2","verse":"12","text":"Efter detta [bröllopet], gick han ned till Kapernaum med sin mor, sina bröder och sina lärjungar, och stannade där bara några dagar."},{"book":"Johannes","chapter":"2","verse":"13","text":"[Det var vår och] Judarnas påskhögtid (pesach) närmade sig. Jesus gick upp till Jerusalem."},{"book":"Johannes","chapter":"2","verse":"14","text":"I templet [tempelförgården] såg (upptäckte, fann) han dem som satt och sålde oxar, får och duvor, och andra som växlade valutor."},{"book":"Johannes","chapter":"2","verse":"15","text":"Då gjorde han en piska av repstumpar [antagligen från tömmar och tyglar från oxarna] och drev ut dem alla ur templet med deras får och oxar. Han slog ut växlarnas pengar och välte omkull deras bord."},{"book":"Johannes","chapter":"2","verse":"16","text":"Till dem som sålde duvor sade han: ”Ta bort allt det här! Gör inte min Faders hus till en marknadsplats.”"},{"book":"Johannes","chapter":"2","verse":"17","text":"Hans lärjungar kom ihåg att det var skrivet [Ps 69:10]: ”Jag förtärs av intensiv kärlek (iver, nitälskan, avundsjuka) för ditt hus.”"},{"book":"Johannes","chapter":"2","verse":"18","text":"Då tog judarna [de religiösa ledarna i Jerusalem] till orda och sade: ”Vilket tecken (mirakel) kan du göra som bevisar att du har rätt att göra allt detta?”"},{"book":"Johannes","chapter":"2","verse":"19","text":"Jesus svarade: ”Riv ner (lösgör) detta tempel (det allra heligaste, Guds boning), så ska jag resa upp det igen på tre dagar.”"},{"book":"Johannes","chapter":"2","verse":"20","text":"Då sade judarna: ”Det tog fyrtiosex år att bygga (renovera) detta tempel [och ombyggnaden var ännu inte klar], och du ska resa upp det på tre dagar?”"},{"book":"Johannes","chapter":"2","verse":"21","text":"Men templet (den plats där Gud bor) han talade om var hans kropp."},{"book":"Johannes","chapter":"2","verse":"22","text":"När han sedan var uppstånden från de döda, kom hans lärjungar ihåg att han sagt detta, och de trodde (lutade sig mot, förlitade sig på) Skriften och de ord Jesus hade sagt."},{"book":"Johannes","chapter":"2","verse":"23","text":"Under påskhögtiden [som pågick under åtta dagar] i Jerusalem [då stora skaror var i staden] började många tro på [och följa] honom när de såg de tecken (mirakler, under) han gjorde."},{"book":"Johannes","chapter":"2","verse":"24","text":"Men själv anförtrodde sig inte Jesus åt dem [på samma sätt som han gjorde med sina lärjungar från Galileen], eftersom han kände dem alla. [Jesus såg igenom denna kortvariga ytliga tro som bara berodde på de tecken han gjorde. Det är när tron prövas den kan visa sig vara äkta, se 1 Tim 3:6, 10.]"},{"book":"Johannes","chapter":"2","verse":"25","text":"Han behövde inte någon människas vittnesmål för att bevisa den [bedrägliga] mänskliga naturen, för han visste själv vad som fanns i människan. [Han känner alla tankar och människors hjärtan, se 1 Sam 16:7.]"}]}