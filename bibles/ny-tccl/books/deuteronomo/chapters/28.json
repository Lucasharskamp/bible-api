{"data":[{"book":"Deuteronomo","chapter":"28","verse":"1","text":"Ngati mumvera Yehova Mulungu wanu ndi kutsatira mosamalitsa malamulo ake onse amene ndikukupatsani lero lino, Yehova Mulungu wanu adzakukwezani pamwamba pa mitundu yonse ya pa dziko lapansi."},{"book":"Deuteronomo","chapter":"28","verse":"2","text":"Madalitso awa adzabwera kwa inu ndi kuyenda nanu ngati mumvera Yehova Mulungu wanu:"},{"book":"Deuteronomo","chapter":"28","verse":"3","text":"Mudzadalitsika mʼmizinda yanu ndi kudalitsika mʼdzikolo."},{"book":"Deuteronomo","chapter":"28","verse":"4","text":"Yehova adzadalitsa ana anu, zokolola za mʼdziko lanu, ngʼombe zanu pamodzi ndi ziweto zanu zonse."},{"book":"Deuteronomo","chapter":"28","verse":"5","text":"Dengu lanu ndi chiwaya chanu cha buledi zidzadalitsika."},{"book":"Deuteronomo","chapter":"28","verse":"6","text":"Mudzadalitsika pa kulowa kwanu ndi pa kutuluka kwanu."},{"book":"Deuteronomo","chapter":"28","verse":"7","text":"Yehova adzaonetsetsa kuti adani anu amene adzakuwukirani agonjetsedwe pamaso panu. Iwo adzabwera kwa inu kuchokera mbali imodzi koma adzakuthawani ku mbali zisanu ndi ziwiri."},{"book":"Deuteronomo","chapter":"28","verse":"8","text":"Yehova adzatumiza madalitso pa nkhokwe zanu ndi pa chilichonse chimene muchikhudza. Yehova Mulungu wanu adzakudalitsani mʼdziko limene akukupatsani."},{"book":"Deuteronomo","chapter":"28","verse":"9","text":"Yehova Mulungu wanu adzachititsa kuti mukhale anthu ake opatulika, monga momwe analonjezera pa malumbiro ake, ngati musunga malamulo ake ndi kuyenda mʼnjira zake."},{"book":"Deuteronomo","chapter":"28","verse":"10","text":"Pamenepo anthu onse a dziko lapansi adzaona kuti mumadziwika ndi dzina la Yehova ndipo adzakuopani."},{"book":"Deuteronomo","chapter":"28","verse":"11","text":"Yehova adzakupambanitsani kwambiri ndipo adzakupatsani ana ambiri, ziweto zambiri, ndi zokolola zochuluka, mʼdziko limene Yehova analumbira kwa makolo anu kuti adzakupatsani."},{"book":"Deuteronomo","chapter":"28","verse":"12","text":"Yehova adzatsekula kumwamba kumene amasungirako chuma chake, kutumiza mvula mʼdziko lanu pa nthawi yake ndi kudalitsa ntchito yonse ya manja anu. Mudzakongoza mitundu yambiri koma inu simudzakongola kwa aliyense."},{"book":"Deuteronomo","chapter":"28","verse":"13","text":"Yehova adzakuthandizani kukhala mutu osati mchira. Mukakhala ndi chidwi ndi malamulo a Yehova Mulungu wanu amene ndikukupatsani lero lino ndi kuwatsata mosamalitsa, inu mudzakhala apamwamba nthawi zonse osati apansi."},{"book":"Deuteronomo","chapter":"28","verse":"14","text":"Musapatukire ku dzanja lamanja kapena lamanzere pa lamulo lina lililonse limene ndikukupatsani lero lino ndi kumatsatira kapena kuyitumikira milungu ina."},{"book":"Deuteronomo","chapter":"28","verse":"15","text":"Koma ngati simumvera Yehova Mulungu wanu ndi kusatsata mosamalitsa malamulo ake ndi malangizo ake onse amene ndikukupatsani lero lino, matemberero awa adzabwera pa inu ndikukugonjetsani:"},{"book":"Deuteronomo","chapter":"28","verse":"16","text":"Mudzatembereredwa mu mzinda ndi kutembereredwa mʼmudzi."},{"book":"Deuteronomo","chapter":"28","verse":"17","text":"Dengu lanu ndi chiwaya chanu cha buledi zidzatembereredwa."},{"book":"Deuteronomo","chapter":"28","verse":"18","text":"Zipatso za mʼmimba mwanu zidzatembereredwa, ndiponso zomera za mʼdziko lanu, ana angʼombe zanu ndi ana ankhosa zanu zidzatembereredwa."},{"book":"Deuteronomo","chapter":"28","verse":"19","text":"Mudzatembereredwa pa kulowa kwanu ndi pa kutuluka kwanu."},{"book":"Deuteronomo","chapter":"28","verse":"20","text":"Yehova adzakutumizirani matemberero, chisokonezo ndi minyozo pa chilichonse chimene mudzachichita mpaka mudzawonongedwa ndi kukhala bwinja mofulumira chifukwa cha zoyipa zimene mwazichita pa kumutaya Yehova."},{"book":"Deuteronomo","chapter":"28","verse":"21","text":"Yehova adzakugwetserani mliri wa matenda mpaka atakuwonongani mʼdziko limene mukulowa kukalitengali."},{"book":"Deuteronomo","chapter":"28","verse":"22","text":"Yehova adzakukanthani ndi nthenda yowondetsa, ya malungo ndi ya zotupatupa, ndi kutentha kwakukulu ndi chilala, ndi chinsikwi ndi chiwawu zimene zidzakusautsani mpaka mutawonongeka."},{"book":"Deuteronomo","chapter":"28","verse":"23","text":"Mitambo ya pamutu panu idzawuma ngati mkuwa ndipo sidzagwetsa mvula mpaka nthaka yanu idzawuma gwaa ngati chitsulo."},{"book":"Deuteronomo","chapter":"28","verse":"24","text":"Mʼmalo mwa mvula Yehova adzakupatsani fumbi ndi dothi ndipo lidzakugwerani kuchokera kumwamba mpaka mutawonongeka."},{"book":"Deuteronomo","chapter":"28","verse":"25","text":"Yehova adzalola kuti adani anu akugonjetseni. Mudzadzera njira imodzi pokalimbana ndi adani anu koma pothawa mudzabalalika mbali zisanu ndi ziwiri. Mudzakhala chinthu chochititsa mantha pakati pa maufumu onse a dziko lapansi."},{"book":"Deuteronomo","chapter":"28","verse":"26","text":"Mitembo yanu idzadyedwa ndi mbalame zamumlengalenga ndi nyama zakutchire, ndipo palibe amene adzaziyingitse."},{"book":"Deuteronomo","chapter":"28","verse":"27","text":"Yehova adzakusautsani ndi zithupsa za ku Igupto ndi zotupatupa, zipere, ndi mphere zimene simudzachiritsika nazo."},{"book":"Deuteronomo","chapter":"28","verse":"28","text":"Yehova adzakusautsani inu ndi misala, khungu ndi chisokonekero cha maganizo."},{"book":"Deuteronomo","chapter":"28","verse":"29","text":"Masanasana mudzayenda ngati muli mu mdima, kumafufuzira njira ngati wosaona. Mudzakhala olephera pa chilichonse mungachite. Tsiku ndi tsiku mudzaponderezedwa ndi kuberedwa wopanda wokupulumutsani."},{"book":"Deuteronomo","chapter":"28","verse":"30","text":"Mudzachita chinkhoswe ndi mkazi, koma wina adzakulandani ndi kumukwatira. Mudzamanga nyumba koma simudzagonamo. Mudzalima munda wamphesa koma simudzadyako zipatso zake."},{"book":"Deuteronomo","chapter":"28","verse":"31","text":"Ngʼombe yanu yamtheno idzaphedwa inu muli pomwepo koma simudzadyako. Bulu wanu adzalandidwa kwa inu mwamakani osabwera nayenso. Nkhosa zanu zidzapatsidwa kwa adani anu, ndipo palibe amene adzazipulumutsa."},{"book":"Deuteronomo","chapter":"28","verse":"32","text":"Ana anu aamuna ndi aakazi adzaperekedwa kwa anthu a mitundu ina ndipo inu mudzafika potopa ndi kulefuka nʼkudikirira tsiku ndi tsiku kuti mwina anawo abwerako."},{"book":"Deuteronomo","chapter":"28","verse":"33","text":"Anthu amene simukuwadziwa adzakudyerani zokolola zanu, ndipo mudzakhala mukuponderezedwa mwankhanza masiku onse."},{"book":"Deuteronomo","chapter":"28","verse":"34","text":"Zimene muzidzaziona zidzakusokonezani mitu."},{"book":"Deuteronomo","chapter":"28","verse":"35","text":"Yehova adzakusautsani ndi zithupsa zaululu ndi zosachiritsika za mʼmawondo ndi mʼmiyendo ndipo zidzafalikira kuchoka kuphazi mpaka kumutu."},{"book":"Deuteronomo","chapter":"28","verse":"36","text":"Yehova adzakuthamangitsirani, inu ndi mafumu anu amene muwayika, ku dziko losadziwika kwa inu ndi kwa makolo anu. Kumeneko mudzakapembedza milungu ina, milungu ya mitengo ndi miyala."},{"book":"Deuteronomo","chapter":"28","verse":"37","text":"Inu mudzakhala chinthu chochititsa mantha kuchisunga ndiponso chinthu chotukwanidwa ndi chonyozeka kwa anthu a mitundu yonse kumene Yehova adzakuthamangitsirani."},{"book":"Deuteronomo","chapter":"28","verse":"38","text":"Mudzadzala mbewu zambiri ku munda koma mudzakolola pangʼono, chifukwa dzombe lidzaziwononga."},{"book":"Deuteronomo","chapter":"28","verse":"39","text":"Mudzadzala mpesa ndi kulimirira koma vinyo wake simudzamumwa kapena kukolola mphesazo, chifukwa mphutsi zidzadya mphesazo."},{"book":"Deuteronomo","chapter":"28","verse":"40","text":"Mudzakhala ndi mitengo ya olivi mʼdziko lanu lonse koma simudzagwiritsa ntchito mafuta ake, chifukwa zipatso zake zidzayoyoka."},{"book":"Deuteronomo","chapter":"28","verse":"41","text":"Mudzabereka ana aamuna ndi aakazi koma sadzakhala anu, chifukwa adzapita ku ukapolo."},{"book":"Deuteronomo","chapter":"28","verse":"42","text":"Magulumagulu a dzombe adzawononga mitengo yanu ndi mbewu za mʼdziko lanu."},{"book":"Deuteronomo","chapter":"28","verse":"43","text":"Mlendo wokhala pakati panu adzatukuka kuposa inu, koma inuyo mudzaloweralowera pansi."},{"book":"Deuteronomo","chapter":"28","verse":"44","text":"Iye adzakubwereketsani, koma inu simudzatha kubwereketsa. Iye adzakhala mutu ndipo inu mudzakhala mchira."},{"book":"Deuteronomo","chapter":"28","verse":"45","text":"Matemberero onsewa adzabwera pa inu. Adzakulondolani ndi kukugonjetsani mpaka mutawonongeka, chifukwa simunamvere Yehova Mulungu wanu ndi kusunga malamulo ndi malangizo amene anakupatsani."},{"book":"Deuteronomo","chapter":"28","verse":"46","text":"Matemberero amenewa adzakhala chizindikiro ndi chozizwitsa kwa inu ndi zidzukulu zanu mpaka kalekale."},{"book":"Deuteronomo","chapter":"28","verse":"47","text":"Pakuti inu simunatumikire Yehova Mulungu wanu pa nthawi imene zinthu zinkakuyenderani bwino,"},{"book":"Deuteronomo","chapter":"28","verse":"48","text":"chomwecho pa nthawi ya njala ndi ludzu, ya maliseche ndi umphawi woopsa, mudzatumikira adani amene Yehova adzakutumizirani. Iye adzayika goli lachitsulo mʼkhosi mwanu kufikira atakuwonongani."},{"book":"Deuteronomo","chapter":"28","verse":"49","text":"Yehova adzakutumizirani mtundu wa anthu kuchokera kutali kumapeto kwa dziko lapansi nudzachita ngati mphungu yowulukira pansi, mtundu wa anthu umene chiyankhulo chawo simudzachimva,"},{"book":"Deuteronomo","chapter":"28","verse":"50","text":"mtundu wooneka wochititsa mantha, wopanda ulemu kwa okalamba kapena chisoni kwa ana."},{"book":"Deuteronomo","chapter":"28","verse":"51","text":"Iwo adzagwira ana a ziweto zanu, natenga zokolola za mʼdziko lanu kufikira mutawonongeka. Iwo sadzakusiyirani tirigu, vinyo watsopano kapena mafuta a olivi, kapena mwana wangʼombe aliyense kapena mwana wankhosa mpaka mutasanduka bwinja."},{"book":"Deuteronomo","chapter":"28","verse":"52","text":"Iwo adzathira nkhondo mizinda yonse mʼdziko lanu lonse mpaka malinga anu ataliatali omwe mumadalira aja atagwa. Adzathira nkhondo mizinda yonse ya mʼdziko limene Yehova Mulungu wanu akukupatsani."},{"book":"Deuteronomo","chapter":"28","verse":"53","text":"Chifukwa cha zosautsa zimene mdani wanu adzabweretsa pa nthawi yokuthirani nkhondo, inu mudzadya ana anu, mnofu wa ana anu aamuna ndi aakazi amene Yehova Mulungu wanu wakupatsani."},{"book":"Deuteronomo","chapter":"28","verse":"54","text":"Ngakhale munthu woleza mtima ndi wachifundo kwambiri pakati panu sadzakhala ndi chifundo pa mʼbale wake weniweni kapena mkazi wake amene iye amamukonda kapena ana ake otsalawo,"},{"book":"Deuteronomo","chapter":"28","verse":"55","text":"ndipo sadzagawirako aliyense wa iwo mnofu wa ana ake amene akudyawo. Kadzakhala kali komweko basi kamene kamutsalira chifukwa cha msautso umene mdani wanu adzagwetsa pa nthawi yothira nkhondo mizinda yanu yonse."},{"book":"Deuteronomo","chapter":"28","verse":"56","text":"Mayi woleza mtima ndi wachifundo kwambiri pakati panu, uja woti sangayerekeze kuponda pansi, adzabisira mwamuna wake amene amamukonda ndi ana ake omwe aamuna ndi aakazi"},{"book":"Deuteronomo","chapter":"28","verse":"57","text":"zotsalira za uchembere zochoka mʼmimba mwake ndi ana amene wabereka. Pakuti adzafuna kuti adye zimenezi yekha mobisa pa nthawi yothiridwa nkhondo chifukwa cha masautso amene mdani wanu adzagwetsa pa inu mʼmizinda yanu."},{"book":"Deuteronomo","chapter":"28","verse":"58","text":"Ngati simutsata mosamalitsa mawu onse a malamulo awa amene alembedwa mʼbuku lino, komanso ngati simuopa dzina la ulemerero ndi loopsa, dzina la Yehova Mulungu wanu,"},{"book":"Deuteronomo","chapter":"28","verse":"59","text":"Yehova adzatumiza pa inu ndi zidzukulu zanu miliri yoopsa, zosautsa zowawa ndi zokhalitsa, ndi matenda aakulu ndi ovuta kuchiritsika."},{"book":"Deuteronomo","chapter":"28","verse":"60","text":"Adzakubweretserani matenda onse a ku Igupto aja mumawaopawa ndipo adzakukanirirani."},{"book":"Deuteronomo","chapter":"28","verse":"61","text":"Yehova adzakubweretseraninso mtundu uliwonse wa matenda ndi zosautsa zimene sizinalembedwe mʼbuku la malamulo lino, mpaka mutawonongeka."},{"book":"Deuteronomo","chapter":"28","verse":"62","text":"Inu aja munali ochuluka ngati nyenyezi zakumwamba mudzatsala ochepa chabe chifukwa simunamvere Yehova Mulungu wanu."},{"book":"Deuteronomo","chapter":"28","verse":"63","text":"Monga kunamukomera Yehova kukulemeretsani ndi kukuchulukitsani, momwemonso kudzamukondweretsa kukunthani ndi kukuwonongani. Inu mudzazulidwa kukuchotsani mʼdziko limene mukulowa kukalitengali."},{"book":"Deuteronomo","chapter":"28","verse":"64","text":"Kenaka Yehova adzakubalalitsani pakati pa anthu a mitundu yonse, kuchokera ku mapeto a dziko kufika ku mapeto ena. Kumeneko mudzapembedza milungu ina, milungu ya mitengo ndi ya miyala, imene inu eni kapena makolo anu sanayidziwepo."},{"book":"Deuteronomo","chapter":"28","verse":"65","text":"Pakati pa mitundu ya anthu imeneyi simudzapeza mpata, popanda malo woti nʼkuyikapo phazi. Kumeneko Yehova adzakupatsani moyo wa nkhawa, maso otopa ndi chiyembekezo, ndi mtima wosakhazikika."},{"book":"Deuteronomo","chapter":"28","verse":"66","text":"Inu mudzakhala osakhazikika mopitirira, odzazidwa ndi mantha usiku ndi usana womwe, osowa chitsimikizo cha pa moyo wanu."},{"book":"Deuteronomo","chapter":"28","verse":"67","text":"Mmawa muzidzati, “Chikhala anali madzulo!” ndipo madzulo mudzati, “Chikhala unali mmawa!” Mudzanena zimenezi chifukwa cha mantha amene adzakhale mu mtima mwanu ndi chifukwa cha zomwe muzidzaziona."},{"book":"Deuteronomo","chapter":"28","verse":"68","text":"Yehova adzakubwezani ku Igupto pa sitima zapamadzi paulendo umene Ine ndinati musawuyendenso. Kumeneko mudzadzitsatsa nokha kwa adani anu monga akapolo aamuna ndi aakazi, koma palibe amene adzakuguleni."}]}