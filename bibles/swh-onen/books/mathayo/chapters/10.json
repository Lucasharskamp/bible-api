{"data":[{"book":"Mathayo","chapter":"10","verse":"1","text":"Ndipo Yesu akawaita wanafunzi wake kumi na wawili, naye akawapa mamlaka juu ya pepo wachafu, ili waweze kuwatoa na kuponya kila ugonjwa na maradhi ya kila aina."},{"book":"Mathayo","chapter":"10","verse":"2","text":"Haya ndiyo majina ya hao mitume kumi na wawili: wa kwanza, Simoni aitwaye Petro, na Andrea nduguye; Yakobo mwana wa Zebedayo, na Yohana nduguye;"},{"book":"Mathayo","chapter":"10","verse":"3","text":"Filipo, na Bartholomayo; Tomaso, na Mathayo mtoza ushuru; Yakobo mwana wa Alfayo, na Thadayo;"},{"book":"Mathayo","chapter":"10","verse":"4","text":"Simoni Mkananayo, na Yuda Iskariote aliyemsaliti Yesu."},{"book":"Mathayo","chapter":"10","verse":"5","text":"Hawa kumi na wawili, Yesu aliwatuma akawaagiza: “Msiende miongoni mwa watu wa Mataifa, wala msiingie mji wowote wa Wasamaria."},{"book":"Mathayo","chapter":"10","verse":"6","text":"Lakini afadhali mshike njia kuwaendea kondoo wa nyumba ya Israeli waliopotea."},{"book":"Mathayo","chapter":"10","verse":"7","text":"Wakati mnapokwenda, hubirini mkisema, ‘Ufalme wa Mbinguni umekaribia.’"},{"book":"Mathayo","chapter":"10","verse":"8","text":"Ponyeni wagonjwa, fufueni wafu, takaseni wenye ukoma, toeni pepo wachafu. Mmepata bure, toeni bure."},{"book":"Mathayo","chapter":"10","verse":"9","text":"Msichukue dhahabu, wala fedha, wala shaba kwenye vifuko vyenu."},{"book":"Mathayo","chapter":"10","verse":"10","text":"Msichukue mkoba wa safari, wala kanzu mbili, wala jozi ya pili ya viatu, wala fimbo, kwa maana mtendakazi anastahili posho yake."},{"book":"Mathayo","chapter":"10","verse":"11","text":"“Mji wowote au kijiji chochote mtakapoingia, tafuteni humo mtu anayestahili, nanyi kaeni kwake mpaka mtakapoondoka."},{"book":"Mathayo","chapter":"10","verse":"12","text":"Mkiingia kwenye nyumba, itakieni amani."},{"book":"Mathayo","chapter":"10","verse":"13","text":"Kama nyumba hiyo inastahili, amani yenu na iwe juu yake. La sivyo, amani yenu na iwarudie ninyi."},{"book":"Mathayo","chapter":"10","verse":"14","text":"Kama mtu yeyote hatawakaribisha ninyi, wala kusikiliza maneno yenu, kungʼuteni mavumbi kutoka kwenye miguu yenu mtakapokuwa mnatoka kwenye nyumba hiyo au mji huo."},{"book":"Mathayo","chapter":"10","verse":"15","text":"Amin, nawaambia, itakuwa rahisi zaidi kwa miji ya Sodoma na Gomora kustahimili katika hukumu kuliko mji huo."},{"book":"Mathayo","chapter":"10","verse":"16","text":"“Tazama, ninawatuma kama kondoo katikati ya mbwa mwitu. Kwa hiyo mwe werevu kama nyoka na wapole kama hua."},{"book":"Mathayo","chapter":"10","verse":"17","text":"“Jihadharini na wanadamu; kwa maana watawapeleka katika mabaraza yao na kuwapiga kwenye masinagogi yao."},{"book":"Mathayo","chapter":"10","verse":"18","text":"Nanyi mtaburutwa mbele ya watawala na wafalme kwa ajili yangu, ili kuwa ushuhuda kwao na kwa watu wa Mataifa."},{"book":"Mathayo","chapter":"10","verse":"19","text":"Lakini watakapowapeleka humo, msisumbuke kufikiria mtakalosema, kwa maana mtapewa la kusema wakati huo."},{"book":"Mathayo","chapter":"10","verse":"20","text":"Kwa sababu si ninyi mtakaokuwa mkinena, bali ni Roho wa Baba yenu atakayekuwa akinena kupitia kwenu."},{"book":"Mathayo","chapter":"10","verse":"21","text":"“Ndugu atamsaliti ndugu yake ili auawe, naye baba atamsaliti mtoto wake. Watoto nao wataasi dhidi ya wazazi wao na kusababisha wauawe."},{"book":"Mathayo","chapter":"10","verse":"22","text":"Watu wote watawachukia kwa ajili ya Jina langu. Lakini yule atakayevumilia hadi mwisho ataokolewa."},{"book":"Mathayo","chapter":"10","verse":"23","text":"Wakiwatesa katika mji mmoja, kimbilieni mji mwingine. Amin, amin nawaambia, hamtamaliza miji yote ya Israeli kabla Mwana wa Adamu kuja."},{"book":"Mathayo","chapter":"10","verse":"24","text":"“Mwanafunzi hawezi kumzidi mwalimu wake, wala mtumishi hamzidi bwana wake."},{"book":"Mathayo","chapter":"10","verse":"25","text":"Yatosha mwanafunzi kuwa kama mwalimu wake, na mtumishi kuwa kama bwana wake. Ikiwa mkuu wa nyumba ameitwa Beelzebuli,10:25 Beelzebuli kwa Kiyunani ni Beelzebubu, yaani mkuu wa pepo wachafu. je, si watawaita zaidi wale wa nyumbani mwake!"},{"book":"Mathayo","chapter":"10","verse":"26","text":"“Kwa hiyo msiwaogope hao, kwa maana hakuna kilichofichika ambacho hakitafunuliwa, wala hakuna siri ambayo haitajulikana."},{"book":"Mathayo","chapter":"10","verse":"27","text":"Ninalowaambia gizani, ninyi lisemeni mchana peupe. Na lile mnalosikia likinongʼonwa masikioni mwenu, lihubirini juu ya nyumba."},{"book":"Mathayo","chapter":"10","verse":"28","text":"Msiwaogope wale wauao mwili lakini hawawezi kuua roho. Afadhali mwogopeni yeye awezaye kuiangamiza roho na mwili katika jehanamu.10:28 Jehanamu kwa Kiyunani ni Gehena, maana yake ni Kuzimu, yaani motoni."},{"book":"Mathayo","chapter":"10","verse":"29","text":"Je, shomoro wawili hawauzwi kwa senti moja tu? Lakini hakuna hata mmoja wao atakayeanguka chini pasipo Baba yenu kujua."},{"book":"Mathayo","chapter":"10","verse":"30","text":"Hata nywele za vichwa vyenu zote zimehesabiwa."},{"book":"Mathayo","chapter":"10","verse":"31","text":"Hivyo msiogope; kwa maana ninyi ni wa thamani kubwa kuliko shomoro wengi."},{"book":"Mathayo","chapter":"10","verse":"32","text":"“Kila mtu atakayenikiri mbele ya watu, mimi nami nitamkiri yeye mbele za Baba yangu aliye mbinguni."},{"book":"Mathayo","chapter":"10","verse":"33","text":"Lakini yeyote atakayenikana mimi mbele ya watu, mimi nami nitamkana mbele za Baba yangu aliye mbinguni.”"},{"book":"Mathayo","chapter":"10","verse":"34","text":"“Msidhani kwamba nimekuja kuleta amani duniani. Sikuja kuleta amani bali upanga."},{"book":"Mathayo","chapter":"10","verse":"35","text":"Kwa maana nimekuja kumfitini"},{"book":"Mathayo","chapter":"10","verse":"36","text":"nao adui za mtu watakuwa"},{"book":"Mathayo","chapter":"10","verse":"37","text":"“Yeyote ampendaye baba yake au mama yake kuliko anavyonipenda mimi, hastahili kuwa wangu. Yeyote ampendaye mwanawe au binti yake kuliko anavyonipenda mimi, hastahili kuwa wangu."},{"book":"Mathayo","chapter":"10","verse":"38","text":"Tena yeyote asiyeuchukua msalaba wake na kunifuata, hastahili kuwa wangu."},{"book":"Mathayo","chapter":"10","verse":"39","text":"Kwa maana yeyote anayetaka kuyaokoa maisha yake atayapoteza, lakini yeyote atakayeyapoteza maisha yake kwa ajili yangu atayapata."},{"book":"Mathayo","chapter":"10","verse":"40","text":"“Mtu yeyote atakayewapokea ninyi atakuwa amenipokea mimi, na yeyote atakayenipokea mimi atakuwa amempokea yeye aliyenituma."},{"book":"Mathayo","chapter":"10","verse":"41","text":"Mtu yeyote anayempokea nabii kwa kuwa ni nabii atapokea thawabu ya nabii, naye mtu anayempokea mwenye haki kwa kuwa ni mwenye haki atapokea thawabu ya mwenye haki."},{"book":"Mathayo","chapter":"10","verse":"42","text":"Kama yeyote akimpa hata kikombe cha maji baridi mmoja wa hawa wadogo kwa kuwa ni mwanafunzi wangu, amin, nawaambia, hataikosa thawabu yake.”"}]}