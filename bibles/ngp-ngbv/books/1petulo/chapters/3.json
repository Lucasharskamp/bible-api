{"data":[{"book":"1 Petulo","chapter":"3","verse":"1","text":"Wavele mlombigwe weveni wagosi wenyu, kugamba uneva weyuko wagosi wowose hewekuhuwila, wahuwile kwa kukaula ivo wavele awo wakudamanya, haheina kuwagambila dyodyose,"},{"book":"1 Petulo","chapter":"3","verse":"2","text":"kwaviya nawaone lugendo lwenyu ivo lwili lwedi, naho lwa kumwogoha Mnungu."},{"book":"1 Petulo","chapter":"3","verse":"3","text":"Kukehamba kwenyu kusekunda kwa mbuli za kuse, enga milukile yakweheela ya fili, na mwo kuvika vint'hu va zahabu hamwenga na suke za utana utendese."},{"book":"1 Petulo","chapter":"3","verse":"4","text":"Mna kwehamba kwenyu kunde kwa kundani kwo moyo hakukudaha kubanika, kwa muye wa ujalamu no utondowazi, uwo ni utana utendese hameso ha Mnungu."},{"book":"1 Petulo","chapter":"3","verse":"5","text":"Aho nk'hongo wavele wamvikile Mnungu kwa kindedi, naho wamkawiilaga Mnungu, niivo wakehambaga wenye kwa wikazi wa kuwategeleza wagosi wawe."},{"book":"1 Petulo","chapter":"3","verse":"6","text":"Sala naye andaga ivo, amtegelezaga Ibulahimu niyo amwitanga Zumbe. Haluse nyuwe mwi wanawe uneva mwadamanya ayedi haheina kogoha dyodyose."},{"book":"1 Petulo","chapter":"3","verse":"7","text":"Wagosi iviyaiviya, mwikale na wavele wenyu mkamanya kugamba woho ni want'hu heweina ludole. Mwaungigwa mwikale nawo haheina kuwabela na kuwadamanyila ayedi, vileke msekulemelwa umwo mkamlombeza Mnungu, kwaviya woho nawo nawahokele nt'hunyo yo ugima hamwenga na nyuwe."},{"book":"1 Petulo","chapter":"3","verse":"8","text":"Nabindiliza kwa kugamba, mnde na fanyanyi imwenga na kuonelana usungu naho mkeunge enga ndugu, mwivane naho mnde wajalamu."},{"book":"1 Petulo","chapter":"3","verse":"9","text":"Msekulihiza wiihi kwa wiihi hegu kuhomola kwa kuhomola mna hant'hu hakwe muwavikile, kwaviya ayo niyo mwitangilwe vileke mhokele uvikilwa."},{"book":"1 Petulo","chapter":"3","verse":"10","text":"Enga Mawandiko Yakukile yakugamba,"},{"book":"1 Petulo","chapter":"3","verse":"11","text":"Aleke kudamanya yaihile, adamanye ayedi."},{"book":"1 Petulo","chapter":"3","verse":"12","text":"Kwaviya Zumbe awakaulisa want'hu wakudamanya yakumwelela Mnungu"},{"book":"1 Petulo","chapter":"3","verse":"13","text":"Niani akuunga awalumizeni mkanda mkamunk'hwiswa kudamanya yedi?"},{"book":"1 Petulo","chapter":"3","verse":"14","text":"Mna indeni na kinyemi uneva mnaungigwa kusulumizwa mwe kudamanya ayedi yakuungwa! Msekumwogoha mnt'hu yeyose naho msekunda na mahituhitu."},{"book":"1 Petulo","chapter":"3","verse":"15","text":"Mna mtunyeni Kilisito kunda Zumbe mwe mioyo yenyu, ikaleni lumwe kumhitula yeyose akuwauzani mbuli mwe dikawiilo mnanadyo, mna mdamanye kwa ujalamu na wogofi,"},{"book":"1 Petulo","chapter":"3","verse":"16","text":"na kwa mioyo heikuwagambila mna malema, vileke mwe mbuli idya mkuzigigwa na kuhomolwa mwo lugendo lwenyu lwedi kwa kulunganywa na Kilisito, wakudamanya ivo wageligwe soni."},{"book":"1 Petulo","chapter":"3","verse":"17","text":"Kwaviya ni vedi kusulumila kwa kudamanya ayedi, ikanda niivo akuunga Mnungu, kujink'ha kusulumila kwa kudamanya yaihile."},{"book":"1 Petulo","chapter":"3","verse":"18","text":"Kwaviya Kilisito naye nakasulumizwa no kubanika lumwenga du kwa ajili ya wavu, yehe uyo akudamanya yakumwelela Mnungu nakasulumizwa no kubanika kwa ajili ya wadya hewekumwelela Mnungu, vileke awegale nyuwe kwa Mnungu. Nakakomigwa mwo umwili wakwe, mna nakauyulwa kimuye."},{"book":"1 Petulo","chapter":"3","verse":"19","text":"Na kwe kimuye uko, agendaga kuibilikiza idya miuye yandile mwe divugailo."},{"book":"1 Petulo","chapter":"3","verse":"20","text":"Awo ni wadya walemele kwiva, umwo Mnungu awagojaga kwa kufinyiliza mwe mazuwa Nuhu andaga akadamanya ngalawa ikwitangwa safina, umwo wengilaga want'hu mnane du mwe ngalawa ikwitangwa safina wayokolagwa kwa sila ya mazi,"},{"book":"1 Petulo","chapter":"3","verse":"21","text":"mazi ayo ni mliganyizo we zimbuli zo ubatizo ukuwayokolani nyuwe ivi haluse. Ubatizo udya hiyo wa kuukukiza umwili, mna ni kilagane kwa Mnungu kikudamanywa mwo moyo heikukigambila kina malema. Wawayokolani nyuwe kwa kuuyuka kwakwe Yesu Kilisito,"},{"book":"1 Petulo","chapter":"3","verse":"22","text":"yehe aitaga kwe mbingu naho kekala kulume kwa Mnungu, alongoza watumigwa wa kwe mbingu na wata udahi na wakulu."}]}