{"data":[{"book":"1 Jo-Thesalonika","chapter":"1","verse":"1","text":"An Paulo gi Sila kod Timotheo,"},{"book":"1 Jo-Thesalonika","chapter":"1","verse":"2","text":"Wadwokone Nyasaye erokamano kinde duto nikech un duto, kwaluongo nyingu e lemo magwa."},{"book":"1 Jo-Thesalonika","chapter":"1","verse":"3","text":"E nyim Nyasachwa kendo Wuonwa, wasiko kwaparo yie ma un-go mosemiyo utimo gik mabeyo gi herau momiyo utiyo ne Nyasaye matek, kod geno ma un-go kuom Ruoth Yesu Kristo, momiyo uchung始 motegno kutimo kinda."},{"book":"1 Jo-Thesalonika","chapter":"1","verse":"4","text":"Nimar wang始eyo, owetewa ma Nyasaye ohero, ni oseyierou,"},{"book":"1 Jo-Thesalonika","chapter":"1","verse":"5","text":"nikech Injili marwa ne ok obironu gi wach miwacho gi dhok kende, to nobironu gi teko kendo gi Roho Maler, kod yie motegno. Ung始eyo kaka ne wachalo kane wadak e dieru, ne wadak kamano nikech un."},{"book":"1 Jo-Thesalonika","chapter":"1","verse":"6","text":"Ne uluwo kitwa kod kit Ruoth; kendo kata obedo ni ne usandoru malit, to nurwako wach mane oyalnu gi mor ma Roho Maler kelo."},{"book":"1 Jo-Thesalonika","chapter":"1","verse":"7","text":"Omiyo ne udoko ranyisi maber ne joma oyie duto man Makedonia gi Akaya."},{"book":"1 Jo-Thesalonika","chapter":"1","verse":"8","text":"Wach Ruoth nolandore koa kuomu mochopo ok mana Makedonia gi Akaya kende: To sani koro yie ma un-go kuom Nyasaye oselandore mong始ere kuonde duto. Omiyo wan koro onge gima wanyalo wacho kuome,"},{"book":"1 Jo-Thesalonika","chapter":"1","verse":"9","text":"nikech gin giwegi giwuoyo kuom kit rwak mane urwakowago. Ginyiso ji kaka nulokoru ubedo jo-Nyasaye, kuweyo nyiseche manono, mondo uti ne Nyasaye mangima kendo madiera;"},{"book":"1 Jo-Thesalonika","chapter":"1","verse":"10","text":"kendo mondo urit biro mar Wuode koa e polo. Wuodeno mane ochiero oa kuom joma otho en Yesu, Jal ma resowa e mirimb Nyasaye mabiro."}]}