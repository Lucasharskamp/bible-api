{"data":[{"book":"Yohana","chapter":"12","verse":"1","text":"Palanaisalidile maduva sita kuhwika Sikukuu ya Vayahudi ichêmwa Pasaka12:1 Maeleso layâmba Pasaka, lola Yohana 2:13., Yesu nkuhwena ku Besaniya, chijiji chachiikala Lasalo, ayula wananfufwile Yesu kuhaloka kukuhwa."},{"book":"Yohana","chapter":"12","verse":"2","text":"Aneko nkwandaliwa chakulya cha lyulo kwa eshima yanga Yesu. Masa nkuva wavahudumila, na Lasalo ávele yumo wa vanu vachîlya pamo na Yesu."},{"book":"Yohana","chapter":"12","verse":"3","text":"Bahi Maliya nkutwala nusu lita ya mahuta lakunung'ila, lagalîka namene, nkulapaka mmadodo langa Yesu na kulapukutanga madodo kwa ulindo wake. Na ing'ande yammalele nkunung'ila chihi mahuta anelo."},{"book":"Yohana","chapter":"12","verse":"4","text":"Bahi nkuhundwa yumo wanga Yesu uvanchema Yuda Isikaliote, ayula anantengeleke Yesu lukoto, nkuhaula kuchidoni,"},{"book":"Yohana","chapter":"12","verse":"5","text":"“Mwadachi mahuta ala lakásumisijwe kwa dihela dyohe namene, nkuveng'a amahuvani dihela anedyo?”12:5 Munsitali auno Yohana àlembile “dinali 300.” Munu álipwa dinali imo kwa madengo la kawaida la liduva limo. Hambi dinali 300 nni sawa na nshahala wa kawaida wa malipo la maduva 300."},{"book":"Yohana","chapter":"12","verse":"6","text":"Yuda átangwele uchocho akee kuchi ávavikila chididi amahuvani, henga ing'anya ávele nkwiva. Na nang'e njo achichunga mpatila wa dihela, akuno wadakola dihela dichivikwa mumpatila anewo."},{"book":"Yohana","chapter":"12","verse":"7","text":"Henga Yesu nkuhaula kuchidoni, “Nnekange, kwa kuva àtendile uchocho kwajili ya kuutayalisha mmili wangu kwa kungusika."},{"book":"Yohana","chapter":"12","verse":"8","text":"Anevo amahuvani mùmbekuvanavo maduva lammalele, henga mukámbekuva na nangu maduva lammalele.”"},{"book":"Yohana","chapter":"12","verse":"9","text":"Vayahudi vohe vánipilikana kuva Yesu ávele ku Besaniya. Bahi nkuhweneng'ana ukwokwo, akee chihi ing'anya ya Yesu, henga pamo na kunannola na Lasalo anafufuliwije na Yesu kuhaloka kukuhwa."},{"book":"Yohana","chapter":"12","verse":"10","text":"Bahi makuhani vakulu nkutenda ntemelo wa kummwalala na Lasalo,"},{"book":"Yohana","chapter":"12","verse":"11","text":"kwa kuva, ing'anya ya Lasalo, Vayahudi vohe vánilinyemya na vakulu vao, nkunkulupila Yesu."},{"book":"Yohana","chapter":"12","verse":"12","text":"Liduva lipapete, likuwa likulu lya vanu vanaidile ku Yelusalemu kusikukuu ya Vayahudi ichêmwa Pasaka12:12 Maeleso layamba Pasaka, lola Yohana 2:13. vánipilikana kuva, Yesu ávele nndila kwida ya ku Yelusalemu."},{"book":"Yohana","chapter":"12","verse":"13","text":"Bahi nkutwalanga dinavi dya mitende, nkuhwena unanchingamila, akuno uvanonoha lidi uvachidoni,"},{"book":"Yohana","chapter":"12","verse":"14","text":"Yesu ánkojije mwana wa punda, nkumwikala, malinga chiilembwije Mmalemba Lanaswe kuva,"},{"book":"Yohana","chapter":"12","verse":"15","text":"“Munayope, mwenu mmenedi mma imanga ya ku Yelusalemu!12:15 Auno nsitali ùlembwijé “Sayuni” na Vayahudi vátúmílá lina anelyo uvamba imanga ya Yelusalemu. Na maeleso layâmba Sayuni, lola Matayo 21:5."},{"book":"Yohana","chapter":"12","verse":"16","text":"Anepo patandi vakuhundwa vake nanga pavanamaite mana la mambo anelo, henga Yesu patumbyengwe kwa kuhwa kwake nni pavakumbukidile kuva malove anelo lánilembwa Mmalemba Lanaswe kumwamba nang'e, na njo vanu chivantendedile."},{"book":"Yohana","chapter":"12","verse":"17","text":"Vanu vammalele vánavele pamo na Yesu wakati pananchemile Lasalo kuhaloka munsati na kunfufula kuhaloka kukuhwa, vánishuhudila anelo lanatendile Yesu."},{"book":"Yohana","chapter":"12","verse":"18","text":"Bahi ing'anya ya anelyo, vanu vohe namene vánihwena unanchingamila Yesu, kwa kuva vánipilikana kuva Yesu njo atendîle chimaiho cha lisaibu anelyo."},{"book":"Yohana","chapter":"12","verse":"19","text":"Bahi Mafalisayo pavalawene anelo, nkuhaulanila kuchidoni, “Wala nanga chinu chitumbehulula kutenda. Lola, vanu vammalele vànituleka nkumpapata nang'e.”"},{"book":"Yohana","chapter":"12","verse":"20","text":"Pávele na Vagiliki fulani vanaidile ku Yelusalemu unnannyuwa Nnungu mahiku la Sikukuu ya Vayahudi ya Pasaka12:20 Maeleso layâmba Pasaka, lola Yohana 2:13.."},{"book":"Yohana","chapter":"12","verse":"21","text":"Bahi vanu anevo nkummwenela Filipo ánavele mwenedi wa ku Betisaida chilambo cha ku Galilaya, nkunnyaulila kuchidoni, “Nang'olo, hwetu tùlembela tumwone Yesu.”"},{"book":"Yohana","chapter":"12","verse":"22","text":"Filipo nkuhwena unannyaulila Anduleya, bahi vammalele vavili nkuukananga nkuhwena unannyaulila Yesu."},{"book":"Yohana","chapter":"12","verse":"23","text":"Yesu nkuvahaulila kuchidoni, “Uhiku wa kutumbyangwa kwa Mwana wa Munu tayali ùnikamola."},{"book":"Yohana","chapter":"12","verse":"24","text":"Nangu nìnnyaulilanga uhiu kuva, imbeyu ya ngano ikànamatokele muulongo nkuhwa, ìisalila chihi uchocho kuva imbeyu imo. Henga ikàmatokela muulongo nkuhwa, ìnamela na kuhumya vihepo vyohe."},{"book":"Yohana","chapter":"12","verse":"25","text":"Munu woheyo autâmwa namene umi wake nchilambo achino kupunda chantamwa Nnungu, aneyo akambekuva na umi ukee na ntululilo, na munu woheyo akáutamwa namene umi wake nchilambo achino, aneyo àmbekuva na umi ukee na ntululilo."},{"book":"Yohana","chapter":"12","verse":"26","text":"Munu woheyo akàlembela ungutumikila nangu àlembelewa angupapate nangu, na pachinu pohepo panimbekuva nangu njo upopo pambekûva ntumishi wangu. Na munu akàngutumikila nangu, bahi Atata achiamweshimu munu aneyo."},{"book":"Yohana","chapter":"12","verse":"27","text":"Hambi isungu yangu ìnakambakamba. Dachi, ngutangole chinu ntwani? Dachi, ninnyuwe Atata angupohe muuhiku auno wa kubanika? Nanga, nangu ǹniida kwajili ya àlalá lambetendêka muuhiku auno."},{"book":"Yohana","chapter":"12","verse":"28","text":"Atata, litumbyange lina lyako!” Bahi nkupilikanika lidi kuhaloka kulihunde ulichidoni, “Ǹnilitumbyanga, na nguchinilitumbyange kavila.”"},{"book":"Yohana","chapter":"12","verse":"29","text":"Likuwa lya vanu vanaimidile pachinu apala pavapilikene lidi anelyo nkuchidoni, “Anelyo nni lidi lya ing'uva!” Vanji nkuchidoni, “Malaika ànitangonawe!”"},{"book":"Yohana","chapter":"12","verse":"30","text":"Henga Yesu nkuvahaulila kuchidoni, “Lidi alino likápilikanike ing'anya yang'une, henga kwajili yenu mwenu."},{"book":"Yohana","chapter":"12","verse":"31","text":"Uhiku wa kuhukumiwa kwa chilambo achino ùnikamola. Hambi Nanchindenga ntawala wa chilambo achino àmbeyahwa."},{"book":"Yohana","chapter":"12","verse":"32","text":"Henga nangu panimbenyanyuliwa muha chilambo, nìmbevatenda vanu vammalele vaide kwang'une.”"},{"book":"Yohana","chapter":"12","verse":"33","text":"Yesu átangwele uchocho kulanguja namuna chambekuhwa muha nsalaba."},{"book":"Yohana","chapter":"12","verse":"34","text":"Bahi likuwa lya vanu nkunnyang'ula Yesu kuchidoni, “Hwetu tùnipilikana Mmalemba Lanaswe kuva, Kilisto àmbekuva na umi ukee na ntululilo. Hambi wako ùhaula dachi kuva Mwana wa Munu àlembelewa anyanyuliwe muha? Na aneyo Mwana wa Munu ni nnani?”"},{"book":"Yohana","chapter":"12","verse":"35","text":"Yesu nkuvahaulila kuchidoni, “Nng'anje bado ùvele pamo na mwenu kwa uhiku kadiki. Bahi onganga upopa pamuvele na nng'anje, uchinga lupi lunannyunike, kwa kuva, aônga nnupi akápamaite pachinu pahwena."},{"book":"Yohana","chapter":"12","verse":"36","text":"Bahi upopa paupwawije nng'anje, ukulupilange anewo nng'anje, uchinga mùùve mmana mma nng'anje.” Yesu pamalidile kutangola malove anelo, nkuuka, nkuhwena unalipiha kulehu na alila likuwa."},{"book":"Yohana","chapter":"12","verse":"37","text":"Ikànava Yesu átendile vimaiho vya masaibu anelo lammalele pameho pavo, henga nanga pavanankulupidile."},{"book":"Yohana","chapter":"12","verse":"38","text":"Anelo lánitendeka uchinga latimile malove lanatangwele nabii Isaya kuva,"},{"book":"Yohana","chapter":"12","verse":"39","text":"Na uchocho, vakanahulule kukulupila kupapatana na malove la Isaya kuva,"},{"book":"Yohana","chapter":"12","verse":"40","text":"“Nnungu ànilaputaja meho lavo,"},{"book":"Yohana","chapter":"12","verse":"41","text":"Isaya átangwele malove anelo kwa kuva ániwona ukulu wa Yesu na kuhaula habali dyake."},{"book":"Yohana","chapter":"12","verse":"42","text":"Anepo vakulu vohe va Vayahudi váninkulupila Yesu. Henga ing'anya ya kuvayopa Mafalisayo, nanga pavanahawile kuva vànikulupila uvayopa vànavingangwa n'ding'ande dya kunnyuwila Nnungu."},{"book":"Yohana","chapter":"12","verse":"43","text":"Vanang'o vánitamwa namene kulombolewa na vanu kuliko kulombolewa na Nnungu."},{"book":"Yohana","chapter":"12","verse":"44","text":"Yesu nkunonoha lidi nkuchidoni, “Munu woheyo angukulupîla nangu, akángukulupila chihi nangu, henga ànkulupila na ayula angutumîle."},{"book":"Yohana","chapter":"12","verse":"45","text":"Na munu woheyo angwôna nangu, uchocho àmwona na ayula angutumîle."},{"book":"Yohana","chapter":"12","verse":"46","text":"Nangu ngùidile pachilambo uchinga ngùùve muchi nng'anje, uchinga ayula angukulupîla anaikale nnupi."},{"book":"Yohana","chapter":"12","verse":"47","text":"Munu akàlapilikana malove langu koka analakamule, anepo nike nangu nimbennyukûmu. Kwa kuva, nangu nikáidile unavahukumu vanu va pachilambo, henga ngùidile unavapoha."},{"book":"Yohana","chapter":"12","verse":"48","text":"Munu anguhîta nangu na malove langu, malove àlalá langutangwele nni lambennyukûmu munu aneyo liduva lya ntululilo."},{"book":"Yohana","chapter":"12","verse":"49","text":"Kwa kuva, nangu nikanatangwele kwa mamulaka langu nimwene, henga Atata angutumîle nni angulaijîje malove lammalele langutangola."},{"book":"Yohana","chapter":"12","verse":"50","text":"Nangu ǹnimala kuva, amuli dyake njo divatênda vanu vààve na umi ukee na ntululilo. Bahi uchila changuhaulidile Atata njo uchila chingutangola nangu.”"}]}