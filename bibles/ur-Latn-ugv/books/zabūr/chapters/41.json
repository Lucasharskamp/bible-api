{"data":[{"book":"Zabūr","chapter":"41","verse":"1","text":"Dāūd kā zabūr. Mausīqī ke rāhnumā ke lie."},{"book":"Zabūr","chapter":"41","verse":"2","text":"Rab us kī hifāzat karke us kī zindagī ko mahfūz rakhegā, wuh mulk meṅ use barkat de kar use us ke dushmanoṅ ke lālach ke hawāle nahīṅ karegā."},{"book":"Zabūr","chapter":"41","verse":"3","text":"Bīmārī ke waqt Rab us ko bistar par saṅbhālegā. Tū us kī sehhat pūrī tarah bahāl karegā."},{"book":"Zabūr","chapter":"41","verse":"4","text":"Maiṅ bolā, “Ai Rab, mujh par rahm kar! Mujhe shifā de, kyoṅki maiṅ ne terā hī gunāh kiyā hai.”"},{"book":"Zabūr","chapter":"41","verse":"5","text":"Mere dushman mere bāre meṅ ġhalat bāteṅ karke kahte haiṅ, “Wuh kab maregā? Us kā nām-o-nishān kab miṭegā?”"},{"book":"Zabūr","chapter":"41","verse":"6","text":"Jab kabhī koī mujh se milne āe to us kā dil jhūṭ boltā hai. Pas-e-pardā wuh aisī nuqsāndeh mālūmāt jamā kartā hai jinheṅ bād meṅ bāhar jā kar galiyoṅ meṅ phailā sake."},{"book":"Zabūr","chapter":"41","verse":"7","text":"Mujh se nafrat karne wāle sab āpas meṅ mere ḳhilāf phusphusāte haiṅ. Wuh mere ḳhilāf bure mansūbe bāndh kar kahte haiṅ,"},{"book":"Zabūr","chapter":"41","verse":"8","text":"“Use mohlak marz lag gayā hai. Wuh kabhī apne bistar par se dubārā nahīṅ uṭhegā.”"},{"book":"Zabūr","chapter":"41","verse":"9","text":"Merā dost bhī mere ḳhilāf uṭh khaṛā huā hai. Jis par maiṅ etamād kartā thā aur jo merī roṭī khātā thā, us ne mujh par lāt uṭhāī hai."},{"book":"Zabūr","chapter":"41","verse":"10","text":"Lekin tū ai Rab, mujh par mehrbānī kar! Mujhe dubārā uṭhā khaṛā kar tāki unheṅ un ke sulūk kā badlā de sakūṅ."},{"book":"Zabūr","chapter":"41","verse":"11","text":"Is se maiṅ jāntā hūṅ ki tū mujh se ḳhush hai ki merā dushman mujh par fatah ke nāre nahīṅ lagātā."},{"book":"Zabūr","chapter":"41","verse":"12","text":"Tū ne mujhe merī diyānatdārī ke bāis qāym rakhā aur hameshā ke lie apne huzūr khaṛā kiyā hai."},{"book":"Zabūr","chapter":"41","verse":"13","text":"Rab kī hamd ho jo Isrāīl kā Ḳhudā hai. Azal se abad tak us kī tamjīd ho. Āmīn, phir āmīn."}]}