{"data":[{"book":"Hebrifo","chapter":"12","verse":"1","text":"Yɛn de, yɛwɔ nnansefo bebree a wɔatwa yɛn ho ahyia. Momma yɛntwe yɛn ho mfi akwanside nyinaa ne bɔne a akyekyere yɛn denneennen no nyinaa ho na yɛnyere yɛn ho wɔ mmirikakansi a ɛda yɛn anim no mu."},{"book":"Hebrifo","chapter":"12","verse":"2","text":"Momma yɛmfa yɛn ani nto Yesu a yɛn gyidi mfiase ne nʼawie gyina ne so no so. Asennua no nti wampa abaw. Esiane anigye a na ɛretwɛn no no nti, animguasewu a owui wɔ asennua so no anhaw no. Enti mprempren ɔte Onyankopɔn ahengua no nifa so."},{"book":"Hebrifo","chapter":"12","verse":"3","text":"Dwene ɔhaw a ɔfaa mu no ho sɛ nnipa nnebɔneyɛfo tan a wɔtan no nso, otumi gyinaa ano no. Ɛno nti mommpa abaw."},{"book":"Hebrifo","chapter":"12","verse":"4","text":"Na mo ne bɔne ko mu no, monko nkoduu sɛ mubehwie mogya agu."},{"book":"Hebrifo","chapter":"12","verse":"5","text":"Mo werɛ afi nkuranhyɛsɛm a Onyankopɔn ka kyerɛɛ mo, sɛnea agya kasa kyerɛ ne mma no? Se,"},{"book":"Hebrifo","chapter":"12","verse":"6","text":"Efisɛ obiara a Awurade pɛ nʼasɛm no, ɔtwe nʼaso"},{"book":"Hebrifo","chapter":"12","verse":"7","text":"Amanehunu biara a ɛbɛto mo no, munnhinhim na momfa no sɛ Agya no nteɛso, efisɛ mo amanehunu no kyerɛ nteɛso a Onyankopɔn wɔ ma ne mma. Na dɛn nti na agya ntwe ne mma aso?"},{"book":"Hebrifo","chapter":"12","verse":"8","text":"Sɛ wanteɛ mo sɛ ne mma no bi a, na ɛkyerɛ sɛ monnyɛ ne mma kann."},{"book":"Hebrifo","chapter":"12","verse":"9","text":"Sɛ yɛn agyanom a wɔwɔ asase so twee yɛn aso ma yebuu wɔn a, mpɛn ahe na ɛnsɛ sɛ yɛbrɛ yɛn ho ase ma honhom mu Agya no na yetumi tena ase?"},{"book":"Hebrifo","chapter":"12","verse":"10","text":"Yɛn agyanom a wɔwɔ asase so ha twee yɛn aso sɛnea wɔpɛ wɔ bere tiaa bi. Nanso yɛn yiyedi nti, Onyankopɔn yɛɛ saa sɛnea yɛn ho bɛtew."},{"book":"Hebrifo","chapter":"12","verse":"11","text":"Sɛ wɔtwe yɛn aso a ɛma yɛn werɛ how wɔ saa bere no mu na yɛn ani nnye. Na akyiri no a wɔn a wɔfa saa asotwe no mu no nya wɔn ho ntease no, wonya asomdwoe na wɔtena ase trenee mu."},{"book":"Hebrifo","chapter":"12","verse":"12","text":"Monhyehyɛ nsa ne nkotodwe a emu agugow no mu den."},{"book":"Hebrifo","chapter":"12","verse":"13","text":"Munsiesie akwan na momfa so, na mpakye anyɛ mmubuafo, na mmom, wɔasa wɔn yare."},{"book":"Hebrifo","chapter":"12","verse":"14","text":"Mo ne nnipa nyinaa ntena ase asomdwoe mu, na mommɔ mmɔden ntena ase trenee mu. Anyɛ saa a, morenhu Awurade."},{"book":"Hebrifo","chapter":"12","verse":"15","text":"Monhwɛ yiye na mo mu bi annan nʼakyi ankyerɛ Onyankopɔn adom no. Monhwɛ yiye na mo mu bi anyɛ sɛ afifide a ɛyɛ nwen a enyin ma ne bɔnwoma no haw afoforo."},{"book":"Hebrifo","chapter":"12","verse":"16","text":"Monhwɛ yiye na mo mu bi anyɛ oguamanfo ne obi a ɔmfɛre Onyankopɔn sɛ Esau a obuu nʼani guu nʼagyapade so tɔn nʼabakan a ɔyɛ de gyee aduan no."},{"book":"Hebrifo","chapter":"12","verse":"17","text":"Na afei eduu bere bi a ɔpɛɛ sɛ ne nsa ka nʼagya hɔ nhyira no, ɔde kamee no. Ɛwɔ mu sɛ ɔde nusu peree sɛ wanya adwensakra de, nanso anyɛ yiye."},{"book":"Hebrifo","chapter":"12","verse":"18","text":"Munhyiaa nneɛma a ɛyɛ hu, ogyatannaa, awerɛhow, sum ne ahum sɛnea Israelfo no hyiaa wɔ Sinai Bepɔw no so bere a Onyankopɔn de ne mmara no mae no."},{"book":"Hebrifo","chapter":"12","verse":"19","text":"Efisɛ na wɔrebɔ torobɛnto denneennen a nne bi a ɛreka kasa a ɛyɛ hu nenam mu, nti nnipa no srɛɛ Onyankopɔn sɛ onnyae kasa,"},{"book":"Hebrifo","chapter":"12","verse":"20","text":"efisɛ na wontumi nni mmara a na ɛka se, “Sɛ mpo aboa koraa de ne ho ka bepɔw no a, ɛsɛ sɛ wosiw no abo kum no” no so."},{"book":"Hebrifo","chapter":"12","verse":"21","text":"Na beae hɔ yɛ hu ara kosii sɛ Mose kae se. “Misuro, na me ho popo.”"},{"book":"Hebrifo","chapter":"12","verse":"22","text":"Na mo de, moaba Sion Bepɔw so ne Onyankopɔn a ɔte ase no kurow, ɔsorosoro Yerusalem a ɔsoro abɔfo mpempem wɔ mu no mu."},{"book":"Hebrifo","chapter":"12","verse":"23","text":"Moaba Onyankopɔn asafomma dedaw a wɔn ani gye wɔn ho a wɔakyerɛw wɔn din wɔ ɔsoro no mu. Moaba Onyankopɔn a ɔyɛ nnipa nyinaa temmufo ne atreneefo a wɔayɛ wɔn pɛ no mu."},{"book":"Hebrifo","chapter":"12","verse":"24","text":"Moaba Yesu a ɔhyehyɛɛ apam foforo ne mogya a wɔapete a ɛka nneɛma pa ho asɛm sen Habel mogya no ho."},{"book":"Hebrifo","chapter":"12","verse":"25","text":"Monhwɛ mo ho so yiye na moammu mo ani angu asɛm a ɔka so. Wɔn a wɔantie nea ɔkasa fii asase so no amfa wɔn ho anni. Na ɛbɛyɛ dɛn na yɛatumi aguan afi nea ɔkasa fi ɔsoro no ho na yɛafa yɛn ho adi?"},{"book":"Hebrifo","chapter":"12","verse":"26","text":"Ne nne wosow asase saa bere no, nanso mprempren wahyɛ bɔ se, “Ɛnyɛ asase nko na mɛsan awosow no, na mɛwosow ɔsoro nso bio saa ara.”"},{"book":"Hebrifo","chapter":"12","verse":"27","text":"Nsɛm “Nso bio saa ara” no da no adi pefee sɛ ɔbɛwosow nneɛma a wɔbɔɔ no na atutu afi wɔn anan mu na nneɛma a wontumi nwosow no aka."},{"book":"Hebrifo","chapter":"12","verse":"28","text":"Momma yɛnna so ase, efisɛ yɛanya ahenni a wɔwosow no a ɛnyɛ yiye. Momma yɛn ani nsɔ na yɛmfa ɔkwan a ɛbɛsɔ Onyankopɔn ani a ɛyɛ nidi ne osuro so nsom no,"},{"book":"Hebrifo","chapter":"12","verse":"29","text":"efisɛ nokware ni, yɛn Nyankopɔn yɛ ogya a ɛhyew na ɛsɛe ade."}]}