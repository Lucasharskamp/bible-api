{"data":[{"book":"מעשי השליחים","chapter":"27","verse":"1","text":"כאשר הוחלט שעלינו להפליג לרומא, נמסרו פולוס ועוד מספר אסירים להשגחתו של קצין בשם יוליוס, שהשתייך לגדוד הקיסר."},{"book":"מעשי השליחים","chapter":"27","verse":"2","text":"עלינו על אונייה אדרמיטית שעמדה להפליג למספר נמלים לאורך חוף אסיה. ברצוני לציין שגם אריסטרכוס המקדוני מתסלוניקי היה איתנו."},{"book":"מעשי השליחים","chapter":"27","verse":"3","text":"כשהגענו למחרת לצידון גילה יוליוס נדיבות־לב כלפי פולוס, והרשה לו לרדת לחוף ולבקר את ידידיו, כדי שיספקו לו את צרכיו."},{"book":"מעשי השליחים","chapter":"27","verse":"4","text":"כשהפלגנו מצידון נשבה לנגדנו רוח חזקה, אשר אילצה אותנו לסטות מדרכנו ולהפליג צפונית לקפריסין, בין האי ובין היבשה."},{"book":"מעשי השליחים","chapter":"27","verse":"5","text":"עברנו לאורך חופי קיליקיה ופמפוליה, והגענו למורא שבלוקיה."},{"book":"מעשי השליחים","chapter":"27","verse":"6","text":"יוליוס הקצין מצא שם ספינה מצרית מאלכסנדריה, שפניה מועדות לאיטליה, והעלה אותנו על סיפונה."},{"book":"מעשי השליחים","chapter":"27","verse":"7-8","text":"לאחר ימים אחדים של טלטולים והפלגה איטית ומייגעת בים הסוער התקרבנו לקנידוס, אולם הרוחות החזקות אילצו אותנו להמשיך לכרתים ולחלוף על־פני הר סלמוני. בקושי רב נאבקנו נגד הרוחות העזות, והתקדמנו באיטיות רבה לאורך החוף הדרומי, עד שהגענו לנמל הבטוח קלילמנס שליד העיר לסיה."},{"book":"מעשי השליחים","chapter":"27","verse":"9","text":"בינתיים איבדנו זמן רב, ומכיוון שהגיע הסתיו היה מזג אוויר סוער, והפלגות ארוכות היו בחזקת סכנה ליורדי הים. פולוס שוחח על כך עם קברניטי הספינה."},{"book":"מעשי השליחים","chapter":"27","verse":"10","text":"”רבותי,“ פתח פולוס, ”אני רואה שאם נמשיך עתה בדרכנו, צפויה לנו סכנה גדולה ונאבד לא רק את המטען ואת האונייה, אלא גם את חיינו!“"},{"book":"מעשי השליחים","chapter":"27","verse":"11","text":"אולם קציני המשמר העדיפו לקבל את עצתם של רב־החובל ושל בעל האונייה על פני עצתו של פולוס."},{"book":"מעשי השליחים","chapter":"27","verse":"12","text":"מאחר שנמל קלילמנס היה חשוף לרוחות ולא התאים לעגינה בימי החורף, הציע צוות האונייה להמשיך לחוף פניקס, כדי לבלות שם את החורף. פניקס היה נמל טוב באי כרתים, אשר פנה לדרום־מערב ולצפון־מערב בלבד."},{"book":"מעשי השליחים","chapter":"27","verse":"13","text":"באותה שעה החלה לנשוב רוח דרומית קלה, ומזג האוויר נראה מתאים בהחלט להפלגה. על כן הם הרימו עוגן והפליגו לאורך החוף."},{"book":"מעשי השליחים","chapter":"27","verse":"14-15","text":"אולם כעבור זמן קצר השתנה לפתע מזג האוויר ופרצה סופה עזה (סופת אירוקלידון – רוח צפונית־מזרחית), שטלטלה את האונייה וסחפה אותה ללב הים. תחילה ניסו המלחים לחתור לחוף, אבל מאחר שכל מאמציהם עלו בתוהו, ויתרו על הרעיון והניחו לספינה להיסחף ברוח."},{"book":"מעשי השליחים","chapter":"27","verse":"16","text":"בסופו של דבר נסחפנו אל אי קטן בשם קודה, ושם, לאחר עמל רב, עלה בידנו להעלות על הסיפון את סירת־ההצלה שנגררה מאחורינו."},{"book":"מעשי השליחים","chapter":"27","verse":"17","text":"לאחר מכן קשרנו חבלים סביב הספינה כדי לחזק את דופנותיה. המלחים פחדו שמא תסחוף אותם הרוח אל החולות הטובעניים של חופי אפריקה, ולכן הנמיכו את המפרשים העליונים והניחו לרוח לסחוף את הספינה."},{"book":"מעשי השליחים","chapter":"27","verse":"18","text":"למחרת הלכו הגלים והתחזקו, והצוות החל להשליך את המטען אל הים."},{"book":"מעשי השליחים","chapter":"27","verse":"19","text":"ביום השלישי השליכו המלחים מהסיפון את כל הציוד של האונייה וכל חפץ שנמצא בה."},{"book":"מעשי השליחים","chapter":"27","verse":"20","text":"סופה נוראה זאת השתוללה ימים רבים ללא מעצור, וכל אותו זמן לא ראינו את השמש, הירח או הכוכבים, עד אשר אפסה כל תקווה להינצל."},{"book":"מעשי השליחים","chapter":"27","verse":"21","text":"איש מאיתנו לא אכל דבר מזה זמן רב, עד שלבסוף כינס פולוס את הצוות ואמר: ”רבותי, אילו שמעתם בקולי ולא עזבתם את החוף הנוח בכרתים, הייתם חוסכים לכם אבדן ציוד ונזקים חמורים אחרים."},{"book":"מעשי השליחים","chapter":"27","verse":"22","text":"אך התעודדו! האונייה אמנם תטבע, אולם איש מכם לא יאבד את חייו."},{"book":"מעשי השליחים","chapter":"27","verse":"23","text":"”בלילה אמש נגלה אלי מלאכו של האלוהים, אשר אותו אני עובד ולו אני שייך,"},{"book":"מעשי השליחים","chapter":"27","verse":"24","text":"ואמר: ’אל תירא, פולוס; אתה תזכה לעמוד למשפט לפני הקיסר! נוסף על כך, אלוהים נענה לבקשתך ויציל את חייהם של כל הנוסעים איתך בספינה‘."},{"book":"מעשי השליחים","chapter":"27","verse":"25","text":"התעודדו, אפוא כולכם, כי אני בוטח באלוהים ואין לי ספק שיקיים את דבריו!"},{"book":"מעשי השליחים","chapter":"27","verse":"26","text":"אולם ספינתנו תתנפץ אל אחד האיים.“"},{"book":"מעשי השליחים","chapter":"27","verse":"27","text":"בחצות הלילה הארבעה־עשר לסערה, לאחר טלטולים מייגעים בים האדריאטי, גילו המלחים יבשה באופק."},{"book":"מעשי השליחים","chapter":"27","verse":"28","text":"הם הורידו אנך וגילו שעומק המים תחתם היה כ־36 מטר. כעבור זמן קצר שבו והורידו את האנך, והפעם היה עומק המים 27 מטר בלבד."},{"book":"מעשי השליחים","chapter":"27","verse":"29","text":"הם ידעו שעד מהרה נגיע לחוף, ומכיוון שחששו שמא תתנפץ הספינה לסלעים, השליכו ארבעה עוגנים מירכתי הספינה וציפו בקוצר רוח לאור היום."},{"book":"מעשי השליחים","chapter":"27","verse":"30","text":"מלחים אחדים ניסו לברוח מהספינה; הם הורידו את סירת ההצלה אל המים, והעמידו פנים כאילו יש בדעתם להוריד עוגנים גם מהחרטום."},{"book":"מעשי השליחים","chapter":"27","verse":"31","text":"אולם פולוס הזהיר את החיילים ואת הקצין האחראי: ”אם המלחים האלה לא יישארו על הסיפון תמותו כולכם.“"},{"book":"מעשי השליחים","chapter":"27","verse":"32","text":"משום כך ניתקו החיילים את חבלי הסירה והניחו לה להיסחף בים."},{"book":"מעשי השליחים","chapter":"27","verse":"33","text":"בטרם עלה השחר ביקש פולוס מכולם לאכול. ”במשך השבועיים האחרונים לא טעמתם דבר.“ אמר להם."},{"book":"מעשי השליחים","chapter":"27","verse":"34","text":"”אנא, אכלו משהו כי עליכם להתחזק. אני מבטיח לכם שלא תיפול שערה אחת מראשכם ארצה!“"},{"book":"מעשי השליחים","chapter":"27","verse":"35","text":"פולוס לקח פרוסת לחם יבשה, הודה לה׳ לפני כולם, שבר חתיכה מהלחם היבש ואכל אותה."},{"book":"מעשי השליחים","chapter":"27","verse":"36","text":"לפתע חשו כולם בטוב, וגם החלו לאכול."},{"book":"מעשי השליחים","chapter":"27","verse":"37","text":"כולנו יחד מנינו 276 איש."},{"book":"מעשי השליחים","chapter":"27","verse":"38","text":"לאחר שאכלו כולם לשובע הוסיף הצוות להקל על משקל האונייה, והשליך אל הים גם את שקי החיטה."},{"book":"מעשי השליחים","chapter":"27","verse":"39","text":"כשהאיר היום הם הבחינו במפרץ ובחוף, אך לא הצליחו לזהות את המקום. הם תהו אם יעלה בידם לנווט את הספינה בין הסלעים ולהשיטה אל החוף."},{"book":"מעשי השליחים","chapter":"27","verse":"40","text":"הם החליטו לנסות. לאחר שניתקו את העוגנים והשאירו אותם בים, התירו את כבלי ההגה, הרימו את המפרש הקדמי והפליגו לחוף."},{"book":"מעשי השליחים","chapter":"27","verse":"41","text":"אולם הספינה עלתה על שרטון ונתקעה במקומה. החרטום הלך ושקע, והירכתיים, שהיו חשופים לנחשולים, החלו להתפרק."},{"book":"מעשי השליחים","chapter":"27","verse":"42","text":"החיילים הציעו לקצין המשמר להרוג את האסירים, כדי שאיש מהם לא יוכל לשחות אל החוף ולהימלט."},{"book":"מעשי השליחים","chapter":"27","verse":"43","text":"אולם יוליוס רצה להציל את פולוס, ולכן לא קיבל את הצעתם. ”מי שיודע לשחות – שישחה אל החוף!“ פקד יוליוס."},{"book":"מעשי השליחים","chapter":"27","verse":"44","text":"”מי שאינו יודע לשחות – שיאחז בקרשים ובשברי האונייה ויחתור אל היבשה!“ וכך הגענו כולנו אל החוף בשלום."}]}