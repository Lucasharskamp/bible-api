{"data":[{"book":"yōhanaḥ","chapter":"1","verse":"1","text":"ādau vāda āsīt sa ca vāda īśvarēṇa sārdhamāsīt sa vādaḥ svayamīśvara ēva|"},{"book":"yōhanaḥ","chapter":"1","verse":"2","text":"sa ādāvīśvarēṇa sahāsīt|"},{"book":"yōhanaḥ","chapter":"1","verse":"3","text":"tēna sarvvaṁ vastu sasr̥jē sarvvēṣu sr̥ṣṭavastuṣu kimapi vastu tēnāsr̥ṣṭaṁ nāsti|"},{"book":"yōhanaḥ","chapter":"1","verse":"4","text":"sa jīvanasyākāraḥ, tacca jīvanaṁ manuṣyāṇāṁ jyōtiḥ"},{"book":"yōhanaḥ","chapter":"1","verse":"5","text":"tajjyōtirandhakārē pracakāśē kintvandhakārastanna jagrāha|"},{"book":"yōhanaḥ","chapter":"1","verse":"6","text":"yōhan nāmaka ēkō manuja īśvarēṇa prēṣayāñcakrē|"},{"book":"yōhanaḥ","chapter":"1","verse":"7","text":"tadvārā yathā sarvvē viśvasanti tadarthaṁ sa tajjyōtiṣi pramāṇaṁ dātuṁ sākṣisvarūpō bhūtvāgamat,"},{"book":"yōhanaḥ","chapter":"1","verse":"8","text":"sa svayaṁ tajjyōti rna kintu tajjyōtiṣi pramāṇaṁ dātumāgamat|"},{"book":"yōhanaḥ","chapter":"1","verse":"9","text":"jagatyāgatya yaḥ sarvvamanujēbhyō dīptiṁ dadāti tadēva satyajyōtiḥ|"},{"book":"yōhanaḥ","chapter":"1","verse":"10","text":"sa yajjagadasr̥jat tanmadya ēva sa āsīt kintu jagatō lōkāstaṁ nājānan|"},{"book":"yōhanaḥ","chapter":"1","verse":"11","text":"nijādhikāraṁ sa āgacchat kintu prajāstaṁ nāgr̥hlan|"},{"book":"yōhanaḥ","chapter":"1","verse":"12","text":"tathāpi yē yē tamagr̥hlan arthāt tasya nāmni vyaśvasan tēbhya īśvarasya putrā bhavitum adhikāram adadāt|"},{"book":"yōhanaḥ","chapter":"1","verse":"13","text":"tēṣāṁ janiḥ śōṇitānna śārīrikābhilāṣānna mānavānāmicchātō na kintvīśvarādabhavat|"},{"book":"yōhanaḥ","chapter":"1","verse":"14","text":"sa vādō manuṣyarūpēṇāvatīryya satyatānugrahābhyāṁ paripūrṇaḥ san sārdham asmābhi rnyavasat tataḥ pituradvitīyaputrasya yōgyō yō mahimā taṁ mahimānaṁ tasyāpaśyāma|"},{"book":"yōhanaḥ","chapter":"1","verse":"15","text":"tatō yōhanapi pracāryya sākṣyamidaṁ dattavān yō mama paścād āgamiṣyati sa mattō gurutaraḥ; yatō matpūrvvaṁ sa vidyamāna āsīt; yadartham ahaṁ sākṣyamidam adāṁ sa ēṣaḥ|"},{"book":"yōhanaḥ","chapter":"1","verse":"16","text":"aparañca tasya pūrṇatāyā vayaṁ sarvvē kramaśaḥ kramaśōnugrahaṁ prāptāḥ|"},{"book":"yōhanaḥ","chapter":"1","verse":"17","text":"mūsādvārā vyavasthā dattā kintvanugrahaḥ satyatvañca yīśukhrīṣṭadvārā samupātiṣṭhatāṁ|"},{"book":"yōhanaḥ","chapter":"1","verse":"18","text":"kōpi manuja īśvaraṁ kadāpi nāpaśyat kintu pituḥ krōḍasthō'dvitīyaḥ putrastaṁ prakāśayat|"},{"book":"yōhanaḥ","chapter":"1","verse":"19","text":"tvaṁ kaḥ? iti vākyaṁ prēṣṭuṁ yadā yihūdīyalōkā yājakān lēvilōkāṁśca yirūśālamō yōhanaḥ samīpē prēṣayāmāsuḥ,"},{"book":"yōhanaḥ","chapter":"1","verse":"20","text":"tadā sa svīkr̥tavān nāpahnūtavān nāham abhiṣikta ityaṅgīkr̥tavān|"},{"book":"yōhanaḥ","chapter":"1","verse":"21","text":"tadā tē'pr̥cchan tarhi kō bhavān? kiṁ ēliyaḥ? sōvadat na; tatastē'pr̥cchan tarhi bhavān sa bhaviṣyadvādī? sōvadat nāhaṁ saḥ|"},{"book":"yōhanaḥ","chapter":"1","verse":"22","text":"tadā tē'pr̥cchan tarhi bhavān kaḥ? vayaṁ gatvā prērakān tvayi kiṁ vakṣyāmaḥ? svasmin kiṁ vadasi?"},{"book":"yōhanaḥ","chapter":"1","verse":"23","text":"tadā sōvadat| paramēśasya panthānaṁ pariṣkuruta sarvvataḥ| itīdaṁ prāntarē vākyaṁ vadataḥ kasyacidravaḥ| kathāmimāṁ yasmin yiśayiyō bhaviṣyadvādī likhitavān sōham|"},{"book":"yōhanaḥ","chapter":"1","verse":"24","text":"yē prēṣitāstē phirūśilōkāḥ|"},{"book":"yōhanaḥ","chapter":"1","verse":"25","text":"tadā tē'pr̥cchan yadi nābhiṣiktōsi ēliyōsi na sa bhaviṣyadvādyapi nāsi ca, tarhi lōkān majjayasi kutaḥ?"},{"book":"yōhanaḥ","chapter":"1","verse":"26","text":"tatō yōhan pratyavōcat, tōyē'haṁ majjayāmīti satyaṁ kintu yaṁ yūyaṁ na jānītha tādr̥śa ēkō janō yuṣmākaṁ madhya upatiṣṭhati|"},{"book":"yōhanaḥ","chapter":"1","verse":"27","text":"sa matpaścād āgatōpi matpūrvvaṁ varttamāna āsīt tasya pādukābandhanaṁ mōcayitumapi nāhaṁ yōgyōsmi|"},{"book":"yōhanaḥ","chapter":"1","verse":"28","text":"yarddananadyāḥ pārasthabaithabārāyāṁ yasminsthānē yōhanamajjayat tasmina sthānē sarvvamētad aghaṭata|"},{"book":"yōhanaḥ","chapter":"1","verse":"29","text":"parē'hani yōhan svanikaṭamāgacchantaṁ yiśuṁ vilōkya prāvōcat jagataḥ pāpamōcakam īśvarasya mēṣaśāvakaṁ paśyata|"},{"book":"yōhanaḥ","chapter":"1","verse":"30","text":"yō mama paścādāgamiṣyati sa mattō gurutaraḥ, yatō hētōrmatpūrvvaṁ sō'varttata yasminnahaṁ kathāmimāṁ kathitavān sa ēvāyaṁ|"},{"book":"yōhanaḥ","chapter":"1","verse":"31","text":"aparaṁ nāhamēnaṁ pratyabhijñātavān kintu isrāyēllōkā ēnaṁ yathā paricinvanti tadabhiprāyēṇāhaṁ jalē majjayitumāgaccham|"},{"book":"yōhanaḥ","chapter":"1","verse":"32","text":"punaśca yōhanaparamēkaṁ pramāṇaṁ datvā kathitavān vihāyasaḥ kapōtavad avatarantamātmānam asyōparyyavatiṣṭhantaṁ ca dr̥ṣṭavānaham|"},{"book":"yōhanaḥ","chapter":"1","verse":"33","text":"nāhamēnaṁ pratyabhijñātavān iti satyaṁ kintu yō jalē majjayituṁ māṁ prairayat sa ēvēmāṁ kathāmakathayat yasyōparyyātmānam avatarantam avatiṣṭhantañca drakṣayasi saēva pavitrē ātmani majjayiṣyati|"},{"book":"yōhanaḥ","chapter":"1","verse":"34","text":"avastannirīkṣyāyam īśvarasya tanaya iti pramāṇaṁ dadāmi|"},{"book":"yōhanaḥ","chapter":"1","verse":"35","text":"parē'hani yōhan dvābhyāṁ śiṣyābhyāṁ sārddhēṁ tiṣṭhan"},{"book":"yōhanaḥ","chapter":"1","verse":"36","text":"yiśuṁ gacchantaṁ vilōkya gaditavān, īśvarasya mēṣaśāvakaṁ paśyataṁ|"},{"book":"yōhanaḥ","chapter":"1","verse":"37","text":"imāṁ kathāṁ śrutvā dvau śiṣyau yīśōḥ paścād īyatuḥ|"},{"book":"yōhanaḥ","chapter":"1","verse":"38","text":"tatō yīśuḥ parāvr̥tya tau paścād āgacchantau dr̥ṣṭvā pr̥ṣṭavān yuvāṁ kiṁ gavēśayathaḥ? tāvapr̥cchatāṁ hē rabbi arthāt hē gurō bhavān kutra tiṣṭhati?"},{"book":"yōhanaḥ","chapter":"1","verse":"39","text":"tataḥ sōvādit ētya paśyataṁ| tatō divasasya tr̥tīyapraharasya gatatvāt tau taddinaṁ tasya saṅgē'sthātāṁ|"},{"book":"yōhanaḥ","chapter":"1","verse":"40","text":"yau dvau yōhanō vākyaṁ śrutvā yiśōḥ paścād āgamatāṁ tayōḥ śimōnpitarasya bhrātā āndriyaḥ"},{"book":"yōhanaḥ","chapter":"1","verse":"41","text":"sa itvā prathamaṁ nijasōdaraṁ śimōnaṁ sākṣātprāpya kathitavān vayaṁ khrīṣṭam arthāt abhiṣiktapuruṣaṁ sākṣātkr̥tavantaḥ|"},{"book":"yōhanaḥ","chapter":"1","verse":"42","text":"paścāt sa taṁ yiśōḥ samīpam ānayat| tadā yīśustaṁ dr̥ṣṭvāvadat tvaṁ yūnasaḥ putraḥ śimōn kintu tvannāmadhēyaṁ kaiphāḥ vā pitaraḥ arthāt prastarō bhaviṣyati|"},{"book":"yōhanaḥ","chapter":"1","verse":"43","text":"parē'hani yīśau gālīlaṁ gantuṁ niścitacētasi sati philipanāmānaṁ janaṁ sākṣātprāpyāvōcat mama paścād āgaccha|"},{"book":"yōhanaḥ","chapter":"1","verse":"44","text":"baitsaidānāmni yasmin grāmē pitarāndriyayōrvāsa āsīt tasmin grāmē tasya philipasya vasatirāsīt|"},{"book":"yōhanaḥ","chapter":"1","verse":"45","text":"paścāt philipō nithanēlaṁ sākṣātprāpyāvadat mūsā vyavasthā granthē bhaviṣyadvādināṁ granthēṣu ca yasyākhyānaṁ likhitamāstē taṁ yūṣaphaḥ putraṁ nāsaratīyaṁ yīśuṁ sākṣād akārṣma vayaṁ|"},{"book":"yōhanaḥ","chapter":"1","verse":"46","text":"tadā nithanēl kathitavān nāsarannagarāta kiṁ kaściduttama utpantuṁ śaknōti? tataḥ philipō 'vōcat ētya paśya|"},{"book":"yōhanaḥ","chapter":"1","verse":"47","text":"aparañca yīśuḥ svasya samīpaṁ tam āgacchantaṁ dr̥ṣṭvā vyāhr̥tavān, paśyāyaṁ niṣkapaṭaḥ satya isrāyēllōkaḥ|"},{"book":"yōhanaḥ","chapter":"1","verse":"48","text":"tataḥ sōvadad, bhavān māṁ kathaṁ pratyabhijānāti? yīśuravādīt philipasya āhvānāt pūrvvaṁ yadā tvamuḍumbarasya tarōrmūlē'sthāstadā tvāmadarśam|"},{"book":"yōhanaḥ","chapter":"1","verse":"49","text":"nithanēl acakathat, hē gurō bhavān nitāntam īśvarasya putrōsi, bhavān isrāyēlvaṁśasya rājā|"},{"book":"yōhanaḥ","chapter":"1","verse":"50","text":"tatō yīśu rvyāharat, tvāmuḍumbarasya pādapasya mūlē dr̥ṣṭavānāhaṁ mamaitasmādvākyāt kiṁ tvaṁ vyaśvasīḥ? ētasmādapyāścaryyāṇi kāryyāṇi drakṣyasi|"},{"book":"yōhanaḥ","chapter":"1","verse":"51","text":"anyaccāvādīd yuṣmānahaṁ yathārthaṁ vadāmi, itaḥ paraṁ mōcitē mēghadvārē tasmānmanujasūnunā īśvarasya dūtagaṇam avarōhantamārōhantañca drakṣyatha|"}]}