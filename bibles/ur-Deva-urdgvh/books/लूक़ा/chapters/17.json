{"data":[{"book":"लूक़ा","chapter":"17","verse":"1","text":"ईसा ने अपने शागिर्दों से कहा, “आज़माइशों को तो आना ही आना है, लेकिन उस पर अफ़सोस जिसकी मारिफ़त वह आएँ।"},{"book":"लूक़ा","chapter":"17","verse":"2","text":"अगर वह इन छोटों में से किसी को गुनाह करने पर उकसाए तो उसके लिए बेहतर है कि उसके गले में बड़ी चक्की का पाट बाँधा जाए और उसे समुंदर में फेंक दिया जाए।"},{"book":"लूक़ा","chapter":"17","verse":"3","text":"ख़बरदार रहो!"},{"book":"लूक़ा","chapter":"17","verse":"4","text":"अब फ़र्ज़ करो कि वह एक दिन के अंदर सात बार तुम्हारा गुनाह करे, लेकिन हर दफ़ा वापस आकर तौबा का इज़हार करे, तो भी उसे हर दफ़ा मुआफ़ कर दो।”"},{"book":"लूक़ा","chapter":"17","verse":"5","text":"रसूलों ने ख़ुदावंद से कहा, “हमारे ईमान को बढ़ा दें।”"},{"book":"लूक़ा","chapter":"17","verse":"6","text":"ख़ुदावंद ने जवाब दिया, “अगर तुम्हारा ईमान राई के दाने जैसा छोटा भी हो तो तुम शहतूत के इस दरख़्त को कह सकते हो, ‘उखड़कर समुंदर में जा लग’ तो वह तुम्हारी बात पर अमल करेगा।"},{"book":"लूक़ा","chapter":"17","verse":"7","text":"फ़र्ज़ करो कि तुममें से किसी ने हल चलाने या जानवर चराने के लिए एक ग़ुलाम रखा है। जब यह ग़ुलाम खेत से घर आएगा तो क्या उसका मालिक कहेगा, ‘इधर आओ, खाने के लिए बैठ जाओ?’"},{"book":"लूक़ा","chapter":"17","verse":"8","text":"हरगिज़ नहीं, बल्कि वह यह कहेगा, ‘मेरा खाना तैयार करो, ड्यूटी के कपड़े पहनकर मेरी ख़िदमत करो जब तक मैं खा-पी न लूँ। इसके बाद तुम भी खा और पी सकोगे।’"},{"book":"लूक़ा","chapter":"17","verse":"9","text":"और क्या वह अपने ग़ुलाम की उस ख़िदमत का शुक्रिया अदा करेगा जो उसने उसे करने को कहा था? हरगिज़ नहीं!"},{"book":"लूक़ा","chapter":"17","verse":"10","text":"इसी तरह जब तुम सब कुछ जो तुम्हें करने को कहा गया है कर चुको तब तुमको यह कहना चाहिए, ‘हम नालायक़ नौकर हैं। हमने सिर्फ़ अपना फ़र्ज़ अदा किया है’।”"},{"book":"लूक़ा","chapter":"17","verse":"11","text":"ऐसा हुआ कि यरूशलम की तरफ़ सफ़र करते करते ईसा सामरिया और गलील में से गुज़रा।"},{"book":"लूक़ा","chapter":"17","verse":"12","text":"एक दिन वह किसी गाँव में दाख़िल हो रहा था कि कोढ़ के दस मरीज़ उसको मिलने आए। वह कुछ फ़ासले पर खड़े होकर"},{"book":"लूक़ा","chapter":"17","verse":"13","text":"ऊँची आवाज़ से कहने लगे, “ऐ ईसा, उस्ताद, हम पर रहम करें।”"},{"book":"लूक़ा","chapter":"17","verse":"14","text":"उसने उन्हें देखा तो कहा, “जाओ, अपने आपको इमामों को दिखाओ ताकि वह तुम्हारा मुआयना करें।”"},{"book":"लूक़ा","chapter":"17","verse":"15","text":"उनमें से एक ने जब देखा कि शफ़ा मिल गई है तो वह मुड़कर ऊँची आवाज़ से अल्लाह की तमजीद करने लगा,"},{"book":"लूक़ा","chapter":"17","verse":"16","text":"और ईसा के सामने मुँह के बल गिरकर शुक्रिया अदा किया। यह आदमी सामरिया का बाशिंदा था।"},{"book":"लूक़ा","chapter":"17","verse":"17","text":"ईसा ने पूछा, “क्या दस के दस आदमी अपनी बीमारी से पाक-साफ़ नहीं हुए? बाक़ी नौ कहाँ हैं?"},{"book":"लूक़ा","chapter":"17","verse":"18","text":"क्या इस ग़ैरमुल्की के अलावा कोई और वापस आकर अल्लाह की तमजीद करने के लिए तैयार नहीं था?”"},{"book":"लूक़ा","chapter":"17","verse":"19","text":"फिर उसने उससे कहा, “उठकर चला जा। तेरे ईमान ने तुझे बचा लिया है।”"},{"book":"लूक़ा","chapter":"17","verse":"20","text":"कुछ फ़रीसियों ने ईसा से पूछा, “अल्लाह की बादशाही कब आएगी?” उसने जवाब दिया, “अल्लाह की बादशाही यों नहीं आ रही कि उसे ज़ाहिरी निशानों से पहचाना जाए।"},{"book":"लूक़ा","chapter":"17","verse":"21","text":"लोग यह भी नहीं कह सकेंगे, ‘वह यहाँ है’ या ‘वह वहाँ है’ क्योंकि अल्लाह की बादशाही तुम्हारे दरमियान है।”"},{"book":"लूक़ा","chapter":"17","verse":"22","text":"फिर उसने अपने शागिर्दों से कहा, “ऐसे दिन आएँगे कि तुम इब्ने-आदम का कम अज़ कम एक दिन देखने की तमन्ना करोगे, लेकिन नहीं देखोगे।"},{"book":"लूक़ा","chapter":"17","verse":"23","text":"लोग तुमको बताएँगे, ‘वह वहाँ है’ या ‘वह यहाँ है।’ लेकिन मत जाना और उनके पीछे न लगना।"},{"book":"लूक़ा","chapter":"17","verse":"24","text":"क्योंकि जब इब्ने-आदम का दिन आएगा तो वह बिजली की मानिंद होगा जिसकी चमक आसमान को एक सिरे से लेकर दूसरे सिरे तक रौशन कर देती है।"},{"book":"लूक़ा","chapter":"17","verse":"25","text":"लेकिन पहले लाज़िम है कि वह बहुत दुख उठाए और इस नसल के हाथों रद्द किया जाए।"},{"book":"लूक़ा","chapter":"17","verse":"26","text":"जब इब्ने-आदम का वक़्त आएगा तो हालात नूह के दिनों जैसे होंगे।"},{"book":"लूक़ा","chapter":"17","verse":"27","text":"लोग उस दिन तक खाने-पीने और शादी करने करवाने में लगे रहे जब तक नूह कश्ती में दाख़िल न हो गया। फिर सैलाब ने आकर उन सबको तबाह कर दिया।"},{"book":"लूक़ा","chapter":"17","verse":"28","text":"बिलकुल यही कुछ लूत के ऐयाम में हुआ। लोग खाने-पीने, ख़रीदो-फ़रोख़्त, काश्तकारी और तामीर के काम में लगे रहे।"},{"book":"लूक़ा","chapter":"17","verse":"29","text":"लेकिन जब लूत सदूम को छोड़कर निकला तो आग और गंधक ने आसमान से बरसकर उन सबको तबाह कर दिया।"},{"book":"लूक़ा","chapter":"17","verse":"30","text":"इब्ने-आदम के ज़ुहूर के वक़्त ऐसे ही हालात होंगे।"},{"book":"लूक़ा","chapter":"17","verse":"31","text":"जो शख़्स उस दिन छत पर हो वह घर का सामान साथ ले जाने के लिए नीचे न उतरे। इसी तरह जो खेत में हो वह अपने पीछे पड़ी चीज़ों को साथ ले जाने के लिए घर न लौटे।"},{"book":"लूक़ा","chapter":"17","verse":"32","text":"लूत की बीवी को याद रखो।"},{"book":"लूक़ा","chapter":"17","verse":"33","text":"जो अपनी जान बचाने की कोशिश करेगा वह उसे खो देगा, और जो अपनी जान खो देगा वही उसे बचाए रखेगा।"},{"book":"लूक़ा","chapter":"17","verse":"34","text":"मैं तुमको बताता हूँ कि उस रात दो अफ़राद एक बिस्तर में सोए होंगे, एक को साथ ले लिया जाएगा जबकि दूसरे को पीछे छोड़ दिया जाएगा।"},{"book":"लूक़ा","chapter":"17","verse":"35","text":"दो ख़वातीन चक्की पर गंदुम पीस रही होंगी, एक को साथ ले लिया जाएगा जबकि दूसरी को पीछे छोड़ दिया जाएगा।"},{"book":"लूक़ा","chapter":"17","verse":"36","text":"[दो अफ़राद खेत में होंगे, एक को साथ ले लिया जाएगा जबकि दूसरे को पीछे छोड़ दिया जाएगा।]”"},{"book":"लूक़ा","chapter":"17","verse":"37","text":"उन्होंने पूछा, “ख़ुदावंद, यह कहाँ होगा?”"}]}