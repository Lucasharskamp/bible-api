{"data":[{"book":"Fịlịmọn","chapter":"1","verse":"1","text":"Pọl, onye e tinyere nʼụlọ mkpọrọ nʼihi Kraịst Jisọs na site nʼaka nwanna anyị Timoti,"},{"book":"Fịlịmọn","chapter":"1","verse":"2","text":"Anyị na-edetakwara ya nzukọ Kraịst dị nʼụlọ gị, na nwanna anyị nwanyị Afịa, na Akipos onye anyị na ya so na-alụ agha a."},{"book":"Fịlịmọn","chapter":"1","verse":"3","text":"Ka amara na udo nke sitere na Chineke bụ Nna, na Kraịst Jisọs Onyenwe anyị dịrị unu."},{"book":"Fịlịmọn","chapter":"1","verse":"4","text":"Ana m ekele Chineke ekele mgbe ọbụla m na-echeta gị nʼekpere niile m na-ekpe."},{"book":"Fịlịmọn","chapter":"1","verse":"5","text":"Nʼihi na ana m anụ ihe banyere okwukwe i nwere nʼime Onyenwe anyị Jisọs, na ịhụnanya i na-egosi ndị nsọ niile."},{"book":"Fịlịmọn","chapter":"1","verse":"6","text":"Ekpere m na-ekpe banyere gị bụ ka mmekọrịta anyị na gị dịka ndị kwere ekwe, mee ka ị matazuo ihe ọma niile anyị nwere nʼime Kraịst."},{"book":"Fịlịmọn","chapter":"1","verse":"7","text":"Ịhụnanya gị na-enye m oke ọṅụ na ịgbaume, ezi nwanna m, nʼihi na emeela ka ndị nsọ nwee ume ọhụrụ site nʼinyeaka gị."},{"book":"Fịlịmọn","chapter":"1","verse":"8","text":"Ọ bụ ezie na-enwere m ike nʼime Kraịst inye gị iwu banyere ihe kwesiri ka i mee, ma agaghị m eme otu a."},{"book":"Fịlịmọn","chapter":"1","verse":"9","text":"Kama, ọ kaara m mma site na ndabere nke ịhụnanya, ịrịọ gị ya dị ka arịrịọ. Ee, ọ bụ mụ Pọl, agadi nwoke ahụ na onye mkpọrọ nʼihi Kraịst Jisọs na-arịọ gị arịrịọ a."},{"book":"Fịlịmọn","chapter":"1","verse":"10","text":"Biko, arịọ m gị nʼisi Onisimọs, onye e mere ka ọ bụrụ nwa m oge m nọ nʼụlọ mkpọrọ."},{"book":"Fịlịmọn","chapter":"1","verse":"11","text":"Na mbụ, o nweghị uru ọbụla ọ baara gị, ma ugbu a, ọ baara mụ na gị uru."},{"book":"Fịlịmọn","chapter":"1","verse":"12","text":"Ana m ezighachiri gị ya ugbu a, ya bụ, onye bụ obi1:12 Maọbụ, onye m weere ka onwe m m ka m na-ezitere gị."},{"book":"Fịlịmọn","chapter":"1","verse":"13","text":"Ọ gụsịrị m agụụ ike ime ka mụ na ya nọdụ nʼebe a, ka o were ọnọdụ gị na-ejere m ozi ọ bụladị dị ka m nọ na mkpọrọ nʼihi oziọma."},{"book":"Fịlịmọn","chapter":"1","verse":"14","text":"Ma, a chọghị m ime ihe ọbụla na-enwetaghị nkwenye gị, ka ọ ghara ịdị ka i mere obiọma gị na mmanye. Kama, achọrọ m ka i mee ihe si gị nʼobi pụta."},{"book":"Fịlịmọn","chapter":"1","verse":"15","text":"Ma eleghị anya, ọ bụ nʼihi nke a ka eji kewapụ ya nwa oge nta site nʼebe ị nọ, bụ ka i mesịa nweghachi ya ebighị ebi."},{"book":"Fịlịmọn","chapter":"1","verse":"16","text":"Ọ bụghịkwa ohu ọzọ, kama ọ karịrị ohu, maka ọ dịka nwanna a hụrụ nʼanya, ọkachasị nʼebe mụ onwe m nọ, ma ọ ga-abụkwara gị karịchasịa, ma nʼanụ ahụ nakwa nʼime Onyenwe anyị."},{"book":"Fịlịmọn","chapter":"1","verse":"17","text":"Nʼihi nke a, ọ bụrụ na ị gụrụ m dị ka onye nnwekọ ihe, nabata ya dị ka ị ga-esi nabata m."},{"book":"Fịlịmọn","chapter":"1","verse":"18","text":"Biko, ọ bụrụ na o mejọrọ gị nʼụzọ ọbụla, ọ bụrụkwa na o ji ụgwọ ọbụla, gụọ ya dị ka ụgwọ m ji gị."},{"book":"Fịlịmọn","chapter":"1","verse":"19","text":"Mụ bụ Pọl ji aka m dee nke a; aga m akwụghachi gị. Ọ bakwaghị uru ichetara gị ụgwọ i ji m. Nʼihi na ụgwọ i ji m bụ gị onwe gị."},{"book":"Fịlịmọn","chapter":"1","verse":"20","text":"Nwanna m, mere m ihe a m na-arịọ gị nʼihi Onyenwe anyị. Mekwa ka obi m dị ọhụrụ nʼime Kraịst."},{"book":"Fịlịmọn","chapter":"1","verse":"21","text":"Olileanya m siri m ike na ị ga-aṅa m ntị, ana m edere gị akwụkwọ a, na ị ga-eme, ma karịakwa ka m rịọrọ."},{"book":"Fịlịmọn","chapter":"1","verse":"22","text":"Ihe ọzọkwa, bụ na m chọrọ ka ị kwadoro m ọnụụlọ ebe m ga-anọ dị ka ọbịa ma m bịa, maka enwere m olileanya na a ga-aza ekpere unu ime ka m si nʼebe a pụta bịakwute unu."},{"book":"Fịlịmọn","chapter":"1","verse":"23","text":"Epafras, onye mụ na ya nọ nʼụlọ mkpọrọ nʼihi Kraịst Jisọs na-ekele gị."},{"book":"Fịlịmọn","chapter":"1","verse":"24","text":"Mak, na Arịstakọs, na Dimas, na Luk, ndị mụ na ha na-arụkọ ọrụ na-ekelekwa unu."},{"book":"Fịlịmọn","chapter":"1","verse":"25","text":"Ka amara Onyenwe anyị Jisọs Kraịst dịnyere mmụọ unu."}]}