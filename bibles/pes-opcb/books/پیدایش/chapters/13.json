{"data":[{"book":"پیدایش","chapter":"13","verse":"1","text":"ابرام با زن خود سارای و لوط و هر آنچه که داشت به نِگِب، در جنوبِ، کنعان کوچ کرد."},{"book":"پیدایش","chapter":"13","verse":"2","text":"ابرام بسیار ثروتمند بود. او طلا و نقره و گله‌های فراوانی داشت."},{"book":"پیدایش","chapter":"13","verse":"3","text":"ابرام و همراهانش از نگب رهسپار شده، مرحله به مرحله، به سوی بیت‌ئیل رفتند، و میان بیت‌ئیل و عای، جایی که قبلاً اطراق کرده بودند، اردو زدند."},{"book":"پیدایش","chapter":"13","verse":"4","text":"این همان جایی بود که قبلاً ابرام در آنجا مذبحی ساخت و نام خداوند را خواند."},{"book":"پیدایش","chapter":"13","verse":"5","text":"لوط نیز گاوان و گوسفندان و غلامان زیادی داشت."},{"book":"پیدایش","chapter":"13","verse":"6","text":"ابرام و لوط به علّت داشتن گله‌های بزرگ نمی‌توانستند با هم در یک جا ساکن شوند، زیرا برای گله‌هایشان چراگاه کافی وجود نداشت"},{"book":"پیدایش","chapter":"13","verse":"7","text":"و بین چوپانان ابرام و لوط نزاع در می‌گرفت. (در آن زمان کنعانی‌ها و فرّزی‌ها نیز در آن سرزمین ساکن بودند.)"},{"book":"پیدایش","chapter":"13","verse":"8","text":"پس ابرام به لوط گفت: «ما قوم و خویش هستیم، و چوپانان ما نباید با یکدیگر نزاع کنند."},{"book":"پیدایش","chapter":"13","verse":"9","text":"مصلحت در این است که از هم جدا شویم. اینک دشتی وسیع پیش روی ماست. هر سمتی را که می‌خواهی انتخاب کن و من هم به سمت مقابل تو خواهم رفت. اگر به طرف چپ بروی، من به طرف راست می‌روم و اگر طرف راست را انتخاب کنی، من به سمت چپ می‌روم.»"},{"book":"پیدایش","chapter":"13","verse":"10","text":"آنگاه لوط نگاهی به اطراف انداخت و تمام دره رود اردن را از نظر گذراند. همهٔ آن سرزمین تا صوغر، چون باغ عدن و مصر سرسبز بود. (هنوز خداوند شهرهای سدوم و عموره را از بین نبرده بود.)"},{"book":"پیدایش","chapter":"13","verse":"11","text":"لوط تمام درهٔ اردن را برگزید و به طرف شرق کوچ کرد. بدین طریق او و ابرام از یکدیگر جدا شدند."},{"book":"پیدایش","chapter":"13","verse":"12","text":"پس ابرام در سرزمین کنعان ماند و لوط به طرف شهرهای درهٔ اردن رفت و در نزدیکی سدوم ساکن شد."},{"book":"پیدایش","chapter":"13","verse":"13","text":"مردمان شهر سدوم بسیار فاسد بودند و نسبت به خداوند گناه می‌ورزیدند."},{"book":"پیدایش","chapter":"13","verse":"14","text":"بعد از جدا شدن لوط از ابرام، خداوند به ابرام فرمود: «با دقت به اطراف خود نگاه کن!"},{"book":"پیدایش","chapter":"13","verse":"15","text":"تمام این سرزمین را که می‌بینی، تا ابد به تو و نسل تو می‌بخشم."},{"book":"پیدایش","chapter":"13","verse":"16","text":"نسل تو را مانند غبار زمین بی‌شمار می‌گردانم."},{"book":"پیدایش","chapter":"13","verse":"17","text":"برخیز و در سراسر این سرزمین که آن را به تو می‌بخشم، بگرد.»"},{"book":"پیدایش","chapter":"13","verse":"18","text":"آنگاه ابرام برخاست و خیمهٔ خود را جمع کرده، به بلوطستانِ ممری که در حبرون است کوچ نمود. در آنجا ابرام برای خداوند مذبحی ساخت."}]}