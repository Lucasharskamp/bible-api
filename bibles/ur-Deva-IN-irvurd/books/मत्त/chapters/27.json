{"data":[{"book":"मत्त","chapter":"27","verse":"1","text":"जब सुबह हुई तो सब सरदार काहिनों और क़ौम के बुज़ुर्गों ने ईसा के ख़िलाफ़ मशवरा किया कि उसे मार डालें।"},{"book":"मत्त","chapter":"27","verse":"2","text":"और उसे बाँध कर ले गए, और पीलातुस हाकिम के हवाले किया।"},{"book":"मत्त","chapter":"27","verse":"3","text":"जब उसके पकड़वाने वाले यहूदाह ने ये देखा, कि वो मुजरिम ठहराया गया, तो अफ़्सोस किया और वो तीस रुपऐ सरदार काहिन और बुज़ुर्गों के पास वापस लाकर कहा।"},{"book":"मत्त","chapter":"27","verse":"4","text":"“मैंने गुनाह किया, कि बेक़ुसूर को क़त्ल के लिए पकड़वाया।” उन्हों ने कहा “हमें क्या! तू जान।”"},{"book":"मत्त","chapter":"27","verse":"5","text":"वो रुपऐऊँ को मक़दिस में फेंक कर चला गया। और जाकर अपने आपको फाँसी दी।"},{"book":"मत्त","chapter":"27","verse":"6","text":"सरदार काहिन ने रुपऐ लेकर कहा “इनको हैकल के ख़ज़ाने में डालना जायज़ नहीं; क्यूँकि ये ख़ून की क़ीमत है।”"},{"book":"मत्त","chapter":"27","verse":"7","text":"पस उन्होंने मशवरा करके उन रुपऐऊँ से कुम्हार का खेत परदेसियों के दफ़्न करने के लिए ख़रीदा।"},{"book":"मत्त","chapter":"27","verse":"8","text":"इस वजह से वो खेत आज तक ख़ून का खेत कहलाता है।"},{"book":"मत्त","chapter":"27","verse":"9","text":"उस वक़्त वो पूरा हुआ जो यरमियाह नबी के ज़रिए कहा गया था कि जिसकी क़ीमत ठहराई गई थी, “उन्होंने उसकी क़ीमत के वो तीस रुपऐ ले लिए, (उसकी क़ीमत कुछ बनी इस्राईल ने ठहराई थी)"},{"book":"मत्त","chapter":"27","verse":"10","text":"और उसको कुम्हार के खेत के लिए दिया, जैसा ख़ुदावन्द ने मुझे हुक्म दिया।”"},{"book":"मत्त","chapter":"27","verse":"11","text":"ईसा हाकिम के सामने खड़ा था, और हाकिम ने उससे पूछा, क्या तू यहूदियों का बादशाह है? ईसा ने उस से कहा, “तू ख़ुद कहता है।”"},{"book":"मत्त","chapter":"27","verse":"12","text":"जब सरदार काहिन और बुज़ुर्ग उस पर इल्ज़ाम लगा रहे थे, उसने कुछ जवाब न दिया।"},{"book":"मत्त","chapter":"27","verse":"13","text":"इस पर पीलातुस ने उस से कहा “क्या तू नहीं सुनता, ये तेरे ख़िलाफ़ कितनी गवाहियाँ देते हैं?”"},{"book":"मत्त","chapter":"27","verse":"14","text":"उसने एक बात का भी उसको जवाब न दिया, यहाँ तक कि हाकिम ने बहुत ता'ज्जुब किया।"},{"book":"मत्त","chapter":"27","verse":"15","text":"और हाकिम का दस्तूर था, कि ईद पर लोगों की ख़ातिर एक क़ैदी जिसे वो चाहते थे छोड़ देता था।"},{"book":"मत्त","chapter":"27","verse":"16","text":"उस वक़्त बरअब्बा नाम उन का एक मशहूर क़ैदी था।"},{"book":"मत्त","chapter":"27","verse":"17","text":"पस जब वो इकटठे हुए तो पीलातुस ने उस से कहा, “तुम किसे चाहते हो कि तुम्हारी ख़ातिर छोड़ दूँ? बरअब्बा को या ईसा को जो मसीह कहलाता है?”"},{"book":"मत्त","chapter":"27","verse":"18","text":"क्यूँकि उसे मा'लूम था, कि उन्होंने उसको जलन से पकड़वाया है।"},{"book":"मत्त","chapter":"27","verse":"19","text":"और जब वो तख़्त — ए आदालत पर बैठा था तो उस की बीवी ने उसे कहला भेजा “तू इस रास्तबाज़ से कुछ काम न रख क्यूँकि मैंने आज ख़्वाब में इस की वजह से बहुत दु:ख उठाया है।”"},{"book":"मत्त","chapter":"27","verse":"20","text":"लेकिन सरदार काहिनों और बुज़ुर्गों ने लोगों को उभारा कि बरअब्बा को माँग लें, और ईसा को हलाक कराएँ।"},{"book":"मत्त","chapter":"27","verse":"21","text":"हाकिम ने उनसे कहा इन दोनों में से किसको चाहते हो कि तुम्हारी ख़ातिर छोड़ दूँ? उन्होंने कहा “बरअब्बा को।”"},{"book":"मत्त","chapter":"27","verse":"22","text":"पीलातुस ने उनसे कहा “फिर ईसा को जो मसीह कहलाता है क्या करूँ?” सब ने कहा “वो मस्लूब हो।”"},{"book":"मत्त","chapter":"27","verse":"23","text":"उसने कहा “क्यूँ? उस ने क्या बुराई की है?” मगर वो और भी चिल्ला — चिल्ला कर कहने लगे “वो मस्लूब हो!”"},{"book":"मत्त","chapter":"27","verse":"24","text":"जब पीलातुस ने देखा कि कुछ बन नहीं पड़ता बल्कि उल्टा बलवा होता जाता है तो पानी लेकर लोगों के रूबरू अपने हाथ धोए “और कहा, मैं इस रास्तबाज़ के ख़ून से बरी हूँ; तुम जानो।”"},{"book":"मत्त","chapter":"27","verse":"25","text":"सब लोगों ने जवाब में कहा “इसका ख़ून हमारी और हमारी औलाद की गर्दन पर।”"},{"book":"मत्त","chapter":"27","verse":"26","text":"इस पर उस ने बरअब्बा को उनकी ख़ातिर छोड़ दिया, और ईसा को कोड़े लगवा कर हवाले किया कि मस्लूब हो।"},{"book":"मत्त","chapter":"27","verse":"27","text":"इस पर हाकिम के सिपाहियों ने ईसा को क़िले में ले जाकर सारी पलटन उसके आस पास जमा की।"},{"book":"मत्त","chapter":"27","verse":"28","text":"और उसके कपड़े उतार कर उसे क़िरमिज़ी चोग़ा पहनाया।"},{"book":"मत्त","chapter":"27","verse":"29","text":"और काँटों का ताज बना कर उसके सिर पर रख्खा, और एक सरकंडा उस के दहने हाथ में दिया और उसके आगे घुटने टेक कर उसे ठठ्ठों में उड़ाने लगे; “ऐ यहूदियों के बादशाह, आदाब!”"},{"book":"मत्त","chapter":"27","verse":"30","text":"और उस पर थूका, और वही सरकंडा लेकर उसके सिर पर मारने लगे।"},{"book":"मत्त","chapter":"27","verse":"31","text":"और जब उसका ठठ्ठा कर चुके तो चोग़े को उस पर से उतार कर फिर उसी के कपड़े उसे पहनाए; और मस्लूब करने को ले गए।"},{"book":"मत्त","chapter":"27","verse":"32","text":"जब बाहर आए तो उन्होंने शमौन नाम एक कुरेनी आदमी को पाकर उसे बेग़ार में पकड़ा, कि उसकी सलीब उठाए।"},{"book":"मत्त","chapter":"27","verse":"33","text":"और उस जगह जो गुल्गुता या'नी खोपड़ी की जगह कहलाती है पहुँचकर।"},{"book":"मत्त","chapter":"27","verse":"34","text":"पित मिली हुई मय उसे पीने को दी, मगर उसने चख कर पीना न चाहा।"},{"book":"मत्त","chapter":"27","verse":"35","text":"और उन्होंने उसे मस्लूब किया; और उसके कपड़े पर्ची डाल कर बाँट लिए।"},{"book":"मत्त","chapter":"27","verse":"36","text":"और वहाँ बैठ कर उसकी निगहबानी करने लगे।"},{"book":"मत्त","chapter":"27","verse":"37","text":"और उस का इल्ज़ाम लिख कर उसके सिर से ऊपर लगा दिया “कि ये यहूदियों का बादशाह ईसा है।”"},{"book":"मत्त","chapter":"27","verse":"38","text":"उस वक़्त उसके साथ दो डाकू मस्लूब हुए, एक दहने और एक बाएँ।"},{"book":"मत्त","chapter":"27","verse":"39","text":"और राह चलने वाले सिर हिला — हिला कर उसको ला'न ता'न करते और कहते थे।"},{"book":"मत्त","chapter":"27","verse":"40","text":"“ऐ मक़दिस के ढानेवाले और तीन दिन में बनाने वाले अपने आप को बचा; अगर तू ख़ुदा का बेटा है तो सलीब पर से उतर आ।”"},{"book":"मत्त","chapter":"27","verse":"41","text":"इसी तरह सरदार काहिन भी फ़क़ीहों और बुज़ुर्गों के साथ मिलकर ठठ्ठे से कहते थे,"},{"book":"मत्त","chapter":"27","verse":"42","text":"“इसने औरों को बचाया, अपने आप को नहीं बचा सकता, ये तो इस्राईल का बादशाह है; अब सलीब पर से उतर आए, तो हम इस पर ईमान लाएँ।"},{"book":"मत्त","chapter":"27","verse":"43","text":"इस ने ख़ुदा पर भरोसा किया है, अगरचे इसे चाहता है तो अब इस को छुड़ा ले, क्यूँकि इस ने कहा था, मैं ख़ुदा का बेटा हूँ।”"},{"book":"मत्त","chapter":"27","verse":"44","text":"इसी तरह डाकू भी जो उसके साथ मस्लूब हुए थे, उस पर ला'न ता'न करते थे।"},{"book":"मत्त","chapter":"27","verse":"45","text":"और दोपहर से लेकर तीसरे पहर तक तमाम मुल्क में अन्धेरा छाया रहा।"},{"book":"मत्त","chapter":"27","verse":"46","text":"और तीसरे पहर के क़रीब ईसा ने बड़ी आवाज़ से चिल्ला कर कहा “एली, एली, लमा शबक़तनी ऐ मेरे ख़ुदा, ऐ मेरे ख़ुदा, तू ने मुझे क्यूँ छोड़ दिया?”"},{"book":"मत्त","chapter":"27","verse":"47","text":"जो वहाँ खड़े थे उन में से कुछ ने सुन कर कहा “ये एलियाह को पुकारता है।”"},{"book":"मत्त","chapter":"27","verse":"48","text":"और फ़ौरन उनमें से एक शख़्स दौड़ा और सोख़ते को लेकर सिरके में डुबोया और सरकंडे पर रख कर उसे चुसाया।"},{"book":"मत्त","chapter":"27","verse":"49","text":"मगर बाक़ियों ने कहा, “ठहर जाओ, देखें तो एलियाह उसे बचाने आता है या नहीं।”"},{"book":"मत्त","chapter":"27","verse":"50","text":"ईसा ने फिर बड़ी आवाज़ से चिल्ला कर जान दे दी।"},{"book":"मत्त","chapter":"27","verse":"51","text":"और मक़दिस का पर्दा ऊपर से नीचे तक फट कर दो टुकड़े हो गया, और ज़मीन लरज़ी और चट्टानें तड़क गईं।"},{"book":"मत्त","chapter":"27","verse":"52","text":"और क़ब्रें खुल गईं। और बहुत से जिस्म उन मुक़द्दसों के जो सो गए थे, जी उठे।"},{"book":"मत्त","chapter":"27","verse":"53","text":"और उसके जी उठने के बाद क़ब्रों से निकल कर मुक़द्दस शहर में गए, और बहुतों को दिखाई दिए।"},{"book":"मत्त","chapter":"27","verse":"54","text":"पस सुबेदार और जो उस के साथ ईसा की निगहबानी करते थे, भुन्चाल और तमाम माजरा देख कर बहुत ही डर कर कहने लगे “बै — शक ये ख़ुदा का बेटा था।”"},{"book":"मत्त","chapter":"27","verse":"55","text":"और वहाँ बहुत सी औरतें जो गलील से ईसा की ख़िदमत करती हुई उसके पीछे — पीछे आई थी, दूर से देख रही थीं।"},{"book":"मत्त","chapter":"27","verse":"56","text":"उन में मरियम मग़दलिनी थी, और या'क़ूब और योसेस की माँ मरियम और ज़ब्दी के बेटों की माँ।"},{"book":"मत्त","chapter":"27","verse":"57","text":"जब शाम हुई तो यूसुफ़ नाम अरिमतियाह का एक दौलतमन्द आदमी आया जो ख़ुद भी ईसा का शागिर्द था।"},{"book":"मत्त","chapter":"27","verse":"58","text":"उस ने पीलातुस के पास जा कर ईसा की लाश माँगी, इस पर पीलातुस ने दे देने का हुक्म दे दिया।"},{"book":"मत्त","chapter":"27","verse":"59","text":"यूसुफ़ ने लाश को लेकर साफ़ महीन चादर में लपेटा।"},{"book":"मत्त","chapter":"27","verse":"60","text":"और अपनी नई क़ब्र में जो उस ने चट्टान में खुदवाई थी रख्खा, फिर वो एक बड़ा पत्थर क़ब्र के मुँह पर लुढ़का कर चला गया।"},{"book":"मत्त","chapter":"27","verse":"61","text":"और मरियम मग़दलिनी और दूसरी मरियम वहाँ क़ब्र के सामने बैठी थीं।"},{"book":"मत्त","chapter":"27","verse":"62","text":"दूसरे दिन जो तैयारी के बाद का दिन था, सरदार काहिन और फ़रीसियों ने पीलातुस के पास जमा होकर कहा।"},{"book":"मत्त","chapter":"27","verse":"63","text":"ख़ुदावन्द हमें याद है “कि उस धोखेबाज़ ने जीते जी कहा था, मैं तीन दिन के बाद जी उठूँगा।"},{"book":"मत्त","chapter":"27","verse":"64","text":"पस हुक्म दे कि तीसरे दिन तक क़ब्र की निगहबानी की जाए, कहीं ऐसा न हो कि उसके शागिर्द आकर उसे चुरा ले जाएँ, और लोगों से कह दें, वो मुर्दों में से जी उठा, और ये पिछला धोखा पहले से भी बुरा हो।”"},{"book":"मत्त","chapter":"27","verse":"65","text":"पीलातुस ने उनसे कहा “तुम्हारे पास पहरे वाले हैं जाओ, जहाँ तक तुम से हो सके उसकी निगहबानी करो।”"},{"book":"मत्त","chapter":"27","verse":"66","text":"पस वो पहरेदारों को साथ लेकर गए, और पत्थर पर मुहर करके क़ब्र की निगहबानी की।"}]}