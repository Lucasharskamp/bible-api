{"data":[{"book":"Genesis","chapter":"1","verse":"1","text":"Оԓәӈән Турәм1:1 Турәм – щит Нŏви Турәм, Нўм Турәм, Сорԋи Турәм, Турәм Ащи; турәм пӑ мўв тыйәԓтәс."},{"book":"Genesis","chapter":"1","verse":"2","text":"Мўв ватԓы-хŏрԓы пӑ таԓ ус, пӑтыԓы йиӈкәӈ тӑха нўмпийән пӑтлам ус, Турәм Ԓыԓәԓ йик нўмпийән йӑӈхәс."},{"book":"Genesis","chapter":"1","verse":"3","text":"Турәм йастәс: «Нŏвийа ат йиԓ». Пӑ нŏвийа йис."},{"book":"Genesis","chapter":"1","verse":"4","text":"Щӑԓта Турәм шийаԓәсԓы, нŏви щит йӑм, пӑ пӑтлам эԓты нŏви атэԓт ўсԓы."},{"book":"Genesis","chapter":"1","verse":"5","text":"Турәм нŏви хӑтԓа нэмәтсәԓы, пӑтлам пӑ ата нэмәтсәԓы. Йэтән ус пӑ аԓәӈсӑхат ус: оԓәӈ хӑтәԓ."},{"book":"Genesis","chapter":"1","verse":"6","text":"Турәм йастәс: «Йик кўтән турәм ԓŏӈәԓ1:6 турәм ԓŏӈәԓ– небесная твердь; ат питәԓ, йиӈкәт атэԓт ат ўԓԓы»."},{"book":"Genesis","chapter":"1","verse":"7","text":"Турәм турәм ԓŏӈәԓ тыйәԓтәс, нўм йиӈкәт иԓта йиӈкәт эԓты атэԓт ўсԓы. Пӑ щиты щи питәс."},{"book":"Genesis","chapter":"1","verse":"8","text":"Турәм щи турәм ԓŏӈәԓ турәм хӑра нэмәтсәԓы. Йэтән ус пӑ аԓәӈсӑхат ус: кимет хӑтәԓ."},{"book":"Genesis","chapter":"1","verse":"9","text":"Турәм йастәс: «Турәм иԓпийән йиӈкәт и тӑхайа ат ӑктәщԓәт пӑ сорәм тӑха ат этәԓ». Пӑ щиты щи питәс."},{"book":"Genesis","chapter":"1","verse":"10","text":"Сорәм тӑха Турәм мўва нэмәтсәԓы, йӑха ӑктәм йиӈкәт щарса нэмәтсәԓы. Турәм шийаԓәсԓы, щит йӑм."},{"book":"Genesis","chapter":"1","verse":"11","text":"Турәм йастәс: «Мўв вŏсты тŏрнәт пӑ йўхәт ат энмәԓәԓ, тŏрнәт энәмты сэмәт ат тӑйԓәт пӑ ԓэвпәсәӈ йўхәт, кашәӈ йўх энмәԓтәм ԓэвпәсԓаԓән нохәр сэм ԓўв сырәԓ щирән мўвән ат тӑйәԓ». Пӑ щиты щи питәс."},{"book":"Genesis","chapter":"1","verse":"12","text":"Мўв вŏсты тŏрнәт пӑ ԓэвпәсәӈ йўхәт энмәԓтәс: кашәӈ тŏрән тŏрән сэмԓаԓ пиԓән ԓўв сырәԓ щирән; пӑ йўхәт, кашәӈ йўх энмәԓтәм нохәр сэмәӈ ԓэвпәс ԓўв сырәԓ щирән тӑйәс. Турәм шийаԓәсԓы, щит йӑм."},{"book":"Genesis","chapter":"1","verse":"13","text":"Йэтән ус пӑ аԓәӈсӑхат ус: хуԓмет хӑтәԓ."},{"book":"Genesis","chapter":"1","verse":"14","text":"Щӑԓта Турәм йастәс: «Турәм хӑрән хутԓәты ŏтәт ат питԓәт, ат пӑ хӑтәԓ ԓэра уйәтты урәӈән, пӑ щӑԓта поса ат уԓԓәт: йисәт, тӑԓәт, хӑтԓәт ԓэрапты урәӈән."},{"book":"Genesis","chapter":"1","verse":"15","text":"Пӑ турәм хӑрән хутԓәптәты ŏтәта ат питԓәт, мўв хутԓәптәты урәӈән». Пӑ щиты щи питәс."},{"book":"Genesis","chapter":"1","verse":"16","text":"Турәм кӑт вŏԓаӈ хутԓәптәты ŏтӈән тыйәԓтәс: уншәк ŏт хӑтәԓән ԓойты урәӈән, айшәк ŏт атән ԓойты урәӈән, пӑ хусәт тыйәԓтәс;"},{"book":"Genesis","chapter":"1","verse":"17","text":"Турәм щи ŏтәт турәм хӑра ԓэщатсәԓы, мўв хутԓәптәты,"},{"book":"Genesis","chapter":"1","verse":"18","text":"пӑ ат пӑ хӑтәԓ мŏрт пŏрайән пайтыԓыты, пӑ нŏви пӑ пӑтлам кӑтна тӑйты урәӈән. Турәм шийаԓәсԓы, щит йӑм."},{"book":"Genesis","chapter":"1","verse":"19","text":"Йэтән ус пӑ аԓәӈсӑхат ус: ԋӑԓмет хӑтәԓ."},{"book":"Genesis","chapter":"1","verse":"20","text":"Турәм йастәс: «Кӑмән хŏрпи ваӈкәтԓыты, ущиԓыты вой тащ йик ат тыйәԓтәԓ, пӑ мўв нўмпийән, турәм хӑр хўват тŏхԓәӈ войәт ат йӑхԓәт»."},{"book":"Genesis","chapter":"1","verse":"21","text":"Турәм ун хўԓ шикет пӑ ар сыр ваӈкәтԓыты, ущиԓыты йикән вŏшиты арат ԓыԓәӈ ŏт пӑ ар сыр тŏхԓәӈ вой тыйәԓтәс. Турәм шийаԓәсԓы, щит йӑм."},{"book":"Genesis","chapter":"1","verse":"22","text":"Турәм ԓывиԓаԓ йӑмән мӑсԓы, пŏтәртман: «Пŏшхащаты, ара йўваты, щарсәтән йиӈкәт тэкнәптаԓән, тŏхԓәӈ войәт мўв хŏща па ара ат йиԓәт»."},{"book":"Genesis","chapter":"1","verse":"23","text":"Йэтән ус пӑ аԓәӈсӑхат ус: ветмет хӑтәԓ."},{"book":"Genesis","chapter":"1","verse":"24","text":"Турәм йастәс: «Ԓыԓәӈ ŏтәт сырԓаԓ щирән мўв ат тыйәԓтәԓ: йош войәт, ут войәт, ваӈкәтԓыты, ущиԓыты, хухәтԓыты войәт хŏԓ сырԓаԓ щирән». Пӑ щиты щи питәс."},{"book":"Genesis","chapter":"1","verse":"25","text":"Ут войәт сырԓаԓ щирән, йош войәт сырԓаԓ щирән, ваӈкәтԓыты, ущиԓыты, хухәтԓыты войәт сырԓаԓ щирән Турәм тыйәԓтәс. Турәм шийаԓәсԓы, щит йӑм."},{"book":"Genesis","chapter":"1","verse":"26","text":"Турәм йастәс: «Мўӈ хŏрасэв пӑ Мўӈ хŏрпев хŏйат тыйәԓтԓув. Пӑ щӑԓта щарәс хўԓәт нўмпийән, тŏхԓәӈ войәт нўмпийән, йош войәт нўмпийән, омәсты мўв нўмпийән, мўвән ваӈкәтԓыты, ущиԓыты, хухәтԓыты войәт нўмпийән кущайа ԓўв ат уԓ»."},{"book":"Genesis","chapter":"1","verse":"27","text":"Турәм хŏйат Ԓўв хŏрасәԓ щира, Турәм хŏрас щира, тыйәԓтсәԓы; йох хŏйат пӑ нэ хŏйат тыйәԓтәс."},{"book":"Genesis","chapter":"1","verse":"28","text":"Турәм ԓынан йӑмән мӑсԓы пӑ Турәм ԓынана йастәс: «Пŏшхащатән, ара йўваты, мўв тэкнәптаԓән, мўв ԓŏватән кущайа уԓаты, пӑ щарәс хўԓәт, пӑ тŏхԓәӈ войәт нўмпийән, пӑ мўвән ваӈкәтԓыты, ущиԓыты, хухәтԓыты войәт нўмпийән кущайа уԓатән»."},{"book":"Genesis","chapter":"1","verse":"29","text":"Турәм йастәс: «Тӑта щи, мўв ԓŏватән энәмты кӑмән хŏрпи ԓат сэмәӈ тŏрән пӑ кӑмән хŏрпи ԓэвпәсәӈ йўх, мўва йŏвәԓты нохәр сэмԓаԓ пиԓән Ма нынана мӑсәм: щит нынана ԓэтŏта питәԓ."},{"book":"Genesis","chapter":"1","verse":"30","text":"Ут войәта, тŏхԓәӈ войәта пӑ ар сыр ваӈкәтԓыты, ущиԓыты, хухәтԓыты войәта – хŏԓ ԓыԓәӈ войәта энәмты тŏрнәт, лыптәт ԓэтŏта Ма мӑсәм». Щиты щи питәс."},{"book":"Genesis","chapter":"1","verse":"31","text":"Щӑԓта Турәм ватсәԓы, мўй Ԓўв тыйәԓтәс пӑ щит шек йӑм. Йэтән ус пӑ аԓәӈсӑхат ус: хутмет хӑтәԓ."}]}