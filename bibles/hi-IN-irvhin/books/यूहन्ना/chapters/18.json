{"data":[{"book":"यूहन्ना","chapter":"18","verse":"1","text":"यीशु ये बातें कहकर अपने चेलों के साथ किद्रोन के नाले के पार गया, वहाँ एक बारी थी, जिसमें वह और उसके चेले गए।"},{"book":"यूहन्ना","chapter":"18","verse":"2","text":"और उसका पकड़वानेवाला यहूदा भी वह जगह जानता था, क्योंकि यीशु अपने चेलों के साथ वहाँ जाया करता था।"},{"book":"यूहन्ना","chapter":"18","verse":"3","text":"तब यहूदा सैन्य-दल को और प्रधान याजकों और फरीसियों की ओर से प्यादों को लेकर दीपकों और मशालों और हथियारों को लिए हुए वहाँ आया।"},{"book":"यूहन्ना","chapter":"18","verse":"4","text":"तब यीशु उन सब बातों को जो उस पर आनेवाली थीं, जानकर निकला, और उनसे कहने लगा, “किसे ढूँढ़ते हो?”"},{"book":"यूहन्ना","chapter":"18","verse":"5","text":"उन्होंने उसको उत्तर दिया, “यीशु नासरी को।” यीशु ने उनसे कहा, “मैं हूँ।” और उसका पकड़वानेवाला यहूदा भी उनके साथ खड़ा था।"},{"book":"यूहन्ना","chapter":"18","verse":"6","text":"उसके यह कहते ही, “मैं हूँ,” वे पीछे हटकर भूमि पर गिर पड़े।"},{"book":"यूहन्ना","chapter":"18","verse":"7","text":"तब उसने फिर उनसे पूछा, “तुम किसको ढूँढ़ते हो।” वे बोले, “यीशु नासरी को।”"},{"book":"यूहन्ना","chapter":"18","verse":"8","text":"यीशु ने उत्तर दिया, “मैं तो तुम से कह चुका हूँ कि मैं हूँ, यदि मुझे ढूँढ़ते हो तो इन्हें जाने दो18:8 तो इन्हें जाने दो: ये सभी प्रेरित थे। यह मुसीबत की घड़ी में भी उनकी देख-भाल और प्रेम को दर्शाता है।।”"},{"book":"यूहन्ना","chapter":"18","verse":"9","text":"यह इसलिए हुआ, कि वह वचन पूरा हो, जो उसने कहा था: “जिन्हें तूने मुझे दिया, उनमें से मैंने एक को भी न खोया।”"},{"book":"यूहन्ना","chapter":"18","verse":"10","text":"शमौन पतरस ने तलवार, जो उसके पास थी, खींची और महायाजक के दास पर चलाकर, उसका दाहिना कान काट दिया, उस दास का नाम मलखुस था।"},{"book":"यूहन्ना","chapter":"18","verse":"11","text":"तब यीशु ने पतरस से कहा, “अपनी तलवार काठी में रख। जो कटोरा पिता ने मुझे दिया है क्या मैं उसे न पीऊँ?”"},{"book":"यूहन्ना","chapter":"18","verse":"12","text":"तब सिपाहियों और उनके सूबेदार और यहूदियों के प्यादों ने यीशु को पकड़कर बाँध लिया,"},{"book":"यूहन्ना","chapter":"18","verse":"13","text":"और पहले उसे हन्ना के पास ले गए क्योंकि वह उस वर्ष के महायाजक कैफा का ससुर था।"},{"book":"यूहन्ना","chapter":"18","verse":"14","text":"यह वही कैफा था, जिसने यहूदियों को सलाह दी थी कि हमारे लोगों के लिये एक पुरुष का मरना अच्छा है।"},{"book":"यूहन्ना","chapter":"18","verse":"15","text":"शमौन पतरस और एक और चेला भी यीशु के पीछे हो लिए। यह चेला महायाजक का जाना पहचाना था और यीशु के साथ महायाजक के आँगन में गया।"},{"book":"यूहन्ना","chapter":"18","verse":"16","text":"परन्तु पतरस बाहर द्वार पर खड़ा रहा, तब वह दूसरा चेला जो महायाजक का जाना पहचाना था, बाहर निकला, और द्वारपालिन से कहकर, पतरस को भीतर ले आया।"},{"book":"यूहन्ना","chapter":"18","verse":"17","text":"उस दासी ने जो द्वारपालिन थी, पतरस से कहा, “क्या तू भी इस मनुष्य के चेलों में से है?” उसने कहा, “मैं नहीं हूँ।”"},{"book":"यूहन्ना","chapter":"18","verse":"18","text":"दास और प्यादे जाड़े के कारण कोयले धधकाकर खड़े आग ताप रहे थे और पतरस भी उनके साथ खड़ा आग ताप रहा था।"},{"book":"यूहन्ना","chapter":"18","verse":"19","text":"तब महायाजक ने यीशु से उसके चेलों के विषय में और उसके उपदेश के विषय में पूछा।"},{"book":"यूहन्ना","chapter":"18","verse":"20","text":"यीशु ने उसको उत्तर दिया, “मैंने जगत से खुलकर बातें की; मैंने आराधनालयों और मन्दिर में जहाँ सब यहूदी इकट्ठा हुआ करते हैं सदा उपदेश किया और गुप्त में कुछ भी नहीं कहा18:20 गुप्त में कुछ भी नहीं कहा: उसने अपने चेलों को ऐसी कोई शिक्षा और आज्ञा नहीं दी जो उसने सार्वजनिक आख्यान में न कही थी।।"},{"book":"यूहन्ना","chapter":"18","verse":"21","text":"तू मुझसे क्यों पूछता है? सुननेवालों से पूछ: कि मैंने उनसे क्या कहा? देख वे जानते हैं; कि मैंने क्या-क्या कहा।”"},{"book":"यूहन्ना","chapter":"18","verse":"22","text":"जब उसने यह कहा, तो प्यादों में से एक ने जो पास खड़ा था, यीशु को थप्पड़ मारकर कहा, “क्या तू महायाजक को इस प्रकार उत्तर देता है?” (लूका 22:63, मीका 5:1)"},{"book":"यूहन्ना","chapter":"18","verse":"23","text":"यीशु ने उसे उत्तर दिया, “यदि मैंने बुरा कहा, तो उस बुराई पर गवाही दे; परन्तु यदि भला कहा, तो मुझे क्यों मारता है?”"},{"book":"यूहन्ना","chapter":"18","verse":"24","text":"हन्ना ने उसे बंधे हुए कैफा महायाजक के पास भेज दिया।"},{"book":"यूहन्ना","chapter":"18","verse":"25","text":"शमौन पतरस खड़ा हुआ आग ताप रहा था। तब उन्होंने उससे कहा; “क्या तू भी उसके चेलों में से है?” उसने इन्कार करके कहा, “मैं नहीं हूँ।”"},{"book":"यूहन्ना","chapter":"18","verse":"26","text":"महायाजक के दासों में से एक जो उसके कुटुम्ब में से था, जिसका कान पतरस ने काट डाला था, बोला, “क्या मैंने तुझे उसके साथ बारी में न देखा था?”"},{"book":"यूहन्ना","chapter":"18","verse":"27","text":"पतरस फिर इन्कार कर गया और तुरन्त मुर्गे ने बाँग दी।"},{"book":"यूहन्ना","chapter":"18","verse":"28","text":"और वे यीशु को कैफा के पास से किले को ले गए और भोर का समय था, परन्तु वे स्वयं किले के भीतर न गए ताकि अशुद्ध न हों परन्तु फसह खा सकें।"},{"book":"यूहन्ना","chapter":"18","verse":"29","text":"तब पिलातुस उनके पास बाहर निकल आया और कहा, “तुम इस मनुष्य पर किस बात का दोषारोपण करते हो?”"},{"book":"यूहन्ना","chapter":"18","verse":"30","text":"उन्होंने उसको उत्तर दिया, “यदि वह कुकर्मी न होता तो हम उसे तेरे हाथ न सौंपते।”"},{"book":"यूहन्ना","chapter":"18","verse":"31","text":"पिलातुस ने उनसे कहा, “तुम ही इसे ले जाकर अपनी व्यवस्था के अनुसार उसका न्याय करो।” यहूदियों ने उससे कहा, “हमें अधिकार नहीं कि किसी का प्राण लें।”"},{"book":"यूहन्ना","chapter":"18","verse":"32","text":"यह इसलिए हुआ, कि यीशु की वह बात पूरी हो जो उसने यह दर्शाते हुए कही थी, कि उसका मरना कैसा होगा।"},{"book":"यूहन्ना","chapter":"18","verse":"33","text":"तब पिलातुस फिर किले के भीतर गया और यीशु को बुलाकर, उससे पूछा, “क्या तू यहूदियों का राजा है18:33 क्या तू यहूदियों का राजा है: यह उसको देश द्रोही और कैसर को सम्मान नहीं देने का आरोप के बाद की घटना था।?”"},{"book":"यूहन्ना","chapter":"18","verse":"34","text":"यीशु ने उत्तर दिया, “क्या तू यह बात अपनी ओर से कहता है या औरों ने मेरे विषय में तुझ से कही?”"},{"book":"यूहन्ना","chapter":"18","verse":"35","text":"पिलातुस ने उत्तर दिया, “क्या मैं यहूदी हूँ? तेरी ही जाति और प्रधान याजकों ने तुझे मेरे हाथ सौंपा, तूने क्या किया है?”"},{"book":"यूहन्ना","chapter":"18","verse":"36","text":"यीशु ने उत्तर दिया, “मेरा राज्य इस जगत का नहीं, यदि मेरा राज्य इस जगत का होता, तो मेरे सेवक लड़ते, कि मैं यहूदियों के हाथ सौंपा न जाता: परन्तु अब मेरा राज्य यहाँ का नहीं।”"},{"book":"यूहन्ना","chapter":"18","verse":"37","text":"पिलातुस ने उससे कहा, “तो क्या तू राजा है?” यीशु ने उत्तर दिया, “तू कहता है, कि मैं राजा हूँ; मैंने इसलिए जन्म लिया, और इसलिए जगत में आया हूँ कि सत्य पर गवाही दूँ जो कोई सत्य का है, वह मेरा शब्द सुनता है।” (1 यूह. 4:6)"},{"book":"यूहन्ना","chapter":"18","verse":"38","text":"पिलातुस ने उससे कहा, “सत्य क्या है?” और यह कहकर वह फिर यहूदियों के पास निकल गया और उनसे कहा, “मैं तो उसमें कुछ दोष नहीं पाता।"},{"book":"यूहन्ना","chapter":"18","verse":"39","text":"“पर तुम्हारी यह रीति है कि मैं फसह में तुम्हारे लिये एक व्यक्ति को छोड़ दूँ। तो क्या तुम चाहते हो, कि मैं तुम्हारे लिये यहूदियों के राजा को छोड़ दूँ?”"},{"book":"यूहन्ना","chapter":"18","verse":"40","text":"तब उन्होंने फिर चिल्लाकर कहा, “इसे नहीं परन्तु हमारे लिये बरअब्बा को छोड़ दे।” और बरअब्बा डाकू था।"}]}