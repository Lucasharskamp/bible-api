{"data":[{"book":"Ahbār","chapter":"7","verse":"1","text":"Qusūr kī qurbānī jo nihāyat muqaddas hai us ke bāre meṅ hidāyāt yih haiṅ:"},{"book":"Ahbār","chapter":"7","verse":"2","text":"Qusūr kī qurbānī wahīṅ zabah karnī hai jahāṅ bhasm hone wālī qurbānī zabah kī jātī hai. Us kā ḳhūn qurbāngāh ke chār pahluoṅ par chhiṛkā jāe."},{"book":"Ahbār","chapter":"7","verse":"3","text":"Us kī tamām charbī nikāl kar qurbāngāh par chaṛhānī hai yānī us kī dum, antaṛiyoṅ par kī charbī,"},{"book":"Ahbār","chapter":"7","verse":"4","text":"gurde us charbī samet jo un par aur kamr ke qarīb hotī hai aur joṛkalejī. In chīzoṅ ko gurdoṅ ke sāth hī alag karnā hai."},{"book":"Ahbār","chapter":"7","verse":"5","text":"Imām yih sab kuchh Rab ko qurbāngāh par jalne wālī qurbānī ke taur par pesh kare. Yih qusūr kī qurbānī hai."},{"book":"Ahbār","chapter":"7","verse":"6","text":"Imāmoṅ ke ḳhāndānoṅ meṅ se tamām mard use khā sakte haiṅ. Lekin use muqaddas jagah par khāyā jāe. Yih nihāyat muqaddas hai."},{"book":"Ahbār","chapter":"7","verse":"7","text":"Gunāh aur qusūr kī qurbānī ke lie ek hī usūl hai, jo imām qurbānī ko pesh karke kaffārā detā hai us ko us kā gosht miltā hai."},{"book":"Ahbār","chapter":"7","verse":"8","text":"Is tarah jo imām kisī jānwar ko bhasm hone wālī qurbānī ke taur par chaṛhātā hai usī ko jānwar kī khāl miltī hai."},{"book":"Ahbār","chapter":"7","verse":"9","text":"Aur isī tarah tanūr meṅ, kaṛāhī meṅ yā tawe par pakāī gaī ġhallā kī har nazar us imām ko miltī hai jis ne use pesh kiyā hai."},{"book":"Ahbār","chapter":"7","verse":"10","text":"Lekin Hārūn ke tamām beṭoṅ ko ġhallā kī bāqī nazareṅ barābar barābar miltī raheṅ, ḳhāh un meṅ tel milāyā gayā ho yā wuh ḳhushk hoṅ."},{"book":"Ahbār","chapter":"7","verse":"11","text":"Salāmatī kī qurbānī jo Rab ko pesh kī jātī hai us ke bāre meṅ zail kī hidāyāt haiṅ:"},{"book":"Ahbār","chapter":"7","verse":"12","text":"Agar koī is qurbānī se apnī shukrguzārī kā izhār karnā chāhe to wuh jānwar ke sāth beḳhamīrī roṭī jis meṅ tel ḍālā gayā ho, beḳhamīrī roṭī jis par tel lagāyā gayā ho aur roṭī jis meṅ behtarīn maidā aur tel milāyā gayā ho pesh kare."},{"book":"Ahbār","chapter":"7","verse":"13","text":"Is ke alāwā wuh ḳhamīrī roṭī bhī pesh kare."},{"book":"Ahbār","chapter":"7","verse":"14","text":"Pesh karne wālā qurbānī kī har chīz kā ek hissā uṭhā kar Rab ke lie maḳhsūs kare. Yih us imām kā hissā hai jo jānwar kā ḳhūn qurbāngāh par chhiṛaktā hai."},{"book":"Ahbār","chapter":"7","verse":"15","text":"Gosht usī din khāyā jāe jab jānwar ko zabah kiyā gayā ho. Aglī subah tak kuchh nahīṅ bachnā chāhie."},{"book":"Ahbār","chapter":"7","verse":"16","text":"Is qurbānī kā gosht sirf is sūrat meṅ agle din khāyā jā saktā hai jab kisī ne mannat mān kar yā apnī ḳhushī se use pesh kiyā hai."},{"book":"Ahbār","chapter":"7","verse":"17","text":"Agar kuchh gosht tīsre din tak bach jāe to use jalānā hai."},{"book":"Ahbār","chapter":"7","verse":"18","text":"Agar use tīsre din bhī khāyā jāe to Rab yih qurbānī qabūl nahīṅ karegā. Us kā koī fāydā nahīṅ hogā balki use nāpāk qarār diyā jāegā. Jo bhī us se khāegā wuh qusūrwār ṭhahregā."},{"book":"Ahbār","chapter":"7","verse":"19","text":"Agar yih gosht kisī nāpāk chīz se lag jāe to use nahīṅ khānā hai balki use jalāyā jāe. Agar gosht pāk hai to har shaḳhs jo ḳhud pāk hai use khā saktā hai."},{"book":"Ahbār","chapter":"7","verse":"20","text":"Lekin agar nāpāk shaḳhs Rab ko pesh kī gaī salāmatī kī qurbānī kā yih gosht khāe to use us kī qaum meṅ se miṭā ḍālnā hai."},{"book":"Ahbār","chapter":"7","verse":"21","text":"Ho saktā hai ki kisī ne kisī nāpāk chīz ko chhū liyā hai chāhe wuh nāpāk shaḳhs, jānwar yā koī aur ghinaunī aur nāpāk chīz ho. Agar aisā shaḳhs Rab ko pesh kī gaī salāmatī kī qurbānī kā gosht khāe to use us kī qaum meṅ se miṭā ḍālnā hai.”"},{"book":"Ahbār","chapter":"7","verse":"22","text":"Rab ne Mūsā se kahā,"},{"book":"Ahbār","chapter":"7","verse":"23","text":"“Isrāīliyoṅ ko batā denā ki gāy-bail aur bheṛ-bakriyoṅ kī charbī khānā tumhāre lie manā hai."},{"book":"Ahbār","chapter":"7","verse":"24","text":"Tum fitrī taur par mare hue jānwaroṅ aur phāṛe hue jānwaroṅ kī charbī dīgar kāmoṅ ke lie istemāl kar sakte ho, lekin use khānā manā hai."},{"book":"Ahbār","chapter":"7","verse":"25","text":"Jo bhī us charbī meṅ se khāe jo jalā kar Rab ko pesh kī jātī hai use us kī qaum meṅ se miṭā ḍālnā hai."},{"book":"Ahbār","chapter":"7","verse":"26","text":"Jahāṅ bhī tum rahte ho wahāṅ parindoṅ yā dīgar jānwaroṅ kā ḳhūn khānā manā hai."},{"book":"Ahbār","chapter":"7","verse":"27","text":"Jo bhī ḳhūn khāe use us kī qaum meṅ se miṭāyā jāe.”"},{"book":"Ahbār","chapter":"7","verse":"28","text":"Rab ne Mūsā se kahā,"},{"book":"Ahbār","chapter":"7","verse":"29","text":"“Isrāīliyoṅ ko batānā ki jo Rab ko salāmatī kī qurbānī pesh kare wuh Rab ke lie ek hissā maḳhsūs kare."},{"book":"Ahbār","chapter":"7","verse":"30","text":"Wuh jalne wālī yih qurbānī apne hāthoṅ se Rab ko pesh kare. Is ke lie wuh jānwar kī charbī aur Sīnā Rab ke sāmne pesh kare. Sīnā hilāne wālī qurbānī ho."},{"book":"Ahbār","chapter":"7","verse":"31","text":"Imām charbī ko qurbāngāh par jalā de jabki Sīnā Hārūn aur us ke beṭoṅ kā hissā hai."},{"book":"Ahbār","chapter":"7","verse":"32","text":"Qurbānī kī dahnī rān imām ko uṭhāne wālī qurbānī ke taur par dī jāe."},{"book":"Ahbār","chapter":"7","verse":"33","text":"Wuh us imām kā hissā hai jo salāmatī kī qurbānī kā ḳhūn aur charbī chaṛhātā hai."},{"book":"Ahbār","chapter":"7","verse":"34","text":"Isrāīliyoṅ kī salāmatī kī qurbāniyoṅ meṅ se maiṅ ne hilāne wālā Sīnā aur uṭhāne wālī rān imāmoṅ ko dī hai. Yih chīzeṅ hameshā ke lie Isrāīliyoṅ kī taraf se imāmoṅ kā haq haiṅ.”"},{"book":"Ahbār","chapter":"7","verse":"35","text":"Yih us din jalne wālī qurbāniyoṅ meṅ se Hārūn aur us ke beṭoṅ kā hissā ban gaīṅ jab unheṅ maqdis meṅ Rab kī ḳhidmat meṅ pesh kiyā gayā."},{"book":"Ahbār","chapter":"7","verse":"36","text":"Rab ne us din jab unheṅ tel se masah kiyā gayā hukm diyā thā ki Isrāīlī yih hissā hameshā imāmoṅ ko diyā kareṅ."},{"book":"Ahbār","chapter":"7","verse":"37","text":"Ġharz yih hidāyāt tamām qurbāniyoṅ ke bāre meṅ haiṅ yānī bhasm hone wālī qurbānī, ġhallā kī nazar, gunāh kī qurbānī, qusūr kī qurbānī, imām ko maqdis meṅ ḳhidmat ke lie maḳhsūs karne kī qurbānī aur salāmatī kī qurbānī ke bāre meṅ."},{"book":"Ahbār","chapter":"7","verse":"38","text":"Rab ne Mūsā ko yih hidāyāt Sīnā Pahāṛ par dīṅ, us din jab us ne Isrāīliyoṅ ko hukm diyā ki wuh Dasht-e-Sīnā meṅ Rab ko apnī qurbāniyāṅ pesh kareṅ."}]}