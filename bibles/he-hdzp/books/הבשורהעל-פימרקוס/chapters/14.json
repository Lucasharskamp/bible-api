{"data":[{"book":"הבשורה על-פי מרקוס","chapter":"14","verse":"1","text":"יומיים לפני חג הפסח עדיין חיפשו ראשי הכוהנים וכמה ממנהיגי היהודים הזדמנות מתאימה לאסור את ישוע ולהוציאו להורג."},{"book":"הבשורה על-פי מרקוס","chapter":"14","verse":"2","text":"”איננו יכולים לעצור אותו בפסח,“ אמרו לעצמם, ”מפני שהעם יעורר מהומות.“"},{"book":"הבשורה על-פי מרקוס","chapter":"14","verse":"3","text":"באותו זמן היה ישוע בבית־עניה, בביתו של שמעון המצורע. בשעת ארוחת הערב הופיעה אישה אחת עם פחית קטנה מלאה בשמן זך יקר מאוד. האישה הסירה את המכסה ויצקה את השמן על ראשו של ישוע."},{"book":"הבשורה על-פי מרקוס","chapter":"14","verse":"4-5","text":"אחדים מן המסובים התמרמרו בינם לבין עצמם על ”הבזבוז“, כלשונם. ”מדוע את מבזבזת את השמן היקר הזה?“ התלוננו. ”יכולת למכור אותו ברווח, ואת הכסף לתת לעניים.“"},{"book":"הבשורה על-פי מרקוס","chapter":"14","verse":"6","text":"”הניחו לה!“ נחלץ ישוע להגנתה."},{"book":"הבשורה על-פי מרקוס","chapter":"14","verse":"7","text":"העניים הנזקקים לעזרה נמצאים אתכם תמיד, ואתם יכולים לעזור להם בכל זמן שתרצו בכך, ואילו אני לא אשאר אתכם עוד זמן רב."},{"book":"הבשורה על-פי מרקוס","chapter":"14","verse":"8","text":"היא עשתה מה שיכלה; היא משחה את גופי בשמן לפני קבורתי."},{"book":"הבשורה על-פי מרקוס","chapter":"14","verse":"9","text":"”אני אומר לכם: בכל מקום שבו תוכרז הבשורה, תיזכר גם האישה הזאת, בזכות המעשה שעשתה.“"},{"book":"הבשורה על-פי מרקוס","chapter":"14","verse":"10","text":"לאחר מכן הלך יהודה איש־קריות, תלמידו של ישוע, אל ראשי הכוהנים כדי לתכנן את הסגרתו של ישוע."},{"book":"הבשורה על-פי מרקוס","chapter":"14","verse":"11","text":"ראשי הכוהנים התלהבו ושמחו על כך שיהודה החליט להסגיר את ישוע, והבטיחו לתת לו כסף."},{"book":"הבשורה על-פי מרקוס","chapter":"14","verse":"12","text":"ביום הראשון של חג הפסח, שבו הקריבו את זבח הפסח, שאלו התלמידים את ישוע היכן ברצונו לערוך את הסדר."},{"book":"הבשורה על-פי מרקוס","chapter":"14","verse":"13","text":"ישוע שלח שניים מתלמידיו לירושלים, כדי לערוך את ההכנות הדרושות, ואמר: ”כשתלכו העירה יבוא לקראתכם אדם ובידו כד מים. לכו אחריו,"},{"book":"הבשורה על-פי מרקוס","chapter":"14","verse":"14","text":"היכנסו אל הבית שאליו ייכנס ואמרו לבעל הבית: ’רבנו שלח אותנו לראות את החדר שהכנת בשביל הסדר‘."},{"book":"הבשורה על-פי מרקוס","chapter":"14","verse":"15","text":"הוא יוביל אתכם לחדר גדול שהכין למעננו בקומה השנייה, ושם תכינו את הסדר.“"},{"book":"הבשורה על-פי מרקוס","chapter":"14","verse":"16","text":"כשהגיעו השניים העירה הכול התרחש בדיוק כפי שאמר להם ישוע, והם הכינו את הסדר."},{"book":"הבשורה על-פי מרקוס","chapter":"14","verse":"17","text":"ישוע ושאר התלמידים הגיעו לשם בערב."},{"book":"הבשורה על-פי מרקוס","chapter":"14","verse":"18","text":"כשישבו לאכול בשולחן פתח ישוע ואמר: ”אמת אני אומר לכם, אחד מכם היושב עכשיו בינינו ואוכל איתנו יבגוד בי ויסגיר אותי.“"},{"book":"הבשורה על-פי מרקוס","chapter":"14","verse":"19","text":"התלמידים נמלאו צער רב, ושאלו: ”האם זה יהיה אני?“"},{"book":"הבשורה על-פי מרקוס","chapter":"14","verse":"20","text":"”אחד מבין השנים־עשר שיטבול איתי את הלחם“, השיב ישוע."},{"book":"הבשורה על-פי מרקוס","chapter":"14","verse":"21","text":"”בן־האדם הולך למות כפי שכתוב שצריך לקרות, אולם אני אומר לכם: אוי לו לאיש שיסגיר אותו; מוטב שלא היה נולד בכלל!“"},{"book":"הבשורה על-פי מרקוס","chapter":"14","verse":"22","text":"בעת הסעודה הוא לקח לחם (מצה), ברך עליו ופרס אותו לפרוסות. הוא הגיש את הפרוסות לתלמידיו ואמר: ”קחו, זהו גופי.“"},{"book":"הבשורה על-פי מרקוס","chapter":"14","verse":"23","text":"לאחר מכן לקח ישוע כוס יין, ברך, הגיש לתלמידיו וכולם שתו ממנה."},{"book":"הבשורה על-פי מרקוס","chapter":"14","verse":"24","text":"”זהו דמי הנשפך למען רבים, דם הברית“, המשיך ישוע."},{"book":"הבשורה על-פי מרקוס","chapter":"14","verse":"25","text":"”ואני אומר לכם שלא אשתה עוד יין עד היום שבו אשתה יין חדש במלכות האלוהים.“"},{"book":"הבשורה על-פי מרקוס","chapter":"14","verse":"26","text":"כל הנוכחים שרו מזמורי תהלים, ולאחר מכן הלכו להר הזיתים."},{"book":"הבשורה על-פי מרקוס","chapter":"14","verse":"27","text":"”כולכם תעזבו אותי,“ אמר ישוע לתלמידיו, ”והרי כתוב: ’אכה את הרעה ותפוצין הצאן‘."},{"book":"הבשורה על-פי מרקוס","chapter":"14","verse":"28","text":"אולם לאחר שאקום לתחייה אלך לגליל ואפגוש אתכם שם.“"},{"book":"הבשורה על-פי מרקוס","chapter":"14","verse":"29","text":"”יקרה מה שיקרה,“ קרא פטרוס, ”אני לעולם לא אעזוב אותך!“"},{"book":"הבשורה על-פי מרקוס","chapter":"14","verse":"30","text":"”דע לך, פטרוס,“ אמר ישוע, ”עד מחר בבוקר, לפני שיקרא התרנגול, אתה תתכחש לי שלוש פעמים.“"},{"book":"הבשורה על-פי מרקוס","chapter":"14","verse":"31","text":"”אני לעולם לא אתכחש לך, אפילו אם יהיה עלי למות יחד אתך!“ נשבע פטרוס, וכל האחרים גם אמרו כך."},{"book":"הבשורה על-פי מרקוס","chapter":"14","verse":"32","text":"הם הגיעו לחורשת עצי־זית הנקראת ”גת־שמני“, וישוע אמר לתלמידיו: ”חכו לי כאן עד שאחזור. אני הולך להתפלל.“"},{"book":"הבשורה על-פי מרקוס","chapter":"14","verse":"33","text":"הוא לקח איתו את פטרוס, יעקב ויוחנן, ולפתע נמלא חרדה ומועקה מפני העומד לבוא עליו."},{"book":"הבשורה על-פי מרקוס","chapter":"14","verse":"34","text":"”אני מתייסר עד מוות!“ אמר להם ישוע. ”חכו כאן… הישארו ערים….“"},{"book":"הבשורה על-פי מרקוס","chapter":"14","verse":"35","text":"הוא התרחק מהם מעט, כרע ברך על האדמה והתפלל שאלוהים יוותר לו על העומד לקרות לו, אם אכן אפשרי."},{"book":"הבשורה על-פי מרקוס","chapter":"14","verse":"36","text":"”אבא,“ קרא ישוע, ”אתה כל יכול. אנא, הרחק ממני את כוס הייסורים. אולם לא כרצוני כי אם רצונך ייעשה!“"},{"book":"הבשורה על-פי מרקוס","chapter":"14","verse":"37","text":"לאחר מכן הוא חזר אל שלושת התלמידים ומצא אותם ישנים. ”שמעון,“ קרא ישוע לפטרוס, ”אתה ישן? האם לא יכולת להישאר ער שעה אחת בלבד?"},{"book":"הבשורה על-פי מרקוס","chapter":"14","verse":"38","text":"עמדו על המשמר והתפללו שלא תבואו לידי ניסיון. אני יודע שהרוח אכן רוצה, אבל גופכם חלש כל־כך!“"},{"book":"הבשורה על-פי מרקוס","chapter":"14","verse":"39","text":"ישוע הלך להתפלל שוב, וחזר על תחינתו לפני אלוהים."},{"book":"הבשורה על-פי מרקוס","chapter":"14","verse":"40","text":"הוא חזר אל תלמידיו, וגם הפעם מצא אותם ישנים, כי עיניהם היו כבדות. הם לא ידעו כיצד לתרץ את הדבר."},{"book":"הבשורה על-פי מרקוס","chapter":"14","verse":"41","text":"כשחזר אליהם ישוע בפעם השלישית הוא קרא: ”קומו! ישנתם מספיק? הגיעה השעה שבן־האדם יימסר לידי אנשים חוטאים."},{"book":"הבשורה על-פי מרקוס","chapter":"14","verse":"42","text":"קומו, הבה נלך מכאן. הביטו, הנה מתקרב האיש שיסגיר אותי.“"},{"book":"הבשורה על-פי מרקוס","chapter":"14","verse":"43","text":"לפני שהספיק ישוע לסיים את דבריו הגיע למקום יהודה, אחד משנים־עשר התלמידים, ואיתו המון שנשלח מטעם ראשי הכוהנים והסופרים והזקנים. כולם היו מצוידים בחרבות ובמקלות."},{"book":"הבשורה על-פי מרקוס","chapter":"14","verse":"44","text":"יהודה תיאם איתם מראש ואמר: ”אני אגש לישוע ואנשק אותו, כדי שתדעו מיהו ותוכלו לתפוס אותו ולהוביל אותו בלוית משמר.“"},{"book":"הבשורה על-פי מרקוס","chapter":"14","verse":"45","text":"יהודה ניגש אליו. ”רבי!“ קרא יהודה כשהוא מחבק ומנשק אותו."},{"book":"הבשורה על-פי מרקוס","chapter":"14","verse":"46","text":"ואז תפסו את ישוע ואסרו אותו."},{"book":"הבשורה על-פי מרקוס","chapter":"14","verse":"47","text":"פטרוס שלף מיד את חרבו והכה באחד מהם שהתברר להיות משרתו של הכהן הגדול, וקיצץ את אוזנו."},{"book":"הבשורה על-פי מרקוס","chapter":"14","verse":"48","text":"”מדוע אתם מתנפלים עלי בחרבות ובמקלות?“ שאל ישוע. ”האם אני פושע מסוכן?"},{"book":"הבשורה על-פי מרקוס","chapter":"14","verse":"49","text":"מדוע לא אסרתם אותי בבית־המקדש? הרי לימדתי שם בכל יום ויכולתם לתפוס אותי ללא התנגדות. אבל מה שכתוב צריך להתקיים.“"},{"book":"הבשורה על-פי מרקוס","chapter":"14","verse":"50","text":"בינתיים ברחו כל התלמידים."},{"book":"הבשורה על-פי מרקוס","chapter":"14","verse":"51-52","text":"נער אחד שהתלווה לישוע לבש סדין בלבד. כשניסו לתפוס אותו, הנער השאיר את הסדין בידם וברח מפניהם ערום."},{"book":"הבשורה על-פי מרקוס","chapter":"14","verse":"53","text":"ישוע נלקח אל בית הכוהן הגדול, ועד מהרה התאספו שם כל ראשי הכוהנים, הזקנים והסופרים."},{"book":"הבשורה על-פי מרקוס","chapter":"14","verse":"54","text":"פטרוס הלך אחריהם במרחק מה ונכנס לחצר הכוהן הגדול. הוא התיישב בין המשרתים והתחמם ליד המדורה."},{"book":"הבשורה על-פי מרקוס","chapter":"14","verse":"55","text":"ראשי הכוהנים וחברי הסנהדרין ניסו למצוא סיבה מספקת כדי להוציא את ישוע להורג, אך מאמציהם היו לשווא."},{"book":"הבשורה על-פי מרקוס","chapter":"14","verse":"56","text":"עדי שקר רבים התנדבו להעיד נגדו, אולם עדויותיהם סתרו זו את זו."},{"book":"הבשורה על-פי מרקוס","chapter":"14","verse":"57","text":"לבסוף קמו עדי שקר נוספים שהעידו:"},{"book":"הבשורה על-פי מרקוס","chapter":"14","verse":"58","text":"”שמענו אותו אומר: ’אני אהרוס את המקדש הזה שנבנה בידי אדם, ותוך שלושה ימים אקים מקדש אחר שאינו מעשה ידי אדם!‘ “"},{"book":"הבשורה על-פי מרקוס","chapter":"14","verse":"59","text":"אולם עדות זאת גם לא הייתה מספקת."},{"book":"הבשורה על-פי מרקוס","chapter":"14","verse":"60","text":"הכהן הגדול עמד באמצע החדר ושאל את ישוע: ”מה יש לך לומר להגנתך? מה יש לך לומר על כל ההאשמות נגדך?“"},{"book":"הבשורה על-פי מרקוס","chapter":"14","verse":"61","text":"ישוע לא פצה את פיו, והכהן הגדול המשיך לשאול אותו: ”האם אתה המשיח בן־האלוהים?“"},{"book":"הבשורה על-פי מרקוס","chapter":"14","verse":"62","text":"”אני הוא,“ השיב ישוע, ”אתם עוד תראו את בן־האדם יושב לימין האלוהים, ובא בענני השמים.“"},{"book":"הבשורה על-פי מרקוס","chapter":"14","verse":"63","text":"הכהן הגדול התרגז מאוד וקרע את בגדיו מעליו. ”למה אנו זקוקים עוד?“ שאל בכעס. ”איננו זקוקים להוכחות נוספות!"},{"book":"הבשורה על-פי מרקוס","chapter":"14","verse":"64","text":"שמעתם את הגידופים שלו. מהו פסק־דינכם?“ הם הצביעו פה אחד בעד הוצאתו להורג."},{"book":"הבשורה על-פי מרקוס","chapter":"14","verse":"65","text":"לאחר השמעת פסק־הדין החל קהל הנוכחים לירוק על ישוע ולהתעלל בו. הם קשרו את עיניו והכו אותו בכל גופו. ”נחש מי הכה אותך, נביא שכמותך?“ לעגו לו. גם השומרים שלקחו אותו משם הכו אותו באגרופים."},{"book":"הבשורה על-פי מרקוס","chapter":"14","verse":"66-67","text":"כל אותו זמן היה פטרוס בחצר. אחת המשרתות בבית הכהן הגדול זיהתה את פטרוס שהתחמם ליד המדורה. היא הביטה בו בתשומת לב רבה והכריזה: ”אתה היית עם ישוע מנצרת!“"},{"book":"הבשורה על-פי מרקוס","chapter":"14","verse":"68","text":"פטרוס הכחיש מיד את ההאשמה. ”אינני יודע כלל על מה את מדברת!“ אמר ועבר לקצה האחר של החצר."},{"book":"הבשורה על-פי מרקוס","chapter":"14","verse":"69","text":"המשרתת ראתה אותו עומד שם ולא הרפתה ממנו. ”הנה אחד התלמידים של ישוע!“ קראה בקול."},{"book":"הבשורה על-פי מרקוס","chapter":"14","verse":"70","text":"פטרוס שוב הכחיש את דבריה."},{"book":"הבשורה על-פי מרקוס","chapter":"14","verse":"71","text":"פטרוס החל לקלל ונשבע: ”אני בכלל לא מכיר את האיש שעליו אתם מדברים!“"},{"book":"הבשורה על-פי מרקוס","chapter":"14","verse":"72","text":"באותו רגע קרא התרנגול בפעם השנייה."}]}