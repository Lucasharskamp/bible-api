{"data":[{"book":"Luka","chapter":"5","verse":"1","text":"Ligono limonga, Yesu peayimili mumihana ya nyanja ya ku Genezaleti, msambi wa vandu vamhinyayi kumtindila, muni vayuwanila lilovi la Chapanga."},{"book":"Luka","chapter":"5","verse":"2","text":"Ndi aziweni watu zivili mumuhana ya nyanja, zavazilekili valova somba, muni vene vasanja ngwanda zavi."},{"book":"Luka","chapter":"5","verse":"3","text":"Yesu akayingila muwatu wa mundu mmonga mwavamkemela Simoni, akamjovela Simoni wusayi watu pamuhana hegelesa mumanji palongolo padebe kuhuma pandumba. Yesu akatama muwatu na kutumbula kuwula msambi wa vandu."},{"book":"Luka","chapter":"5","verse":"4","text":"Peamali kuwula, akamjovela Simoni, “Hegelesa watu waku mbaka pamanji gamahele, mukahelesa ngwanda zinu mlova somba.”"},{"book":"Luka","chapter":"5","verse":"5","text":"Simoni akamyangula, “Bambu, tikangamili kulova somba kilu yoha kawaka chindu chetipati, nambu ndava ujovi veve yati tihamba kuhelesa ngwanda mumanji.”"},{"book":"Luka","chapter":"5","verse":"6","text":"Ndi pavahelisi ngwanda zavi, vakapata somba zamahele mbaka ngwanda zikatumbula kudauka."},{"book":"Luka","chapter":"5","verse":"7","text":"Vakavakemelela na vayavi vevavi muwatu wungi, vabwelayi kuvatangatila. Vakabwela, vakamemesa watu zoha zivili somba mbaka zikatumbula kudodomela."},{"book":"Luka","chapter":"5","verse":"8","text":"Simoni Petili pealoli genago, akamfugamila Yesu akajova, “Bambu uwuka palongolo yangu, ndava nene mwenimbudila Chapanga!”"},{"book":"Luka","chapter":"5","verse":"9","text":"Ndava vapatili somba zamahele. Simoni pamonga na vayaki voha vakakangasa,"},{"book":"Luka","chapter":"5","verse":"10","text":"Mewawa Yakobo na Yohani vana va Zebedayo vevavili valova somba vayavi, pamonga na Simoni na vene vakakangasa. Yesu akamjovela Simoni, “Kotoka kuyogopa, kutumbula hinu wivya lepi mlova somba nambu yati wivya mlova wa vandu ndi kuvaleta vandu kwa Bambu.”"},{"book":"Luka","chapter":"5","verse":"11","text":"Ndi, pavamali kuzivika watu zila mumhana ya nyanja, vakagaleka goha na kumlanda Yesu."},{"book":"Luka","chapter":"5","verse":"12","text":"Ndi Yesu paavi kumuji umonga wa kwenuko, mgosi mmonga anamabudi higa yoha pamuweni Yesu, akamgwilila chakukupama mumagendelu gaki na akamjovela, “Bambu, ngati wigana uhotola kuninyambisa.”"},{"book":"Luka","chapter":"5","verse":"13","text":"Yesu akatalambula chiwoko chaki na kumpamisa akamjovela, “Nigana unyambasikayi!” Bahapo akalama mabudi gala."},{"book":"Luka","chapter":"5","verse":"14","text":"Yesu akambesa, “Ukoto kumjovela mundu yeyoha, ndi uhamba ukajilangisa kwa Mteta wa Chapanga, ukawusa luteta ngati cheyilagiza mumhilu ya Chapanga geampeli Musa, muni yimanyikana kwa vene kulangisa kuvya unyambisiwi.”"},{"book":"Luka","chapter":"5","verse":"15","text":"Nambu Lilovi la Yesu likayendelea kudandasika pandu poha, na misambi ya vandu vakakonganeka muni vamyuwanila na kulamiswa matamu gavi."},{"book":"Luka","chapter":"5","verse":"16","text":"Nambu mwene akajibagula kuchiyepela, akavya mukuyupa kwa Chapanga."},{"book":"Luka","chapter":"5","verse":"17","text":"Ligono limonga, Yesu peavili mukuwula. Vafalisayu na vawula va malagizu ga Musa kuhuma mukila chijiji cha ku Galilaya na Yudea na Yelusalemu vakavya kutama penapo. Na makakala ga Bambu wavi pamonga nayu, wa kulamisa vatamu."},{"book":"Luka","chapter":"5","verse":"18","text":"Ndi lukumbi lulalula, vakabwela vandu vevamugegesini mundu mgosi palusongwani, mwepolili higa agonili lusongwani, vakalinga kumyingisa mugati, vamuvikayi palongolo ya Yesu."},{"book":"Luka","chapter":"5","verse":"19","text":"Nambu nakuhotola kuyingila nayu mugati ndava ya vandu vamahele. Ndi vakakwela panani ya nyumba vakabowola chipagalu, na vakamuhelesa mweapoli yula pamonga na lusongwani lwaki mbaka peavili Yesu.Vandu mcheche vakumuhelesa mutamu mulusongwani"},{"book":"Luka","chapter":"5","verse":"20","text":"Yesu peayiweni kusadika kwavi kula, akamjovela mwaalwala yula, “Nkozi wangu, ulekekiswi kumbudila Chapanga waku.”"},{"book":"Luka","chapter":"5","verse":"21","text":"Vafalisayu na vawula va malagizu ga Chapanga geampeli Musa vakatumbula kukotana, “Mwenuyu mundu kiki mweakumliga Chapanga? Kawaka mundu mweihotola kulekekesa kubuda ndi nga Chapanga mwene!”"},{"book":"Luka","chapter":"5","verse":"22","text":"Nambu Yesu amanyili maholo gavi akavakota, “Ndava kyani mukujikota genago mumitima yinu?"},{"book":"Luka","chapter":"5","verse":"23","text":"Chinonopa kiki, kujova ‘ulekekiswi kumbudila Chapanga waku,’ Amala kujova ‘Yima ugendayi’"},{"book":"Luka","chapter":"5","verse":"24","text":"Hinu, nigana mumanyayi, Mwana wa Mundu ana uhotola wa kuvalekekesa vandu pamulima vevakumbudila Chapanga.” Ndi akamjovela mwaalwala yula, “Yima, tola lusongwani lwaku, uhamba kunyumba!”"},{"book":"Luka","chapter":"5","verse":"25","text":"Bahapo, mundu mweapoli yula akayima akatola, lusongwani lwaki lweagonili na akawuya kunyumba yaki kuni amulumbalila Chapanga."},{"book":"Luka","chapter":"5","verse":"26","text":"Vandu voha vakakangasa na kuvya na wogohi, kuni vamulumbalilayi Chapanga vakajova, “Tigaweni mambu ga kukangasa lelu!”"},{"book":"Luka","chapter":"5","verse":"27","text":"Kangi, Yesu akahuma kuvala ndi amuwene mtola kodi mwavamkemela Lawi atamili munyumba ya kutolela kodi. Yesu akamjovela, “Nilandayi!”"},{"book":"Luka","chapter":"5","verse":"28","text":"Lawi akayima na kuleka kila chindu, akamlanda."},{"book":"Luka","chapter":"5","verse":"29","text":"Kangi, Lawi amgongolili Yesu kunyumba yaki, na msambi wa vatola kodi na vandu vangi vatamili kulya pamonga na Yesu."},{"book":"Luka","chapter":"5","verse":"30","text":"Vafalisayu na vawula va Malagizu ga Chapanga geampeli Musa vakavang'ung'utila vawuliwa vaki vakajova, “Ndava kyani mwilya na vatola kodi na vandu vevakumbudila Chapanga?”"},{"book":"Luka","chapter":"5","verse":"31","text":"Yesu akavayangula, “Vangalwala vigana lepi mlamisa, nambu vevilwala vigana mlamisa."},{"book":"Luka","chapter":"5","verse":"32","text":"Nene nibweli lepi kuvakemela vandu vevikita gegakumganisa Chapanga, nibweli kuvakemela vandu vevakumbudila Chapanga vamuwuyila.”"},{"book":"Luka","chapter":"5","verse":"33","text":"Vandu vangi vakamjovela Yesu, “Vawuliwa va Yohani vakujihinisa chakulya na kuyupa, na vawuliwa va Vafalisayu na vene vikita mewa. Nambu vawuliwa vaku vilya na vinywa.”"},{"book":"Luka","chapter":"5","verse":"34","text":"Yesu akavayangula, “Wu, muhololela kuvya muhotola kuvakita vankozi va mkolo ndowa vajihinisa chakulya kuni vavi pamonga na mkolo ndowa?"},{"book":"Luka","chapter":"5","verse":"35","text":"Nambu lwalabwela lukumbi lwa Bambu kuwusiwa kuhuma kwavi, ndi penapo yati vakujihinisa kulya.”"},{"book":"Luka","chapter":"5","verse":"36","text":"Kangi Yesu akavajovela luhumu ulu, “Kawaka mundu mweipapula chilaka munyula ya mupya na kutota mulindimula. Ngati akitili chenichi, yati ayihalabisi nyula yeniyo na chilaka chenicho yati chiwanangana lepi na lindimula lila.”"},{"book":"Luka","chapter":"5","verse":"37","text":"Kavili kawaka mundu mweisopa divayi ya mupya mulindimula la lihaku lelitengenizwi kwa chikumba, akakita chenicho, mahaku ga chikumba gala gipapuka na divayi yiyitika na mahaku ga chikumba yati gipapuka."},{"book":"Luka","chapter":"5","verse":"38","text":"Nambu divayi ya mupya yisopewa mumahaku ga chikumba cha mupya."},{"book":"Luka","chapter":"5","verse":"39","text":"Kawaka mundu mweinogela kunywa divayi ya mupya ngati akalongolili kunywa divayi ya kadeni. Muni ijova ya kadeni yila yabwina neju."}]}