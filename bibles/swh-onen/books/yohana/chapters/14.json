{"data":[{"book":"Yohana","chapter":"14","verse":"1","text":"Yesu akawaambia, “Msifadhaike mioyoni mwenu, mnamwamini Mungu, niaminini na mimi pia."},{"book":"Yohana","chapter":"14","verse":"2","text":"Nyumbani kwa Baba yangu kuna makao mengi. Kama sivyo, ningeliwaambia. Naenda kuwaandalia makao."},{"book":"Yohana","chapter":"14","verse":"3","text":"Nami nikienda na kuwaandalia makao, nitarudi tena na kuwachukua mkae pamoja nami, ili mahali nilipo, nanyi mpate kuwepo."},{"book":"Yohana","chapter":"14","verse":"4","text":"Ninyi mnajua njia ya kufika ninakokwenda.”"},{"book":"Yohana","chapter":"14","verse":"5","text":"Tomaso akamwambia, “Bwana, sisi hatujui unakokwenda, tutaijuaje njia?”"},{"book":"Yohana","chapter":"14","verse":"6","text":"Yesu akawaambia, “Mimi ndimi njia na kweli na uzima. Mtu hawezi kuja kwa Baba isipokuwa kwa kupitia kwangu."},{"book":"Yohana","chapter":"14","verse":"7","text":"Kama mngenijua mimi, mngemjua na Baba pia. Tangu sasa, mnamjua Baba yangu, tena mmemwona.”"},{"book":"Yohana","chapter":"14","verse":"8","text":"Filipo akamwambia, “Bwana, tuonyeshe Baba yako yatosha.”"},{"book":"Yohana","chapter":"14","verse":"9","text":"Yesu akamjibu, “Filipo, nimekaa nanyi muda huu wote hata usinijue? Mtu yeyote aliyeniona mimi, amemwona Baba. Sasa wawezaje kusema, ‘Tuonyeshe Baba’?"},{"book":"Yohana","chapter":"14","verse":"10","text":"Je, huamini ya kuwa mimi niko ndani ya Baba, naye Baba yuko ndani yangu? Maneno ninayowaambia siyasemi kwa ajili yangu mwenyewe, bali Baba akaaye ndani yangu ndiye atendaye hizi kazi."},{"book":"Yohana","chapter":"14","verse":"11","text":"Nisadiki mimi kwamba niko ndani ya Baba na Baba yuko ndani yangu, la sivyo, niaminini kwa sababu ya zile kazi nizitendazo."},{"book":"Yohana","chapter":"14","verse":"12","text":"Amin, amin nawaambia, yeyote aniaminiye mimi, kazi nizifanyazo yeye atazifanya, naam na kubwa kuliko hizi atazifanya, kwa sababu mimi ninakwenda kwa Baba."},{"book":"Yohana","chapter":"14","verse":"13","text":"Nanyi mkiomba lolote kwa Jina langu, hilo nitalifanya, ili Baba apate kutukuzwa katika Mwana."},{"book":"Yohana","chapter":"14","verse":"14","text":"Kama mkiniomba lolote kwa Jina langu nitalifanya."},{"book":"Yohana","chapter":"14","verse":"15","text":"“Kama mnanipenda, mtazishika amri zangu."},{"book":"Yohana","chapter":"14","verse":"16","text":"Nami nitamwomba Baba, naye atawapa Msaidizi mwingine akae nanyi milele."},{"book":"Yohana","chapter":"14","verse":"17","text":"Huyo ndiye Roho wa kweli ambaye ulimwengu hauwezi kumpokea, kwa sababu haumwoni wala haumjui. Ninyi mnamjua kwa kuwa yuko pamoja nanyi naye anakaa ndani yenu."},{"book":"Yohana","chapter":"14","verse":"18","text":"Sitawaacha ninyi yatima, naja kwenu."},{"book":"Yohana","chapter":"14","verse":"19","text":"Bado kitambo kidogo ulimwengu hautaniona tena, ila ninyi mtaniona, kwa kuwa mimi ni hai, ninyi nanyi mtakuwa hai."},{"book":"Yohana","chapter":"14","verse":"20","text":"Wakati huo mtajua ya kuwa mimi niko ndani ya Baba na ninyi mko ndani yangu na mimi niko ndani yenu."},{"book":"Yohana","chapter":"14","verse":"21","text":"Yeyote mwenye amri zangu na kuzishika ndiye anipendaye, naye anipendaye atapendwa na Baba yangu, nami nitampenda na kujidhihirisha kwake.”"},{"book":"Yohana","chapter":"14","verse":"22","text":"Ndipo Yuda, siyo Iskariote, akamwambia, “Bwana, itakuwaje kwamba utajidhihirisha kwetu na si kwa ulimwengu?”"},{"book":"Yohana","chapter":"14","verse":"23","text":"Yesu akamjibu, “Mtu yeyote akinipenda atalishika neno langu na Baba yangu atampenda, nasi tutakuja kwake na kufanya makao yetu kwake."},{"book":"Yohana","chapter":"14","verse":"24","text":"Mtu yeyote asiyenipenda hayashiki maneno yangu na maneno niliyowapa si yangu bali ni ya Baba aliyenituma."},{"book":"Yohana","chapter":"14","verse":"25","text":"“Nimewaambia mambo haya yote wakati bado niko pamoja nanyi."},{"book":"Yohana","chapter":"14","verse":"26","text":"Lakini huyo Msaidizi, yaani, huyo Roho Mtakatifu, ambaye Baba atamtuma kwenu kwa Jina langu, atawafundisha mambo yote na kuwakumbusha yote niliyowaambia."},{"book":"Yohana","chapter":"14","verse":"27","text":"Amani nawaachia, amani yangu nawapa, amani hii niwapayo si kama ile ulimwengu utoayo. Msifadhaike mioyoni mwenu, wala msiogope."},{"book":"Yohana","chapter":"14","verse":"28","text":"“Mlinisikia nikisema, ‘Ninakwenda zangu, lakini nitarudi tena.’ Kama kweli mngelinipenda mngelifurahi kwa kuwa naenda kwa Baba, kwani Baba ni mkuu kuniliko mimi."},{"book":"Yohana","chapter":"14","verse":"29","text":"Nimewaambia mambo haya kabla hayajatukia, ili yatakapotukia mpate kuamini."},{"book":"Yohana","chapter":"14","verse":"30","text":"Sitasema nanyi zaidi, kwa sababu yule mkuu wa ulimwengu huu anakuja, naye hana kitu kwangu,"},{"book":"Yohana","chapter":"14","verse":"31","text":"lakini ulimwengu upate kujua kuwa ninampenda Baba, nami hufanya vile Baba alivyoniamuru."}]}