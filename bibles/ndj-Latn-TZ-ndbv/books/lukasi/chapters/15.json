{"data":[{"book":"Lukasi","chapter":"15","verse":"1","text":"Lijuva limu, vasumula mbiya na vavelili na sambi vatangalili vayendili kumpikanisha Yesu."},{"book":"Lukasi","chapter":"15","verse":"2","text":"Mafwalisayu na vawula va Malawu vakandili kung'ong'oleka, “Mloli mundu ayu! Akuvalalika vavelili na sambi, kunu akulya nawu!”"},{"book":"Lukasi","chapter":"15","verse":"3","text":"Yesu kavayangula kwa kuvawombela chilangushilu:"},{"book":"Lukasi","chapter":"15","verse":"4","text":"“Muyenu yumu wa yumwi kava na vafungami mya, pawona yumu wa vala kayamila, dagoli liki? Davaleki vala milongu tisa na tisa kumidasi na kuyenda kumusaka yula yayaghamilili mbaka amuwoni?"},{"book":"Lukasi","chapter":"15","verse":"5","text":"Pamupata, damupapi mumakombi kunu pasekilela."},{"book":"Lukasi","chapter":"15","verse":"6","text":"Pafika kaya, davakemi vaghanja mundu na kuvawombela, ‘Muyisi mulyi na kulanda pamu na nenga, kwanongwa ndimuwona fungami wangu yayaghamilili.’"},{"book":"Lukasi","chapter":"15","verse":"7","text":"Kandi nguvawombela, dayivi cheleli buja kula kumbindi kwa Chapanga kwa mundu yumu yavelili na sambi papomela, pitu vala vandu milongu tisa na tisa yivayiwona goleki, vakudayiliwa ng'odu kupomela."},{"book":"Lukasi","chapter":"15","verse":"8","text":"“Awu mukucha wuli? Tudeti mdala yumoyu kana migwala lilongu limu lya mbiya, payaghamisha yimu, dagoli liki? Dakwati motu na kufyayila munyumba na kuyisaka kwa unofu mbaka ayiwoni."},{"book":"Lukasi","chapter":"15","verse":"9","text":"Payiwona, davakemi vaghanja vaki na vajofi vaki na kuvawombela, ‘Tufini, kwanongwa ndiliwona ligwala liyaghamilili.’"},{"book":"Lukasi","chapter":"15","verse":"10","text":"Topi nguvawombela, dayiwi nahawu kwa makungu va Chapanga davasekileli kwanongwa mundu yumu avelili na sambi kapomela.”"},{"book":"Lukasi","chapter":"15","verse":"11","text":"Yesu kayendelela kudeta, “Kwavelili mundu yumu ayu yavelili na vana vavili valumi."},{"book":"Lukasi","chapter":"15","verse":"12","text":"Yula mdokwa kamuwombela tati mundu, ‘Tati, unyimbi mbala yangu.’ Na mweni kavaghanisha mali shaki."},{"book":"Lukasi","chapter":"15","verse":"13","text":"Vapitili majuva vatangalili ha, kahemesha mbala yaki, ayendili na mbiya shapatili mlima wa kutali, aku ayanangili mbiya."},{"book":"Lukasi","chapter":"15","verse":"14","text":"Pamalishili findu fyosi, yafumbukili njala ngomi mlima wula na mweni akandili kughayanika."},{"book":"Lukasi","chapter":"15","verse":"15","text":"Aluvili chichuku kwa mundu yumu wa kukula na mweni amuyeghili kufitava yaki kuvadima vangubi."},{"book":"Lukasi","chapter":"15","verse":"16","text":"Adobukelili kulya mibandi ya filivi fya ngubi, kwavelili kwa hela mundu yamgayilili chindu ghalyi."},{"book":"Lukasi","chapter":"15","verse":"17","text":"Pakandili kupata luhala, kayihola, ‘Mbona kuna vagolafichuku vatangalili kwa tati wangu, vakulya na kufileka, kunu nenga ngusova njala?"},{"book":"Lukasi","chapter":"15","verse":"18","text":"Dang'uyi kwa tati wangu na kumuwombela, Tati, mifya kwa Chapanga na kwa yuwi."},{"book":"Lukasi","chapter":"15","verse":"19","text":"Ukotoo kungema kandi mwana waku. Ugoli kucha mgolafichuku waku yumu.’"},{"book":"Lukasi","chapter":"15","verse":"20","text":"Topi akandili mwanja kuwuya kwa tati mundu."},{"book":"Lukasi","chapter":"15","verse":"21","text":"Mwana waki kamuwombela, ‘Tati, mifya kwa Chapanga na mifya kwa yuwi. Ukotoo kungema kandi mwana waku.’"},{"book":"Lukasi","chapter":"15","verse":"22","text":"Lakini tati waki kavawombela vandumindumi vaki, ‘Mlopukeshi! Muyeghi yingwa sha nyanyi mukamfwalishi! Mumfwalishi peti na filatu!"},{"book":"Lukasi","chapter":"15","verse":"23","text":"Mumsinjili ngwada wa senga yanunili, tulyi na tusekileli!"},{"book":"Lukasi","chapter":"15","verse":"24","text":"Kwa nongwa ayu mwana wangu, yavelili kasova, kumbi munofu, yavelili kayaghamila, lakini ponopa kawoneka.’ Vakandili kulumbilila."},{"book":"Lukasi","chapter":"15","verse":"25","text":"“Chipindi achi mkulu mundu avelili akali kufitava. Pawuyeghi, pafikili pabehi na kaya apikinishili filumbi na ng'oma."},{"book":"Lukasi","chapter":"15","verse":"26","text":"Amukemili mvanda yumu, kamudasha, ‘Kuna liki?’"},{"book":"Lukasi","chapter":"15","verse":"27","text":"Ayu mgolafichuku kamuwombela, ‘Mfwata waku kawuya kaya na tati waku kamusinjila ngwada yanunili kwanongwa kamupata kandi akali munofu.’"},{"book":"Lukasi","chapter":"15","verse":"28","text":"“Ayu kijana mkomi akalalili akalemeyi kuyingila munyumba. Tati waki kafuma panji na kumudedeveka ayingili."},{"book":"Lukasi","chapter":"15","verse":"29","text":"Lakini mweni kayangula, ‘Uloli, myaka yosi ngukugolela chichuku, ngalihela kulema Malawu vaku hata mwanja wumu. Kunyimba liki? Ukali hela kunyimba hata gwada yumu ngagoli lihungu pamu na vaghanja vangu."},{"book":"Lukasi","chapter":"15","verse":"30","text":"Lakini mwana waku ayu yayanangili mali shaku kwa vadala vawoni, pawuyili hela kumsinjila ngwada yula yanunili.’"},{"book":"Lukasi","chapter":"15","verse":"31","text":"Tati waki kamuyangula, ‘Mwana wangu, yuwi kuva pamu na nenga majuva vonda na chimelili nachu ndi chaku."},{"book":"Lukasi","chapter":"15","verse":"32","text":"Tukuyilata kugoli lihungu na kusekelela, kwanongwa ayu mlongu waku yavelili kasova, ponopa munofu, yavelili kayamila, lakini ponopa kawoneka.’ ”"}]}