{"data":[{"book":"मत्‌ती","chapter":"24","verse":"1","text":"ईसु मंदीर सी नीकळीन जवा बाज र्‌यो हतो ता तीना चेला मंदीर नी बणावट ने देखाड़वा करीन तीनी ह़ाते आया।"},{"book":"मत्‌ती","chapter":"24","verse":"2","text":"पण ईसु तीमने केदो, तमु आने ह़ुदा उबा हय रेला देख र्‌या? पण मे तमने ह़ाचलीन केम, आञे ह़ारीक आहया मंदीर ना दगड़ा पोर दगड़ो बी नी रेय। आहयु आखु ओदार नाखहे।"},{"book":"मत्‌ती","chapter":"24","verse":"3","text":"जत्‌यार ईसु जेतुन बड़ा पोर पुगीन बह ज्‌यो, ता चेला एक धेड़े ईसु ह़ाते आवीन केदा, आमने देखाड़, आहयु आखु कत्‌यार हयहे? अने तारी आव्‌वा नी अने कळजुग खत्‌तम हयवा नी सेलाणी ह़ु रेहे?"},{"book":"मत्‌ती","chapter":"24","verse":"4","text":"ईसु तीमने जपाप आप्‌यो, चेतीन रेवो। कोय तमने धोको नी दी देय।"},{"book":"मत्‌ती","chapter":"24","verse":"5","text":"काहाके घणा माणहु मारु नाम लीन आवह़े अने केहे, “मेत मसी से, अने तीहया घणा ढेरका माणहु ने भटकाड़ देहे।”"},{"book":"मत्‌ती","chapter":"24","verse":"6","text":"तमु लड़ाय अने झगड़ा नो हुकवाड़ो ह़मळह़ु। आहयी वात ह़मळीन तमु घबरायजो नी, काहाके ईसम ते हयहेन-हयहे। पण तीहयी टेमे खत्‌तम नी हये।"},{"book":"मत्‌ती","chapter":"24","verse":"7","text":"आखी जाती ना माणहु आंबा-सांबा झगड़ो करवा करीन हुहड़ीन जहे। एक राज्‌य ना माणहु बीजा राज्‌य ना माणहु भणी झुमायवा जहे। जां तां काळ पड़हे। अने जां तां भुकम्‌प हयहे।"},{"book":"मत्‌ती","chapter":"24","verse":"8","text":"आहयु आखु आव्‌वा वाळी गरा नी सुरुवात से।"},{"book":"मत्‌ती","chapter":"24","verse":"9","text":"मारा नाम नी करते आखी जाती ना माणहु तमारी सी ह़ीगी करहे, अने तीहयी टेमे माणहु तमने वेला पड़ाव्‌वा करीन धरावह़े अने तीहया तमने मार नाखहे।"},{"book":"मत्‌ती","chapter":"24","verse":"10","text":"तीहयी टेमे घणा ढेरका माणहु मार पोर गेथो भरहो सोड़ देहे। अने तीहया एक-बीजा ने धरावह़े, अने एक-बीजा सी ह़ीगी करहे।"},{"book":"मत्‌ती","chapter":"24","verse":"11","text":"अने ढेरेत झुटा भगवान वगे गेथा केण्‌या माणहु आय लागहे। अने घणा ढेरका माणहु ने भगवान ना भरहा गेथा सेटा कर देहे।"},{"book":"मत्‌ती","chapter":"24","verse":"12","text":"पाप करन्‌या वदवा सी घणा ढेरका माणहु नो मोंग टाडो पड़ जहे।"},{"book":"मत्‌ती","chapter":"24","verse":"13","text":"24:13 मत्‌ती 10:22बाखीन जे आखरी लग दम धरहे, तीनेत छुटकारो जड़हे।"},{"book":"मत्‌ती","chapter":"24","verse":"14","text":"आहयी कळी ना आखी जाती ना माणहु ने खुस-खबर नी गवा राखवा करीन तीमनी मे भगवान ना राज नी आहयी खुस-खबर नु परच्‌यार हयहे, अने अळतेण कळजुग खत्‌तम हयवा नी टेम आय लागहे"},{"book":"मत्‌ती","chapter":"24","verse":"15","text":"एतरे जत्‌यार तमु खत्‌तम करवा वाळी चीज ने मंदीर ना चोखला जागा मे उबी हय रेली देखो, जीना बारा मे भगवान वगे गेथो केण्‌यो दानीयल केदलो हतो; भणवा वाळो ह़मजी लेवा जोवे के आनु मतलब ह़ु से?"},{"book":"मत्‌ती","chapter":"24","verse":"16","text":"ता, तीहयी टेमे जे माणहु युहद्‌या मे हय, तीहया बड़ा पोर नाह जवा जोवे;"},{"book":"मत्‌ती","chapter":"24","verse":"17","text":"24:17 लुका 17:31अने जे घोर नी छत पोर हय, तीहयो आह़फा ना घोर नु ह़मान लेवा हेटो नी उतरवा जोवे;"},{"book":"मत्‌ती","chapter":"24","verse":"18","text":"जे खेतर मे हय, तीहयो आह़फा ना लुगड़ा लेवा करीन पासो नी आव्‌वा जोवे।"},{"book":"मत्‌ती","chapter":"24","verse":"19","text":"तीहया दाड़ा मे जे बयर भारेपोगे हहे अने सोरु ने धाय धवाड़ती हहे, तीनी जुगु गरा ना दाड़ा केवायहे!"},{"book":"मत्‌ती","chapter":"24","verse":"20","text":"वीन्‌ती कर्‌या करो के ह़ीयाळा ना दाड़ा मे, नीता अराम ना दाड़े नाहवा नी पड़े;"},{"book":"मत्‌ती","chapter":"24","verse":"21","text":"24:21 परकासीतवाक्‌य 7:14काहाके तीहयी टेमे घण-जबर गरा आवह़े, भगवान कळ घड़्‌यो तत्‌यार गेथी हजु लग एतरी मोटी गरा नी आवी हय, एतरी मोटी गरा आवह़े। अने अळी एवी गरा कदी नी आवे।24:21 दानीयल 12:1; परकासीतवाक्‌य 7:14"},{"book":"मत्‌ती","chapter":"24","verse":"22","text":"कदीम मालीक तीहया दाड़ा ने कम नी करतो, ता एक बी जीव नी बचता; बाखीन टाळला माणहु नी करते जीमने तीहयो टाळलो से, तीहया गरा ना दाड़ा ने तीहयो कम कर देदलो से।"},{"book":"मत्‌ती","chapter":"24","verse":"23","text":"तीहयी टेमे कदीम कोय तमने केय, “देखो! मसी आञे से ता तमु भरहो नी करजो।”"},{"book":"मत्‌ती","chapter":"24","verse":"24","text":"काहाके झुटा मसी अने भगवान नु नाम लीन झुट मेकण्‌या माणहु देखाव पड़हे, अने एवी भारी सेलाणी अने सेल-भात्‌या कामु देखाड़हे, हय सके ता तीहया टाळला माणहु ने बी भगवान ना भरहा गेथा सेटा करवा नी कोसीत करहे।"},{"book":"मत्‌ती","chapter":"24","verse":"25","text":"देखो, आहयी आखी वात मे तमने पेले गेथोत की र्‌यो।"},{"book":"मत्‌ती","chapter":"24","verse":"26","text":"कदीम तीहया तमने केय, देखो, ह़ेलो उजाड़ी बड़ा मे से, ता तमु तां नी जजो; नीता, तीहया केय, “तीहयो आञे ह़ारीक कोपरा मे से, ता भरहो नी करजो।”"},{"book":"मत्‌ती","chapter":"24","verse":"27","text":"काहाके जीसम वीजळी उगवणी गेथी नीकळीन बुडवणी लग वीजळे, तेमेत मनख्‌या नो सोरो बी उजन्‌तो आवह़े!"},{"book":"मत्‌ती","chapter":"24","verse":"28","text":"जां बी धोड़ रेहे, तांत घुवड़्‌या बी भेळा हय जहे।"},{"book":"मत्‌ती","chapter":"24","verse":"29","text":"तीहया दाड़ा मे जत्‌यार वेला पड़हे अने अळतेण दाहड़ु काळु पड़ जहे, चांद वीजाळु नी आपे, ह़रगे गेथा तारा हेटा पड़ जहे, अने ह़रग नी ताखत हीलाय देहे।"},{"book":"मत्‌ती","chapter":"24","verse":"30","text":"24:30 परकासीतवाक्‌य 1:7तीहयी टेमे ह़रगे गेथा मनख्‌या ना सोरा नी आव्‌वा नी सेलाणी देखाव पड़हे। धरती पोर रेण्‌या आखी जातीन माणहु फुकु-फुकु रड़हे, अने मनख्‌या ना सोरा ने मोटी ताखत भेळ, अने बड़ाय भेळ ह़रग ना वादळा पोर आवत्‌लो देखहे।"},{"book":"मत्‌ती","chapter":"24","verse":"31","text":"तीहयो फेपार्‌या वाजा भेळे आह़फा ना ह़रगदुत ने मोकलहे अने तीहया आखी धरती पोर गेथा तीना टाळला माणहु ने भेळा करहे।"},{"book":"मत्‌ती","chapter":"24","verse":"32","text":"गुलर ना झाड़ ना दाखला नी लारे कंय ह़ीको। जत्‌यार तीना डाळ्‌या मे कुमळ्‌ळा डीरा फुटवा बाज जाय अने नवला पान्‌टा नीकळवा बाज जाय, ता तमु जाण लेवो के उनाळो आव्‌वा बाज र्‌यो।"},{"book":"मत्‌ती","chapter":"24","verse":"33","text":"आहयीत रीते जत्‌यार तमु मारी केदली आखी वात हयत्‌ली देखो, ता जाण लेवो के तीहयो ह़ाते से, अने झापलात पोर से।"},{"book":"मत्‌ती","chapter":"24","verse":"34","text":"मे तमने ह़ाचलीन केम के आहयी पीड़ी ना माणहु ने खत्‌तम हयवान पेलेत मारी केदली वात पुरी हयहे।"},{"book":"मत्‌ती","chapter":"24","verse":"35","text":"ह़रग अने धरती टळ जाय, पण मारी वात कदी नी टळे।"},{"book":"मत्‌ती","chapter":"24","verse":"36","text":"मनख्‌या ना सोरा नो आव्‌वा नो दाड़ो अने टेम ना बारा मे कोयने मालम नी हय, नीता ह़रगदुत ने अने नीता सोरा ने आहयो दाड़ो अने टेम नीस्‌तो भगवान बाह एतरोत जाणे।"},{"book":"मत्‌ती","chapter":"24","verse":"37","text":"जीसम नुहा ना दाड़ा मे हयलु हतु, तेमेत मनख्‌या नो सोरो आवह़े, तीहया दाड़े बी हयहे।"},{"book":"मत्‌ती","chapter":"24","verse":"38","text":"जे दाड़े तक नुहो मोट्‌ला ढुंड्‌या मे नी भरायो, तांह तक माणहु खाता-पीता, अने वेवा करता हता।"},{"book":"मत्‌ती","chapter":"24","verse":"39","text":"अने उचकाहलोत पाणी आयो, अने तीहयो आखा ने डुबाड़ीन मार नाख्‌यो, तांह तक आनु कोयने कंय मालम नी पड़्‌यु तेमेत मनख्‌यान सोरा नु आवणु बी रेहे।"},{"book":"मत्‌ती","chapter":"24","verse":"40","text":"तीहयी टेमे बे अदमी खेतर मे हहे, ता एक ने चुट लेहे, अने बीजो री जहे।"},{"book":"मत्‌ती","chapter":"24","verse":"41","text":"बे बयरा घट्‌ये दळता हहे, एक जणी ने चुट लेहे, अने बीजी ने रेवा देहे।"},{"book":"मत्‌ती","chapter":"24","verse":"42","text":"एतरे जागीन चेतीन रेवो, काहाके तमने नी मालम के तमारो मालीक काना दाड़े आवह़े।"},{"book":"मत्‌ती","chapter":"24","verse":"43","text":"24:43 लुका 12:39,40आहयु वारु रीते ह़मजी लेवो, कदीम घोर ना मालीक ने मालम रेय के चोट्‌टो राते कानी टेमे आवह़े, ता तीहयो जागलो रेय अने आह़फा ना घोर मे चोरी नी हयवा देय।"},{"book":"मत्‌ती","chapter":"24","verse":"44","text":"एतरे तमु बी तीयार रेवो, काहाके जे घड़ी ना बारा मे तमु सोचो बी नी, तीहयी घड़ी मनख्‌या नो सोरो आय लागहे।"},{"book":"मत्‌ती","chapter":"24","verse":"45","text":"“एवो कोय ईमानदार अने अक्‌कल वाळो, चाकर्‌यो से, जीने तीनो मालीक आह़फा ना घोर ना पावर्‌या नो मुखी बणावे। अने केय के तु मारा पावर्‌या ने टेमे-टेमे खावा-पीवा नी चीज आप्‌या करजे?"},{"book":"मत्‌ती","chapter":"24","verse":"46","text":"जुगाळो से तीहयो पावर्‌यो, जीनो मालीक आवे, तत्‌यार तीहयो तीने ह़ोपलु काम करत्‌लो देखे।"},{"book":"मत्‌ती","chapter":"24","verse":"47","text":"मे तमने ह़ाचलीन केम, तीहयो मालीक तीने, आह़फा ना आखा माल-धन पोर मुखी बणावीन ठेरावहे।"},{"book":"मत्‌ती","chapter":"24","verse":"48","text":"पण कदीम तीहयो बेमान पावर्‌यो तीना मन मे आहयो वीच्‌यार करे के मारा मालीक नी आव्‌वा मे वार से।"},{"book":"मत्‌ती","chapter":"24","verse":"49","text":"करीन तीहयो बीजा ह़ाती पावर्‌या ने ठोकवा, अने बीजा ह़रांग्‌या ह़ाते खाय-पीय।"},{"book":"मत्‌ती","chapter":"24","verse":"50","text":"ता तीहया पावर्‌या नो मालीक एवा दाड़े आवह़े, जत्‌यार तीहयो तीनी वाट नी जोय र्‌यो हय। अने एवी टेम मे आवह़े, जे तीने मालम नी हय।"},{"book":"मत्‌ती","chapter":"24","verse":"51","text":"अने मालीक तीने घण भारी डंड आपहे, अने ढोंगड़ा करन्‌या ह़ाते भेसकी देहे, अने तीहया तां ह़ारीक फुकु-फुकु रड़हे अने दातु ककड़ावता रेहे।”"}]}