{"data":[{"book":"Yaaqoob","chapter":"4","verse":"1","text":"Wanni lolaa fi walitti buʼuu isin gidduutti kaasu maali? Isaan hawwii isin keessatti wal lolan irraa dhufu mitii?"},{"book":"Yaaqoob","chapter":"4","verse":"2","text":"Isin ni hawwitu; garuu hin argattan. Kanaaf ni ajjeeftu; ni hinaaftus. Garuu waan barbaaddan sana argachuu hin dandeessan. Kanaafis walitti buutu; wal loltus. Isin waan Waaqa hin kadhanneef hin qabaattan."},{"book":"Yaaqoob","chapter":"4","verse":"3","text":"Isin dharraa keessan hamaa guutachuuf jettanii yaada hamaan waan kadhattaniif yommuu kadhattan hin argattan."},{"book":"Yaaqoob","chapter":"4","verse":"4","text":"Yaa ejjitoota, addunyaatti michoomuun Waaqatti diina taʼuu akka taʼe hin beektanii? Namni michuu addunyaa taʼu kam iyyuu diina Waaqaa taʼa."},{"book":"Yaaqoob","chapter":"4","verse":"5","text":"Yookaan wanni Katabbiin Qulqulluun, “Hafuurri nu keessa jiraatu sun hinaaffaadhaan hawwa” jedhu akkasumaan dubbatama seetuu ree?"},{"book":"Yaaqoob","chapter":"4","verse":"6","text":"Inni garuu ayyaana caalu nuuf kenna. Sababiin Katabbiin Qulqulluun,"},{"book":"Yaaqoob","chapter":"4","verse":"7","text":"Kanaafuu Waaqaaf bulaa. Diiyaabiloosiin immoo mormaa; innis isin baqataa."},{"book":"Yaaqoob","chapter":"4","verse":"8","text":"Waaqatti dhiʼaadhaa; innis isinitti ni dhiʼaataa. Isin cubbamoonni harka keessan dhiqadhaa; warri yaada lama qabdanis garaa keessan qulqulleeffadhaa."},{"book":"Yaaqoob","chapter":"4","verse":"9","text":"Dhiphadhaa; gaddaa; booʼaas. Kolfi keessan booʼichatti, gammachuun keessan immoo gaddatti haa geeddaramu."},{"book":"Yaaqoob","chapter":"4","verse":"10","text":"Fuula Gooftaa duratti gad of qabaa; inni immoo ol isin qabaa."},{"book":"Yaaqoob","chapter":"4","verse":"11","text":"Yaa obboloota, wal hin hammeessinaa. Namni obboleessa isaa hammeessu yookaan obboleessa isaatti muru kam iyyuu seera hammeessa; seerattis ni mura. Garuu ati yoo seeratti murte seera sanatti muraa jirta malee isaaf ajajamaa hin jirtu."},{"book":"Yaaqoob","chapter":"4","verse":"12","text":"Inni seera tumuu fi Abbaan Murtii tokkichuma; innis isa fayyisuu fi balleessuu dandaʼuu dha. Garuu nama kaanitti muruuf ati eenyu?"},{"book":"Yaaqoob","chapter":"4","verse":"13","text":"Egaa isin warri, “Harʼa yookaan bor magaalaa kana yookaan magaalaa sana dhaqnee waggaa tokko achi turra; daldallees buʼaa arganna” jettan mee dhagaʼaa."},{"book":"Yaaqoob","chapter":"4","verse":"14","text":"Isin waan bor taʼuuf jiru iyyuu hin beektan. Jireenyi keessan maal innii? Isin hurrii yeroo xinnoof mulʼattee ergasii immoo badduu dha."},{"book":"Yaaqoob","chapter":"4","verse":"15","text":"Qooda kanaa isin, “Yoo Gooftaan jedhe, nu ni jiraanna; waan kana yookaan waan sana ni hojjenna” jechuu qabdu."},{"book":"Yaaqoob","chapter":"4","verse":"16","text":"Amma garuu isin of jajuu keessanitti gammaddu. Gammachuun akkasii hundi hamaa dha."},{"book":"Yaaqoob","chapter":"4","verse":"17","text":"Egaa namni kam iyyuu waan gaarii hojjechuu qabu utuma beekuu yoo hojjechuu baate kun cubbuu isatti taʼa."}]}