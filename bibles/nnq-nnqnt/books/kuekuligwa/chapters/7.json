{"data":[{"book":"Kuekuligwa","chapter":"7","verse":"1","text":"Kiboka penia nganabonanga akapakachi ncheche bukumbengu bajemite mu ingono ncheche ya dunia, bakaibilanga ingono ncheche ya dunia kupala upepo gukagugumaje pannema andaje mubaali andaje mumikongo."},{"book":"Kuekuligwa","chapter":"7","verse":"2","text":"Kabe nganammona mpakachi jonge akaboka kumbwani, abi na muuli gwa Nnoongo ojwabi mmomi. Ngatondabea lilobe na kalengelanga akapakachi ncheche abakamuigwe makakala gu kualabiya dunia na baali."},{"book":"Kuekuligwa","chapter":"7","verse":"3","text":"Mpakachi jwa Nnoongo jwenio ngalenga, “Makaalabiyaje dunia andaje baali andaje mikongo, mpaka putupakabeka muuli akapakachi ba Nnoongo jwito mu ibongi yabe.”"},{"book":"Kuekuligwa","chapter":"7","verse":"4","text":"Kuboka penia, nganyoa ababekigwe muhuli, bandu laki jimwe na elufu alobaini na ncheche ba makabila goa ga bandu buku Isilaeli,"},{"book":"Kuekuligwa","chapter":"7","verse":"5","text":"kabila ja Yuda, bandu elufu komi nibena kabila ja Lubeni bandu elufu komi nibena, kabila ja Gadi bandu elufu komi nibena, ngababekigwa iingi,"},{"book":"Kuekuligwa","chapter":"7","verse":"6","text":"kabila ja Asheli bandu elufu komi nibena, kabila ja Nafutali bandu elufu komi nibena, kabila ja Manase, bandu elufu komi nibena,"},{"book":"Kuekuligwa","chapter":"7","verse":"7","text":"kabila ja Simioni bandu elufu komi nibena, kabila ja Lawi, bandu elufu komi nibena kabila ja Isakali bandu elufu komi nibena,"},{"book":"Kuekuligwa","chapter":"7","verse":"8","text":"kabila ja Zabuloni bandu elufu komi nibena na kabila ja Yusufu na Benjamini bandu elufu komi nibena."},{"book":"Kuekuligwa","chapter":"7","verse":"9","text":"Kupoka pa genia, nganola, ngunubona nkengeni nkolongwa gwa bandu banga balangika, bandu bi ilambo yoa na kabila yoa na ngolo yoa ni ilongela yoa. Benia bakiba bajemangite nnongi ja kitebu cha kalakala na nnongi ja Mwanalimbelele, bakwindite ngobo nhuu na bakamwile matutwe ga mitende mukuboko jabe."},{"book":"Kuekuligwa","chapter":"7","verse":"10","text":"Ngabatondobeya lilobe, “Ukomboi gwito uboka ku Nnoongo jwito nu uyo uboka ku Mwanalimbelele jwatama panani ja kitebu chu kutawala!”"},{"book":"Kuekuligwa","chapter":"7","verse":"11","text":"Akapakachi bukumbengu boa ngabajema kukitindila kitebu chutawala chenie na akananhota na inabwomi ncheche. Ngabagweganga manguku nnongi ja kitebu chutawala, ngabanng'ongale Nnoongo,"},{"book":"Kuekuligwa","chapter":"7","verse":"12","text":"ngabalenga, “Unhyo! Kulumba na kibumo na malango na malumbo na ichima nu uwecho na makakala ya ana Nnoongo bito, machoba goa pangapela na pangapela! Unhyo!”"},{"book":"Kuekuligwa","chapter":"7","verse":"13","text":"Jumwe kati ja akananhota bala ngangonya, “Bandu abakwinditi ngobo nhuu nga beneki? Na babokanga koo?”"},{"book":"Kuekuligwa","chapter":"7","verse":"14","text":"Nenga nganajanga, “Ananhota, mwe mmanyi!” Bombe ngabanengela, “Bamba nga ababoke mukulaga muno. Bapulite ngobo yabe kube nhuu mbuu mu myai ja Mwanalimbelele."},{"book":"Kuekuligwa","chapter":"7","verse":"15","text":"Kuyene babi nnongi ja kitebu chutawala cha Nnoongo na bammegelela kilo na mui mu nyumba jakwe ju kumbengu, jwombe jwatama panani pikitebu chutawala aitama na angweto na kalolela."},{"book":"Kuekuligwa","chapter":"7","verse":"16","text":"Bijijoaje kabe njala andaje nyota. Na lumu lwabalije kabele, ni liuke bikombaje."},{"book":"Kuekuligwa","chapter":"7","verse":"17","text":"Gambu Mwanalimbelele jwabi panakati ja kitebu chutawala aba nchungi jwabe. Jwenio mabalongalea ku chembwe cha mache ga bwomi. Na Nnoongo mabaungula manjochi mumio gabe.”"}]}