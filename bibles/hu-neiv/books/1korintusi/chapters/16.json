{"data":[{"book":"1 Korintusi","chapter":"16","verse":"1","text":"Ami a szentek számára való alamizsnát illeti, amint Galácia gyülekezeteinek rendeltem, ti is úgy cselekedjetek."},{"book":"1 Korintusi","chapter":"16","verse":"2","text":"A hétnek első napján mindenki tegye félre magánál, amit sikerült összegyűjtenie, hogy ne akkor legyen a gyűjtés, amikor odamegyek."},{"book":"1 Korintusi","chapter":"16","verse":"3","text":"Amikor pedig megérkezem, a ti megbízott embereiteket levéllel fogom elküldeni, hogy adományotokat Jeruzsálembe vigyék."},{"book":"1 Korintusi","chapter":"16","verse":"4","text":"Ha pedig érdemes lesz, hogy én is elmenjek, velem együtt jönnek."},{"book":"1 Korintusi","chapter":"16","verse":"5","text":"Hozzátok pedig akkor megyek, amikor Macedónián átutazom, mert Macedónián csak keresztül megyek."},{"book":"1 Korintusi","chapter":"16","verse":"6","text":"Nálatok azonban talán ott maradok, vagy ott is telelek, hogy ti kísérjetek el oda, ahova megyek."},{"book":"1 Korintusi","chapter":"16","verse":"7","text":"Mert nemcsak átutazóban akarlak látni titeket, de remélem, hogy egy ideig nálatok maradok, ha az Úr engedi."},{"book":"1 Korintusi","chapter":"16","verse":"8","text":"Efezusban pedig pünkösdig maradok."},{"book":"1 Korintusi","chapter":"16","verse":"9","text":"Mert nagy és sokat ígérő munkára nyílott kapu előttem, de az ellenség is sok."},{"book":"1 Korintusi","chapter":"16","verse":"10","text":"Hogyha pedig megérkezik Timóteus, legyen gondotok rá, hogy félelem nélkül maradhasson nálatok, mert az Úr munkáját végzi, akárcsak én."},{"book":"1 Korintusi","chapter":"16","verse":"11","text":"Azért senki se vesse meg őt, hanem bocsássátok el őt békességgel, hogy hozzám jöhessen, mert várom őt az atyafiakkal együtt."},{"book":"1 Korintusi","chapter":"16","verse":"12","text":"Ami pedig Apollós atyafit illeti, igen kértem őt, hogy menjen el hozzátok az atyafiakkal együtt, de semmiképpen sem volt kedve, hogy most elmenjen, de majd elmegy, mihelyt jó alkalma lesz."},{"book":"1 Korintusi","chapter":"16","verse":"13","text":"Vigyázzatok, álljatok meg a hitben, legyetek férfiak, legyetek erősek!"},{"book":"1 Korintusi","chapter":"16","verse":"14","text":"Minden dolgotok szeretetben menjen végbe!"},{"book":"1 Korintusi","chapter":"16","verse":"15","text":"Intelek pedig titeket, atyámfiai, hiszen tudjátok, hogy Sztefanász háza népe Akhája zsengéje, és ők a szentek szolgálatára szánták magukat."},{"book":"1 Korintusi","chapter":"16","verse":"16","text":"Engedelmeskedjetek ti is az ilyeneknek, és mindenkinek, akik velük szolgálnak és fáradoznak."},{"book":"1 Korintusi","chapter":"16","verse":"17","text":"Örülök pedig Sztefanász, Fortunátusz és Akhaiosz jövetelének, mert ők kárpótolnak titeket távollétetekben."},{"book":"1 Korintusi","chapter":"16","verse":"18","text":"Megnyugtatták az én lelkemet és a tiéteket is. Becsüljétek azért meg az ilyeneket!"},{"book":"1 Korintusi","chapter":"16","verse":"19","text":"Köszöntenek titeket az ázsiai gyülekezetek. Sokszor üdvözöl titeket Akvila és Priszka, a házuknál lévő gyülekezettel együtt."},{"book":"1 Korintusi","chapter":"16","verse":"20","text":"Köszöntenek titeket az atyafiak mindnyájan."},{"book":"1 Korintusi","chapter":"16","verse":"21","text":"A köszöntés a magam kézírása: Pálé."},{"book":"1 Korintusi","chapter":"16","verse":"22","text":"Ha valaki nem szereti az Úr Jézus Krisztust, legyen átkozott! Marana tha."},{"book":"1 Korintusi","chapter":"16","verse":"23","text":"Az Úr Jézus Krisztus legyen veletek!"},{"book":"1 Korintusi","chapter":"16","verse":"24","text":"Az én szeretetem legyen mindnyájatokkal a Krisztus Jézusban! Ámen."}]}