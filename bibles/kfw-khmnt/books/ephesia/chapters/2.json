{"data":[{"book":"Ephesia","chapter":"2","verse":"1","text":"Apha matiangchu nangni chong ningjuimak khat-um ningmanu jarra ratha lamtiang ningleithi kha eii."},{"book":"Ephesia","chapter":"2","verse":"2","text":"Khawa laikhan nangni'n manmasituol kadikmak lamkha ningleijui khat-um lairalak rengramma waikaroonpa, Pathian kajuimakngai chungnga chuonkatho ratha nukkha ningjui"},{"book":"Ephesia","chapter":"2","verse":"3","text":"Hiwangai karra eini rakip-um nipum khat-um nimalung imanuomkha nijuiya taksa lamma niringnga nileiom, khawa jarra eini um mi rakip le in-angnga, Pathian raangna nuoiya kaom sangai nilei eii."},{"book":"Ephesia","chapter":"2","verse":"4","text":"Takkha minriang kalok Pathian in, ama minriangna kha eini chungnga alok jarra,"},{"book":"Ephesia","chapter":"2","verse":"5","text":"eini'n nimanu roonna nileithiya nileiom innum, ama'n Christa le inruoiya anaminring. Riangwai jarra nangni ringna ningmu kha eii. Col 2:13"},{"book":"Ephesia","chapter":"2","verse":"6","text":"Halli Pathian in Christa le inruoiya eini anaminring khat-um Christa Jisu diang niomjarra ama'n marwaan ramma amale inruoiya wai naminroon,"},{"book":"Ephesia","chapter":"2","verse":"7","text":"hiwahi akahongsik pha rakip-ah minkhidan kaboi ama minriangna riangwai kha Christa diang anaminmu nasik eii."},{"book":"Ephesia","chapter":"2","verse":"8","text":"Ajarchu riangwai jarra ngamna khan nangni ringna ningmu kha eii; halli hiwahi nangni ithokha emak, takkha Pathian kutchoi kha eii,"},{"book":"Ephesia","chapter":"2","verse":"9","text":"tuteii innum in-or ommak nasik, chuontho jarra emak."},{"book":"Ephesia","chapter":"2","verse":"10","text":"Ajarchu eini ngaihi ama kutbool ni eii, Pathian in eini thosik-ah ileibool suojei chuon katha kathosik-ah Christa Jisu diangnga inabool kha ni eii."},{"book":"Ephesia","chapter":"2","verse":"11","text":"Inpum tak-in wunkatan kin-eii kati (taksa-ah wun intan) inmani'n nangni naneiya inphut wunkatanmak Zaatlop ning eii natikha ngaidonru."},{"book":"Ephesia","chapter":"2","verse":"12","text":"Khawa phakhan Christa diang leiom makchu, Pathian ikadang mi ngai lei-emak chu, Pathian le inzootna khan ram leiilaak mi ning-eii, manmasituolla ngamna khat-um Pathian kajetmak ninglei eii itikha ngaidonru."},{"book":"Ephesia","chapter":"2","verse":"13","text":"Takkha apha khat-ah kalaak-ah kaleiom nangni ngaikha tuunchu Christa Jisu thisen khan Christa diang kanaiya inaheiruoi kha ning ejei.2:13. Christa Jisu thisen khan; emakli Christa in inphanna inathipi khan."},{"book":"Ephesia","chapter":"2","verse":"14","text":"Inni kaminhalla kaom bangkha makoiya khat-um inni kha inkhatbit kanamin eii, Ama apumtak kha eini sik-ah akadai kha eii."},{"book":"Ephesia","chapter":"2","verse":"15","text":"Ama'n inni kalei eii kha akathar miring inkhat amadiang min enasik-ah ama'n Jihudi ngai chongpe ngaili sinadan ngaikha aminmangnga kahoi kadai inzootna kha abool. Col 2:14"},{"book":"Ephesia","chapter":"2","verse":"16","text":"Cross-ah ithi khan inmani inhalna kha Christa in aminmang, Cross jarra taksa inni kalei ekha taksa inkhatbit amin eya Pathian le aminjomjei. Col 1:20"},{"book":"Ephesia","chapter":"2","verse":"17","text":"Halli ama'n aheiwa-ah akahoi akadai kha Pathian diang kalaak-ah akaom inmani diang khat-um kanaiya akaom nangnidiang aril. Isa 57:19"},{"book":"Ephesia","chapter":"2","verse":"18","text":"Ajarchu Christa diangnga inphut Jihudi khat-um Zaatlop eini in Ratha inkhatbit ah Pa Pathian maikuungnga niheiwa mator."},{"book":"Ephesia","chapter":"2","verse":"19","text":"Khawa jarra nangni chu woikhat inlet-ah khuolmi khat-um zaatlop kha emakchujei, takkha Pathian mi ngai khale inruoiya nirammi khat-um Pathian innsuungkhur mi ning ejei."},{"book":"Ephesia","chapter":"2","verse":"20","text":"Tirton ngaili Pathian chongkachoi ngai'n innmun inleideeng halli inleideeng innmun chungnga insak inn kha nangni ning eii halli akil miliya in-ong lungpui kha Christa Jisu kha eii."},{"book":"Ephesia","chapter":"2","verse":"21","text":"Inn pumpui khan amadiang inchun halli Pumi diang inthiang biak-inn ka-esik ah insak eii."},{"book":"Ephesia","chapter":"2","verse":"22","text":"Halli nangni um Pathian in Ratha-ah i-om Christa diangnga insaksuom inn kha ning ejei."}]}