{"data":[{"book":"Mark","chapter":"16","verse":"1","text":"Sabbathni avun suole chu Mary Magdalene, Jacob nû Mary, le Salome ngei han Jisua ruok sariek va pol rangin mirimhoi an rochôka."},{"book":"Mark","chapter":"16","verse":"2","text":"Pathienni jînga nisa suok chakin thâna an va sea."},{"book":"Mark","chapter":"16","verse":"3","text":"Lampuia han, “Thân kotbâia lung hah tumo mi muluoi pai pe rang hi?” tiin annin kereng inlôma."},{"book":"Mark","chapter":"16","verse":"4","text":"Maha lung lienpa ani sikin. Hanchu an hong ena, lung hah lei muluoi saiin an mua."},{"book":"Mark","chapter":"16","verse":"5","text":"Masikin thân sûnga han an lûta, ruotharte inkhat puonchek insilin chang tienga insungin an mua, male an inlâiraka."},{"book":"Mark","chapter":"16","verse":"6","text":"Ama'n an kôm, “Inlâirak no roi,” Nazareth Jisua an jêmdelpu hah nin rok ani ti ki riet. Ama hah mahin om khâi maka, ânthoinôk zoi! En ta u, an min jâlna hi."},{"book":"Mark","chapter":"16","verse":"7","text":"Atûn, se ungla, hi thurchi hih a ruoisingei le Peter kôm han: “Galilee rama nin motona se a ta; ‘nangni a lei ril sai anghan mason mu nin tih’ tiin va ril ngei roi” a tipe ngeia.16:7: Mat 26:32; Mk 14:28"},{"book":"Mark","chapter":"16","verse":"8","text":"Masikin an jôk paia, beidong le rathatâk pumin thân renga an tânna. An chi rai sikin, tute kôm ite ti mak ngei."},{"book":"Mark","chapter":"16","verse":"9","text":"Masuole chu Pathienni jînga thina renga ânthoinôka Mary Magdalene, a sûng renga ramkhoringei sari a rujûlpai pe nu kôm han amotontaka Jisua ânlâra."},{"book":"Mark","chapter":"16","verse":"10","text":"Amanu hah a sea, a champuingei ava ril ngeia. Anni ngei hah ngâisie le chapin an lei oma;"},{"book":"Mark","chapter":"16","verse":"11","text":"male amanu han Jisua chu aring nôk zoia, male mu khom ku mu khet, a tipe ngei lâihan anni ngei han amanu hah iem mak ngei."},{"book":"Mark","chapter":"16","verse":"12","text":"Masuole han an lâia mi inik ram tieng panin an sea, lampuia mêl dang uolin an kôm ânlâra."},{"book":"Mark","chapter":"16","verse":"13","text":"Anni hah an hongkîra, ruoisi dangngei an hong rila, aniatachu maha khom anni ngei han iem uol mak ngei."},{"book":"Mark","chapter":"16","verse":"14","text":"Anûktaka chu, Jisua'n ruoisi sômleikhat ngei bu an nêk lâitakin an kôm ânlâr nôka. Ânthoinôk suole amu ngei chong taksôn loiin an mulung angar sabak sika le iemna reng an dôn loi sikin a ngo ngeia."},{"book":"Mark","chapter":"16","verse":"15","text":"Ama'n an kôm, “Rammuol pumpuia se ungla, mi murdi kôm Thurchisa hih va misîr roi a tipe ngeia.16:15: Sin 1:8"},{"book":"Mark","chapter":"16","verse":"16","text":"Tukhom ama iema Baptisma chang ngei chu sanminjôkin om an ta; tukhom a iem loi ngei chu theiloi intumin om an tih."},{"book":"Mark","chapter":"16","verse":"17","text":"Iempungei chu sininkhêlngei sintheina ranak pêk nîng an ta: ki rimingin ramkhoringei rujûlpai an ta; chong tharin chong an tih;"},{"book":"Mark","chapter":"16","verse":"18","text":"an kutngei leh murûlngei an sûr khomin, aninônchu tûr an nêk khomin itên minna ngei thei no nia; mi damloi ngei chunga an kutngei minngam an ta, male dam kelen an tih” a tia."},{"book":"Mark","chapter":"16","verse":"19","text":"Pumapa Jisua'n a chongpui ngei suole chu, invâna khin lâkpaiin aoma, Pathien chang tieng a hong insung zoia.16:19: Sin 1:9-11"},{"book":"Mark","chapter":"16","verse":"20","text":"Ruoisingei hah an sea male muntina thurchi an va misîr zoia, male Pumapa khomin anni ngei lehan sin a thopui ngeia, an thurchi misîr hah adik ti rietnân sininkhêlngeiin a mindet tir zoi.]"},{"book":"Mark","chapter":"16","verse":"21","text":"[Nuvengtengei hah Peter le a malngei kôm an sea, male rila an om murdi hah abongkikin an misîr pe ngeia."},{"book":"Mark","chapter":"16","verse":"22","text":"Masuole han, Jisua nanâkin a ruoisingei ha kumtuong Sanminringna aringtit chongbe inthieng hah nisuo renga nitâk dênin misîr rangin a tîr ngei zoi.]"}]}