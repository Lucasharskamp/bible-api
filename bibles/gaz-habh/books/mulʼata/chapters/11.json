{"data":[{"book":"Mulʼata","chapter":"11","verse":"1","text":"Shambaqqoon ulee safartuu fakkaatu tokko naa kennamee akkana jedhamee natti himame; “Dhaqiitii mana qulqullummaa Waaqaatii fi iddoo aarsaa safari; warra achitti waaqeffatanis lakkaaʼi."},{"book":"Mulʼata","chapter":"11","verse":"2","text":"Oobdii mana qulqullummaatii ala taʼe garuu hin safarin; oobdiin sun waan Namoota Ormaatiif kennameef isa itti hin dabalin. Isaanis magaalaa qulqulluu sana jiʼa 42 lafatti dhidhiitu."},{"book":"Mulʼata","chapter":"11","verse":"3","text":"Anis dhuga baatota koo lamaaniif humna nan kenna; isaanis uffata gaddaa11:3 Uffanni gaddaa uffata raajonni yeroo hunda uffatanii dha (Isa 20:2; Zak 13:4 ilaalaa). uffatanii guyyaa 1,260 raajii ni dubbatu.”"},{"book":"Mulʼata","chapter":"11","verse":"4","text":"Isaan kunneenis mukkeen ejersaa lamaanii fi baattuuwwan ibsaa lamaan fuula Gooftaa lafaa dura dhaabatanii dha."},{"book":"Mulʼata","chapter":"11","verse":"5","text":"Namni kam iyyuu isaan miidhuu yaallaan ibiddi afaan isaaniitii baʼee diinota isaanii ni balleessa. Kunis haala namni isaan miidhuu barbaadu kam iyyuu ittiin ajjeefamuu qabuu dha."},{"book":"Mulʼata","chapter":"11","verse":"6","text":"Isaan yeroo raajii dubbatanitti akka bokkaan hin roobneef humna ittiin samii cufan qabu; akkasumas bishaanota dhiigatti geeddaruudhaa fi yeroo barbaadanitti dhaʼicha gosa hundaatiin lafa rukutuuf taayitaa qabu."},{"book":"Mulʼata","chapter":"11","verse":"7","text":"Yommuu isaan dhuga baʼumsa isaanii xumuranittis bineensi Boolla Qilee keessaa ol baʼu sun lola isaanitti kaasa; isaan moʼata; isaan ajjeesas."},{"book":"Mulʼata","chapter":"11","verse":"8","text":"Reeffi isaaniis daandii magaalaa guddoo irra ni ciciisa; magaalattiin kunis ishee hiikkaa hafuuraatiin Sodoomii fi Gibxi jedhamtu kan Gooftaan isaaniis itti fannifamee turee dha."},{"book":"Mulʼata","chapter":"11","verse":"9","text":"Namoonni saba hunda keessaa, gosa hunda keessaa, afaanii fi sanyii hunda keessaa dhufanis guyyaa sadii fi walakkaa reeffa isaanii ilaalu; akka hin awwaalamnes ni dhowwu."},{"book":"Mulʼata","chapter":"11","verse":"10","text":"Raajonni lamaan kunneen waan warra lafa irra jiraatan dhiphisaa turaniif warri lafa irra jiraatan isaanitti gammadu; ni ililchus; kennaas walii ergu."},{"book":"Mulʼata","chapter":"11","verse":"11","text":"Guyyaa sadii fi walakkaa booddee garuu hafuurri jireenyaa Waaqa biraa dhufee isaan seene; isaanis kaʼanii miilla isaaniitiin dhaabatan; warri isaan arganis akka malee sodaatan."},{"book":"Mulʼata","chapter":"11","verse":"12","text":"Isaanis sagalee guddaa, “As ol kottaa!” isaaniin jedhu tokko samii irraa dhagaʼan. Utuma diinonni isaanii ilaalanuus duumessaan gara samiitti ol baʼan."},{"book":"Mulʼata","chapter":"11","verse":"13","text":"Yeroo sanattis sochii lafaa guddaa isaatu ture; magaalaan sunis kudhan keessaa tokko ni barbadaaʼe. Namoonni kumni torbas sochii lafaa sanaan dhuman; warri hafan immoo sodaatanii Waaqa samiitiif ulfina kennan."},{"book":"Mulʼata","chapter":"11","verse":"14","text":"Wayyoon lammaffaan darbeera; kunoo, wayyoon sadaffaan dafee ni dhufa."},{"book":"Mulʼata","chapter":"11","verse":"15","text":"Ergamaan torbaffaanis malakata isaa afuufe; sagaleen guddaan,"},{"book":"Mulʼata","chapter":"11","verse":"16","text":"Maanguddoonni digdamii afran fuula Waaqaa dura teessoo isaanii irra tataaʼanii turan sunis adda isaaniitiin gombifamanii Waaqaaf ni sagadan;"},{"book":"Mulʼata","chapter":"11","verse":"17","text":"akkanas jedhan:"},{"book":"Mulʼata","chapter":"11","verse":"18","text":"Saboonni ni aaran;"},{"book":"Mulʼata","chapter":"11","verse":"19","text":"Manni qulqullummaa Waaqaa kan samii keessaas ni baname; taabonni kakuu isaas mana qulqullummaa isaa keessatti mulʼate. Ergasiis ifa balaqqee, sagalee, bakakkaa, sochii lafaatii fi bokkaa cabbii guddaa isaatu ture."}]}