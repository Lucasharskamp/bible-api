{"data":[{"book":"Rom","chapter":"1","verse":"1","text":"Paul renga, Jisua Khrista tîrlâm le tîrton ranga thang, Pathien'n a Thurchi Sa ngei misîr ranga koi."},{"book":"Rom","chapter":"1","verse":"2","text":"Ma Thurchi Sa hah tien renga Pathien'n a dêipungei mangin a lei khâma, Lekhabu Inthieng taka miziekin."},{"book":"Rom","chapter":"1","verse":"3","text":"Mahi a Nâipasal, ei Pumapa Jisua Khrista roi ani: Miriem nina tieng chu David richisuonpâra inzir ania;"},{"book":"Rom","chapter":"1","verse":"4","text":"ânthiengna Ratha Inthieng chu, thina renga ânthoinôkna han Pathien Nâipasal ani tie sinthotheina roiinpuitak chu a minlang ani zoi."},{"book":"Rom","chapter":"1","verse":"5","text":"Ama sika han Pathien'n tîrton ni rangin Khrista jôtna sika sintum ni pêk ani, Ramtina mingei iema le jômna tienga ruoi ngei rangin mikhâm ani."},{"book":"Rom","chapter":"1","verse":"6","text":"Rom taka om ngei khom nangni huomsa ani, Jisua Khrista ata nirangin nangni a koi ani."},{"book":"Rom","chapter":"1","verse":"7","text":"Masikin Rom taka om Pathien lungkham ngei le ama mi ni ranga a koi ngei nâm ranga ki miziek ani:"},{"book":"Rom","chapter":"1","verse":"8","text":"Amotontaka, rammuol pumpuia nin taksônna thurchi ânthang sikin nin rênga rangin Jisua Khrista jâra ka Pathien kôm râisânna chong ki mintung bak ani."},{"book":"Rom","chapter":"1","verse":"9","text":"Chubai ko thona ngeia nangni ki riettit ngâi ti a Nâipasal Thurchi Sa misîra ku mulung murdia sin ko tho ngâi Pathien hah ni rietpuipu ani."},{"book":"Rom","chapter":"1","verse":"10","text":"A lungdo anînchu atûn luo nangni ko hong sir phâk theina rangin Pathien kôm ke ngên tit ngâi ani."},{"book":"Rom","chapter":"1","verse":"11","text":"Nin dik nôk uolna rangin ratha satvurna ngei nangni min chang rangin mu rang nangni ku nuom tatak ani."},{"book":"Rom","chapter":"1","verse":"12","text":"Maha keima le nangni hih nin taksôn han inmohôk inlôm ku nuom ani, ei insan inlôm theina rangin."},{"book":"Rom","chapter":"1","verse":"13","text":"Ka lâibungngei le sarnungei, nangni hongpan rang ko bôk tit ngâia, hannirese insûkloina a om kelen ngâi ti nin riet ku nuom ani, Jentail dang ngei lâia taksôn thar ka man anghan nin lâia khom man rangin ka sabei."},{"book":"Rom","chapter":"1","verse":"14","text":"Mitin chunga lâkâi ke nei, Greek mingei le mi môlma ngei mivârngei le mi inmôl ngei kôma khom."},{"book":"Rom","chapter":"1","verse":"15","text":"Ma anghan nangni Rom khopuia omngei kôma khom Thurchi Sa misîr rangin inthok chakin ko om ani."},{"book":"Rom","chapter":"1","verse":"16","text":"Thurchisa hih inzakpui mu-ung, tukhom a iem murdi sanminringna ranga Pathien sinthotheina ania, aphuta Judangei ta rangin masuole Jentailngei ta rang khomin ahongni."},{"book":"Rom","chapter":"1","verse":"17","text":"1:17: Hab 2:4 Thurchisa hin taksôn sik vaia Pathien'n mi thei a minchang lam aphut renga amongna tena a juong minlang ani, Pathien lekhabu'n, “Taksôn sika thei intumpu chu ring a tih,” tia ânziek anghan.1:17: Hab 2:4"},{"book":"Rom","chapter":"1","verse":"18","text":"Invân renga Pathien taksina hah miriemngei Pathien lunghâng tholoina sietna le dikloina murdi chunga ajuong minlang ani, an sietna sikin chongtak hah an kal tita."},{"book":"Rom","chapter":"1","verse":"19","text":"Pathien'n intakna a mintuong ngeia, asikchu thurchi rietruongei chu an kôma ânlang tita Pathien'n ama rengin a min riet zoi sikin."},{"book":"Rom","chapter":"1","verse":"20","text":"Anina mita mutheiloi a kumtuong sinthotheina le a Pathien nina hah rammuol sinphut renga a neinun sin ngeia inthârin mutheiin ânlanga. Masikin anni ngei chu jôkna rang lampui ite dôn mak ngei."},{"book":"Rom","chapter":"1","verse":"21","text":"1:21: Eph 4:17,18 Pathien an riet chakin Pathien angin chôiminsâng mak ngeia ama kôm râisânchong khom ril mak ngeia; sin kâmboi mang an mindona an mulungrîl sêt tak hah ahong jîng zoia."},{"book":"Rom","chapter":"1","verse":"22","text":"Avâr okin an inbea hannirese an inmôl ani."},{"book":"Rom","chapter":"1","verse":"23","text":"1:23: Bal 4:16-18 Thitheiloi Pathien chubaimûk nêkin a thithei miriemngei le vângei sângei le iring rimilngei pathien an min chang zoia."},{"book":"Rom","chapter":"1","verse":"24","text":"Masikin, an mulungrîl nuomlam neinun porinchengei tho rangin Pathien'n nûk a song ngeia inzakpui omtakin an om zoi ani."},{"book":"Rom","chapter":"1","verse":"25","text":"Pathien chongtak nêkin milak an thang uola, asinpu biek nêkin a sin ngei biekna sin an thope uola, Asinpu chu kumtuongin minpâkin om rese! Amen."},{"book":"Rom","chapter":"1","verse":"26","text":"Masika han kêng Pathien'n inzak taka an hur ha phalin nûk a song ngeia. An nupangngei hah khom nunchan insiengpui angtakin om loiin an oma."},{"book":"Rom","chapter":"1","verse":"27","text":"An pasalngei khom nupang mang ngâi lam mâksanin, hurin an in en inlôma, pasal le pasal dikloi takin an lênga. An taksa ngeia an sietna man an man ani."},{"book":"Rom","chapter":"1","verse":"28","text":"Pathien rietna diktak hah an mulungrîla an nei nuom loi sikin an mindonna siet tak anga om rangin Pathien'n nûk a song ngeia, an tho loi ruo khom an tho zoia."},{"book":"Rom","chapter":"1","verse":"29","text":"Dikloina murdi'n an sipa sietnangei, insâp râtnangei, puoloina ngei, narsana ngei, inthatna ngei, insuol inkhalna ngei, inhuongna ngei le inmumâkna ngeiin an sipa,"},{"book":"Rom","chapter":"1","verse":"30","text":"an inêroa, an indema, Pathien an henga, an indoia, an inpâka, an insonga, sietna dadang athar an min suoka, an nulepangei mirit mak ngeia."},{"book":"Rom","chapter":"1","verse":"31","text":"A sielesarietna nei mak ngeia an inkhâmna mang mak ngeia, midang lungkhamna le inriengmuna reng dôn ngâi mak ngei."},{"book":"Rom","chapter":"1","verse":"32","text":"Ma anga tho ngei chu Pathien'n a khâm anga thiruo anni ti riet chakin, anni an tho vai niloiin midang a tho ngei khom an nuompui sa ngâi."}]}