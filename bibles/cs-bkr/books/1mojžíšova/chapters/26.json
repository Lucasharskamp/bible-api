{"data":[{"book":"1 Mojžíšova","chapter":"26","verse":"1","text":"Byl pak opět hlad na zemi, mimo hlad první, kterýž byl za dnů Abrahamových. Tedy odebral se Izák k Abimelechovi králi Filistinskému do Gerar."},{"book":"1 Mojžíšova","chapter":"26","verse":"2","text":"Nebo ukázal se jemu Hospodin a řekl: Nesstupuj do Egypta; ale bydli v zemi, kterouž oznámím tobě."},{"book":"1 Mojžíšova","chapter":"26","verse":"3","text":"Budiž tedy pohostinu v zemi této, a budu s tebou, a požehnám tobě; nebo tobě a semeni tvému dám všecky země tyto, a utvrdím přísahu, kterouž jsem přisáhl Abrahamovi, otci tvému."},{"book":"1 Mojžíšova","chapter":"26","verse":"4","text":"Rozmnožím také símě tvé jako hvězdy nebeské, a dám semeni tvému všecky země tyto, a požehnáni budou v semeni tvém všickni národové země;"},{"book":"1 Mojžíšova","chapter":"26","verse":"5","text":"Protože uposlechl Abraham hlasu mého, a ostříhal nařízení mých, přikázaní mých, ustanovení mých a zákonů mých."},{"book":"1 Mojžíšova","chapter":"26","verse":"6","text":"Bydlil tedy Izák v Gerar."},{"book":"1 Mojžíšova","chapter":"26","verse":"7","text":"Ptali se pak muži místa toho o manželce jeho. Kterýžto odpověděl: Sestra má jest; nebo nesměl říci: Manželka má jest, mysle sobě: Aby mne nezabili muži místa toho pro Rebeku. Nebo byla krásná na pohledění."},{"book":"1 Mojžíšova","chapter":"26","verse":"8","text":"I přihodilo se, když již čas nějaký tam bydlil, že vyhlédal Abimelech král Filistinský z okna a uzřel Izáka, an pohrává s Rebekou manželkou svou."},{"book":"1 Mojžíšova","chapter":"26","verse":"9","text":"Protož povolav Abimelech Izáka, řekl: Aj, v pravdě manželka tvá to jest. Jakž to, že jsi pravil: Sestra má jest? I odpověděl jemu Izák: Nebo jsem řekl sám u sebe: Abych snad neumřel pro ni."},{"book":"1 Mojžíšova","chapter":"26","verse":"10","text":"I řekl Abimelech: Což jsi to učinil nám? O málo, že by byl spal někdo z lidu s manželkou tvou, a ty byl bys uvedl na nás vinu."},{"book":"1 Mojžíšova","chapter":"26","verse":"11","text":"I přikázal Abimelech všemu lidu, řka: Kdo by se dotkl člověka toho, aneb manželky jeho, smrtí umře."},{"book":"1 Mojžíšova","chapter":"26","verse":"12","text":"Sel pak Izák v zemi té, a shledal v tom roce sto měr; nebo požehnal mu Hospodin."},{"book":"1 Mojžíšova","chapter":"26","verse":"13","text":"I rostl muž ten, a prospíval vždy více v zrostu, až i zrostl velmi."},{"book":"1 Mojžíšova","chapter":"26","verse":"14","text":"Nebo měl stáda ovcí i stáda volů, a čeledi mnoho; pročež záviděli mu Filistinští."},{"book":"1 Mojžíšova","chapter":"26","verse":"15","text":"A všecky studnice, kteréž vykopali služebníci otce jeho za dnů Abrahama otce jeho, zařítili Filistinští, zasypavše je prstí."},{"book":"1 Mojžíšova","chapter":"26","verse":"16","text":"I řekl Abimelech Izákovi: Odejdi od nás; nebo mnohem mocnější jsi než my."},{"book":"1 Mojžíšova","chapter":"26","verse":"17","text":"Tedy odšel odtud Izák, a rozbil stany v údolí Gerar, a bydlil tu."},{"book":"1 Mojžíšova","chapter":"26","verse":"18","text":"A kopal zase Izák studnice vod, kteréž byli vykopali za dnů Abrahama otce jeho, a kteréž zařítili Filistinští po smrti Abrahamově; a nazval je těmi jmény, kterýmiž je jmenoval otec jeho."},{"book":"1 Mojžíšova","chapter":"26","verse":"19","text":"I kopali služebníci Izákovi v tom údolí, a nalezli tam studnici vody živé."},{"book":"1 Mojžíšova","chapter":"26","verse":"20","text":"Vadili se pak pastýři Gerarští s pastýři Izákovými, pravíce: Naše jest voda. Pročež nazval jméno studnice té Esek, že se vadili s ním."},{"book":"1 Mojžíšova","chapter":"26","verse":"21","text":"Vykopali také jinou studnici, a nesnáz byla i o tu; pročež dal jí jméno Sitnah."},{"book":"1 Mojžíšova","chapter":"26","verse":"22","text":"I hnul se odtud, a kopal jinou studnici, o kterouž se nevadili; protož nazval jméno její Rehobot. Nebo řekl: Nyní uprostrannil nám Hospodin, a vzrostli jsme na zemi."},{"book":"1 Mojžíšova","chapter":"26","verse":"23","text":"Vstoupil pak odtud do Bersabé."},{"book":"1 Mojžíšova","chapter":"26","verse":"24","text":"A ukázal se mu Hospodin v tu noc, a řekl: Já jsem Bůh Abrahama otce tvého; neboj se, nebo s tebou já jsem, a požehnám tobě, a rozmnožím símě tvé pro Abrahama služebníka svého."},{"book":"1 Mojžíšova","chapter":"26","verse":"25","text":"I vzdělal tu oltář, a vzýval jméno Hospodinovo, a rozbil tu stan svůj; a služebníci Izákovi vykopali tam studnici."},{"book":"1 Mojžíšova","chapter":"26","verse":"26","text":"Abimelech pak přijel k němu z Gerar, a Ochozat, přítel jeho, a Fikol, kníže vojska jeho."},{"book":"1 Mojžíšova","chapter":"26","verse":"27","text":"I řekl jim Izák: Z jaké příčiny přišli jste ke mně? Poněvadž vy nenáviděli jste mne, a vybyli jste mne od sebe."},{"book":"1 Mojžíšova","chapter":"26","verse":"28","text":"Kteřížto odpověděli: Patrně jsme to shledali, že jest Hospodin s tebou, i řekli jsme: Učiňme nyní přísahu mezi sebou, mezi námi a mezi tebou; a učiníme smlouvu s tebou:"},{"book":"1 Mojžíšova","chapter":"26","verse":"29","text":"Že neučiníš nám nic zlého, jako i my nedotkli jsme se tebe, a jakž jsme my toliko dobře činili tobě, a propustili jsme tě v pokoji; ty nyní tedy povol tomu, požehnaný Hospodinův."},{"book":"1 Mojžíšova","chapter":"26","verse":"30","text":"Tedy učinil jim hody, i jedli a pili."},{"book":"1 Mojžíšova","chapter":"26","verse":"31","text":"A vstavše velmi ráno, přisáhli jeden druhému. I propustil je Izák, a oni odešli od něho v pokoji."},{"book":"1 Mojžíšova","chapter":"26","verse":"32","text":"Toho dne přišli služebníci Izákovi, a oznámili mu o studnici, kterouž kopali, řkouce: Nalezli jsme vodu."},{"book":"1 Mojžíšova","chapter":"26","verse":"33","text":"I nazval ji Seba. Protož jméno města toho jest Bersabé až do dnešního dne."},{"book":"1 Mojžíšova","chapter":"26","verse":"34","text":"Ezau pak jsa v letech čtyřidcíti, pojal ženu Judit, dceru Béry Hetejského, a Bazematu, dceru Elona Hetejského."},{"book":"1 Mojžíšova","chapter":"26","verse":"35","text":"A kormoutily Izáka a Rebeku."}]}