{"data":[{"book":"امثال","chapter":"2","verse":"1","text":"ای پسرم، اگر به سخنانم گوش بدهی و دستورهای مرا اطاعت کنی،"},{"book":"امثال","chapter":"2","verse":"2","text":"به حکمت گوش فرا دهی و طالب دانایی باشی،"},{"book":"امثال","chapter":"2","verse":"3","text":"و اگر به دنبال فهم و بصیرت بگردی"},{"book":"امثال","chapter":"2","verse":"4","text":"و آن را مانند نقره و گنجهای پنهان بطلبی تا به چنگ آری،"},{"book":"امثال","chapter":"2","verse":"5","text":"آنگاه خدا را خواهی شناخت و اهمیت خداترسی را خواهی آموخت."},{"book":"امثال","chapter":"2","verse":"6","text":"خداوند بخشندهٔ حکمت است و سخنان دهان او به انسان فهم و دانش می‌بخشد."},{"book":"امثال","chapter":"2","verse":"7","text":"او به درستکاران حکمت می‌بخشد و از آنها محافظت می‌نماید."},{"book":"امثال","chapter":"2","verse":"8","text":"او از اشخاص با انصاف و خداشناس حمایت می‌کند."},{"book":"امثال","chapter":"2","verse":"9","text":"اگر به سخنانم گوش بدهی، خواهی فهمید که عدالت، انصاف و صداقت چیست و راه درست کدام است."},{"book":"امثال","chapter":"2","verse":"10","text":"حکمت جزو وجود تو خواهد شد و دانش به تو لذت خواهد بخشید."},{"book":"امثال","chapter":"2","verse":"11","text":"بصیرت و فهم تو، از تو محافظت خواهد کرد."},{"book":"امثال","chapter":"2","verse":"12","text":"و تو را از افراد بدکار دور نگه خواهد داشت افرادی که سخنانشان انسان را منحرف می‌سازد،"},{"book":"امثال","chapter":"2","verse":"13","text":"افرادی که از راه راست برگشته‌اند و در ظلمت گناه زندگی می‌کنند،"},{"book":"امثال","chapter":"2","verse":"14","text":"افرادی که از کارهای نادرست لذت می‌برند و از کجروی و شرارت خرسند می‌شوند،"},{"book":"امثال","chapter":"2","verse":"15","text":"و هر کاری که انجام می‌دهند از روی حقه‌بازی و نادرستی است."},{"book":"امثال","chapter":"2","verse":"16","text":"حکمت می‌تواند تو را از زنان بدکاره و سخنان فریبنده‌شان نجات دهد."},{"book":"امثال","chapter":"2","verse":"17","text":"این گونه زنان، شوهران خود را رها نموده، پیمان مقدّس زناشویی را شکسته‌اند."},{"book":"امثال","chapter":"2","verse":"18-19","text":"مردانی که به خانه‌های چنین زنانی قدم می‌گذارند، به سوی مرگ و نیستی پیش می‌روند و به مسیر حیات باز نمی‌گردند."},{"book":"امثال","chapter":"2","verse":"20","text":"اما تو راه خداشناسان را پیش بگیر و از راه راست منحرف نشو،"},{"book":"امثال","chapter":"2","verse":"21","text":"زیرا درستکاران و خداشناسان در زمین زندگی خواهند کرد،"},{"book":"امثال","chapter":"2","verse":"22","text":"ولی بدکاران و خدانشناسان از زمین ریشه‌کن خواهند شد."}]}