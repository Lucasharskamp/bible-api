{"data":[{"book":"1 Samuel","chapter":"27","verse":"1","text":"David ga hagamaanadu i ono lodo, “Dahi laangi hua, gei Saul ga daaligi au. Malaa, di mee dela koia e humalia belee hai ko au la belee lele gi daha gi Philistia. Gei Saul ga hagalee e halahala au i lodo Israel, gei au gu doo gi daha mo di haingadaa.”"},{"book":"1 Samuel","chapter":"27","verse":"2","text":"Malaa, David mo ana daane e ono lau (600) gaa hula gi baahi o Achish, tama a Maoch, di king o Gath."},{"book":"1 Samuel","chapter":"27","verse":"3","text":"David mo ana daane gaa noho i Gath mo nadau madahaanau. David mo ono lodo dogolua e madalia a mee, go Ahinoam, di ahina mai Jezreel, mo Abigail, di lodo o Nabal dela ne made, di ahina mai Carmel."},{"book":"1 Samuel","chapter":"27","verse":"4","text":"Saul ga iloo bolo David la guu lele gi Gath, gei mee gu hagalee halahala a mee."},{"book":"1 Samuel","chapter":"27","verse":"5","text":"David ga helekai gi Achish, “Maa au di hoo ni oou, gei goe gaa dugu mai tei gowaa e noho iei au. Meenei, e hagalee humalia bolo au gi madalia goe e noho i lodo di waahale aamua.”"},{"book":"1 Samuel","chapter":"27","verse":"6","text":"Gei Achish gaa wanga gi mee tama waahale go Ziklag, deenei tadinga bolo nia king o Judah gu hai mee gi tama waahale Ziklag."},{"book":"1 Samuel","chapter":"27","verse":"7","text":"David guu noho i Philistia i nia malama e madangaholu maa ono."},{"book":"1 Samuel","chapter":"27","verse":"8","text":"I di waalooloo o di nadau noho i golo, David mo ana daane e haihai nadau dauwa gi digau Geshur, Girzi, mo Amalek, ala nogo noho i golo i di madagoaa looloo. Mee e heebagi gi nia guongo digaula, gaa dau adu loo gi Shur, gaa dau loo gi Egypt,"},{"book":"1 Samuel","chapter":"27","verse":"9","text":"e daaligi nia daane mono ahina huogodoo mo di kae nia siibi digaula, nia kau, nia ‘donkey’, nia ‘camel’ mo nia gahu digaula, nomuli gei mee ga hanimoi gi Achish."},{"book":"1 Samuel","chapter":"27","verse":"10","text":"Gei ogo Achish ga heeu gi mee, “Goe nogo hai dau dauwa i hee deenaa?”"},{"book":"1 Samuel","chapter":"27","verse":"11","text":"David gu daaligi digaula huogodoo, nia daane mono ahina, bolo gi dee hana hua tangada i digaula gi Gath ga hagi anga nadau mee donu ala nogo hai i golo. Aanei nia mee a David nogo hai hai i dono madagoaa nogo noho i Philistia."},{"book":"1 Samuel","chapter":"27","verse":"12","text":"Achish gu hagadagadagagee hua gi David, ga helekai i ono lodo, “Mee gaa hai tangada e hege mai gi di au i di waalooloo o dono mouli, idimaa ono daangada go digau Israel la gu de hiihai huoloo gi mee.”"}]}