{"data":[{"book":"যাত্রা পুস্তক","chapter":"37","verse":"1","text":"বৎসলেল বাবলা কাঠ দিয়ে 1.1 মিটার লম্বা, 68 সেন্টিমিটার চওড়া, ও 68 সেন্টিমিটার উঁচু37:1 অর্থাৎ, আড়াই হাত লম্বা ও দেড় হাত করে চওড়া ও উঁচু সিন্দুকটি তৈরি করলেন।"},{"book":"যাত্রা পুস্তক","chapter":"37","verse":"2","text":"ভিতরে ও বাইরে, দুই দিকেই তিনি সেটি খাঁটি সোনা দিয়ে মুড়ে দিলেন, এবং সেটির চারপাশে সোনা দিয়ে একটি ছাঁচ তৈরি করলেন।"},{"book":"যাত্রা পুস্তক","chapter":"37","verse":"3","text":"সেটির জন্য তিনি সোনার চারটি কড়া ঢালাই করে দিলেন এবং সেগুলি সেটির চারটি পায়ায় বেঁধে দিলেন—দুটি আংটা একদিকে ও দুটি আংটা অন্যদিকে রাখলেন।"},{"book":"যাত্রা পুস্তক","chapter":"37","verse":"4","text":"পরে তিনি বাবলা কাঠ দিয়ে খুঁটি তৈরি করলেন ও সেগুলি সোনা দিয়ে মুড়ে দিলেন।"},{"book":"যাত্রা পুস্তক","chapter":"37","verse":"5","text":"আর সিন্দুকটি বহন করার জন্য তিনি সেটির দুই পাশে রাখা আংটায় খুঁটিগুলি ঢুকিয়ে দিলেন।"},{"book":"যাত্রা পুস্তক","chapter":"37","verse":"6","text":"খাঁটি সোনা দিয়ে তিনি 1.1 মিটার লম্বা ও 68 সেন্টিমিটার চওড়া প্রায়শ্চিত্ত-আচ্ছাদন তৈরি করলেন।"},{"book":"যাত্রা পুস্তক","chapter":"37","verse":"7","text":"পরে তিনি সেই আচ্ছাদনের দুই কিনারায় পিটানো সোনা দিয়ে দুটি করূব তৈরি করলেন।"},{"book":"যাত্রা পুস্তক","chapter":"37","verse":"8","text":"একদিকের কিনারায় তিনি একটি করূব ও অন্যদিকে দ্বিতীয় করূবটি তৈরি করলেন; দুই কিনারায় আবরণ সমেত তিনি সেগুলি অখণ্ডিত রূপ দিয়েই তৈরি করলেন।"},{"book":"যাত্রা পুস্তক","chapter":"37","verse":"9","text":"করূবেরা তাদের ডানাগুলি উপরের দিকে ছড়িয়ে দিয়েছিল, ও সেগুলি দিয়ে আবরণটি আড়াল করে রেখেছিল। করূবেরা পরস্পরের দিকে মুখ করে সেই আবরণের দিকে তাকিয়েছিল।"},{"book":"যাত্রা পুস্তক","chapter":"37","verse":"10","text":"তাঁরা37:10 অথবা, তিনি; 11-29 পদে সর্বত্র এভাবেই পড়তে হবে বাবলা কাঠ দিয়ে 90 সেন্টিমিটার লম্বা, 45 সেন্টিমিটার চওড়া ও 68 সেন্টিমিটার উঁচু37:10 অর্থাৎ, দু-হাত লম্বা, এক হাত চওড়া ও দেড় হাত উঁচু টেবিলটি তৈরি করলেন।"},{"book":"যাত্রা পুস্তক","chapter":"37","verse":"11","text":"পরে তাঁরা সেটি খাঁটি সোনা দিয়ে মুড়ে দিলেন এবং সেটির চারপাশে সোনার এক ছাঁচ তৈরি করে দিলেন।"},{"book":"যাত্রা পুস্তক","chapter":"37","verse":"12","text":"এছাড়াও তাঁরা সেটির চারপাশে 7.5 সেন্টিমিটার37:12 অর্থাৎ, চার আঙুল চওড়া একটি চক্রবেড় তৈরি করলেন এবং সেই চক্রবেড়ে সোনার এক ছাঁচ বসিয়ে দিলেন।"},{"book":"যাত্রা পুস্তক","chapter":"37","verse":"13","text":"টেবিলের জন্য তাঁরা সোনার চারটি আংটা ঢালাই করে দিলেন এবং সেগুলি সেই চার কোনায় বেঁধে দিলেন, যেখানে চারটি পায়াও ছিল।"},{"book":"যাত্রা পুস্তক","chapter":"37","verse":"14","text":"টেবিল বহনের উদ্দেশে ব্যবহৃত খুঁটিগুলি ধরে রাখার জন্য সেই কড়াগুলি চক্রবেড়ের কাছাকাছি রাখা হল।"},{"book":"যাত্রা পুস্তক","chapter":"37","verse":"15","text":"টেবিল বহনকারী খুঁটিগুলি বাবলা কাঠ দিয়ে তৈরি করা হল এবং সোনা দিয়ে মুড়ে দেওয়া হল।"},{"book":"যাত্রা পুস্তক","chapter":"37","verse":"16","text":"আর টেবিলের জন্য খাঁটি সোনা দিয়ে তাঁরা এইসব জিনিসপত্র—থালা ও বাটি ও গামলা ও পেয়-নৈবেদ্য ঢালার জন্য কলশিগুলি তৈরি করলেন।"},{"book":"যাত্রা পুস্তক","chapter":"37","verse":"17","text":"তাঁরা খাঁটি সোনা দিয়ে দীপাধার তৈরি করলেন। পিটিয়ে পিটিয়ে তাঁরা সেটির ভিত ও হাতল তৈরি করলেন, এবং সেগুলির সাথে একই টুকরো দিয়ে ফুলের মতো দেখতে পেয়ালা, কুঁড়ি ও মুকুলগুলিও তৈরি করলেন।"},{"book":"যাত্রা পুস্তক","chapter":"37","verse":"18","text":"সেই দীপাধারের দুই ধার থেকে একদিকে তিনটি ও অন্যদিকে তিনটি—মোট ছয়টি শাখা বের করা হল।"},{"book":"যাত্রা পুস্তক","chapter":"37","verse":"19","text":"কুঁড়ি ও মুকুল সমেত কাগজি বাদামফুলের মতো দেখতে তিনটি পেয়ালা ছিল একটি শাখায়, ও অন্য তিনটি ছিল পরবর্তী শাখায় এবং দীপাধার থেকে বের হয়ে থাকা ছয়টি শাখাই একইরকম দেখতে হল।"},{"book":"যাত্রা পুস্তক","chapter":"37","verse":"20","text":"আর দীপাধারে কুঁড়ি ও মুকুল সমেত কাগজি বাদামফুলের মতো দেখতে চারটি পানপাত্র ছিল।"},{"book":"যাত্রা পুস্তক","chapter":"37","verse":"21","text":"একটি কুঁড়ি ছিল দীপাধার থেকে বের হয়ে থাকা মোট ছয়টি শাখার মধ্যে প্রথম জোড়া শাখার তলায়, দ্বিতীয় কুড়িটি ছিল দ্বিতীয় জোড়ার তলায় এবং তৃতীয় কুড়িটি ছিল তৃতীয় জোড়ার তলায়।"},{"book":"যাত্রা পুস্তক","chapter":"37","verse":"22","text":"সবকটি কুঁড়ি ও শাখা সেই দীপাধারের সঙ্গে অখণ্ড ছিল, যা খাঁটি সোনা পিটিয়ে পিটিয়ে তৈরি করা হল।"},{"book":"যাত্রা পুস্তক","chapter":"37","verse":"23","text":"খাঁটি সোনা দিয়ে তাঁরা সেটির সাতটি প্রদীপ, সেইসাথে সেটির পলতে ছাঁটার যন্ত্র ও বারকোশগুলিও তৈরি করলেন।"},{"book":"যাত্রা পুস্তক","chapter":"37","verse":"24","text":"এক তালন্ত37:24 অর্থাৎ, প্রায় 34 কিলোগ্রাম খাঁটি সোনা দিয়ে তাঁরা সেই দীপাধার ও সেটির সব আনুষঙ্গিক উপকরণ তৈরি করলেন।"},{"book":"যাত্রা পুস্তক","chapter":"37","verse":"25","text":"ধূপ জ্বালানোর জন্য তাঁরা বাবলা কাঠ দিয়ে একটি বেদি তৈরি করলেন। এটি ছিল বর্গাকার, 45 সেন্টিমিটার করে লম্বা ও চওড়া এবং 90 সেন্টিমিটার উঁচু37:25 অর্থাৎ, এক হাত করে লম্বা ও চওড়া এবং দু-হাত উঁচু—এর শিংগুলি এর সাথে একই টুকরো দিয়ে গড়া হল।"},{"book":"যাত্রা পুস্তক","chapter":"37","verse":"26","text":"তাঁরা সেই বেদির চূড়া ও সবদিক এবং শিংগুলি খাঁটি সোনা দিয়ে মুড়ে দিলেন, এবং এর চারপাশে সোনার এক ছাঁচ তৈরি করলেন।"},{"book":"যাত্রা পুস্তক","chapter":"37","verse":"27","text":"তাঁরা বেদিটি বহন করার কাজে ব্যবহৃত খুঁটিগুলি ধরে রাখার জন্য সেই ছাঁচের তলায়—সামনাসামনি দুই দিকের জন্য দুটি দুটি করে—সোনার দুটি আংটা তৈরি করলেন।"},{"book":"যাত্রা পুস্তক","chapter":"37","verse":"28","text":"বাবলা কাঠ দিয়ে তাঁরা খুঁটি তৈরি করলেন ও সেগুলি সোনা দিয়ে মুড়ে দিলেন।"},{"book":"যাত্রা পুস্তক","chapter":"37","verse":"29","text":"এছাড়াও তাঁরা পবিত্র অভিষেক-তেল ও খাঁটি সুগন্ধি ধূপ তৈরি করলেন—যা হল সুগন্ধি দ্রব্যাদি প্রস্তুতকারকের হস্তকলা।"}]}