{"data":[{"book":"Sams-Zgame","chapter":"118","verse":"1","text":"Ra Anumzamofona susu huntesune, na'ankure Agra knare avu'avaza huneranteno vagaore avesi zama'areti avesirante vava nehie."},{"book":"Sams-Zgame","chapter":"118","verse":"2","text":"Maka Israeli vahe'mota huta, Anumzamofona vagaore avesi zama'amo'a mevava huno nevie huta hiho."},{"book":"Sams-Zgame","chapter":"118","verse":"3","text":"Aroni naga'ma pristi eri'zama e'neriza nagamota hanazana, Anumzamofona vagaore avesi zama'amo'a mevava huno nevie huta hiho."},{"book":"Sams-Zgame","chapter":"118","verse":"4","text":"Ra Anumzamofonku'ma koro'ma hunente'zaagoragama nemaniza vahe'mota Anumzamofona vagaore avesi zama'amo'a mevava huno nevie hu'za hiho."},{"book":"Sams-Zgame","chapter":"118","verse":"5","text":"Nagra ra knazampima manine'na Ra Anumzamofonte nunamuma hugeno'a, Ra Anumzamo'a nunamuni'a antahinamino knazanifintira naza hige'na fru hu'na nemanue."},{"book":"Sams-Zgame","chapter":"118","verse":"6","text":"Ra Anumzamo'a nagri kaziga mani'neanki'na, nazano vahe'mo'ma hunante'naku'ma hania zankura, korora osugahue."},{"book":"Sams-Zgame","chapter":"118","verse":"7","text":"Tamage, Ra Anumzamo'a nagri kaziga mani'neankino, nagrira naza hugahie. Ana nehuno ha'ma renenantaza vahera zamazeri haviza nehanige'na, muse nehu'na zamage fenkami atregahue."},{"book":"Sams-Zgame","chapter":"118","verse":"8","text":"Ra Anumzamofompima fra'makino mani'zamo'a, vahete'ma amuha'ma hu'zana agatere'ne."},{"book":"Sams-Zgame","chapter":"118","verse":"9","text":"Ra Anumzamofompima fra'makino mani'zamo'a, ugagota kva vahete'ma amuha'ma hu'zana agatere'ne."},{"book":"Sams-Zgame","chapter":"118","verse":"10","text":"Maka kokankoka vahe'mo'zama eme navazagi kagi'za hara hunante'naze. Hianagi Ra Anumzamofo agifi ana vahera hara huzmagatere'noe."},{"book":"Sams-Zgame","chapter":"118","verse":"11","text":"Nagri'ma ha'ma hunante'nakura tamagerfa hu'za maka asoparegati eme navazagi kagi'naze. Hianagi Ra Anumzamofo hankavefi hara huzmagatere'noe."},{"book":"Sams-Zgame","chapter":"118","verse":"12","text":"Ha' vahe'mo'za tumemo'ma nehiaza hu'za eme nazeri kagi'naze. Hianagi tevemo'ma osi trazampima ruhagana huno teteno fanane hiankna hu'naze. Ana nehazage'na Ra Anumzamofo agifi hara huzmagatere'noe."},{"book":"Sams-Zgame","chapter":"118","verse":"13","text":"Ha' vahenimo'za hankaveti'za hara hunante'za e'za eme nazeri haviza hunaku hu'naze. Hianagi Ra Anumzamo'a naza hu'ne."},{"book":"Sams-Zgame","chapter":"118","verse":"14","text":"Ra Anumzamo'a nagri hankavene, nagri zagame'ene mani'ne. Ana hu'neankino agrake naguranevazie."},{"book":"Sams-Zgame","chapter":"118","verse":"15","text":"Fatgo avu'ava zama nehaza vahe'mo'za seli nozamifi manine'za musenkase nehu'za, muse zagame'ma hu'nazana, Ra Anumzamofo tamaga azamo'a, hankavenentake'za eri fore hu'ne hu'za hu'naze."},{"book":"Sams-Zgame","chapter":"118","verse":"16","text":"Ra Anumzamo'a tamaga kaziga azana eri sga huno mani'neno hara hugaterene. Ra Anumzamofona tamaga kaziga azamo'a hankavenentake eri'za eri fore hu'ne."},{"book":"Sams-Zgame","chapter":"118","verse":"17","text":"Nagra ofri'na kasefa hu'na manine'na, Ra Anumzamo'ma tro'ma hu'nea zankura huama hu'na vahera zamasamigahue."},{"book":"Sams-Zgame","chapter":"118","verse":"18","text":"Ra Anumzamo'a nagrira nazeri fatgo hunaku knaza namino nazeri havizantfa hu'ne. Hianagi natrege'na ofri'noe."},{"book":"Sams-Zgame","chapter":"118","verse":"19","text":"Fatgo avu'avazamofo kafana eri anaginantege'na, ufre'na Ra Anumzamofona humuse hunta'neno."},{"book":"Sams-Zgame","chapter":"118","verse":"20","text":"Ama Ra Anumzamofo kafane. Ana hu'neanki'za fatgo vahe'mo'za ama ana kafanteti ufregahaze."},{"book":"Sams-Zgame","chapter":"118","verse":"21","text":"Anumzamoka nagri nunamuma antahi nenaminka, nagu'mavazinke'nama knare hu'nama mani'noa zankura susu hu'na humuse hugantoe."},{"book":"Sams-Zgame","chapter":"118","verse":"22","text":"Noma negiza eri'zama'a omane'nea have hu'zama eri atre'naza havemo'a, nomofo renagentete asetenageno noma azeri hankaveti have fore hu'ne. (Matiu 21:42, Maki 12:10-11)"},{"book":"Sams-Zgame","chapter":"118","verse":"23","text":"Ama ana eri'zana Ra Anumzamo eri fore higeta negonankino, hentofaza hu'negeta negone."},{"book":"Sams-Zgame","chapter":"118","verse":"24","text":"Ama zagegna Ra Anumzamo tro hu'ne. Ana hu'neankita ama ana knafina musenkase huta trimpa frune manisanune."},{"book":"Sams-Zgame","chapter":"118","verse":"25","text":"Ra Anumzamoka keke huta muse hugantonanki, tagu'vazinka neravrenka, tazeri so'e hananketa maka zampina knare huta manisanune."},{"book":"Sams-Zgame","chapter":"118","verse":"26","text":"Iza'o Anumzamofo agifima esania vahera, Ra Anumzamo'a asomu huntegahie. Ana vahe'mofona Ra Anumzamofo nompi agia husga huntesune. (Matiu 21:9. 23:39. Maki 11: 9-10. Luku 13: 35.19: 38. Joni 12: 13)"},{"book":"Sams-Zgame","chapter":"118","verse":"27","text":"Ra Anumzana tagri Anumza mani'neankino, agra'a masa'areti remsa hurante'ne. Ofama huntesaza zana erita vuta, kresramna vu itamofo pazivete nofiteti ome anakinteho."},{"book":"Sams-Zgame","chapter":"118","verse":"28","text":"Anumzamoka nagri Anumza mani'nanku, susu hu'na humuse hugantegahue. Kagra nagri Anumza mani'nananki'na, kagri kagi'a husga hugahue."},{"book":"Sams-Zgame","chapter":"118","verse":"29","text":"Ra Anumzamofona susu huta humuse huntesanune. Na'ankure agra knare zantfa hu'neankino, vagaore mevava avesi zama'amo'a mevava huno vugahie."}]}