{"data":[{"book":"ΙΩΒ","chapter":"13","verse":"1","text":"Ἰδοὺ ταῦτα ἑώρακέ μου ὁ ὀφθαλμὸς, καὶ ἀκήκοέ μου τὸ οὖς."},{"book":"ΙΩΒ","chapter":"13","verse":"2","text":"Καὶ οἶδα ὅσα καὶ ὑμεῖς ἐπίστασθε, καὶ οὐκ ἀσυνετώτερός εἰμι ὑμῶν."},{"book":"ΙΩΒ","chapter":"13","verse":"3","text":"Οὐ μὴν δὲ ἀλλʼ ἐγὼ πρὸς Κύριον λαλήσω, ἐλέγξω δὲ ἐναντίον αὐτοῦ ἐὰν βούληται."},{"book":"ΙΩΒ","chapter":"13","verse":"4","text":"Ὑμεῖς δὲ ἐστὲ ἰατροὶ ἄδικοι, καὶ ἰαταὶ κακῶν πάντες."},{"book":"ΙΩΒ","chapter":"13","verse":"5","text":"Εἴη δὲ ὑμῖν κωφεῦσαι, καὶ ἀποβήσεται ὑμῖν σοφία."},{"book":"ΙΩΒ","chapter":"13","verse":"6","text":"Ἀκούσατε δὲ ἔλεγχον τοῦ στόματός μου, κρίσιν δὲ χειλέων μου προσέχετε."},{"book":"ΙΩΒ","chapter":"13","verse":"7","text":"Πότερον οὐκ ἔναντι Κυρίου λαλεῖτε, ἔναντι δὲ αὐτοῦ φθέγγεσθε δόλον;"},{"book":"ΙΩΒ","chapter":"13","verse":"8","text":"Ἢ ὑποστελεῖσθε; ὑμεῖς δὲ αὐτοὶ κριταὶ γίνεσθε."},{"book":"ΙΩΒ","chapter":"13","verse":"9","text":"Καλὸν γὰρ ἐὰν ἐξιχνιάσῃ ὑμᾶς, εἰ γὰρ τὰ πάντα ποιοῦντες προστεθήσεσθε αὐτῷ,"},{"book":"ΙΩΒ","chapter":"13","verse":"10","text":"οὐθὲν ἧττον ἐλέγξει ὑμᾶς· εἰ δὲ καὶ κρυφῇ πρόσωπα θαυμάσεσθε,"},{"book":"ΙΩΒ","chapter":"13","verse":"11","text":"πότερον οὐχ ἡ δῖνα αὐτοῦ στροβήσει ὑμᾶς; ὁ φόβος δὲ παρʼ αὐτοῦ ἐπιπεσεῖται ὑμῖν,"},{"book":"ΙΩΒ","chapter":"13","verse":"12","text":"ἀποβήσεται δὲ ὑμῶν τὸ γαυρίαμα ἶσα σποδῷ, τὸ δὲ σῶμα πήλινον."},{"book":"ΙΩΒ","chapter":"13","verse":"13","text":"Κωφεύσατε ἵνα λαλήσω, καὶ ἀναπαύσωμαι θυμοῦ,"},{"book":"ΙΩΒ","chapter":"13","verse":"14","text":"ἀναλαβὼν τὰς σάρκας μου τοῖς ὀδοῦσι, ψυχὴν δέ μου θήσω ἐν χειρί."},{"book":"ΙΩΒ","chapter":"13","verse":"15","text":"Ἐάν με χειρώσηται ὁ δυνάστης, ἐπεὶ καὶ ἦρκται, ἦ μὴν λαλήσω καὶ ἐλέγξω ἐναντίον αὐτοῦ·"},{"book":"ΙΩΒ","chapter":"13","verse":"16","text":"Καὶ τοῦτό μοι ἀποβήσεται εἰς σωτηρίαν, οὐ γὰρ ἐναντίον αὐτοῦ δόλος εἰσελεύσεται."},{"book":"ΙΩΒ","chapter":"13","verse":"17","text":"Ἀκούσατε ἀκούσατε τὰ ῥήματά μου, ἀναγγελῶ γὰρ ὑμῶν ἀκουόντων."},{"book":"ΙΩΒ","chapter":"13","verse":"18","text":"Ἰδοὺ ἐγὼ ἐγγύς εἰμι τοῦ κρίματός μου, οἶδα ἐγὼ ὅτι δίκαιος ἀναφανοῦμαι."},{"book":"ΙΩΒ","chapter":"13","verse":"19","text":"Τίς γάρ ἐστιν ὁ κριθησόμενός μοι, ὅτι νῦν κωφεύσω καὶ ἐκλείψω;"},{"book":"ΙΩΒ","chapter":"13","verse":"20","text":"Δυεῖν δέ μοι χρήσῃ, τότε ἀπὸ τοῦ προσώπου σου οὐ κρυβήσομαι."},{"book":"ΙΩΒ","chapter":"13","verse":"21","text":"Τὴν χεῖρα ἀπʼ ἐμοῦ ἀπέχου, καὶ ὁ φόβος σου μή με καταπλησσέτω."},{"book":"ΙΩΒ","chapter":"13","verse":"22","text":"Εἶτα καλέσεις, ἐγὼ δέ σοι ὑπακούσομαι, ἢ λαλήσεις, ἐγὼ δέ σοι δώσω ἀνταπόκρισιν·"},{"book":"ΙΩΒ","chapter":"13","verse":"23","text":"Πόσαι εἰσὶν αἱ ἁμαρτίαι μου καὶ ἀνομίαι μου; δίδαξόν με τίνες εἰσί."},{"book":"ΙΩΒ","chapter":"13","verse":"24","text":"Διατί ἀπʼ ἐμοῦ κρύπτῃ, ἥγησαι δέ με ὑπεναντίον σοι;"},{"book":"ΙΩΒ","chapter":"13","verse":"25","text":"Ἢ ὡς φῦλλον κινούμενον ὑπὸ ἀνέμου εὐλαβηθήσῃ, ἢ ὡς χόρτῳ φερομένῳ ὑπὸ πνεύματος ἀντίκεισαί μοι;"},{"book":"ΙΩΒ","chapter":"13","verse":"26","text":"Ὅτι κατέγραψας κατʼ ἐμοῦ κακὰ, περιέθηκας δέ μοι νεότητος ἁμαρτίας."},{"book":"ΙΩΒ","chapter":"13","verse":"27","text":"Ἔθου δέ μου τὸν πόδα ἐν κωλύματι, ἐφύλαξας δέ μου πάντα τὰ ἔργα, εἰς δὲ ῥίζας τῶν ποδῶν μου ἀφίκου."},{"book":"ΙΩΒ","chapter":"13","verse":"28","text":"Ὃ παλαιοῦται ἶσα ἀσκῷ, ἢ ὥσπερ ἱμάτιον σητόβρωτον."}]}