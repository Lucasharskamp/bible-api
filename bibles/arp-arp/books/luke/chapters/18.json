{"data":[{"book":"Luke","chapter":"18","verse":"1","text":"Nau haeanadetha hauthaunauhānee nuu heee, hena henane hāvachudajauaunevevetha, nau hājethauujesevenauau;"},{"book":"Luke","chapter":"18","verse":"2","text":"Hahagu haeanedau hedan hauchuwunane, haeejesa Hejavaneauthu, daudause hathauwunanenau:"},{"book":"Luke","chapter":"18","verse":"3","text":"Nau haeanedau henevesā hena hedan; nau haejeedasa, Jeaugaunayewhu naujauthavaa, hathauhuk."},{"book":"Luke","chapter":"18","verse":"4","text":"Nau haejevadaunaasedau: hau waunee hasethajauhuk, hewauāthe nejechauau Hejavaneauthau, nau hathauwunanenau;"},{"book":"Luke","chapter":"18","verse":"5","text":"Hau nausunee hanau naa henevesā hajanauchuhānau, hadenayauhauau havaedajauaunejau navanadauchuhaa."},{"book":"Luke","chapter":"18","verse":"6","text":"Nau Vahadāde hasenehehuk, Jaathehaa hasenehede janechuvāhede hauchuwunane."},{"book":"Luke","chapter":"18","verse":"7","text":"Nau gauhujavaneauthau gauhadnenayauha nehayau hanayāsanaunau, hauwauaudaunādaunau hesee nau dajāee, hau negudauchuhaude?"},{"book":"Luke","chapter":"18","verse":"8","text":"Nananenau nananena nāedauwunathana henee hadnauchuhanenayauhaude, Hau hāejauthe Heau henane, gauhadveede hethauwaudaude nuu hathāauauvaa."},{"book":"Luke","chapter":"18","verse":"9","text":"Nau haeauthaunanadetha jachau nethauwaudaunadenethe nehayau henee dauchuvahethee, nau newauchānauwauthee hauthauau:"},{"book":"Luke","chapter":"18","verse":"10","text":"Hanesethee henanenauau haeyehaunauau vevethahenauauwuu hadvevethahethee; hanesāde Nesethajuhu, nau jasaa hauāyāhe."},{"book":"Luke","chapter":"18","verse":"11","text":"Nesethajuhu haetheaugu nau haevevetha waude heee nehayau, Hejavaneauthau, nananenau vaveenethedaunathane, henee nāhauwunaathā hauthauau henanenauau hathahethee, hedanauwuyāhehauau, janechuvahethee, jatheaudauwuyāhehauau, daudause naa hathāde hauāyāhe."},{"book":"Luke","chapter":"18","verse":"12","text":"Nananenau nenaugauyānau nese hanesadee hauchauvadede, Nevānau vadadauchu vahee henee nāthāenetheyaunau."},{"book":"Luke","chapter":"18","verse":"13","text":"Nau hauāyāhe haetheaugu vavāaune, daudause haejejenāauguau hejavaa, hau haeanadesejāhede, Hejavaneauthau jeauwunaune wauchudaunau, hathauhuk."},{"book":"Luke","chapter":"18","verse":"14","text":"Nananenau nāedauwunathana, naa henane haejaeyehau hedauauwuu haeauwunaunau haejavaāhe jachau: hanau dathājee hanesāde henee nevadaujavaānajanethee nehayau hadnauwujenanade; nau henee nenehanethaunadede hadnejanade."},{"book":"Luke","chapter":"18","verse":"15","text":"Nau haejādaunanauau jea hajasedāeyaunauau, hadnevasanaude; hau hāenauhaudauwunethe hethauguhādaunau, haeneneuvanauau."},{"book":"Luke","chapter":"18","verse":"16","text":"Hau Hejavaneauthusau haeadetha, nau hahagu, Nanehajauthee hajasedāeyaunauauau, nau jevadauduvaa: naathāhenethe henehanahedaunau henajanede Hejavaneauthau."},{"book":"Luke","chapter":"18","verse":"17","text":"Hethauwuu nāedauwunathana, Daun hadjesedanauau henajanedaunene Hejavaneauthu hasenaedenethe hajasedāeyaunauau hadnehauwuneejedā."},{"book":"Luke","chapter":"18","verse":"18","text":"Nau jachau hauchuwunanene haenaudedaunaa, Hethāhene Hechauhauthethāhe, nauddusedau hadnedanauwau jethauujenenaedede? hathauhuk."},{"book":"Luke","chapter":"18","verse":"19","text":"Nau Hejavaneauthsaun18.19 Missing letter “u” in “Hejavaneauth(u)saun”, which often appears (as does “Hejavaneauthusau”) where we would find the name “Jesus” in the KJV. haeāedauwunaa, Naudu hethāde haesene? henaneda hehauwuthā, vavade hanesāde, nananede, Hejavaneauthau."},{"book":"Luke","chapter":"18","verse":"20","text":"Nananene haenauwu nanavaavedaunau, Jevawauchudauau heee haugauthenenede, Jevanaa, Jevaaveda, Jevajayaudauwāedauwauthadee, Vechauchune nananene hāsaunau nau hānau."},{"book":"Luke","chapter":"18","verse":"21","text":"Nau hanaāenehede, Vahee nuu haunaunedenau heee daujeeseaunau."},{"book":"Luke","chapter":"18","verse":"22","text":"Wauhā Hejavaneauthusau hāenedauwaudauau nuu, Hanaāāedauwunaude, Hanesadee hāhauwusenethene: Vaheaudauna henee hāthāenetheyaunau, nau hadjaanauwunaunauau hadavenuhuhauau, nau nananene hadnethenauwu haenathau hejavaa, nau hadejau hadjethaugu."},{"book":"Luke","chapter":"18","verse":"23","text":"Nau hāenedauwaudauau nuu, haeaudauwuthajau: hanau deethauwunethauyā dāde."},{"book":"Luke","chapter":"18","verse":"24","text":"Nau Hejavaneauthausaun hāenauhaudauwunith henee dauaudauwuthajaude, Duthāenanauthaune henee nanethenuu veaunauaude hadnesejedāthee henajanedaunene Hejavaneauthu, hathauhuk."},{"book":"Luke","chapter":"18","verse":"25","text":"Hanau hehauwujajathaune heee camel hehedesahagaunee hajasevāhau nedaudaunaudenee, javaāneenauthaunee nethauyāsenane hadnesejedāde henajanedaunene Hejavaneauthu."},{"book":"Luke","chapter":"18","verse":"26","text":"Nau hathāenedauwauduu, Hanaa hadnenanedanede? hahagaunee."},{"book":"Luke","chapter":"18","verse":"27","text":"Nau hanaāenehenith, hayauhuhau hejethauuneethaunenau henanenauau neneedede Hejavaneauthau."},{"book":"Luke","chapter":"18","verse":"28","text":"Hanaāenehede Peda, Naune, naunaudauwunauau vahee, nau thaunauguhane."},{"book":"Luke","chapter":"18","verse":"29","text":"Nau haeāedauwuna, Hethauwuu nāedauwunathana, hena haunauude henane henee hehauwunaude hedauauwuu, wauāthe henehā, wauāthe henauhauwauau, wauāthe henene wauāthe henesaunau, heee henajanedaunene Hejavaneauthu hedenaededaunene,"},{"book":"Luke","chapter":"18","verse":"30","text":"Nananede hadjavaānesedanauau nuu hewaunehaa, nau hathāauauvaa hadnauusanauau henaedede hadnejethauuvadauauau."},{"book":"Luke","chapter":"18","verse":"31","text":"Hanaāedanaude nesenee, nau hanaāāedauwunaude, Naune, hadneyehaunauau Dādaunedan, nau vahee hayauhuhau hathāewauthaunauhuu haeyāhehauau heee Heau henane hethauwunauauchauau."},{"book":"Luke","chapter":"18","verse":"32","text":"Hanau hadvenavathe Neauthu, nau hadvavavanauchuhāde, nau hadnaunaunauchaudauchuhāde, nau hadneguthahayauthāde."},{"book":"Luke","chapter":"18","verse":"33","text":"Nau hadnenesegauhude, nau hadnaāde: nau nasese hadnaāejaegauhāde."},{"book":"Luke","chapter":"18","verse":"34","text":"Nau haejaenauwu nuu: nau nuu hauthedau haeyaudaunaunauau, daudause haejaenauwu hathauthedaunāthee."},{"book":"Luke","chapter":"18","verse":"35","text":"Nau hethauwuu, hāayāedadauau Jericho, jasaa haenanenaugu henane haetheaugu nedechaudenenee dauhunedauwaude:"},{"book":"Luke","chapter":"18","verse":"36","text":"Nau haenedauwaude henanedanede dadavechaudenenee, haenaudedauva haesedaudenenee."},{"book":"Luke","chapter":"18","verse":"37","text":"Nau haeaāedauwunau, henee Jesus Nazareth hanehedesade."},{"book":"Luke","chapter":"18","verse":"38","text":"Nau hanaāevasanadede, Hejavaneauthusau, nananene Heau David, jeauwunaune, hathauhuk."},{"book":"Luke","chapter":"18","verse":"39","text":"Nau henee nanedauvathee haeneneuvanauau haddādaunaugunith: hau haevasanade haugauthe, Nananene Heau David, jeauwunaune."},{"book":"Luke","chapter":"18","verse":"40","text":"Nau Hejavaneauthusau haedauusa, nau haeautheave hadjādaunade: nau hāayājenauusanith, haenaudedauna,"},{"book":"Luke","chapter":"18","verse":"41","text":"Hauddusehathe henee hadenaasehathane? hathauhuk. Nau hanaāāedauwunaude, Vahadāhene, nanaa hadeesedanauwau nauhaudauwaude."},{"book":"Luke","chapter":"18","verse":"42","text":"Nau Hejavaneauthusau haenehetha, hanesedanauwu nananene nauhaudauwaude: hadethauwaudaude henayauhāne."},{"book":"Luke","chapter":"18","verse":"43","text":"Nau chauchaunu haeesedane henauhaudauwaude, nau haethauguha, haevaveenethedauna Hejavaneauthu: nau vahee henanedanede, hāenauhauduu, haevaveenethedaunanauau Hejavaneauthu."}]}