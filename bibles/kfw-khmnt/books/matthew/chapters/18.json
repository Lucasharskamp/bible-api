{"data":[{"book":"Matthew","chapter":"18","verse":"1","text":"Khawa phakhan siamruoi ngai'n Jisu diang inheiwa ah injuorakel, “Tume marwaan Rengramma akalok khetsik?” Luk 22:24"},{"book":"Matthew","chapter":"18","verse":"2","text":"Khawa jarra Jisu'n naipang inkhat akoiya halli inmani maikuungnga aleiminngir,"},{"book":"Matthew","chapter":"18","verse":"3","text":"Halli ama'n ati, “Kei'n inthiangnga karil khachu nangni'n ningmanuwa inphut ninghei inlet ah naipang ngaihi ninghong angmak inchu, nangni angtikniteii marwaan Rengram kha luut theinutun.” Mk 10:15; Luk 18:17"},{"book":"Matthew","chapter":"18","verse":"4","text":"Khawa jarra hiwa naipanghi angnga atheinuo ah anunchan inchuol ama khan marwaan Rengramma kalokkhet sikkha eii."},{"book":"Matthew","chapter":"18","verse":"5","text":"Hi angnga kei karamingnga hiwa ka-ang naipang inkhat akeiluut inchu, kei um anakeiluut jei."},{"book":"Matthew","chapter":"18","verse":"6","text":"“Tuka-ang inkhat in kei kanangamna hiwa naipang ngai inkhat ama inngamna aminmangpi inchu, ama riingnga akalok lungchakari inkhit ah tuipui inthuuk suungnga indeengluut khan ama sik ah kheella atha.”"},{"book":"Matthew","chapter":"18","verse":"7","text":"Mi ngai inngamna kaminmang in-om jarra manmasituolhi angtuk poong kaom sik me! hiwa rakip ngaihi alahongsuok sik eii, takkha hiwarakip kamasuok ama kha angtuk poongkaom sik me!"},{"book":"Matthew","chapter":"18","verse":"8","text":"“Ajarchu nakut emakli nakeii in manuwa namachulsik e-inchu, tan inlang hiaijuonro! nakut inni le nakeii inni inchella hektik kaboi meisuungnga in nadeengluut siknek achu kutkhat kekhat inchelleiya ringna kamukhan athadoom.” Matt 5:30"},{"book":"Matthew","chapter":"18","verse":"9","text":"Halli namit in nang kha manuwa namachul sik e-inchu, kelsuok inlang hiaijuonro! namit innile inruoiya hektik kaboi meikhurra kaluut sik nek achu mit khat kaboiya ringnamun kaluut in kheella nangsik ah atha. Matt 9:25"},{"book":"Matthew","chapter":"18","verse":"10","text":"“Enru, nangni'n hiwa naipang ngai chungnga enseel-musit thomaru. Ajarchu kei'n nangnidiang kati, inmani marwaan tirton ngai'n marwaanna kaom kapa maikuungnga in-omchak.” 18:10. Pathian chong lekkhat achu verses 11 hi inthuundel eii Ajarchu Miring Sapa hi akamang ngai kasan sik ah aleijuo. (Luk 19:10 khan enru)  Luk 19:10"},{"book":"Matthew","chapter":"18","verse":"11","text":"Ajarchu akamang ngai kasan sik ah miring Sapa ajuojei."},{"book":"Matthew","chapter":"18","verse":"12","text":"“Nangni'n angme ning ngaidon? miring inkhat in keelngam rajakhat aneili khawa ngai karra inkhat amang inchu, ama'n soomkuo leikuo ngaikha chingnga data halli akamang kha karatok asisik eii.”"},{"book":"Matthew","chapter":"18","verse":"13","text":"Kei'n nangni diang inthiangnga kati, khachu ama'n keelngam kha amupha, inmangmak soomkuo leikuo ngai neek ah kheella arokpui."},{"book":"Matthew","chapter":"18","verse":"14","text":"Hile in-angrip ah marwaanna kaom Kapa in hiwa naipang ngai karra inkhat kha um minmang zootmak."},{"book":"Matthew","chapter":"18","verse":"15","text":"“Nachungnga na-u nanai inkhat in manu atho inchu, akoolla si inlang halli ama masialna kha amadiang ruuk ah jominmuro. Ama'n nang iril kha arangai inchu, nang in na-u nanai kha woikhat naboolthar jei. Luk 17:3"},{"book":"Matthew","chapter":"18","verse":"16","text":"Takkha ama'n nachong kha arangai mak inchu, miring inkhat emakli inni ruoiro, ajarchu Pathian chong inthiang in iril angnga, Chongkasuok rakip sakhi inni emakli inthum baisuo ah chong intansik eii ati. Innidan 19:15"},{"book":"Matthew","chapter":"18","verse":"17","text":"Khawa katung ama'n inmani kha arangai mak inchu, koisuok ngaidiang mindikro. Ahekna ah koisuok ngai itikha arangai mak inchu, ama kha Pathian kajetmak emakli rampar kakhoompa kha eii tia leitaro.”"},{"book":"Matthew","chapter":"18","verse":"18","text":"“Inthiangnga nangnidiang kei'n karil: nangni'n nuoipil chungnga ningkhit kha marwaanna inkhitsik eii, halli nangni'n nuoipil chungnga ningmasuo kha marwaanna inmasuosik eii.” Matt 16:19; Jn 20:23"},{"book":"Matthew","chapter":"18","verse":"19","text":"“Woikhat um, kei'n nangnidiang karil: Nuoipilchungnga nangni inni'n angmekhat jarra ning inzootna inchu, marwaanna kaom Kapa in khawakha nangni sik ah inthiangnga anathopisik eii."},{"book":"Matthew","chapter":"18","verse":"20","text":"Ajarchu kei karamingnga inni emakli inthum ning inchunna munkhan, kei inmani le khawakhan kaom.”"},{"book":"Matthew","chapter":"18","verse":"21","text":"Khawa phakhan Peter in Jisu diang aheiwa ah aleirakel, “Pumi, ka-u kanai inkhat in kei chungnga manu athopha, woi angjetme kei'n ama kangaidam sik? woisari katung bitbe?” Luk 17:3,4"},{"book":"Matthew","chapter":"18","verse":"22","text":"Jisu'n aleimasang, “Emak, woisari bit emak,” “takkha woisomsari hi sari chak, kei'n nangdiang kitikeeng, Inphut 4:24"},{"book":"Matthew","chapter":"18","verse":"23","text":"ajarchu marwaan Rengram chu, Reng inkhat in asuok ngai sial-sum ensuisik ingaidon khale in-ang."},{"book":"Matthew","chapter":"18","verse":"24","text":"Ama'n ka-ensui aphut pha, talent lisingsoom ka-intuol miring inkhat kha akoolla aheiruoi."},{"book":"Matthew","chapter":"18","verse":"25","text":"Suokpa in asialpuuk thuulnasik kahun sial leineimak, Khawa jarra Rengpa in amadiang anumei, asa halli inei rakipkha intuol thuulnasik ah juojuorro tia chong aleipeii."},{"book":"Matthew","chapter":"18","verse":"26","text":"Khawa jarra suokpa khan Rengpa maikuungnga kemurkhup thep ah, kei nangaak diro, kei'n ki-intuol rakip nathuul kate ama'n ati!"},{"book":"Matthew","chapter":"18","verse":"27","text":"Rengpa khan ama kha ahong minriangjei, halli intuol rakipkha arangaidam piya halli ama kha aleiminsijei.”"},{"book":"Matthew","chapter":"18","verse":"28","text":"“Halli suokpa khan ahongsuok pha, asuok changpui inkhat ama sial talent lekkhat intuol alei-intongpui. Halli ama'n asurra ariing ma-ouwa, ‘ni-intuol kha nathuulro!’ ama'n aleiti."},{"book":"Matthew","chapter":"18","verse":"29","text":"Ama asuok changpuipa in inbok ah amadiang aleiti, ‘Kei nangaak diro, kei'n nathuul kate!’"},{"book":"Matthew","chapter":"18","verse":"30","text":"Takkha ama'n leizootmak; khawa rathuulla, ama'n intuol athuulsuo maklaiseng mikhumna khan aleida."},{"book":"Matthew","chapter":"18","verse":"31","text":"Asuok changpui lekkhat in angme akasuok ngaikha inmupha, inmani inmalung leihoi pimak jei halli inkirra inrengpa diang angme kasuok rakip injuomindik jei."},{"book":"Matthew","chapter":"18","verse":"32","text":"Khawa jarra amapupa in suokpa kha akoiluut ah, ati. ‘Suok kathamak nang!’ Nang in kei diang nanani jarra, ‘nasialpuuk rakip kei'n kana ngaidampi jei.’"},{"book":"Matthew","chapter":"18","verse":"33","text":"Kei'n nang kinaminriang angnga, nang innum nasuok changpuipa diang naminriang sik suokmakbe?"},{"book":"Matthew","chapter":"18","verse":"34","text":"Rengpa kha araang theiya, asuokpa kha asialpuuk rakip athuulsuo maklaiseng mikhumna khan aleitirjei.”"},{"book":"Matthew","chapter":"18","verse":"35","text":"Ahekna ah Jisu'n ati, “Nangni rakip in ning-u ningnai ngaikha ningmalungnga ning ngaidam mak inchu, marwaanna kaom kei Kapa innum kha angnga ningchungnga athosik eii.”"}]}