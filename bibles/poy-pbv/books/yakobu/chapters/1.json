{"data":[{"book":"Yakobu","chapter":"1","verse":"1","text":"Neni Yakobu, ntumintumi gwa Mlungu na gwa Mtuwa Yesu Kristu, nuwalembera mwenga makabila lilongu na mawili ga Israeli yagaweriti kila pahala pasipanu! Nuwalamsiya."},{"book":"Yakobu","chapter":"1","verse":"2","text":"Walongu wangu, muliholi kuwera na nemeleru nakamu pampatwa na majeru ga ntambu yingiyingi,"},{"book":"Yakobu","chapter":"1","verse":"3","text":"muvimana handa kujerwa kwa njimiru yenu hayiwapanani uhepelera."},{"book":"Yakobu","chapter":"1","verse":"4","text":"Muweri na unakaka kuwera uhepelera wenu hawumalili lihengu mngati mwenu, mpati kuwera teratera na wagangamala pota kupungukiwa shoseri."},{"book":"Yakobu","chapter":"1","verse":"5","text":"Kumbiti handa yumu gwenu kahera luhala, su kafiruwa kumluwa Mlungu, nayomberi hakamupanani, toziya Mlungu kawapanani woseri kwa uvuwa na kwa mawoku mawili."},{"book":"Yakobu","chapter":"1","verse":"6","text":"Kumbiti kafiluwa kuluwa kwa njimiru pota na shashatika. Muntu yakawera na shashatika ndo kawera gambira makupala ga mubahali, geni gasukumwa na kwaswakwaswa na lipuga."},{"book":"Yakobu","chapter":"1","verse":"7","text":"Su muntu yakawera na maholu gingi, nakalihola kuwera kapata shoseri shilii kulawa kwa Mtuwa."},{"book":"Yakobu","chapter":"1","verse":"8","text":"Toziya muntu yakawera na maholu gingi, kagalambuka galambuka munjira zyakuwi."},{"book":"Yakobu","chapter":"1","verse":"9","text":"Mlongu yakawera muhushu, kafiruwa kunemelera kwa kukweniziwa kwakuwi,"},{"book":"Yakobu","chapter":"1","verse":"10","text":"nayomberi mlunda kafiruwa kunemelera kwa kusulusiwa kwakuwi, toziya mlunda hakawuki gambira uluwa wa kuntundu."},{"book":"Yakobu","chapter":"1","verse":"11","text":"Mshenji gulawira na kwa livuki lyakuwi likalipa liyumiziya vimeru, na uluwa wakuwi utuluka na uherepa wakuwi woseri upera. Ntambu iraa ayi mlunda nayomberi akagamiziwi mumahengu gakuwi."},{"book":"Yakobu","chapter":"1","verse":"12","text":"Mbaka muntu yakasigala mwaminika mumajeru, toziya pakahepelera, hakanki lijenjeri lyakuwi, ukomu ulii Mlungu wakawalagiliti walii yawamfira."},{"book":"Yakobu","chapter":"1","verse":"13","text":"Handa muntu pakajerwa nakalonga, “Njerwa na Mlungu!” Toziya Mlungu hapeni kajerwi na ukondola, ama hapeni kamujeri muntu yoseri."},{"book":"Yakobu","chapter":"1","verse":"14","text":"Kumbiti muntu kazyangalirwa pakanikwa na kugomuziwa na matamata zyakuwi zidoda."},{"book":"Yakobu","chapter":"1","verse":"15","text":"Shakapanu matamata payiwula ilera vidoda, na vidoda pavikamala vilera kuhowa."},{"book":"Yakobu","chapter":"1","verse":"16","text":"Walongu wangu yanuwafira, muntu nakawapayira!"},{"book":"Yakobu","chapter":"1","verse":"17","text":"Kila lifupu liherepa na lyalikamilika lilawa kumpindi kwa Mlungu Tati, yakanyawiti miweru yoseri yaiwera kulyera. Mlungu hapeni kagalambuki ama kuwera na ntambu ya kugalambuka."},{"book":"Yakobu","chapter":"1","verse":"18","text":"Kwa kufira kwakuwi mweni katupananiti ukomu kwa shisoweru shakuwi shanakaka, su tuweri gambira mabenu ga kwanja pakati pa viwumbi vyakuwi."},{"book":"Yakobu","chapter":"1","verse":"19","text":"Walongu wangu yanuwafira, mushiholi shisoweru ashi, kila muntu kapikaniri kamkamu, kumbiti nakalopokera kulonga ama kukalala."},{"book":"Yakobu","chapter":"1","verse":"20","text":"Muntu yakawera na maya kaweza ndiri kutenda galii yagamfiriziya Mlungu yagawera ga nakaka."},{"book":"Yakobu","chapter":"1","verse":"21","text":"Hangu, muleki kutali vitwatira vyoseri vidoda na matendu madoda gavuwa gageneya, mumjimiri Mlungu na kwanka shisoweru shashiyalitwi mumyoyu mwenu, na shiweza kuwalopoziya."},{"book":"Yakobu","chapter":"1","verse":"22","text":"Namulipayira mwaweni kwa kupikinira hera shisoweru sha Mlungu, su mtendi ntambu yashilonga."},{"book":"Yakobu","chapter":"1","verse":"23","text":"Toziya muntu yakapikanira hera shisoweru pota kutenda ntambu yashilonga, kalifana na muntu yakalilola sheni shakuwi mweni mushiloleru."},{"book":"Yakobu","chapter":"1","verse":"24","text":"Kalilolaga, shakapanu kagenda zyakuwi, na katepu kalyaluwa ntambu yakawera."},{"book":"Yakobu","chapter":"1","verse":"25","text":"Kumbiti muntu yakalilola weri lilagaliru teratera lyaliwapanana wantu ulekeru, na yakendereya kulikolera, na kulipikanira ndiri hera na shakapanu kulilyaluwa, kumbiti kalitenda nakamu, muntu ayu hakatekelerwi mukila shintu shakatenda."},{"book":"Yakobu","chapter":"1","verse":"26","text":"Handa muntu pakalishera kuwera yomberi ndo muntu gwa njira ya kumfata Mlungu, kumbiti kaweza ndiri kululewelera lulimi lwakuwi, su kalipayira mweni, na njira yakuwi ya kumfata Mlungu yahera mota."},{"book":"Yakobu","chapter":"1","verse":"27","text":"Njira yaiherepa ya kumfata Mlungu na yahera likosa kulongolu kwa Mlungu Tati ndo ayi. Kuwatanga washiwa na wakenja mutabu zyawu, na kulilolera weri weni nawudodisiwa pasipanu."}]}