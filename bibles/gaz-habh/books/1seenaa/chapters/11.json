{"data":[{"book":"1 Seenaa","chapter":"11","verse":"1","text":"Israaʼeloonni hundinuu Kebroonitti Daawit biratti walitti dhufanii akkana jedhan; “Nu foonii fi dhiiga kee ti."},{"book":"1 Seenaa","chapter":"11","verse":"2","text":"Duraan, yeroo Saaʼol mootii turetti iyyuu namni duula loltoota Israaʼel hoogganu siʼi ture. Waaqayyoo Waaqni kees, ‘Situ saba koo Israaʼelin tiksa; bulchaa isaaniis ni taata’ siin jedhee ture.”"},{"book":"1 Seenaa","chapter":"11","verse":"3","text":"Yommuu maanguddoonni Israaʼel hundi Kebroonitti Daawit Mooticha bira dhufanitti, inni Kebroonitti fuula Waaqayyoo duratti isaan wajjin kakuu gale. Isaanis akkuma Waaqayyo karaa Saamuʼeeliin abdachiise sanatti dibanii Israaʼel irratti mootii isa godhan."},{"book":"1 Seenaa","chapter":"11","verse":"4","text":"Daawitii fi Israaʼeloonni hundinuu gara Yerusaalemitti jechuunis Yebuusiitti ni qajeelan. Yebuusonni achi jiraatan garuu"},{"book":"1 Seenaa","chapter":"11","verse":"5","text":"Daawitiin, “Ati as hin seentu” jedhan. Taʼus Daawit daʼannoo Xiyoon jechuunis Magaalaa Daawit ni qabate."},{"book":"1 Seenaa","chapter":"11","verse":"6","text":"Daawitis, “Namni duraan dursee dhaqee Yebuusota lolu ajajaa loltootaa taʼa” jedhee ture. Yooʼaab ilmi Zeruuyaa jalqabatti baʼe; kanaafuu inni ajajaa waraanaa taʼe."},{"book":"1 Seenaa","chapter":"11","verse":"7","text":"Daawitis iddoo jireenya isaa daʼannoo sana keessa godhate; kanaafuu daʼannoon sun Magaalaa Daawit jedhamee waamame."},{"book":"1 Seenaa","chapter":"11","verse":"8","text":"Innis Miiloodhaa jalqabee naannoo isheetti dallaa dhagaa ni ijaare; Yooʼaab immoo kutaa Magaalaa sanaa kan hafe deebisee ijaare."},{"book":"1 Seenaa","chapter":"11","verse":"9","text":"Daawitis sababii Waaqayyoon Waan Hunda Dandaʼu isa wajjin tureef yeruma yeroon jabaachaa dhufe."},{"book":"1 Seenaa","chapter":"11","verse":"10","text":"Namoota Daawit warra jajjaboo keessaa hangafoonni kanneenii dha; isaanis akkuma Waaqayyo waaʼee Israaʼel dubbate sanatti mootii isa gochuuf jedhanii saba Israaʼel hunda wajjin mootummaa isaa keessatti gargaarsa guddaa godhaniif."},{"book":"1 Seenaa","chapter":"11","verse":"11","text":"Maqaan namoota Daawit warra jajjaboo kanaa dha:"},{"book":"1 Seenaa","chapter":"11","verse":"12","text":"Kan isatti aanu immoo Eleʼaazaar namicha gosa Ahooʼaa, ilma Doodoo ture; innis namoota jajjaboo sadan sana keessaa tokko ture."},{"book":"1 Seenaa","chapter":"11","verse":"13","text":"Eleʼaazaar yeroo Filisxeemonni waraanaaf walitti qabamanii turanitti Daawit wajjin Phaas Damiim ture. Loltoonnis lafa qotiisaa kan garbuudhaan guutame tokko biratti Filisxeemota duraa baqatan."},{"book":"1 Seenaa","chapter":"11","verse":"14","text":"Innii fi Daawit garuu lafa qotiisaa walakkaatti iddoo qabatan. Isaanis irraa ittisuudhaan Filisxeemota fixan; Waaqayyos moʼannaa guddaa isaaniif kenne."},{"book":"1 Seenaa","chapter":"11","verse":"15","text":"Utuma gareen Filisxeemotaa Sulula Refaayim keessa qubatee jiruu hangafoota soddomman sana keessaa namoonni sadii gara kattaa holqa Adulaamitti gara Daawit gad buʼan."},{"book":"1 Seenaa","chapter":"11","verse":"16","text":"Yeroo sanatti Daawit daʼannoo cimaa keessa ture; loltoonni Filisxeem immoo Beetlihem turan."},{"book":"1 Seenaa","chapter":"11","verse":"17","text":"Daawitis dheebotee, “Utuu namni tokko boolla bishaanii kan karra Beetlihem bira jiru keessaa bishaan dhugaatii naa fidee hoo!” jedhe."},{"book":"1 Seenaa","chapter":"11","verse":"18","text":"Kanaafuu namoonni Sadan sun qubata Filisxeemotaa keessaan darbanii boolla bishaanii kan karra Beetlihem bira jiru keessaa bishaan waraabanii Daawitiif fidan. Inni garuu dhuguu ni dide; qooda kanaa bishaan sana fuula Waaqayyoo duratti dhangalaase."},{"book":"1 Seenaa","chapter":"11","verse":"19","text":"Innis, “Akka ani waan kana hin goone Waaqni narraa haa fageessu! Ani dhiiga namoota lubbuu ofii isaaniitti muranii dhaqan kanaa nan dhugaa?” jedhe. Sababii isaan lubbuu ofii isaaniitti muranii dhaqanii fidaniif Daawit bishaan sana hin dhugne."},{"book":"1 Seenaa","chapter":"11","verse":"20","text":"Abiishaayi obboleessi Yooʼaab hoogganaa Sadan isaanii ture. Innis namoota dhibba sadiitti eeboo isaa ol kaafatee isaan fixe; akkasiin innis akkuma namoota Sadan sanaa beekamaa taʼe."},{"book":"1 Seenaa","chapter":"11","verse":"21","text":"Inni yoo isaan keessaa tokko taʼuu baate iyyuu warra Sadan caalaa ulfina argatee ajajaa isaanii taʼe."},{"book":"1 Seenaa","chapter":"11","verse":"22","text":"Benaayaa ilmi Yehooyaadaa loltuun cimaan biyya Qabziʼeel sunis loltuu moʼannaa gurguddaa argamsiise ture. Innis loltoota Moʼaab kanneen akka malee jajjaboo taʼan lama ajjeese. Gaafa cabbiin roobe tokkos boolla keessa seenee leenca ajjeese."},{"book":"1 Seenaa","chapter":"11","verse":"23","text":"Namicha biyya Gibxi kan dhundhuma shan dheeratu tokko illee ni ajjeese. Namichi Gibxi sun eeboo akka danqaraa wayya dhooftuu harkaa qabaatu iyyuu Benaayaa bokkuudhaan isatti baʼe. Innis harka namicha Gibxi sanaatii eeboo butatee eeboodhuma isaatiin isa ajjeese."},{"book":"1 Seenaa","chapter":"11","verse":"24","text":"Hojiiwwan gootummaa kanneen Benaayaa ilmi Yehooyaadaa hojjete kana faʼi; innis akkuma namoota jajjaboo sadan sanaa nama beekamaa ture."},{"book":"1 Seenaa","chapter":"11","verse":"25","text":"Inni namoota Soddomman sana keessaa nama kam iyyuu caalaa ulfina guddaa argate; garuu namoota Sadan sanatti hin dabalamne. Daawitis ajajaa eegdota ofii isaa isa godhate."},{"book":"1 Seenaa","chapter":"11","verse":"26","text":"Namoonni jajjaboon sunis kanneenii dha:"},{"book":"1 Seenaa","chapter":"11","verse":"27","text":"Shamoot namicha gosa Haroor,"},{"book":"1 Seenaa","chapter":"11","verse":"28","text":"Iiraa ilma Iqeesh nama Teqooʼaa,"},{"book":"1 Seenaa","chapter":"11","verse":"29","text":"Siibekaay nama biyya Hushaa,"},{"book":"1 Seenaa","chapter":"11","verse":"30","text":"Maharaayi nama Netoofaa,"},{"book":"1 Seenaa","chapter":"11","verse":"31","text":"gosa Beniyaam keessaa"},{"book":"1 Seenaa","chapter":"11","verse":"32","text":"Huuraayi namicha sululoota Gaʼaash,"},{"book":"1 Seenaa","chapter":"11","verse":"33","text":"Azmaawet namicha Baharuum,"},{"book":"1 Seenaa","chapter":"11","verse":"34","text":"ilmaan Haasheem namicha Gizoon,"},{"book":"1 Seenaa","chapter":"11","verse":"35","text":"Ahiiʼaam ilma Saakaar namicha Haraaraa,"},{"book":"1 Seenaa","chapter":"11","verse":"36","text":"Heefer namicha Mekeeraataa,"},{"book":"1 Seenaa","chapter":"11","verse":"37","text":"Hezroo nama Qarmeloos,"},{"book":"1 Seenaa","chapter":"11","verse":"38","text":"Yooʼeel obboleessa Naataanii,"},{"book":"1 Seenaa","chapter":"11","verse":"39","text":"Zeleq namicha gosa Amoon,"},{"book":"1 Seenaa","chapter":"11","verse":"40","text":"Iiraas namicha gosa Yitraa,"},{"book":"1 Seenaa","chapter":"11","verse":"41","text":"Uuriyaa namicha Heet,"},{"book":"1 Seenaa","chapter":"11","verse":"42","text":"Aadiinaa ilma Shiizaa namicha gosa Ruubeen, inni hoogganaa Ruubeenotaatii fi kan namoota Soddomman isa wajjin turanii ti;"},{"book":"1 Seenaa","chapter":"11","verse":"43","text":"Haanaan ilma Maʼakaa,"},{"book":"1 Seenaa","chapter":"11","verse":"44","text":"Uziyaa namicha Ashteraati,"},{"book":"1 Seenaa","chapter":"11","verse":"45","text":"Yediʼyaaʼeel ilma Shimrii,"},{"book":"1 Seenaa","chapter":"11","verse":"46","text":"Eliiʼeel namicha Mahawaa,"},{"book":"1 Seenaa","chapter":"11","verse":"47","text":"Eliiʼeel, Oobeedii fi Yaʼisiiʼel namicha Mezoobaa."}]}