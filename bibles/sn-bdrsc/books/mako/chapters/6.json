{"data":[{"book":"Mako","chapter":"6","verse":"1","text":"Jesu akabva ipapo akaenda kuguta rokwake, vadzidzi vake vachimutevera."},{"book":"Mako","chapter":"6","verse":"2","text":"Sabata rakati rasvika, akatanga kudzidzisa musinagoge, uye vazhinji vakamunzwa vakashamiswa."},{"book":"Mako","chapter":"6","verse":"3","text":"Ko, haasiye muvezi here? Ko, haasiye mwanakomana waMaria here nomukoma waJakobho, Josefa, Judhasi naSimoni? Ko, hanzvadzi dzake hadzisi pano nesu here?” Uye vakagumburwa naye."},{"book":"Mako","chapter":"6","verse":"4","text":"Jesu akati kwavari, “Muprofita haakudzwi muguta romunyika yokwake, pakati pehama dzake, nomumba make chete.”"},{"book":"Mako","chapter":"6","verse":"5","text":"Haana kugona kuita zvishamiso zvipi zvazvo imomo, kunze kwokuisa maoko ake pamusoro pavanhu vashoma vairwara uye nokuvaporesa."},{"book":"Mako","chapter":"6","verse":"6","text":"Akashamiswa nokusatenda kwavo."},{"book":"Mako","chapter":"6","verse":"7","text":"Akadana kwaari vane gumi navaviri akavatuma vari vaviri vaviri uye akavapa simba pamusoro pemweya yakaipa."},{"book":"Mako","chapter":"6","verse":"8","text":"Akavarayira achiti, “Musatora chinhu parwendo kunze kwetsvimbo; musatora chingwa, kana hombodo, kana mari muzvikwama zvenyu."},{"book":"Mako","chapter":"6","verse":"9","text":"Mupfeke shangu asi kwete nguo yechipiri."},{"book":"Mako","chapter":"6","verse":"10","text":"Pose pamunopinda mumba, garai imomo kusvikira mabva muguta iroro."},{"book":"Mako","chapter":"6","verse":"11","text":"Uye kana pane nzvimbo icharamba kukugamuchirai kana kukuteererai, muzunze guruva retsoka dzenyu pamunenge mobva, chive chapupu pamusoro pavo.”"},{"book":"Mako","chapter":"6","verse":"12","text":"Vakabuda vakaenda kundoparidza kuti vanhu vatendeuke."},{"book":"Mako","chapter":"6","verse":"13","text":"Vakadzinga madhimoni mazhinji uye vakazodza mafuta vanhu vazhinji vairwara uye vakavaporesa."},{"book":"Mako","chapter":"6","verse":"14","text":"Mambo Herodhi akanzwa nezvazvo, nokuti zita raJesu rakanga rozivikanwa kwazvo. Vamwe vakanga vachiti, “Johani Mubhabhatidzi akamutswa kubva kuvakafa; uye ndokusaka zviratidzo zvesimba zvichiitika.”"},{"book":"Mako","chapter":"6","verse":"15","text":"Vamwe vakati, “NdiEria.”"},{"book":"Mako","chapter":"6","verse":"16","text":"Asi Herodhi akati anzwa izvozvo, akati, “Johani, murume wandakagura musoro, akamutswa kubva kuvakafa!”"},{"book":"Mako","chapter":"6","verse":"17","text":"Nokuti Herodhi pachake akanga arayira kuti Johani asungwe, uye akaita kuti asungwe nengetani uye aiswe mutorongo. Akaita izvi nokuda kwaHerodhiasi mukadzi womununʼuna wake Firipi waakanga awana."},{"book":"Mako","chapter":"6","verse":"18","text":"Nokuti Johani akanga ati kuna Herodhi, “Hazvitenderwi kuti utore mukadzi womununʼuna wako.”"},{"book":"Mako","chapter":"6","verse":"19","text":"Saka Herodhiasi akachengeta ruvengo mumwoyo make pamusoro paJohani uye akada kumuuraya. Asi akanga asingakwanisi kuita izvozvo,"},{"book":"Mako","chapter":"6","verse":"20","text":"nokuti Herodhi aitya Johani uye akamudzivirira, achimuziva somunhu akanga akarurama uye ari mutsvene. Herodhi akati anzwa Johani, akakanganisika zvikuru; asi akanga achifarira kumuteerera."},{"book":"Mako","chapter":"6","verse":"21","text":"Pakupedzisira mukana wakazovapo. Pazuva rokuberekwa kwake, Herodhi akaitira vabati vake vakuru, navakuru vamauto uye navarume vaitungamirira muGarirea mabiko."},{"book":"Mako","chapter":"6","verse":"22","text":"Mwanasikana waHerodhiasi akati apinda akatamba, akafadza Herodhi navakanga vakokwa kuzodya."},{"book":"Mako","chapter":"6","verse":"23","text":"Uye akamuvimbisa nemhiko achiti, “Chose chauchakumbira ndichakupa chinhu ichocho, kusvikira pahafu youmambo hwangu.”"},{"book":"Mako","chapter":"6","verse":"24","text":"Akabuda kunze akandoti kuna mai vake, “Ndichakumbireiko?”"},{"book":"Mako","chapter":"6","verse":"25","text":"Pakarepo musikana akamhanya akapinda kuna mambo nechikumbiro akati, “Ndinoda kuti mundipe iye zvino musoro waJohani Mubhabhatidzi mundiro umu.”"},{"book":"Mako","chapter":"6","verse":"26","text":"Mambo akatambudzika zvikuru, asi nokuda kwemhiko yake uye nokuda kwevaakanga achidya navo, haana kuda kumurambira."},{"book":"Mako","chapter":"6","verse":"27","text":"Saka pakarepo akatuma murwi akarayira kuti vauye nomusoro waJohani. Murume akaenda akandogura musoro waJohani mutorongo,"},{"book":"Mako","chapter":"6","verse":"28","text":"akadzoka nomusoro wake uri mundiro. Akaupa kumusikana, uye musikana akaupa kuna mai vake."},{"book":"Mako","chapter":"6","verse":"29","text":"Vadzidzi vaJohani vakati vanzwa izvi vakauya vakatora mutumbi wake vakauviga mubwiro."},{"book":"Mako","chapter":"6","verse":"30","text":"Vapostori vakaungana pana Jesu vakamuudza zvose zvavakanga vaita nezvavakanga vadzidzisa."},{"book":"Mako","chapter":"6","verse":"31","text":"Zvino nokuda kwokuti vanhu vazhinji vakanga vachingouya nokuenda zvokuti havana kugona kuwana kunyange mukana wokudya, akati kwavari, “Handei tose, imi neni chete, kunzvimbo yakanyarara kuti mumbondozorora.”"},{"book":"Mako","chapter":"6","verse":"32","text":"Saka vakaenda voga mugwa kunzvimbo yakanyarara."},{"book":"Mako","chapter":"6","verse":"33","text":"Asi vazhinji vakavaona vakavaziva uye vakamhanya netsoka vachibva kumaguta ose vakavatangira kusvikako."},{"book":"Mako","chapter":"6","verse":"34","text":"Jesu akati aburuka uye achiona vanhu vazhinji zhinji, akavanzwira tsitsi, nokuti vakanga vakaita samakwai asina mufudzi. Saka akatanga kuvadzidzisa zvinhu zvizhinji."},{"book":"Mako","chapter":"6","verse":"35","text":"Zvino zuva rava kuvira, vadzidzi vake vakauya kwaari, vakati, “Nzvimbo ino irenje, uye kwava kudoka."},{"book":"Mako","chapter":"6","verse":"36","text":"Itai kuti vanhu vaende kumaruwa nemisha yakapoteredza kuti vandozvitengera zvokudya.”"},{"book":"Mako","chapter":"6","verse":"37","text":"Asi iye akapindura akati, “Imi vapei zvokudya.”"},{"book":"Mako","chapter":"6","verse":"38","text":"Akati, “Mune zvingwa zvinganiko? Endai mundotarisa.”"},{"book":"Mako","chapter":"6","verse":"39","text":"Ipapo Jesu akavarayira kuti vagarise vanhu vose pasi mumapoka pauswa hunyoro."},{"book":"Mako","chapter":"6","verse":"40","text":"Saka vakagara pasi mumapoka ane zana uye neane makumi mashanu."},{"book":"Mako","chapter":"6","verse":"41","text":"Akatora zvingwa zvishanu nehove mbiri uye akatarisa kudenga, akavonga akamedura chingwa. Ipapo akazvipa kuvadzidzi vake kuti vazvigadzike pamberi pavanhu. Akagoverawo hove mbiri dziya pakati pavo vose."},{"book":"Mako","chapter":"6","verse":"42","text":"Vose vakadya vakaguta,"},{"book":"Mako","chapter":"6","verse":"43","text":"uye vadzidzi vakanonga zvimedu zvezvingwa nehove zvikazara matengu gumi namaviri."},{"book":"Mako","chapter":"6","verse":"44","text":"Varume vakanga vadya vaisvika zviuru zvishanu."},{"book":"Mako","chapter":"6","verse":"45","text":"Pakarepo Jesu akaita kuti vadzidzi vake vakwire mugwa uye kuti vafanotungamira kuBhetisaidha, iye achiri kuendesa vanhu vazhinji."},{"book":"Mako","chapter":"6","verse":"46","text":"Akati aonekana navo, akakwira mugomo kundonyengetera."},{"book":"Mako","chapter":"6","verse":"47","text":"Ava madekwana, igwa rakanga rava pakati pegungwa, uye iye aiva oga kunyika."},{"book":"Mako","chapter":"6","verse":"48","text":"Akaona vadzidzi vachitambudzika pakukwasva, nokuti mhepo yaivarova. Nenguva inenge yechina yousiku akaenda kwavari, achifamba pamusoro pegungwa. Akanga oda kuvapfuura,"},{"book":"Mako","chapter":"6","verse":"49","text":"asi pavakamuona achifamba pamusoro pegungwa, vakafunga kuti aiva dzangaradzimu. Vakadanidzira,"},{"book":"Mako","chapter":"6","verse":"50","text":"nokuti vose vakamuona vakatya."},{"book":"Mako","chapter":"6","verse":"51","text":"Ipapo akakwira mugwa navo, uye mhepo ikadzikama. Vakakatyamara zvikuru,"},{"book":"Mako","chapter":"6","verse":"52","text":"nokuti vakanga vasati vanzwisisa nezvezvingwa, mwoyo yavo yakanga iri mikukutu."},{"book":"Mako","chapter":"6","verse":"53","text":"Vakati vayambuka mhiri, vakasvika paGenesareti vakamisa igwa ipapo."},{"book":"Mako","chapter":"6","verse":"54","text":"Vakati vachingobuda mugwa, vanhu vakaziva Jesu."},{"book":"Mako","chapter":"6","verse":"55","text":"Vakamhanya nomunyika iyo yose vakatakura vanorwara pamaponde vachienda navo kwavakanga vanzwa kuti ndiko kwaari."},{"book":"Mako","chapter":"6","verse":"56","text":"Uye pose paakaenda mumisha, mumaguta kana mumaruwa, vakaisa varwere mumisika. Vakamukumbira kuti avabvumire kubata kunyange mupendero wejasi rake, uye vose vakamubata vakaporeswa."}]}