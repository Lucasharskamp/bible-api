{"data":[{"book":"Numeri","chapter":"31","verse":"1","text":"Jehovha akati kuna Mozisi,"},{"book":"Numeri","chapter":"31","verse":"2","text":"“Tsiva kuvaMidhiani zvavakaitira vaIsraeri. Shure kwaizvozvo uchandosanganiswa navanhu vako.”"},{"book":"Numeri","chapter":"31","verse":"3","text":"Saka Mozisi akati kuvanhu, “Shongedzai vamwe varume vokwenyu nhumbi dzokurwa kuti vaende kundorwa navaMidhiani kuti vazadzise kutsiva kwaJehovha pamusoro pavo."},{"book":"Numeri","chapter":"31","verse":"4","text":"Endesai kuhondo varume chiuru kubva kurudzi rumwe norumwe rwavaIsraeri.”"},{"book":"Numeri","chapter":"31","verse":"5","text":"Saka varume zviuru gumi nezviviri vakashongedzerwa kundorwa, chiuru chimwe kubva kurudzi rumwe norumwe, vakauyiswa vachibva kumhuri dzavaIsraeri."},{"book":"Numeri","chapter":"31","verse":"6","text":"Mozisi akavatuma kundorwa, chiuru kubva kurudzi rumwe norumwe, pamwe chete naFinehasi mwanakomana waEreazari muprista, uyo akatorawo nhumbi dzomunzvimbo tsvene nehwamanda dzokuridza pakutungamirira."},{"book":"Numeri","chapter":"31","verse":"7","text":"Vakarwisa vaMidhiani, sezvakanga zvarayirwa Mozisi naJehovha, vakauraya varume vose."},{"book":"Numeri","chapter":"31","verse":"8","text":"Vakaurayiwa pakati pavo ndiEvhi, Rekemu, Zuri, Huri naRebha, madzimambo mashanu avaMidhiani. Vakaurayawo nomunondo Bharamu mwanakomana waBheori."},{"book":"Numeri","chapter":"31","verse":"9","text":"VaIsraeri vakatapa vakadzi vavaMidhiani navana vavo uye vakatora mombe dzose dzavaMidhiani, makwai nepfuma sezvinhu zvavakapamba."},{"book":"Numeri","chapter":"31","verse":"10","text":"Vakapisa maguta ose avaMidhiani, pamwe chete nemisasa yavo yose."},{"book":"Numeri","chapter":"31","verse":"11","text":"Vakatora zvose zvavakapamba, nepfuma, pamwe chete navanhu uye nezvipfuwo,"},{"book":"Numeri","chapter":"31","verse":"12","text":"vakauya nenhapwa, nepfuma uye nezvavakapamba kuna Mozisi naEreazari muprista, uye vaIsraeri vakaungana pamisasa yavo pamapani eMoabhu, paJorodhani uchibva mhiri kuJeriko."},{"book":"Numeri","chapter":"31","verse":"13","text":"Mozisi, Ereazari navatungamiri vose veungano vakabuda kuti vandosangana navo kunze kwomusasa."},{"book":"Numeri","chapter":"31","verse":"14","text":"Mozisi akatsamwira machinda ehondo, vatungamiri vezviuru navatungamiri vamazana, vakadzoka kuhondo."},{"book":"Numeri","chapter":"31","verse":"15","text":"Akavabvunza akati, “Ko, makatendera vakadzi vose kuti vararame here?"},{"book":"Numeri","chapter":"31","verse":"16","text":"Ndivo vakanga vachitevera zano raBharamu uye ndivo vakatsausa vaIsraeri kubva kuna Jehovha pane zvakaitika paPeori, naizvozvo denda rikauya pamusoro pavanhu vaJehovha."},{"book":"Numeri","chapter":"31","verse":"17","text":"Zvino chiurayai vakomana vose. Uye muuraye mukadzi mumwe nomumwe akavata nomurume,"},{"book":"Numeri","chapter":"31","verse":"18","text":"asi muzvisiyire musikana mumwe nomumwe asina kuvata nomurume."},{"book":"Numeri","chapter":"31","verse":"19","text":"“Imi mose makauraya ani zvake kana kubata ani zvake akaurayiwa, munofanira kugara kunze kwomusasa kwamazuva manomwe. Pazuva rechitanhatu nezuva rechinomwe, munofanira kuzvinatsa imi nenhapwa dzenyu."},{"book":"Numeri","chapter":"31","verse":"20","text":"Munatse nguo imwe neimwe pamwe chete nezvose zvakaitwa namatehwe, mvere dzembudzi kana makushe ehwai.”"},{"book":"Numeri","chapter":"31","verse":"21","text":"Ipapo Ereazari muprista akati kuvarwi vakanga vaenda kuhondo, “Hezvino zvinodikanwa"},{"book":"Numeri","chapter":"31","verse":"22","text":"pamurayiro wakapiwa Mozisi naJehovha: goridhe, sirivha, ndarira, simbi, tini, mutobvu"},{"book":"Numeri","chapter":"31","verse":"23","text":"nezvimwewo zvisingaparadzwi nomoto; zvinofanira kuiswa mumoto, ipapo zvichava zvakanaka. Asi zvinofanirawo kucheneswa nemvura yokunatsa. Uye zvose zvisingagoni kukunda moto zvinofanira kupinzwa nomumvura imomo."},{"book":"Numeri","chapter":"31","verse":"24","text":"Pazuva rechinomwe musuke nguo dzenyu, ipapo muchava vakachena. Ipapo mungazochipinda henyu mumusasa.”"},{"book":"Numeri","chapter":"31","verse":"25","text":"Jehovha akati kuna Mozisi,"},{"book":"Numeri","chapter":"31","verse":"26","text":"“Iwe naEreazari muprista navakuru vemhuri veungano munofanira kuverenga vanhu vose nezvipfuwo zvakapambwa."},{"book":"Numeri","chapter":"31","verse":"27","text":"Mugovere zvakapambwa pakati pavarwi vakaenda kuhondo uye navakasara muungano."},{"book":"Numeri","chapter":"31","verse":"28","text":"Kubva kuvarwi vakanga vandorwa kuhondo, utsaure somutero waJehovha chinhu chimwe chete pazvinhu mazana mashanu, vangava vanhu, mombe, mbongoro, makwai kana mbudzi."},{"book":"Numeri","chapter":"31","verse":"29","text":"Utore mutero uyu kubva pahafu yavo yomugove wavo ugopa kuna Ereazari muprista somugove waJehovha."},{"book":"Numeri","chapter":"31","verse":"30","text":"Kubva kuhafu inova yavaIsraeri, utsaure chinhu chimwe chete kubva pamakumi mashanu oga oga, vangava vanhu, mombe, mbongoro, makwai, mbudzi kana zvimwe zvipfuwo. Uzvipe kuvaRevhi, ivo vane basa rokuchengeta tabhenakeri yaJehovha.”"},{"book":"Numeri","chapter":"31","verse":"31","text":"Saka Mozisi naEreazari muprista vakaita sezvakarayirwa Mozisi naJehovha."},{"book":"Numeri","chapter":"31","verse":"32","text":"Zvakatapwa zvakasara pane zvavakapamba zvakanga zvatorwa navarwi zvaisvika zviuru mazana matanhatu namakumi manomwe nezvishanu zvamakwai,"},{"book":"Numeri","chapter":"31","verse":"33","text":"mombe zviuru makumi manomwe nezviviri,"},{"book":"Numeri","chapter":"31","verse":"34","text":"mbongoro zviuru makumi matanhatu nechiuru chimwe chete"},{"book":"Numeri","chapter":"31","verse":"35","text":"uye vakadzi zviuru makumi matatu nezviviri vakanga vasina kumbovata navarume."},{"book":"Numeri","chapter":"31","verse":"36","text":"Hafu yomugove wavaya vakarwa muhondo yaiva:"},{"book":"Numeri","chapter":"31","verse":"37","text":"mutero waJehovha paari wakanga uri makwai mazana matanhatu namakwai manomwe namashanu;"},{"book":"Numeri","chapter":"31","verse":"38","text":"mombe dzaisvika zviuru makumi matatu nezvitanhatu, mutero waJehovha padziri waiva mombe makumi manomwe nembiri;"},{"book":"Numeri","chapter":"31","verse":"39","text":"mbongoro dzaiva zviuru makumi matatu namazana mashanu, mutero waJehovha padziri wakanga uri mbongoro makumi matanhatu neimwe chete;"},{"book":"Numeri","chapter":"31","verse":"40","text":"vanhu vaisvika zviuru gumi nezvitanhatu, mutero waJehovha pavari waiva vanhu makumi matatu navaviri."},{"book":"Numeri","chapter":"31","verse":"41","text":"Mozisi akapa mutero kuna Ereazari muprista somugove waJehovha, sezvakarayirwa Mozisi naJehovha."},{"book":"Numeri","chapter":"31","verse":"42","text":"Hafu yakanga iri yavaIsraeri, yakatsaurwa naMozisi kubva kuvarume vehondo,"},{"book":"Numeri","chapter":"31","verse":"43","text":"hafu yeungano yaiva makwai zviuru mazana matatu namakumi matatu namanomwe, namazana mashanu,"},{"book":"Numeri","chapter":"31","verse":"44","text":"mombe zviuru makumi matatu, nezvitanhatu,"},{"book":"Numeri","chapter":"31","verse":"45","text":"mbongoro dzaiva zviuru makumi matatu, namazana mashanu"},{"book":"Numeri","chapter":"31","verse":"46","text":"uye vanhu vaiva zviuru gumi nezvitanhatu."},{"book":"Numeri","chapter":"31","verse":"47","text":"Kubva pahafu yaiva yavaIsraeri, Mozisi akatsaura munhu mumwe chete kubva pavanhu makumi mashanu, chipfuwo chimwe chete kubva pazvipfuwo makumi mashanu, sezvakarayirwa naJehovha, akazvipa kuvaRevhi, vakanga vane basa rokuchengeta tabhenakeri yaJehovha."},{"book":"Numeri","chapter":"31","verse":"48","text":"Ipapo machinda akanga ari vatariri vamapoka ehondo, vatungamiri vezviuru navatungamiri vamazana vakaenda kuna Mozisi"},{"book":"Numeri","chapter":"31","verse":"49","text":"vakati kwaari, “Varanda venyu vaverenga varwi vari pasi pedu, hapana kana mumwe chete asipo."},{"book":"Numeri","chapter":"31","verse":"50","text":"Saka tauya nechipo kuna Jehovha chezvishongo zvegoridhe zvakawanikwa nomumwe nomumwe wedu, zvishongo zvegoridhe, mhete dzomumaoko, mhete dzomunzeve nouketani hwomumutsipa kuti tizviyananisire pamberi paJehovha.”"},{"book":"Numeri","chapter":"31","verse":"51","text":"Mozisi naEreazari muprista vakagamuchira kubva kwavari goridhe, zvinhu zvose zvakanga zvakaitwa noumhizha."},{"book":"Numeri","chapter":"31","verse":"52","text":"Goridhe rose rakabva kuvatungamiri vezviuru navatungamiri vamazana rakapiwa kuna Jehovha naMozisi naEreazari muprista rairema mashekeri zviuru gumi nezvitanhatu, namazana manomwe namakumi mashanu31:52 makirogiramu angaita 190 ."},{"book":"Numeri","chapter":"31","verse":"53","text":"Murwi mumwe nomumwe akanga azvitorera zvake zvakapambwa."},{"book":"Numeri","chapter":"31","verse":"54","text":"Mozisi naEreazari muprista vakagamuchira goridhe rakabva kuvatungamiri vezviuru nokuvatungamiri vamazana vakariisa muTende Rokusangana kuti chive chirangaridzo chavaIsraeri pamberi paJehovha."}]}