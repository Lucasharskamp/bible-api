{"data":[{"book":"אגרת פולוס השליח אל-הרומיים","chapter":"12","verse":"1","text":"אחים יקרים, אני מתחנן לפניכם שתמסרו את עצמכם לאלוהים כקורבן חי וקדוש, כפי שרצוי לאלוהים. לאור כל מה שעשה אלוהים למענכם, האם זאת בקשה מופרזת?"},{"book":"אגרת פולוס השליח אל-הרומיים","chapter":"12","verse":"2","text":"אל תחקו את העולם בהתנהגותכם ובמעשיכם, אלא הניחו לאלוהים לפעול בכם ולשנות אתכם ואת דרך מחשבתכם, כדי שתלמדו להבחין מהו רצון אלוהים, ותדעו מה טוב, מושלם ורצוי בעיניו."},{"book":"אגרת פולוס השליח אל-הרומיים","chapter":"12","verse":"3","text":"כשליחו של אלוהים אני מזהיר כל אחד מכם: אל תפריזו בהערכתכם העצמית, אלא היו צנועים והעריכו את עצמכם לפי מידת האמונה שהעניק לכם אלוהים."},{"book":"אגרת פולוס השליח אל-הרומיים","chapter":"12","verse":"4","text":"כשם שגופנו האחד הוא בעל איברים רבים, ולכל איבר תפקיד משלו,"},{"book":"אגרת פולוס השליח אל-הרומיים","chapter":"12","verse":"5","text":"כך אנחנו, המאמינים הרבים, הננו גוף המשיח. לכל אחד מאיתנו תפקיד משלו, אך אנו שייכים זה לזה וזקוקים איש לאחיו."},{"book":"אגרת פולוס השליח אל-הרומיים","chapter":"12","verse":"6","text":"אלוהים העניק לכל אחד מאתנו מתנות וכישרונות לפי רצונו. אם הוא העניק לך את מתנת הנבואה, נבא בכל הזדמנות, לפי מידת אמונתך."},{"book":"אגרת פולוס השליח אל-הרומיים","chapter":"12","verse":"7","text":"אם אלוהים העניק לך רצון מיוחד לשרת את הזולת, עשה זאת בלב שלם. אם אתה מורה, למד כמיטב ידיעתך."},{"book":"אגרת פולוס השליח אל-הרומיים","chapter":"12","verse":"8","text":"אם קיבלת את מתנת העידוד, פעל מתוך דאגה אמיתית. אם אלוהים העניק לך כסף, עזור לאחרים ביד רחבה. אם נבחרת למנהיג, מלא את תפקידך ברצינות ובאחריות. אם אתה עושה מעשה טוב, עשה אותו מתוך שמחה אמיתית."},{"book":"אגרת פולוס השליח אל-הרומיים","chapter":"12","verse":"9","text":"אל תעמידו פנים שאתם אוהבים אנשים אחרים, אלא אהבו אותם באמת ובכנות. שנאו כל דבר רע ועודדו כל מעשה טוב."},{"book":"אגרת פולוס השליח אל-הרומיים","chapter":"12","verse":"10","text":"אהבו איש את רעהו אהבה אמיתית – כאהבת אחים – והקדימו לכבד איש את רעהו."},{"book":"אגרת פולוס השליח אל-הרומיים","chapter":"12","verse":"11","text":"שרתו את האדון בחריצות ובהתלהבות, ולעולם אל תתעצלו בעבודתכם."},{"book":"אגרת פולוס השליח אל-הרומיים","chapter":"12","verse":"12","text":"שמחו על כל מה שאלוהים מתכנן למענכם. אם באה עליכם צרה, שאו אותה בסבלנות והתמידו בתפילה."},{"book":"אגרת פולוס השליח אל-הרומיים","chapter":"12","verse":"13","text":"אם אחיכם המאמינים זקוקים לעזרה, עזרו להם ברצון ובשמחה. היו מכניסי אורחים."},{"book":"אגרת פולוס השליח אל-הרומיים","chapter":"12","verse":"14","text":"אם מישהו רודף אתכם בשל אמונתכם במשיח, אל תקללו אותו, אלא התפללו שאלוהים יברך אותו!"},{"book":"אגרת פולוס השליח אל-הרומיים","chapter":"12","verse":"15","text":"השתתפו בשמחתם של החוגגים ובצערם של האבלים."},{"book":"אגרת פולוס השליח אל-הרומיים","chapter":"12","verse":"16","text":"חיו בשלום זה עם זה. אל תתגאו ואל תימלאו חשיבות עצמית. אל תנסו למצוא־חן בעיני אנשים חשובים ואל תהיו חכמים בעיניכם."},{"book":"אגרת פולוס השליח אל-הרומיים","chapter":"12","verse":"17","text":"לעולם אל תשלמו רעה תחת רעה. עשו את הטוב בעיני כולם, ואל תתנו להם סיבה למתוח עליכם ביקורת."},{"book":"אגרת פולוס השליח אל-הרומיים","chapter":"12","verse":"18","text":"עד כמה שהדבר תלוי בכם, חיו בשלום עם כל אחד."},{"book":"אגרת פולוס השליח אל-הרומיים","chapter":"12","verse":"19","text":"ידידי, אל תיקחו את החוק לידיכם, ואל תנקמו באחרים; השאירו תפקיד זה לאלוהים, כי הוא הבטיח שיעניש את הראויים לעונש."},{"book":"אגרת פולוס השליח אל-הרומיים","chapter":"12","verse":"20","text":"במקום לנקום באויבך, האכל אותו אם הוא רעב, ואם הוא צמא – הגש לו משקה. כי ככה כאילו ”גחלים אתה חותה על ראשו.“12‏.20 יב 20 משלי כה 22‏-21"},{"book":"אגרת פולוס השליח אל-הרומיים","chapter":"12","verse":"21","text":"אל תניח לרע להשתלט עליך, אלא השתלט אתה על הרע במעשיך הטובים."}]}