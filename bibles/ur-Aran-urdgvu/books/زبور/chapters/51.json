{"data":[{"book":"زبور","chapter":"51","verse":"1","text":"داؤد کا زبور۔ موسیقی کے راہنما کے لئے۔ یہ گیت اُس وقت سے متعلق ہے جب داؤد کے بت سبع کے ساتھ زنا کرنے کے بعد ناتن نبی اُس کے پاس آیا۔"},{"book":"زبور","chapter":"51","verse":"2","text":"مجھے دھو دے تاکہ میرا قصور دُور ہو جائے، جو گناہ مجھ سے سرزد ہوا ہے اُس سے مجھے پاک کر۔"},{"book":"زبور","chapter":"51","verse":"3","text":"کیونکہ مَیں اپنی سرکشی کو مانتا ہوں، اور میرا گناہ ہمیشہ میرے سامنے رہتا ہے۔"},{"book":"زبور","chapter":"51","verse":"4","text":"مَیں نے تیرے، صرف تیرے ہی خلاف گناہ کیا، مَیں نے وہ کچھ کیا جو تیری نظر میں بُرا ہے۔ کیونکہ لازم ہے کہ تُو بولتے وقت راست ٹھہرے اور عدالت کرتے وقت پاکیزہ ثابت ہو جائے۔"},{"book":"زبور","chapter":"51","verse":"5","text":"یقیناً مَیں گناہ آلودہ حالت میں پیدا ہوا۔ جوں ہی مَیں ماں کے پیٹ میں وجود میں آیا تو گناہ گار تھا۔"},{"book":"زبور","chapter":"51","verse":"6","text":"یقیناً تُو باطن کی سچائی پسند کرتا اور پوشیدگی میں مجھے حکمت کی تعلیم دیتا ہے۔"},{"book":"زبور","chapter":"51","verse":"7","text":"زوفا لے کر مجھ سے گناہ دُور کر تاکہ پاک صاف ہو جاؤں۔ مجھے دھو دے تاکہ برف سے زیادہ سفید ہو جاؤں۔"},{"book":"زبور","chapter":"51","verse":"8","text":"مجھے دوبارہ خوشی اور شادمانی سننے دے تاکہ جن ہڈیوں کو تُو نے کچل دیا وہ شادیانہ بجائیں۔"},{"book":"زبور","chapter":"51","verse":"9","text":"اپنے چہرے کو میرے گناہوں سے پھیر لے، میرا تمام قصور مٹا دے۔"},{"book":"زبور","chapter":"51","verse":"10","text":"اے اللہ، میرے اندر پاک دل پیدا کر، مجھ میں نئے سرے سے ثابت قدم روح قائم کر۔"},{"book":"زبور","chapter":"51","verse":"11","text":"مجھے اپنے حضور سے خارج نہ کر، نہ اپنے مُقدّس روح کو مجھ سے دُور کر۔"},{"book":"زبور","chapter":"51","verse":"12","text":"مجھے دوبارہ اپنی نجات کی خوشی دلا، مجھے مستعد روح عطا کر کے سنبھالے رکھ۔"},{"book":"زبور","chapter":"51","verse":"13","text":"تب مَیں اُنہیں تیری راہوں کی تعلیم دوں گا جو تجھ سے بےوفا ہو گئے ہیں، اور گناہ گار تیرے پاس واپس آئیں گے۔"},{"book":"زبور","chapter":"51","verse":"14","text":"اے اللہ، میری نجات کے خدا، قتل کا قصور مجھ سے دُور کر کے مجھے بچا۔ تب میری زبان تیری راستی کی حمد و ثنا کرے گی۔"},{"book":"زبور","chapter":"51","verse":"15","text":"اے رب، میرے ہونٹوں کو کھول تاکہ میرا منہ تیری ستائش کرے۔"},{"book":"زبور","chapter":"51","verse":"16","text":"کیونکہ تُو ذبح کی قربانی نہیں چاہتا، ورنہ مَیں وہ پیش کرتا۔ بھسم ہونے والی قربانیاں تجھے پسند نہیں۔"},{"book":"زبور","chapter":"51","verse":"17","text":"اللہ کو منظور قربانی شکستہ روح ہے۔ اے اللہ، تُو شکستہ اور کچلے ہوئے دل کو حقیر نہیں جانے گا۔"},{"book":"زبور","chapter":"51","verse":"18","text":"اپنی مہربانی کا اظہار کر کے صیون کو خوش حالی بخش، یروشلم کی فصیل تعمیر کر۔"},{"book":"زبور","chapter":"51","verse":"19","text":"تب تجھے ہماری صحیح قربانیاں، ہماری بھسم ہونے والی اور مکمل قربانیاں پسند آئیں گی۔ تب تیری قربان گاہ پر بَیل چڑھائے جائیں گے۔"}]}