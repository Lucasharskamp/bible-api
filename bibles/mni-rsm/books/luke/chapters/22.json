{"data":[{"book":"Luke","chapter":"22","verse":"1","text":"Matamdu Lanthokpibagi Chakkhangba haina kouba Hamei yaodaba talgi chakkhangba kumheigi matam naksillaklammi."},{"book":"Luke","chapter":"22","verse":"2","text":"Aduga athoiba purohitsing amadi wayel yathanggi ojasingna Jisubu hatnanaba aronba lambi thirammi; maramdi makhoina Jisubu phongna phaba matamda misingna kari tourakkadage haina misingbu kirammi."},{"book":"Luke","chapter":"22","verse":"3","text":"Adudagi tung-inba taranithoigi maraktagi ama oiriba Judas Iscariotta Satan-na changlammi."},{"book":"Luke","chapter":"22","verse":"4","text":"Maram aduna Judas-na chatkhiduna athoiba purohitsing amadi Mapugi Sanglen ngakliba luchingbasingga karamna mahakna Jisubu makhoida pithokkadage haina hairammi."},{"book":"Luke","chapter":"22","verse":"5","text":"Maduda makhoi haraorammi amasung makhoina mangonda sel pibada yanarammi."},{"book":"Luke","chapter":"22","verse":"6","text":"Aduga Judas-na maduda yarammi amasung miyam leitaba matamda Jisubu makhoida pithoknaba khudongchaba yengduna leirammi."},{"book":"Luke","chapter":"22","verse":"7","text":"Adudagi Lanthokpibagi Chakhanggi yao macha adu hatkadaba numit haibadi Hamei yaodaba Talgi chakkhangba numit adu lakle."},{"book":"Luke","chapter":"22","verse":"8","text":"Maduda Ibungona Peter amadi John-bu mangjounana tharaduna hairak-i, “Nakhoina chattuna eikhoina chananaba Lanthokpibagi chaklen thourang tou.”"},{"book":"Luke","chapter":"22","verse":"9","text":"Maduda makhoina Ibungoda hanglak-i, “Eikhoina mapham kadaida chaklen adu thourang touba Ibungona pambibage?”"},{"book":"Luke","chapter":"22","verse":"10","text":"Ibungona khumlak-i, “Nakhoina sahar aduda hek changbaga ising pun puba nupa ama nakhoina thengnagani. Nakhoina mahakna changba yum adu phaoba matung induna chatlu."},{"book":"Luke","chapter":"22","verse":"11","text":"Aduga yum adugi yumbu aduda asumna haiyu, ‘Eina eihakki tung-inbasinga loinana Lanthokpibagi chaklen chagadaba ka adu kadaidano?’ haina Oja Ibungona naphamda hanglak-i."},{"book":"Luke","chapter":"22","verse":"12","text":"Aduga mahakna, sem-saduna thourang pumnamak loiraba, chaoraba mathakki ka ama nakhoida utlakkani. Maphamduda eikhoigidamak chaklen thourang tou.”"},{"book":"Luke","chapter":"22","verse":"13","text":"Adudagi makhoina sahar aduda chatkhirammi aduga Jisuna makhoida haikhibagumna pumnamak adu phangladuna makhoina mapham aduda Lanthokpibagi Chaklen thourang toure."},{"book":"Luke","chapter":"22","verse":"14","text":"Aduga pungpham aduna laklabada Jisuna pakhonchatpa taranithoi aduga loinana chananaba phamtharammi."},{"book":"Luke","chapter":"22","verse":"15","text":"Aduga Ibungona makhoida hairak-i, “Eina awa ana khangdringeigi mamangda eina nakhoiga loinana Lanthokpibagi chaklen asi chaminnaba adukki matik pamkhi."},{"book":"Luke","chapter":"22","verse":"16","text":"Maramdi eina nakhoida hairibasini, madudi Tengban Mapugi Leibakta Lanthokpibagi Chakkhangba asigi mapungphaba wahanthok adu thungdriba phaoba eina masi amuk hanna chararoi.”"},{"book":"Luke","chapter":"22","verse":"17","text":"Adudagi mahakna tenggot adu louraduna Tengban Mapubu thagatcharaga asumna hairak-i, “Masi louduna nakhoigi narakta lannou."},{"book":"Luke","chapter":"22","verse":"18","text":"Eina nakhoida hairibasini, Tengban Mapugi Ningthou Leibak aduna laktriba phaoba eina anggur mahi asi amuk hanna thaklaroi.”"},{"book":"Luke","chapter":"22","verse":"19","text":"Adudagi Jisuna tal ama louduna Tengban Mapubu thagatcharaga machet machet settuna makhoida piraga hairak-i, “Masi nakhoigidamak pithoklaba eigi hakchangni. Eibu ningsingnabagidak nakhoina masi pangthok-u.”"},{"book":"Luke","chapter":"22","verse":"20","text":"Aduga madu chaba loiraba matungda, maduga chap manana Ibungona tenggot adu louraduna hairak-i, “Tengot asi nakhoigidamak tabikhraba eigi eena chum namlaba Tengban Mapugi anouba warepnabani."},{"book":"Luke","chapter":"22","verse":"21","text":"“Adubu, yengu! Eibu pithokkadouriba mahak adu eiga loinana table asida leiminnari."},{"book":"Luke","chapter":"22","verse":"22","text":"Aduga Migi Machanupa aduna Tengban Mapuna mahakkidamak warepkhraba adugi matung-inna sigani adubu eibu pithokkadouriba mahak adudi awabanida!”"},{"book":"Luke","chapter":"22","verse":"23","text":"Maduda, makhoigi marakta thabak asi tougadouriba mahak adu kana oigadouribano haiduna makhoi masel hangnaba hourammi."},{"book":"Luke","chapter":"22","verse":"24","text":"Aduga makhoigi marakta kanana khwaidagi henna chaobage haiduna yetnarammi."},{"book":"Luke","chapter":"22","verse":"25","text":"22:25,26 Mat 20:25-27; Mrk 10:42-44Maduda Jisuna makhoida hairak-i, “Atoppa phurupsingi ningthousingna makhoigi leibak miyamgi mathakta mapu oina palli, aduga makhoigi mathakta matik leiribasing aduna masana masabu Miyamgidamak khanbasing haina koujei."},{"book":"Luke","chapter":"22","verse":"26","text":"22:26 Mat 23:11; Mrk 9:35Adubu nakhoidi asumna oidasanu. Madugi mahutta nakhoigi marakta khwaidagi chaoba mahak aduna khwaidagi tonba oisanu aduga luchingba mahak aduna thougal touba mi oisanu."},{"book":"Luke","chapter":"22","verse":"27","text":"22:27 Jn 13:12-15Maramdi chananabagidamak tableda phamliba mahak aduga thougal touriba mahak aduga kanana henna chaobage? Tableda phamliba mahak adu nattra? Adubu nakhoigi narakta eina thougal touba mi ama oina leiri."},{"book":"Luke","chapter":"22","verse":"28","text":"“Nakhoidi eibu changyengba khudingmakta eiga loinana lepminnakhrabasingni."},{"book":"Luke","chapter":"22","verse":"29","text":"Aduga Eigi Ipana eingonda leingaknaba matik pibiba adugumna einasu nakhoida chap manaba matik adumak pibigani."},{"book":"Luke","chapter":"22","verse":"30","text":"22:30 Mat 19:28Nakhoina eigi Leibak aduda eigi tableda chagani amasung thakkani, aduga Israel-gi salai taranithoigi mathakta pannanaba phambanda phamgani."},{"book":"Luke","chapter":"22","verse":"31","text":"“Simon, Simon! Yengngu! Satan-na nakhoibu gehudagi maham humdokpagumna humnaba, nakhoi pumnamakpu changyengnaba ayaba phangkhre."},{"book":"Luke","chapter":"22","verse":"32","text":"Adubu Simon, nahakki thajaba adu mangdanaba eina nahakkidamak haijare. Aduga nahakna eingonda amuk halakpa matamda nahakna nahakki nachin-nanaosingbu pangal kankhathallak-u.”"},{"book":"Luke","chapter":"22","verse":"33","text":"Maduda Peter-na khumlak-i, “Ibungo, Eihakna nahakka loinana keisumsangdabu oirabasu nattraga siba tarabasu chatnanaba sem sajare.”"},{"book":"Luke","chapter":"22","verse":"34","text":"Adubu Jisuna hairak-i, “Peter, eina nangonda hairi, ngasi nahakna eibu masak khangde haina ahumlak haidriba phaoba yenbarabana khongloi.”"},{"book":"Luke","chapter":"22","verse":"35","text":"Adudagi Jisuna tung-inbasing aduda hairak-i, “Eina nakhoibu sengao, khao, aduga sandal yaodana thaba matamda nakhoigi karigumba awatpa leikhibra?”"},{"book":"Luke","chapter":"22","verse":"36","text":"Jisuna makhoida hairak-i, “Adubu houjikti sengao amadi khao leiba mahak aduna madu pusanu; aduga thangsang leitaba mahak aduna maphi yonduna thangsang leisanu."},{"book":"Luke","chapter":"22","verse":"37","text":"22:37 Isa 53:12Maramdi eina nakhoida hairi madudi Mapugi Puyada, ‘Aduga mahak ayon-aran toubasinggi marakta masing challe’ haina phongdokpiramaba adu eingonda thunglaba tare. Maramdi eigi maramda irambasing adu thunglare.”"},{"book":"Luke","chapter":"22","verse":"38","text":"Maduda tung-inbasingduna hairak-i, “Yengbiyu Ibungo, Mapham asida thangsang ani leire.”"},{"book":"Luke","chapter":"22","verse":"39","text":"Adudagi Jisuna sahar adu thadoktuna mahousagumna Chorphon Chingda chatlammi amasung mahakki tung-inbasingsu mahakki matung illammi."},{"book":"Luke","chapter":"22","verse":"40","text":"Ibungona mapham adu yourabada mahakna makhoida hairak-i, “Nakhoina athembada tadanaba haijou.”"},{"book":"Luke","chapter":"22","verse":"41","text":"Adudagi mahakna makhoidagi nungna hunbamuk lappa maphamda chatthoklaga khuru-khudak kunduna haijare,"},{"book":"Luke","chapter":"22","verse":"42","text":"“Ipa, nahakna yabirabadi, awa-anagi tenggot asi eingondagi louthokpiyu. Adumakpu eihakki aningba oidaduna nahakki aningba adumak toubiyu.”"},{"book":"Luke","chapter":"22","verse":"43","text":"Adudagi swargadagi dut ama thoraktuna Ibungobu kanhathanbirammi."},{"book":"Luke","chapter":"22","verse":"44","text":"Aduga pukning wakhal wamankhibana, Ibungona henna pukning hakchang yaona haijarammi; amasung mahakki humang adu ee marikna leimaida tabagumna tarammi."},{"book":"Luke","chapter":"22","verse":"45","text":"Adudagi Ibungona haijarambadagi hougattuna tunginbasinggi manakta halakpada, tung-inbasing adu pukning wamanbana tumduna leiramba thengnare."},{"book":"Luke","chapter":"22","verse":"46","text":"Maduda Ibungona makhoida hairak-i, “Nakhoi tumduna leiriba karigino? Hougatlu aduga nakhoina athembada tadanaba haijou.”"},{"book":"Luke","chapter":"22","verse":"47","text":"Amasung Jisuna wa nganglingeida, Yengu, tung-inba taranithoigi manungda ama oiriba Judasna chingduna miyam ama tunglare. Aduga Judasna Ibungobu chupnanaba manakta changsillammi."},{"book":"Luke","chapter":"22","verse":"48","text":"Maduda Jisuna hairak-i, “Judas, nahakna Migi Machanupa adubu chuptuna pithoklibra?”"},{"book":"Luke","chapter":"22","verse":"49","text":"Jisuga loinariba tung-inbasingduna thokkadouriba adu ubada hairak-i, “Ibungo, eikhoina eikhoigi thangsang asi sijinnarasira?”"},{"book":"Luke","chapter":"22","verse":"50","text":"Aduga makhoigi maraktagi amana Purohitlengi minai adubu thangna yanduna yetthangba mana adu kakthatle."},{"book":"Luke","chapter":"22","verse":"51","text":"Adubu Jisuna makhoida hairak-i, “Masina yare, okle.” Adudagi Ibungona nupa adugi mana adu sokladuna phahanbire."},{"book":"Luke","chapter":"22","verse":"52","text":"Adudagi Jisuna mahakpu phaba lakliba athoiba purohitsing, Mapugi Sanglen ngakpa loisanggi phamnaibasing, aduga ahal-lamansing aduda Jisuna hairak-i, “Nakhoina eihakpu leibakki wayel pathap thugaiba tamthiba mi ama phagadoubagumna thangsang amadi cheitup paiduna laklibra?"},{"book":"Luke","chapter":"22","verse":"53","text":"22:53 Luk 19:47; 21:37Eina nakhoiga loinana Mapugi Sanglenda numit khudinggi leiminnarammi aduga nakhoina eibu phakhide. Adubu amambagi panggalna panba pungpham asi nakhoigi pungphamni.”"},{"book":"Luke","chapter":"22","verse":"54","text":"Adudagi makhoina Ibungobu pharaduna puthoraklaga Purohitlengi yumda purakle aduga Peter-na laptakna makhoigi tung illaklammi."},{"book":"Luke","chapter":"22","verse":"55","text":"Sumang adugi mayaida makhoina mei hougatladuna madugi akoibada phamlammi. Aduga makhoising adugi marakta Peter-su yaosillammi."},{"book":"Luke","chapter":"22","verse":"56","text":"Peter-na mapham aduda phamba adu kanagumbi minai leisabi amana uraduna mangonda munna yengladuna hairak-i, “Nupa asisu Jisuga loinarambani.”"},{"book":"Luke","chapter":"22","verse":"57","text":"Adubu Peterna maduda yaramde amasung mahakna hairak-i, “Nupi, eina mahakpu masakphaoba khangde.”"},{"book":"Luke","chapter":"22","verse":"58","text":"Ngaihak leiraba matungda nupa amanasu mahakpu amuk uraduna hairak-i, “Nahaksu makhoigi marakta amani.”"},{"book":"Luke","chapter":"22","verse":"59","text":"Pung amamuk leiraba matungda atoppa nupa amanasu yamna kanna takladuna hairak-i, “Tasengnamak nupa asi Jisuga loinarambani, maramdi mahaksu Galilee-gi mini.”"},{"book":"Luke","chapter":"22","verse":"60","text":"Adubu Peter-na khumlak-i, “Nupa, nahakna hairibadu karino ei khangde.”"},{"book":"Luke","chapter":"22","verse":"61","text":"Matam adumaktada Ibungona leithoraktuna Peterda yenglaklammi, aduga Peterna Ibungona mangonda haikhiba “Ngasi nahakna eibu masak khangde haina ahumlak yadriba phaoba yenbarabana khongloi” haibadu ningsinglaklammi."},{"book":"Luke","chapter":"22","verse":"62","text":"Adudagi Peterna mapanda thokkhraga thamoi sokna kapkhi."},{"book":"Luke","chapter":"22","verse":"63","text":"Adudagi Jisubu sennariba mising aduna mahakpu noknarammi amasung phubirammi."},{"book":"Luke","chapter":"22","verse":"64","text":"Makhoina Ibungobu mamit punsinduna mamaida phuraduna, “Nahakpu kanana phubano? Phongdok-u” haiduna hanglammi."},{"book":"Luke","chapter":"22","verse":"65","text":"Aduga makhoina atoppa athiba wa kaya amasu nganglammi."},{"book":"Luke","chapter":"22","verse":"66","text":"Nong hek nganbaga athoiba purohitsing amadi Wayel-Yathanggi ojasing yaona leibakki ahal-laman punna tinnare. Aduga Jisubu makhoigi Sanhedrin-gi22:66: Luchingba humphutaranithoina saba Jihudisinggi khwaidagi panggal amadi matik leiba wayellup mangda puthokladuna,"},{"book":"Luke","chapter":"22","verse":"67","text":"Makhoina hairak-i, “Nahak Christta adura? Eikhoida haiyu.”"},{"book":"Luke","chapter":"22","verse":"68","text":"Aduga eina nakhoida wahang ama hanglabasu nakhoina paokhum pirakloi."},{"book":"Luke","chapter":"22","verse":"69","text":"Adubu houjiktagi houduna Migi Machanupa aduna matik leiba Tengban Mapugi yet thangbada phamgani.”"},{"book":"Luke","chapter":"22","verse":"70","text":"Maduda makhoi pumnamakna hanglak-i, “Adu oirabadi nahak Tengban Mapugi Machanupa adura?”"},{"book":"Luke","chapter":"22","verse":"71","text":"Adudagi makhoina hairak-i, “Eikhoina atei sakhi ama amuk karigi mathou taribage! Maramdi eikhoi isamakna madu mahakki machinmaktagi tare.”"}]}