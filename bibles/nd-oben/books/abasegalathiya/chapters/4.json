{"data":[{"book":"AbaseGalathiya","chapter":"4","verse":"1","text":"Engikutshoyo yikuthi nxa indlalifa isesengumntwana, kayehlukananga lesigqili lanxa nje ingumnikazi welifa lonke."},{"book":"AbaseGalathiya","chapter":"4","verse":"2","text":"Ingaphansi kwabaphathi lababambeli kuze kufike isikhathi esabekwa nguyise."},{"book":"AbaseGalathiya","chapter":"4","verse":"3","text":"Ngokunjalo lathi ngesikhathi sisesengabantwana sasiyizigqili ngaphansi kwempi yemimoya yalumhlaba."},{"book":"AbaseGalathiya","chapter":"4","verse":"4","text":"Kodwa kwathi lapho isikhathi sesifike ngokupheleleyo, uNkulunkulu wathuma iNdodana yakhe, yazalwa ngowesifazane, izalwa ngaphansi komthetho,"},{"book":"AbaseGalathiya","chapter":"4","verse":"5","text":"ukuba ihlenge abangaphansi komthetho, ukuze sithole amalungelo apheleleyo amadodana atholakeleyo."},{"book":"AbaseGalathiya","chapter":"4","verse":"6","text":"Njengokuba lingamadodana, uNkulunkulu wathumela uMoya weNdodana yakhe enhliziyweni zenu, omemezayo usithi, “Abha, Baba.”"},{"book":"AbaseGalathiya","chapter":"4","verse":"7","text":"Ngakho kawuseyiso isigqili kodwa indodana kaNkulunkulu; njalo njengoba usuyindodana, uNkulunkulu usekwenze waba yindlalifa futhi."},{"book":"AbaseGalathiya","chapter":"4","verse":"8","text":"Ekuqaleni, lingakamazi uNkulunkulu laliyizigqili zalabo abangayisibo onkulunkulu ngemvelo."},{"book":"AbaseGalathiya","chapter":"4","verse":"9","text":"Kodwa khathesi uNkulunkulu selimazi, loba ngithi uNkulunkulu uselazi, pho kungani libuyela emuva empini yemimoya yalumhlaba ebuthakathaka leyize na? Liyafisa ukuthi ligqilazwe yiyo njalo na?"},{"book":"AbaseGalathiya","chapter":"4","verse":"10","text":"Lina ligcina insuku ezithile lezinyanga, izikhathi zomnyaka kanye leminyaka!"},{"book":"AbaseGalathiya","chapter":"4","verse":"11","text":"Ngiyalesabela, ukuthi ngenye indlela sengichithe imizamo yami kini."},{"book":"AbaseGalathiya","chapter":"4","verse":"12","text":"Ngiyalincenga bazalwane, wobani njengami, ngoba lami ngaba njengani. Kalingenzelanga lutho olubi."},{"book":"AbaseGalathiya","chapter":"4","verse":"13","text":"Njengoba lisazi, ngatshumayela ivangeli kini kuqala ngenxa yomkhuhlane."},{"book":"AbaseGalathiya","chapter":"4","verse":"14","text":"Lanxa isimo somzimba wami sasiyisilingo kini, kalizange lingeyise kumbe lingihleke. Kodwa langamukela sengathi ngangiyingilosi kaNkulunkulu, sengathi nganginguKhristu uJesu yena ngokwakhe."},{"book":"AbaseGalathiya","chapter":"4","verse":"15","text":"Intokozo yenu yonke isiyengaphi na? Ngingafakaza ukuthi aluba lalingenzanjalo, lalingakopola amehlo enu linginike wona."},{"book":"AbaseGalathiya","chapter":"4","verse":"16","text":"Khathesi sengibe yisitha senu ngokulitshela iqiniso na?"},{"book":"AbaseGalathiya","chapter":"4","verse":"17","text":"Labobantu batshisekela ukulenza abazalwane babo, kodwa hatshi ngobuhle. Abakufunayo yikulehlukanisa lathi ukuze litshisekele bona."},{"book":"AbaseGalathiya","chapter":"4","verse":"18","text":"Ukutshiseka kulungile nxa injongo inhle, lokuba kube njalo kokuphela, hatshi kuphela nxa ngilani."},{"book":"AbaseGalathiya","chapter":"4","verse":"19","text":"Bantwabami abathandekayo, lina engilomhelo ngani futhi uKhristu aze abunjwe phakathi kwenu,"},{"book":"AbaseGalathiya","chapter":"4","verse":"20","text":"ngiyafisa kakhulu ukuba lani khathesi ngiguqule isimo sami, ngoba ngikhathazekile ngani!"},{"book":"AbaseGalathiya","chapter":"4","verse":"21","text":"Ngitshelani lina elifuna ukuba ngaphansi komthetho, kalikwazi yini ukuthi umthetho uthini?"},{"book":"AbaseGalathiya","chapter":"4","verse":"22","text":"Ngoba kulotshiwe ukuthi u-Abhrahama wayelamadodana amabili, enye ingeyesigqilikazi lenye ingeyowesifazane okhululekileyo."},{"book":"AbaseGalathiya","chapter":"4","verse":"23","text":"Indodana yakhe yesigqilikazi yazalwa ngokwenyama; kodwa indodana yakhe yowesifazane okhululekileyo yazalwa kulandela isithembiso."},{"book":"AbaseGalathiya","chapter":"4","verse":"24","text":"Izinto lezi zingathathwa njengomzekeliso; ngoba abesifazane ababili bamele izivumelwano ezimbili. Esinye isivumelwano sivela eNtabeni yeSinayi e-Arabhiya njalo sizala abantwana abazakuba yizigqili: Lo nguHagari."},{"book":"AbaseGalathiya","chapter":"4","verse":"25","text":"UHagari umele iNtaba yeSinayi e-Arabhiya njalo uhambelana ledolobho lakhathesi eleJerusalema, ngoba lisebugqilini kanye labantwana balo."},{"book":"AbaseGalathiya","chapter":"4","verse":"26","text":"Kodwa iJerusalema ephezulu ikhululekile, njalo ingumama wethu."},{"book":"AbaseGalathiya","chapter":"4","verse":"27","text":"Ngoba kulotshiwe ukuthi:"},{"book":"AbaseGalathiya","chapter":"4","verse":"28","text":"Ngakho lina bazalwane, njengo-Isaka, lingabantwana besithembiso."},{"book":"AbaseGalathiya","chapter":"4","verse":"29","text":"Ngalesosikhathi indodana eyazalwa ngokwenyama yahlukuluza indodana eyazalwa ngamandla kaMoya. Kunjalo lakhathesi."},{"book":"AbaseGalathiya","chapter":"4","verse":"30","text":"Kodwa umbhalo uthini na? Uthi: “Susa isigqilikazi lendodana yaso, ngoba indodana yesigqilikazi kayiyikwabelana ilifa lendodana yowesifazane okhululekileyo.”4.30 UGenesisi 21.10"},{"book":"AbaseGalathiya","chapter":"4","verse":"31","text":"Ngakho, bazalwane, thina kasisibo bantwana besigqilikazi, kodwa abowesifazane okhululekileyo."}]}