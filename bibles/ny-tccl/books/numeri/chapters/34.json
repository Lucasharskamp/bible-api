{"data":[{"book":"Numeri","chapter":"34","verse":"1","text":"Yehova anawuza Mose kuti,"},{"book":"Numeri","chapter":"34","verse":"2","text":"“Lamula Aisraeli ndipo uwawuze kuti, ‘Pamene mulowa mʼdziko la Kanaani, dziko lomwe lidzaperekedwa kwa inu ngati cholowa chanu, lidzakhale ndi malire awa:"},{"book":"Numeri","chapter":"34","verse":"3","text":"“ ‘Chigawo cha kummwera kwa dziko lanu chidzayambira ku chipululu cha Zini motsatana ndi malire a Edomu. Kummawa malire anu a kummwera adzayambira kummawa, kumathero a Nyanja ya Mchere."},{"book":"Numeri","chapter":"34","verse":"4","text":"Malirewo adzapita kummwera ndipo adzakwera phiri la Akirabimu mpaka ku Zini. Mathero ake adzakhala kummwera kwa Kadesi-Baranea. Ndipo adzapitenso ku Hazari Adari mpaka kukafika ku Azimoni,"},{"book":"Numeri","chapter":"34","verse":"5","text":"kumene malirewo adzakhote kuchokera ku Azimoni mpaka ku khwawa la ku Igupto ndi kukathera ku Nyanja Yayikulu."},{"book":"Numeri","chapter":"34","verse":"6","text":"“ ‘Malire anu a ku madzulo adzakhala ku gombe la Nyanja Yayikulu. Amenewo ndiwo adzakhale malire anu a ku madzulo."},{"book":"Numeri","chapter":"34","verse":"7","text":"“ ‘Malire anu a kumpoto, mzere wake uyambire ku Nyanja Yayikulu mpaka ku phiri la Hori"},{"book":"Numeri","chapter":"34","verse":"8","text":"ndi kuchokera ku phiri la Hori mpaka ku Lebo Hamati. Malirewa apite ku Zedadi,"},{"book":"Numeri","chapter":"34","verse":"9","text":"ndi kupitirira mpaka ku Ziforoni ndi kukathera ku Hazari-Enani. Awa ndiwo adzakhale malire anu a kumpoto."},{"book":"Numeri","chapter":"34","verse":"10","text":"“ ‘Za malire anu a kummawa, mulembe mzere kuchokera ku Hazari-Enani mpaka kukafika ku Sefamu."},{"book":"Numeri","chapter":"34","verse":"11","text":"Malirewo adzatsikire ku Sefamu mpaka ku Ribila cha kummawa kwa Aini ndi kupitirira mpaka ku matsitso a cha kummawa kwa Nyanja ya Kinereti."},{"book":"Numeri","chapter":"34","verse":"12","text":"Tsono malirewo adzatsika motsatana ndi Yorodani ndi kukathera ku Nyanja ya Mchere."},{"book":"Numeri","chapter":"34","verse":"13","text":"Ndipo Mose analamula Aisraeli kuti, “Limeneli ndi dziko limene mudzalilandira pochita maere kuti likhale cholowa chanu. Yehova analamula kuti liperekedwe ku mafuko asanu ndi anayi ndi theka,"},{"book":"Numeri","chapter":"34","verse":"14","text":"chifukwa mabanja a fuko la Rubeni, fuko la Gadi, ndi theka la fuko la Manase analandiriratu cholowa chawo."},{"book":"Numeri","chapter":"34","verse":"15","text":"Mafuko awiriwa pamodzi ndi theka la fuko la Manase analandiriratu cholowa chawo patsidya pa mtsinje wa Yorodani ku Yeriko cha kummawa kotulukira dzuwa.”"},{"book":"Numeri","chapter":"34","verse":"16","text":"Yehova anawuza Mose kuti,"},{"book":"Numeri","chapter":"34","verse":"17","text":"“Awa ndi mayina a anthu amene adzakugawireni dzikoli kuti likhale cholowa chanu: wansembe Eliezara ndi Yoswa mwana wa Nuni."},{"book":"Numeri","chapter":"34","verse":"18","text":"Musankhe mtsogoleri mmodzi kuchokera ku fuko lililonse kuti athandize kugawa dzikolo."},{"book":"Numeri","chapter":"34","verse":"19","text":"Mayina awo ndi awa:"},{"book":"Numeri","chapter":"34","verse":"20","text":"Semueli mwana wa Amihudi,"},{"book":"Numeri","chapter":"34","verse":"21","text":"Elidadi mwana wa Kisiloni,"},{"book":"Numeri","chapter":"34","verse":"22","text":"Buki mwana wa Yogili,"},{"book":"Numeri","chapter":"34","verse":"23","text":"Hanieli mwana wa Efodi,"},{"book":"Numeri","chapter":"34","verse":"24","text":"Kemueli mwana wa Sifitani,"},{"book":"Numeri","chapter":"34","verse":"25","text":"Elizafani mwana wa Parinaki,"},{"book":"Numeri","chapter":"34","verse":"26","text":"Palitieli mwana wa Azani,"},{"book":"Numeri","chapter":"34","verse":"27","text":"Ahihudi mwana wa Selomi,"},{"book":"Numeri","chapter":"34","verse":"28","text":"Pedaheli mwana wa Amihudi,"},{"book":"Numeri","chapter":"34","verse":"29","text":"Awa ndiwo mayina a anthu amene Yehova analamula kuti agawe cholowa cha Aisraeli mʼdziko la Kanaani."}]}