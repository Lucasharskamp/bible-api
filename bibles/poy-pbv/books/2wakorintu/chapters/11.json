{"data":[{"book":"2 Wakorintu","chapter":"11","verse":"1","text":"Nuvimana memuhepeleri neni katepu hera, ata neni pawoneka mzyigizyigi, mwenga munhepeleri."},{"book":"2 Wakorintu","chapter":"11","verse":"2","text":"Nankuwawonera weya, kumbiti ndo weya wa Mlungu, toziya mwenga mulifana na mwali kaherepa yanumuhetiti kwa mpalu yumu hera, ndo Kristu mweni."},{"book":"2 Wakorintu","chapter":"11","verse":"3","text":"Kumbiti ntira, gambira njoka ulii yakampayiriti Eva, maholu ga mwenga gaweza kupotuziwa, hamuwuleki uwaminika wenu wa nakaka kwa Kristu."},{"book":"2 Wakorintu","chapter":"11","verse":"4","text":"Toziya muntu yoseri yakiza na kumbwera Yesu wantambu yingi na ulii yatumubweriti twenga, mwenga muwanka kwa mawoku mawili ama mumjimira Rohu Mnanagala na Shisoweru Shiwagira shamwankiti kulawa kwatwenga."},{"book":"2 Wakorintu","chapter":"11","verse":"5","text":"Nulihola ndiri kuwera neni namwana kuliku yawalishema weni “Wantumintumi wakulu.”"},{"book":"2 Wakorintu","chapter":"11","verse":"6","text":"Pamonga nahera mantambalira ga kutakula, kumbiti mahala nanaga, shitwatira ashi tushilanguziya pota na kufifa, kila pahala na kila shipindi."},{"book":"2 Wakorintu","chapter":"11","verse":"7","text":"Hashi, neni ntenditi vidoda pananagaliti namweni su mwenga mpatwi kukwiswa kwa kuwabwelera Shisoweru Shiwagira sha Mlungu pota na kuluwa shintu?"},{"book":"2 Wakorintu","chapter":"11","verse":"8","text":"Pantenditi lihengu pakati pa mwenga, mafiliru gangu mpananitwi kulawa kwa vipinga vimonga vya wantu yawamjimira Yesu. Ntenditi hangu gambira nuwapoka ulunda wawu mpati kuwatendera mwenga."},{"book":"2 Wakorintu","chapter":"11","verse":"9","text":"Neni paweri na mwenga, numgaziya ndiri muntu yoseri panfiriti mpiya, walongu yawalawiti Makedoniya wanjegeriti kila shintu shanfiriti. Su nulilola mweni kuwera nanawagaziya mwenga kwantambu yoseri ilii na hanendereyi kutenda hangu."},{"book":"2 Wakorintu","chapter":"11","verse":"10","text":"Kwa unakaka ulii wa Kristu yawuweriti mngati mwaneni, kwahera muntu yakaweza kundewelera kulitumbira shitwatira ashi Muakaya mwoseri."},{"book":"2 Wakorintu","chapter":"11","verse":"11","text":"Hashi, ntakula hangu toziya nuwafira ndiri mwenga? Mlungu kavimana kuwera nuwafira!"},{"book":"2 Wakorintu","chapter":"11","verse":"12","text":"Hanendereyi kutenda ntambu yantenda vinu, su nanuwapanana lupenyu walii wantumintumi wakulu yawasakula lupenyu lwa kulitumbira na kulonga womberi watenda lihengu ntambu yatutenda twenga."},{"book":"2 Wakorintu","chapter":"11","verse":"13","text":"Toziya wantu awa wawera wantumintumi wapayira, watenda lihengu lya kupayira na walipayira kuwera weni ndo wantumintumi wa Kristu."},{"book":"2 Wakorintu","chapter":"11","verse":"14","text":"Namulikangasha, toziya ata Shetani mweni kalipayira kawoneki kuwera ntumintumi gwa kumpindi gwa ulangala."},{"book":"2 Wakorintu","chapter":"11","verse":"15","text":"Su ashi ndo shitwatira sha kulikangasha ndiri payiwera na wantumintumi wa Shetani walipayira weni wawoneki kuwera womberi ndo yawamfiriziya Mlungu. Na lupeleru womberi hawawanki kwa galii gawagatenditi."},{"book":"2 Wakorintu","chapter":"11","verse":"16","text":"Ntakula kayi, muntu nakaholera kuwera neni namzyigizyigi. Kumbiti handa pamuhola ntambu ayi, munjimili gambira mzyigizyigi, su nulitumbiri padidini hera."},{"book":"2 Wakorintu","chapter":"11","verse":"17","text":"Shantakula vinu ndo shilii ndiri shakanagaliriti Mtuwa, mushitwatira ashi sha kulitumbira, neni ntakula hera gambira muntu mzyigizyigi."},{"book":"2 Wakorintu","chapter":"11","verse":"18","text":"Tembera wavuwa walitumbira gambira wantu wa pasipanu, naneni viraa hanulitumbi."},{"book":"2 Wakorintu","chapter":"11","verse":"19","text":"Maweni mwenga muwera na luhala, ndo toziya mwankuwahepelera wazyigizyigi kwa kunemelera!"},{"book":"2 Wakorintu","chapter":"11","verse":"20","text":"Mwankumhepelera muntu yoseri yakawatendani mwenga wamanda, ama muntu yakatola vintu vya mwenga, ama muntu yakalikwisa na kuwakoma kusheni."},{"book":"2 Wakorintu","chapter":"11","verse":"21","text":"Ntakula kwa soni kuwera twenga tuweriti legilegi kutenda vitwatira vilii."},{"book":"2 Wakorintu","chapter":"11","verse":"22","text":"Hashi, womberi ndo Waebulaniya? Su neni vilaa Namuebraniya. Hashi, womberi ndo Waisraeli? Su neni vilaa Namwisraeli. Hashi, womberi ndo washiyiwuku sha Aburahamu? Su neni vilaa wa shiyiwuku sha Aburahamu."},{"book":"2 Wakorintu","chapter":"11","verse":"23","text":"Hashi womberi ndo wantumintumi wa Kristu? Ntakula aga gambira nana likwali, kumbiti neni nantumintumi gwa Kristu nentu kuliku womberi. Neni ntenda lihengu likamala nentu kuliku womberi, nkala kushibetubetu mala zivuwa nentu kuliku womberi, nsyatagwa ntomondu mala zivuwa nentu kuliku womberi na nweriti pakwegera na kuhowa mala zivuwa kuliku womberi."},{"book":"2 Wakorintu","chapter":"11","verse":"24","text":"Mala mhanu nsyatangitwi na Wayawudi, ntomondu malongu matatu na tisa."},{"book":"2 Wakorintu","chapter":"11","verse":"25","text":"Ngomangitwi na shindonga mala ntatu, wangumiti mabuwi mala yimu, mala ntantu mtumbwi gupantikiti mubahali na neni pawera mlaa na nyerukiti mmashi amu pashiru poseri na paliwala poseri."},{"book":"2 Wakorintu","chapter":"11","verse":"26","text":"Mumwanja zyangu zivuwa neni nweriti muhatali kukusiwa mumashi, muhatali kukomwa na wapoka, muhatali kukomwa na wenikaya wayangu na muhatali kukomwa na wantu yawawera ndiri Wayawudi, ntabikiti mlushi na ntabikiti mushiwala na ntabikiti muntundu na mubahali na ntabisiyitwi na waganja yawapayira."},{"book":"2 Wakorintu","chapter":"11","verse":"27","text":"Ntenda lihengu na kutabika, nkala masu pota na kugonja mala zivuwa, nweriti na njala na kuyumuluwa, mala zivuwa noyiti kuliya shiboga na kulikala mumpepu shivula."},{"book":"2 Wakorintu","chapter":"11","verse":"28","text":"Pamuhera na gamonga gavuwa, kila lishaka neni wera na mahengu gavuwa muvipinga vyoseri vya wantu yawamjimira Yesu."},{"book":"2 Wakorintu","chapter":"11","verse":"29","text":"Handa kwana muntu mlegilegi, neni nwera mlegilegi vilaa. Muntu yoseri pakatendwa katendi vidoda, neni vilaa moyu guntama."},{"book":"2 Wakorintu","chapter":"11","verse":"30","text":"Handa panulitumba, su hanulitumbiri shitwatila shashilanguziya ntambu yanwera legilegi."},{"book":"2 Wakorintu","chapter":"11","verse":"31","text":"Mlungu, Tati gwa Mtuwa Yesu, litawu lyakuwi likwiswi mashaka goseri, yomberi kavimana kuwera neni mpaya ndiri."},{"book":"2 Wakorintu","chapter":"11","verse":"32","text":"Paweriti Dameski, mkolamlima yakaweriti pasi pa mfalumi Areta, kaweriti pakalulolera lushi lwa Dameski, su kankamuli."},{"book":"2 Wakorintu","chapter":"11","verse":"33","text":"Kumbiti nsulusiwitwi mulijamanda, kupitira mulupenu lwa shibambaza, nulipotiti kulawa mmawoku gakuwi."}]}