{"data":[{"book":"yohanaḥ","chapter":"7","verse":"1","text":"tataḥ paraṁ yihūdīyalokāstaṁ hantuṁ samaihanta tasmād yīśu ryihūdāpradeśe paryyaṭituṁ necchan gālīl pradeśe paryyaṭituṁ prārabhata|"},{"book":"yohanaḥ","chapter":"7","verse":"2","text":"kintu tasmin samaye yihūdīyānāṁ dūṣyavāsanāmotsava upasthite"},{"book":"yohanaḥ","chapter":"7","verse":"3","text":"tasya bhrātarastam avadan yāni karmmāṇi tvayā kriyante tāni yathā tava śiṣyāḥ paśyanti tadarthaṁ tvamitaḥ sthānād yihūdīyadeśaṁ vraja|"},{"book":"yohanaḥ","chapter":"7","verse":"4","text":"yaḥ kaścit svayaṁ pracikāśiṣati sa kadāpi guptaṁ karmma na karoti yadīdṛśaṁ karmma karoṣi tarhi jagati nijaṁ paricāyaya|"},{"book":"yohanaḥ","chapter":"7","verse":"5","text":"yatastasya bhrātaropi taṁ na viśvasanti|"},{"book":"yohanaḥ","chapter":"7","verse":"6","text":"tadā yīśustān avocat mama samaya idānīṁ nopatiṣṭhati kintu yuṣmākaṁ samayaḥ satatam upatiṣṭhati|"},{"book":"yohanaḥ","chapter":"7","verse":"7","text":"jagato lokā yuṣmān ṛtīyituṁ na śakruvanti kintu māmeva ṛtīyante yatasteṣāṁ karmāṇi duṣṭāni tatra sākṣyamidam ahaṁ dadāmi|"},{"book":"yohanaḥ","chapter":"7","verse":"8","text":"ataeva yūyam utsave'smin yāta nāham idānīm asminnutsave yāmi yato mama samaya idānīṁ na sampūrṇaḥ|"},{"book":"yohanaḥ","chapter":"7","verse":"9","text":"iti vākyam ukttvā sa gālīli sthitavān"},{"book":"yohanaḥ","chapter":"7","verse":"10","text":"kintu tasya bhrātṛṣu tatra prasthiteṣu satsu so'prakaṭa utsavam agacchat|"},{"book":"yohanaḥ","chapter":"7","verse":"11","text":"anantaram utsavam upasthitā yihūdīyāstaṁ mṛgayitvāpṛcchan sa kutra?"},{"book":"yohanaḥ","chapter":"7","verse":"12","text":"tato lokānāṁ madhye tasmin nānāvidhā vivādā bhavitum ārabdhavantaḥ| kecid avocan sa uttamaḥ puruṣaḥ kecid avocan na tathā varaṁ lokānāṁ bhramaṁ janayati|"},{"book":"yohanaḥ","chapter":"7","verse":"13","text":"kintu yihūdīyānāṁ bhayāt kopi tasya pakṣe spaṣṭaṁ nākathayat|"},{"book":"yohanaḥ","chapter":"7","verse":"14","text":"tataḥ param utsavasya madhyasamaye yīśu rmandiraṁ gatvā samupadiśati sma|"},{"book":"yohanaḥ","chapter":"7","verse":"15","text":"tato yihūdīyā lokā āścaryyaṁ jñātvākathayan eṣā mānuṣo nādhītyā katham etādṛśo vidvānabhūt?"},{"book":"yohanaḥ","chapter":"7","verse":"16","text":"tadā yīśuḥ pratyavocad upadeśoyaṁ na mama kintu yo māṁ preṣitavān tasya|"},{"book":"yohanaḥ","chapter":"7","verse":"17","text":"yo jano nideśaṁ tasya grahīṣyati mamopadeśo matto bhavati kim īśvarād bhavati sa ganastajjñātuṁ śakṣyati|"},{"book":"yohanaḥ","chapter":"7","verse":"18","text":"yo janaḥ svataḥ kathayati sa svīyaṁ gauravam īhate kintu yaḥ prerayitu rgauravam īhate sa satyavādī tasmin kopyadharmmo nāsti|"},{"book":"yohanaḥ","chapter":"7","verse":"19","text":"mūsā yuṣmabhyaṁ vyavasthāgranthaṁ kiṁ nādadāt? kintu yuṣmākaṁ kopi tāṁ vyavasthāṁ na samācarati| māṁ hantuṁ kuto yatadhve?"},{"book":"yohanaḥ","chapter":"7","verse":"20","text":"tadā lokā avadan tvaṁ bhūtagrastastvāṁ hantuṁ ko yatate?"},{"book":"yohanaḥ","chapter":"7","verse":"21","text":"tato yīśuravocad ekaṁ karmma mayākāri tasmād yūyaṁ sarvva mahāścaryyaṁ manyadhve|"},{"book":"yohanaḥ","chapter":"7","verse":"22","text":"mūsā yuṣmabhyaṁ tvakchedavidhiṁ pradadau sa mūsāto na jātaḥ kintu pitṛpuruṣebhyo jātaḥ tena viśrāmavāre'pi mānuṣāṇāṁ tvakchedaṁ kurutha|"},{"book":"yohanaḥ","chapter":"7","verse":"23","text":"ataeva viśrāmavāre manuṣyāṇāṁ tvakchede kṛte yadi mūsāvyavasthāmaṅganaṁ na bhavati tarhi mayā viśrāmavāre mānuṣaḥ sampūrṇarūpeṇa svastho'kāri tatkāraṇād yūyaṁ kiṁ mahyaṁ kupyatha?"},{"book":"yohanaḥ","chapter":"7","verse":"24","text":"sapakṣapātaṁ vicāramakṛtvā nyāyyaṁ vicāraṁ kuruta|"},{"book":"yohanaḥ","chapter":"7","verse":"25","text":"tadā yirūśālam nivāsinaḥ katipayajanā akathayan ime yaṁ hantuṁ ceṣṭante sa evāyaṁ kiṁ na?"},{"book":"yohanaḥ","chapter":"7","verse":"26","text":"kintu paśyata nirbhayaḥ san kathāṁ kathayati tathāpi kimapi a vadantyete ayamevābhiṣiktto bhavatīti niścitaṁ kimadhipatayo jānanti?"},{"book":"yohanaḥ","chapter":"7","verse":"27","text":"manujoyaṁ kasmādāgamad iti vayaṁ jānomaḥ kintvabhiṣiktta āgate sa kasmādāgatavān iti kopi jñātuṁ na śakṣyati|"},{"book":"yohanaḥ","chapter":"7","verse":"28","text":"tadā yīśu rmadhyemandiram upadiśan uccaiḥkāram ukttavān yūyaṁ kiṁ māṁ jānītha? kasmāccāgatosmi tadapi kiṁ jānītha? nāhaṁ svata āgatosmi kintu yaḥ satyavādī saeva māṁ preṣitavān yūyaṁ taṁ na jānītha|"},{"book":"yohanaḥ","chapter":"7","verse":"29","text":"tamahaṁ jāne tenāhaṁ prerita agatosmi|"},{"book":"yohanaḥ","chapter":"7","verse":"30","text":"tasmād yihūdīyāstaṁ dharttum udyatāstathāpi kopi tasya gātre hastaṁ nārpayad yato hetostadā tasya samayo nopatiṣṭhati|"},{"book":"yohanaḥ","chapter":"7","verse":"31","text":"kintu bahavo lokāstasmin viśvasya kathitavānto'bhiṣikttapuruṣa āgatya mānuṣasyāsya kriyābhyaḥ kim adhikā āścaryyāḥ kriyāḥ kariṣyati?"},{"book":"yohanaḥ","chapter":"7","verse":"32","text":"tataḥ paraṁ lokāstasmin itthaṁ vivadante phirūśinaḥ pradhānayājakāñceti śrutavantastaṁ dhṛtvā netuṁ padātigaṇaṁ preṣayāmāsuḥ|"},{"book":"yohanaḥ","chapter":"7","verse":"33","text":"tato yīśuravadad aham alpadināni yuṣmābhiḥ sārddhaṁ sthitvā matprerayituḥ samīpaṁ yāsyāmi|"},{"book":"yohanaḥ","chapter":"7","verse":"34","text":"māṁ mṛgayiṣyadhve kintūddeśaṁ na lapsyadhve ratra sthāsyāmi tatra yūyaṁ gantuṁ na śakṣyatha|"},{"book":"yohanaḥ","chapter":"7","verse":"35","text":"tadā yihūdīyāḥ parasparaṁ vakttumārebhire asyoddeśaṁ na prāpsyāma etādṛśaṁ kiṁ sthānaṁ yāsyati? bhinnadeśe vikīrṇānāṁ yihūdīyānāṁ sannidhim eṣa gatvā tān upadekṣyati kiṁ?"},{"book":"yohanaḥ","chapter":"7","verse":"36","text":"no cet māṁ gaveṣayiṣyatha kintūddeśaṁ na prāpsyatha eṣa kodṛśaṁ vākyamidaṁ vadati?"},{"book":"yohanaḥ","chapter":"7","verse":"37","text":"anantaram utsavasya carame'hani arthāt pradhānadine yīśuruttiṣṭhan uccaiḥkāram āhvayan uditavān yadi kaścit tṛṣārtto bhavati tarhi mamāntikam āgatya pivatu|"},{"book":"yohanaḥ","chapter":"7","verse":"38","text":"yaḥ kaścinmayi viśvasiti dharmmagranthasya vacanānusāreṇa tasyābhyantarato'mṛtatoyasya srotāṁsi nirgamiṣyanti|"},{"book":"yohanaḥ","chapter":"7","verse":"39","text":"ye tasmin viśvasanti ta ātmānaṁ prāpsyantītyarthe sa idaṁ vākyaṁ vyāhṛtavān etatkālaṁ yāvad yīśu rvibhavaṁ na prāptastasmāt pavitra ātmā nādīyata|"},{"book":"yohanaḥ","chapter":"7","verse":"40","text":"etāṁ vāṇīṁ śrutvā bahavo lokā avadan ayameva niścitaṁ sa bhaviṣyadvādī|"},{"book":"yohanaḥ","chapter":"7","verse":"41","text":"kecid akathayan eṣaeva sobhiṣikttaḥ kintu kecid avadan sobhiṣikttaḥ kiṁ gālīl pradeśe janiṣyate?"},{"book":"yohanaḥ","chapter":"7","verse":"42","text":"sobhiṣiktto dāyūdo vaṁśe dāyūdo janmasthāne baitlehami pattane janiṣyate dharmmagranthe kimitthaṁ likhitaṁ nāsti?"},{"book":"yohanaḥ","chapter":"7","verse":"43","text":"itthaṁ tasmin lokānāṁ bhinnavākyatā jātā|"},{"book":"yohanaḥ","chapter":"7","verse":"44","text":"katipayalokāstaṁ dharttum aicchan tathāpi tadvapuṣi kopi hastaṁ nārpayat|"},{"book":"yohanaḥ","chapter":"7","verse":"45","text":"anantaraṁ pādātigaṇe pradhānayājakānāṁ phirūśināñca samīpamāgatavati te tān apṛcchan kuto hetostaṁ nānayata?"},{"book":"yohanaḥ","chapter":"7","verse":"46","text":"tadā padātayaḥ pratyavadan sa mānava iva kopi kadāpi nopādiśat|"},{"book":"yohanaḥ","chapter":"7","verse":"47","text":"tataḥ phirūśinaḥ prāvocan yūyamapi kimabhrāmiṣṭa?"},{"book":"yohanaḥ","chapter":"7","verse":"48","text":"adhipatīnāṁ phirūśināñca kopi kiṁ tasmin vyaśvasīt?"},{"book":"yohanaḥ","chapter":"7","verse":"49","text":"ye śāstraṁ na jānanti ta ime'dhamalokāeva śāpagrastāḥ|"},{"book":"yohanaḥ","chapter":"7","verse":"50","text":"tadā nikadīmanāmā teṣāmeko yaḥ kṣaṇadāyāṁ yīśoḥ sannidhim agāt sa ukttavān"},{"book":"yohanaḥ","chapter":"7","verse":"51","text":"tasya vākye na śrute karmmaṇi ca na vidite 'smākaṁ vyavasthā kiṁ kañcana manujaṁ doṣīkaroti?"},{"book":"yohanaḥ","chapter":"7","verse":"52","text":"tataste vyāharan tvamapi kiṁ gālīlīyalokaḥ? vivicya paśya galīli kopi bhaviṣyadvādī notpadyate|"},{"book":"yohanaḥ","chapter":"7","verse":"53","text":"tataḥ paraṁ sarvve svaṁ svaṁ gṛhaṁ gatāḥ kintu yīśu rjaitunanāmānaṁ śiloccayaṁ gatavān|"}]}