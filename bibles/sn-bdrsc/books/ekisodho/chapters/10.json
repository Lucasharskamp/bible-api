{"data":[{"book":"Ekisodho","chapter":"10","verse":"1","text":"Ipapo Jehovha akati kuna Mozisi, “Enda kuna Faro nokuti ndaomesa mwoyo wake uye nemwoyo yamachinda ake kuitira kuti ndiite zviratidzo zvangu izvi pakati pavo,"},{"book":"Ekisodho","chapter":"10","verse":"2","text":"kuti mugoudza vana venyu navazukuru venyu marangiro akaoma andakaita vaIjipita uye kuti ndakaita zviratidzo zvangu sei pakati pavo, uye kuti imi mugoziva kuti ndini Jehovha.”"},{"book":"Ekisodho","chapter":"10","verse":"3","text":"Saka Mozisi naAroni vakaenda kuna Faro vakandoti kwaari, “Zvanzi naJehovha: Mwari wavaHebheru, ‘Uchasvika riniko uchiramba kuzvininipisa pamberi pangu? Rega vanhu vangu vaende kuti vanondinamata."},{"book":"Ekisodho","chapter":"10","verse":"4","text":"Kana uchiramba kuvatendera kuenda, ini ndichauyisa mhashu munyika yako mangwana."},{"book":"Ekisodho","chapter":"10","verse":"5","text":"Dzichafukidza nyika yose zvokuti pasi hapangaonekwi. Dzichadya zvishoma zvawakanga wasiyirwa shure kwechimvuramabwe, pamwe chete nemiti yose iri kumera muminda yako."},{"book":"Ekisodho","chapter":"10","verse":"6","text":"Dzichazadza dzimba dzako nedzamachinda ako nedzavaIjipita vose, chinhu chisina kumboonekwa namadzibaba ako kana madzitateguru ako kubva pazuva ravakagara munyika ino kusvika zvino.’ ” Ipapo Mozisi akatendeuka akabva pana Faro."},{"book":"Ekisodho","chapter":"10","verse":"7","text":"Machinda aFaro akati kwaari, “Munhu uyu acharamba ari musungo kwatiri kusvikira riniko? Regai vanhu vaende, kuti vagonamata Jehovha Mwari wavo. Ko, hamusi kuzviona here nazvino kuti Ijipiti yaparara?”"},{"book":"Ekisodho","chapter":"10","verse":"8","text":"Ipapo Mozisi naAroni vakadzoswazve kuna Faro. Iye akati, “Endai mundonamata Jehovha Mwari wenyu. Asi vachaenda ndivanaaniko?”"},{"book":"Ekisodho","chapter":"10","verse":"9","text":"Mozisi akapindura akati, “Tichaenda navaduku vedu uye navakuru, pamwe chete navanakomana vedu navanasikana vedu, uye namakwai edu nemombe dzedu, nokuti tinofanira kuita mutambo wokupemberera Jehovha.”"},{"book":"Ekisodho","chapter":"10","verse":"10","text":"Faro akati, “Jehovha ngaave nemi, kana ndikakutenderai kuenda, pamwe chete navakadzi navana venyu! Zviri pachena kuti imi muri kuda kuita zvakaipa."},{"book":"Ekisodho","chapter":"10","verse":"11","text":"Kwete! Varume chete ngavaende; vandonamata Jehovha, sezvo zviri izvo zvamanga muchikumbira.” Ipapo Mozisi naAroni vakadzingwa pamberi paFaro."},{"book":"Ekisodho","chapter":"10","verse":"12","text":"Uye Jehovha akati kuna Mozisi, “Tambanudza ruoko rwako pamusoro peIjipiti kuitira kuti mhashu dzigoita bute pamusoro dzigodya zvose zvinomera muminda, zvose zvakasiyiwa nechimvuramabwe.”"},{"book":"Ekisodho","chapter":"10","verse":"13","text":"Saka Mozisi akatambanudza tsvimbo yake pamusoro peIjipiti, uye Jehovha akaita kuti mhepo yokumabvazuva ivhuvhute munyika zuva rose nousiku hwose. Mangwanani, mhepo yakanga yauyisa mhashu;"},{"book":"Ekisodho","chapter":"10","verse":"14","text":"dzakazadza Ijipiti yose uye dzikamhara munzvimbo dzose dzenyika dzakawanda zvikuru. Hakuna kutongova nedambudziko remhashu rakadai, uye harichazombovapozve."},{"book":"Ekisodho","chapter":"10","verse":"15","text":"Dzakafukidza pasi pose kusvikira pasviba kuti svi-i. Dzakadya zvose zvakanga zvasara shure kwechimvuramabwe, zvinhu zvose zvaimera muminda uye michero yaiva pamiti. Hakuna chakasvibirira chakasara mumiti kana zvirimwa zvomunyika yose yeIjipiti."},{"book":"Ekisodho","chapter":"10","verse":"16","text":"Faro akakurumidza kudana Mozisi naAroni akati, “Ndatadzira Jehovha Mwari wenyu uye nemi."},{"book":"Ekisodho","chapter":"10","verse":"17","text":"Zvino ndiregerereizve chivi changu uye munyengetere kuna Jehovha Mwari wenyu kuti abvise kwandiri dambudziko rinouraya iri.”"},{"book":"Ekisodho","chapter":"10","verse":"18","text":"Ipapo Mozisi akabva pana Faro akanyengetera kuna Jehovha."},{"book":"Ekisodho","chapter":"10","verse":"19","text":"Uye Jehovha akashandura mhepo ikava mhepo ine simba yokumavirira ikasimudza mhashu ikadzikanda muGungwa Dzvuku. Hapana mhashu yakasara papi zvapo muIjipiti."},{"book":"Ekisodho","chapter":"10","verse":"20","text":"Asi Jehovha akaomesa mwoyo waFaro, uye akasatendera vaIsraeri kuti vaende."},{"book":"Ekisodho","chapter":"10","verse":"21","text":"Ipapo Jehovha akati kuna Mozisi, “Tambanudzira ruoko rwako kudenga kuti rima ripararire pamusoro peIjipiti, rima rinonzwikwa.”"},{"book":"Ekisodho","chapter":"10","verse":"22","text":"Saka Mozisi akatambanudzira ruoko rwake kudenga, rima guru rikafukidza Ijipiti yose kwamazuva matatu."},{"book":"Ekisodho","chapter":"10","verse":"23","text":"Hapana aigona kuona mumwe munhu papi zvapo kana kubva panzvimbo yake kwamazuva matatu. Asi vaIsraeri vainge vane chiedza munzvimbo dzavaigara."},{"book":"Ekisodho","chapter":"10","verse":"24","text":"Ipapo Faro akadana Mozisi akati, “Endai mundonamata Jehovha. Kunyange vakadzi venyu navana vangaenda havo nemi; musiye chete makwai enyu nemombe.”"},{"book":"Ekisodho","chapter":"10","verse":"25","text":"Asi Mozisi akati, “Munofanira kutitendera kuti tive nezvibayiro uye nezvipiriso zvinopiswa kuti tipe kuna Jehovha Mwari wedu."},{"book":"Ekisodho","chapter":"10","verse":"26","text":"Zvipfuwo zvedu zvinofanira kuendawo nesu; hapana hwanda rinofanira kusara. Tinofanira kuzvishandisa zvimwe zvacho mukunamata Jehovha Mwari wedu, uye kusvikira tasvikako hatingazivi zvatingashandisa kuti tinamate Jehovha.”"},{"book":"Ekisodho","chapter":"10","verse":"27","text":"Asi Jehovha akaomesa mwoyo waFaro, saka haana kuda kuvatendera kuti vaende."},{"book":"Ekisodho","chapter":"10","verse":"28","text":"Faro akati kuna Mozisi, “Ibvai pano! Chenjerai kuti murege kuzoonekwazve pamberi pangu! Musi wamuchaona chiso changu muchafa.”"},{"book":"Ekisodho","chapter":"10","verse":"29","text":"Mozisi akapindura akati, “Sezvamareva, handichazoonekwazve pamberi penyu.”"}]}