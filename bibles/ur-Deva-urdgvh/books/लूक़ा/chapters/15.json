{"data":[{"book":"लूक़ा","chapter":"15","verse":"1","text":"अब ऐसा था कि तमाम टैक्स लेनेवाले और गुनाहगार ईसा की बातें सुनने के लिए उसके पास आते थे।"},{"book":"लूक़ा","chapter":"15","verse":"2","text":"यह देखकर फ़रीसी और शरीअत के आलिम बुड़बुड़ाने लगे, “यह आदमी गुनाहगारों को ख़ुशआमदीद कहकर उनके साथ खाना खाता है।”"},{"book":"लूक़ा","chapter":"15","verse":"3","text":"इस पर ईसा ने उन्हें यह तमसील सुनाई,"},{"book":"लूक़ा","chapter":"15","verse":"4","text":"“फ़र्ज़ करो कि तुममें से किसी की सौ भेड़ें हैं। लेकिन एक गुम हो जाती है। अब मालिक क्या करेगा? क्या वह बाक़ी 99 भेड़ें खुले मैदान में छोड़कर गुमशुदा भेड़ को ढूँडने नहीं जाएगा? ज़रूर जाएगा, बल्कि जब तक उसे वह भेड़ मिल न जाए वह उस की तलाश में रहेगा।"},{"book":"लूक़ा","chapter":"15","verse":"5","text":"फिर वह ख़ुश होकर उसे अपने कंधों पर उठा लेगा।"},{"book":"लूक़ा","chapter":"15","verse":"6","text":"यों चलते चलते वह अपने घर पहुँच जाएगा और वहाँ अपने दोस्तों और हमसायों को बुलाकर उनसे कहेगा, ‘मेरे साथ ख़ुशी मनाओ! क्योंकि मुझे अपनी खोई हुई भेड़ मिल गई है।’"},{"book":"लूक़ा","chapter":"15","verse":"7","text":"मैं तुमको बताता हूँ कि आसमान पर बिलकुल इसी तरह ख़ुशी मनाई जाएगी जब एक ही गुनाहगार तौबा करेगा। और यह ख़ुशी उस ख़ुशी की निसबत ज़्यादा होगी जो उन 99 अफ़राद के बाइस मनाई जाएगी जिन्हें तौबा करने की ज़रूरत ही नहीं थी।"},{"book":"लूक़ा","chapter":"15","verse":"8","text":"या फ़र्ज़ करो कि किसी औरत के पास दस सिक्के हों लेकिन एक सिक्का गुम हो जाए। अब औरत क्या करेगी? क्या वह चराग़ जलाकर और घर में झाड़ू दे देकर बड़ी एहतियात से सिक्के को तलाश नहीं करेगी? ज़रूर करेगी, बल्कि वह उस वक़्त तक ढूँडती रहेगी जब तक उसे सिक्का मिल न जाए।"},{"book":"लूक़ा","chapter":"15","verse":"9","text":"जब उसे सिक्का मिल जाएगा तो वह अपनी सहेलियों और हमसायों को बुलाकर उनसे कहेगी, ‘मेरे साथ ख़ुशी मनाओ! क्योंकि मुझे अपना गुमशुदा सिक्का मिल गया है।’"},{"book":"लूक़ा","chapter":"15","verse":"10","text":"मैं तुमको बताता हूँ कि बिलकुल इसी तरह अल्लाह के फ़रिश्तों के सामने ख़ुशी मनाई जाती है जब एक भी गुनाहगार तौबा करता है।”"},{"book":"लूक़ा","chapter":"15","verse":"11","text":"ईसा ने अपनी बात जारी रखी। “किसी आदमी के दो बेटे थे।"},{"book":"लूक़ा","chapter":"15","verse":"12","text":"इनमें से छोटे ने बाप से कहा, ‘ऐ बाप, मीरास का मेरा हिस्सा दे दें।’ इस पर बाप ने दोनों में अपनी मिलकियत तक़सीम कर दी।"},{"book":"लूक़ा","chapter":"15","verse":"13","text":"थोड़े दिनों के बाद छोटा बेटा अपना सारा सामान समेटकर अपने साथ किसी दूर-दराज़ मुल्क में ले गया। वहाँ उसने ऐयाशी में अपना पूरा मालो-मता उड़ा दिया।"},{"book":"लूक़ा","chapter":"15","verse":"14","text":"सब कुछ ज़ाया हो गया तो उस मुल्क में सख़्त काल पड़ा। अब वह ज़रूरतमंद होने लगा।"},{"book":"लूक़ा","chapter":"15","verse":"15","text":"नतीजे में वह उस मुल्क के किसी बाशिंदे के हाँ जा पड़ा जिसने उसे सुअरों को चराने के लिए अपने खेतों में भेज दिया।"},{"book":"लूक़ा","chapter":"15","verse":"16","text":"वहाँ वह अपना पेट उन फलियों से भरने की शदीद ख़ाहिश रखता था जो सुअर खाते थे, लेकिन उसे इसकी भी इजाज़त न मिली।"},{"book":"लूक़ा","chapter":"15","verse":"17","text":"फिर वह होश में आया। वह कहने लगा, मेरे बाप के कितने मज़दूरों को कसरत से खाना मिलता है जबकि मैं यहाँ भूका मर रहा हूँ।"},{"book":"लूक़ा","chapter":"15","verse":"18","text":"मैं उठकर अपने बाप के पास वापस चला जाऊँगा और उससे कहूँगा, ‘ऐ बाप, मैंने आसमान का और आपका गुनाह किया है।"},{"book":"लूक़ा","chapter":"15","verse":"19","text":"अब मैं इस लायक़ नहीं रहा कि आपका बेटा कहलाऊँ। मेहरबानी करके मुझे अपने मज़दूरों में रख लें।’"},{"book":"लूक़ा","chapter":"15","verse":"20","text":"फिर वह उठकर अपने बाप के पास वापस चला गया।"},{"book":"लूक़ा","chapter":"15","verse":"21","text":"बेटे ने कहा, ‘ऐ बाप, मैंने आसमान का और आपका गुनाह किया है। अब मैं इस लायक़ नहीं रहा कि आपका बेटा कहलाऊँ।’"},{"book":"लूक़ा","chapter":"15","verse":"22","text":"लेकिन बाप ने अपने नौकरों को बुलाया और कहा, ‘जल्दी करो, बेहतरीन सूट लाकर इसे पहनाओ। इसके हाथ में अंगूठी और पाँवों में जूते पहना दो।"},{"book":"लूक़ा","chapter":"15","verse":"23","text":"फिर मोटा-ताज़ा बछड़ा लाकर उसे ज़बह करो ताकि हम खाएँ और ख़ुशी मनाएँ,"},{"book":"लूक़ा","chapter":"15","verse":"24","text":"क्योंकि यह मेरा बेटा मुरदा था अब ज़िंदा हो गया है, गुम हो गया था अब मिल गया है।’ इस पर वह ख़ुशी मनाने लगे।"},{"book":"लूक़ा","chapter":"15","verse":"25","text":"इस दौरान बाप का बड़ा बेटा खेत में था। अब वह घर लौटा। जब वह घर के क़रीब पहुँचा तो अंदर से मौसीक़ी और नाचने की आवाज़ें सुनाई दीं।"},{"book":"लूक़ा","chapter":"15","verse":"26","text":"उसने किसी नौकर को बुलाकर पूछा, ‘यह क्या हो रहा है?’"},{"book":"लूक़ा","chapter":"15","verse":"27","text":"नौकर ने जवाब दिया, ‘आपका भाई आ गया है और आपके बाप ने मोटा-ताज़ा बछड़ा ज़बह करवाया है, क्योंकि उसे अपना बेटा सहीह-सलामत वापस मिल गया है।’"},{"book":"लूक़ा","chapter":"15","verse":"28","text":"यह सुनकर बड़ा बेटा ग़ुस्से हुआ और अंदर जाने से इनकार कर दिया। फिर बाप घर से निकलकर उसे समझाने लगा।"},{"book":"लूक़ा","chapter":"15","verse":"29","text":"लेकिन उसने जवाब में अपने बाप से कहा, ‘देखें, मैंने इतने साल आपकी ख़िदमत में सख़्त मेहनत-मशक़्क़त की है और एक दफ़ा भी आपकी मरज़ी की ख़िलाफ़वरज़ी नहीं की। तो भी आपने मुझे इस पूरे अरसे में एक छोटा बकरा भी नहीं दिया कि उसे ज़बह करके अपने दोस्तों के साथ ज़ियाफ़त करता।"},{"book":"लूक़ा","chapter":"15","verse":"30","text":"लेकिन ज्योंही आपका यह बेटा आया जिसने आपकी दौलत कसबियों में उड़ा दी, आपने उसके लिए मोटा-ताज़ा बछड़ा ज़बह करवाया।’"},{"book":"लूक़ा","chapter":"15","verse":"31","text":"बाप ने जवाब दिया, ‘बेटा, आप तो हर वक़्त मेरे पास रहे हैं, और जो कुछ मेरा है वह आप ही का है।"},{"book":"लूक़ा","chapter":"15","verse":"32","text":"लेकिन अब ज़रूरी था कि हम जशन मनाएँ और ख़ुश हों। क्योंकि आपका यह भाई जो मुरदा था अब ज़िंदा हो गया है, जो गुम हो गया था अब मिल गया है’।”"}]}