{"data":[{"book":"2 Samueli","chapter":"5","verse":"1","text":"Mafuko onse a Israeli anabwera kwa Davide ku Hebroni ndipo anati, “Ife ndife mafupa ndi mnofu wanu."},{"book":"2 Samueli","chapter":"5","verse":"2","text":"Kale lija, pamene Sauli anali mfumu yathu, inu ndinu amene munkatsogolera Aisraeli pa nkhondo zawo. Ndipo Yehova anakuwuzani kuti, ‘Udzaweta anthu anga Aisraeli, ndipo udzakhala mfumu yawo.’ ”"},{"book":"2 Samueli","chapter":"5","verse":"3","text":"Akuluakulu onse a Israeli atafika kwa Mfumu Davide ku Hebroni, mfumu inachita nawo pangano ku Hebroni pamaso pa Yehova, ndipo anamudzoza Davide kukhala mfumu ya Israeli."},{"book":"2 Samueli","chapter":"5","verse":"4","text":"Davide anali ndi zaka makumi atatu pamene anakhala mfumu, ndipo analamulira zaka makumi anayi."},{"book":"2 Samueli","chapter":"5","verse":"5","text":"Analamulira Yuda ali ku Hebroni kwa zaka zisanu ndi ziwiri ndi miyezi isanu ndi umodzi, ndipo ali ku Yerusalemu analamulira Israeli yense ndi Yuda kwa zaka 33."},{"book":"2 Samueli","chapter":"5","verse":"6","text":"Mfumu ndi ankhondo ake anapita ku Yerusalemu kukathira nkhondo Ayebusi amene ankakhala kumeneko. Ayebusiwo anamuwuza Davide kuti, “Inu simulowa muno. Ngakhale osaona ndi olumala akhoza kukuthamangitsani.” Iwo ankaganiza kuti, “Davide sangathe kulowa momwemo.”"},{"book":"2 Samueli","chapter":"5","verse":"7","text":"Komabe Davide analanda linga la Ziyoni, limene ndi mzinda wa Davide."},{"book":"2 Samueli","chapter":"5","verse":"8","text":"Pa tsiku limenelo Davide anati, “Aliyense wogonjetsa Ayebusi ayenera kudzera mʼngalande ya madzi kuti akafike kwa iwo amene ndi ‘olumala ndi osaona,’ amene ndi adani a Davide.” Nʼchifukwa chake amanena kuti, “Olumala ndi osaona sadzalowa mʼnyumba yaufumu.”"},{"book":"2 Samueli","chapter":"5","verse":"9","text":"Tsono Davide anakhazikika mu lingamo ndipo mzindawu anawutcha, Mzinda wa Davide. Iye anamanga malo onse ozungulira kuyambira ku matsitso ozungulira khoma."},{"book":"2 Samueli","chapter":"5","verse":"10","text":"Ndipo mphamvu za Davide zinkakulirakulira chifukwa anali ndi Yehova Mulungu Wamphamvuzonse."},{"book":"2 Samueli","chapter":"5","verse":"11","text":"Tsono Hiramu mfumu ya Turo inatumiza amithenga ake kwa Davide, pamodzi ndi mitengo ya mkungudza ndi amisiri a matabwa ndi amisiri a miyala, ndipo anamumangira Davide nyumba yaufumu."},{"book":"2 Samueli","chapter":"5","verse":"12","text":"Choncho Davide anazindikira kuti Yehova wamukhazikitsa kukhala mfumu ya Israeli ndipo wakuza ufumu wake chifukwa cha anthu ake, Aisraeli."},{"book":"2 Samueli","chapter":"5","verse":"13","text":"Davide atafika ku Yerusalemu kuchokera ku Hebroni, anakwatira azikazi natenganso akazi ena kumeneko, ndipo anabereka ana aamuna ndi aakazi ambiri."},{"book":"2 Samueli","chapter":"5","verse":"14","text":"Mayina a ana amene anabereka ku Yerusalemu ndi awa: Samua, Sobabu, Natani, Solomoni,"},{"book":"2 Samueli","chapter":"5","verse":"15","text":"Ibihari, Elisua, Nefegi, Yafiya,"},{"book":"2 Samueli","chapter":"5","verse":"16","text":"Elisama, Eliada ndi Elifeleti."},{"book":"2 Samueli","chapter":"5","verse":"17","text":"Afilisti atamva kuti Davide wadzozedwa kukhala mfumu ya Israeli, iwo anapita mwamphamvu kukamusakasaka. Koma Davide atamva zimenezi anakalowa mu linga."},{"book":"2 Samueli","chapter":"5","verse":"18","text":"Ndipo Afilisti anabwera ndi kukhala momwazika mʼChigwa cha Refaimu."},{"book":"2 Samueli","chapter":"5","verse":"19","text":"Davide anafunsa Yehova kuti, “Kodi ndipite kukathira nkhondo Afilisti? Kodi mukawapereka mʼmanja mwanga?”"},{"book":"2 Samueli","chapter":"5","verse":"20","text":"Choncho Davide anapita ku Baala-Perazimu ndi kugonjetsa Afilistiwo. Iye anati, “Monga amasefukira madzi, Yehova waphwanya adani anga ine ndikuona.” Choncho anawatcha malowa Baala Perazimu."},{"book":"2 Samueli","chapter":"5","verse":"21","text":"Afilisti anasiya mafano awo kumeneko ndipo Davide ndi ankhondo ake anawatenga."},{"book":"2 Samueli","chapter":"5","verse":"22","text":"Nthawi inanso Afilisti anabweranso namwazikana mʼChigwa cha Refaimu;"},{"book":"2 Samueli","chapter":"5","verse":"23","text":"Davide anafunsa Yehova ndipo Yehovayo anayankha kuti, “Usapite molunjika koma uzungulire kumbuyo kwawo ndipo ukawathire nkhondo patsogolo pa mitengo ya mkandankhuku."},{"book":"2 Samueli","chapter":"5","verse":"24","text":"Mukakangomva phokoso pa msonga za mitengo ya mkandankhuku, mukayende mofulumira, chifukwa izi zikasonyeza kuti Yehova ali patsogolo panu kukantha ankhondo a Afilisti.”"},{"book":"2 Samueli","chapter":"5","verse":"25","text":"Kotero Davide anachita zimene Yehova anamulamulira ndipo anakantha Afilisti njira yonse kuchokera ku Geba mpaka ku Gezeri."}]}