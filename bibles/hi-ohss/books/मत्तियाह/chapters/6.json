{"data":[{"book":"मत्तियाह","chapter":"6","verse":"1","text":"“ध्यान रहे कि तुम लोगों की प्रशंसा पाने के उद्देश्य से धर्म के काम न करो अन्यथा तुम्हें तुम्हारे स्वर्गीय पिता से कोई भी प्रतिफल प्राप्‍त न होगा."},{"book":"मत्तियाह","chapter":"6","verse":"2","text":"“जब तुम दान दो तब इसका ढिंढोरा न पीटो, जैसा पाखंडी यहूदी सभागृहों तथा सड़कों पर किया करते हैं कि वे मनुष्यों द्वारा सम्मानित किए जाएं. सच तो यह है कि वे अपना पूरा-पूरा प्रतिफल प्राप्‍त कर चुके;"},{"book":"मत्तियाह","chapter":"6","verse":"3","text":"किंतु तुम जब ज़रूरतमंदों को दान दो तो तुम्हारे बायें हाथ को यह मालूम न हो सके कि तुम्हारा दायां हाथ क्या कर रहा है"},{"book":"मत्तियाह","chapter":"6","verse":"4","text":"कि तुम्हारी दान प्रक्रिया पूरी तरह गुप्‍त रहे. तब तुम्हारे पिता, जो अंतर्यामी हैं, तुम्हें प्रतिफल देंगे."},{"book":"मत्तियाह","chapter":"6","verse":"5","text":"“प्रार्थना करते हुए तुम्हारी मुद्रा दिखावा करनेवाले लोगों के समान न हो क्योंकि उनकी रुचि यहूदी सभागृहों में तथा नुक्कड़ों पर खड़े होकर प्रार्थना करने में होती है कि उन पर लोगों की दृष्टि पड़ती रहे. मैं तुम पर यह सच प्रकाशित कर रहा हूं कि वे अपना पूरा-पूरा प्रतिफल प्राप्‍त कर चुके."},{"book":"मत्तियाह","chapter":"6","verse":"6","text":"इसके विपरीत जब तुम प्रार्थना करो, तुम अपनी कोठरी में चले जाओ, द्वार बंद कर लो और अपने पिता से, जो अदृश्य हैं, प्रार्थना करो और तुम्हारे पिता, जो अंतर्यामी हैं, तुम्हें प्रतिफल देंगे."},{"book":"मत्तियाह","chapter":"6","verse":"7","text":"“अपनी प्रार्थना में अर्थहीन शब्दों को दोहराते न जाओ, जैसा गैर-यहूदी करते हैं क्योंकि उनका विचार है कि शब्दों के अधिक होने के कारण ही उनकी प्रार्थना सुनी जाएगी."},{"book":"मत्तियाह","chapter":"6","verse":"8","text":"इसलिये उनके जैसे न बनो क्योंकि तुम्हारे स्वर्गीय पिता को विनती करने से पहले ही तुम्हारी ज़रूरत का अहसास रहता है."},{"book":"मत्तियाह","chapter":"6","verse":"9","text":"“तुम प्रार्थना इस प्रकार किया करो:"},{"book":"मत्तियाह","chapter":"6","verse":"10","text":"आपका राज्य हर जगह हो."},{"book":"मत्तियाह","chapter":"6","verse":"11","text":"आज हमें हमारा दैनिक आहार प्रदान कीजिए."},{"book":"मत्तियाह","chapter":"6","verse":"12","text":"आप हमारे अपराधों की क्षमा कीजिए जैसे हमने उन्हें क्षमा किया है,"},{"book":"मत्तियाह","chapter":"6","verse":"13","text":"हमें परीक्षा से बचाकर उस दुष्ट से हमारी रक्षा कीजिए क्योंकि राज्य,"},{"book":"मत्तियाह","chapter":"6","verse":"14","text":"यदि तुम दूसरों को उनके अपराधों के लिए क्षमा करते हो तो तुम्हारे स्वर्गीय पिता भी तुम्हें क्षमा करेंगे."},{"book":"मत्तियाह","chapter":"6","verse":"15","text":"किंतु यदि तुम दूसरों के अपराध क्षमा नहीं करते हो तो तुम्हारे स्वर्गीय पिता भी तुम्हारे अपराध क्षमा नहीं करेंगे."},{"book":"मत्तियाह","chapter":"6","verse":"16","text":"“जब कभी तुम उपवास रखो तब पाखंडियों के समान अपना मुंह मुरझाया हुआ न बना लो. वे अपना रूप ऐसा इसलिये बना लेते हैं कि लोगों की दृष्टि उन पर अवश्य पड़े. सच तो यह है कि वे अपना पूरा-पूरा प्रतिफल प्राप्‍त कर चुके."},{"book":"मत्तियाह","chapter":"6","verse":"17","text":"किंतु जब तुम उपवास करो तो अपने बाल संवारो और अपना मुंह धो लो"},{"book":"मत्तियाह","chapter":"6","verse":"18","text":"कि तुम्हारे उपवास के विषय में सिवाय तुम्हारे स्वर्गीय पिता के—जो अदृश्य हैं—किसी को भी मालूम न हो. तब तुम्हारे पिता, जो अंतर्यामी हैं, तुम्हें प्रतिफल देंगे."},{"book":"मत्तियाह","chapter":"6","verse":"19","text":"“पृथ्वी पर अपने लिए धन इकट्ठा न करो, जहां कीट-पतंगे तथा जंग उसे नाश करते तथा चोर सेंध लगाकर चुराते हैं"},{"book":"मत्तियाह","chapter":"6","verse":"20","text":"परंतु धन स्वर्ग में जमा करो, जहां न तो कीट-पतंगे या जंग नाश करते और न ही चोर सेंध लगाकर चुराते हैं"},{"book":"मत्तियाह","chapter":"6","verse":"21","text":"क्योंकि जहां तुम्हारा धन है, वहीं तुम्हारा मन भी होगा."},{"book":"मत्तियाह","chapter":"6","verse":"22","text":"“शरीर का दीपक आंख है. इसलिये यदि तुम्हारी आंख निरोगी है, तुम्हारा सारा शरीर उजियाला होगा."},{"book":"मत्तियाह","chapter":"6","verse":"23","text":"यदि तुम्हारी आंख रोगी है, तुम्हारा सारा शरीर अंधकारमय हो जाएगा. वह उजियाला, जो तुममें है, यदि वह अंधकार है तो कितना गहन होगा वह अंधकार!"},{"book":"मत्तियाह","chapter":"6","verse":"24","text":"“कोई भी व्यक्ति दो स्वामियों की सेवा नहीं कर सकता क्योंकि वह एक को तुच्छ मानकर दूसरे के प्रति समर्पित रहेगा या एक का सम्मान करते हुए दूसरे को तुच्छ जानेगा. तुम परमेश्वर और धन दोनों की सेवा कर ही नहीं सकते."},{"book":"मत्तियाह","chapter":"6","verse":"25","text":"“यही कारण है कि मैं तुमसे कहता हूं कि अपने जीवन के विषय में चिंता न करो कि तुम क्या खाओगे और क्या पिओगे; और न ही शरीर के विषय में कि क्या पहनोगे. क्या जीवन आहार से और शरीर वस्त्रों से अधिक कीमती नहीं?"},{"book":"मत्तियाह","chapter":"6","verse":"26","text":"पक्षियों की ओर ध्यान दो: वे न तो बीज बोते हैं, और न ही खलिहान में उपज इकट्ठा करते हैं. फिर भी तुम्हारे स्वर्गीय पिता उनका भरण-पोषण करते हैं. क्या तुम उनसे कहीं ज्यादा मूल्यवान नहीं?"},{"book":"मत्तियाह","chapter":"6","verse":"27","text":"और तुममें ऐसा कौन है, जो चिंता के द्वारा अपनी आयु में एक क्षण की भी वृद्धि कर सकता है?"},{"book":"मत्तियाह","chapter":"6","verse":"28","text":"“और वस्त्र तुम्हारी चिंता का विषय क्यों? मैदान के फूलों का ध्यान तो करो कि वे कैसे खिलते हैं. वे न तो परिश्रम करते हैं और न ही वस्त्र निर्माण."},{"book":"मत्तियाह","chapter":"6","verse":"29","text":"फिर भी मैं तुमसे कहता हूं कि शलोमोन की वेशभूषा का ऐश्वर्य किसी भी दृष्टि से इनके तुल्य नहीं था."},{"book":"मत्तियाह","chapter":"6","verse":"30","text":"यदि परमेश्वर घास का श्रृंगार इस सीमा तक करते हैं, जिसका जीवन थोड़े समय का है और जो कल आग में झोंक दिया जाएगा, तो क्या वह तुमको कहीं अधिक सुशोभित न करेंगे? कैसा कमजोर है तुम्हारा विश्वास!"},{"book":"मत्तियाह","chapter":"6","verse":"31","text":"इसलिए इस विषय में चिंता न करो, ‘हम क्या खाएंगे या क्या पिएंगे’ या ‘हमारे वस्त्रों का प्रबंध कैसे होगा?’"},{"book":"मत्तियाह","chapter":"6","verse":"32","text":"गैर-यहूदी ही इन वस्तुओं के लिए कोशिश करते रहते हैं. तुम्हारे स्वर्गीय पिता को यह मालूम है कि तुम्हें इन सब की ज़रूरत है."},{"book":"मत्तियाह","chapter":"6","verse":"33","text":"सबसे पहले परमेश्वर के राज्य की और उनकी धार्मिकता की खोज करो, और ये सभी वस्तुएं तुम्हें दी जाएंगी."},{"book":"मत्तियाह","chapter":"6","verse":"34","text":"इसलिये कल की चिंता न करो—कल अपनी चिंता स्वयं करेगा क्योंकि हर एक दिन अपने साथ अपना ही पर्याप्‍त दुःख लिए हुए आता है."}]}