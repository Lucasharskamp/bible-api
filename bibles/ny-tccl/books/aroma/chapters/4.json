{"data":[{"book":"Aroma","chapter":"4","verse":"1","text":"Nanga tsono tidzati chiyani za Abrahamu kholo lathu, iyeyu anapezana ndi zotani pa nkhani imeneyi?"},{"book":"Aroma","chapter":"4","verse":"2","text":"Kunena zoona, Abrahamu akanalungamitsidwa ndi ntchito zake, akanakhala nako kanthu kodzitamandira, koma osati pamaso pa Mulungu."},{"book":"Aroma","chapter":"4","verse":"3","text":"Kodi Malemba akuti chiyani? “Abrahamu anakhulupirira Mulungu, ndipo ichi chinamuchititsa kukhala wolungama.”"},{"book":"Aroma","chapter":"4","verse":"4","text":"Tsopano munthu amene wagwira ntchito, malipiro ake satengedwa kukhala ngati mphatso koma zimene anayenera kulandira."},{"book":"Aroma","chapter":"4","verse":"5","text":"Koma kwa munthu amene sanagwire ntchito ndipo akhulupirira Mulungu amene amalungamitsa ochimwa, chikhulupiriro chakecho chimatengedwa kukhala chilungamo."},{"book":"Aroma","chapter":"4","verse":"6","text":"Davide ponena zomwezi pamene anayankhula za kudala kwa munthu amene Mulungu amulungamitsa osati chifukwa cha ntchito zake akuti,"},{"book":"Aroma","chapter":"4","verse":"7","text":"“Odala ndi amene"},{"book":"Aroma","chapter":"4","verse":"8","text":"Ngodala munthu amene"},{"book":"Aroma","chapter":"4","verse":"9","text":"Kodi madalitso amenewa ali kwa ochita mdulidwe okha kapena kwa amene sanachitepo mdulidwe? Ife takhala tikunena kuti chikhulupiriro cha Abrahamu chinamuchititsa kukhala wolungama."},{"book":"Aroma","chapter":"4","verse":"10","text":"Kodi chinatengedwa bwanji? Kodi nʼkuti iye atachita mdulidwe kapena asanachite? Osati atachita mdulidwe koma asanachite!"},{"book":"Aroma","chapter":"4","verse":"11","text":"Ndipo iye anachita mdulidwe ngati chizindikiro ndi chitsimikizo cha kulungama kumene anali nako mwachikhulupiriro pomwe anali asanachite mdulidwe. Choncho, iye ndi kholo la onse amene akhulupirira koma sanachite mdulidwe, ndi cholinga chakuti alungamitsidwe."},{"book":"Aroma","chapter":"4","verse":"12","text":"Ndipo iyenso ndiyenso kholo la ochita mdulidwe osati amene anangochita mdulidwe kokha koma amene amatsata chitsanzo cha chikhulupiriro chimene kholo lathu Abrahamu anali nacho asanachite mdulidwe."},{"book":"Aroma","chapter":"4","verse":"13","text":"Abrahamu ndi zidzukulu zake sanalandire lonjezano lakuti adzalandira dziko lapansi kudzera mu Malamulo, koma kudzera mu chilungamo chimene chimabwera ndi chikhulupiriro."},{"book":"Aroma","chapter":"4","verse":"14","text":"Pakuti ngati amene amadalira Malamulo ndiye olowa mʼmalo, ndiye kuti chikhulupiriro nʼchopanda pake ndipo lonjezano ndi lopanda phindu"},{"book":"Aroma","chapter":"4","verse":"15","text":"chifukwa Malamulo anabweretsa chilango. Ndipo kumene kulibe Malamulo kulibenso kuwalakwitsa."},{"book":"Aroma","chapter":"4","verse":"16","text":"Motero, timalandira lonjezo mwachikhulupiriro. Laperekedwa mwachisomo kuti patsimikizidwe kuti lonjezolo liperekedwa kwa ana ndi zidzukulu zonse za Abrahamu, osati kwa iwo okha amene amatsatira Malamulo komanso kwa iwo amene ali ndi chikhulupiriro cha Abrahamu. Iye ndiye kholo la ife tonse."},{"book":"Aroma","chapter":"4","verse":"17","text":"Monga kwalembedwa kuti, “Ine ndakusandutsa kukhala kholo la mitundu yambiri.” Iye ndiye kholo lathu pamaso pa Mulungu, amene anamukhulupirira, Mulungu amene amapereka moyo kwa akufa ndipo amapereka moyo kwa zinthu zopanda moyo."},{"book":"Aroma","chapter":"4","verse":"18","text":"Ngakhale zinali zosayembekezeka, Abrahamu anakhulupirira ndi chiyembekezo kuti adzakhala kholo la mitundu yambiri. Izi ndi monga zinanenedwa kwa iye kuti, “Ndi mmene adzakhalire ana ako ndi zidzukulu zako.”"},{"book":"Aroma","chapter":"4","verse":"19","text":"Iye sanafowoke mʼchikhulupiriro. Anadziwa choonadi cha thupi lake kuti linali lakufa popeza anali ndi zaka pafupifupi 100 ndiponso mimba ya Sara inali yowuma."},{"book":"Aroma","chapter":"4","verse":"20","text":"Komabe iye sanagwedezeke chifukwa chosakhulupirira pa zokhudzana ndi lonjezo la Mulungu. Iye analimbikitsidwa mʼchikhulupiriro chake ndi kupereka ulemerero kwa Mulungu."},{"book":"Aroma","chapter":"4","verse":"21","text":"Anatsimikiza mu mtima mwake kuti Mulungu anali ndi mphamvu yochita chomwe analonjeza."},{"book":"Aroma","chapter":"4","verse":"22","text":"Nʼchifukwa chake “chinamuchititsa kukhala wolungama.”"},{"book":"Aroma","chapter":"4","verse":"23","text":"Mawu akuti, “chinatengedwa kwa iye” sanalembedwe chifukwa cha iye yekha,"},{"book":"Aroma","chapter":"4","verse":"24","text":"komanso chifukwa ife amene Mulungu adzatiyesa olungama, ife amene tikhulupirira mwa Iye amene anamuukitsa kwa akufa, Yesu Ambuye athu."},{"book":"Aroma","chapter":"4","verse":"25","text":"Iye anaperekedwa kuti aphedwe chifukwa cha machimo athu ndipo anaukitsidwa ndi kukhala ndi moyo kuti tilungamitsidwe."}]}