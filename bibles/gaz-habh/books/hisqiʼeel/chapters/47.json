{"data":[{"book":"Hisqiʼeel","chapter":"47","verse":"1","text":"Namichi sun deebisee gara balbala mana qulqullummaatti na fide; anis bishaan gulantaa mana qulqullummaa jalaa baʼee gara baʼa biiftuutti yaaʼu nan arge; manni qulqullummaa sun gara baʼa biiftuutti garagala tureetii. Bishaan sunis kibba mana qulqullummaa jalaa baʼee kibba iddoo aarsaatiin gad yaaʼa ture."},{"book":"Hisqiʼeel","chapter":"47","verse":"2","text":"Ergasii karaa balbala kaabaatiin na baasee ala keessa na naannessee gara karra alaa kan gara baʼa biiftuutti garagalee jiruutti na fide; bishaan sunis karaa kibbaatiin yaaʼa ture."},{"book":"Hisqiʼeel","chapter":"47","verse":"3","text":"Namichi sunis funyoo ittiin safaru harkatti qabatee gara baʼa biiftuutti deemuudhaan dhundhuma kuma tokko safare; ergasiis bishaan koronyoo gaʼu keessa na deemsise."},{"book":"Hisqiʼeel","chapter":"47","verse":"4","text":"Ammas dhundhuma kuma tokko safaree bishaan jilba gaʼu keessa na deemsise; itti aansees dhundhuma kuma tokko safaree bishaan mudhii gaʼu keessa na deemsise."},{"book":"Hisqiʼeel","chapter":"47","verse":"5","text":"Ammas inni dhundhuma kuma tokko safare; sababii bishaan sun guutee tureef ani laga sana ceʼuu hin dandeenye; lagni sun daakuudhaaf akka malee gad fagoo waan taʼeef namni tokko iyyuu ceʼuu hin dandaʼu ture."},{"book":"Hisqiʼeel","chapter":"47","verse":"6","text":"Innis, “Yaa ilma namaa, waan kana argitaa?” naan jedhe."},{"book":"Hisqiʼeel","chapter":"47","verse":"7","text":"Anis yommuun achi gaʼetti bitaa fi mirga laga sanaatti mukkeen hedduu nan arge."},{"book":"Hisqiʼeel","chapter":"47","verse":"8","text":"Innis akkana naan jedhe; “Bishaan kun gara biyya baʼa biiftuutti yaaʼee gara Arabbaatti buʼee galaanatti makama. Yommuu galaanatti makamuttis bishaan sun ni qulqullaaʼa."},{"book":"Hisqiʼeel","chapter":"47","verse":"9","text":"Iddoo lagni sun itti yaaʼu hunda uumamawwan lubbuu qabeeyyiin ni jiraatu ture. Sababii bishaan kun achi yaaʼee bishaan qulqulleessuuf, qurxummiin baayʼinaan argama; kanaafuu lafa bishaan sun itti yaaʼu wanni hundi ni jiraata."},{"book":"Hisqiʼeel","chapter":"47","verse":"10","text":"Qurxummii qabdoonni qarqara bishaanii dhadhaabatu; lafti Een Gaadiidhaa hamma Een Eglayiimiitti jiru lafa itti kiyyoo diriirsan taʼa; qurxummiin isaas akkuma qurxummii Galaana Meeditiraaniyaan gosa adda addaa qabaata."},{"book":"Hisqiʼeel","chapter":"47","verse":"11","text":"Raaree fi caffaan garuu hin qulqullaaʼu; isaanis soogidda taʼanii hafu."},{"book":"Hisqiʼeel","chapter":"47","verse":"12","text":"Mukkeen ija naqatan gosti hundinuu bitaa fi mirga qarqara laga sanaatti ni guddatu. Baalawwan isaanii hin gogan yookaan ija hin dhaban. Sababii bishaan iddoo qulqulluudhaa gara isaaniitti yaaʼuuf mukkeen sun jiʼa jiʼaan ija naqatu. Iji isaanii nyaataaf, baalli isaanii immoo nama fayyisuuf fayyada.”"},{"book":"Hisqiʼeel","chapter":"47","verse":"13","text":"Waaqayyo Gooftaan akkana jedha: “Daangaawwan kunneen daangaawwan isin ittiin biyyattii dhaala gootanii gosoota Israaʼel kudha lamaaniif qoqqoodanii dha; Yoosef qooda lama haa argatu."},{"book":"Hisqiʼeel","chapter":"47","verse":"14","text":"Isin wal qixxeessitanii isaaniif qoqqooduu qabdu. Sababii ani abbootii keessanii kennuuf harka ol kaafameen kakadheef biyyattiin kun dhaala keessan ni taati."},{"book":"Hisqiʼeel","chapter":"47","verse":"15","text":"“Daangaan biyyattii kanaa dha:"},{"book":"Hisqiʼeel","chapter":"47","verse":"16","text":"Beerootaanii fi Sibraayim isa daangaa Damaasqootii fi Hamaatii gidduutti argamu irraa hamma Hazeer Hatiikoon isa daangaa Hawiraanii irratti argamu sanaa gaʼa."},{"book":"Hisqiʼeel","chapter":"47","verse":"17","text":"Daangaan kun galaana irraa kaʼee karaa kaabaatiin daangaa Damaasqoo qabatee, daangaa Hamaatis gara kaabaatti dhiisee hamma Hazar Eenooniitti deema. Kunis daangaa kaabaa taʼa."},{"book":"Hisqiʼeel","chapter":"47","verse":"18","text":"Daangaan sun karaa baʼa biiftuutiin Hawiraanii fi Damaasqoo gidduu baʼee Yordaanosin qabatee Giliʼaadii fi biyya Israaʼel gidduudhaan karaa Galaana baʼa biiftuutiin hamma Taamaaritti deema. Kunis daangaa baʼa biiftuu ni taʼa."},{"book":"Hisqiʼeel","chapter":"47","verse":"19","text":"Innis karaa kibbaatiin Taamaarii kaʼee hamma bishaan Mariibaa Qaadeshiitti deema; ergasiis laga Gibxi qabatee hamma Galaana Guddichaatti deema. Kun daangaa kibbaa taʼa."},{"book":"Hisqiʼeel","chapter":"47","verse":"20","text":"Karaa lixaatiin immoo hamma iddoo fuullee Hamaati jiru tokkootti Galaanni Meeditiraaniyaan daangaa isaa ni taʼa. Kunis daangaa lixaa ni taʼa."},{"book":"Hisqiʼeel","chapter":"47","verse":"21","text":"“Isinis akkuma baayʼina gosoota Israaʼelitti biyya kana ni qoqqooddattu."},{"book":"Hisqiʼeel","chapter":"47","verse":"22","text":"Isin ofii keessanii fi alagoota isin gidduu jiraatan kanneen ijoollee qabaniif biyyattii dhaala godhaatii ixaadhaan qoqoodaa. Akka dhalattoota Israaʼelittis isaan ilaalaa; isaanis isin wajjin gosoota Israaʼel gidduutti ixaadhaan dhaala qooddachuu qabu."},{"book":"Hisqiʼeel","chapter":"47","verse":"23","text":"Isin alagaa gosa kam iyyuu keessa qubateef dhaala isaa kennuufii qabdu” jedha Waaqayyo Gooftaan."}]}