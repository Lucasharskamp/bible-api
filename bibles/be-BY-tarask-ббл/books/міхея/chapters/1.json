{"data":[{"book":"МІХЕЯ","chapter":"1","verse":"1","text":"Слова Гасподняе, якое было Міхею Марастыціну ў дні Ёатама, Ахаза і Эзэкіі, цароў Юдэйскіх, і якое адкрыта яму ў Самарыі і Ерусаліме."},{"book":"МІХЕЯ","chapter":"1","verse":"2","text":"Слухайце ўсе народы, уважай, зямля і ўсё, што напаўняе яе! Хай будзе Гасподзь Бог сьведка супроць вас, Госпадзе зь сьвятога храма Свайго!"},{"book":"МІХЕЯ","chapter":"1","verse":"3","text":"Бо вось, Гасподзь выходзіць зь месца Свайго, сыдзе і наступіць на вышыні зямлі,"},{"book":"МІХЕЯ","chapter":"1","verse":"4","text":"і горы растануць пад Ім, даліны распадуцца, як воск ад агню, як воды, што льюцца з урвішча."},{"book":"МІХЕЯ","chapter":"1","verse":"5","text":"Усё гэта - за грэшнасьць Якава, за грэх дому Ізраілевага. Ад каго грэшнасьць Якава? ці не ад Самарыі? Хто зладзіў вышыні ў Юдэі? ці не Ерусалім?"},{"book":"МІХЕЯ","chapter":"1","verse":"6","text":"За што зраблю Самарыю грудай руінаў у полі, месцам пад разьвядзеньне вінаграду; скіну ў даліну каменьне яе і агалю асновы яе."},{"book":"МІХЕЯ","chapter":"1","verse":"7","text":"Усе балваны яе будуць разьбіты і ўсе любадзейныя дары яе спалены будуць агнём, і ўсіх ідалаў яе аддам на разбурэньне, бо зь любадзейных дароў яна рабіла іх; на любадзейныя дары яны і будуць абернуты."},{"book":"МІХЕЯ","chapter":"1","verse":"8","text":"За гэта я буду плакаць і галасіць, буду хадзіць як абрабаваны і аголены, выць, як шакалы, і плакаць, як страўсы,"},{"book":"МІХЕЯ","chapter":"1","verse":"9","text":"бо балючае паражэньне яе, дайшло да Юды, дасягнула нават да брамы народу майго, да Ерусаліма."},{"book":"МІХЕЯ","chapter":"1","verse":"10","text":"Не абвяшчайце пра гэта ў Гэце, ня плачце там уголас; а ў селішчы Офра пакрый сябе попелам."},{"book":"МІХЕЯ","chapter":"1","verse":"11","text":"Перасяляйцеся, жыхаркі Шафіра, сорамна аголеныя; не ўцячэ і тая, што жыве ў Цаане; плач у селішчы Эцаль ня дасьць вам спыніцца ў ім."},{"book":"МІХЕЯ","chapter":"1","verse":"12","text":"Бядуе па сваім дабры жыхарка Мароты, бо сышло бедства ад Госпада да брамы Ерусаліма."},{"book":"МІХЕЯ","chapter":"1","verse":"13","text":"Запрагай у калясьніцу борздых, жыхарка Лахіса; ты - пачатак грэху дачкі Сіёнавай, бо ў цябе паявіліся злачынствы Ізраіля."},{"book":"МІХЕЯ","chapter":"1","verse":"14","text":"Таму ты пасылаць будзеш дары ў Марэшэт-Гэт; але селішчы Ахзіва будуць падманам царам Ізраілевым."},{"book":"МІХЕЯ","chapter":"1","verse":"15","text":"Яшчэ нашчадка прывядуць да цябе, жыхарка Марэша; ён пройдзе да Адалама, славы Ізраіля."},{"book":"МІХЕЯ","chapter":"1","verse":"16","text":"Здымі зь сябе валасы, астрыжыся, смуткуючы па пяшчотналюбасных сынах тваіх; пашыры дзеля іх лысіну, як у лінялага арла, бо яны пераселены будуць ад цябе."}]}