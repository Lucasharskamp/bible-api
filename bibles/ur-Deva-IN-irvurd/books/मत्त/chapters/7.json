{"data":[{"book":"मत्त","chapter":"7","verse":"1","text":"बुराई न करो, कि तुम्हारी भी बुराई न की जाए।"},{"book":"मत्त","chapter":"7","verse":"2","text":"क्यूँकि जिस तरह तुम बुराई करते हो उसी तरह तुम्हारी भी बुराई की जाएगी और जिस पैमाने से तुम नापते हो उसी से तुम्हारे लिए नापा जाएगा।"},{"book":"मत्त","chapter":"7","verse":"3","text":"तू क्यूँ अपने भाई की आँख के तिनके को देखता है और अपनी आँख के शहतीर पर ग़ौर नहीं करता?"},{"book":"मत्त","chapter":"7","verse":"4","text":"और जब तेरी ही आँख में शहतीर है तो तू अपने भाई से क्यूँ कर कह सकता है, 'ला, तेरी आँख में से तिनका निकाल दूँ?"},{"book":"मत्त","chapter":"7","verse":"5","text":"ऐ रियाकार, पहले अपनी आँख में से तो शहतीर निकाल, फिर अपने भाई की आँख में से तिनके को अच्छी तरह देख कर निकाल सकता है।"},{"book":"मत्त","chapter":"7","verse":"6","text":"पाक चीज़ कुत्तों को ना दो, और अपने मोती सुअरों के आगे न डालो, ऐसा न हो कि वो उनको पाँव के तले रौंदें और पलट कर तुम को फाड़ें।"},{"book":"मत्त","chapter":"7","verse":"7","text":"माँगो तो तुम को दिया जाएगा। ढूँडो तो पाओगे; दरवाज़ा खटखटाओ तो तुम्हारे लिए खोला जाएगा।"},{"book":"मत्त","chapter":"7","verse":"8","text":"क्यूँकि जो कोई माँगता है उसे मिलता है; और जो ढूँडता है वो पाता है और जो खटखटाता है उसके लिए खोला जाएगा।"},{"book":"मत्त","chapter":"7","verse":"9","text":"तुम में ऐसा कौन सा आदमी है, कि अगर उसका बेटा उससे रोटी माँगे तो वो उसे पत्थर दे?"},{"book":"मत्त","chapter":"7","verse":"10","text":"या अगर मछली माँगे तो उसे साँप दे!"},{"book":"मत्त","chapter":"7","verse":"11","text":"पस जबकि तुम बुरे होकर अपने बच्चों को अच्छी चीज़ें देना जानते हो, तो तुम्हारा बाप जो आसमान पर है; अपने माँगने वालों को अच्छी चीज़ें क्यूँ न देगा।"},{"book":"मत्त","chapter":"7","verse":"12","text":"पस जो कुछ तुम चाहते हो कि लोग तुम्हारे साथ करें वही तुम भी उनके साथ करो; क्यूँकि तौरेत और नबियों की ता'लीम यही है।"},{"book":"मत्त","chapter":"7","verse":"13","text":"तंग दरवाज़े से दाख़िल हो, क्यूँकि वो दरवाज़ा चौड़ा है, और वो रास्ता चौड़ा है जो हलाकत को पहुँचाता है; और उससे दाख़िल होने वाले बहुत हैं।"},{"book":"मत्त","chapter":"7","verse":"14","text":"क्यूँकि वो दरवाज़ा तंग है और वो रास्ता सुकड़ा है जो ज़िन्दगी को पहुँचाता है और उस के पाने वाले थोड़े हैं।"},{"book":"मत्त","chapter":"7","verse":"15","text":"झूठे नबियों से ख़बरदार रहो! जो तुम्हारे पास भेड़ों के भेस में आते हैं; मगर अन्दर से फाड़ने वाले भेड़िये की तरह हैं।"},{"book":"मत्त","chapter":"7","verse":"16","text":"उनके फलों से तुम उनको पहचान लोगे; क्या झाड़ियों से अंगूर या ऊँट कटारों से अंजीर तोड़ते हैं?"},{"book":"मत्त","chapter":"7","verse":"17","text":"इसी तरह हर एक अच्छा दरख़्त अच्छा फल लाता है और बुरा दरख़्त बुरा फल लाता है।"},{"book":"मत्त","chapter":"7","verse":"18","text":"अच्छा दरख़्त बुरा फल नहीं ला सकता, न बुरा दरख़्त अच्छा फल ला सकता है।"},{"book":"मत्त","chapter":"7","verse":"19","text":"जो दरख़्त अच्छा फल नहीं लाता वो काट कर आग में डाला जाता है।"},{"book":"मत्त","chapter":"7","verse":"20","text":"पस उनके फलों से तुम उनको पहचान लोगे।"},{"book":"मत्त","chapter":"7","verse":"21","text":"“जो मुझ से ऐ ख़ुदावन्द! ‘ऐ ख़ुदावन्द!’ कहते हैं उन में से हर एक आस्मान की बादशाही में दाख़िल न होगा। मगर वही जो मेरे आस्मानी बाप की मर्ज़ी पर चलता है।"},{"book":"मत्त","chapter":"7","verse":"22","text":"उस दिन बहुत से मुझसे कहेंगे, ‘ऐ ख़ुदावन्द! ख़ुदावन्द! क्या हम ने तेरे नाम से नबुव्वत नहीं की, और तेरे नाम से बदरूहों को नहीं निकाला और तेरे नाम से बहुत से मोजिज़े नहीं दिखाए?’"},{"book":"मत्त","chapter":"7","verse":"23","text":"उस दिन मैं उन से साफ़ कह दूँगा, मेरी तुम से कभी वाक़फ़ियत न थी, ऐ बदकारो! मेरे सामने से चले जाओ।”"},{"book":"मत्त","chapter":"7","verse":"24","text":"“पस जो कोई मेरी यह बातें सुनता और उन पर अमल करता है वह उस अक़्लमन्द आदमी की तरह ठहरेगा जिस ने चट्टान पर अपना घर बनाया।"},{"book":"मत्त","chapter":"7","verse":"25","text":"और मेंह बरसा और पानी चढ़ा और आन्धियाँ चलीं और उस घर पर टक्करें लगीं; लेकिन वो न गिरा क्यूँकि उस की बुनियाद चट्टान पर डाली गई थी।"},{"book":"मत्त","chapter":"7","verse":"26","text":"और जो कोई मेरी यह बातें सुनता है और उन पर अमल नहीं करता वह उस बेवक़ूफ़ आदमी की तरह ठहरेगा जिस ने अपना घर रेत पर बनाया।"},{"book":"मत्त","chapter":"7","verse":"27","text":"और मेंह बरसा और पानी चढ़ा और आन्धियाँ चलीं, और उस घर को सदमा पहुँचा और वो गिर गया, और बिल्कुल बरबाद हो गया।”"},{"book":"मत्त","chapter":"7","verse":"28","text":"जब ईसा ने यह बातें ख़त्म कीं तो ऐसा हुआ कि भीड़ उस की तालीम से हैरान हुई।"},{"book":"मत्त","chapter":"7","verse":"29","text":"क्यूँकि वह उन के आलिमों की तरह नहीं बल्कि साहिब — ए — इख़्तियार की तरह उनको ता'लीम देता था।"}]}