{"data":[{"book":"Soudců","chapter":"21","verse":"1","text":"Nadto každý z mužů Izraelských přísahou se byli zavázali v Masfa, řkouce: Žádný z nás nedá dcery své Beniaminským za manželku."},{"book":"Soudců","chapter":"21","verse":"2","text":"Protož všel lid do domu Boha silného, a seděli tam až do večera před Bohem, a pozdvihše hlasu svého, plakali pláčem velikým."},{"book":"Soudců","chapter":"21","verse":"3","text":"A řekli: Proč Hospodine, Bože Izraelský, stalo se toto v Izraeli, aby dnes ubylo jedno pokolení z Izraele?"},{"book":"Soudců","chapter":"21","verse":"4","text":"Nazejtří pak ráno vstal lid, a vzdělali tam oltář, a obětovali oběti zápalné a pokojné."},{"book":"Soudců","chapter":"21","verse":"5","text":"Řekli pak synové Izraelští: Jest-li kdo, ješto nepřišel do shromáždění tohoto ze všech pokolení Izraelských k Hospodinu? (Nebo se byli velice zapřisáhli proti tomu, kdož by nepřišel k Hospodinu do Masfa, řkouce: Bez milosti ať umře."},{"book":"Soudců","chapter":"21","verse":"6","text":"Nebo litujíce synové Izraelští Beniamina bratra svého, řekli: Dnes vyhlazeno jest jedno pokolení z Izraele."},{"book":"Soudců","chapter":"21","verse":"7","text":"Jakž tedy učiníme s těmi ostatky, aby ženy měli, poněvadž jsme se přísahou zavázali skrze Hospodina, že jim nedáme dcer svých za manželky?)"},{"book":"Soudců","chapter":"21","verse":"8","text":"Řekli tedy: Jest-li kdo z pokolení Izraelských, ješto nepřišel k Hospodinu do Masfa? A aj, nepřišel byl žádný do vojska z Jábes Galád do shromáždění."},{"book":"Soudců","chapter":"21","verse":"9","text":"Nebo když sečten byl lid, a aj, nebylo tam žadného z obyvatelů Jábes Galád."},{"book":"Soudců","chapter":"21","verse":"10","text":"Protož poslalo tam shromáždění to dvanácte tisíc mužů nejsilnějších, a přikázali jim, řkouce: Jděte a pobíte obyvatele Jábes Galád ostrostí meče, ženy i děti."},{"book":"Soudců","chapter":"21","verse":"11","text":"Toto pak učiníte: Všecky mužského pohlaví, a každou ženu, kteráž muže poznala, zamordujete."},{"book":"Soudců","chapter":"21","verse":"12","text":"Nalezli tedy mezi obyvateli Jábes Galád čtyři sta děveček panen, kteréž nepoznaly muže, a přivedli je do vojska v Sílo, kteréž bylo v zemi Kananejské."},{"book":"Soudců","chapter":"21","verse":"13","text":"Tedy poslalo všecko to shromáždění, a mluvili k synům Beniamin, kteříž byli v skále Remmon, a povolali jich v pokoji."},{"book":"Soudců","chapter":"21","verse":"14","text":"Protož navrátili se Beniaminští toho času. I dali jim ženy, kteréž živé zachovali z žen Jábes Galád, ale ani tak se jim nedostávalo jich."},{"book":"Soudců","chapter":"21","verse":"15","text":"Lidu pak líto bylo Beniamina, proto že učinil Hospodin mezeru v pokoleních Izraelských."},{"book":"Soudců","chapter":"21","verse":"16","text":"Řekli tedy starší shromáždění toho: Jak učiníme s těmi pozůstalými, aby měli ženy? Nebo vyhlazeny jsou ženy z pokolení Beniamin."},{"book":"Soudců","chapter":"21","verse":"17","text":"Řekli také: Dědictví Beniaminovo pozůstalým náleží, aby nezahynulo pokolení z Izraele."},{"book":"Soudců","chapter":"21","verse":"18","text":"My pak nemůžeme jim dáti dcer svých za manželky; (nebo se byli přísahou zavázali synové Izraelští, řkouce: Zlořečený buď, kdož by dal manželku synům Beniamin.)"},{"book":"Soudců","chapter":"21","verse":"19","text":"Potom řekli: Aj, slavnost Hospodinova bývá v Sílo každého roku na místě, kteréž jest s půlnoční strany domu Boha silného, k východu slunce cestě, kterouž se chodí od domu Boha silného do Sichem, a Lebnu jest na poledne."},{"book":"Soudců","chapter":"21","verse":"20","text":"Přikázali tedy synům Beniamin, řkouce: Jděte a skrejte se v vinicích."},{"book":"Soudců","chapter":"21","verse":"21","text":"A šetřte, a aj, když vyjdou dcery Sílo plésati v houfích, tedy vyskočíte z vinic a pochytíte sobě každý manželku svou ze dcer Sílo, a odejdete do země Beniamin."},{"book":"Soudců","chapter":"21","verse":"22","text":"Když pak přijdou otcové jejich aneb bratří jejich, aby se před námi soudili, tedy řekneme jim: Slitujte se nad námi místo nich, nebo v té válce nevzali jsme pro každého z nich manželky; také jste vy jim nedali jich, a tak nebudete nic vinni."},{"book":"Soudců","chapter":"21","verse":"23","text":"Tedy učinili tak synové Beniamin, a přivedli sobě manželky vedlé počtu svého z těch plésajících, kteréž uchvátili; a odšedše, navrátili se k dědictví svému, a vzdělavše zase města svá, bydlili v nich."},{"book":"Soudců","chapter":"21","verse":"24","text":"A tak odešli odtud synové Izraelští toho času, jeden každý k svému pokolení a k čeledi své; a vrátili se odtud jeden každý k dědictví svému."},{"book":"Soudců","chapter":"21","verse":"25","text":"Těch dnů nebylo krále v Izraeli, ale každý, což se mu vidělo, to činil."}]}