{"data":[{"book":"Zakkaariyaas","chapter":"5","verse":"1","text":"Ani ammas ol milʼadhe; kunoo kitaabni maramaan barrisu tokko fuula koo dura ture!"},{"book":"Zakkaariyaas","chapter":"5","verse":"2","text":"Ergamaan Waaqayyoo sunis, “Ati maal argita?” jedhee na gaafate."},{"book":"Zakkaariyaas","chapter":"5","verse":"3","text":"Kana irratti inni akkana naan jedhe; “Kun abaarsa lafa hundumatti dhufaa jiruu dha; akka kitaabicha irratti barreeffametti, hattuun hundinuu ni barbadoofti; akkuma barreeffamni gama kaan irraa jedhutti namni sobaan kakatu hundinuu ni barbadeeffama."},{"book":"Zakkaariyaas","chapter":"5","verse":"4","text":"Waaqayyo Waan Hunda Dandaʼu akkana jedha; ‘Ani abaarsa kana gad nan erga; innis mana hattuutii fi mana nama sobaan maqaa kootiin kakatuu ni seena. Abaarsi kun mana isaa keessatti hafee, mana isaa, muka isaatii fi dhagaa isaa ni barbadeessa.’ ”"},{"book":"Zakkaariyaas","chapter":"5","verse":"5","text":"Ergamaan Waaqayyoo kan natti dubbachaa ture sun dhufee, “Mee ol jedhii waan dhufaa jiru sana ilaali” naan jedhe."},{"book":"Zakkaariyaas","chapter":"5","verse":"6","text":"Anis, “Inni maali?” jedheen gaafadhe."},{"book":"Zakkaariyaas","chapter":"5","verse":"7","text":"Ergasii qadaadni dilaalii irraa hojjetame irraa ol fuudhame; kunoo dubartiin tokko quunnaa sana keessa teessee turte!"},{"book":"Zakkaariyaas","chapter":"5","verse":"8","text":"Innis, “Kun hammina” jedhe; ergasii quunnaa keessatti gad ishee dhiibee qadaada dilaalii irraa hojjetame sana afaan quunnaatti deebise."},{"book":"Zakkaariyaas","chapter":"5","verse":"9","text":"Ergasii ani ol nan milʼadhe; kunoo dubartoonni qoochoo isaanii jalaa bubbee qaban lama fuula koo dura turan! Isaanis qoochoo akka qoochoo huummoo qabu ture; quunnaa sanas samii fi lafa gidduutti ol fuudhan."},{"book":"Zakkaariyaas","chapter":"5","verse":"10","text":"Anis, “Isaan quunnaa sana eessatti geessu?” jedheen ergamaa Waaqayyoo kan natti dubbachaa ture sana gaafadhe."},{"book":"Zakkaariyaas","chapter":"5","verse":"11","text":"Innis, “Mana ijaaruuf jedhanii gara biyya Baabilonitti geessu. Yeroo manni sun ijaaramee qopheeffamutti quunnaa sana fuudhanii iddoo isaa kaaʼu.”"}]}