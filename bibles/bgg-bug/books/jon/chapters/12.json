{"data":[{"book":"Jon","chapter":"12","verse":"1","text":"Hiìadun pha dariig ibi, Isu Bethany hà, ai è iy dun pha bran shii hòi phi pha, Lazaras hò hà wuii."},{"book":"Jon","chapter":"12","verse":"2","text":"Thiisa hà ithek è Isu shii michie saro phi, chiih-è Martha yi michie chog pha nong gieng; chiih-è Lazaras ai de Isu rog thiibliie shii dug gieng."},{"book":"Jon","chapter":"12","verse":"3","text":"12:3: Lug 7:37,38 Chiihphado shii Mery è bajo igong rek pha chiih-è bajo rem now pha thiiliie, sasia khuyo jia yie srane, Isu laishii shunphi, chiih-è awai khaziang rek ne shadphi. Hò iliing shii ne sumaro ji è zab noh dun."},{"book":"Jon","chapter":"12","verse":"4","text":"Isu ro samoy è jia, aishii zum pha rek muii pha Judas Iskharioth ji è yao,"},{"book":"Jon","chapter":"12","verse":"5","text":"“Nyie rek ne hì pha sumaro yi wieng uom liiman bang shii liu ne, bang yi dusho shii aphi lei?”"},{"book":"Jon","chapter":"12","verse":"6","text":"Ai è hì yao pha ji ne dusho shii wie rek rone ayao ro, jimagungde ai ne mugo ro. Ai ne bang biia han srane ji è awaishii nong din phro."},{"book":"Jon","chapter":"12","verse":"7","text":"Jishii Isu è yao, “Bimi shii awai ji thoh muii bo! Ai ne gu shii wieng pha inai ji rek ne rai yi bo."},{"book":"Jon","chapter":"12","verse":"8","text":"Na shii ne idang dusho bran um ruii phro, jimagungde ai ne idang gu rog shii oi phro.”"},{"book":"Jon","chapter":"12","verse":"9","text":"Isu ne Bethany hà um rone bran bajo è yoi, jiè ithek ne sha hà wuii dun, jimagungde ai ne Isu shii riig bie pha asi pha iy dun pha jishii Isu è hòi din phi pha, Lazaras shii de riig pha wuii."},{"book":"Jon","chapter":"12","verse":"10","text":"Ji-è boh phabithek è Lazaras shii de bajo ua pha phak,"},{"book":"Jon","chapter":"12","verse":"11","text":"nyieliieshii ai chiang è bajo Jewthek è ithek shii snai srane Isu shii migi rekdun."},{"book":"Jon","chapter":"12","verse":"12","text":"Din pha inai shii Hiìadun Sai pha ji shii wuii pha bajo bran è yoi, Isu yi Jerusalem hà wuiiramuii ro."},{"book":"Jon","chapter":"12","verse":"13","text":"12:13: Chng 118:25,26Ji-è ithek ne iphang yi ne fuang hà aishii si pha wuii dun, chiih-è ziak srane Hamangkhung-aphuii shii “Chiong, Hamangkhung-aphuii aishii ne khirzey phi bo! hanyie Ithong beng è wuii, chiih-è Hamangkhung-aphuii Israel pha Saja shii de khirzey phi bo!”"},{"book":"Jon","chapter":"12","verse":"14","text":"Jigi shii yao pha duiine, Isu è bambao jia doh ne jishii in srane wuii,"},{"book":"Jon","chapter":"12","verse":"15","text":"“Arum chid rabo, Zion rajan phothek!”"},{"book":"Jon","chapter":"12","verse":"16","text":"Ji pha ishak shii airo samoythek è agao, chiihphado è Isu biisiie shii hòi mage shii, jigigam shii yao pha ji aishii yao ara ithek è now."},{"book":"Jon","chapter":"12","verse":"17","text":"Chiih-è Isu rog shii um pha bran è Isu è Lazaras shii iy ne wieng bucho è hòi din yi pha miyao ji chiih-è nyie rey pha ji phosro."},{"book":"Jon","chapter":"12","verse":"18","text":"Ji-è ai ne aishii si wuii, nyieliieshii ai ne ji pha buang rek pha yoi."},{"book":"Jon","chapter":"12","verse":"19","text":"Ji-è Pharisithek è gai jia shii yao, “Nathek riig mage bo! Gathek rone nyie de zab arey ro! Riigbo, sohjambling pha zab ne aishii luagieng dun ro!”"},{"book":"Jon","chapter":"12","verse":"20","text":"Sai pha ishak shii Jerusalem hà wuii pha giak Grekhthek de um."},{"book":"Jon","chapter":"12","verse":"21","text":"Ithek Philiph shii wuii sra (ai ne thiisa Bethsaida è Galili) ne yao, “Masdo, gathek Isu shii riig yang muii ro.”"},{"book":"Jon","chapter":"12","verse":"22","text":"Philiph è Andrew shii wuii srane yao, chiihphado shii bran nyi wuii srane Isu shii yao."},{"book":"Jon","chapter":"12","verse":"23","text":"Isu è isa shii chang, “Bran dufuii ne boh biisiie mua pha ishak ne thog sha ro."},{"book":"Jon","chapter":"12","verse":"24","text":"Gu nathek shii zai yao: Igam yi nyiak hà chiih ne Ai a-iy sapho shii ne igam jia rai phro, chiih-è nyiak hà wieng ne ai iy mage shii, dinne bajo igam rey ruii phro."},{"book":"Jon","chapter":"12","verse":"25","text":"Hanyie è awai chai shii miie pho ne mua ruii phro, chiihphado hanyie è ichiih sohjambling shii awai chai shii mua arone ai ne khuchung de a-iy pha sieng pha ji mua ruii phro."},{"book":"Jon","chapter":"12","verse":"26","text":"Hanyie gu shii nong pha yang arone gu iidoh shii luagieng bo, nyieliieshii gu khi hà um lei ne guro khiao de ji hà um ruii phro. Chiih-è hanyie è gu shii nong lei ne gu Aphuii è de aishii ilab rek phi."},{"book":"Jon","chapter":"12","verse":"27","text":"“Thuh guro lubu ne diig rey dun—Chiih-è gune nyie yao sha pha lei? Gu è yao, Aphuii, hì pha ishak ne gu shii athog yie habey? Jimagungde jiè gune wuii—Ji-è gune airo diig pha ishak shii wuii mua."},{"book":"Jon","chapter":"12","verse":"28","text":"Aphuii, na beng pha biisiie yi bo!” Chiihphado hamangkhung è yao, “Gu è airo biisiie yijong ro, chiih-è de dinne gu rek ba pha ro.”"},{"book":"Jon","chapter":"12","verse":"29","text":"“Chiihphado thiichiih shii iphiing riu pha bran è de yoi, chiihphado giak è yao hì ne hakhliing ro, chiih-è gai è yao hì ne hamangkhliie aishii yao ro!”"},{"book":"Jon","chapter":"12","verse":"30","text":"Jishii Isu è ithek shii yao, hì yao pha goh hì ne gu chiang asi ro, jishii nathek chiang shii yao ro."},{"book":"Jon","chapter":"12","verse":"31","text":"Thuh ne ichiih sohjambling shii chua pha ishak ro; chiih-è ichiih sohjambling pha khohpho shii ne zab fen ruii phro."},{"book":"Jon","chapter":"12","verse":"32","text":"“Gu shii sohnyiak è chang mage shii, gu zab gui moe hà rai pha ro.” ("},{"book":"Jon","chapter":"12","verse":"33","text":"Hì è yao pha ji ne ai khi-è diig rek ne iy pha mua ji yao.)"},{"book":"Jon","chapter":"12","verse":"34","text":"Bran iphiing è chang, “Gathek ro Iphey shii ne gathek shii yao Masi ne khuchung de a-iy pha sieng ne rai phro. Chiih-è, khi-èrek, mua ne bran dufuii shii lakhung chang pha nathek yao phlei? Ji pha bran dufuii ne hanyie lei?”"},{"book":"Jon","chapter":"12","verse":"35","text":"Isu è chang, muchuang ne nathek duchoi shii inai ìujia rai bie ruii phro. Ji-è nathek shii muchuang nyaum shii nawaithek athodang pha blia rek bo; jiè igiia ne nathek duchoi hà athog yi rabo, chiih-è hanyie jia è igiia shii luapho ne khi hà luaramuii pha ji athieg ro; chiih-è hanyie yi igiia shii lua arone ai ne khi hà wuiiramuii pha ji athieg phro."},{"book":"Jon","chapter":"12","verse":"36","text":"Muchuang nathek duchoi um ba shii nathek ne muchuang shii migi rek bo, ji-arone nathek ne isang pha bran rey ruii phro."},{"book":"Jon","chapter":"12","verse":"37","text":"Chiih-è ai è ji buangthek ithek moe shii rek magungde ithek è aishii migi arek,"},{"book":"Jon","chapter":"12","verse":"38","text":"12:38: Aij 53:1 (LXX) Ji-è chaig pha Aijaya è nyie yao pha ji ne izai rey ro:"},{"book":"Jon","chapter":"12","verse":"39","text":"Ji-è ithek ne migi arek mua ro, nyieliieshii Aijaya è din yao,"},{"book":"Jon","chapter":"12","verse":"40","text":"“Hamangkhung-aphuii è ithek ro miegthek ne kheb muii,"},{"book":"Jon","chapter":"12","verse":"41","text":"Aijaya è hì pha miyao yi Isu ro, biisiie riig srane ai pha miyao ji yao."},{"book":"Jon","chapter":"12","verse":"42","text":"Jishii, Jewthek pha dumuii de Isu shii migi rek; jishii nyieliieshii Pharisithek è aishii Jewthek misiahò è khia ge è now ne rum ne lakhung è ayao."},{"book":"Jon","chapter":"12","verse":"43","text":"Ithek ne Hamangkhung-aphuii è rek phi pha ji re-è ne tharothamang mirek phi pha ji shii miie ro."},{"book":"Jon","chapter":"12","verse":"44","text":"Isu è ziak ne yao, “Hanyie gu shii migi rek gu jia shii migi arek jimagungde gu shii thoh ge pha aishii de migi rek."},{"book":"Jon","chapter":"12","verse":"45","text":"Hanyie gu shii doh gu shii thoh ge pha ji shii de doh ro."},{"book":"Jon","chapter":"12","verse":"46","text":"Gune sohjambling shii muchuang rey ne wuii ruii phro, ji è hanyie magungde gu shii migi rek arone, ai ne dinne igiia hà arai sha phro."},{"book":"Jon","chapter":"12","verse":"47","text":"Chiih-è hanyie magungde gu miyao yoi ne anuii magungde gu aishii achua ruii phro. Gu ne ichiih sohjambling shii chua pha awuii ro, jimagungde gune ragia rek pha wuii."},{"book":"Jon","chapter":"12","verse":"48","text":"Hanyie è gu shii snai ne gu mua ji anuii pha rek arone aishii chua pha ne jijia bie ro. Gu miyao pha miyaogamthek ai iidoh pha inai shii chua ruii phro!"},{"book":"Jon","chapter":"12","verse":"49","text":"Hì ne izai ro, nyieliieshii gu miyao hì ne gui muyung ne ayao ro, jimagungde gu shii thoh ge pha Aphuii è gu shii nyie khi è yao chid pha ji yung phro."},{"book":"Jon","chapter":"12","verse":"50","text":"Chiih-è gune thieg hì è yung pha hì ne idang pha chai phi ro. Chiih-è gune nyie yao, pha hì ne Hamangkhung-aphuii è gu shii nyie yao yi pha ji yao phro.”"}]}