{"data":[{"book":"Acts","chapter":"14","verse":"1","text":"Etiya Iconium te eneka hoise, Paul aru Barnabas pora Yehudi khan laga mondoli te jaise aru kineka tai duijon kotha koise, etu huni kene bisi Yehudi aru Porjati manu khan biswas korise."},{"book":"Acts","chapter":"14","verse":"2","text":"Kintu kotha namana Yehudi khan pora manu khan laga bhabona biya kotha pora bhorta kori kene nijor bhai khan laga dushman kori dise."},{"book":"Acts","chapter":"14","verse":"3","text":"Kintu taikhan ta te olop din thakise, aru Isor laga kotha mon dangor pora koise, aru Isor he Paul aru Barnabas laga hath pora Tai laga asurit kaam manu khan ke dikhai dise."},{"book":"Acts","chapter":"14","verse":"4","text":"Kintu sheher te thaka manu khan bhag hoi jaise; kunba Yehudi phale jaise, aru kunba apostle khan phale jaise."},{"book":"Acts","chapter":"14","verse":"5","text":"Aru jitia biswas nakora khan aru Yehudi aru taikhan laga cholawta khan mili kene duijon ke hinsa kori kene pathor mari bole bisarise,"},{"book":"Acts","chapter":"14","verse":"6","text":"tai duijon etu jani loise aru ta te pora Lycaonia, Lystra aru Derbe aru etu usorte thaka sheher te polai jaise,"},{"book":"Acts","chapter":"14","verse":"7","text":"aru taikhan Isor laga kotha prochar kori thakise."},{"book":"Acts","chapter":"14","verse":"8","text":"Aru Lystra town te ekjon lengra manu bohise, tai laga theng te khara hobole olop bhi takot thaka nai, tai ama laga pet pora he lengra jonom hoise, tai kitia bhi bera nai."},{"book":"Acts","chapter":"14","verse":"9","text":"Etu manu Paul kotha kowa hunise, titia Paul etu manu ke bhal hoi jabole mon kori thaka laga biswas dikhi kene taike bhal pora sai thakise."},{"book":"Acts","chapter":"14","verse":"10","text":"Aru titia tai untcha awaj pora koise, “Uthi kene tumi laga theng te khara hobi.” Titia etu manu uthi kene bera bole shuru hoise."},{"book":"Acts","chapter":"14","verse":"11","text":"Jitia manu khan Paul ki korise etu dikhise, taikhan laga awaj uthaise aru Lycaonia laga bhasa te koise, “Isor khan manu laga gaw loi kene amikhan majote ahise.”"},{"book":"Acts","chapter":"14","verse":"12","text":"Aru taikhan Barnabas ke “Zeus,” matise, aru Paul ke “Hermes,” kelemane tai he kotha bisi koi thakise."},{"book":"Acts","chapter":"14","verse":"13","text":"Titia Zeus mondoli laga purohit jun to sheher usorte thakise, bail guru aru phul laga mala loi kene dorja usorte ahise; tai aru ta te laga manu khan boli dibole mon jaise."},{"book":"Acts","chapter":"14","verse":"14","text":"Kintu jitia apostle Barnabas aru Paul etu hunise, taikhan laga kapra phatai kene manu khan laga majote jai kene jor pora kandise."},{"book":"Acts","chapter":"14","verse":"15","text":"Aru koise, “Manu khan, tumikhan kele eneka kori ase? Amikhan bhi apuni khan nisena bhabona thaka manu he ase. Amikhan apuni khan ke Isor laga kotha prochar kori bole ahise, etu kotha huni kene Isor pora itcha nakora kaam khan chari bole, sorgo, prithibi aru samundar te jiman jinis ase sob Tai pora he bonaise."},{"book":"Acts","chapter":"14","verse":"16","text":"Poila homoi te, manu khan ke nijor khushi pora berabo disele."},{"book":"Acts","chapter":"14","verse":"17","text":"Kintu, Tai manu khan ke chari diya nai, Tai sorgo pora pani dise aru phul ulaikene khabole nimite bhal mohina dise aru sob bhal kaam kori dise.”"},{"book":"Acts","chapter":"14","verse":"18","text":"Etu kotha koi kene, Paul aru Barnabas taikhan ke boli dibole rukhaise."},{"book":"Acts","chapter":"14","verse":"19","text":"Titia Antioch aru Iconium pora kunba Yehudi khan ta te ahise aru manu khan laga monte biya kotha hali dise. Aru titia Paul ke pathor mari kene sheher laga bahar te tani ulai dise, taikhan bhabise Paul mori jaise."},{"book":"Acts","chapter":"14","verse":"20","text":"Kintu chela khan tai usorte khara kori thakise, titia tai uthi kene sheher te jaise. Aru dusra dinte, Barnabas logote Derbe te jaise."},{"book":"Acts","chapter":"14","verse":"21","text":"Aru jitia tai duijon Isor laga kotha koi kene bisi chela bonaise, taikhan Lystra te jaise, aru Iconium aru ta te pora Antioch te jaise."},{"book":"Acts","chapter":"14","verse":"22","text":"Aru taikhan chela khan ke biswas te hodai mon dangor hoi kene thaki bole sikhaise, aru koise, “Amikhan Isor laga rajyote jabole bisi dukh kori bole lagibo.”"},{"book":"Acts","chapter":"14","verse":"23","text":"Aru sob girja te taikhan ke cholai loijabo nimite dangor manu basi dise, aru upwas rakhikena prathana korise, aru taikhan ke Isor hathte dise, junke taikhan biswas korise."},{"book":"Acts","chapter":"14","verse":"24","text":"Aru etu pichete duijon Pisidia jaga paar kori kene Pamphylia te ahi jaise."},{"book":"Acts","chapter":"14","verse":"25","text":"Jitia taikhan Perga te Isor kotha koi dise, ta te pora taikhan Attalia sheher te jaise."},{"book":"Acts","chapter":"14","verse":"26","text":"Ta te pora duijon naw te uthi kene Antioch te jaise, ta te taikhan Isor laga anugrah kaam kori bole pathai sele, aru duijon etu kaam pura kori dise."},{"book":"Acts","chapter":"14","verse":"27","text":"Jitia taikhan Antioch te ahise aru girja manu khan ke joma korise, Isor pora ki korise, aru kineka Porjati khan nimite biswas laga dorja to khuli dise etu sob taikhan ke koi dise."},{"book":"Acts","chapter":"14","verse":"28","text":"Aru duijon to chela khan logote bisi din tak ta te thakise."}]}