{"data":[{"book":"تثنیه","chapter":"10","verse":"1","text":"در آن هنگام خداوند به من فرمود: «دو لوح سنگی دیگر مانند لوحهای قبلی بتراش و یک صندوق چوبی برای نگهداری آنها بساز و لوحها را همراه خود نزد من به کوه بیاور."},{"book":"تثنیه","chapter":"10","verse":"2","text":"من روی آن لوحها همان فرامینی را که روی لوحهای اولی بود و تو آنها را شکستی، دوباره خواهم نوشت. آنگاه آنها را در صندوق بگذار.»"},{"book":"تثنیه","chapter":"10","verse":"3","text":"بنابراین من یک صندوق از چوب اقاقیا ساخته، دو لوح سنگی مانند لوحهای اول تراشیدم و لوحها را برداشته، از کوه بالا رفتم."},{"book":"تثنیه","chapter":"10","verse":"4","text":"خداوند دوباره ده فرمان را روی آنها نوشت و آنها را به من داد. (آنها همان فرمانهایی بودند که وقتی همگی شما در پایین کوه جمع شده بودید، از درون آتش روی کوه به شما داده بود.)"},{"book":"تثنیه","chapter":"10","verse":"5","text":"آنگاه از کوه پایین آمدم و طبق فرمان خداوند لوحها را در صندوقی که ساخته بودم گذاشتم. آن لوحها تا امروز هم در آنجا قرار دارند."},{"book":"تثنیه","chapter":"10","verse":"6","text":"سپس قوم اسرائیل از بئیروت بنی‌یعقان به موسیره کوچ کردند. در آنجا هارون درگذشت و به خاک سپرده شد و پسرش العازار به جای او به خدمت کاهنی پرداخت."},{"book":"تثنیه","chapter":"10","verse":"7","text":"آنگاه به جُدجوده و از آنجا به یُطبات که نهرهای فراوانی داشت، سفر کردند."},{"book":"تثنیه","chapter":"10","verse":"8","text":"در آنجا بود که خداوند قبیلهٔ لاوی را برای حمل صندوقی که در آن ده فرمان خداوند قرار داشت انتخاب نمود تا در حضور او بایستند و او را خدمت کنند و به نام او برکت دهند، به طوری که تا امروز هم این کار را انجام می‌دهند."},{"book":"تثنیه","chapter":"10","verse":"9","text":"(به همین دلیل است که برای قبیلهٔ لاوی مثل قبایل دیگر سهمی در سرزمین موعود در نظر گرفته نشده است، زیرا یهوه خدایتان به ایشان فرموده بود که او خود میراث ایشان است.)"},{"book":"تثنیه","chapter":"10","verse":"10","text":"چنانکه قبلاً هم گفتم برای دومین بار چهل شبانه روز در حضور خداوند در بالای کوه ماندم و خداوند بار دیگر التماس‌های مرا اجابت فرمود و از نابود کردن شما چشم پوشید."},{"book":"تثنیه","chapter":"10","verse":"11","text":"او به من فرمود: «برخیز و بنی‌اسرائیل را به سرزمینی که به پدرانشان وعده داده‌ام هدایت کن تا به آنجا داخل شده، آن را تصاحب کنند.»"},{"book":"تثنیه","chapter":"10","verse":"12","text":"اکنون ای قوم اسرائیل، یهوه خدایتان از شما چه می‌خواهد، جز اینکه از یهوه خدایتان بترسید و در همه راههایش گام بردارید و او را دوست داشته، با تمامی دل و جان او را عبادت کنید،"},{"book":"تثنیه","chapter":"10","verse":"13","text":"و برای خیر و آسایش خود، فرمانها و فرایض خداوند را که من امروز به شما می‌دهم اطاعت کنید."},{"book":"تثنیه","chapter":"10","verse":"14","text":"اینک بلندترین آسمانها و زمین و هرآنچه در آن است از آنِ یهوه، خدای شماست."},{"book":"تثنیه","chapter":"10","verse":"15","text":"با وجود این، او آنقدر به پدرانتان علاقمند بود و به حدی ایشان را دوست می‌داشت که شما را که فرزندان آنها هستید انتخاب نمود تا بالاتر از هر قوم دیگری باشید، همچنانکه امروز آشکار است."},{"book":"تثنیه","chapter":"10","verse":"16","text":"پس دلهای خود را ختنه کنید و دست از سرکشی بردارید."},{"book":"تثنیه","chapter":"10","verse":"17","text":"خداوند، خدایتان، خدای خدایان و رب الارباب است. او خدایی بزرگ و تواناست، خدای مهیبی که از هیچ‌کس جانبداری نمی‌کند و رشوه نمی‌گیرد."},{"book":"تثنیه","chapter":"10","verse":"18","text":"به داد بیوه‌زنان و یتیمان می‌رسد. غریبان را دوست می‌دارد و به آنها غذا و لباس می‌دهد."},{"book":"تثنیه","chapter":"10","verse":"19","text":"پس شما هم باید غریبان را دوست بدارید، زیرا خودتان هم در سرزمین مصر غریب بودید."},{"book":"تثنیه","chapter":"10","verse":"20","text":"باید از خداوند، خدایتان بترسید و او را پرستش کنید و از او جدا نشوید و فقط به نام او سوگند یاد کنید."},{"book":"تثنیه","chapter":"10","verse":"21","text":"تنها او خدای شماست و تنها اوست که شایسته پرستش است، خدایی که معجزات عظیمی برای شما انجام داد و خود شاهد آنها بوده‌اید."},{"book":"تثنیه","chapter":"10","verse":"22","text":"وقتی که اجداد شما به مصر رفتند فقط هفتاد نفر بودند، ولی اکنون خداوند، خدایتان شما را به اندازهٔ ستارگان آسمان افزایش داده است!"}]}