{"data":[{"book":"Yɛtɛ sɔtɔɛ","chapter":"12","verse":"1","text":"Alatala naxa a masen Munsa nun Haruna bɛ Misira bɔxi ma,"},{"book":"Yɛtɛ sɔtɔɛ","chapter":"12","verse":"2","text":"«Yi kike naxan ya, yi nan findima wo bɛ ɲɛ kike singe ra."},{"book":"Yɛtɛ sɔtɔɛ","chapter":"12","verse":"3","text":"Wo xa a fala Isirayila ɲama birin bɛ, yi kike xi fu, denbaya yo denbaya xa yɛxɛɛ keren sɔtɔ."},{"book":"Yɛtɛ sɔtɔɛ","chapter":"12","verse":"4","text":"Xa denbaya nde xurun, e mu nɔma na ra, e xa kafu e dɔxɔ boore ndee ma alako yɛxɛɛ keren xa e birin nali."},{"book":"Yɛtɛ sɔtɔɛ","chapter":"12","verse":"5","text":"Na yɛxɛɛ xa findi xɛmɛ ra, naxan bara ɲɛ keren sɔtɔ, lanyuru yo mu naxan ma. Xa na mu a ra, wo nɔma si fan nawalide."},{"book":"Yɛtɛ sɔtɔɛ","chapter":"12","verse":"6","text":"Wo xa a ragata han na kike xi fu nun naani. Na lɔxɔɛ Isirayila denbaya birin xa e gbe kɔn naxaba soge dula tɛmui."},{"book":"Yɛtɛ sɔtɔɛ","chapter":"12","verse":"7","text":"Wo xa a wuli maso naadɛ gbanyi nun a sɛɛtie ma, a donma banxi naxan kui."},{"book":"Yɛtɛ sɔtɔɛ","chapter":"12","verse":"8","text":"Na sube xa gan tɛ ra, wo xa a don na kɔɛ ra taami lɛbinitare nun burɛxɛ xɔnɛ ra."},{"book":"Yɛtɛ sɔtɔɛ","chapter":"12","verse":"9","text":"Wo naxa a don a gantare ra, wo naxa a ɲin ye ra. Wo xa a birin gan a fanyi ra beenu wo xa a ixaba. A xunyi, a sanyie, nun a furingɛe xa gan tɛmui keren."},{"book":"Yɛtɛ sɔtɔɛ","chapter":"12","verse":"10","text":"Na sese naxa xi han gɛɛsɛgɛ. Xa nde luxi, wo xa na woli tɛ xɔɔra."},{"book":"Yɛtɛ sɔtɔɛ","chapter":"12","verse":"11","text":"Wo xa a don wo tagi ixirixi, wo xa sankirie soxi wo sanyie, a nun wo xa yisuxuwuri suxuxi wo bɛlɛxɛ ra. Wo xa a don mafuren mafuren. Alatala xa Sayamalekɛ Dangi Sali sɛrɛxɛ na a ra.»"},{"book":"Yɛtɛ sɔtɔɛ","chapter":"12","verse":"12","text":"«Na kɔɛ ra, n Misira bɔxi isama nɛ, n di singe birin faxa mixie nun xurusee ya ma. N Misira xa alae ɲaxankatama nɛ. N tan nan Alatala ra."},{"book":"Yɛtɛ sɔtɔɛ","chapter":"12","verse":"13","text":"N na na wuli tɔnxuma to wo xa naadɛe ma, n dangima nɛ mɛnni xun ma. Kasarɛ yo mu wo lima, n Misira bɔxi ratɔnma tɛmui naxɛ.»"},{"book":"Yɛtɛ sɔtɔɛ","chapter":"12","verse":"14","text":"«Na lɔxɔɛ xa findi sali xungbe nan na wo bɛ Alatala xa binyɛ bun ma. Wo xa na sali raba ɲɛ yo ɲɛ Alatala xa yaamari ki ma."},{"book":"Yɛtɛ sɔtɔɛ","chapter":"12","verse":"15","text":"Na sali waxati wo xa taami lɛbinitare don xi solofere bun ma. Sali fɔlɛ lɔxɔɛ, wo xa lɛbini birin namini wo xa banxie kui. Mixi yo naxan taami lɛbini daaxi donma na xi solofere bun ma, na kanyi xa ramini Isirayila ɲama ya ma."},{"book":"Yɛtɛ sɔtɔɛ","chapter":"12","verse":"16","text":"Na sali lɔxɔɛ singe nun na sali lɔxɔɛ solofere nde, wo xa wo malan Alatala xa binyɛ bun ma. Na lɔxɔɛ firinyie, wo naxa wali yo raba bafe donse rafalafe ra.»"},{"book":"Yɛtɛ sɔtɔɛ","chapter":"12","verse":"17","text":"«Wo xa yi Taami Lɛbinitare Sali raba, barima n wo xa ɲama ramini Misira bɔxi ra na lɔxɔɛ nɛ. N bara wo yamari wo xa yi sali raba ɲɛ yo ɲɛ abadan."},{"book":"Yɛtɛ sɔtɔɛ","chapter":"12","verse":"18","text":"Kike singe, xi fu nun naani, nunmare fɔlɔ tɛmui, wo naxa taami yo don bafe taami lɛbinitare ra han a xi mɔxɔɲɛn nun keren, a nunmare tɛmui."},{"book":"Yɛtɛ sɔtɔɛ","chapter":"12","verse":"19","text":"Na xi solofere bun ma, lɛbini yo naxa to wo xɔnyi, barima xɔɲɛ nun Isirayilaka birin naxan lɛbini donma na waxati bun ma, a raminima nɛ Isirayila ɲama ya ma."},{"book":"Yɛtɛ sɔtɔɛ","chapter":"12","verse":"20","text":"Wo naxa taami lɛbini daaxi don dɛdɛ.»"},{"book":"Yɛtɛ sɔtɔɛ","chapter":"12","verse":"21","text":"Munsa naxa Isirayila fori birin xili, a a fala e bɛ, «Wo xa siga xuruse nde sɔtɔde wo xa denbayae bɛ. Wo xa e kɔn naxaba Sayamalekɛ Dangi Sali sɛrɛxɛ ra."},{"book":"Yɛtɛ sɔtɔɛ","chapter":"12","verse":"22","text":"Wo na gɛ xuruse kɔn naxabade, wo xa a wuli maso naadɛ gbanyi nun naadɛ sɛɛtie ma hisopi burɛxɛ ra. Mixi yo naxa mini a xa banxi kui han gɛɛsɛgɛ."},{"book":"Yɛtɛ sɔtɔɛ","chapter":"12","verse":"23","text":"Alatala na Misira bɔxi isa di singe faxafe ra, a dangima nɛ banxie xun ma, wuli na naxee naadɛ gbanyi nun a sɛɛtie ma. A mu tinma kanari yo xa so wo xɔnyi."},{"book":"Yɛtɛ sɔtɔɛ","chapter":"12","verse":"24","text":"Wo nun wo xa die xa yi yaamari ratinmɛ ɲɛ yo ɲɛ abadan."},{"book":"Yɛtɛ sɔtɔɛ","chapter":"12","verse":"25","text":"Wo na so bɔxi kui Alatala naxan laayidixi wo bɛ, wo xa yi sali raba a ki ma."},{"book":"Yɛtɛ sɔtɔɛ","chapter":"12","verse":"26","text":"Wo xa die na wo maxɔrin, ‹Yi sali munse masenma won bɛ,›"},{"book":"Yɛtɛ sɔtɔɛ","chapter":"12","verse":"27","text":"wo xa e yaabi, ‹Sayamalekɛ Dangi Sali sɛrɛxɛ nan a ra. Won na rabama Alatala bɛ naxan dangi Isirayilakae xa banxie xun ma Misira, alako e xa ratanga, Misirakae tan xa faxa.›»"},{"book":"Yɛtɛ sɔtɔɛ","chapter":"12","verse":"28","text":"Isirayilakae naxa na yaamari ratinmɛ alɔ Alatala a masenxi Munsa nun Haruna bɛ ki naxɛ."},{"book":"Yɛtɛ sɔtɔɛ","chapter":"12","verse":"29","text":"Kɔɛ tagi Alatala naxa di singe birin faxa Misira bɔxi kui, kelife Firawuna kibanyi kanyi xa di singe ma, a sa dɔxɔ geelimani xa di singe ra. A naxa xuruse xa di singe fan birin faxa."},{"book":"Yɛtɛ sɔtɔɛ","chapter":"12","verse":"30","text":"Na kui Firawuna naxa keli kɔɛ ra, a tan, a xa kuntigie, nun Misirakae birin, e fa e wa xui rate, barima banxi keren mu lu faxɛ mu ti dɛnnaxɛ."},{"book":"Yɛtɛ sɔtɔɛ","chapter":"12","verse":"31","text":"Na kɔɛ ra Firawuna naxa Munsa nun Haruna xili, a a fala e bɛ, «Wo nun Isirayilakae, wo mini n ma ɲama ya ma. Wo siga, wo sa Alatala batu, alɔ wo nu wama a xɔn ma ki naxɛ."},{"book":"Yɛtɛ sɔtɔɛ","chapter":"12","verse":"32","text":"Wo xa wo xa xurusee xanin, alɔ wo a falaxi ki naxɛ. Wo siga! Wo xa duba n fan bɛ.»"},{"book":"Yɛtɛ sɔtɔɛ","chapter":"12","verse":"33","text":"Misirakae nu gbataxi Isirayilakae xa siga. E nu a fala, «Xa e mu sigama, won birin fama nɛ sɔntɔde!»"},{"book":"Yɛtɛ sɔtɔɛ","chapter":"12","verse":"34","text":"Na nan a ra Isirayilakae naxa taami ramulanxi mafilin e xa dugie kui, beenu taami xa te. E naxa taami nun taami ramulanse dɔxɔ e xun ma, e fa siga."},{"book":"Yɛtɛ sɔtɔɛ","chapter":"12","verse":"35","text":"Isirayilakae naxa gbeti, xɛɛma, nun dugie makula Misirakae ma alɔ Munsa a fala e bɛ ki naxɛ."},{"book":"Yɛtɛ sɔtɔɛ","chapter":"12","verse":"36","text":"Alatala naxa a ragiri Misirakae xa tin Isirayilakae waxɔnfe ra. Na kui Isirayilakae naxa se gbegbe sɔtɔ Misirakae yi ra."},{"book":"Yɛtɛ sɔtɔɛ","chapter":"12","verse":"37","text":"Isirayilakae naxa keli Ramesesi, sigafe Sukɔti. Xɛmɛ wulu kɛmɛ senni nu na, bafe ginɛe nun dimɛdie ra."},{"book":"Yɛtɛ sɔtɔɛ","chapter":"12","verse":"38","text":"Mixi gbɛtɛe fan naxa bira e fɔxɔ ra, a nun gɔɔrɛ gbegbe mɔɔli birin."},{"book":"Yɛtɛ sɔtɔɛ","chapter":"12","verse":"39","text":"E naxa taami gan, na taami lɛbinitare ramulanxi ra, e faxi naxan na e xun ma kelife Misira. Na taami mu nu texi, barima Misirakae to e keri, e mu nɔ fandɛ rafalade."},{"book":"Yɛtɛ sɔtɔɛ","chapter":"12","verse":"40","text":"Isirayilakae nu bara ɲɛ kɛmɛ naani ɲɛ tongo saxan naba Misira."},{"book":"Yɛtɛ sɔtɔɛ","chapter":"12","verse":"41","text":"Na ɲɛ kɛmɛ naani ɲɛ tongo saxan ɲɔn lɔxɔɛ yati, Alatala xa ɲama birin mini Misira bɔxi ra na nɛ."},{"book":"Yɛtɛ sɔtɔɛ","chapter":"12","verse":"42","text":"Alatala to na kɔɛ radangi Isirayila ɲama raminife ra Misira, a lanma Isirayilakae birin xa na kɔɛ xungbilenyi radangi Alatala matɔxɔfe ra ɲɛ yo ɲɛ."},{"book":"Yɛtɛ sɔtɔɛ","chapter":"12","verse":"43","text":"Alatala naxa yi sɛriyɛ so Munsa nun Haruna yi ra Sayamalekɛ Dangi Sali xa fe ra, «Mixi yo naxa na sɛrɛxɛ don naxan mu findixi Isirayilaka ra."},{"book":"Yɛtɛ sɔtɔɛ","chapter":"12","verse":"44","text":"Wo xa konyi sunnaxie nɔma a donde,"},{"book":"Yɛtɛ sɔtɔɛ","chapter":"12","verse":"45","text":"kɔnɔ wo xa walikɛ naxee kelixi yire gbɛtɛ, e naxa a don."},{"book":"Yɛtɛ sɔtɔɛ","chapter":"12","verse":"46","text":"Na sɛrɛxɛ xa don banxi nan kui, wo naxa a sube xanin tande, wo naxa a xɔri yo gira."},{"book":"Yɛtɛ sɔtɔɛ","chapter":"12","verse":"47","text":"Isirayila ɲama birin xa Sayamalekɛ Dangi Sali raba."},{"book":"Yɛtɛ sɔtɔɛ","chapter":"12","verse":"48","text":"Xa wo xa xɔɲɛ nde wama Sayamalekɛ Dangi Sali rabafe Alatala xa binyɛ bun ma, fo a xa xɛmɛ birin sunna a xa denbaya kui. Xa a bara na raba, a nɔma na sali rabade alɔ Isirayilakae. Kɔnɔ sunnataree mu nɔma a donde."},{"book":"Yɛtɛ sɔtɔɛ","chapter":"12","verse":"49","text":"Lasiri nun xɔɲɛ birin na na sɛriyɛ bun ma.»"},{"book":"Yɛtɛ sɔtɔɛ","chapter":"12","verse":"50","text":"Isirayilaka birin naxa a raba, alɔ Alatala Munsa nun Haruna yamarixi ki naxɛ."},{"book":"Yɛtɛ sɔtɔɛ","chapter":"12","verse":"51","text":"Na lɔxɔɛ yati, Alatala naxa Isirayilakae ramini Misira bɔxi ra, e lanxundɛ ki ma."}]}