{"data":[{"book":"Numeri","chapter":"16","verse":"1","text":"Kora mwanakomana waIzhari, mwanakomana waKohati, mwanakomana waRevhi, navamwe vaRubheni, Dhatani naAbhiramu, vanakomana vaEriabhi, naOni mwanakomana waPoreti, vakazvikudza"},{"book":"Numeri","chapter":"16","verse":"2","text":"uye vakamukira Mozisi. Vakanga vane varume mazana maviri namakumi mashanu avaIsraeri, vatungamiri vaizivikanwa kwazvo muungano vakanga vagadzwa kuti vave nhengo dzamakurukota."},{"book":"Numeri","chapter":"16","verse":"3","text":"Vakauya vari chikwata kuti vazopikisa Mozisi naAroni vakati kwavari, “Mazonyanya zvino! Ungano yose itsvene, mumwe nomumwe wavo zvake, uye Jehovha ari pakati pavo. Zvino munozviisireiko pamusoro peungano yaJehovha?”"},{"book":"Numeri","chapter":"16","verse":"4","text":"Mozisi akati anzwa izvozvo, akawira pasi nechiso."},{"book":"Numeri","chapter":"16","verse":"5","text":"Ipapo akati kuna Kora navateveri vake vose, “Mangwanani Jehovha acharatidza kuti vanhu vake ndavapi uye kuti mutsvene ndiani, uye achaita kuti munhu uyo aswedere kwaari. Munhu waachasarudza ndiye waachaswededza kwaari."},{"book":"Numeri","chapter":"16","verse":"6","text":"Iwe Kora, navateveri vako vose munofanira kuita izvi: Torai hadyana dzezvinonhuhwira"},{"book":"Numeri","chapter":"16","verse":"7","text":"uye mangwana muise moto nezvinonhuhwira madziri mugoenda nadzo pamberi paJehovha. Munhu achasarudzwa naJehovha ndiye achava mutsvene. Imi vaRevhi mazonyanya zvino!”"},{"book":"Numeri","chapter":"16","verse":"8","text":"Mozisi akatizve kuna Kora, “Chinzwai zvino, imi vaRevhi!"},{"book":"Numeri","chapter":"16","verse":"9","text":"Ko, hazvina kukwana kwamuri here kuti Mwari wavaIsraeri akakutsaurai pakati peungano yavaIsraeri vose akakuswededzai pedyo naye kuti muite basa patabhenakeri yaJehovha uye kuti mumire pamberi peungano mugovashandira?"},{"book":"Numeri","chapter":"16","verse":"10","text":"Akakuswededzai imi nehama dzenyu ivo vaRevhi, asi zvino mava kuedza kubvuta upristawo."},{"book":"Numeri","chapter":"16","verse":"11","text":"Uku kurwa naJehovha zvamadai kusungana pamwe chete iyemi navose vanokuteverai. Aroni ndianiko wamunopopotera?”"},{"book":"Numeri","chapter":"16","verse":"12","text":"Ipapo Mozisi akadana Dhatani naAbhiramu, vanakomana vaEriabhi. Asi ivo vakati, “Hatiuyiko!"},{"book":"Numeri","chapter":"16","verse":"13","text":"Hazvina kukwana here kuti makatibudisa munyika inoyerera mukaka nouchi kuti muzotiurayira murenje? Uye iye zvino munoda kubata ushe pamusoro pedu here?"},{"book":"Numeri","chapter":"16","verse":"14","text":"Pamusoro pezvo, hamuna kutisvitsa kunyika inoyerera mukaka nouchi kana kutipa nhaka yeminda neminda yemizambiringa. Muchada kutumbura meso avanhu ava here? Haiwa, isu hatiuyiko!”"},{"book":"Numeri","chapter":"16","verse":"15","text":"Ipapo Mozisi akatsamwa zvikuru akati kuna Jehovha, “Musagamuchira chipiriso chavo. Handina kutovatorera kana mbongoro, uye handina kutadzira kana mumwe wavo.”"},{"book":"Numeri","chapter":"16","verse":"16","text":"Mozisi akati kuna Kora, “Iwe navose vanokutevera munofanira kumira pamberi paJehovha mangwana, iwe, naivo naAroni."},{"book":"Numeri","chapter":"16","verse":"17","text":"Murume mumwe nomumwe ngaatore hadyana yake aise zvinonhuhwira mairi, hadyana mazana maviri namakumi mashanu pamwe chete mugodziisa pamberi paJehovha. Iwe naAroni munofanira kuuyawo nehadyana dzenyu.”"},{"book":"Numeri","chapter":"16","verse":"18","text":"Saka murume mumwe nomumwe akatora hadyana yake, akaisa moto nezvinonhuhwira mairi, uye vakamira naMozisi naAroni pamukova wokupinda muTende Rokusangana."},{"book":"Numeri","chapter":"16","verse":"19","text":"Kora akati aunganidza vateveri vake vose vaipikisana navo pamukova wokupinda muTende Rokusangana, kubwinya kwaJehovha kwakaonekwa neungano yose."},{"book":"Numeri","chapter":"16","verse":"20","text":"Jehovha akati kuna Mozisi naAroni,"},{"book":"Numeri","chapter":"16","verse":"21","text":"“Zvitsaurei imi paungano iyi kuitira kuti ndivaparadze izvozvi.”"},{"book":"Numeri","chapter":"16","verse":"22","text":"Asi Mozisi naAroni vakawira pasi nezviso zvavo vakadanidzira zvikuru vachiti, “Haiwa Mwari, Mwari wemweya yavanhu vose, mungatsamwira ungano yose here munhu mumwe chete angotadza?”"},{"book":"Numeri","chapter":"16","verse":"23","text":"Ipapo Jehovha akati kuna Mozisi,"},{"book":"Numeri","chapter":"16","verse":"24","text":"“Uti kuungano, ‘Sudurukai mubve pamatende aKora, Dhatani naAbhiramu.’ ”"},{"book":"Numeri","chapter":"16","verse":"25","text":"Mozisi akasimuka akaenda kuna Dhatani naAbhiramu uye vakuru veIsraeri vakamutevera."},{"book":"Numeri","chapter":"16","verse":"26","text":"Akayambira ungano akati, “Sudurukai mubve pamatende avanhu vakaipa ava! Musabata chinhu chipi zvacho chinenge chiri chavo, kuti murege kuparadzwa nokuda kwezvivi zvavo zvose.”"},{"book":"Numeri","chapter":"16","verse":"27","text":"Saka vakasuduruka vakabva pamatende aKora, Dhatani naAbhiramu. Dhatani naAbhiramu vakanga vabuda kunze uye vakanga vakamira navakadzi vavo, vana navacheche vari pamukova pamatende avo."},{"book":"Numeri","chapter":"16","verse":"28","text":"Ipapo Mozisi akati, “Muchaziva nezvizvi kuti Jehovha akandituma kuti ndiite zvinhu izvi zvose uye kuti dzakanga dzisiri pfungwa dzangu:"},{"book":"Numeri","chapter":"16","verse":"29","text":"Kana varume ava vakafa savamwe vanhu uye vakasangana nezvinongoitika kuvanhu vose, ipapo Jehovha anenge asina kundituma."},{"book":"Numeri","chapter":"16","verse":"30","text":"Asi kana Jehovha akauyisa chimwe chinhu chitsva, uye nyika ikashamisa muromo wayo ikavamedza, nezvose zvavo, uye vakaburukira muguva vari vapenyu, ipapo muchaziva kuti varume ava vazvidza Jehovha.”"},{"book":"Numeri","chapter":"16","verse":"31","text":"Akati achangopedza kutaura zvose izvi, pasi pavo pakatsemuka"},{"book":"Numeri","chapter":"16","verse":"32","text":"uye nyika ikashamisa muromo wayo ikavamedza, nenhumbi dzavo navanhu vose vaKora nezvinhu zvavo zvose."},{"book":"Numeri","chapter":"16","verse":"33","text":"Vakaburukira muguva vari vapenyu, nezvinhu zvavo zvose; nyika ikavafukidza, vakaparara vakabva pakati peungano."},{"book":"Numeri","chapter":"16","verse":"34","text":"Pavakachema, vaIsraeri vose vakanga vakavakomba vakatiza, vachidanidzira vachiti, “Nyika ichatimedza nesuwo!”"},{"book":"Numeri","chapter":"16","verse":"35","text":"Ipapo moto wakabuda uchibva kuna Jehovha ukaparadza varume mazana maviri namakumi mashanu vakanga vachipisira zvinonhuhwira."},{"book":"Numeri","chapter":"16","verse":"36","text":"Jehovha akati kuna Mozisi,"},{"book":"Numeri","chapter":"16","verse":"37","text":"“Taurira Ereazari mwanakomana waAroni, muprista, kuti abvise hadyana parufuse agoparadzira mazimbe kure nokuti hadyana itsvene,"},{"book":"Numeri","chapter":"16","verse":"38","text":"idzo hadyana dzavarume vaye vakatadza vakaurayiwa. Pwanyai hadyana mugoita chifukidziro chearitari nadzo, nokuti dzakauyiswa pamberi paJehovha dzikava tsvene. Ngadzive chiratidzo kuvaIsraeri.”"},{"book":"Numeri","chapter":"16","verse":"39","text":"Saka Ereazari muprista akaunganidza hadyana dzendarira dzakauya navaya vakanga vapiswa, akaita kuti dzipwanyiwe kuti dzigova chifukidzo chearitari,"},{"book":"Numeri","chapter":"16","verse":"40","text":"sezvaakarayirwa naJehovha kubudikidza naMozisi. Ichi chaiva chirangaridzo kuvaIsraeri chokuti hakuna munhu anofanira kupisira zvinonhuhwira pamberi paJehovha kunze kwechizvarwa chaAroni kuti aregere kuzofanana naKora navateveri vake."},{"book":"Numeri","chapter":"16","verse":"41","text":"Fume mangwana, ungano yose yavaIsraeri yakapopotera Mozisi naAroni. Vakati, “Imi makauraya vanhu vaJehovha.”"},{"book":"Numeri","chapter":"16","verse":"42","text":"Asi ungano yakati yaungana pamwe chete ichipikisana naMozisi naAroni vakatarira kuTende Rokusangana, pakarepo gore rikaifukidza uye kubwinya kwaJehovha kukaonekwa."},{"book":"Numeri","chapter":"16","verse":"43","text":"Ipapo Mozisi naAroni vakaenda mberi kweTende Rokusangana,"},{"book":"Numeri","chapter":"16","verse":"44","text":"uye Jehovha akati kuna Mozisi,"},{"book":"Numeri","chapter":"16","verse":"45","text":"“Ibva paungano iyi kuti ndivaparadze iye zvino.” Ipapo vakawira pasi nezviso zvavo."},{"book":"Numeri","chapter":"16","verse":"46","text":"Zvino Mozisi akati kuna Aroni, “Tora hadyana yako ugoisa zvinonhuhwira mairi pamwe chete nomoto unobva paaritari, uchimbidze kuenda kuungano undovayananisira. Hasha dzabuda dzichibva kuna Jehovha; denda ratotanga.”"},{"book":"Numeri","chapter":"16","verse":"47","text":"Saka Aroni akaita sezvakarehwa naMozisi, akamhanyira pakati peungano. Denda rakanga ratotanga pakati pavanhu, asi Aroni akapisira zvinonhuhwira akavayananisira."},{"book":"Numeri","chapter":"16","verse":"48","text":"Akamira pakati pavapenyu navakafa, denda rikamirawo."},{"book":"Numeri","chapter":"16","verse":"49","text":"Asi vanhu zviuru gumi nezvina namazana manomwe vakafa nedenda, vachiwedzera pane vaya vakanga vafa nokuda kwaKora."},{"book":"Numeri","chapter":"16","verse":"50","text":"Ipapo Aroni akadzokera kuna Mozisi pamukova wokupinda muTende Rokusangana, nokuti denda rakanga rapera."}]}