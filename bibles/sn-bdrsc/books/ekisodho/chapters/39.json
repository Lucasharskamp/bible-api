{"data":[{"book":"Ekisodho","chapter":"39","verse":"1","text":"Kubva pawuru yebhuruu nepepuru netsvuku, vakaita nguo dzakarukwa dzoushumiri munzvimbo tsvene. Vakaitawo nguo tsvene dzaAroni, sokurayira kwakaita Jehovha kuna Mozisi."},{"book":"Ekisodho","chapter":"39","verse":"2","text":"Vakaita efodhi yegoridhe, wuru yebhuruu, pepuru netsvuku, uye nomucheka wakarukwa zvakaisvonaka."},{"book":"Ekisodho","chapter":"39","verse":"3","text":"Vakapambadzira goridhe rikava marata matete uye vakagura tuwaya kuti tupfekerwe muwuru yebhuruu, yepepuru netsvuku uye mumucheka wakaisvonaka, basa remhizha ino unyanzvi."},{"book":"Ekisodho","chapter":"39","verse":"4","text":"Vakaita zvipenga zvapapfudzi zveefodhi, zvaibatanidzwa pana mamwe makona ayo maviri, kuti isimbiswe."},{"book":"Ekisodho","chapter":"39","verse":"5","text":"Bhanhire rayo romuchiuno rakarukwa nounyanzvi rakanga rakafanana nayo, zvaive chinhu chimwe neefodhi uye zvakagadzirwa negoridhe, newuru yebhuruu, nepepuru netsvuku nomucheka wakarukwa zvakaisvonaka, sokurayirwa kwakaitwa Mozisi naJehovha."},{"book":"Ekisodho","chapter":"39","verse":"6","text":"Vakagadzira matombo eonikisi vakaanyudza mukati mamaruva egoridhe uye vakanyora norunyoro rwokutema padombo sezvinoitwa padombo rechisimbiso ramazita avanakomana vaIsraeri."},{"book":"Ekisodho","chapter":"39","verse":"7","text":"Ipapo vakaisa pamapenga apamapfudzi eefodhi matombo echirangaridzo chavana vaIsraeri sokurayira kwaJehovha kuna Mozisi."},{"book":"Ekisodho","chapter":"39","verse":"8","text":"Vakaita chidzitiro chechipfuva, basa remhizha ino unyanzvi. Vakachiita seefodhi: negoridhe, uye wuru yebhuruu, pepuru netsvuku, uye nomucheka wakarukwa zvakaisvonaka."},{"book":"Ekisodho","chapter":"39","verse":"9","text":"Chakanga chakaenzana mativi acho ose ari mana, chakaenzana nechanza39:9 masendimita angaita 23  paurefu uye chakaenzana nechanza paupamhi uye chakapetwa kaviri."},{"book":"Ekisodho","chapter":"39","verse":"10","text":"Ipapo vakagadzira mitsara mina yamatombo anokosha pamusoro pacho. Mumutsara wokutanga makanga mune ibwe rerubhi, topazi nebheriri;"},{"book":"Ekisodho","chapter":"39","verse":"11","text":"mumutsara wechipiri maiva netekoisi, nesafire uye neemaradhi;"},{"book":"Ekisodho","chapter":"39","verse":"12","text":"mumutsara wechitatu maiva nejasindi, neagati uye neametisiti;"},{"book":"Ekisodho","chapter":"39","verse":"13","text":"mumutsara wechina maiva nekirisoriti, neonikisi uye nejasipa. Akanga akagadzirwa mukati mamaruva egoridhe."},{"book":"Ekisodho","chapter":"39","verse":"14","text":"Paiva namatombo gumi namaviri, rimwe richimirira rimwe ramazita avanakomana vaIsraeri, rimwe nerimwe rakanyorwa, sorunyoro rwakatemwa padombo sechisimbiso, chine rimwe ramazita amarudzi gumi namaviri."},{"book":"Ekisodho","chapter":"39","verse":"15","text":"Chidzitiro chechipfuva vakachiitirawo uketani hwakarukwa negoridhe rakaisvonaka, rwakaita setambo."},{"book":"Ekisodho","chapter":"39","verse":"16","text":"Vakaita maruva maviri egoridhe nemhete mbiri dzegoridhe, uye vakasungirira mhete idzi pana mamwe amakona maviri echidzitiro chechipfuva."},{"book":"Ekisodho","chapter":"39","verse":"17","text":"Vakasungirira humwe uketani huviri hwegoridhe pamhete dzapamakona echidzitiro chechipfuva,"},{"book":"Ekisodho","chapter":"39","verse":"18","text":"uye mimwe miromo youketani pamaruva maviri, zvichibatanidzwa pazvipenga zvapamapfudzi eefodhi nechemberi."},{"book":"Ekisodho","chapter":"39","verse":"19","text":"Vakagadzira mhete dzegoridhe mbiri vakadzibatanidza namamwe makona maviri echidzitiro chechipfuva pamupendero nechomukati pedyo neefodhi."},{"book":"Ekisodho","chapter":"39","verse":"20","text":"Ipapo vakagadzira dzimwezve mhete mbiri dzegoridhe uye vakadzibatanidza nechepasi pezvipenga zvamapfudzi pamberi peefodhi, pedyo nemusono uri nechapamusoro pebhanhire romuchiuno refodhi."},{"book":"Ekisodho","chapter":"39","verse":"21","text":"Vakasungirira mhete dzapachidzitiro chapachipfuva pamhete dzapaefodhi netambo yebhuruu, ichiibatanidza nebhanhire romuchiuno kuitira kuti chidzitiro chechipfuva chirege kubva paefodhi, sokurayira kwaJehovha kuna Mozisi."},{"book":"Ekisodho","chapter":"39","verse":"22","text":"Vakaita jasi reefodhi nomucheka webhuruu yoga, basa romuruki,"},{"book":"Ekisodho","chapter":"39","verse":"23","text":"rakazaruka pakati pejasi sokuzaruka kwekora, uye mupendero wakapoteredza buri iri, kuitira kuti rirege kubvaruka."},{"book":"Ekisodho","chapter":"39","verse":"24","text":"Vakaita matamba ewuru yebhuruu, nepepuru netsvuku nomucheka wakarukwa zvakaisvonaka wakapoteredza mupendero wejasi."},{"book":"Ekisodho","chapter":"39","verse":"25","text":"Uye vakaita matare egoridhe rakaisvonaka uye vakaabatanidza achipoteredza mupendero pakati pamatamba."},{"book":"Ekisodho","chapter":"39","verse":"26","text":"Matare namatamba akanga achipesana akapoteredza mupendero wejasi rinofanira kupfekwa pakushumira, sokurayira kwaJehovha kuna Mozisi."},{"book":"Ekisodho","chapter":"39","verse":"27","text":"Vakaitira Aroni navanakomana vake, majasi omucheka wakaisvonaka, basa romuruki,"},{"book":"Ekisodho","chapter":"39","verse":"28","text":"uye nguwani yomucheka wakaisvonaka, bhanhire romucheka romumusoro uye nenguo dzapasi dzomucheka wakarukwa zvakaisvonaka."},{"book":"Ekisodho","chapter":"39","verse":"29","text":"Ndaza yacho yakanga iri yomucheka wakarukwa zvakaisvonaka wewuru yebhuruu, pepuru netsvuku, basa romuruki, sokurayira kwaJehovha kuna Mozisi."},{"book":"Ekisodho","chapter":"39","verse":"30","text":"Vakagadzira ndiro, korona tsvene, yegoridhe rakaisvonaka uye yakanyorwa pairi, sorunyoro rwapachisimbiso, kuti: mutsvene kuna jehovha."},{"book":"Ekisodho","chapter":"39","verse":"31","text":"Ipapo vakasungirira tambo yebhuruu pairi kuti ibatanidzwe nenguwani, sokurayira kwaJehovha kuna Mozisi."},{"book":"Ekisodho","chapter":"39","verse":"32","text":"Saka basa rose patabhenakeri, Tende Rokusangana, rakapera. VaIsraeri vakaita zvinhu zvose sezvakanga zvarayirwa naJehovha kuna Mozisi."},{"book":"Ekisodho","chapter":"39","verse":"33","text":"Ipapo vakauya netabhenakeri kuna Mozisi:"},{"book":"Ekisodho","chapter":"39","verse":"34","text":"chifukidzo chamatehwe amakondobwe akapendwa zvitsvuku, chifukidzo chamatehwe emombe dzomugungwa nezvidzitiro zvokudzivirira;"},{"book":"Ekisodho","chapter":"39","verse":"35","text":"areka yeChipupuriro namapango ayo nechifunhiro chokuyananisa;"},{"book":"Ekisodho","chapter":"39","verse":"36","text":"tafura nemidziyo yayo dzose nechingwa choKuratidza;"},{"book":"Ekisodho","chapter":"39","verse":"37","text":"zvigadziko zvomwenje zvegoridhe rakaisvonaka nemitsara yacho yemwenje, nhumbi dzayo dzose, namafuta omwenje;"},{"book":"Ekisodho","chapter":"39","verse":"38","text":"aritari yegoridhe, mafuta okuzodza, zvinonhuhwira kwazvo nechidzitiro chapamukova wetende;"},{"book":"Ekisodho","chapter":"39","verse":"39","text":"aritari yendarira, chiparo chayo chendarira, mapango ayo nemidziyo yayo yose;"},{"book":"Ekisodho","chapter":"39","verse":"40","text":"zvidzitiro zvoruvazhe namatanda nezvigadziko zvarwo, uye chidzitiro chapamukova woruvazhe;"},{"book":"Ekisodho","chapter":"39","verse":"41","text":"uye jasi rakarukwa rinopfekwa pakushumira munzvimbo tsvene, zvose nguo tsvene dzaAroni muprista nenguo dzavanakomana vake pavanoshumira savaprista."},{"book":"Ekisodho","chapter":"39","verse":"42","text":"VaIsraeri vakanga vaita basa rose sokurayira kwaJehovha kuna Mozisi."},{"book":"Ekisodho","chapter":"39","verse":"43","text":"Mozisi akaongorora basa uye akaona kuti vakanga variita sokurayira kwakanga kwaita Jehovha. Saka Mozisi akavaropafadza."}]}