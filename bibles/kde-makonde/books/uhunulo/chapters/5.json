{"data":[{"book":"Uhunulo","chapter":"5","verse":"1","text":"Anepo nangu nkuchona chitabu munkono wa kunkono wa ayula aikêle nchiteng'u anecho cha chifalume. Na chitabu anecho chílembwije nkati na pannima na chíhungwije kwa vihungo saba vivêle na mihuli."},{"book":"Uhunulo","chapter":"5","verse":"2","text":"Nkumwona malaika avêle na dimongo, wahubili kwa kunonoha lidi wachidoni, “Nnani avaikidîle kuvinamatula vihungo na kuchihunukula anecho chitabu?”"},{"book":"Uhunulo","chapter":"5","verse":"3","text":"Henga nanga munu kulihunde wala pachilambo wala pachinu pavanu vahwîle anahulwile kuchihunukula chitabu anecho na kulola nkati."},{"book":"Uhunulo","chapter":"5","verse":"4","text":"Nangu nkukuta namene kwa kuva, nanga munu anavaikidile kuchihunukula chitabu anecho au kulola nkati."},{"book":"Uhunulo","chapter":"5","verse":"5","text":"Bahi nsele yumo muavala vasele nkunguhaulila kuchidoni, “Unakute! Lola, uhimba wa nnitawa lya Yuda, ahalôka nnikolo lya Nfalume Daudi, ànishinda. Nang'e ànahulula kuvinamatula anevyo vihungo saba na kuchihunukula anecho chitabu.”"},{"book":"Uhunulo","chapter":"5","verse":"6","text":"Bahi nangu nkumwona Mwana wa Ungandolo aimidìlè ching'ati chiteng'u cha chifalume chidingukwîje na avila viumbe ncheche na avala vasele. Ungandolo aneyo áonekene muchi ànisinjwa na ávele na dimembe saba na meho saba, na meho anelo nni disungu saba dya Nnungu5:6 Kuyamba mana la disungu saba, lola Uhunulo 1:4. ditumwîje pachilambo chammalele."},{"book":"Uhunulo","chapter":"5","verse":"7","text":"Aneyo Mwana wa Ungandolo nkuhwena, nkuchitwala achila chitabu munkono wa kunkono wa ayula aikêle nchiteng'u cha chifalume."},{"book":"Uhunulo","chapter":"5","verse":"8","text":"Bahi ayula Mwana wa Ungandolo pachitwete chihi achila chitabu, upala avila viumbe ncheche na avala vasele ishilini na ncheche, nkuhunama muyo mwa ayula Mwana wa Ungandolo. Kila chiumbe na kila nsele ányakwile ching'wenya-ng'wenya na bakuli ya zahabu yombêle ubani, na anewo ubani nni maombi la vanu va Nnungu. Ching'wenya-ng'wenya"},{"book":"Uhunulo","chapter":"5","verse":"9","text":"Na vanang'o váimba luhimu aluno lwahambi uvachidoni,"},{"book":"Uhunulo","chapter":"5","verse":"10","text":"Ùvatendile kuva ufalume na makuhani uchinga vantumikile Nnungu wetu,"},{"book":"Uhunulo","chapter":"5","verse":"11","text":"Anepo nangu nkulola kavila, nkupilikana lidi lya malaika vohe vachidingwîke achila chiteng'u cha chifalume, na avila viumbe ncheche na vasele ishilini na ncheche. Na isabu ya anevo malaika yávele maelufu kwa maelufu na mamiliyoni kwa mamiliyoni."},{"book":"Uhunulo","chapter":"5","verse":"12","text":"Malaika anevo vánonoha lidi uvaimba kuchidoni,"},{"book":"Uhunulo","chapter":"5","verse":"13","text":"Anepo nangu nkupilikana viumbe vyammalele vya kulihunde na pachilambo na pachinu pavanu vahwîle na m'bahali, uviimba kuchidoni,"},{"book":"Uhunulo","chapter":"5","verse":"14","text":"Na avila viumbe ncheche vivêle na umi nkuhaula kuchidoni, “Amina.” Na avala vasele nkuhunama, nkwabudu."}]}