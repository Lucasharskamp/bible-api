{"data":[{"book":"Genesis","chapter":"13","verse":"1","text":"Zo trok Abram met zijn vrouw en al zijn bezittingen uit Egypte weg, de Négeb in, en Lot met hem."},{"book":"Genesis","chapter":"13","verse":"2","text":"Abram was zeer rijk aan vee, aan zilver en goud."},{"book":"Genesis","chapter":"13","verse":"3","text":"Van de Négeb trok hij geleidelijk voort naar Betel, naar de plaats tussen Betel en Ai, waar al eerder zijn tent had gestaan,"},{"book":"Genesis","chapter":"13","verse":"4","text":"en waar hij vroeger een altaar had gebouwd; daar riep Abram de naam van Jahweh aan."},{"book":"Genesis","chapter":"13","verse":"5","text":"Ook Lot, die met Abram was meegetrokken, bezat schapen, runderen en tenten."},{"book":"Genesis","chapter":"13","verse":"6","text":"De landstreek echter liet niet toe, dat zij bij elkaar bleven wonen; want hun bezittingen waren zo groot, dat zij onmogelijk bij elkaar konden blijven."},{"book":"Genesis","chapter":"13","verse":"7","text":"Telkens rees er twist tussen de veeherders van Abram en de veeherders van Lot; bovendien woonden ook de Kanaänieten en de Perizzieten nog in die streek."},{"book":"Genesis","chapter":"13","verse":"8","text":"Daarom zei Abram tot Lot: Laat er toch geen onenigheid zijn tussen mij en u, tussen mijn en uw herders; want we zijn toch broers van elkaar."},{"book":"Genesis","chapter":"13","verse":"9","text":"Ligt niet het hele land voor u open? Trek dus liever van mij weg; gaat gij links, dan ga ik rechts; gaat gij rechts, dan ga ik links."},{"book":"Genesis","chapter":"13","verse":"10","text":"Lot sloeg zijn ogen op en zag, dat de hele Jordaanstreek overvloed van water had; voordat Jahweh Sodoma en Gomorra had verdelgd, was ze, tot Sóar toe, als de tuin van Jahweh, als het land van Egypte."},{"book":"Genesis","chapter":"13","verse":"11","text":"Daarom koos Lot de hele Jordaanstreek voor zich, en trok op naar het oosten. Zo gingen ze uiteen."},{"book":"Genesis","chapter":"13","verse":"12","text":"Abram bleef in het land Kanaän wonen, maar Lot vestigde zich in de steden van de Jordaanstreek, en sloeg zijn tenten op tot Sodoma toe,"},{"book":"Genesis","chapter":"13","verse":"13","text":"ofschoon de mannen van Sodoma zeer slecht waren en zwaar zondigden tegen Jahweh."},{"book":"Genesis","chapter":"13","verse":"14","text":"Jahweh sprak tot Abram, nadat Lot zich van hem gescheiden had: Sla uw ogen op, en blik van de plaats, waar ge staat Naar het noorden en zuiden, het oosten en westen."},{"book":"Genesis","chapter":"13","verse":"15","text":"Al het land, dat ge ziet, zal Ik geven aan u En uw kroost voor altijd."},{"book":"Genesis","chapter":"13","verse":"16","text":"Ik zal uw nageslacht talrijk maken Als het stof der aarde. Als iemand het stof der aarde kan tellen, Dan zal hij ook uw geslacht kunnen tellen."},{"book":"Genesis","chapter":"13","verse":"17","text":"Sta op, doorkruis het land in zijn lengte en breedte, Want aan u zal Ik het geven!"},{"book":"Genesis","chapter":"13","verse":"18","text":"Toen brak Abram zijn tenten op, en ging te Hebron wonen bij de eik van Mamre, en bouwde daar een altaar voor Jahweh."}]}