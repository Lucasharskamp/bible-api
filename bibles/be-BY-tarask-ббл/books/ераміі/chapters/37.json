{"data":[{"book":"ЕРАМІІ","chapter":"37","verse":"1","text":"Замест Еханіі, сына Ёакімавага, цараваў Сэдэкія, сын Ёсіі, якога Навухаданосар, цар Вавілонскі, паставіў царом у зямлі Юдэйскай."},{"book":"ЕРАМІІ","chapter":"37","verse":"2","text":"Ні ён, ні слугі ягоныя, ні народ краіны ня слухалі словаў Госпада, якія казаў Ён празь Ерамію прарока."},{"book":"ЕРАМІІ","chapter":"37","verse":"3","text":"Цар Сэдэкія паслаў Егухала, сына Сэлэміі, і Сафонію, сына Маасэевага, сьвятара, да Ераміі прарока сказаць: «памаліся за нас Госпаду Богу нашаму»."},{"book":"ЕРАМІІ","chapter":"37","verse":"4","text":"Ерамія тады яшчэ свабодна ўваходзіў і выходзіў сярод народа, бо ня ўвязьнілі яго ў цямніцу."},{"book":"ЕРАМІІ","chapter":"37","verse":"5","text":"Тым часам войска фараонава выступіла зь Егіпта, і Халдэі, якія аблягалі Ерусалім, пачуўшы вестку пра тое, адступілі ад Ерусаліма."},{"book":"ЕРАМІІ","chapter":"37","verse":"6","text":"І было слова Гасподняе Ерамію прароку:"},{"book":"ЕРАМІІ","chapter":"37","verse":"7","text":"так кажа Гасподзь Бог Ізраілеў: так скажэце цару Юдэйскаму, які паслаў вас да Мяне спытацца ў Мяне: вось, войска фараонавае, якое ішло да вас з дапамогаю, вернецца ў зямлю сваю, у Егіпет;"},{"book":"ЕРАМІІ","chapter":"37","verse":"8","text":"а Халдэі зноў прыйдуць і будуць ваяваць супроць горада гэтага, і возьмуць яго і спаляць яго агнём."},{"book":"ЕРАМІІ","chapter":"37","verse":"9","text":"Так кажа Гасподзь: не ашуквайце сябе, кажучы: «мусова адыдуць ад нас Халдэі», бо яны не адыдуць;"},{"book":"ЕРАМІІ","chapter":"37","verse":"10","text":"калі б вы нават разьбілі ўсё войска Халдэяў, якія ваююць супроць вас, і засталіся б у іх толькі параненыя, дык і тыя ўсталі б, кожны з намёту свайго, і спалілі б горад гэты агнём."},{"book":"ЕРАМІІ","chapter":"37","verse":"11","text":"У той час, калі войска Халдэйскае адступіла ад Ерусаліма, з прычыны войска фараонавага,"},{"book":"ЕРАМІІ","chapter":"37","verse":"12","text":"Ерамія пайшоў зь Ерусаліма, каб сысьці ў зямлю Веньямінавую, хаваючыся адтуль сярод народа."},{"book":"ЕРАМІІ","chapter":"37","verse":"13","text":"Але калі ён быў у браме Веньямінавай, начальнік варты, які там быў, на імя Ірэія, сын Сэлэміі, сына Ананіі, затрымаў Ерамію прарока, сказаўшы: «ты хочаш перабегчы да Халдэяў?»."},{"book":"ЕРАМІІ","chapter":"37","verse":"14","text":"Ерамія сказаў: гэта - хлусьня; я не хачу перабегчы да Халдэяў. Але ён не паслухаў яго, і ўзяў Ірэія Ерамію і прывёў яго да князёў."},{"book":"ЕРАМІІ","chapter":"37","verse":"15","text":"Князі раззлаваліся на Ерамію і білі яго, і ўвязьнілі яго ў цямніцу, у дом Ёнатана пісца, бо зрабілі яго цямніцаю."},{"book":"ЕРАМІІ","chapter":"37","verse":"16","text":"Калі Ерамія ўвайшоў у цямніцу і ў склеп, і прабыў там Ерамія шмат дзён,"},{"book":"ЕРАМІІ","chapter":"37","verse":"17","text":"цар Сэдэкія паслаў і ўзяў яго. І пытаўся ў яго цар у доме сваім таемна і сказаў: «ці няма слова ад Госпада?», Ерамія сказаў: «ёсьць», і сказаў: «ты будзеш аддадзены ў рукі цара Вавілонскага»."},{"book":"ЕРАМІІ","chapter":"37","verse":"18","text":"І сказаў Ерамія цару Сэдэкіі: «чым я зграшыў перад табою і перад слугамі тваімі, і перад народам гэтым, што вы пасадзілі мяне ў цямніцу?"},{"book":"ЕРАМІІ","chapter":"37","verse":"19","text":"і дзе вашыя прарокі, якія прарочылі вам, кажучы: «цар Вавілонскі ня пойдзе супроць вас і супроць зямлі гэтай»?"},{"book":"ЕРАМІІ","chapter":"37","verse":"20","text":"І сёньня паслухай, спадару мой цар, хай упадзе дараваньне маё перад аблічча тваё; не вяртай мяне ў дом Ёнатана пісца, каб мне не памерці там»."},{"book":"ЕРАМІІ","chapter":"37","verse":"21","text":"І даў загад цар Сэдэкія, каб увязьнілі Ерамію ў двары варты і давалі яму па кавалку хлеба на дзень з вуліцы пекараў, пакуль ня кончыўся ўвесь хлеб у горадзе. І так заставаўся Ерамія ў двары варты."}]}