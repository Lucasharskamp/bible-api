{"data":[{"book":"2 Petro","chapter":"3","verse":"1","text":"Vadikani, zvino iyi ndiyo tsamba yangu yechipiri. Ndakanyora dzose dziri mbiri sechiyeuchidzo, kuti ndimutse ndangariro dzenyu pakufunga kutsvene."},{"book":"2 Petro","chapter":"3","verse":"2","text":"Ndinoda kuti murangarire mashoko akataurwa kare navaprofita vatsvene uye nomurayiro wakapiwa naIshe noMuponesi wedu kubudikidza navapostori venyu."},{"book":"2 Petro","chapter":"3","verse":"3","text":"Chokutanga, munofanira kunzwisisa kuti mumazuva okupedzisira vaseki vachauya vachiseka, vachitevera kuchiva kwenyama yavo."},{"book":"2 Petro","chapter":"3","verse":"4","text":"Vachati, “Kuripiko ‘kuuya’ kwaakavimbisa? Kubvira pakufa kwakaita madzibaba edu, zvinhu zvose zvinoramba zvakaita sezvazvakanga zvakaita kubva pakusikwa kwenyika.”"},{"book":"2 Petro","chapter":"3","verse":"5","text":"Asi vanokanganwa nobwoni kuti kare neshoko raMwari denga rakavapo uye nyika ikaumbwa ichibva mumvura uye ikaitwa nemvura."},{"book":"2 Petro","chapter":"3","verse":"6","text":"Nemvura zhinji iyoyi, nyika yenguva iyoyo yakamedzwa uye ikaparadzwa."},{"book":"2 Petro","chapter":"3","verse":"7","text":"Neshoko rimwe chete irori denga riripo zvino nenyika zvakachengeterwa moto, zvakachengeterwa zuva rokutongwa nerokuparadzwa kwavanhu vasingadi Mwari."},{"book":"2 Petro","chapter":"3","verse":"8","text":"Asi musakanganwa chinhu chimwe chete ichi, vadikani, kuti: Kuna Ishe zuva rimwe chete rakaita sechiuru chamakore, uye chiuru chamakore chakaita sezuva rimwe chete."},{"book":"2 Petro","chapter":"3","verse":"9","text":"Ishe haanonoki kuita zvaakavimbisa, sokunonoka kunonzwisiswa navamwe. Ane mwoyo murefu nemi, haadi kuti ani zvake arasike, asi kuti vose vatendeuke."},{"book":"2 Petro","chapter":"3","verse":"10","text":"Asi zuva raIshe richauya sembavha. Matenga achapfuura nokutinhira; zvirimo zvichaparadzwa nomoto, uye nyika nezvose zviri mairi zvichabudiswa pachena."},{"book":"2 Petro","chapter":"3","verse":"11","text":"Sezvo zvinhu zvose zvichizoparadzwa nenzira iyi, imi munofanira kuva vanhu vakadini? Munofanira kurarama muutsvene uye nomukutya Mwari,"},{"book":"2 Petro","chapter":"3","verse":"12","text":"muchitarisira zuva raMwari uye makarindira kusvika kwaro. Zuva iro richauyisa kuparadzwa kwedenga nomoto, uye zvirimo zvichanyauka nokupisa."},{"book":"2 Petro","chapter":"3","verse":"13","text":"Asi sezvaakavimbisa, isu tinotarisira denga idzva nenyika itsva, iwo musha wavakarurama."},{"book":"2 Petro","chapter":"3","verse":"14","text":"Saka zvino, vadikani, sezvo muchitarisira zvinhu izvi, shingairai kuti muwanikwe musina gwapa, musina chamunopomerwa uye muno rugare naye."},{"book":"2 Petro","chapter":"3","verse":"15","text":"Muzive izvi kuti mwoyo murefu waIshe wedu unoreva ruponeso, sokunyorerwa kwamakaitwa naPauro hama yedu, nouchenjeri hwaakapiwa naMwari."},{"book":"2 Petro","chapter":"3","verse":"16","text":"Anonyora zvimwe chetezvo mutsamba dzake dzose, achitaura nyaya idzodzi. Tsamba dzake dzine zvimwe zvikukutu kuti zvinzwisiswe, zvinominamiswa navasingazivi uye vanhu vasina simba, sezvavanoita mamwe Magwaro, kusvikira vaparadzwa."},{"book":"2 Petro","chapter":"3","verse":"17","text":"Naizvozvo vadikani, sezvo mava kuziva zvinhu izvi, garai makarindira kuti murege kutsauswa nokudarika kwavasina murayiro uye mukawa kubva pakusimba kwenyu."},{"book":"2 Petro","chapter":"3","verse":"18","text":"Asi kurai munyasha nomukuziva Ishe noMuponesi wedu, Jesu Kristu."}]}