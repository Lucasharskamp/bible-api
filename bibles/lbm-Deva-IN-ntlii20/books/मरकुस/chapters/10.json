{"data":[{"book":"मरकुस","chapter":"10","verse":"1","text":"तब यीशु न उत सी उठ क यहूदिया प्रदेश को सीमा म अऊर यरदन नदी को पार आयो। अऊर भीड़ ओको जवर फिर सी जमा भय गयी, अऊर ऊ अपनो रीति को अनुसार उन्ख फिर सी सिखावन लग्यो।"},{"book":"मरकुस","chapter":"10","verse":"2","text":"तब फरीसियों न ओको जवर आय क ओकी बातों म फसावन लायी ओको सी पुच्छ्यो, “का हमरो नियम को अनुसार यो ठीक हय कि आदमी ख अपनी पत्नी ख छोड़चिट्ठी देन कि अनुमति देवय हय?”"},{"book":"मरकुस","chapter":"10","verse":"3","text":"यीशु न उन्ख उत्तर दियो, “कि मूसा न तुम्ख का आज्ञा दियो हय?”"},{"book":"मरकुस","chapter":"10","verse":"4","text":"मूसा न अनुमति दियो हय कि, “छोड़चिट्ठी लिख क देन अऊर छोड़न की आज्ञा दियो हय।”"},{"book":"मरकुस","chapter":"10","verse":"5","text":"यीशु न उन्को सी कह्यो, “तुम्हरो मन की कठोरता को वजह मूसा न तुम्हरो लायी यो आज्ञा लिख्यो।”"},{"book":"मरकुस","chapter":"10","verse":"6","text":"पर शास्त्र म लिख्यो हय सुरूवात सी परमेश्वर न नर अऊर नारी कर क् उन्ख बनायो हय।"},{"book":"मरकुस","chapter":"10","verse":"7","text":"येकोलायी आदमी अपनो माय-बाप सी अलग होय क अपनी पत्नी को संग रहेंन,"},{"book":"मरकुस","chapter":"10","verse":"8","text":"अऊर हि दोयी एक शरीर होयेंन; येकोलायी हि अब दोय नहीं पर एक शरीर हंय।"},{"book":"मरकुस","chapter":"10","verse":"9","text":"येकोलायी “जेक परमेश्वर न जोड़्यो हय ओख आदमी अलग नहीं करे।”"},{"book":"मरकुस","chapter":"10","verse":"10","text":"हि जब घर गयो त चेलावों न येको बारे म यीशु सी पुच्छ्यो।"},{"book":"मरकुस","chapter":"10","verse":"11","text":"१०:११ मत्ती ५:३२; १ कुरिन्थियों ७:१०,११ओन उन्को सी कह्यो, “जो कोयी अपनी पत्नी ख छोड़ क दूसरी सी बिहाव करय हय त ऊ अपनी पहिली पत्नी को विरोध म व्यभिचार करय हय।"},{"book":"मरकुस","chapter":"10","verse":"12","text":"अऊर एक पत्नी जो अपनो पति ख छोड़ क दूसरों सी बिहाव करय त वा भी व्यभिचार करय हय।”"},{"book":"मरकुस","chapter":"10","verse":"13","text":"तब लोग बच्चां ख यीशु को जवर लान लग्यो कि ऊ ओख छूवय, पर चेलावों न लोगों ख डाट्यो।"},{"book":"मरकुस","chapter":"10","verse":"14","text":"यीशु न यो देख गुस्सा म होय क उन्को सी कह्यो, “बच्चा ख मोरो जवर आवन देवो अऊर उन्ख मना मत करो, कहालीकि परमेश्वर को राज्य असोच को हय।"},{"book":"मरकुस","chapter":"10","verse":"15","text":"१०:१५ मत्ती १८:३मय तुम सी सच कहू हय कि जो कोयी परमेश्वर को राज्य ख बच्चा को जसो स्वीकार नहीं करय, ऊ उन्म कभी नहीं सिर पायेंन।”"},{"book":"मरकुस","chapter":"10","verse":"16","text":"तब ओन बच्चां ख गोदी म लियो, अऊर उन पर हाथ रख क आशीर्वाद दियो।"},{"book":"मरकुस","chapter":"10","verse":"17","text":"जब यीशु उत सी निकल क रस्ता म जाय रह्यो होतो, त एक आदमी ओको जवर दौड़ क आयो, अऊर ओको आगु घुटना पर होय क ओको सी पुच्छ्यो, “हे उत्तम गुरु, अनन्त जीवन पावन लायी मय का करू?”"},{"book":"मरकुस","chapter":"10","verse":"18","text":"यीशु न ओको सी कह्यो, “तय मोख उत्तम कहालीकि कह्य हय?” केवल परमेश्वर ख छोड़ क। “कोयी भी उत्तम नहाय।"},{"book":"मरकुस","chapter":"10","verse":"19","text":"तय परमेश्वर कि आज्ञा ख त जानय हय: ‘हत्या नहीं करनो, व्यभिचार नहीं करनो, चोरी नहीं करनो, झूठी गवाही नहीं देनो, छल नहीं करनो, अपनो बाप अऊर अपनी माय को आदर करनो।’”"},{"book":"मरकुस","chapter":"10","verse":"20","text":"ओन यीशु सी कह्यो, “हे गुरु, इन सब ख मय छोटो होतो तब सी मानतो आयो हय।”"},{"book":"मरकुस","chapter":"10","verse":"21","text":"यीशु न प्रेम सी ओको तरफ देख क कह्यो, “तोरो म एक बात की कमी हय। जा, जो कुछ तोरो हय ओख बेच क गरीबों ख दे, तब तोख स्वर्ग म धन मिलेंन, तब आय क मोरो पीछू चल।”"},{"book":"मरकुस","chapter":"10","verse":"22","text":"ऊ आदमी या बात ख सुन क ओको चेहरा पर उदासी छाय गयी, अऊर ऊ दु:खी होय क चली गयो, कहालीकि ऊ बहुत धनी होतो।"},{"book":"मरकुस","chapter":"10","verse":"23","text":"यीशु न चारयी तरफ देख क अपनो चेलावों सी कह्यो, “धनवानों ख परमेश्वर को राज्य म सिरनो कितनो कठिन हय!”"},{"book":"मरकुस","chapter":"10","verse":"24","text":"हि चेला ओको बातों सी अचम्भित भयो। येको पर यीशु न फिर सी उन्को सी कह्यो; “हे बच्चा, जो धन पर भरोसा रखय हय, उन्को लायी परमेश्वर को राज्य म सिरनो कितनो कठिन हय?"},{"book":"मरकुस","chapter":"10","verse":"25","text":"परमेश्वर को राज्य म अमीर आदमी को सिरनो सी ऊंट को लायी सूई को नाक म सी होय क निकल जानो सहज हय!” शहर की दिवार अऊर द्वार को बाहेर व्यापारी ऊंट ख दिखातो हुयो"},{"book":"मरकुस","chapter":"10","verse":"26","text":"चेला बहुतच अचम्भित होय क आपस म कहन लग्यो, “त फिर कौन को उद्धार होय सकय हय?”"},{"book":"मरकुस","chapter":"10","verse":"27","text":"यीशु न उन्को तरफ देख क कह्यो, “यो आदमी लायी असम्भव हय, परमेश्वर लायी नहाय, पर परमेश्वर लायी सब कुछ सम्भव हय।”"},{"book":"मरकुस","chapter":"10","verse":"28","text":"पतरस ओको सी कहन लग्यो, “देखो, हम त सब कुछ छोड़ क तोरो पीछू भय गयो हय।”"},{"book":"मरकुस","chapter":"10","verse":"29","text":"यीशु न कह्यो, “मय तुम सी सच कहू हय कि असो कोयी नहाय, जेन मोरो अऊर मोरो सुसमाचार को लायी घर यां भाऊ-बहिनों यां माय-बाप यां बालबच्चा यां खेतो ख छोड़ दियो हय,"},{"book":"मरकुस","chapter":"10","verse":"30","text":"अऊर अब यो समय को जीवन म सौ गुना मिलेंन, घर अऊर भाऊ-बहिन अऊर माय अऊर बालबच्चा अऊर खेतो म, पर सताव को संग अऊर आवन वालो युग म अनन्त जीवन मिलेंन।"},{"book":"मरकुस","chapter":"10","verse":"31","text":"१०:३१ मत्ती २०:१६; लूका १३:३०पर बहुत सो जो आगु हंय, हि पीछू होयेंन, अऊर जो पीछू हंय, हि आगु होयेंन।”"},{"book":"मरकुस","chapter":"10","verse":"32","text":"हि यरूशलेम ख जातो हुयो रस्ता म होतो, अऊर यीशु उन्को आगु-आगु चल रह्यो होतो: चेला घबरायो हुयो होतो अऊर जो लोग ओको पीछू-पीछू चल रह्यो होतो हि डरयो हुयो होतो। तब ऊ फिर उन बारयी चेलावों ख अलग लिजाय क उन्को सी जो बात ओको पर घटन वाली होती ओख बतावन लग्यो।"},{"book":"मरकुस","chapter":"10","verse":"33","text":"“सुनो, हम यरूशलेम जाय रह्यो हंय, जित आदमी को बेटा मुख्य याजकों अऊर धर्मशास्त्रियों को हाथ सौंप दियो जायेंन। अऊर हि ओख मारन लायी दोष लगायेंन। अऊर फिर गैरयहूदियों को हाथ म सौंप दियो जायेंन।"},{"book":"मरकुस","chapter":"10","verse":"34","text":"हि ओकी मजाक उड़ायेंन, ओको पर थूकेंन, ओख कोड़ा सी मार क ओख मार डालेंन, अऊर तीन दिन बाद ऊ फिर सी जीन्दो होयेंन।”"},{"book":"मरकुस","chapter":"10","verse":"35","text":"तब जब्दी को दोय टुरा याकूब अऊर यूहन्ना यीशु को जवर आय क कह्यो, “हे गुरु, हम चाहजे हंय कि जो कुछ हम तोरो सी मांगबो, ऊ तय हमरो लायी करे।”"},{"book":"मरकुस","chapter":"10","verse":"36","text":"अऊर यीशु न कह्यो, “तुम का चाहवय हय कि मय तुम्हरो लायी करू?”"},{"book":"मरकुस","chapter":"10","verse":"37","text":"उन्न यीशु सी कह्यो, “जब तुम अपनो महिमामय राज्य को सिंहासन पर बैठ्यो, तब हम असो चाहवय हय कि हम म सी एक तोरो दायो तरफ अऊर दूसरों तोरो बायो तरफ बैठे।”"},{"book":"मरकुस","chapter":"10","verse":"38","text":"यीशु न उन्को सी कह्यो, “तुम नहीं जानय कि का मांग रह्यो हय? जो दु:ख को कटोरा मय पीवन पर हय, का तुम पी सकय हय? अऊर जो मरन को बपतिस्मा मय लेन पर हय, का तुम ले सकय हय?”"},{"book":"मरकुस","chapter":"10","verse":"39","text":"उन्न ओको सी कह्यो, “हम सी होय सकय हय।”"},{"book":"मरकुस","chapter":"10","verse":"40","text":"पर मोरो अधिकार नहाय कि मय कौन ख चुनू कि कौन कित बैठेंन, केवल परमेश्वरच ओको लायी जागा तैयार करेंन कि कौन मोरो दायो अऊर बायो बैठेंन।”"},{"book":"मरकुस","chapter":"10","verse":"41","text":"यो सुन क दसो चेलावों याकूब अऊर यूहन्ना की बातों पर नाराज भय गयो।"},{"book":"मरकुस","chapter":"10","verse":"42","text":"१०:४२ लूका २२:२५,२६तब यीशु न उन्ख जवर बुलाय क उन्को सी कह्यो, “तुम जानय भी हय कि जो हेथेंन को शासक समझ्यो जावय हंय, हि उन पर शासन करय हंय; अऊर उन्म जो बड़ो हंय, उन पर अधिकार जतावय हंय,"},{"book":"मरकुस","chapter":"10","verse":"43","text":"१०:४३ मत्ती २३:११; मरकुस ९:३५; लूका २२:२६पर तुम म सी असो नहाय, जो कोयी तुम म सी बड़ो होनो चाहवय हय, ऊ सब को सेवक बने;"},{"book":"मरकुस","chapter":"10","verse":"44","text":"अऊर जो कोयी तुम म मुख्य बननो चाहवय हय, ऊ सब को सेवक बने।"},{"book":"मरकुस","chapter":"10","verse":"45","text":"कहालीकि मय आदमी को बेटा येकोलायी नहीं आयो कि अपनी सेवा करावन, बल्की दूसरों कि सेवा करन, अऊर लोगों को पापों की कीमत चुकावन लायी अपनो जीवन देन आयो होतो।”"},{"book":"मरकुस","chapter":"10","verse":"46","text":"हि यरीहो नगर म पहुंच्यो, अऊर जब ऊ अऊर ओको चेलावों, अऊर एक बड़ी भीड़ यरीहो सी निकलत होती, त बरतिमाई नाम को एक अन्धा भिखारी, जो तिमाई को बेटा होतो, सड़क को किनार बैठ्यो होतो।"},{"book":"मरकुस","chapter":"10","verse":"47","text":"जब ऊ सुन्यो कि यो नासरत निवासी यीशु हय, त पुकार पुकार क कहन लग्यो, “हे यीशु! दाऊद को बेटा! मोरो पर दया करो!”"},{"book":"मरकुस","chapter":"10","verse":"48","text":"बहुत सो न डाट क कह्यो कि ऊ चुप रहे। पर ऊ अऊर भी पुकारन लग्यो, “हे दाऊद की सन्तान, मोरो पर दया कर!”"},{"book":"मरकुस","chapter":"10","verse":"49","text":"तब यीशु न रुक क कह्यो, “ओख बुलाव।”"},{"book":"मरकुस","chapter":"10","verse":"50","text":"ऊ अपनो कपड़ा फेक क उछल पड़यो, अऊर यीशु को जवर आयो।"},{"book":"मरकुस","chapter":"10","verse":"51","text":"येको पर यीशु न ओको सी कह्यो, “तय का चाहवय हय कि मय तोरो लायी करू?”"},{"book":"मरकुस","chapter":"10","verse":"52","text":"यीशु न ओको सी कह्यो, “चली जा, तोरो विश्वास न तोख चंगो करयो हय।”"}]}