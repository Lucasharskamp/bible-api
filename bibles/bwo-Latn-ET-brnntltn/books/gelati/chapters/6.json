{"data":[{"book":"Gelati","chapter":"6","verse":"1","text":"Ti eshwotso! ash iko morro finar b́daatsetka wotiyal shayiri ash wottswots it han naari asho maac' nefon káátswere, ernmó neewere man naari fadewots ndihrawok'o ntooko korde'e."},{"book":"Gelati","chapter":"6","verse":"2","text":"Ititsi ik ikets k'oshoko kuri mango kurde'e, mank'oon Krstos nemo s'eentsitute."},{"book":"Gelati","chapter":"6","verse":"3","text":"Asho konwor k'oshwotsiyere b́k'ants keewo b́deshawo «Taa k'oshwotsiyere bogfe» err biasabiyal b́ tookoniye b́ ant'elciri."},{"book":"Gelati","chapter":"6","verse":"4","text":"Asho ik ikon b́took fino shu'arr fadbe'e, maniyere il b́ tooko k'oshwotsnton nohiyo b́woterawon b́ tooku s'uz bín b́ it'et keewo daatsitwe."},{"book":"Gelati","chapter":"6","verse":"5","text":"Ik ik asho b́ took kuro kurdek'o bísh geyife."},{"book":"Gelati","chapter":"6","verse":"6","text":"Doo shishyi aap'tso daniru asho bín daniyirwonton sheeng keew jamó kayde'e."},{"book":"Gelati","chapter":"6","verse":"7","text":"It tooko ant'elck'ayere, asho b́k'es'et b́ shooktso b́wottsotse Ik'ats kasho faleratse."},{"book":"Gelati","chapter":"6","verse":"8","text":"B́ meetso gene'úshosh shookirwo b́meetsatse k'iro k'es'etwe, shayiro geneúshosh shooketwo shayiratse dúre dúri kasho k'es'etwe."},{"book":"Gelati","chapter":"6","verse":"9","text":"Maac'o k'ut'dek'o no k'azetka wotiyal b́dúro b́bodor mááy katso nokakwitwotse sheeng fino finosh maawk'ayone."},{"book":"Gelati","chapter":"6","verse":"10","text":"And wotts aawo nodetstsotse ash jamwotssh bítsnor amaniru ashuwotssh sheeng keewo k'alwone."},{"book":"Gelati","chapter":"6","verse":"11","text":"Aawk'o een een fidalwotsn han t kíshoon t guut'tsok'o s'iilere!"},{"book":"Gelati","chapter":"6","verse":"12","text":"Gofo itametwok'o iti kic'irwots úratse sheeng araar be'ewo geyiru ashuwotsiye. Han k'alirwotswere Krstos mask'aliyatse tuutson gishewo boats b́boraawok'owa ettniye."},{"book":"Gelati","chapter":"6","verse":"13","text":"Boohe it meetsats it'osha ettni gofo itametwok'owo bogeyiri bako gof amtswotswor dab botokish nemo koratsne."},{"book":"Gelati","chapter":"6","verse":"14","text":"Nodoonz Iyesus Krstos mask'aliyoniyere okoon k'oshon it'o tiatse wokowe, jit hanatse tuutson datso tiatse k'alewtsere, taawere datsatse k'alewtsere."},{"book":"Gelati","chapter":"6","verse":"15","text":"Mansh gof amonu gof amk'azonu eegor k'alratse, k'alitwoniyere azeets handro wotoniye."},{"book":"Gelati","chapter":"6","verse":"16","text":"Memeri shuutso shoyiru jamwotsnat Ik'i jir wotts Isra'el ashuwotssh jeenonat mhretiyon wotowe."},{"book":"Gelati","chapter":"6","verse":"17","text":"Ti atsatse fa'a jot'eetsi shoro Iyesusk twottsok'o b́kitsirwotse haniyak konúwor taan kic'ik'aye."},{"book":"Gelati","chapter":"6","verse":"18","text":"Ti eshwotso! nodoonz Iyesus Krstos s'aato it shayironton wotowe! Amen."}]}