{"data":[{"book":"Mwanduso","chapter":"12","verse":"1","text":"Mndewa Mulungu kamulongela Abulamu, “Segela muna iisi yako, leka ndugu zako na kaye ya tati yako na uhite kuna iisi yondanikulagusile."},{"book":"Mwanduso","chapter":"12","verse":"2","text":"Nizakutenda uwe kabila kulu"},{"book":"Mwanduso","chapter":"12","verse":"3","text":"Nizawatemela mate wose wowokutemela mate weye,"},{"book":"Mwanduso","chapter":"12","verse":"4","text":"Abulamu viyasegele Halani kakala na miyaka malongo saba na tano, fana Mndewa Mulungu viyamulongele kutenda. Na Lutu kahita hamwe nayo."},{"book":"Mwanduso","chapter":"12","verse":"5","text":"Abulamu kamsola Salayi muke wake, na mwihwage Lutu na vinhu vake vose na wanhu wose wowawapatile uko Halani. Wasegela kuhita isi ya Kanaani."},{"book":"Mwanduso","chapter":"12","verse":"6","text":"Abulamu kafosa muna iisi ya Shekemu, hanhu heli na mbiki mkulu uko Mole. Lusita ulo Wakanaani wakala wokala muna iisi iyo."},{"book":"Mwanduso","chapter":"12","verse":"7","text":"Mndewa Mulungu kamulawilila Abulamu na kamulongela, “Ino iyo iisi yondaniweng'he welesi wako.” Maabaho Abulamu kamzengela lupango Mndewa Mulungu, yoyamulawilile."},{"book":"Mwanduso","chapter":"12","verse":"8","text":"Viyafosile yayo, kasegela mbaka kuna mulima uli ubanzi wa ulawilo wa zua wa Beseli, kasimika hema jake hagati ya Beseli ubanzi wa uswelo wa zua na bululu da Ayi ubanzi wa ulawilo wa zua. Baho iviya kamzengela Mndewa Mulungu lupango na kamtambikila."},{"book":"Mwanduso","chapter":"12","verse":"9","text":"Maabaho Abulamu kagendelela kulawa hanhu mbaka hanhu ubanzi wa Negebu."},{"book":"Mwanduso","chapter":"12","verse":"10","text":"Kuna iisi ya Kanani kukala na nzala. Ivo Abulamu kahita Misili kukala uko fana mgeni, kwaviya nzala ikala ng'hulu muna iisi."},{"book":"Mwanduso","chapter":"12","verse":"11","text":"Viyakalile habehi kufika Misili, kamulongela Salayi muke wake, “Novimanya kuwa weye kwa muke lumondo."},{"book":"Mwanduso","chapter":"12","verse":"12","text":"Lusita Wamisili vondawakuwone, wezalonga kuwa weye muke wangu, ivo wezanikoma na kukuleka."},{"book":"Mwanduso","chapter":"12","verse":"13","text":"Uwalongele kuwa weye kwa lumbu jangu, muladi kwa ichimu icho wezanitendela yanogile na kunileka mgima kwa ichimu chako.”"},{"book":"Mwanduso","chapter":"12","verse":"14","text":"Abulamu viyengile Misili, Wamisili wamuwona muke wake kakala lumondo."},{"book":"Mwanduso","chapter":"12","verse":"15","text":"Wakulu womtaza mfalume viwamuwone Salayi, wamtogoza kwa mfalume na kagaligwa muna imhongono ya mfalume."},{"book":"Mwanduso","chapter":"12","verse":"16","text":"Kwa ichimu cha Salayi, mfalume kamtendela yanogile Abulamu na kahokela ng'hondolo na ng'ombe na vihongwe wa chilume na wa chike na watumwa wa chilume na wa chike na ngamiya."},{"book":"Mwanduso","chapter":"12","verse":"17","text":"Mbali Mndewa Mulungu kamgaza mfalume na wanhu wose weli muimhongono yake kwa matamu makulu kwa ichimu cha Salayi muke wa Abulamu."},{"book":"Mwanduso","chapter":"12","verse":"18","text":"Maabaho mfalume kamtanga Abulamu na kamuuza, “Chino choni chounitendele? Habali hunilongele kuwa kakala muke wako?"},{"book":"Mwanduso","chapter":"12","verse":"19","text":"Habali kulonga kuwa ino mwali wako na niye nimsola kuwa muke wangu? Lelo ayo muke wako, msole na msegele hano.”"},{"book":"Mwanduso","chapter":"12","verse":"20","text":"Maabaho mfalume kawalongela wanhu wake wamuleke Abulamu yasegele hamwe na muke wake na vinhu vake vose."}]}