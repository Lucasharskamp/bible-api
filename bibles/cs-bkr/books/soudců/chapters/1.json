{"data":[{"book":"Soudců","chapter":"1","verse":"1","text":"Stalo se pak po smrti Jozue, otázali se synové Izraelští Hospodina, řkouce: Kdo z nás potáhne proti Kananejskému napřed, aby bojoval s ním?"},{"book":"Soudců","chapter":"1","verse":"2","text":"Jimž řekl Hospodin: Juda nechť táhne, aj, dal jsem tu zemi v ruku jeho."},{"book":"Soudců","chapter":"1","verse":"3","text":"(Řekl pak byl Juda Simeonovi bratru svému: Potáhni se mnou k dobývání losu mého, abychom bojovali proti Kananejskému, a já také potáhnu s tebou k dobývání losu tvého. I táhl s ním Simeon."},{"book":"Soudců","chapter":"1","verse":"4","text":"Tedy vytáhl Juda, i dal Hospodin Kananejského a Ferezejského v ruce jejich, a porazili z nich v Bezeku deset tisíc mužů."},{"book":"Soudců","chapter":"1","verse":"5","text":"Nebo nalezše Adonibezeka v Bezeku, bojovali proti němu, a porazili Kananejského i Ferezejského."},{"book":"Soudců","chapter":"1","verse":"6","text":"Když pak utíkal Adonibezek, honili ho, a chytivše jej, zutínali mu palce u rukou i noh."},{"book":"Soudců","chapter":"1","verse":"7","text":"Tedy řekl Adonibezek: Sedmdesáte králů s uťatými palci u rukou i noh svých sbírali drobty pod stolem mým; jakž jsem činil, tak odplatil mi Bůh. I přivedli jej do Jeruzaléma, a tam umřel."},{"book":"Soudců","chapter":"1","verse":"8","text":"Nebo byli vybojovali synové Juda Jeruzalém, a vzavše jej, zbili obyvatele jeho ostrostí meče a město vypálili."},{"book":"Soudců","chapter":"1","verse":"9","text":"Potom také vytáhli synové Judovi, aby bojovali proti Kananejskému, bydlícímu na horách při straně polední i na rovinách."},{"book":"Soudců","chapter":"1","verse":"10","text":"Nebo byl vytáhl Juda proti Kananejskému, kterýž bydlil v Hebronu, (jméno pak Hebronu prvé bylo Kariatarbe,) a pobil Sesaie, a Achimana, a Tolmaie."},{"book":"Soudců","chapter":"1","verse":"11","text":"A odtud byl táhl na obyvatele Dabir, (jméno pak Dabir prvé bylo Kariatsefer)."},{"book":"Soudců","chapter":"1","verse":"12","text":"Kdežto řekl Kálef: Kdo by dobyl Kariatsefer a vzal by je, dám jemu Axu dceru svou za manželku."},{"book":"Soudců","chapter":"1","verse":"13","text":"Tedy dobyl ho Otoniel, syn Cenezův, bratra Kálefova mladšího, i dal jemu Axu dceru svou za manželku."},{"book":"Soudců","chapter":"1","verse":"14","text":"Stalo se pak, že když přišla k němu, ponukla ho, aby prosil otce jejího za pole; i ssedla s osla. A řekl jí Kálef: Cožť jest?"},{"book":"Soudců","chapter":"1","verse":"15","text":"A ona odpověděla: Dej mi dar; poněvadžs mi dal zemi suchou, dej mi také studnice vod. I dal jí Kálef studnice v horních i dolních končinách."},{"book":"Soudců","chapter":"1","verse":"16","text":"Synové také Cinejského, tchána Mojžíšova, odebrali se z města palmového s syny Juda na poušť Judovu, jenž jest k straně polední městu Arad; a odšedše, bydlili s lidem tím."},{"book":"Soudců","chapter":"1","verse":"17","text":"Potom táhl Juda s Simeonem, bratrem svým, a porazili Kananejské přebývající v Sefat, a zkazili je. I nazváno jest jméno města toho Horma."},{"book":"Soudců","chapter":"1","verse":"18","text":"Dobyl také Juda Gázy a pomezí jeho, i Aškalonu s pomezím jeho, též Akaronu a pomezí jeho."},{"book":"Soudců","chapter":"1","verse":"19","text":"Nebo byl Hospodin s Judou, a vyhnal obyvatele hor, ale nevyhnal obyvatelů údolí, proto že vozy železné měli."},{"book":"Soudců","chapter":"1","verse":"20","text":"I dali Kálefovi Hebron, jakož byl mluvil Mojžíš, a vyhnal odtud tři syny Enakovy."},{"book":"Soudců","chapter":"1","verse":"21","text":"Jebuzejského pak, bydlícího v Jeruzalémě, nevyhnali synové Beniamin; protož bydlil Jebuzejský v Jeruzalémě s syny Beniamin až do tohoto dne."},{"book":"Soudců","chapter":"1","verse":"22","text":"Vytáhla také i čeled Jozefova do Bethel, a Hospodin byl s nimi."},{"book":"Soudců","chapter":"1","verse":"23","text":"Nebo shlédla čeled Jozefova Bethel, kteréhožto města jméno prvé bylo Lůza."},{"book":"Soudců","chapter":"1","verse":"24","text":"Uzřevše pak ti špehéři muže vycházejícího z města, řekli jemu: Medle ukaž nám, kudy bychom mohli vjíti do města, a učinímeť milost."},{"book":"Soudců","chapter":"1","verse":"25","text":"Kterýžto ukázal jim, kudy by mohli vjíti do města; i vyhubili to město mečem, muže pak toho se vší čeledí jeho propustili."},{"book":"Soudců","chapter":"1","verse":"26","text":"I šel muž ten do země Hetejských, kdež vystavěl město, a nazval jméno jeho Lůza; to jest jméno jeho až do tohoto dne."},{"book":"Soudců","chapter":"1","verse":"27","text":"Manasses také nevyhnal obyvatelů Betsan a městeček jeho, ani Tanach a městeček jeho, ani obyvatelů Dor a Jibleam, a Mageddo a městeček jejich; i počal Kananejský svobodně bydliti v zemi té."},{"book":"Soudců","chapter":"1","verse":"28","text":"Když se pak zsilil Izrael, uvedl Kananejského pod plat, a maje jej vyhnati, nevyhnal."},{"book":"Soudců","chapter":"1","verse":"29","text":"Efraim také nevyhnal Kananejského bydlícího v Gázer, protož bydlil Kananejský u prostřed něho v Gázer."},{"book":"Soudců","chapter":"1","verse":"30","text":"Zabulon též nevyhnal obyvatelů Cetron, a obyvatelů Naalol, protož bydlil Kananejský u prostřed něho, a dával jemu plat."},{"book":"Soudců","chapter":"1","verse":"31","text":"Asser také nevyhnal obyvatelů Acho a obyvatelů Sidonu, ani Ahalab, ani Achzib, ani Helba, ani Afek, ani Rohob."},{"book":"Soudců","chapter":"1","verse":"32","text":"I bydlil Asser mezi Kananejskými obyvateli země té, nebo nevyhnal jich."},{"book":"Soudců","chapter":"1","verse":"33","text":"Též Neftalím nevyhnal obyvatelů Betsemes, ani obyvatelů Betanat, protož bydlil mezi Kananajeskými přebývajícími v zemi té; a však obyvatelé Betsemes a Betanat dávali jim plat."},{"book":"Soudců","chapter":"1","verse":"34","text":"Ssužovali pak Amorejští syny Dan na horách, tak že nedali jim scházeti do údolí."},{"book":"Soudců","chapter":"1","verse":"35","text":"Nebo počal Amorejský svobodně bydliti na hoře Heres, v Aialon a v Salbim, ale když se zsilila ruka čeledi Jozefovy, uvedeni jsou pod plat."},{"book":"Soudců","chapter":"1","verse":"36","text":"Pomezí pak Amorejského bylo od začátku hor Akrabim, od skály jejich i výše."}]}