{"data":[{"book":"ዔፕሶኔ ዓሶም","chapter":"4","verse":"1","text":"ዓካሪ ፆኦሲ ዒንሢ ናንጎንጎ ጌዒ ዔኤሌ ናንጎ ዒንሢ ናንጋንዳጉዲ ጎዳ ማዾ ዛሎሮ ቱኪንቲ ዓኣሢ፥ ታኣኒ ዒንሢ ሺኢቃኔ።"},{"book":"ዔፕሶኔ ዓሶም","chapter":"4","verse":"2","text":"ቢያ ዎዴ ሴካና ሃንጋና ዎሊ ናሽኪሢና ሃሣ ሚጪንቲሢና ኮሹሞና ዳንዳዒሢና ዓኣያ ማዒ ናንጉዋቴ። 4፡2 ቆላ. 3፡12-13።"},{"book":"ዔፕሶኔ ዓሶም","chapter":"4","verse":"3","text":"ኮሹሞና ናንጊ ናንጊ ዓያኖ ጌኤዦ ዛሎና ጴዻ ፔቱሞ ናንጎ ዶዲ ካፑዋቴ።"},{"book":"ዔፕሶኔ ዓሶም","chapter":"4","verse":"4","text":"ዒንሢ ፔቴ ሃጊ ማዓ ዎዛም ዔኤሊንቴያ ማዔሢጉዲ ፔቴ ዑሢና ፔቴ ዓያናና ዒንሢኮ ዓኣኔ።"},{"book":"ዔፕሶኔ ዓሶም","chapter":"4","verse":"5","text":"ዬያጉዲ ሃሣ ፔቴ ጎዳ፥ ፔቴ ጉሙርቂሢና ፔቴ ዋኣሢ ማስቲሢና ዓኣኔ።"},{"book":"ዔፕሶኔ ዓሶም","chapter":"4","verse":"6","text":"ሃሣ ዬያ ቢያይዳፓ ዑሣ ማዔ፥ ቢያሢና ማዻ፥ ቢያሢና ናንጋ፥ ቢያሢኮ ዓዶ ማዔ፥ ፔቴ ፆኦሲ ዓኣኔ።"},{"book":"ዔፕሶኔ ዓሶም","chapter":"4","verse":"7","text":"ጋዓንቴ ኪሪስቶሴ ዒንጋኒ ማሌ ጎይፆ ኑና ፔቴ ፔቴሢም ፆኦሲኮ ኮሹሞና ዒንጎ ዒንጊፃ ዒንጊንቴኔ።"},{"book":"ዔፕሶኔ ዓሶም","chapter":"4","verse":"8","text":"ዬይያ፦"},{"book":"ዔፕሶኔ ዓሶም","chapter":"4","verse":"9","text":"ዓካሪ «ሌካ ኬስኬኔ» ጌይፃ ሊካ ሳዖ ዴሞ ኬዴያ ማዒባኣያታቴ ሜሌ ዓይጎ ዻዋይ?"},{"book":"ዔፕሶኔ ዓሶም","chapter":"4","verse":"10","text":"ዬይ ሊካ ዴሞ ኬዴሢ ሳዖና ጫሪንጮና ዒኢካ ዓኣ ባኮ ቢያናይዳ ጴዻያ ማዓኒ ጫሪንጮኮ ቢያ ዑፆ ኬስኬሢኬ።"},{"book":"ዔፕሶኔ ዓሶም","chapter":"4","verse":"11","text":"ዒዚ ፔቴ ፔቴሢ ፆኦሲ ማዾም ዳኪንቴዞንሢ፥ ፆኦሲ ማሊፆ ኬኤዛዞንሢ፥ ኮዦ ሃይሶ ኬኤዛዞንሢ፥ ፆኦሲ ዓሶ ሄንቃዞንሢና ዔርዛዞንሢ ማዓንዳጉዲ ዒንጊሢ ዒንጌኔ።"},{"book":"ዔፕሶኔ ዓሶም","chapter":"4","verse":"12","text":"ዬያ ዒ ማዼሢ ዒዛኮ ዑፆ ማዔ፥ ሺኢጲፆ ማኣሮ ዓሶ ዲቻኒና ዒዛ ጉሙርቃ ዓሶ ፆኦሲ ዓሲ ማዻ ማዾ ማዻንዳጉዲ ጊኢጊሻኒኬ።"},{"book":"ዔፕሶኔ ዓሶም","chapter":"4","verse":"13","text":"ዬያጉዲ ሃሣ ፆኦሲ ናዓሢ ጉሙርቂሢና ዔሪሢ ዛላና ጴዻ ፔቱሞ ዴንቂ፥ ኪሪስቶሴ ፓጬ ባኣዚ ባኣያ ኩሙሢ ማዔሢጉዲ ኑኡኒ ኩሙሢ ዓሲ ማዓንዳጉዲኬ።"},{"book":"ዔፕሶኔ ዓሶም","chapter":"4","verse":"14","text":"ዓካሪ ሃካፓ ሴካ ዓሶኮ ዻቢሻ ጌሺፆ ዔርዚፆ ዢባሮና ሴካ ሃንጋ ጌዒ ጌዒ ናይ ኑ ማዓዓኬ።"},{"book":"ዔፕሶኔ ዓሶም","chapter":"4","verse":"15","text":"ዬያይዳፓ ጎኑሞ ናሹሞ ዓያናና ጌስቲ ጌስቲ ቶኦካሢ ማዔ፥ ኪሪስቶሴ ማላኒ ቢያና ኑ ዲዲጫንዳኔ።"},{"book":"ዔፕሶኔ ዓሶም","chapter":"4","verse":"16","text":"ዑፆኮ ዱማ ዱማ ዓኣ ቤዛ ካኣማሢ ኪሪስቶሴናኬ፤ ዑፃ ቢያ ዎላ ዓርቂንቲ ዓኣሢ ዱማ ዱማ ካኣማ ካራናኬ፤ ዬያሮ ፔቴ ፔቴ ዑፆኮ ቤዛ ፔኤም ዒንጊንቴ ማዾ ማዻዛ፥ ዑፃ ቢያ ናሹሞና ዲጪ ዲጪ ዼኤፓኔ። 4፡16 ቆላ. 2፡19።"},{"book":"ዔፕሶኔ ዓሶም","chapter":"4","verse":"17","text":"«ሃይፓ ሴካ ፓሡዋ ማሊሢና ናንጋ፥ ዓይሁዴ ማዒባኣ ዓሶጉዲ ናንጊፖቴ» ጌዒ ጎዳ ሱንፆና ታ ዒንሢም ላቲ ዞራኔ፤"},{"book":"ዔፕሶኔ ዓሶም","chapter":"4","verse":"18","text":"ዔያቶኮ ዒኖ ባይቂፆይዳፓ ዔቄያና ዔያታ ጶቂሡዋኣሢሮ ዒና ዔያቶኮ ዹሜኔ፤ ፆኦሲ ዒንጋ ናንጎይዳፓኣ ዔያታ ሃኬኔ።"},{"book":"ዔፕሶኔ ዓሶም","chapter":"4","verse":"19","text":"«ዓሲ ዎዚ ጋዓንዳይ» ጋዓ ማሊሢ ዔያቶኮ ባይቄሢሮ ፔና ፑርታ ማዾም ዓኣሢ ዒንጌኔ፤ ዬያሮ ቢያ ዎዴ ቦርሲሳ ባኣዚ ማዻኒ ኮሺ ዔያታ ኮዓኔ።"},{"book":"ዔፕሶኔ ዓሶም","chapter":"4","verse":"20","text":"ዒንሢ ጋዓንቴ ኪሪስቶሴ ዛሎና ዔሬሢ ያዺቱዋሴ፤"},{"book":"ዔፕሶኔ ዓሶም","chapter":"4","verse":"21","text":"ጎኔና ዒንሢ ዒዛ ዛሎ ዋይዜኔ፤ ጎኑሞ ዬሱሴና ዓኣሢያ ዒዛይዳፓ ዒንሢ ዔሬኔ።"},{"book":"ዔፕሶኔ ዓሶም","chapter":"4","verse":"22","text":"ዬያሮ ጌሺ ዒንሢ ጎሜ ባንሢ ዔኪ ዓኣዻ ማሊፆና ፑርቴያ፥ ሚና ቤርታ ዒንሢ ናንጋ ናንጎ ሃሹዋቴ። 4፡22 ቆላ. 3፡9።"},{"book":"ዔፕሶኔ ዓሶም","chapter":"4","verse":"23","text":"ዒና ዒንሢኮ ላኣሚንቲ ዓኪ ማዖንጎ።"},{"book":"ዔፕሶኔ ዓሶም","chapter":"4","verse":"24","text":"ጎኔ ፂሉሞና ፆኦሲም ዱማዺሢና ፆኦሲ ማላኒ ማዢንቴ ዓኪ ዓሲ ማዑዋቴ። 4፡24 ማዢ. ማፃ 1፡26፤ ቆላ. 3፡10።"},{"book":"ዔፕሶኔ ዓሶም","chapter":"4","verse":"25","text":"ዬያሮ ሉኡዙሞ ጌስቲፖቴ! ቢያሢ ኑኡኒ ፔቴ ዑሢኮ ዱማ ዱማ ቤሲ ማዔሢሮ ሴካና ሃንጋና ጎኑሞ ኑ ጌስቶም። 4፡25 ዛካ. 8፡16።"},{"book":"ዔፕሶኔ ዓሶም","chapter":"4","verse":"26","text":"ዒንሢ ዻጋዼያ ማዔቴያ ጎሜ ማዓንዳ ጎይሢ ዔኪ ዓኣዺፖቴ፤ ዻጎ ዒንሢኮ ዒንሢ ሃሹዋንቴ ዓቢ ጌሎፓ፤ 4፡26 ዓይኑ. 4፡4።"},{"book":"ዔፕሶኔ ዓሶም","chapter":"4","verse":"27","text":"ሃሣ ፃላሄማኣ ቤሲ ጌሢፖቴ።"},{"book":"ዔፕሶኔ ዓሶም","chapter":"4","verse":"28","text":"ዉኡቃያ ዓኣቴ ሃይፓ ሴካ ዉኡቆፓ፤ ዬያይዳፓ ሜታዼ ዓሲያ ማኣዳንዳ ሚኢሼ ዴንቃኒ ፔ ኩቻ ዶዲ ማማዾንጎ።"},{"book":"ዔፕሶኔ ዓሶም","chapter":"4","verse":"29","text":"ፔቴታዖ ዒንሢኮ ዻንጋፓ ፑርታ ዑኡሲ ኬስኮፓ፤ ጋዓንቴ ዓሲ ዶዲሻያና ፓሣ ባኣዚና ጌስቱዋቴ።"},{"book":"ዔፕሶኔ ዓሶም","chapter":"4","verse":"30","text":"ዒንሢ ጋፒ ዓይላቶፓ ሻንቂንቲ ኬስካንዳ ኬሎ ጎናሲ ዔርዛኒ ፆኦሲ ዒንሢም ዒንጌ፥ ጌኤዦ ዓያኖ ዖዪሲፖቴ።"},{"book":"ዔፕሶኔ ዓሶም","chapter":"4","verse":"31","text":"ዒንሢዳፓ ፑርቱሞ ማሊሢ፥ ዻጋ፥ ጎሪንቲ፥ ዒላቲ፥ ጫሺንታ ዓይጌያ ፑርታ ባኣዚ ቢያ ሃኮንጎ።"},{"book":"ዔፕሶኔ ዓሶም","chapter":"4","verse":"32","text":"ዎላ ሴካና ሃንጋና ኮሺ ዓሲ ሃሣ ዎሊም ማላ ዓሲና ማዑዋቴ፤ ፆኦሲ ኪሪስቶሴ ዛሎና ዒንሢም ዓቶም ጌዔሢጉዲ ዒንሢያ ዎሊም ዓቶም ጋዓያ ማዑዋቴ። 4፡32 ቆላ. 3፡13።"}]}