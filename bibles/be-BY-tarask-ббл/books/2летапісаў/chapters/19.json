{"data":[{"book":"2 ЛЕТАПІСАЎ","chapter":"19","verse":"1","text":"І вяртаўся Ёсафат, цар Юдэйскі, у міры ў дом свой у Ерусалім."},{"book":"2 ЛЕТАПІСАЎ","chapter":"19","verse":"2","text":"І выступіў насустрач яму Іуй, сын Ананіі, празорлівец, і сказаў цару Ёсафату: ці сьлед было табе дапамагаць бязбожніку і любіць ненавісьнікаў Госпада? За гэта на цябе гнеў ад аблічча Гасподняга."},{"book":"2 ЛЕТАПІСАЎ","chapter":"19","verse":"3","text":"Зрэшты, і добрае знойдзена ў табе, бо ты зьнішчыў куміраў у зямлі Юдэйскай і схіліў сэрца тваё да таго, каб ісьціць Бога."},{"book":"2 ЛЕТАПІСАЎ","chapter":"19","verse":"4","text":"І жыў Ёсафат у Ерусаліме. І зноў пачаў ён абыходзіць народ свой ад Вірсавіі да гары Яфрэмавай, і навяртаў іх да Госпада, Бога бацькоў іхніх."},{"book":"2 ЛЕТАПІСАЎ","chapter":"19","verse":"5","text":"І паставіў судзьдзяў на зямлі па ўсіх умацаваных гарадах Юдэі, у кожным горадзе,"},{"book":"2 ЛЕТАПІСАЎ","chapter":"19","verse":"6","text":"і сказаў судзьдзям: глядзеце, што вы робіце, вы чыніце ня суд чалавечы, а суд Госпада; і Ён з вамі ў справе суду."},{"book":"2 ЛЕТАПІСАЎ","chapter":"19","verse":"7","text":"Дык вось, хай будзе страх Гасподні на вас: дзейце абачліва, бо няма ў Госпада Бога нашага няпраўды, ні ўвагі на асобы, ні хабарніцтва."},{"book":"2 ЛЕТАПІСАЎ","chapter":"19","verse":"8","text":"І ў Ерусаліме прыставіў Ёсафат зь лявітаў і сьвятароў і ўзначальцаў пакаленьняў у Ізраіля да суду Гасподняга і да цяжбінаў. І вярнуліся ў Ерусалім."},{"book":"2 ЛЕТАПІСАЎ","chapter":"19","verse":"9","text":"І даў ім загад, кажучы: так дзейце ў страху Гасподнім, зь вернасьцю і з чыстым сэрцам:"},{"book":"2 ЛЕТАПІСАЎ","chapter":"19","verse":"10","text":"ва ўсякай справе спрэчнай, якая паступіць да вас ад братоў вашых, што жывуць у гарадах сваіх, ці пра праліваньне крыві, ці пра закон запаведзі, пастановы і абрады, настаўляйце іх, каб яны не правініліся прад Госпадам і ня было б гневу Ягонага на вас і на братоў вашых; так дзейнічайце, - і вы не зграшыце."},{"book":"2 ЛЕТАПІСАЎ","chapter":"19","verse":"11","text":"І вось Амарыя першасьвятар над вамі ва ўсякай дзеі Гасподняй, а Зэвадыя, сын Ісмаілаў, князь дома Юдавага, у кожнай дзеі цара, і наглядчыкі лявіты перад вамі. Будзьце цьвёрдыя і дзейце, і будзе Гасподзь з добрым."}]}