{"data":[{"book":"1 yohanaḥ","chapter":"2","verse":"1","text":"he priyabālakāḥ, yuṣmābhi ryat pāpaṁ na kriyeta tadarthaṁ yuṣmān pratyetāni mayā likhyante| yadi tu kenāpi pāpaṁ kriyate tarhi pituḥ samīpe 'smākaṁ ekaḥ sahāyo 'rthato dhārmmiko yīśuḥ khrīṣṭo vidyate|"},{"book":"1 yohanaḥ","chapter":"2","verse":"2","text":"sa cāsmākaṁ pāpānāṁ prāyaścittaṁ kevalamasmākaṁ nahi kintu likhilasaṁsārasya pāpānāṁ prāyaścittaṁ|"},{"book":"1 yohanaḥ","chapter":"2","verse":"3","text":"vayaṁ taṁ jānīma iti tadīyājñāpālanenāvagacchāmaḥ|"},{"book":"1 yohanaḥ","chapter":"2","verse":"4","text":"ahaṁ taṁ jānāmīti vaditvā yastasyājñā na pālayati so 'nṛtavādī satyamatañca tasyāntare na vidyate|"},{"book":"1 yohanaḥ","chapter":"2","verse":"5","text":"yaḥ kaścit tasya vākyaṁ pālayati tasmin īśvarasya prema satyarūpeṇa sidhyati vayaṁ tasmin varttāmahe tad etenāvagacchāmaḥ|"},{"book":"1 yohanaḥ","chapter":"2","verse":"6","text":"ahaṁ tasmin tiṣṭhāmīti yo gadati tasyedam ucitaṁ yat khrīṣṭo yādṛg ācaritavān so 'pi tādṛg ācaret|"},{"book":"1 yohanaḥ","chapter":"2","verse":"7","text":"he priyatamāḥ, yuṣmān pratyahaṁ nūtanāmājñāṁ likhāmīti nahi kintvādito yuṣmābhi rlabdhāṁ purātanāmājñāṁ likhāmi| ādito yuṣmābhi ryad vākyaṁ śrutaṁ sā purātanājñā|"},{"book":"1 yohanaḥ","chapter":"2","verse":"8","text":"punarapi yuṣmān prati nūtanājñā mayā likhyata etadapi tasmin yuṣmāsu ca satyaṁ, yato 'ndhakāro vyatyeti satyā jyotiścedānīṁ prakāśate;"},{"book":"1 yohanaḥ","chapter":"2","verse":"9","text":"ahaṁ jyotiṣi vartta iti gaditvā yaḥ svabhrātaraṁ dveṣṭi so 'dyāpi tamisre varttate|"},{"book":"1 yohanaḥ","chapter":"2","verse":"10","text":"svabhrātari yaḥ prīyate sa eva jyotiṣi varttate vighnajanakaṁ kimapi tasmin na vidyate|"},{"book":"1 yohanaḥ","chapter":"2","verse":"11","text":"kintu svabhrātaraṁ yo dveṣṭi sa timire varttate timire carati ca timireṇa ca tasya nayane 'ndhīkriyete tasmāt kka yāmīti sa jñātuṁ na śaknoti|"},{"book":"1 yohanaḥ","chapter":"2","verse":"12","text":"he śiśavaḥ, yūyaṁ tasya nāmnā pāpakṣamāṁ prāptavantastasmād ahaṁ yuṣmān prati likhāmi|"},{"book":"1 yohanaḥ","chapter":"2","verse":"13","text":"he pitaraḥ, ya ādito varttamānastaṁ yūyaṁ jānītha tasmād yuṣmān prati likhāmi| he yuvānaḥ yūyaṁ pāpatmānaṁ jitavantastasmād yuṣmān prati likhāmi| he bālakāḥ, yūyaṁ pitaraṁ jānītha tasmādahaṁ yuṣmān prati likhitavān|"},{"book":"1 yohanaḥ","chapter":"2","verse":"14","text":"he pitaraḥ, ādito yo varttamānastaṁ yūyaṁ jānītha tasmād yuṣmān prati likhitavān| he yuvānaḥ, yūyaṁ balavanta ādhve, īśvarasya vākyañca yuṣmadantare vartate pāpātmā ca yuṣmābhiḥ parājigye tasmād yuṣmān prati likhitavān|"},{"book":"1 yohanaḥ","chapter":"2","verse":"15","text":"yūyaṁ saṁsāre saṁsārasthaviṣayeṣu ca mā prīyadhvaṁ yaḥ saṁsāre prīyate tasyāntare pituḥ prema na tiṣṭhati|"},{"book":"1 yohanaḥ","chapter":"2","verse":"16","text":"yataḥ saṁsāre yadyat sthitam arthataḥ śārīrikabhāvasyābhilāṣo darśanendriyasyābhilāṣo jīvanasya garvvaśca sarvvametat pitṛto na jāyate kintu saṁsāradeva|"},{"book":"1 yohanaḥ","chapter":"2","verse":"17","text":"saṁsārastadīyābhilāṣaśca vyatyeti kintu ya īśvarasyeṣṭaṁ karoti so 'nantakālaṁ yāvat tiṣṭhati|"},{"book":"1 yohanaḥ","chapter":"2","verse":"18","text":"he bālakāḥ, śeṣakālo'yaṁ, aparaṁ khrīṣṭāriṇopasthāvyamiti yuṣmābhi ryathā śrutaṁ tathā bahavaḥ khrīṣṭāraya upasthitāstasmādayaṁ śeṣakālo'stīti vayaṁ jānīmaḥ|"},{"book":"1 yohanaḥ","chapter":"2","verse":"19","text":"te 'smanmadhyān nirgatavantaḥ kintvasmadīyā nāsan yadyasmadīyā abhaviṣyan tarhyasmatsaṅge 'sthāsyan, kintu sarvve 'smadīyā na santyetasya prakāśa āvaśyaka āsīt|"},{"book":"1 yohanaḥ","chapter":"2","verse":"20","text":"yaḥ pavitrastasmād yūyam abhiṣekaṁ prāptavantastena sarvvāṇi jānītha|"},{"book":"1 yohanaḥ","chapter":"2","verse":"21","text":"yūyaṁ satyamataṁ na jānītha tatkāraṇād ahaṁ yuṣmān prati likhitavān tannahi kintu yūyaṁ tat jānītha satyamatācca kimapyanṛtavākyaṁ notpadyate tatkāraṇādeva|"},{"book":"1 yohanaḥ","chapter":"2","verse":"22","text":"yīśurabhiṣiktastrāteti yo nāṅgīkaroti taṁ vinā ko 'paro 'nṛtavādī bhavet? sa eva khrīṣṭāri ryaḥ pitaraṁ putrañca nāṅgīkaroti|"},{"book":"1 yohanaḥ","chapter":"2","verse":"23","text":"yaḥ kaścit putraṁ nāṅgīkaroti sa pitaramapi na dhārayati yaśca putramaṅgīkaroti sa pitaramapi dhārayati|"},{"book":"1 yohanaḥ","chapter":"2","verse":"24","text":"ādito yuṣmābhi ryat śrutaṁ tad yuṣmāsu tiṣṭhatu, āditaḥ śrutaṁ vākyaṁ yadi yuṣmāsu tiṣṭhati, tarhi yūyamapi putre pitari ca sthāsyatha|"},{"book":"1 yohanaḥ","chapter":"2","verse":"25","text":"sa ca pratijñayāsmabhyaṁ yat pratijñātavān tad anantajīvanaṁ|"},{"book":"1 yohanaḥ","chapter":"2","verse":"26","text":"ye janā yuṣmān bhrāmayanti tānadhyaham idaṁ likhitavān|"},{"book":"1 yohanaḥ","chapter":"2","verse":"27","text":"aparaṁ yūyaṁ tasmād yam abhiṣekaṁ prāptavantaḥ sa yuṣmāsu tiṣṭhati tataḥ ko'pi yad yuṣmān śikṣayet tad anāvaśyakaṁ, sa cābhiṣeko yuṣmān sarvvāṇi śikṣayati satyaśca bhavati na cātathyaḥ, ataḥ sa yuṣmān yadvad aśikṣayat tadvat tatra sthāsyatha|"},{"book":"1 yohanaḥ","chapter":"2","verse":"28","text":"ataeva he priyabālakā yūyaṁ tatra tiṣṭhata, tathā sati sa yadā prakāśiṣyate tadā vayaṁ pratibhānvitā bhaviṣyāmaḥ, tasyāgamanasamaye ca tasya sākṣānna trapiṣyāmahe|"},{"book":"1 yohanaḥ","chapter":"2","verse":"29","text":"sa dhārmmiko 'stīti yadi yūyaṁ jānītha tarhi yaḥ kaścid dharmmācāraṁ karoti sa tasmāt jāta ityapi jānīta|"}]}