{"data":[{"book":"Yoswa","chapter":"16","verse":"1","text":"N’omugabo gw’ettaka ly’abaana ba Yusufu ne guva ku Yoludaani awali Yeriko ku ludda olw’ebuvanjuba olw’amazzi g’e Yeriko, okutuuka mu ddungu, n’erinnya okuva e Yeriko n’eyita mu nsi ey’ensozi n’etuuka e Beseri"},{"book":"Yoswa","chapter":"16","verse":"2","text":"N’eyita e Beseri okutuuka e Eruzi n’okuyita ku nsalo ey’Abaluki mu Atalosi"},{"book":"Yoswa","chapter":"16","verse":"3","text":"n’okukka ku luuyi olw’ebugwanjuba ku nsalo ey’Abayafuleti ku nsalo ey’e Besukolooni eky’emmanga ku Gezeri n’ekoma ku nnyanja."},{"book":"Yoswa","chapter":"16","verse":"4","text":"Bwe batyo abaana ba Yusufu: Manase ne Efulayimu ne batwala omugabo gwabwe."},{"book":"Yoswa","chapter":"16","verse":"5","text":"Ettaka ly’abaana ba Efulayimu ng’enju zaabwe bwe zaali eno gye lyayitanga;"},{"book":"Yoswa","chapter":"16","verse":"6","text":"ne yeeyongera ku nnyanja ne ku Mikumesasi mu bukiikakkono ne yeetooloola ku luuyi olw’ebuvanjuba ku Taanasi Siiro, n’olwebuvanjuba olw’e Yanoa,"},{"book":"Yoswa","chapter":"16","verse":"7","text":"n’ekka ku Atalosi ne ku Naala n’ekwata ku Yeriko n’etuuka ku Yoludaani."},{"book":"Yoswa","chapter":"16","verse":"8","text":"N’eva ku Tappua n’eyita ku luuyi olw’ebugwanjuba n’etuuka ku mugga Kana n’ekoma ku nnyanja. Bino bye bitundu ekika ky’abaana ba Efulayimu bye baagabana ng’enju zaabwe bwe zaali."},{"book":"Yoswa","chapter":"16","verse":"9","text":"Ku bino kwaliko ebibuga n’ebyalo byakwo byonna ebyaterekerwa abaana ba Efulayimu abaali mu kitundu kya Manase ebibuga byonna n’ebyalo byabwe."},{"book":"Yoswa","chapter":"16","verse":"10","text":"Wabula tebaagoba Bakanani abaali mu Gezeri, baasigala wakati mu Efulayimu n’okutuusa leero nga balimu ng’abaddu nga bakola."}]}