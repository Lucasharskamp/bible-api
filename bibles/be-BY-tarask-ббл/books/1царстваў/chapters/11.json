{"data":[{"book":"1 ЦАРСТВАЎ","chapter":"11","verse":"1","text":"І прыйшоў Наас Аманіцянін і аблажыў Явіс Галаадскі. І сказалі ўсе жыхары Явіса Наасу: заключы з намі спрымірэнства, і мы будзем служыць табе."},{"book":"1 ЦАРСТВАЎ","chapter":"11","verse":"2","text":"І сказаў ім Наас Аманіцянін: я ўступлю з вамі ў спрымірэнства, але дзеля таго, каб выкалаць кожнаму з вас правае вока і тым самым пакласьці няславу на ўсяго Ізраіля."},{"book":"1 ЦАРСТВАЎ","chapter":"11","verse":"3","text":"І сказалі яму старэйшыны Явіса: дай нам тэрміну сем дзён, каб паслаць нам паслоў ва ўсе межы Ізраільскія, і калі ніхто не дапаможа нам, дык мы пойдзем да цябе."},{"book":"1 ЦАРСТВАЎ","chapter":"11","verse":"4","text":"І прыйшлі паслы ў Гіву Саўлавую і пераказалі словы гэтыя ў вушы народу; і ўвесь народ падняў лямант і заплакаў."},{"book":"1 ЦАРСТВАЎ","chapter":"11","verse":"5","text":"І вось, прыйшоў Саўл, ідучы за валамі, з поля і сказаў: што зрабілася з народам, што ён плача? І пераказалі яму словы жыхароў Явіса."},{"book":"1 ЦАРСТВАЎ","chapter":"11","verse":"6","text":"І сышоў Дух Божы на Саўла, калі ён пачуў словы гэтыя, і моцна ўспалымніўся гнеў ягоны;"},{"book":"1 ЦАРСТВАЎ","chapter":"11","verse":"7","text":"І ўзяў ён пару валоў, і расьцяў іх на часткі, і паслаў ва ўсе межы Ізраільскія праз тых паслоў, абвяшчаючы, што так будзе зроблена з валамі таго, хто ня пойдзе сьледам за Саўлам і Самуілам. І напаў страх Гасподні на народ, і выступілі як адзін чалавек."},{"book":"1 ЦАРСТВАЎ","chapter":"11","verse":"8","text":"Саўл агледзеў іх у Вэзэку, і знайшоў сыноў Ізраілевых трыста тысяч, і мужчын Юдавых трыццаць тысяч"},{"book":"1 ЦАРСТВАЎ","chapter":"11","verse":"9","text":"І сказалі прыйшлым паслам: так скажэце жыхарам Явіса Галаадскага: заўтра будзе вам дапамога, калі прыгрэе сонца. І прыйшлі паслы і абвясьцілі жыхарам Явіса, і яны зарадаваліся."},{"book":"1 ЦАРСТВАЎ","chapter":"11","verse":"10","text":"І сказалі жыхары Явіса: заўтра выйдзем да вас, і рабеце з намі, як вам заўгодна."},{"book":"1 ЦАРСТВАЎ","chapter":"11","verse":"11","text":"На другі дзень Саўл падзяліў народ на тры атрады, і яны праніклі ўсярэдзіну табара ў час ранішняй варты і пабілі Аманіцянаў да дзённай сьпёкі; тыя, што засталіся, расьсеяліся, так што не засталося зь іх двух разам."},{"book":"1 ЦАРСТВАЎ","chapter":"11","verse":"12","text":"Тады сказаў народ Самуілу: хто казаў: ці ж Саўлу цараваць над намі? дайце гэтых людзей, і мы аддамо іх сьмерці."},{"book":"1 ЦАРСТВАЎ","chapter":"11","verse":"13","text":"Але Саўл сказаў: у гэты дзень нікога ня трэба аддаваць сьмерці, бо сёньня Гасподзь учыніў выратаваньне ў Ізраілі."},{"book":"1 ЦАРСТВАЎ","chapter":"11","verse":"14","text":"І сказаў Самуіл народу: пойдзем у Галгал і абновім там царства."},{"book":"1 ЦАРСТВАЎ","chapter":"11","verse":"15","text":"І пайшоў увесь народ у Галгал, і паставілі там Саўла царом прад Госпадам у Галгале, і прынесьлі там мірныя ахвяры прад Госпадам. І вельмі весяліліся там Саўл і ўсе Ізраільцяне."}]}