{"data":[{"book":"Sálmarnir","chapter":"37","verse":"1","text":"Öfundaðu aldrei vonda menn,"},{"book":"Sálmarnir","chapter":"37","verse":"2","text":"því að fyrr en varir eru þeir fallnir og visna eins og grasið."},{"book":"Sálmarnir","chapter":"37","verse":"3","text":"Treystu heldur Drottni, vertu góðgjarn og sýndu kærleika. Þá muntu búa öruggur í landinu og farnast vel."},{"book":"Sálmarnir","chapter":"37","verse":"4","text":"Þú skalt gleðjast í Drottni – og hann mun veita þér það sem hjarta þitt þráir."},{"book":"Sálmarnir","chapter":"37","verse":"5","text":"Fel Drottni framtíð þína, áform þín og verk, og treystu honum. Hann mun vel fyrir öllu sjá."},{"book":"Sálmarnir","chapter":"37","verse":"6","text":"Heiðarleiki þinn og hreinskilni verða öllum augljós, og Drottinn mun láta þig ná rétti þínum."},{"book":"Sálmarnir","chapter":"37","verse":"7","text":"Hvíldu í Drottni og treystu honum. Bíð þess í þolinmæði að hann hefjist handa. Öfunda ekki vonda menn sem vegnar vel."},{"book":"Sálmarnir","chapter":"37","verse":"8","text":"Láttu af reiðinni! Slepptu heiftinni. Vertu ekki svekktur og áhyggjufullur – slíkt leiðir ekki til góðs."},{"book":"Sálmarnir","chapter":"37","verse":"9","text":"Þeir sem illt fremja verða þurrkaðir út, en þeir sem treysta Drottni eignast landið og gæði þess."},{"book":"Sálmarnir","chapter":"37","verse":"10","text":"Innan skamms verða guðleysingjarnir á bak og burt. Þegar þú leitar þeirra eru þeir horfnir."},{"book":"Sálmarnir","chapter":"37","verse":"11","text":"En hinir hógværu fá landið til eignar, þeir munu hljóta blessun og frið."},{"book":"Sálmarnir","chapter":"37","verse":"12-13","text":"Drottinn hlær að þeim sem brugga launráð gegn hans trúuðu. Hann hefur þegar ákveðið daginn er þeir verða dæmdir."},{"book":"Sálmarnir","chapter":"37","verse":"14","text":"Óguðlegir hyggja á illt gegn réttlátum, undirbúa blóðbað."},{"book":"Sálmarnir","chapter":"37","verse":"15","text":"En þeir munu farast fyrir eigin sverði og bogar þeirra verða brotnir."},{"book":"Sálmarnir","chapter":"37","verse":"16","text":"Betra er að eiga lítið og vera guðrækinn, en óguðlegur og hafa allsnægtir,"},{"book":"Sálmarnir","chapter":"37","verse":"17","text":"því að óguðlegir munu falla, en Drottinn annast sína trúuðu."},{"book":"Sálmarnir","chapter":"37","verse":"18","text":"Daglega skoðar Drottinn réttlætisverk trúaðra og reiknar þeim eilíf laun."},{"book":"Sálmarnir","chapter":"37","verse":"19","text":"Hann styður þá í kreppunni og heldur lífinu í þeim í hallæri."},{"book":"Sálmarnir","chapter":"37","verse":"20","text":"Vantrúaðir farast og óvinir Guðs visna eins og grasið. Eins og sinu verður þeim brennt, þeir líða burt eins og reykur."},{"book":"Sálmarnir","chapter":"37","verse":"21","text":"Guðlaus maður tekur lán og borgar ekki, en hinn guðrækni er ónískur og gefur með gleði."},{"book":"Sálmarnir","chapter":"37","verse":"22","text":"Þeir sem Drottinn blessar eignast landið, en bannfærðum verður útrýmt."},{"book":"Sálmarnir","chapter":"37","verse":"23","text":"Drottinn stýrir skrefum hins guðrækna og gleðst yfir breytni hans."},{"book":"Sálmarnir","chapter":"37","verse":"24","text":"Þótt hann falli þá liggur hann ekki flatur því að Drottinn reisir hann á fætur."},{"book":"Sálmarnir","chapter":"37","verse":"25","text":"Ungur var ég og nú er ég gamall orðinn, en aldrei sá ég Drottin snúa baki við guðhræddum manni né heldur börn hans biðja sér matar."},{"book":"Sálmarnir","chapter":"37","verse":"26","text":"Nei, guðræknir menn eru mildir og lána og börn þeirra verða öðrum til blessunar."},{"book":"Sálmarnir","chapter":"37","verse":"27","text":"Viljir þú búa við frið og lifa lengi, þá forðastu illt en gerðu gott,"},{"book":"Sálmarnir","chapter":"37","verse":"28","text":"því að Drottinn hefur mætur á góðum verkum og yfirgefur ekki sína trúuðu, hann mun varðveita þá, en uppræta niðja óguðlegra."},{"book":"Sálmarnir","chapter":"37","verse":"29","text":"Hinir réttlátu fá landið til eignar og búa þar mann fram af manni."},{"book":"Sálmarnir","chapter":"37","verse":"30-31","text":"Guðrækinn maður talar speki, enda réttsýnn og sanngjarn. Lögmál Guðs er í hjarta hans og hann kann að greina gott frá illu."},{"book":"Sálmarnir","chapter":"37","verse":"32","text":"Ranglátir menn njósna um réttláta, vilja þá feiga."},{"book":"Sálmarnir","chapter":"37","verse":"33","text":"En Drottinn stöðvar áform illvirkjanna og sýknar réttláta fyrir dómi."},{"book":"Sálmarnir","chapter":"37","verse":"34","text":"Óttastu ekki, því að Drottinn mun svara bæn þinni! Gakktu hiklaust á hans vegum. Á réttum tíma mun hann veita þér velgengni og uppreisn æru. Þá muntu sjá illvirkjunum útrýmt."},{"book":"Sálmarnir","chapter":"37","verse":"35-36","text":"Ég sá vondan mann og hrokafullan – hann þandi sig út eins og laufmikið tré – en svo var hann horfinn! Ég leitaði eftir honum, en fann hann ekki framar."},{"book":"Sálmarnir","chapter":"37","verse":"37","text":"En hvað um hinn ráðvanda og hreinskilna? Það er önnur saga! Því að góðir menn og friðsamir eiga framtíð fyrir höndum."},{"book":"Sálmarnir","chapter":"37","verse":"38","text":"Illum mönnum verður útrýmt og þeir eiga enga framtíðarvon."},{"book":"Sálmarnir","chapter":"37","verse":"39","text":"Drottinn bjargar hinum guðræknu. Hann er þeim hjálp og skjól á neyðartímum."},{"book":"Sálmarnir","chapter":"37","verse":"40","text":"Þeir treysta honum og því hjálpar hann þeim og frelsar þá frá vélráðum óguðlegra."}]}