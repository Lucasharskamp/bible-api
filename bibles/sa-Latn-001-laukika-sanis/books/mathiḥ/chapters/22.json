{"data":[{"book":"mathiḥ","chapter":"22","verse":"1","text":"anantaraṁ yīśuḥ punarapi dr̥ṣṭāntēna tān avādīt,"},{"book":"mathiḥ","chapter":"22","verse":"2","text":"svargīyarājyam ētādr̥śasya nr̥patēḥ samaṁ, yō nija putraṁ vivāhayan sarvvān nimantritān ānētuṁ dāsēyān prahitavān,"},{"book":"mathiḥ","chapter":"22","verse":"3","text":"kintu tē samāgantuṁ nēṣṭavantaḥ|"},{"book":"mathiḥ","chapter":"22","verse":"4","text":"tatō rājā punarapi dāsānanyān ityuktvā prēṣayāmāsa, nimantritān vadata, paśyata, mama bhējyamāsāditamāstē, nijavṭaṣādipuṣṭajantūn mārayitvā sarvvaṁ khādyadravyamāsāditavān, yūyaṁ vivāhamāgacchata|"},{"book":"mathiḥ","chapter":"22","verse":"5","text":"tathapi tē tucchīkr̥tya kēcit nijakṣētraṁ kēcid vāṇijyaṁ prati svasvamārgēṇa calitavantaḥ|"},{"book":"mathiḥ","chapter":"22","verse":"6","text":"anyē lōkāstasya dāsēyān dhr̥tvā daurātmyaṁ vyavahr̥tya tānavadhiṣuḥ|"},{"book":"mathiḥ","chapter":"22","verse":"7","text":"anantaraṁ sa nr̥patistāṁ vārttāṁ śrutvā krudhyan sainyāni prahitya tān ghātakān hatvā tēṣāṁ nagaraṁ dāhayāmāsa|"},{"book":"mathiḥ","chapter":"22","verse":"8","text":"tataḥ sa nijadāsēyān babhāṣē, vivāhīyaṁ bhōjyamāsāditamāstē, kintu nimantritā janā ayōgyāḥ|"},{"book":"mathiḥ","chapter":"22","verse":"9","text":"tasmād yūyaṁ rājamārgaṁ gatvā yāvatō manujān paśyata, tāvataēva vivāhīyabhōjyāya nimantrayata|"},{"book":"mathiḥ","chapter":"22","verse":"10","text":"tadā tē dāsēyā rājamārgaṁ gatvā bhadrān abhadrān vā yāvatō janān dadr̥śuḥ, tāvataēva saṁgr̥hyānayan; tatō'bhyāgatamanujai rvivāhagr̥ham apūryyata|"},{"book":"mathiḥ","chapter":"22","verse":"11","text":"tadānīṁ sa rājā sarvvānabhyāgatān draṣṭum abhyantaramāgatavān; tadā tatra vivāhīyavasanahīnamēkaṁ janaṁ vīkṣya taṁ jagād,"},{"book":"mathiḥ","chapter":"22","verse":"12","text":"hē mitra,tvaṁ vivāhīyavasanaṁ vinā kathamatra praviṣṭavān? tēna sa niruttarō babhūva|"},{"book":"mathiḥ","chapter":"22","verse":"13","text":"tadā rājā nijānucarān avadat, ētasya karacaraṇān baddhā yatra rōdanaṁ dantairdantagharṣaṇañca bhavati, tatra vahirbhūtatamisrē taṁ nikṣipata|"},{"book":"mathiḥ","chapter":"22","verse":"14","text":"itthaṁ bahava āhūtā alpē manōbhimatāḥ|"},{"book":"mathiḥ","chapter":"22","verse":"15","text":"anantaraṁ phirūśinaḥ pragatya yathā saṁlāpēna tam unmāthē pātayēyustathā mantrayitvā"},{"book":"mathiḥ","chapter":"22","verse":"16","text":"hērōdīyamanujaiḥ sākaṁ nijaśiṣyagaṇēna taṁ prati kathayāmāsuḥ, hē gurō, bhavān satyaḥ satyamīśvarīyamārgamupadiśati, kamapi mānuṣaṁ nānurudhyatē, kamapi nāpēkṣatē ca, tad vayaṁ jānīmaḥ|"},{"book":"mathiḥ","chapter":"22","verse":"17","text":"ataḥ kaisarabhūpāya karō'smākaṁ dātavyō na vā? atra bhavatā kiṁ budhyatē? tad asmān vadatu|"},{"book":"mathiḥ","chapter":"22","verse":"18","text":"tatō yīśustēṣāṁ khalatāṁ vijñāya kathitavān, rē kapaṭinaḥ yuyaṁ kutō māṁ parikṣadhvē?"},{"book":"mathiḥ","chapter":"22","verse":"19","text":"tatkaradānasya mudrāṁ māṁ darśayata| tadānīṁ taistasya samīpaṁ mudrācaturthabhāga ānītē"},{"book":"mathiḥ","chapter":"22","verse":"20","text":"sa tān papraccha, atra kasyēyaṁ mūrtti rnāma cāstē? tē jagaduḥ, kaisarabhūpasya|"},{"book":"mathiḥ","chapter":"22","verse":"21","text":"tataḥ sa uktavāna, kaisarasya yat tat kaisarāya datta, īśvarasya yat tad īśvarāya datta|"},{"book":"mathiḥ","chapter":"22","verse":"22","text":"iti vākyaṁ niśamya tē vismayaṁ vijñāya taṁ vihāya calitavantaḥ|"},{"book":"mathiḥ","chapter":"22","verse":"23","text":"tasminnahani sidūkinō'rthāt śmaśānāt nōtthāsyantīti vākyaṁ yē vadanti, tē yīśēाrantikam āgatya papracchuḥ,"},{"book":"mathiḥ","chapter":"22","verse":"24","text":"hē gurō, kaścinmanujaścēt niḥsantānaḥ san prāṇān tyajati, tarhi tasya bhrātā tasya jāyāṁ vyuhya bhrātuḥ santānam utpādayiṣyatīti mūsā ādiṣṭavān|"},{"book":"mathiḥ","chapter":"22","verse":"25","text":"kintvasmākamatra kē'pi janāḥ saptasahōdarā āsan, tēṣāṁ jyēṣṭha ēkāṁ kanyāṁ vyavahāt, aparaṁ prāṇatyāgakālē svayaṁ niḥsantānaḥ san tāṁ striyaṁ svabhrātari samarpitavān,"},{"book":"mathiḥ","chapter":"22","verse":"26","text":"tatō dvitīyādisaptamāntāśca tathaiva cakruḥ|"},{"book":"mathiḥ","chapter":"22","verse":"27","text":"śēṣē sāpī nārī mamāra|"},{"book":"mathiḥ","chapter":"22","verse":"28","text":"mr̥tānām utthānasamayē tēṣāṁ saptānāṁ madhyē sā nārī kasya bhāryyā bhaviṣyati? yasmāt sarvvaēva tāṁ vyavahan|"},{"book":"mathiḥ","chapter":"22","verse":"29","text":"tatō yīśuḥ pratyavādīt, yūyaṁ dharmmapustakam īśvarīyāṁ śaktiñca na vijñāya bhrāntimantaḥ|"},{"book":"mathiḥ","chapter":"22","verse":"30","text":"utthānaprāptā lōkā na vivahanti, na ca vācā dīyantē, kintvīśvarasya svargasthadūtānāṁ sadr̥śā bhavanti|"},{"book":"mathiḥ","chapter":"22","verse":"31","text":"aparaṁ mr̥tānāmutthānamadhi yuṣmān pratīyamīśvarōktiḥ,"},{"book":"mathiḥ","chapter":"22","verse":"32","text":"\"ahamibrāhīma īśvara ishāka īśvarō yākūba īśvara\" iti kiṁ yuṣmābhi rnāpāṭhi? kintvīśvarō jīvatām īśvara:, sa mr̥tānāmīśvarō nahi|"},{"book":"mathiḥ","chapter":"22","verse":"33","text":"iti śrutvā sarvvē lōkāstasyōpadēśād vismayaṁ gatāḥ|"},{"book":"mathiḥ","chapter":"22","verse":"34","text":"anantaraṁ sidūkinām niruttaratvavārtāṁ niśamya phirūśina ēkatra militavantaḥ,"},{"book":"mathiḥ","chapter":"22","verse":"35","text":"tēṣāmēkō vyavasthāpakō yīśuṁ parīkṣituṁ papaccha,"},{"book":"mathiḥ","chapter":"22","verse":"36","text":"hē gurō vyavasthāśāstramadhyē kājñā śrēṣṭhā?"},{"book":"mathiḥ","chapter":"22","verse":"37","text":"tatō yīśuruvāca, tvaṁ sarvvāntaḥkaraṇaiḥ sarvvaprāṇaiḥ sarvvacittaiśca sākaṁ prabhau paramēśvarē prīyasva,"},{"book":"mathiḥ","chapter":"22","verse":"38","text":"ēṣā prathamamahājñā| tasyāḥ sadr̥śī dvitīyājñaiṣā,"},{"book":"mathiḥ","chapter":"22","verse":"39","text":"tava samīpavāsini svātmanīva prēma kuru|"},{"book":"mathiḥ","chapter":"22","verse":"40","text":"anayō rdvayōrājñayōḥ kr̥tsnavyavasthāyā bhaviṣyadvaktr̥granthasya ca bhārastiṣṭhati|"},{"book":"mathiḥ","chapter":"22","verse":"41","text":"anantaraṁ phirūśinām ēkatra sthitikālē yīśustān papraccha,"},{"book":"mathiḥ","chapter":"22","verse":"42","text":"khrīṣṭamadhi yuṣmākaṁ kīdr̥gbōdhō jāyatē? sa kasya santānaḥ? tatastē pratyavadan, dāyūdaḥ santānaḥ|"},{"book":"mathiḥ","chapter":"22","verse":"43","text":"tadā sa uktavān, tarhi dāyūd katham ātmādhiṣṭhānēna taṁ prabhuṁ vadati ?"},{"book":"mathiḥ","chapter":"22","verse":"44","text":"yathā mama prabhumidaṁ vākyamavadat paramēśvaraḥ| tavārīn pādapīṭhaṁ tē yāvannahi karōmyahaṁ| tāvat kālaṁ madīyē tvaṁ dakṣapārśva upāviśa| atō yadi dāyūd taṁ prabhuṁ vadati, rtiha sa kathaṁ tasya santānō bhavati?"},{"book":"mathiḥ","chapter":"22","verse":"45","text":"tadānīṁ tēṣāṁ kōpi tadvākyasya kimapyuttaraṁ dātuṁ nāśaknōt;"},{"book":"mathiḥ","chapter":"22","verse":"46","text":"taddinamārabhya taṁ kimapi vākyaṁ praṣṭuṁ kasyāpi sāhasō nābhavat|"}]}