{"data":[{"book":"1 Mose","chapter":"5","verse":"1","text":"Sɛnea Adam asefo nnidiso te ni."},{"book":"1 Mose","chapter":"5","verse":"2","text":"Ɔbɔɔ ɔbea ne ɔbarima, na ohyiraa wɔn. Ɔbɔɔ wɔn wiee no, ɔtoo wɔn din onipa."},{"book":"1 Mose","chapter":"5","verse":"3","text":"Adam dii mfe ɔha aduasa no, ɔwoo ɔbabarima sɛ ɔno ara ne bɔbea ne ne sɛso. Ɔtoo ne din Set."},{"book":"1 Mose","chapter":"5","verse":"4","text":"Ɔwoo Set no, Adam tenaa ase mfe ahanwɔtwe a ɔwowoo mmabarima ne mmabea kaa ho."},{"book":"1 Mose","chapter":"5","verse":"5","text":"Sɛ wɔka Adam mfe nyinaa bɔ mu a, odii mfe ahankron aduasa, ansa na ɔrewu."},{"book":"1 Mose","chapter":"5","verse":"6","text":"Set dii mfe ɔha ne anum no, ɔwoo Enos."},{"book":"1 Mose","chapter":"5","verse":"7","text":"Set woo Enos akyi no, ɔtenaa ase, dii mfe ahanwɔtwe ne ason, wowoo mmabarima ne mmabea kaa ho."},{"book":"1 Mose","chapter":"5","verse":"8","text":"Sɛ wɔka Set mfe dodow bɔ mu a, odii mfe ahankron ne dumien, ansa na ɔrewu."},{"book":"1 Mose","chapter":"5","verse":"9","text":"Enos dii mfe aduɔkron no, ɔwoo Kenan."},{"book":"1 Mose","chapter":"5","verse":"10","text":"Enos woo Kenan akyi no, ɔtenaa ase mfe ahanwɔtwe ne dunum, wowoo mmabarima ne mmabea kaa ho."},{"book":"1 Mose","chapter":"5","verse":"11","text":"Sɛ wɔka Enos mfe dodow bɔ mu a, odii mfe ahankron ne anum, ansa na ɔrewu."},{"book":"1 Mose","chapter":"5","verse":"12","text":"Kenan dii mfe aduɔson no, ɔwoo Mahalalel."},{"book":"1 Mose","chapter":"5","verse":"13","text":"Kenan woo Mahalalel akyi no, ɔtenaa ase mfe ahanwɔtwe aduanan, wowoo mmabarima ne mmabea kaa ho."},{"book":"1 Mose","chapter":"5","verse":"14","text":"Sɛ wɔka Kenan mfe dodow bɔ mu a, odii mfe ahankron ne du, ansa na ɔrewu."},{"book":"1 Mose","chapter":"5","verse":"15","text":"Mahalalel dii mfe aduosia anum no, ɔwoo Yared."},{"book":"1 Mose","chapter":"5","verse":"16","text":"Mahalalel woo Yared akyi no, ɔtenaa ase, dii mfe ahanwɔtwe aduasa, wowoo mmabarima ne mmabea kaa ho."},{"book":"1 Mose","chapter":"5","verse":"17","text":"Sɛ wɔka Mahalalel mfe dodow bɔ mu a, odii mfe ahanwɔtwe aduɔkron anum, ansa na ɔrewu."},{"book":"1 Mose","chapter":"5","verse":"18","text":"Yared dii mfe ɔha aduosia abien no, ɔwoo Henok."},{"book":"1 Mose","chapter":"5","verse":"19","text":"Yared woo Henok akyi no, ɔtenaa ase mfe ahanwɔtwe, wowoo mmabarima ne mmabea kaa ho."},{"book":"1 Mose","chapter":"5","verse":"20","text":"Sɛ wɔka Yared mfe dodow bɔ mu a, odii mfe ahankron aduosia abien, ansa na ɔrewu."},{"book":"1 Mose","chapter":"5","verse":"21","text":"Henok dii mfe aduosia anum no, ɔwoo Metusela."},{"book":"1 Mose","chapter":"5","verse":"22","text":"Henok woo Metusela akyi no, Henok de ne ho bataa Awurade ho mfe ahaasa, na ɔwowoo mmabarima ne mmabea kaa ho."},{"book":"1 Mose","chapter":"5","verse":"23","text":"Sɛ wɔka Henok mfe dodow bɔ mu a, odii mfe ahaasa aduosia anum."},{"book":"1 Mose","chapter":"5","verse":"24","text":"Henok de ne ho bataa Onyankopɔn; afei, obi anhu no bio, efisɛ Onyankopɔn faa no kɔe."},{"book":"1 Mose","chapter":"5","verse":"25","text":"Metusela dii mfe ɔha aduɔwɔtwe ason no, ɔwoo Lamek."},{"book":"1 Mose","chapter":"5","verse":"26","text":"Metusela woo Lamek akyi no, ɔtenaa ase mfe ahanson aduɔwɔtwe abien, wowoo mmabarima ne mmabea kaa ho."},{"book":"1 Mose","chapter":"5","verse":"27","text":"Sɛ wɔka Metusela mfe dodow bɔ mu a, odii mfe ahankron aduosia akron, ansa na ɔrewu."},{"book":"1 Mose","chapter":"5","verse":"28","text":"Lamek dii mfe ɔha ne aduɔwɔtwe abien no, ɔwoo ɔbabarima."},{"book":"1 Mose","chapter":"5","verse":"29","text":"Ɔtoo no din Noa, na ɔkae se, “Ɔno na ɔbɛma yɛanya ahomegye afi kuayɛ mu adwumaden wɔ asase a Awurade adome no so.”"},{"book":"1 Mose","chapter":"5","verse":"30","text":"Lamek woo Noa akyi no, ɔtenaa ase mfe ahannum aduɔkron anum, wowoo mmabarima ne mmabea kaa ho."},{"book":"1 Mose","chapter":"5","verse":"31","text":"Sɛ wɔka Lamek mfe dodow bɔ mu a, odii mfe ahanson aduɔson ason, ansa na ɔrewu."},{"book":"1 Mose","chapter":"5","verse":"32","text":"Noa dii mfe ahannum no, ɔwoo mmabarima baasa a wɔfrɛ wɔn Sem, Ham ne Yafet."}]}