{"data":[{"book":"Matei","chapter":"16","verse":"1","text":"Vafalisayu na Vasadukayu vamhambili Yesu na kumlinga, vamyupili avalangisa ulangisu kuhuma kunani kwa Chapanga."},{"book":"Matei","chapter":"16","verse":"2","text":"Nambu Yesu akavayangula, “Yikahika kimihi mwijova yati kwivya kwabwina ndava kunani kudung'u!"},{"book":"Matei","chapter":"16","verse":"3","text":"Na lukela hamba kucha mwijova, ‘Lelu yati kwivya na fula, ndava kunani kudung'u na mahundi gatindili!’ Mwimanya bwina kusoma ulangisu wa kunani, nambu mwangamanya kusoma ulangisu wa lusenje lwa hinu."},{"book":"Matei","chapter":"16","verse":"4","text":"Chiveleku changasadika! Chigana ulangisu, chipewa lepi ulangisu, nambu nga wulawula wa Yona mweavi mlota wa Chapanga.” Yesu akavaleka, akawuka."},{"book":"Matei","chapter":"16","verse":"5","text":"Vawuliwa vaki pavamali kukupuka kumwambu ya nyanja vakumbwiki kuvya vakosiwi kugega mabumunda."},{"book":"Matei","chapter":"16","verse":"6","text":"Yesu akavajovela, “Mvya mihu na mujiyangalila na ngemeku ya Vafalisayu na Vasadukayu!”"},{"book":"Matei","chapter":"16","verse":"7","text":"Nambu vene vakajovesana, “Ijova genaga ndava tigegili lepi mabumunda.”"},{"book":"Matei","chapter":"16","verse":"8","text":"Yesu amanyili maholo gavi, akavajovela, “Nyenye vandu mwemsadika padebe, ndava kyani mwijovesana ndava nakuvya na mabumunda?"},{"book":"Matei","chapter":"16","verse":"9","text":"Mwangamanya? Mwikumbuka lepi mabumunda gala mhanu genavalisili vandu vala elufu mhanu ndi madengu galinga gemwamemisi?"},{"book":"Matei","chapter":"16","verse":"10","text":"Amala, mabumunda saba gala genavalisili vandu elufu mcheche, wu, madengu galinga ga masigalilu gemwamemisi?"},{"book":"Matei","chapter":"16","verse":"11","text":"Ndava kyani nakumanya, kuvya navi nakulongalela mambu ga mabumunda? Nambu mjiyangalila na ngemeku ya Vafalisayu na Vasadukayu!”"},{"book":"Matei","chapter":"16","verse":"12","text":"Kangi vawuliwa vakamanya kuvya avi nakujova ndava ya ngemeku ya mabumunda, nambu ndava ya mawuliwu ga Vafalisayu na Vasadukayu."},{"book":"Matei","chapter":"16","verse":"13","text":"Yesu peahikili muji wa Kaisalia Filipi, akavakota vawuliwa vaki, “Vandu vijova Mwana wa Mundu ndi nayani?”"},{"book":"Matei","chapter":"16","verse":"14","text":"Vakamyangula, “Vangi vijova Yohani Mbatizaji,” “Vangi vijova Eliya na vangi vijova Yelemia, amala mmonga pagati ya Vamlota va Chapanga.”"},{"book":"Matei","chapter":"16","verse":"15","text":"Yesu akavakota, “Na nyenye mwijova nene ndi yani?”"},{"book":"Matei","chapter":"16","verse":"16","text":"Simoni Petili akayangula, “Veve ndi Kilisitu, Mwana wa Chapanga mweavi mumi.”"},{"book":"Matei","chapter":"16","verse":"17","text":"Yesu akajova, “Umotisiwa veve Simoni mwana wa Yona, ndava muni, kawaka mundu yeyoha mweakugubukuli lijambu lenili, nambu Dadi wangu wa kunani."},{"book":"Matei","chapter":"16","verse":"18","text":"Nene nikuvajovela, veve ndi Petili, na panani ya litalau lenili yati nijenga msambi wa vandu vevakumsadika Kilisitu. Hati makakala ga lifwa gihotola lepi."},{"book":"Matei","chapter":"16","verse":"19","text":"Yati nikupela fungulu za Unkosi wa kunani kwa Chapanga, chochoha cheudinda pamulima yati chidindiwa kunani kwa Chapanga, mewawa chochoha cheudindula pamulima, yati chidinduliwa kunani kwa Chapanga.”"},{"book":"Matei","chapter":"16","verse":"20","text":"Kangi Yesu avabesili neju vawuliwa vaki vakotoka kumjovela mundu yeyoha yula kuvya mwene ndi Kilisitu Msangula."},{"book":"Matei","chapter":"16","verse":"21","text":"Kuhumila penapo Yesu atumbwili kuvajovela hotohoto vawuliwa vaki, kuvya yikumgana ahamba ku Yelusalemu, na kwenuko yati inga'iswa pamahele, ndava ya kuyokiswa na vagogo, na vamteta vakulu na vawula va malagizu ga Chapanga geampeli Musa, kuvya yati ikomiwa na paligono la datu yati iyuka."},{"book":"Matei","chapter":"16","verse":"22","text":"Petili akamtola pamhana, akatumbula kumhakalila, “Gakotoka kukuhumila Bambu! Lijambu lenilo langakukolela!”"},{"book":"Matei","chapter":"16","verse":"23","text":"Nambu Yesu akang'anamuka, akamjovela Petili, “Uwuka palongolo yangu, Setani! Veve ndi Chipingilu changu, maholo gaku lepi ga Chapanga nambu gachimundu.”"},{"book":"Matei","chapter":"16","verse":"24","text":"Kangi Yesu akavajovela vawuliwa vaki, “Mundu yeyoha mweigana kuvya mlanda wangu yikumgana ajibela mwene, atola msalaba waki, anilandayi."},{"book":"Matei","chapter":"16","verse":"25","text":"Muni, mundu mweigana kuusangula wumi waki mwene, yati akuuyagisa, nambu mundu mweakuuyagisa wumi waki ndava yangu yati akuupata kavili."},{"book":"Matei","chapter":"16","verse":"26","text":"Wu, mundu yati ipata kyani akapata vindu vyoha vya pamulima na kuuyagisa wumi waki? Amala mundu yati iwusa chindu kiki chivya pandu pa wumi waki?"},{"book":"Matei","chapter":"16","verse":"27","text":"Ndava muni, Mwana wa Mundu yati ibwela na ukulu wa Dadi waki pamonga na vamitumu vaki va kunani kwa Chapanga, penapo ndi peakumuwuyisila kila mundu ndava ya matendu gaki."},{"book":"Matei","chapter":"16","verse":"28","text":"Nikujovela chakaka, vavi vangi bahapa, vifwa lepi changamlola Mwana wa Mundu ibwela avi Nkosi.”"}]}