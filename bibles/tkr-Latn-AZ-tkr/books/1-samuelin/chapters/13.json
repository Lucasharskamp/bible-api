{"data":[{"book":"1-Samuelin","chapter":"13","verse":"1","text":"Şaul paççah ıxhamee, mang'uqa xhebts'al (30) senniy13:1 Xhebts'al (30) sen: originalee in raq'ambı deşinbı. Alimaaşee man raq'ambı ədatbışis sik'ı oyk'an. vod. Mana yoq'ts'ale q'olle (42) senna İzrailyna paççah ıxha."},{"book":"1-Samuelin","chapter":"13","verse":"2","text":"Şaulee cune g'oşunbışeeqa xhebıd aazır İzrailyğançena g'əyxə. Manbışda q'öd aazır insan cukasana Mikmas eyhene şahareeyiy Bet-Elyne tepabışee vooxhe. Aazır insanmee cune duxayka, Yonatanıka, Benyaminna nasıl vooxhene Givea eyhene şaharee vooxhe. Mansa axuyn milletmee Şaulee cone xaybışeeqa yəqqı'l ha'a."},{"book":"1-Samuelin","chapter":"13","verse":"3","text":"Yonatanee Giveayeene Filiştinaaşde zastaaveebın eskerar gyabat'a, manıd Filiştinaaşik'le ats'axhxhen. Şauleeme: «Cühüt'yaaşik'le g'ayxhecenva!» uvhu, ölkavolle şeypur hook'as ulyookka."},{"book":"1-Samuelin","chapter":"13","verse":"4","text":"İzrailybışde gırgıng'uk'le Şaulee, Filiştinaaşde zastaveebın eskerar gyapt'ıyıd, Filiştinaaşik'le İzrailybı g'umooce qeepxhayıd g'ayxhiyn. Millet Şaulne hiqiy-alla salecenva Gilgaleeqa qoyt'al."},{"book":"1-Samuelin","chapter":"13","verse":"5","text":"Filiştinarıb İzrailybışika səvxəsva savayle. Manbışe xhebts'al aazır (30 000) dəv'əyn daşk'a, yixhıd aazırır (6 000) balkanılyna sa'a. Manbışda g'oşun deryahne mıglekna g'um xhinne geeb vuxha. Manbı apk'ın Bet-Aven eyhene şaharne şargıl Mikmasee çadırbı giyxə."},{"book":"1-Samuelin","chapter":"13","verse":"6","text":"İzrailybışik'le cok ixhesın g'acumee, co ooşaa'a g'avcumee, manbı mağarabışee, axtıne ok'bışee, suvabışee, k'oralybışee, kahrızbışee dyuguleebaxhenbı."},{"book":"1-Samuelin","chapter":"13","verse":"7","text":"Manbışiken sabarabı İordanne damayne şene aqvalqa Qadne nasıleneyiy Gileadne cigabışeeqa ılğeebaç'e."},{"book":"1-Samuelin","chapter":"13","verse":"8","text":"Şaulee, Şamuelee uvhuyn xhinne yighılle yiğna gozet ha'an. Mane gahıl Şamuel Gilgalqa arayle deş. Şaulne hiqiy-alla sabıyn insanar heebaxa giviyğal."},{"book":"1-Samuelin","chapter":"13","verse":"9","text":"Şaulee eyhen:"},{"book":"1-Samuelin","chapter":"13","verse":"10","text":"Gyooxhan haa'ana q'urban ablyav'u ç'əveepxhamee, Şamuel qarı hiyxhar. Şaul salam hevlesva mang'une ögilqa qığeç'e."},{"book":"1-Samuelin","chapter":"13","verse":"11","text":"Şamuelee eyhen:"},{"book":"1-Samuelin","chapter":"13","verse":"12","text":"Zı zaled-alqa uvhuyn: «Həşde xhinnee Filiştinar Gilgalılqa zalqa k'yooharas, zımee Rəbbina xayir-düə alyapt'ı deş». Mançil-allar zıcar zı gyooxhan haa'ana q'urban ablyaa'as alikkı."},{"book":"1-Samuelin","chapter":"13","verse":"13","text":"Şamuelee Şauluk'le eyhen:"},{"book":"1-Samuelin","chapter":"13","verse":"14","text":"Həşdemee yiğna paççahiyvalla xıliyba ts'ıts'uvxhes deş. Rəbbee Cus ıkkanna, Cune yik'es sik'ına insan t'abal hı'ı. Ğu Rəbbine əmrılqa əməl hidi'iynçil-alla, Rəbbee mana insan Cune milletna xərna gixhxhı."},{"book":"1-Samuelin","chapter":"13","verse":"15","text":"Mançile qiyğa Şamuel Gilgaleençe qığeç'u, Benyaminaaşine Givea eyhene şahareeqa ılqeç'e. Şaulee cun insanar qəpq'ı'mee, yixhıd vəşilqa (600) ələəna insan eyxhe."},{"book":"1-Samuelin","chapter":"13","verse":"16","text":"Şaulıy cuna dix Yonatan, cone insanaaşika Benyaminaaşine Givea eyhene şaharee ulyobzur vuxha. Filiştinarmee mane gahıl, Mikmasee çadırbı gı'xı', ulyobzur vuxha."},{"book":"1-Samuelin","chapter":"13","verse":"17","text":"Filiştinaaşin g'oşunbı xhebne cigeeqa bit'aleetxha hücum haa'asva qığeedaç'e. Manbışda sa deste Şualne cigabışeene Ofra eyhene şaharne suralqa siviyk'al."},{"book":"1-Samuelin","chapter":"13","verse":"18","text":"Manasa desteb Bet-Xoronne yəqqı'lqa avayk'an. Xheyib'esda destemee Tsevoimne q'adaalilqa, sarhadılqa avayk'an. Maa sahraaniy vob."},{"book":"1-Samuelin","chapter":"13","verse":"19","text":"Filiştinaaşe uvhuynniy: «Hasre cühüt'yaaşe g'ılınciy nize hıma'acen». Mançil-allad İzrailee sa ixheyir yiva getas əxəna insan deşdaniy."},{"book":"1-Samuelin","chapter":"13","verse":"20","text":"Gırgın İzrailybı kyotanbı, toxabı, yak'vbı, ərabbı ek'a'asva Filiştinaaşde k'anyaqa abayle vuxha."},{"book":"1-Samuelin","chapter":"13","verse":"21","text":"Manbışike kyotan, yaba, yak'v, rab, toxa ek'a'as sa pim13:21 Pim: sa pimee 8 gramm ıxha. nuk'raynaniy hooqqana."},{"book":"1-Samuelin","chapter":"13","verse":"22","text":"Mançil-allad dəv'ənang'a Şaulneyiy Yonatanne milletıqa g'ılıncbıyiy nizebı ıxha deş. G'ılınciy nize saccu Şauluqayiy cune duxayqa Yonatanıqa ıxha."},{"book":"1-Samuelin","chapter":"13","verse":"23","text":"Filiştinaaşda deste Mikmasısneene ı'lğəəne cigeeqa qavayle."}]}