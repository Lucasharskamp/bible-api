{"data":[{"book":"Mak","chapter":"14","verse":"1","text":"Abalị abụọ tupu e mee Mmemme Ngabiga14:1 Mmemme ndị Izrel ji echeta ọpụpụ ha site nʼala Ijipt. na mmemme achịcha na-ekoghị eko, ndịisi nchụaja na ndị ozizi iwu nọkwa na-achọ ụzọ aghụghọ ha ga-esi jide Jisọs gbuo ya."},{"book":"Mak","chapter":"14","verse":"2","text":"Ma ha kwuru sị, “Ọ gaghị abụ nʼoge mmemme a, ka ọgbaaghara ghara ịdị.”"},{"book":"Mak","chapter":"14","verse":"3","text":"Ka ọ nọdụrụ nʼoche nri na Betani nʼụlọ Saimọn onye ekpenta, otu nwanyị bu karama alabasta mmanụ otite dị oke ọnụahịa, nke e jiri ezigbo naad mee, batara. Ọ kụwara karama ahụ, wụsa ya mmanụ otite ahụ nʼisi."},{"book":"Mak","chapter":"14","verse":"4","text":"Ụfọdụ ndị nọ nʼebe ahụ were iwe nke ukwuu. Ha sịrịtara onwe ha, “Gịnị mere e jiri laa mmanụ otite nke a nʼiyi otu a?"},{"book":"Mak","chapter":"14","verse":"5","text":"A gaara ere mmanụ otite a ihe karịrị narị denarị atọ, were ego e retara ya nye ndị ogbenye.” Ha baara ya mba nʼolu ike."},{"book":"Mak","chapter":"14","verse":"6","text":"Ma Jisọs sịrị, “Hapụnụ ya aka. Gịnị mere unu ji esogbu ya? Ọ bụ ezi ọrụ ka ọ rụrụ nʼebe m nọ."},{"book":"Mak","chapter":"14","verse":"7","text":"Unu na ndị ogbenye na-anọ oge niile, unu nwekwara ohere inyere ha aka mgbe ọbụla unu chọrọ. Ma mụ na unu agaghị anọ tee anya."},{"book":"Mak","chapter":"14","verse":"8","text":"O mere ihe o nwere ike, ọ na-ete m mmanụ otite a ugbu a iji kwado ahụ m maka olili a ga-eli ya."},{"book":"Mak","chapter":"14","verse":"9","text":"Nʼezie, ana m agwa unu, nʼebe ọbụla a ga-ekwusa oziọma a nʼụwa niile, ọrụ a ọ rụrụ ka a ga-akọkwa akụkọ ya, iji cheta ihe ọma a o mere.”"},{"book":"Mak","chapter":"14","verse":"10","text":"Mgbe ahụ Judas Iskarịọt, otu nʼime ndị ozi iri na abụọ ahụ jekwuuru ndịisi nchụaja ịgba izu otu ọ ga-esi rara ya nye ha nʼaka."},{"book":"Mak","chapter":"14","verse":"11","text":"Mgbe ha nụrụ nke a, ha ṅụrịrị ọṅụ kwee ya nkwa inye ya ego. Site nʼụbọchị ahụ, o bidoro ịchọgharị ụzọ ọ ga-esi rara ya nye ha."},{"book":"Mak","chapter":"14","verse":"12","text":"Nʼụbọchị mbụ nke Mmemme achịcha na-ekoghị eko, mgbe ha na-achụ aja atụrụ ngabiga, ndị na-eso ụzọ ya bịakwutere ya sị ya, “Ebee ka ị chọrọ ka anyị gaa kwadoro gị ihe, maka oriri ngabiga?”"},{"book":"Mak","chapter":"14","verse":"13","text":"O zipụrụ mmadụ abụọ nʼime ndị na-eso ụzọ ya, sị ha, “Gaanụ nʼime obodo, otu nwoke bu ite mmiri ga-ezute unu. Soronụ ya."},{"book":"Mak","chapter":"14","verse":"14","text":"Ebe ọbụla ọ banyere, sịnụ onyenwe ụlọ ahụ, Onye ozizi sịrị, Olee ụlọ ọbịa a kwadoro m, ebe mụ na ndị na-eso ụzọ m ga-anọ rie oriri ngabiga?"},{"book":"Mak","chapter":"14","verse":"15","text":"Ọ ga-egosi unu otu ọnụụlọ buru ibu nʼelu ụlọ ahụ, ebe e dozichara ihe niile. Kwadoonụ ihe anyị nʼebe ahụ.”"},{"book":"Mak","chapter":"14","verse":"16","text":"Ndị na-eso ụzọ ya pụrụ baa nʼime obodo, ha hụrụ ihe niile dị ka ọ gwara ha. Ma kwadokwa nri ngabiga ahụ."},{"book":"Mak","chapter":"14","verse":"17","text":"Mgbe o ruru uhuruchi, ya na ndị ozi ya iri na abụọ ahụ so bịa."},{"book":"Mak","chapter":"14","verse":"18","text":"Mgbe ha nọ na-eri nri, Jisọs gwara ha sị, “Nʼezie agwa m unu, otu onye nʼime unu ga-arara m nye. E, otu onye so m ugbu a na-eri nri!”"},{"book":"Mak","chapter":"14","verse":"19","text":"Ha bidoro inwe obi mwute, na-asị ya nʼotu nʼotu, “Ọ bụ m? Ọ bụ m?”"},{"book":"Mak","chapter":"14","verse":"20","text":"Ọ sịrị ha, “Ọ bụ otu onye nʼime mmadụ iri na abụọ a. Onye mụ na ya na-amanyekọta aka nʼime otu efere."},{"book":"Mak","chapter":"14","verse":"21","text":"Nwa nke Mmadụ ga-ala dị ka e dere banyere ya. Ma ahụhụ ga-adịrị nwoke ahụ onye a ga-esite nʼaka ya rara Nwa nke Mmadụ nye. Ọ gaara akara onye ahụ mma ma a sị na a mụghị ya amụ.”"},{"book":"Mak","chapter":"14","verse":"22","text":"Dị ka ha na-eri nri, o weere achịcha, nye ekele, nyawa ya, nye ha sị, “Rienụ ya, nke a bụ ahụ m.”"},{"book":"Mak","chapter":"14","verse":"23","text":"Mgbe ahụ, o buuru iko, nye ekele bunyekwa ha. Ha niile ṅụrụ site nʼotu iko ahụ."},{"book":"Mak","chapter":"14","verse":"24","text":"Ọ sịrị ha, “Nke a bụ ọbara m nke ọgbụgba ndụ ọhụrụ, nke a na-awụfu nʼihi ọtụtụ mmadụ."},{"book":"Mak","chapter":"14","verse":"25","text":"Nʼezie, nʼezie, agwa m unu, agaghị m aṅụ mmanya vaịnị ọzọ tutu ruo ụbọchị ahụ, mgbe m ga-aṅụ ya ọhụrụ nʼalaeze Chineke.”"},{"book":"Mak","chapter":"14","verse":"26","text":"Mgbe ha bụsịrị abụ, ha pụrụ gaa nʼUgwu Oliv."},{"book":"Mak","chapter":"14","verse":"27","text":"Jisọs sịrị ha, “Unu niile ga-agbahapụ m, nʼihi na e dere ya otu a sị,"},{"book":"Mak","chapter":"14","verse":"28","text":"Ma mgbe e mesịrị ka m si nʼọnwụ bilie, aga m ebu unu ụzọ gaa Galili.”"},{"book":"Mak","chapter":"14","verse":"29","text":"Pita kwuru, “Ọ bụrụ na mmadụ niile agbahapụ gị, agaghị m eme otu a.”"},{"book":"Mak","chapter":"14","verse":"30","text":"Jisọs sịrị ya, “Ịgwa gị eziokwu, nʼụbọchị taa, nʼabalị taa, tupu oke ọkụkụ akwaa akwa ugboro abụọ, ị ga-agọnarị m ugboro atọ.”"},{"book":"Mak","chapter":"14","verse":"31","text":"O kwusịrị ike sị, “Ọ bụrụkwa na ihe ọnwụ adapụta, aga m eso gị nwụọ. Agaghị m agọnarị gị!” Ọ bụkwa otu ihe ahụ ka ha niile kwuru."},{"book":"Mak","chapter":"14","verse":"32","text":"Ha pụrụ garuo ebe a na-akpọ Getsameni. Nʼebe ahụ, ọ sịrị ndị na-eso ụzọ ya, “Nọdụnụ nʼebe a ka m gaa kpee ekpere.”"},{"book":"Mak","chapter":"14","verse":"33","text":"Ọ kpọọrọ Pita, na Jemis na Jọn tinyere onwe ya. Ọ malitere inwe ihe mwute dị ukwuu nakwa obi ịlọ mmiri."},{"book":"Mak","chapter":"14","verse":"34","text":"Ọ sịrị ha, “Ọ na-ewute mkpụrụobi m nke ukwuu ruo nʼọnụ ọnwụ. Nọdụnụ nʼebe a na-eche nche.”"},{"book":"Mak","chapter":"14","verse":"35","text":"Ọ gatụrụ nʼihu daa nʼala kpee ekpere, sị, ọ bụrụ na ọ ga-ekwe mee ka oge awa ahụ gabiga ya."},{"book":"Mak","chapter":"14","verse":"36","text":"O kwuru sị, “Abba,14:36 Nke a pụtara nna nʼasụsụ Aramaik. Nna, ị pụrụ ime ihe niile. Napụ m iko a, ma otu ọ dị, ọ bụghị ka e mee uche m, kama ka e mee uche gị.”"},{"book":"Mak","chapter":"14","verse":"37","text":"Ọ bịara hụ ha ka ha na-arahụ ụra. Ọ sịrị Pita, “Saimọn, ị na-arahụ ụra? Ọ bụ na ị nweghị ike iche nche otu awa?"},{"book":"Mak","chapter":"14","verse":"38","text":"Nọrọnụ na nche, na-ekpekwanụ ekpere ka unu ghara ịdaba nʼọnwụnwa. Mmụọ dị ike ma anụ ahụ adịghị ike.”"},{"book":"Mak","chapter":"14","verse":"39","text":"Ọ pụkwara ọzọ, gaa kpee ekpere, na-ekwukwa otu okwu ahụ."},{"book":"Mak","chapter":"14","verse":"40","text":"Mgbe ọ lọghachiri azụ ọ hụrụ na ha na-arahụ ụra, nʼihi na anya ha dị arọ nke ukwuu. Ha amakwaghị ihe ha ga-agwa ya."},{"book":"Mak","chapter":"14","verse":"41","text":"Mgbe ọ lọghachiri nke ugboro atọ, ọ sịrị ha, “Unu ka nọ na-arahụ ụra na-ezukwa ike? O zuola! Oge awa ahụ abịala. Lee, a rarala Nwa nke Mmadụ nye nʼaka ndị mmehie."},{"book":"Mak","chapter":"14","verse":"42","text":"Bilienụ! Ka anyị gawa! Lee, onye na-arara m nye nọ nso.”"},{"book":"Mak","chapter":"14","verse":"43","text":"Mgbe ọ ka kpụ okwu nʼọnụ, Judas, otu nʼime ndị ozi iri na abụọ ahụ batara, ya na igwe mmadụ, ndị ji mma agha na mkpọ. Ọ bụ ndịisi nchụaja, na ndị ozizi iwu, na ndị ode akwụkwọ, na ndị okenye ndị Juu zitere ha."},{"book":"Mak","chapter":"14","verse":"44","text":"Ma onye na-arara ya nye, nyere ha rịị ihe ịrịbama sị, “Onye ahụ nke m ga-esutu ọnụ bụ ya; jidenụ ya, kpụrụnụ ya gawa, ma jidesiekwanụ ya ike.”"},{"book":"Mak","chapter":"14","verse":"45","text":"Ngwangwa o jekwuuru Jisọs, sị ya, “Onye ozizi!” ma sutukwa ya ọnụ."},{"book":"Mak","chapter":"14","verse":"46","text":"Ndị ikom ahụ jidere Jisọs ma sekpụrụ ya nʼike."},{"book":"Mak","chapter":"14","verse":"47","text":"Ma otu onye nʼime ndị guzo nʼebe ahụ, mịpụtara mma agha ya, gbuo ohu onyeisi nchụaja, gbupụ ntị ya."},{"book":"Mak","chapter":"14","verse":"48","text":"Jisọs sịrị ha, “Abụ m onyendu nke ndị na-enupu isi nke mere unu ji were mma agha na mkpọ bịa ijide m?"},{"book":"Mak","chapter":"14","verse":"49","text":"Ụbọchị niile ka mụ na unu nọ mgbe m na-ezi ihe nʼụlọnsọ ukwu, ma unu ejideghị m. Ma ihe akwụkwọ nsọ kwuru aghaghị imezu.”"},{"book":"Mak","chapter":"14","verse":"50","text":"Mgbe ahụ, ha niile hapụrụ ya gbalaga."},{"book":"Mak","chapter":"14","verse":"51","text":"Ọ dị otu nwokorobịa na-eso ya, ọ ji naanị akwa ọcha linin kpuchie onwe ya. Mgbe ha jidere ya,"},{"book":"Mak","chapter":"14","verse":"52","text":"ọ hapụụrụ ha akwa ọcha linin ya, gbara ọtọ gbalaga."},{"book":"Mak","chapter":"14","verse":"53","text":"Ha duuru Jisọs gakwuru onyeisi nchụaja, ha niile bụ ndịisi nchụaja, na ndị okenye na ndị ozizi iwu zukọrọ nʼebe ahụ."},{"book":"Mak","chapter":"14","verse":"54","text":"Pita sooro ha, ma ọ nọ nʼebe dị anya. O sooro ha bata nʼobi onyeisi nchụaja. Nʼebe ahụ, o sooro ndị nche nọdụ ọdụ na-anya ọkụ."},{"book":"Mak","chapter":"14","verse":"55","text":"Ndịisi nchụaja na ndịisi ikpe nʼụlọikpe ukwu14:55 Ha dị iri asaa nʼotu nʼọnụọgụgụ ma bụrụkwa ndị gbara site nʼafọ atọ nʼotu gaa nʼihu. nọ na-achọ ama megide Jisọs, ka ha nwee ike gbuo ya. Ma ọ dịghị nke ha chọtara."},{"book":"Mak","chapter":"14","verse":"56","text":"Ọtụtụ bịara gbaa ama ụgha megide ya, ma ama ha abụghị otu."},{"book":"Mak","chapter":"14","verse":"57","text":"Mgbe ahụ ụfọdụ biliri gbaa ama ụgha megide ya, sị,"},{"book":"Mak","chapter":"14","verse":"58","text":"“Anyị nụrụ mgbe o kwuru sị, ‘Aga m akwatu ụlọnsọ ukwu a nke e ji aka wuo, nʼụbọchị atọ aga m ewukwa ụlọ ọzọ, nke a na-ejighị aka wuo.’ ”"},{"book":"Mak","chapter":"14","verse":"59","text":"Ọ bụladị na nke a, ama ha niile adakọtakwaghị nʼotu."},{"book":"Mak","chapter":"14","verse":"60","text":"Mgbe ahụ, onyeisi nchụaja biliri ọtọ nʼihu ha, jụọ Jisọs ajụjụ sị, “Ọ bụ na ị nweghị ihe ọbụla ị ga-aza? Gịnị ka i nwere ikwu banyere ama ndị a a na-agba megide gị?”"},{"book":"Mak","chapter":"14","verse":"61","text":"Ma ọ gbakwara nkịtị, ọ zaghị ihe ọbụla."},{"book":"Mak","chapter":"14","verse":"62","text":"Jisọs sịrị, “Abụ m ya, unu ga-ahụkwa Nwa nke Mmadụ ka ọ na-anọdụ ala nʼaka nri nke Onye ji ike niile, na-abịakwa nʼigwe ojii nke eluigwe.”"},{"book":"Mak","chapter":"14","verse":"63","text":"Onyeisi nchụaja dọwara uwe ya kwuo sị, “Gịnị mere anyị ji achọ ndị akaebe ọzọ?"},{"book":"Mak","chapter":"14","verse":"64","text":"Unu anụla okwu nkwulu si ya nʼọnụ pụta! Gịnị bụ mkpebi unu?”"},{"book":"Mak","chapter":"14","verse":"65","text":"Mgbe ahụ ụfọdụ bidoro ịgbụ ya ọnụ mmiri asọ, jiri akwa kechie ya anya, tiekwa ya aka na-asị, “Buo amụma!” Ndị nche kpụpụtara ya tiekwa ya ihe."},{"book":"Mak","chapter":"14","verse":"66","text":"Dịka Pita nọ nʼobi ahụ, otu nʼime ụmụ agbọghọ na-ejere onyeisi nchụaja ozi bịara nso ebe ọ nọ."},{"book":"Mak","chapter":"14","verse":"67","text":"Mgbe ọ hụrụ Pita ka ọ na-anya ọkụ, o leziri ya anya nke ọma, sị, “Ị bụ otu nʼime ndị na-eso Jisọs onye Nazaret ahụ.”"},{"book":"Mak","chapter":"14","verse":"68","text":"Ma ọ gọrọ agọ sị, “Amaghị m, maọbụ ghọtakwa ihe ị na-ekwu.” Ma ọ pụrụ gaa nʼụzọ e si abata. Mgbe ahụ oke ọkụkụ kwara akwa."},{"book":"Mak","chapter":"14","verse":"69","text":"Mgbe nwaagbọghọ ahụ hụrụ Pita ọzọ, o gosiri ya ndị ọzọ nọ nʼebe ahụ sị ha, “Nwoke a bụkwanụ otu nʼime ha.”"},{"book":"Mak","chapter":"14","verse":"70","text":"Ma ọ gọkwara agọ ọzọ."},{"book":"Mak","chapter":"14","verse":"71","text":"Mgbe ahụ o bidoro ịbụ onwe ya ọnụ, na ịṅụ iyi na-asị, “Amaghị m onye nwoke a unu na-ekwu okwu ya bụ.”"},{"book":"Mak","chapter":"14","verse":"72","text":"Nʼotu oge ahụ, oke ọkụkụ kwara akwa nke ugboro abụọ. Mgbe ahụ Pita chetara okwu Jisọs gwara ya sị, “Tupu oke ọkụkụ akwaa akwa ugboro abụọ, ị ga-agọnarị m ugboro atọ.” Obi tiwara ya mee ka ọ kwaa akwa."}]}