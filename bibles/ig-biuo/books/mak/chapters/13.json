{"data":[{"book":"Mak","chapter":"13","verse":"1","text":"Mgbe o sitere nʼụlọnsọ ukwu ahụ na-apụ, otu nʼime ndị na-eso ụzọ ya siri ya, “Onye ozizi, ị hụkwara otu ụlọ a si maa mma. Lee ụdị nkume buru ibu e ji wuo ha.”"},{"book":"Mak","chapter":"13","verse":"2","text":"Jisọs zara ha, “Ị hụrụ ụlọ ukwu ndị a? Oge na-abịa mgbe ọ na-adịghị nkume ga-atụkwasị nʼelu ibe ya, nʼihi na a ga-ala ha niile nʼiyi.”"},{"book":"Mak","chapter":"13","verse":"3","text":"Mgbe ọ nọdụrụ ala nʼelu Ugwu Oliv, na ncherita ihu ụlọnsọ ukwu, Pita na Jemis, na Jọn na Andru bịakwutere ya na nzuzo jụọ ya sị,"},{"book":"Mak","chapter":"13","verse":"4","text":"“Gwa anyị, olee mgbe ihe ndị a ga-emezu? Gịnị ga-abụkwa ihe ịrịbama izi na o ruola mgbe ha niile ga-emezu?”"},{"book":"Mak","chapter":"13","verse":"5","text":"Jisọs malitere ịgwa ha sị, “Lezienụ anya ka onye ọbụla ghara iduhie unu."},{"book":"Mak","chapter":"13","verse":"6","text":"Nʼihi na ọtụtụ ga-abịa nʼaha m sị, ‘Abụ m ya.’ Ha ga-eduhiekwa ọtụtụ ndị ụzọ."},{"book":"Mak","chapter":"13","verse":"7","text":"Mgbe unu nụrụ maka agha na akụkọ agha dị iche iche, unu atụla egwu. Ihe ndị a aghaghị ime ma oge ọgwụgwụ ihe niile erubeghị."},{"book":"Mak","chapter":"13","verse":"8","text":"Mba ga-ebili megide mba ibe ya. Alaeze ga-ebilikwa megide alaeze ibe ya. Ala ọma jijiji na ụnwụ ga-adị nʼebe dị iche iche. Ihe ndị a bụ mmalite nke oke ihe mgbu."},{"book":"Mak","chapter":"13","verse":"9","text":"“Unu aghaghị ịbụ ndị nọ na nche. A ga-enyefe unu nʼaka ndị na-achị achị, pịakwa unu ihe nʼụlọ ekpere. Nʼihi m, unu ga-eguzo nʼihu ndịisi ọchịchị na ndị eze dị ka ndị ama nye ha."},{"book":"Mak","chapter":"13","verse":"10","text":"Aghaghị ibu ụzọ kwusaa oziọma a nye mba niile."},{"book":"Mak","chapter":"13","verse":"11","text":"Ma mgbe ha jidere unu kpụta unu nʼụlọikpe, unu echegbula onwe unu banyere ihe unu ga-ekwu, kwuonụ naanị ihe batara unu nʼọnụ unu ikwu nʼoge ahụ. Nʼihi na ọ bụghị unu ga-ekwu okwu, kama ọ bụ Mmụọ Nsọ ga-esite nʼọnụ unu kwuo okwu."},{"book":"Mak","chapter":"13","verse":"12","text":"“Nwanne ga-arara nwanne ya nye ka e gbuo ya. Nna ga-ararakwa nwa ya nye. Ụmụ ga-ebili megide ndị mụrụ ha mee ka e gbuo ha."},{"book":"Mak","chapter":"13","verse":"13","text":"Mmadụ niile ga-akpọ unu asị nʼihi m, ma onye ga-eguzosi ike ruo ọgwụgwụ ka a ga-azọpụta."},{"book":"Mak","chapter":"13","verse":"14","text":"(onye na-agụ ya nwee nghọta), mgbe ahụ, ka ndị nọ na Judịa were ọsọ gbalaga nʼelu ugwu"},{"book":"Mak","chapter":"13","verse":"15","text":"Onye ọbụla nọ nʼelu ụlọ ya ghara ịrịdata maọbụ baa nʼime ụlọ ya iwepụta ihe ọbụla."},{"book":"Mak","chapter":"13","verse":"16","text":"Ka onye ọbụla nọ nʼubi ghara ịlọghachi ịchịrị uwe ya."},{"book":"Mak","chapter":"13","verse":"17","text":"Ma ahụhụ ga-adịrị ndị dị ime, na ndị na-enye ụmụaka ara, nʼụbọchị ahụ."},{"book":"Mak","chapter":"13","verse":"18","text":"Kpeenụ ekpere ka ihe ndị a hapụ ime nʼoge oke oyi."},{"book":"Mak","chapter":"13","verse":"19","text":"Nʼihi na oke mkpagbu nke ụbọchị ahụ ga-abụ nke na-adịbeghị na mbụ site na mgbe Chineke kere ụwa ruo ugbu a. Ọ dịkwaghị ihe ga-adịkwa ka ya ọzọ ruo mgbe ebighị ebi."},{"book":"Mak","chapter":"13","verse":"20","text":"“Ọ bụrụ na Onyenwe anyị emeghị ka ụbọchị ndị ahụ dị mkpụmkpụ, ọ dịghị onye a ga-azọpụta. Ma nʼihi ndị ya, ndị ọ họpụtara, o meela ka ụbọchị ndị ahụ dị mkpụmkpụ."},{"book":"Mak","chapter":"13","verse":"21","text":"Nʼoge ahụ, ọ bụrụ na onye ọbụla asị unu, ‘Lee, Kraịst nọ nʼebe a,’ maọbụ, ‘Lee, ọ nọ nʼebe ahụ,’ unu ekwela."},{"book":"Mak","chapter":"13","verse":"22","text":"Nʼihi na ndị nzọpụta ụgha na ndị amụma ụgha, ga-apụta ma rụọkwa ọrụ ebube na ọrụ ịrịbama dị iche iche iji duhie ndị a họpụtara ma ọ bụrụ na ọ ga-ekwe mee."},{"book":"Mak","chapter":"13","verse":"23","text":"Ya mere, unu nọrọ na nche; nʼihi na agwala m unu ihe niile mgbe ha na-emebeghị."},{"book":"Mak","chapter":"13","verse":"24","text":"“Nʼụbọchị ndị ahụ, nke na-esote oge mkpagbu ahụ,"},{"book":"Mak","chapter":"13","verse":"25","text":"kpakpando ga-esi na mbara eluigwe na-ada,"},{"book":"Mak","chapter":"13","verse":"26","text":"“Nʼoge ahụ, ha ga-ahụ Nwa nke Mmadụ, ka ọ na-abịa nʼigwe ojii nʼoke ike na ebube."},{"book":"Mak","chapter":"13","verse":"27","text":"Mgbe ahụ, ọ ga-ezipụ ndị mmụọ ozi ya ka ha kpokọta ndị a họpụtara site nʼakụkụ anọ niile nke ụwa. Site na nsọtụ niile nke ụwa ruo na nsọtụ niile nke eluigwe."},{"book":"Mak","chapter":"13","verse":"28","text":"“Ugbu a, mụtanụ ihe site nʼosisi fiig. Mgbe ọbụla alaka ya dị nro malite iwepụta akwụkwọ ndụ, unu maara na ọkọchị dị nso."},{"book":"Mak","chapter":"13","verse":"29","text":"Nʼụzọ dị otu a, mgbe unu hụrụ ihe ndị a niile ka ha bidoro ime, matanụ na ọ nọ nso, ọ nọkwa nʼọnụ ụzọ."},{"book":"Mak","chapter":"13","verse":"30","text":"Ana m agwa unu eziokwu na ọgbọ a agaghị agabiga tupu ihe ndị a niile emezuo."},{"book":"Mak","chapter":"13","verse":"31","text":"Eluigwe na ụwa ga-agabiga ma okwu m ga-adịgide."},{"book":"Mak","chapter":"13","verse":"32","text":"“Ma banyere ụbọchị ahụ, maọbụ oge awa ahụ, o nweghị onye ọbụla maara, ọ bụladị ndị mmụọ ozi nke eluigwe, maọbụ Ọkpara ahụ, kama naanị Nna ahụ maara ya."},{"book":"Mak","chapter":"13","verse":"33","text":"Ebe ọ bụ na unu amaghị mgbe ha ga-emezu, nọrọnụ na nche! Mụrụkwanụ anya!13:33 Akwụkwọ ndị ochie na-edenye, na-ekpe ekpere."},{"book":"Mak","chapter":"13","verse":"34","text":"Ọ dị ka nwoke hapụrụ ụlọ ya na-aga njem, tinye nʼaka ndị ohu ya ilekọta ihe, onye ọbụla nʼime ha ka o nyere ọrụ ọ ga-arụ ma nyekwa onye nche ọnụ ụzọ iwu ka ọ nọ na nche."},{"book":"Mak","chapter":"13","verse":"35","text":"“Ya mere nọrọnụ na nche, nʼihi na unu amaghị mgbe Onyenwe ụlọ ga-alọta. Ma ọ bụ nʼuhuruchi maọbụ nʼetiti abalị. Maọbụ mgbe ọkụkụ kwara akwa, maọbụ nʼisi ụtụtụ."},{"book":"Mak","chapter":"13","verse":"36","text":"Ọ bụrụ na ọ lọta na mberede, unu ekwela ka ọ lọkwute unu mgbe unu nọ nʼụra."},{"book":"Mak","chapter":"13","verse":"37","text":"Ihe m gwara unu ka m na-agwakwa mmadụ niile. ‘Nọrọnụ na nche.’ ”"}]}