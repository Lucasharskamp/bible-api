{"data":[{"book":"WAEFESO","chapter":"3","verse":"1","text":"Mkilamso kino nie, Paulo, na mfungigwa wa Yesu Kilisto sama yenu mweye Wamhazi."},{"book":"WAEFESO","chapter":"3","verse":"2","text":"Nokona muhulika vija Mulungu sama ya ngekewa yake viyangwelele nie sang'hano ino niitende sama yenu,"},{"book":"WAEFESO","chapter":"3","verse":"3","text":"na vija nyong'onyo viigubuligwe kumwangu kubitila lugubulo, kamba vinishile kuyandika kidogo."},{"book":"WAEFESO","chapter":"3","verse":"4","text":"Na muhalusoma lupwilili luja, modaha kuvitanga vija viniimanya nyong'onyo ya Kilisto,"},{"book":"WAEFESO","chapter":"3","verse":"5","text":"ilekile kutangigwa na wanhu wa milelo ibitile kamba viili sambi, avija viigubuligwe na Loho wa Mulungu ha watumigwa wa Mulungu wang'alile na wahokozi."},{"book":"WAEFESO","chapter":"3","verse":"6","text":"Ino iyo inyong'onyo, kamba kubitila Usenga Unogile Wamhazi wohala hamoja na Waislaeli, wowa lukuli lumwe na wobokela hamoja kilagano mkuilumba hamoja na Kilisto Yesu."},{"book":"WAEFESO","chapter":"3","verse":"7","text":"Mulungu kanitenda niwe mtumigwa wa kuupeta Usenga Unogile na nhunza kisinyo iyangwelele nie kubitila sang'hano ya mhiko yake."},{"book":"WAEFESO","chapter":"3","verse":"8","text":"Hata kamba nie na munhu mdodo kubanza wanhu wose wa Mulungu, nhunza ino nigweleligwa giladi niwapetele Wamhazi ugoli wa Kilisto ulibule mbaka,"},{"book":"WAEFESO","chapter":"3","verse":"9","text":"na kuwatenda wanhu wose wone vija nyong'onyo ya Mulungu iifisile vuisang'hanika. Mulungu, ayo yalumbile vinhu vose, kaifisa nyong'onyo yake milao yose ibitile."},{"book":"WAEFESO","chapter":"3","verse":"10","text":"Nia yake ikala vino, kubitila wanhu wamtogole Kilisto, ng'hungwe ya Mulungu, ili ya namna zose, sambi itendigwa itangigwe na watawala na wali na udaho muulumwengu wa kuulanga."},{"book":"WAEFESO","chapter":"3","verse":"11","text":"Mulungu katenda kamba vija viyalondile heyo mazua gose kubitila Yesu Kilisto Mndewa wetu."},{"book":"WAEFESO","chapter":"3","verse":"12","text":"Mkuilumba na heyo na kubitila nhamanila mgati yake, tomkwenhukila Mulungu mkuilegeha na bila kudumba."},{"book":"WAEFESO","chapter":"3","verse":"13","text":"Avo nowayalalila kamba sambimdonhe sama ya migayo yangu hano. Nie nogaya sama yenu, avo yowagalila hishima."},{"book":"WAEFESO","chapter":"3","verse":"14","text":"Sama ya kilamso kino nofugama mavindi haulongozi wa Tata,"},{"book":"WAEFESO","chapter":"3","verse":"15","text":"ayo yalumbile kila kinhu cha kuulanga na cha muisi."},{"book":"WAEFESO","chapter":"3","verse":"16","text":"Notambika kamba, kamba vija vuuli ugoli wa yenzi yake, yadahe kuwagangamiza na mhiko kubitila Loho wake muunhu wenu wa mgati,"},{"book":"WAEFESO","chapter":"3","verse":"17","text":"giladi Kilisto yakale mmioyo yenu kubitila nhamanila. Na notambika kamba muwe na mizizi na kugangamizwa mdinoge,"},{"book":"WAEFESO","chapter":"3","verse":"18","text":"giladi mweye hamoja na wanhu wose wa Mulungu muwe na mhiko za kutambula vija noge da Kilisto vidili gazi na tali, na vija vidicholile uchana na vija vidicholile hasi,"},{"book":"WAEFESO","chapter":"3","verse":"19","text":"na kuditanga noge da Kilisto dibanza nzewele za wanhu wose, giladi sambimuhungule hanhu kamba viyali Mulungu."},{"book":"WAEFESO","chapter":"3","verse":"20","text":"Yayenzigwe heyo Mulungu, ayo kubitila mhiko zake zisang'hanika mgati yetu yodaha kusang'hana mbuli ng'hulu ng'hani kubanza gaja gose gotudaha kugapula ama kugagelegeza."},{"book":"WAEFESO","chapter":"3","verse":"21","text":"Mulungu yayenzigwe mwa wanhu wamtogole Kilisto na ha Yesu Kilisto kubitila milelo yose, milongo yose. Amina."}]}