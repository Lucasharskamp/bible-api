{"data":[{"book":"امثال","chapter":"18","verse":"1","text":"آدم خودخواه خود را از دیگران کنار می‌کشد و با عقاید درستشان مخالفت می‌ورزد."},{"book":"امثال","chapter":"18","verse":"2","text":"نادان برای حکمت ارزش قائل نیست و فقط دوست دارد خود را دانا نشان دهد."},{"book":"امثال","chapter":"18","verse":"3","text":"گناه ننگ و رسوایی به بار می‌آورد."},{"book":"امثال","chapter":"18","verse":"4","text":"سخنان شخص دانا مانند اقیانوس عمیق است و مثل چشمه گوارا."},{"book":"امثال","chapter":"18","verse":"5","text":"طرفداری از مجرمی که باعث می‌شود حق بی‌گناه پایمال شود کار نادرستی است."},{"book":"امثال","chapter":"18","verse":"6","text":"سخنان شخص نادان، منجر به نزاع و کتک خوردنش می‌شود."},{"book":"امثال","chapter":"18","verse":"7","text":"زبان شخص نادان چون دامی است که او را به هلاکت می‌کشاند."},{"book":"امثال","chapter":"18","verse":"8","text":"سخنان آدم سخن‌چین مانند لقمه‌های لذیذی است که با لذت بلعیده می‌شود."},{"book":"امثال","chapter":"18","verse":"9","text":"کسی که در کار سستی می‌کند به اندازهٔ یک خرابکار مخرب است."},{"book":"امثال","chapter":"18","verse":"10","text":"اسم خداوند قلعه‌ای است محکم که شخص درستکار به آن پناه می‌برد و در امان می‌ماند."},{"book":"امثال","chapter":"18","verse":"11","text":"اما قلعۀ شخص ثروتمند، ثروت اوست که گمان می‌کند او را محافظت خواهد کرد."},{"book":"امثال","chapter":"18","verse":"12","text":"تکبر به سقوط می‌انجامد و فروتنی به سربلندی."},{"book":"امثال","chapter":"18","verse":"13","text":"چقدر زشت و ابلهانه است که انسان قبل از گوش دادن به سخنی، به آن جواب دهد."},{"book":"امثال","chapter":"18","verse":"14","text":"وقتی انسان روحیه‌اش قوی است بیماری را تحمل می‌کند، اما روحیهٔ شکسته را چه کسی می‌تواند تحمل کند؟"},{"book":"امثال","chapter":"18","verse":"15","text":"اشخاص دانا همیشه مشتاق و آماده کسب حکمتند."},{"book":"امثال","chapter":"18","verse":"16","text":"هدیه دادن راه را برای انسان باز می‌کند و او را به حضور اشخاص مهم می‌رساند."},{"book":"امثال","chapter":"18","verse":"17","text":"دلایل کسی که در دادگاه اول صحبت می‌کند به نظر درست می‌آید ولی این تا زمانی است که طرف مقابل هنوز دلایلش را ارائه نداده باشد."},{"book":"امثال","chapter":"18","verse":"18","text":"قرعه، دعوا را می‌خواباند و به منازعهٔ بین حریفان زورمند خاتمه می‌دهد."},{"book":"امثال","chapter":"18","verse":"19","text":"به دست آوردن دل برادر رنجیده، سختتر از تصرف یک شهر حصاردار است. منازعه بین دو برادر، دیوار جدایی ایجاد می‌کند."},{"book":"امثال","chapter":"18","verse":"20","text":"انسان نتیجهٔ سخنانی را که از دهانش بیرون می‌آید خواهد دید."},{"book":"امثال","chapter":"18","verse":"21","text":"مرگ و زندگی در قدرت زبان است؛ کسانی که دوست می‌دارند حرف بزنند، عواقب سخنانشان را خواهند دید."},{"book":"امثال","chapter":"18","verse":"22","text":"وقتی مردی همسری پیدا می‌کند نعمتی می‌یابد. آن زن برای او برکتی است از جانب خداوند."},{"book":"امثال","chapter":"18","verse":"23","text":"درخواست فقرا با التماس توأم است و پاسخ ثروتمندان با خشونت."},{"book":"امثال","chapter":"18","verse":"24","text":"هستند دوستانی که انسان را به نابودی می‌کشند، اما دوستی هم هست که از برادر نزدیکتر است."}]}