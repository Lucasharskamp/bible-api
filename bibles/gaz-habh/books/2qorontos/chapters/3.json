{"data":[{"book":"2 Qorontos","chapter":"3","verse":"1","text":"Nu ammas of galateeffachuu jalqabnaa ree? Yookaan akka namoota tokko tokkoo xalayaa deeggarsaa gara keessanitti fiduu yookaan isin biraa argachuu nu barbaachisaa ree?"},{"book":"2 Qorontos","chapter":"3","verse":"2","text":"Xalayaan keenya kan namni hundinuu beekuu fi dubbisu kan garaa keenya keessatti barreeffame isinuma."},{"book":"2 Qorontos","chapter":"3","verse":"3","text":"Isin akka xalayaa Kiristoos, buʼaa tajaajila keenyaa taatan ifa; xalayaan kunis qalamiidhaan utuu hin taʼin Hafuura Waaqa jiraataatiin, gabatee dhagaa irratti utuu hin taʼin gabatee garaa namaa irratti kan barreeffamee dha."},{"book":"2 Qorontos","chapter":"3","verse":"4","text":"Amantiin nu karaa Kiristoosiin fuula Waaqaa duratti qabnus kan akkanaa ti."},{"book":"2 Qorontos","chapter":"3","verse":"5","text":"Nu waan tokko illee ofii keenyaan hojjechuuf dandeettii qabna jennee miti; dandeettiin keenya garuu Waaqa irraa dhufa."},{"book":"2 Qorontos","chapter":"3","verse":"6","text":"Innis akka nu tajaajiltoota kakuu haaraa taanuuf dandeettii nuu kenneera; kakuun kunis kan qubee utuu hin taʼin kan Hafuuraa ti; qubeen ni ajjeesa; Hafuurri garuu jireenya kenna."},{"book":"2 Qorontos","chapter":"3","verse":"7","text":"Erga tajaajilli duʼa fide kan qubeedhaan dhagaa irratti qirixame sun hamma Israaʼeloonni sababii ulfina isaa kan irraa badaa deemu sanaatiif xiyyeeffatanii fuula Musee ilaaluu hin dandeenyetti ulfinaan dhufee,"},{"book":"2 Qorontos","chapter":"3","verse":"8","text":"tajaajilli Hafuuraa immoo hammam caalaa ulfina haa qabaatuu ree?"},{"book":"2 Qorontos","chapter":"3","verse":"9","text":"Erga tajaajilli murtii namatti fidu ulfina qabaatee, tajaajilli qajeelummaa fidu immoo hammam caalaa ulfina haa qabaatu ree!"},{"book":"2 Qorontos","chapter":"3","verse":"10","text":"Wanni ulfina qabeessa ture sun yommuu ulfina caalu biratti ilaalamu amma ulfina hin qabuutii."},{"book":"2 Qorontos","chapter":"3","verse":"11","text":"Erga wanni yeroodhaaf jiraatu sun ulfinaan dhufee, ulfinni isa bara baraan jiraatuu immoo hammam caalaa guddaa haa taʼu ree!"},{"book":"2 Qorontos","chapter":"3","verse":"12","text":"Kanaafuu nu abdii akkasii waan qabnuuf baayʼee ija jabaanna."},{"book":"2 Qorontos","chapter":"3","verse":"13","text":"Nu warra akka Musee isa akka sabni Israaʼel dhuma waan badaa deemu sanaa hin argineef jedhee haguuggiidhaan fuula isaa haguuggatee miti."},{"book":"2 Qorontos","chapter":"3","verse":"14","text":"Yaadni isaanii garuu hadoodeera; isaan hamma harʼaatti iyyuu yommuu kakuu moofaa dubbisanitti haguuggiin sun isaan irraa hin fuudhamne. Inni Kiristoos qofaan irraa fuudhamaatii."},{"book":"2 Qorontos","chapter":"3","verse":"15","text":"Hamma harʼaatti illee yeroo isaan seera Musee dubbisanitti haguuggiin yaada garaa isaanii ni haguuga."},{"book":"2 Qorontos","chapter":"3","verse":"16","text":"Yeroo namni kam iyyuu gara Gooftaatti deebiʼutti garuu haguuggiin sun irraa fuudhama."},{"book":"2 Qorontos","chapter":"3","verse":"17","text":"Gooftaan Hafuura. Iddoo Hafuurri Gooftaa jiru immoo bilisummaatu jira."},{"book":"2 Qorontos","chapter":"3","verse":"18","text":"Nu warri utuu fuulli keenya hin haguugamin ulfina Gooftaa calaqqisnu hundi ulfina ittuma caalee guddachaa deemu kan Gooftaa Hafuura taʼe irraa dhufuun gara bifa isaatti geeddaramaa jirra."}]}