{"data":[{"book":"न्यायियों","chapter":"10","verse":"1","text":"अबीमेलेक के बाद इस्राएल को छुड़ाने के लिये तोला नामक एक इस्साकारी उठा, वह दोदो का पोता और पूआ10:1 तोला नामक एक इस्साकारी उठा, वह दोदो का पोता और पूआ: दोनों इस्साकार भाग में परिवार के मुखिया थे। का पुत्र था; और एप्रैम के पहाड़ी देश के शामीर नगर में रहता था।"},{"book":"न्यायियों","chapter":"10","verse":"2","text":"वह तेईस वर्ष तक इस्राएल का न्याय करता रहा। तब मर गया, और उसको शामीर में मिट्टी दी गई।"},{"book":"न्यायियों","chapter":"10","verse":"3","text":"उसके बाद गिलादी याईर उठा, वह बाईस वर्ष तक इस्राएल का न्याय करता रहा।"},{"book":"न्यायियों","chapter":"10","verse":"4","text":"और उसके तीस पुत्र थे जो गदहियों के तीस बच्चों पर सवार हुआ करते थे; और उनके तीस नगर भी थे जो गिलाद देश में हैं, और आज तक हब्बोत्याईर कहलाते हैं।"},{"book":"न्यायियों","chapter":"10","verse":"5","text":"और याईर मर गया, और उसको कामोन में मिट्टी दी गई।"},{"book":"न्यायियों","chapter":"10","verse":"6","text":"तब इस्राएलियों ने फिर यहोवा की दृष्टि में बुरा किया, अर्थात् बाल देवताओं और अश्तोरेत देवियों और अराम, सीदोन, मोआब, अम्मोनियों, और पलिश्तियों के देवताओं की उपासना करने लगे; और यहोवा को त्याग दिया, और उसकी उपासना न की। (भज. 106:36, न्या. 4:1)"},{"book":"न्यायियों","chapter":"10","verse":"7","text":"तब यहोवा का क्रोध इस्राएल पर भड़का, और उसने उन्हें पलिश्तियों और अम्मोनियों के अधीन कर दिया,"},{"book":"न्यायियों","chapter":"10","verse":"8","text":"और उस वर्ष10:8 उस वर्ष: सम्भवत: अत्याचार का अन्तिम वर्ष जब अम्मोनियों ने यरदन पार की थी।  ये इस्राएलियों को सताते और पीसते रहे। वरन् यरदन पार एमोरियों के देश गिलाद में रहनेवाले सब इस्राएलियों पर अठारह वर्ष तक अंधेर करते रहे।"},{"book":"न्यायियों","chapter":"10","verse":"9","text":"अम्मोनी यहूदा और बिन्यामीन से और एप्रैम के घराने से लड़ने को यरदन पार जाते थे, यहाँ तक कि इस्राएल बड़े संकट में पड़ गया।"},{"book":"न्यायियों","chapter":"10","verse":"10","text":"तब इस्राएलियों ने यह कहकर यहोवा की दुहाई दी, “हमने जो अपने परमेश्वर को त्याग कर बाल देवताओं की उपासना की है, यह हमने तेरे विरुद्ध महापाप किया है।”"},{"book":"न्यायियों","chapter":"10","verse":"11","text":"यहोवा ने इस्राएलियों से कहा, “क्या मैंने तुम को मिस्रियों, एमोरियों, अम्मोनियों, और पलिश्तियों के हाथ से न छुड़ाया था?"},{"book":"न्यायियों","chapter":"10","verse":"12","text":"फिर जब सीदोनी, और अमालेकी, और माओनी लोगों ने तुम पर अंधेर किया; और तुम ने मेरी दुहाई दी, तब मैंने तुम को उनके हाथ से भी न छुड़ाया? (भज. 106: 42, 43)"},{"book":"न्यायियों","chapter":"10","verse":"13","text":"तो भी तुम ने मुझे त्याग कर पराए देवताओं की उपासना की है; इसलिए मैं फिर तुम को न छुड़ाऊँगा।"},{"book":"न्यायियों","chapter":"10","verse":"14","text":"जाओ, अपने माने हुए देवताओं की दुहाई दो; तुम्हारे संकट के समय वे ही तुम्हें छुड़ाएँ।” (यिर्म. 2:28, यशा. 10:3)"},{"book":"न्यायियों","chapter":"10","verse":"15","text":"इस्राएलियों ने यहोवा से कहा, “हमने पाप किया है; इसलिए जो कुछ तेरी दृष्टि में भला हो वही हम से कर; परन्तु अभी हमें छुड़ा।”"},{"book":"न्यायियों","chapter":"10","verse":"16","text":"तब वे पराए देवताओं को अपने मध्य में से दूर करके यहोवा की उपासना करने लगे; और वह इस्राएलियों के कष्ट के कारण खेदित हुआ।"},{"book":"न्यायियों","chapter":"10","verse":"17","text":"तब अम्मोनियों ने इकट्ठे होकर गिलाद में अपने डेरे डाले; और इस्राएलियों ने भी इकट्ठे होकर मिस्पा10:17 मिस्पा: अर्थात् चौकसी गढ़, या निगरानी, इससे प्रगट होता है कि वह गिलाद पर्वत पर ऊँचाई में स्थित था और एक दृढ़ चौकी थी।  में अपने डेरे डाले।"},{"book":"न्यायियों","chapter":"10","verse":"18","text":"तब गिलाद के हाकिम एक दूसरे से कहने लगे, “कौन पुरुष अम्मोनियों से संग्राम आरम्भ करेगा? वही गिलाद के सब निवासियों का प्रधान ठहरेगा।”"}]}