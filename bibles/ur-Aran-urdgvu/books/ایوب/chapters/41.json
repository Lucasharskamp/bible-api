{"data":[{"book":"ایوب","chapter":"41","verse":"1","text":"کیا تُو لِویاتان41‏:1 لِویاتان: سائنس دان متفق نہیں کہ یہ کون سا جانور تھا۔  اژدہے کو مچھلی کے کانٹے سے پکڑ سکتا یا اُس کی زبان کو رسّے سے باندھ سکتا ہے؟"},{"book":"ایوب","chapter":"41","verse":"2","text":"کیا تُو اُس کی ناک چھید کر اُس میں سے رسّا گزار سکتا یا اُس کے جبڑے کو کانٹے سے چیر سکتا ہے؟"},{"book":"ایوب","chapter":"41","verse":"3","text":"کیا وہ کبھی تجھ سے بار بار رحم مانگے گا یا نرم نرم الفاظ سے تیری خوشامد کرے گا؟"},{"book":"ایوب","chapter":"41","verse":"4","text":"کیا وہ کبھی تیرے ساتھ عہد کرے گا کہ تُو اُسے اپنا غلام بنائے رکھے؟ ہرگز نہیں!"},{"book":"ایوب","chapter":"41","verse":"5","text":"کیا تُو پرندے کی طرح اُس کے ساتھ کھیل سکتا یا اُسے باندھ کر اپنی لڑکیوں کو دے سکتا ہے تاکہ وہ اُس کے ساتھ کھیلیں؟"},{"book":"ایوب","chapter":"41","verse":"6","text":"کیا سوداگر کبھی اُس کا سودا کریں گے یا اُسے تاجروں میں تقسیم کریں گے؟ کبھی نہیں!"},{"book":"ایوب","chapter":"41","verse":"7","text":"کیا تُو اُس کی کھال کو بھالوں سے یا اُس کے سر کو ہارپونوں سے بھر سکتا ہے؟"},{"book":"ایوب","chapter":"41","verse":"8","text":"ایک دفعہ اُسے ہاتھ لگایا تو یہ لڑائی تجھے ہمیشہ یاد رہے گی، اور تُو آئندہ ایسی حرکت کبھی نہیں کرے گا!"},{"book":"ایوب","chapter":"41","verse":"9","text":"یقیناً اُس پر قابو پانے کی ہر اُمید فریب دہ ثابت ہو گی، کیونکہ اُسے دیکھتے ہی انسان گر جاتا ہے۔"},{"book":"ایوب","chapter":"41","verse":"10","text":"کوئی اِتنا بےدھڑک نہیں ہے کہ اُسے مشتعل کرے۔ تو پھر کون میرا سامنا کر سکتا ہے؟"},{"book":"ایوب","chapter":"41","verse":"11","text":"کس نے مجھے کچھ دیا ہے کہ مَیں اُس کا معاوضہ دوں۔ آسمان تلے ہر چیز میری ہی ہے!"},{"book":"ایوب","chapter":"41","verse":"12","text":"مَیں تجھے اُس کے اعضا کے بیان سے محروم نہیں رکھوں گا، کہ وہ کتنا بڑا، طاقت ور اور خوب صورت ہے۔"},{"book":"ایوب","chapter":"41","verse":"13","text":"کون اُس کی کھال41‏:13 کھال: لفظی ترجمہ: بیرونی لباس۔  اُتار سکتا، کون اُس کے زرہ بکتر کی دو تہوں کے اندر تک پہنچ سکتا ہے؟"},{"book":"ایوب","chapter":"41","verse":"14","text":"کون اُس کے منہ کا دروازہ کھولنے کی جرأت کرے؟ اُس کے ہول ناک دانت دیکھ کر انسان کے رونگٹے کھڑے ہو جاتے ہیں۔"},{"book":"ایوب","chapter":"41","verse":"15","text":"اُس کی پیٹھ پر ایک دوسری سے خوب جُڑی ہوئی ڈھالوں کی قطاریں ہوتی ہیں۔"},{"book":"ایوب","chapter":"41","verse":"16","text":"وہ اِتنی مضبوطی سے ایک دوسری سے لگی ہوتی ہیں کہ اُن کے درمیان سے ہَوا بھی نہیں گزر سکتی،"},{"book":"ایوب","chapter":"41","verse":"17","text":"بلکہ یوں ایک دوسری سے چمٹی اور لپٹی رہتی ہیں کہ اُنہیں ایک دوسری سے الگ نہیں کیا جا سکتا۔"},{"book":"ایوب","chapter":"41","verse":"18","text":"جب چھینکیں مارے تو بجلی چمک اُٹھتی ہے۔ اُس کی آنکھیں طلوعِ صبح کی پلکوں کی مانند ہیں۔"},{"book":"ایوب","chapter":"41","verse":"19","text":"اُس کے منہ سے مشعلیں اور چنگاریاں خارج ہوتی ہیں،"},{"book":"ایوب","chapter":"41","verse":"20","text":"اُس کے نتھنوں سے دھواں یوں نکلتا ہے جس طرح بھڑکتی اور دہکتی آگ پر رکھی گئی دیگ سے۔"},{"book":"ایوب","chapter":"41","verse":"21","text":"جب پھونک مارے تو کوئلے دہک اُٹھتے اور اُس کے منہ سے شعلے نکلتے ہیں۔"},{"book":"ایوب","chapter":"41","verse":"22","text":"اُس کی گردن میں اِتنی طاقت ہے کہ جہاں بھی جائے وہاں اُس کے آگے آگے مایوسی پھیل جاتی ہے۔"},{"book":"ایوب","chapter":"41","verse":"23","text":"اُس کے گوشت پوست کی تہیں ایک دوسری سے خوب جُڑی ہوئی ہیں، وہ ڈھالے ہوئے لوہے کی طرح مضبوط اور بےلچک ہیں۔"},{"book":"ایوب","chapter":"41","verse":"24","text":"اُس کا دل پتھر جیسا سخت، چکّی کے نچلے پاٹ جیسا مستحکم ہے۔"},{"book":"ایوب","chapter":"41","verse":"25","text":"جب اُٹھے تو زورآور ڈر جاتے اور دہشت کھا کر پیچھے ہٹ جاتے ہیں۔"},{"book":"ایوب","chapter":"41","verse":"26","text":"ہتھیاروں کا اُس پر کوئی اثر نہیں ہوتا، خواہ کوئی تلوار، نیزے، برچھی یا تیر سے اُس پر حملہ کیوں نہ کرے۔"},{"book":"ایوب","chapter":"41","verse":"27","text":"وہ لوہے کو بھوسا اور پیتل کو گلی سڑی لکڑی سمجھتا ہے۔"},{"book":"ایوب","chapter":"41","verse":"28","text":"تیر اُسے نہیں بھگا سکتے، اور اگر فلاخن کے پتھر اُس پر چلاؤ تو اُن کا اثر بھوسے کے برابر ہے۔"},{"book":"ایوب","chapter":"41","verse":"29","text":"ڈنڈا اُسے تنکا سا لگتا ہے، اور وہ شمشیر کا شور شرابہ سن کر ہنس اُٹھتا ہے۔"},{"book":"ایوب","chapter":"41","verse":"30","text":"اُس کے پیٹ پر تیز ٹھیکرے سے لگے ہیں، اور جس طرح اناج پر گاہنے کا آلہ چلایا جاتا ہے اُسی طرح وہ کیچڑ پر چلتا ہے۔"},{"book":"ایوب","chapter":"41","verse":"31","text":"جب سمندر کی گہرائیوں میں سے گزرے تو پانی اُبلتی دیگ کی طرح کَھولنے لگتا ہے۔ وہ مرہم کے مختلف اجزا کو ملا ملا کر تیار کرنے والے عطار کی طرح سمندر کو حرکت میں لاتا ہے۔"},{"book":"ایوب","chapter":"41","verse":"32","text":"اپنے پیچھے وہ چمکتا دمکتا راستہ چھوڑتا ہے۔ تب لگتا ہے کہ سمندر کی گہرائیوں کے سفید بال ہیں۔"},{"book":"ایوب","chapter":"41","verse":"33","text":"دنیا میں اُس جیسا کوئی مخلوق نہیں، ایسا بنایا گیا ہے کہ کبھی نہ ڈرے۔"},{"book":"ایوب","chapter":"41","verse":"34","text":"جو بھی اعلیٰ ہو اُس پر وہ حقارت کی نگاہ سے دیکھتا ہے، وہ تمام رُعب دار جانوروں کا بادشاہ ہے۔“"}]}