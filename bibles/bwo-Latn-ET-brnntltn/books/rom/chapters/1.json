{"data":[{"book":"Rom","chapter":"1","verse":"1","text":"Iyesus Krstossh guuts wottso woshosh s'egetsoke, Ik'i doo shishiyo daniyosh marat'etso P'awlosoke wosheets wosho."},{"book":"Rom","chapter":"1","verse":"2","text":"Doo shishiyanwere Ik'o nebiyiwots weeron S'ayn mas'aafotse shin shin jangiyets aap'oniye."},{"book":"Rom","chapter":"1","verse":"3","text":"Doo shishiyonuwere Ik'i na'o b́ naaron Dawit naarotse b́shuweetsok'o kitsitkee,"},{"book":"Rom","chapter":"1","verse":"4","text":"Mank'owere no doonz Iyesus Krstos b́ S'ayin shayiron k'irotse b́tuwon Ik' na'a b́wottsok'o bíangi eenon b́daneyi."},{"book":"Rom","chapter":"1","verse":"5","text":"Krstos shúúts jangosh Ik' ash Woteraw jamwots bo amanituwok'onat boaletwok'o woshosh b́ weeron wosh na'o wotosh noon betsit s'aato dek'rone."},{"book":"Rom","chapter":"1","verse":"6","text":"Itwoor Iyesus Krstosk itwotituwok'o Ik'o b́ s'eegts jirwots taalots itne."},{"book":"Rom","chapter":"1","verse":"7","text":"Eshe Romitse beyiru, Ik'o iti b́ shuntswotsnat b́jiro it wotituwok'o itn s'eegts jamwotso!"},{"book":"Rom","chapter":"1","verse":"8","text":"It imneti shúútso dats jamats b́shishetsotse, jamoniyere shinon Iyesus Krstos weeron it únets jangosh Izar Izeweri údituwe."},{"book":"Rom","chapter":"1","verse":"9","text":"Jam aawo Ik'o tk'onor itn t gawiruwok'o b́ naay jangosh keewiruwo doo shishiyo daniyosh t nib s'eenon bísh t finiruwu Ik'o taash tgaawoniye."},{"book":"Rom","chapter":"1","verse":"10","text":"Ando dabr s'uwanatse itok wosh Ik' shuno b́ wotere t weerindo b́káátsituwok'o jam aawo Ik'o t k'oniri."},{"book":"Rom","chapter":"1","verse":"11","text":"Imnetiyats it kup'ituwok'o itn woshituwo shayiri imo itsh betsosho, itn bek'osh tewuniruwe."},{"book":"Rom","chapter":"1","verse":"12","text":"Man ti etiruwere taa it imnetiyon, itwere t imnetiyon no atsatsewo nokup'itwok'owe."},{"book":"Rom","chapter":"1","verse":"13","text":"Ti eshuwotso! k'osh k'osh Ik' ash woterawwotsitse ay amantsuwotsi tdatstsok'o mank'o ititsnoru shuwo daatsosh geeyatniye tteshi, ernmó itok wosh ay aawo tk'anere andish b́borfetso taash k'ano b́k'aztsok'o it danetwok'o geefe."},{"book":"Rom","chapter":"1","verse":"14","text":"Salat'antswotsi wotowa salat'anerawotsi wotowa dantsuwotsi wotowa danawu ashuwotsi daniyo fal k'ayaatse."},{"book":"Rom","chapter":"1","verse":"15","text":"Eshe itsh Romn beyiruwotssh doo shishiyo daniyosh tewuniruwe."},{"book":"Rom","chapter":"1","verse":"16","text":"Taa doo shishi aap'on jitseratse, doo shishi aap'o shino ayhudiyotssh, bíyats aanat Ik' ash woterawwotssh, Mank'o amants ash jamwotsi kashiyosh falit Ik'i angoniye."},{"book":"Rom","chapter":"1","verse":"17","text":"1:17 Imb. 2:4  Kááwu wotituwo imnetiyon kasho daatsituwe ett guut'ere, Ik'i kááw woto doo shishyon b́be'etsotse b́ jamon asho kááw b́ wotit imnetiyone."},{"book":"Rom","chapter":"1","verse":"18","text":"Ashuwots bogondon aro b́daneerawok'owe bok'aliri, Ik'onowere shato bo k'ztsotse bo gondi jangosh jametsats daaratse Ik' fayo be'etuwe."},{"book":"Rom","chapter":"1","verse":"19","text":"Boon b́ sezituwere Ik' jango dano boosh b́ geyituwok'o Ik'o b́tookon b́kitsre dant boteshtsotsne."},{"book":"Rom","chapter":"1","verse":"20","text":"Datso bíazetson tuut ashuwotssh be'erawo Ik'i doyo, manuwere dúre dúri bí angonat Izar Izeweri b́woton bí bíazts keewwots weeron sháánt b́be'eyirwonat t'iwintsosh ashuwots bot'afits t'afiyosh bo etetuwo deshatsne."},{"book":"Rom","chapter":"1","verse":"21","text":"1:21 Efe. 4:17  Bowere Ik'o dant bísh wotit mangonat údon imatsne, bohasabiyon woterawo bowoti t'iwintsraw bonibo t'alu b́wtsi,"},{"book":"Rom","chapter":"1","verse":"22","text":"«Dantsuwots noone» ett dartsuwotsi bowoti."},{"book":"Rom","chapter":"1","verse":"23","text":"1:23 Iwi. 4:16-18  Besherawu Ik'o mangiyoniyere beshit asho aro wotts ariyetso, Kafon, awd tuf detsts gizuwotsn, datsatse geetseyiru dins'otswots aron arit finetsuwotssh mango boími."},{"book":"Rom","chapter":"1","verse":"24","text":"Mansh boatsatsewo botook atsats jitsit fino bok'alitwok'o Ik'o kimon s'eents bonib tewunosh keewetswotsi bowotitwok'o k'azb́k'iri."},{"book":"Rom","chapter":"1","verse":"25","text":"Man b́wotuwere Ik' aro kooton bowonitsosh, aztso shegro azeetso boik'itsonat bísh guuts bowottsoshe, Ik'onmó dúre dúrosh údeke! Amen."},{"book":"Rom","chapter":"1","verse":"26","text":"Ashuwots man bok'altsotse Ik'o Woteraw wic'ets tewunosh beshidek't boon bí imi, bo mááts máátsuwots dab azeewon daneets gonkewo daneerawu gonkeyi naaron woni bok'ri."},{"book":"Rom","chapter":"1","verse":"27","text":"Mank'o nungushuwotswere daneets gonkewo máátsuwotswotsnton wosho k'azt boatsatsewo bogúsiyon bomis'i, mansh nungushuwots nungushonton jitsits keewo bofini, bo sheeltsi jangosho boosh wotit fayo bomeetson bodek'i."},{"book":"Rom","chapter":"1","verse":"28","text":"Ashuwots Ik' dano geyo bok'aztsotse wic'ets keewo bo finituwok'o Ik'o Woteraw nibosh beshidek't imb́k'ri."},{"book":"Rom","chapter":"1","verse":"29","text":"Mansha morron, gondon, jaalon, weerigondon, okooron, kashúd'on, shid'eyon, dirshon, gond tewunon s'eent, ando oonetswotsiye,"},{"book":"Rom","chapter":"1","verse":"30","text":"Ash shúúts t'afiyruwots, Ik'o shit'iruwots, ash ketiyiruwots, mishetswots, noona boguwotsi etiruwots, gond finosh malo geyiruwots, bonih indosh azazerawwots,"},{"book":"Rom","chapter":"1","verse":"31","text":"T'iwintsde'awwots, keewetso gakiruwots, shuno deshawwots, maac'kup'uwotsiye."},{"book":"Rom","chapter":"1","verse":"32","text":"«Keewanotsi k'aliru jamwots k'ire boosh wotiti» etiru Ik'o nemo danfetstniye jaman bok'aliri, k'al mec'ro woterawon, man k'alirwotsnowere bokup'iri."}]}