{"data":[{"book":"1 Dɔlɔ Sɛʋɛi","chapter":"7","verse":"1","text":"Doun zunu naanigɔ ɠa Isakaal sɔlɔɔni: Tola, Pua, Yasuɓe ta Similon."},{"book":"1 Dɔlɔ Sɛʋɛi","chapter":"7","verse":"2","text":"Tola ná-doun zunuiti daaseigiti kaa: Uzi, Lefaya, Yeliyɛle, Yamayi, Yiɓisame, ta Samiyɛle, naati kpein ti ɠɛni ga pɛlɛyeɠe lotuɠɔiti Tola mavofodaiti su. Ti pɛ ti ɠɛni ga kɔɔɠuluɓa wolaiti ta-ʋɛlɛyeɠeiti bu. Davide ɠɛai ma ga masagi, ti-liegɔi ɠɛni ga nu waaʋuufele maazu felegɔ undɔzita (22.600)."},{"book":"1 Dɔlɔ Sɛʋɛi","chapter":"7","verse":"3","text":"Uzi mavofodaiti kaa: Yizalaya, naa ná-doun zunuiti ti ɠɛni ga niiti: Mikayɛle, Aɓediyase, Zowɛle, Yizalayia. Ti nu lɔɔlugɔ pɛ ti ɠɛni ga pɛlɛyeɠe lotuɠɔiti."},{"book":"1 Dɔlɔ Sɛʋɛi","chapter":"7","verse":"4","text":"Salaʋusuiti ti ɠɛni ta-ʋɛlɛyeɠeiti zea, naati ti-liegɔi ɠɛni ga nu waaʋuusaʋagɔ maazu lɔzita (36.000), tɔɔzei ti-anzaiti ta ti-lointi mɔin ʋelei ʋa."},{"book":"1 Dɔlɔ Sɛʋɛi","chapter":"7","verse":"5","text":"Isakaal mavofodaiti ta-nuɓusɛi pɛ kpɔga ɠɛni ga waaʋuulɔsaʋa maazu lɔfela (87.000), ti ga kɔɔɠuluɓaiti niiti ti-laaseigiti sɛʋɛai."},{"book":"1 Dɔlɔ Sɛʋɛi","chapter":"7","verse":"6","text":"Doun zunu saʋagɔ ɠa Ɓɛnzamɛn sɔlɔɔni: Ɓela, Ɓekɛɛl, ta Yediayɛle."},{"book":"1 Dɔlɔ Sɛʋɛi","chapter":"7","verse":"7","text":"Ɓela sɔlɔɔni ga zunu loun lɔɔlugɔ: Ɛsɛɓon, Uzi, Uziyɛle, Yelimɔte, ta Ili, naati ka ti ɠɛni ga ta-ʋɛlɛyeɠe lotuɠɔiti, ti ɠɛ ga kɔɔɠuluɓaiti, tɛiti kpein ti laaseigi zɛʋɛni, ti ɠɛni ga zunu waaʋuufele maazu felegɔ puusaʋagɔ maazu naanigɔ (22.034)."},{"book":"1 Dɔlɔ Sɛʋɛi","chapter":"7","verse":"8","text":"Ɓekɛɛl mavofodaiti kaa: Zemila, Yoase, Eliyezɛɛl, Eliyɔyenayi, Womeli, Yelemɔte, Aɓiya, Anatɔte, ta Alemɛte. Ɓekɛɛl mavofodaiti kana."},{"book":"1 Dɔlɔ Sɛʋɛi","chapter":"7","verse":"9","text":"Ta-ʋɛlɛyeɠeiti daaseigiti sɛʋɛai ma, ti pɛ kpɔga ɠɛni ga zunu waaʋuufelegɔ unfelegɔ (20.200), ti ga ta-ʋɛlɛyeɠe lotuɠɔiti, ti ɠɛ kɔɔɠuluɓaiti."},{"book":"1 Dɔlɔ Sɛʋɛi","chapter":"7","verse":"10","text":"Yediayɛle mavofodaiti kaa: Ɓiliɠan, nii ná-doun zunuiti ti ɠɛni ga niiti: Yeyuse, Ɓɛnzamɛn, Eɠude, Kenaana, Zetan, Taalasise, Ayisaɠaal."},{"book":"1 Dɔlɔ Sɛʋɛi","chapter":"7","verse":"11","text":"Yediayɛle mavofodai niiti kpein ti ɠɛni ga ta-ʋɛlɛyeɠeiti ma lotuɠɔiti, niiti zunu waapuugɔ maazu lɔfela unfelegɔ (17.200) ɠɛni ti zaama ga kɔɔɠuluɓaiti, ti ɠɛʋele ɓɛtɛai ga ti li kɔɔɠɔzu."},{"book":"1 Dɔlɔ Sɛʋɛi","chapter":"7","verse":"12","text":"Supime ta Ɠupime ti ɠɛni ga Iil ná-doun zunuiti, Ɠusime ɠɛ ga Aɠɛɛl ná-doun zunui."},{"book":"1 Dɔlɔ Sɛʋɛi","chapter":"7","verse":"13","text":"Nɛfɛtali mavofodaiti kaa: Yasiyɛle, Guni, Yesɛɛl ta Salume. Nɛfɛtali dee ɠɛni ga Ɓiliɠa."},{"book":"1 Dɔlɔ Sɛʋɛi","chapter":"7","verse":"14","text":"Manasé mavofodaiti kaa: É doun zunu felegɔ zɔlɔɔni Siili anzanui ʋa, nii é la vuluni ga zɔi ɠɛʋele, naama loun mɔungi laaseigi ɠɛni ga Asaliyɛle, felesiɛi laaseigi ɠɛ ga Makiil, naa ɠa é ɠɛni ga Galaade kɛɛɠɛ."},{"book":"1 Dɔlɔ Sɛʋɛi","chapter":"7","verse":"15","text":"Makiil anza ɠila fuluni Ɠupime ʋɛ, é gila fulu Supime ʋɛ. Baazeelai laaseigi ɠɛni ga Maaka. Doun zunui velesiɛi laaseigi ɠɛni ga Selofeɠade, anzanu letele nɔ ɠa naa sɔlɔɔni."},{"book":"1 Dɔlɔ Sɛʋɛi","chapter":"7","verse":"16","text":"Makiil anzai Maaka doun zunu ɠili sɔlɔɔni bɛ, é daasei pɛɛ ga Pelɛse, é taɠili sɔlɔɔ, é naa laasei pɛɛ ga Selɛse. Selɛse ná-doun zunuiti ti ɠɛni ga niiti: Ulame, Lekɛme."},{"book":"1 Dɔlɔ Sɛʋɛi","chapter":"7","verse":"17","text":"Ulame ná-doun zunui ɠɛni ga: Ɓedan. Galaade mavofodaiti kana, Makiil ná-doun zunui, é ga Manasé ná-dounloin."},{"book":"1 Dɔlɔ Sɛʋɛi","chapter":"7","verse":"18","text":"Galaade baazeelai Yamolekɛte zunu loun zɔlɔɔni: Yisɔde, Aɓiyezɛɛl, ta Maala."},{"book":"1 Dɔlɔ Sɛʋɛi","chapter":"7","verse":"19","text":"Semida ná-doun zunuiti ti ɠɛni ga niiti: Ayiyan, Sikɛme, Liki, ta Aniame."},{"book":"1 Dɔlɔ Sɛʋɛi","chapter":"7","verse":"20","text":"Efelayime mavofodaiti kaa, é zo ɠɛɛɠɛiti ma, é li lointi pɔ: Sutela, Ɓelɛde, Taɠate, Eleyada, Taɠate,"},{"book":"1 Dɔlɔ Sɛʋɛi","chapter":"7","verse":"21","text":"Zaɓade, Sutela. Ezɛɛl ta Eleyade, Gate nui niiti ti ɠɛni ga zooi naa zu nuiti, ti naati felegɔ ʋaani, tɔɔzei ti ɠɛni ɠɛɛzu ti naati ta-logani ɓulugiti seɠe ga tɔnɔ."},{"book":"1 Dɔlɔ Sɛʋɛi","chapter":"7","verse":"22","text":"Ti-ɠɛɛ Efelayime folo mɔinmɔin kɛɛni ti zaa wɔlɔi ɠa. Baalobaiti ti ʋaani ga ti gaanɛɛnɛ."},{"book":"1 Dɔlɔ Sɛʋɛi","chapter":"7","verse":"23","text":"Naa ʋoluma Efelayime laani anzai ɠoba, naa kogi zeɠe, é doun zunu zɔlɔɔ, é daasei pɛɛ ga Ɓelia (nii poluʋɛ ga «kpɔlɔi zu»), tɔɔzei ná-pɛlɛyeɠei ɠɛni kpɔlɔi zu."},{"book":"1 Dɔlɔ Sɛʋɛi","chapter":"7","verse":"24","text":"Efelayime anzanu loun zɔlɔɔni ɓalaa, nii daaseigi ɠɛni ga Seyela. Tɔ ɠa é Ɓɛte-Ɠolon taai maazu ʋelei ta buu ʋelei loni, naa ʋɛɛ Uzɛn-Seyela ʋa."},{"book":"1 Dɔlɔ Sɛʋɛi","chapter":"7","verse":"25","text":"Ɓelia mavofodaiti kaa, é zo ɠɛɛɠɛiti ma, é li lointi pɔ: Lefa, Lesɛfe, Tela, Taɠan,"},{"book":"1 Dɔlɔ Sɛʋɛi","chapter":"7","verse":"26","text":"Layedan, Amiyude, Elisama,"},{"book":"1 Dɔlɔ Sɛʋɛi","chapter":"7","verse":"27","text":"Nun, ta ná-doun zunui Zozuwe."},{"book":"1 Dɔlɔ Sɛʋɛi","chapter":"7","verse":"28","text":"Taai niiti Efelayime nuiti ti ti zɔlɔɔni ga ti zei ná, mináti kaa: Ɓetɛle ta koba laaiti, Naalan ɠa é ɠɛni ga folo ɠulazu ʋelei, folo liizu ʋelei Gezɛɛl ɠa é ɠɛni miná ta koba laaiti: Sikɛme, ta taa wola felegɔi naati koba laa goiti, naa ʋɛɛ Sikɛme ta Aya ti yɔɠɔzu yooi ma laaiti pɛ ba."},{"book":"1 Dɔlɔ Sɛʋɛi","chapter":"7","verse":"29","text":"Manasé mavofodaiti taa wolai niiti sɔlɔɔni: Ɓɛte-Seyan, Taanake, Megido, Dɔɔl, ta ti ɠoba laa goiti pɛ. Taa wolai naati su ɠa Izilayɛle ná-doun zunui Zozɛfe vofodaiti ti ɠɛni zeini ná."},{"book":"1 Dɔlɔ Sɛʋɛi","chapter":"7","verse":"30","text":"Asɛɛl ná-doun zunuiti kaa: Yimina, Yisiva, Yisivi ta Ɓelia, naa ʋɛɛ ti-ʋaazeelai Sela ʋa."},{"book":"1 Dɔlɔ Sɛʋɛi","chapter":"7","verse":"31","text":"Ɓelia ná-doun zunuiti kaa: Ɠeɓɛɛl, ta Malekiyɛle. Malekiyɛle naa ɠa é Ɓilizavite laaɠulani."},{"book":"1 Dɔlɔ Sɛʋɛi","chapter":"7","verse":"32","text":"Ɠeɓɛɛl nɔnɔ ma loun zunuiti kaa: Yafilɛte, Somɛɛl, Wotame, ta ti-ʋaazeelai Suwa."},{"book":"1 Dɔlɔ Sɛʋɛi","chapter":"7","verse":"33","text":"Yafilɛte ná-doun zunuiti kaa: Pasake, Ɓimiɠale, ta Asavate. Yafilɛte ná-doun zunuiti kana."},{"book":"1 Dɔlɔ Sɛʋɛi","chapter":"7","verse":"34","text":"Semɛɛl ná-doun zunuiti kaa: Ayi, Loyega, Ɠuɓa, ta Alame."},{"book":"1 Dɔlɔ Sɛʋɛi","chapter":"7","verse":"35","text":"Kɛɛɠɛloin Ɠelɛme ná-doun zunuiti kaa: Sofa, Yimina, Selɛke, ta Amale."},{"book":"1 Dɔlɔ Sɛʋɛi","chapter":"7","verse":"36","text":"Sofa ná-doun zunuiti kaa: Suwa, Ɠaalenefɛɛl, Suale, Ɓeli, Yimila,"},{"book":"1 Dɔlɔ Sɛʋɛi","chapter":"7","verse":"37","text":"Ɓesɛɛl, Wode, Sama, Silisa, Yitilan, ta Ɓeyela."},{"book":"1 Dɔlɔ Sɛʋɛi","chapter":"7","verse":"38","text":"Yetɛɛl ná-doun zunuiti kaa: Yefuné, Pisipa, ta Ala."},{"book":"1 Dɔlɔ Sɛʋɛi","chapter":"7","verse":"39","text":"Ula ná-doun zunuiti kaa: Ala, Ɠaniyɛle, Lisia."},{"book":"1 Dɔlɔ Sɛʋɛi","chapter":"7","verse":"40","text":"Niima nuiti pɛ ti ɠɛni ga Asɛɛl mavofodaiti, ti ɠɛni ga pɛlɛyeɠe lotuɠɔ ʋagɔiti, ti ɠɛni ga nu ɓiigiti kɔɔɠuluɓaiti, ta totuɠɔ nu wolaiti. Zunui niiti ti-laaseigiti ti zɛʋɛni niiti ta zoo liizu kɔɔɠɔzu, naati ti ɠɛni ga nu waaʋuufele maazu lɔzita (26.000)."}]}