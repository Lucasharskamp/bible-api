{"data":[{"book":"UMatewu","chapter":"2","verse":"1","text":"UJesu esezelwe eBhethilehema laseJudiya ngesikhathi sokubusa kwenkosi uHerodi, kwafika eJerusalema iZazi zivela empumalanga,"},{"book":"UMatewu","chapter":"2","verse":"2","text":"zabuza zathi, “Ungaphi lowo ozalelwe ukuba yinkosi yamaJuda na? Sibone inkanyezi yakhe empumalanga ngakho size ukuzamkhonza.”"},{"book":"UMatewu","chapter":"2","verse":"3","text":"Kwathi inkosi uHerodi isikuzwile lokhu yakhathazeka, kanye leJerusalema lonke."},{"book":"UMatewu","chapter":"2","verse":"4","text":"Kwathi esebizele ndawonye abaphristi abakhulu bonke labafundisi bomthetho, wababuza ukuthi uKhristu wayezazalelwa ngaphi."},{"book":"UMatewu","chapter":"2","verse":"5","text":"Baphendula bathi, “EBhethilehema laseJudiya, ngoba lokhu yikho okwalotshwa ngumphrofethi ukuthi:"},{"book":"UMatewu","chapter":"2","verse":"6","text":"‘Kodwa wena Bhethilehema, elizweni lakoJuda,"},{"book":"UMatewu","chapter":"2","verse":"7","text":"UHerodi wasezibiza iZazi ngasese wadingisisa kuzo isikhathi inkanyezi eyaphuma ngaso ngqe."},{"book":"UMatewu","chapter":"2","verse":"8","text":"Wabathuma eBhethilehema wathi, “Hambani liyemdinga umntwana. Lingamfumana lingazise masinyane ukuze lami ngihambe ngiyemkhonza.”"},{"book":"UMatewu","chapter":"2","verse":"9","text":"Sezizwile okwatshiwo yinkosi, zasuka zahamba, inkanyezi leyo ezaziyibonile empumalanga yahamba phambi kwazo yaze yayakuma lapho umntwana ayekhona."},{"book":"UMatewu","chapter":"2","verse":"10","text":"Zathi ziyibona inkanyezi zagcwala intokozo."},{"book":"UMatewu","chapter":"2","verse":"11","text":"Zangena endlini zambona umntwana lonina uMariya, zakhothama zamkhonza. Zasezivula impahla zazo eziligugu zamkhunga ngezipho zegolide lempepha lemure."},{"book":"UMatewu","chapter":"2","verse":"12","text":"Kwathi ngoba zixwayisiwe ephutsheni ukuthi zingabuyeli kuHerodi, zaqonda elizweni lakibo ngenye indlela."},{"book":"UMatewu","chapter":"2","verse":"13","text":"Kwathi sezihambile, ingilosi yeNkosi yabonakala kuJosefa ngephupho. Yathi, “Vuka uthathe umntwana lonina libalekele eGibhithe. Lihlale khonale ngize ngilitshele ngoba uHerodi uzamdinga umntwana efuna ukumbulala.”"},{"book":"UMatewu","chapter":"2","verse":"14","text":"Ngakho wavuka wathatha umntwana lonina ebusuku waya eGibhithe"},{"book":"UMatewu","chapter":"2","verse":"15","text":"lapho abahlala khona uHerodi waze wafa. Ngakho kwagcwaliseka lokho iNkosi eyayikutshilo ngomphrofethi ukuthi, “Indodana yami ngayikhupha eGibhithe.”2.15 UHosiya 11.1"},{"book":"UMatewu","chapter":"2","verse":"16","text":"Kwathi ukuba uHerodi ananzelele ukuthi iZazi zazimphicile wazonda kakhulu, wasekhupha umlayo wokuthi kubulawe bonke abantwana abangabafana eBhethilehema lasemangweni wonke oseduze, bonke ababeleminyaka emibili kusehla, kuhambelana lesikhathi leso ayesitshelwe yiZazi."},{"book":"UMatewu","chapter":"2","verse":"17","text":"Ngakho lokho okwakutshiwo ngumphrofethi uJeremiya kwagcwaliseka ukuthi:"},{"book":"UMatewu","chapter":"2","verse":"18","text":"“Ilizwi lizwakala eRama,"},{"book":"UMatewu","chapter":"2","verse":"19","text":"UHerodi esefile, ingilosi yeNkosi yabonakala ngephupho kuJosefa eseGibhithe"},{"book":"UMatewu","chapter":"2","verse":"20","text":"yathi, “Sukuma uthathe umntwana lonina liye elizweni lako-Israyeli ngoba labo ababefuna ukubulala umntwana sebefile.”"},{"book":"UMatewu","chapter":"2","verse":"21","text":"Ngakho wasukuma wathatha umntwana lonina waya elizweni lako-Israyeli."},{"book":"UMatewu","chapter":"2","verse":"22","text":"Kodwa wathi ngokuzwa ukuthi u-Akhelasi wayebusa eJudiya esikhundleni sikayise uHerodi wesaba ukuya khona. Kwathi esexwayisiwe ephutsheni wahamba wayahlala eGalile,"},{"book":"UMatewu","chapter":"2","verse":"23","text":"edolobheni elalithiwa yiNazaretha. Ngalokho kwagcwaliseka okwatshiwo ngabaphrofethi ukuthi: Uzabizwa ngokuthi ngoweNazaretha."}]}