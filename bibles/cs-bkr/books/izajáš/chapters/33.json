{"data":[{"book":"Izajáš","chapter":"33","verse":"1","text":"Běda tobě, zhoubce, ješto sám nebýváš huben, a kterýž nevěrně děláš, ješto tobě nečinili nevěrně. Když přestaneš býti zhoubcím, pohuben budeš; když přestaneš nevěrně činiti, nevěrněť činiti budou."},{"book":"Izajáš","chapter":"33","verse":"2","text":"Hospodine, učiň nám milost, na tebeť očekáváme; budiž ramenem svých každého jitra, a vysvobozením naším v čas ssoužení."},{"book":"Izajáš","chapter":"33","verse":"3","text":"Před zvukem hřmotu rozprchnou se národové, před vyvýšením tvým budou rozptýleni pohané."},{"book":"Izajáš","chapter":"33","verse":"4","text":"A sebrána bude loupež vaše, tak jako sbíráni bývají chroustové; jako připadají kobylky, tak připadnou na ni."},{"book":"Izajáš","chapter":"33","verse":"5","text":"Vyvýšíť se Hospodin, nebo na výsosti přebývá, a naplní Sion soudem a spravedlností."},{"book":"Izajáš","chapter":"33","verse":"6","text":"I bude upevněním časů tvých, silou i hojným spasením; moudrost a umění, a bázeň Hospodinova poklad tvůj."},{"book":"Izajáš","chapter":"33","verse":"7","text":"Aj, rekové jejich naříkali vně, jednatelé pokoje hořce plakali."},{"book":"Izajáš","chapter":"33","verse":"8","text":"Zpustly silnice, přestali choditi cestou; zrušil příměří, nevážil sobě měst, za nic položil sobě člověka."},{"book":"Izajáš","chapter":"33","verse":"9","text":"Kvílila a zemdlela země, styděti se musil Libán a usvadl; Sáron učiněn jako poušť, Bázan pak a Karmel oklácen."},{"book":"Izajáš","chapter":"33","verse":"10","text":"Jižť povstanu, praví Hospodin, již vyvýšen, již vyzdvižen budu."},{"book":"Izajáš","chapter":"33","verse":"11","text":"Počnouce slámu, porodíte strniště; oheň dýchání vašeho sžíře vás."},{"book":"Izajáš","chapter":"33","verse":"12","text":"I budou národové vypálené vápno, trní podťaté, ohněm spáleni budou."},{"book":"Izajáš","chapter":"33","verse":"13","text":"Slyšte dalecí, co jsem učinil, a poznejte blízcí sílu mou."},{"book":"Izajáš","chapter":"33","verse":"14","text":"Zděsili se na Sionu hříšníci, podjala hrůza pokrytce, řkoucí: Kdož by z nás mohl ostáti před ohněm sžírajícím? Kdož by z nás mohl ostáti před plamenem věčným?"},{"book":"Izajáš","chapter":"33","verse":"15","text":"Ten, kterýž chodí v spravedlnosti, a mluví pravé věci, kterýž pohrdá ziskem z útisku, kterýž otřásá ruce své, aby darů nepřijímal, kterýž zacpává uši své, aby neslyšel rady o vraždě, a zavírá oči své, aby se na zlé nedíval:"},{"book":"Izajáš","chapter":"33","verse":"16","text":"Ten na vysokých místech přebývati bude, hradové na skalách útočiště jeho, tomu chléb dán bude, vody jeho stálé budou."},{"book":"Izajáš","chapter":"33","verse":"17","text":"Krále v okrase jeho uzří oči tvé, spatří i zemi dalekou."},{"book":"Izajáš","chapter":"33","verse":"18","text":"Srdce tvé přemyšlovati bude o strachu, řka: Kdež jest písař, kde výběrčí, kde spisovatel velikých domů?"},{"book":"Izajáš","chapter":"33","verse":"19","text":"Lidu ukrutného neuhledáš, lidu hluboké řeči, jíž bys neslýchal, a jazyku cizího, jemuž bys nerozuměl."},{"book":"Izajáš","chapter":"33","verse":"20","text":"Patř na Sion, město slavností našich, oči tvé nechať hledí na Jeruzalém, obydlí pokojné, stánek, kterýž nebude přenešen, kolíkové jeho na věky se nepohnou, a žádný provaz jeho se neztrhá;"},{"book":"Izajáš","chapter":"33","verse":"21","text":"Proto že velikomocný Hospodin jest nám na místě tom řekami toků širokých, po němž nepůjde lodí s vesly, aniž bárka veliká po něm přecházeti bude."},{"book":"Izajáš","chapter":"33","verse":"22","text":"Nebo Hospodin jest soudce náš, Hospodin ustanovitel práv našich, Hospodin král náš, onť spasí nás."},{"book":"Izajáš","chapter":"33","verse":"23","text":"Oslábliť jsou provazové tvoji, aniž budou moci utvrditi sloupu bárky své, ani roztáhnouti plachty, anť již rozdělena bude kořist loupeže mnohé; i chromí rozchvátají kořist."},{"book":"Izajáš","chapter":"33","verse":"24","text":"Aniž dí kdo z obyvatelů: Nemocen jsem. Lid osedlý v něm zproštěn bude nepravosti."}]}