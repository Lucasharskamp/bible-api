{"data":[{"book":"Лукастар","chapter":"8","verse":"1","text":"Пало ода Ісус преджялас пало фоврос те пало ґава, і вакєрелас Радишаґоскєро Гійрос пало Краліпе ле Девлескєро. Лега пгіренас дешудуй апостоли,"},{"book":"Лукастар","chapter":"8","verse":"2","text":"а минґ варесаве ромня, саве есас сасарде ле налаче духендар і насвалібнендар: е Марія, саві есас про нав Магдаліна, андал саві авля аврі ефта дємони,"},{"book":"Лукастар","chapter":"8","verse":"3","text":"те Іоанна, ромні Хузаскєрі, саво додикгєлас пало Іродоскєро кгєр, Сусанна і авер бутджяне, саве совґалінелас ленґє пескєра хулаїпнага."},{"book":"Лукастар","chapter":"8","verse":"4","text":"Андал сако фоврос ко Ісус авенас мануша. Кана кє Лесте іскіндепес бут мануша, Ов розвакєрдя ленґє єкг вакєрібе:"},{"book":"Лукастар","chapter":"8","verse":"5","text":"— Авля аврі мануш те шіїнен дів. Кана ов шіїнелас, єкг попейля пажо дром і есас тапошіме, і чірікле нєбоскєре хале саворо опре."},{"book":"Лукастар","chapter":"8","verse":"6","text":"Авер попейля про баруно пгув, а кана авля аврі, шутіля, важ ода кай хібінелас лакє ціндіпе."},{"book":"Лукастар","chapter":"8","verse":"7","text":"Тріто попейля машкар кгандре, а кана кгандре баріле опре, на дине, гой дів те барол."},{"book":"Лукастар","chapter":"8","verse":"8","text":"Минґ авер попейля пре лачі пгув, а, кана баріля аврі, андя плодос про шелвар бутер."},{"book":"Лукастар","chapter":"8","verse":"9","text":"Сікаде пгучле ле Ісусостар:"},{"book":"Лукастар","chapter":"8","verse":"10","text":"Ов пгендя:"},{"book":"Лукастар","chapter":"8","verse":"11","text":"Шунен, со обозначінел када вакєрібе: дів гіно Девлескєро лав."},{"book":"Лукастар","chapter":"8","verse":"12","text":"Ода, со пейля пажо дром, — гіне одала, саве шунен о лав; а паліш авел о бинґ і човрел о лав андал ленґєро їло, гой оне те на патян і те на авен ратиме."},{"book":"Лукастар","chapter":"8","verse":"13","text":"Дів, саво пейля про бара, — ода одала, саве шунен і ле радишаґога прелен о лав, та нане лен кореньос. Варесаві овра оне патян, а кана пробаліненпес аврі, акор отперен."},{"book":"Лукастар","chapter":"8","verse":"14","text":"Дів, саво пейля андро кгандре, — ода одала, саве шунде о лав, та сакодівесескєре заботи, барваліпе і тєлоскєрі жадоба тасавен о лав, і важ ода ленґєро плодос на добарол."},{"book":"Лукастар","chapter":"8","verse":"15","text":"А дів, саво пейля андре лачі пгув, — ода одала, саве шунен о лав, лікєрен лес андро жувжо лачо їло, і тийріпнага оне анен плодос."},{"book":"Лукастар","chapter":"8","verse":"16","text":"Ніко залабарді лампа на тговел толо дийньос вай толо тган, а тговел ла опре, гой одала, саве авена андре, те дикгєн о шветлос."},{"book":"Лукастар","chapter":"8","verse":"17","text":"Бо нане ніч ґарудо, гой паліш те на увлялас пгутердо аврі, а ода, со запганло, гой те на доджянляласпес і на авлялас аврі, бо те авка ейла пгутердо аврі."},{"book":"Лукастар","chapter":"8","verse":"18","text":"Меркінен, сар тумен шунен; кас е гін, одалескє доделапес, а кас нане, одалестар одлелапес минґ те ода, со ов думінел, гой кє лесте гін."},{"book":"Лукастар","chapter":"8","verse":"19","text":"Авля ко Ісус Лескєрі дай те лескєре пграла, і на бійріненас те подджян кє Лесте, важ ода кай паж Лесте есас бут мануша."},{"book":"Лукастар","chapter":"8","verse":"20","text":"Мануша дине Лескє те джянен:"},{"book":"Лукастар","chapter":"8","verse":"21","text":"Акор Ов ленґє отпгендя:"},{"book":"Лукастар","chapter":"8","verse":"22","text":"Андре єкг дівес Ов заґейля Пескєре сікаденца андре шіфа і пгендя ленґє:"},{"book":"Лукастар","chapter":"8","verse":"23","text":"Адик оне ландьонас, Ісус засувтя. Акор про пані ваздняпес іґєн барі барвал, і пані кєздиндя те зачорен ленґєрі шіфа, авка со оне ачіле андре барі біда."},{"book":"Лукастар","chapter":"8","verse":"24","text":"Сікаде подґейле, уштаде ле Ісус і пгенде Лескє:"},{"book":"Лукастар","chapter":"8","verse":"25","text":"Ісус пгендя ленґє:"},{"book":"Лукастар","chapter":"8","verse":"26","text":"Ісус те Лескєре сікаде преланділе кє пгув Герасінсько, кай гіні некі Галілєякє."},{"book":"Лукастар","chapter":"8","verse":"27","text":"Кана Ісус авля про брегос, некі Лескє авля єкг мануш андало ода фоврос, саво есас бут берша мучіме дємоненца. Ов іма чірла на гординелас голмі і джівелас на андро кгєр, а андро гробніці."},{"book":"Лукастар","chapter":"8","verse":"28","text":"Кана ов дикгля ле Ісус, пейля анґлал Лесте і зорале ганґога завріскіндя:"},{"book":"Лукастар","chapter":"8","verse":"29","text":"Важ ода Ісус диня аврі нажувже духоскє, мі джял аврі андал ода мануш. Дємон буталік мучінелас лес. Одалескє манушескє іспганденас ле ланценца о васта те о піндре, і меркіненас пре лесте. Та ов чінґєрелас о ланці, і дємон традкєрелас лес пало біманушенґєре тгана."},{"book":"Лукастар","chapter":"8","verse":"30","text":"Ісус лестар пгучля:"},{"book":"Лукастар","chapter":"8","verse":"31","text":"Оне кєздинде Лес те манґєн, гой Ов те на традел лен андре бездна."},{"book":"Лукастар","chapter":"8","verse":"32","text":"Надур про брегос пасіненаспес бут баліча. Дємони манґєнас ле Ісус, гой Ов те домукєл ленґє те заджян андро баліча. Ов домукля ленґє."},{"book":"Лукастар","chapter":"8","verse":"33","text":"Акор дємони авле аврі ле манушестар і заґейле ко баліча. Акор одала бале чідепес тейле пало баро брегос андро пані і ташліле."},{"book":"Лукастар","chapter":"8","verse":"34","text":"Сар дикгле пастера, со обачіляпес, денашле і розвакєрде саворо андро фоврос те пало ґава."},{"book":"Лукастар","chapter":"8","verse":"35","text":"Авле о мануша, гой те дикгєн, со одя обачіляпес. Оне подавле ко Ісус і аракгле ле манушес, андал саво авле аврі о дємони, саво бешелас ле Ісусоскє пажо піндре, урадо і сасардя ґовдяга, і лен обхундя дар."},{"book":"Лукастар","chapter":"8","verse":"36","text":"А одала, саве дикгле ода, со пес обачіля, розвакєрде ленґє, сар есас сасардо захундо дємонога."},{"book":"Лукастар","chapter":"8","verse":"37","text":"Саворо нийпос герасінсько манґєлас ле Ісус, гой Ов мі джял гет лендар, важ ода кай барі дар авля пре ленде. Акор Ов бешля андре шіфа і вісаліля пале."},{"book":"Лукастар","chapter":"8","verse":"38","text":"Мануш, андал саво ґейле аврі дємони, манґєлас ле Ісус, гой мі лел лес Пега. Та Ісус одмукля лес і пгендя:"},{"book":"Лукастар","chapter":"8","verse":"39","text":"— Вісар тут пале ко тийро кгєр і розвакєр, со кєрдя прекал туте о Дейл."},{"book":"Лукастар","chapter":"8","verse":"40","text":"Кана Ісус вісаліля кє Галілєя, о нийпос палікєренас Лескє, бо саворе ужаренас пре Лесте."},{"book":"Лукастар","chapter":"8","verse":"41","text":"Акор авля єкг мануш про нав Іаір. Ов есас єкг баредер пре сінаґоґа. Ов пейля про коча анґлал Ісус і манґєлас Лес те заджян кє лесте андро кгєр."},{"book":"Лукастар","chapter":"8","verse":"42","text":"Кє лесте есас чак єкг оди чайорі, варекай дешудуй бершескєрі, і ой мерелас. Ісус джялас одя, і нийпос кікіделас Лес."},{"book":"Лукастар","chapter":"8","verse":"43","text":"Оде есас єкг ромні, кє саві іма дешудуй берш чулялас рат. Ой розкєрдя про доктора саворо, со ла есас, та те авка ніко на бійрінелас ла те сасарен."},{"book":"Лукастар","chapter":"8","verse":"44","text":"Ой подґейля ко Ісус палал і хундяпес ко аґор Лескєре голмендар, і єкгваресте рат преачіля латар те чулян."},{"book":"Лукастар","chapter":"8","verse":"45","text":"Ісус пгендя:"},{"book":"Лукастар","chapter":"8","verse":"46","text":"Ісус пгендя:"},{"book":"Лукастар","chapter":"8","verse":"47","text":"Кана ромні дикгля, со ой на бійрінелпес те ґарувен, акор бара дарага подґейля, пейля анґлал Ісус і розвакєрдя Лескє анґлал саворо нийпос, соске дохундяпес кє Лесте і сар єкгваресте есас сасарді."},{"book":"Лукастар","chapter":"8","verse":"48","text":"Акор Ов лакє пгендя:"},{"book":"Лукастар","chapter":"8","verse":"49","text":"Кана Ісус минґ вакєрелас, авля о мануш андало кгєр, саво есас єкг пгуредер пре сінаґоґа, і пгендя лескє:"},{"book":"Лукастар","chapter":"8","verse":"50","text":"Кана Ісус шундя, акор пгендя Іаіроскє:"},{"book":"Лукастар","chapter":"8","verse":"51","text":"Кана авля андро кгєр, на домукля нікас те заджян Пега. А Лега есас чак о Петро, Яков, те Іоанн і ле чайоракєро дад те е дай."},{"book":"Лукастар","chapter":"8","verse":"52","text":"Саворе іґєн ровенас, і барі жаля пал лате есас. Та Ісус пгендя:"},{"book":"Лукастар","chapter":"8","verse":"53","text":"Акор саворе кєздинде те асанпес Лестар, бо оне джяненас, со ой мувля."},{"book":"Лукастар","chapter":"8","verse":"54","text":"А Ов іля ла пало васт те пгендя лакє:"},{"book":"Лукастар","chapter":"8","verse":"55","text":"І вісаліля лакєро духос андре лате, і ой єкгваресте ушіля. Ісус пгендя, гой мі ден лакє те хан."},{"book":"Лукастар","chapter":"8","verse":"56","text":"Радишаґостар о дад те е дай на джяненас, со те пгенен. Та Ісус диня аврі ленґє, гой нікаскє те на вакєрен пало ода, со пес обачіля."}]}