{"data":[{"book":"БЫЦЦЁ","chapter":"33","verse":"1","text":"Зірнуў Якаў і ўбачыў, і вось, ідзе Ісаў і зь ім чатырыста чалавек. І падзяліў Якаў дзяцей Лііных, Рахіліных і дзьвюх служанак."},{"book":"БЫЦЦЁ","chapter":"33","verse":"2","text":"І паставіў служанак і дзяцей іхніх наперадзе, Лію і дзяцей яе за імі, а Рахіль і Язэпа апошнімі."},{"book":"БЫЦЦЁ","chapter":"33","verse":"3","text":"А сам пайшоў перад імі і пакланіўся да зямлі сем разоў, падыходзячы да брата свайго."},{"book":"БЫЦЦЁ","chapter":"33","verse":"4","text":"І пабег Ісаў яму напярэймы і абняў яго, і ўпаў на шыю яму і цалаваў яго, і плакалі."},{"book":"БЫЦЦЁ","chapter":"33","verse":"5","text":"І зірнуў Ісаў і ўбачыў жонак і дзяцей і сказаў: хто гэта ў цябе? Якаў сказаў: дзеці, якіх Бог даў рабу твайму."},{"book":"БЫЦЦЁ","chapter":"33","verse":"6","text":"І падышлі служанкі і дзеці іхнія і пакланіліся;"},{"book":"БЫЦЦЁ","chapter":"33","verse":"7","text":"падышла і Лія і дзеці яе і пакланіліся; нарэшце падышлі Язэп і Рахіль і пакланіліся."},{"book":"БЫЦЦЁ","chapter":"33","verse":"8","text":"І сказаў Ісаў: навошта ў цябе гэта мноства, якое я спаткаў? І сказаў Якаў: каб здабыць упадабаньне ў вачах гаспадара майго."},{"book":"БЫЦЦЁ","chapter":"33","verse":"9","text":"Ісаў сказаў: у мяне многа, браце мой; хай будзе тваё ў цябе."},{"book":"БЫЦЦЁ","chapter":"33","verse":"10","text":"Якаў сказаў: не, калі я здабыў упадабаньне ў вачах тваіх, прымі дарунак мой з рукі маёй; бо я ўгледзеў аблічча тваё, як бы хто ўбачыў аблічча Божае, і ты быў прыхільны да мяне;"},{"book":"БЫЦЦЁ","chapter":"33","verse":"11","text":"прымі дабраславеньне маё, якое я прынёс табе, бо Бог даў мне, і ёсьць у мяне ўсё. І ўпрасіў яго. І той узяў"},{"book":"БЫЦЦЁ","chapter":"33","verse":"12","text":"і сказаў: падымемся і пойдзем; і я пайду перад табою."},{"book":"БЫЦЦЁ","chapter":"33","verse":"13","text":"Якаў сказаў яму: гаспадар мой ведае, што дзеці пяшчотлівыя, а дробнае і буйное быдла ў мяне дойнае: калі гнаць яго цэлы дзень, дык памрэ ўсё быдла;"},{"book":"БЫЦЦЁ","chapter":"33","verse":"14","text":"хай гаспадар мой пойдзе паперадзе раба свайго, а я пайду павольна, як пойдзе быдла, якое перад мною, і як пойдуць дзеці, і прыйду да гаспадара майго ў Сэір."},{"book":"БЫЦЦЁ","chapter":"33","verse":"15","text":"Ісаў сказаў: пакіну я з табою людзей, якія пры мне. Якаў сказаў: навошта гэта? толькі б здабыць мне ўпадабаньне ў вачах гаспадара майго!"},{"book":"БЫЦЦЁ","chapter":"33","verse":"16","text":"І вярнуўся Ісаў таго ж самага дня дарогаю сваёю ў Сэір."},{"book":"БЫЦЦЁ","chapter":"33","verse":"17","text":"І Якаў рушыў у Сакот, і пабудаваў сабе дом, і быдлу свайму парабіў кашары. Ад гэтага даў ён імя месцу: Сакот."},{"book":"БЫЦЦЁ","chapter":"33","verse":"18","text":"Якаў, вярнуўшыся зь Месапатамі, шчасьліва прыйшоў у горад Сіхем, які ў зямлі Ханаанскай, і разьмясьціўся перад горадам."},{"book":"БЫЦЦЁ","chapter":"33","verse":"19","text":"І купіў дзялянку поля, на якім паставіў намёт свой, у сыноў Эмора, бацькі Сіхемавага, за сто манет."},{"book":"БЫЦЦЁ","chapter":"33","verse":"20","text":"І паставіў там ахвярнік; і заклікаў імя Госпада, Бога Ізраілевага."}]}