{"data":[{"book":"Olubereberye","chapter":"16","verse":"1","text":"Salaayi mukyala wa Ibulaamu yali teyamuzaalira mwana;"},{"book":"Olubereberye","chapter":"16","verse":"2","text":"Salaayi n’agamba Ibulaamu nti, “Laba Mukama tampadde mwana; weebake n’omuweereza wange, oboolyawo nnyinza okufuna abaana mu ye.”"},{"book":"Olubereberye","chapter":"16","verse":"3","text":"Bw’atyo Ibulaamu bwe yali yaakamala emyaka kkumi mu nsi ya Kanani, Salaayi mukazi we n’addira Agali Omumisiri, omuweereza we n’amuwa Ibulaamu abeere mukazi we."},{"book":"Olubereberye","chapter":"16","verse":"4","text":"Ibulaamu ne yeegatta ne Agali, Agali n’aba olubuto."},{"book":"Olubereberye","chapter":"16","verse":"5","text":"Salaayi n’agamba Ibulaamu nti, “Ekibi ekinkoleddwako kibeere ku ggwe. Nakuwa omuweereza wange mu kifuba kyo naye bw’alabye ng’ali lubuto n’annyooma. Mukama atulamule nze naawe!”"},{"book":"Olubereberye","chapter":"16","verse":"6","text":"Naye Ibulaamu n’agamba Salaayi nti, “Laba, omuweereza wo ali mu buyinza bwo; mukole nga bw’oyagala.” Awo Salaayi natandika okubonyaabonya Agali; Agali n’adduka okuva w’ali."},{"book":"Olubereberye","chapter":"16","verse":"7","text":"Malayika wa Mukama n’amusanga ku nsulo y’amazzi mu ddungu, ensulo y’amazzi eri ku kkubo eriraga e Ssuuli."},{"book":"Olubereberye","chapter":"16","verse":"8","text":"N’agamba nti, “Agali, omuweereza wa Salaayi, ovudde wa era ogenda wa?” N’amuddamu nti, “Nziruka mugole wange Salaayi.”"},{"book":"Olubereberye","chapter":"16","verse":"9","text":"Malayika wa Mukama n’amugamba nti, “Ddayo eri mugole wo omugondere.”"},{"book":"Olubereberye","chapter":"16","verse":"10","text":"Era Malayika n’amugamba nti, “Ezadde lyo ndiryaza waleme kubeerawo asobola kulibala.”"},{"book":"Olubereberye","chapter":"16","verse":"11","text":"Ate malayika wa Mukama n’amugamba nti,"},{"book":"Olubereberye","chapter":"16","verse":"12","text":"Aliba ng’entulege,"},{"book":"Olubereberye","chapter":"16","verse":"13","text":"Awo n’akoowoola erinnya lya Mukama eyayogera naye, n’agamba nti, “Oli Katonda alaba”, kubanga yagamba nti, “Ndabidde ddala Katonda ne nsigala nga ndi mulamu nga maze okumulaba.”"},{"book":"Olubereberye","chapter":"16","verse":"14","text":"Oluzzi kye lwava luyitibwa Beerirakayiro, luli wakati wa Kadesi ne Beredi."},{"book":"Olubereberye","chapter":"16","verse":"15","text":"Awo Agali n’azaalira Ibulaamu omwana owoobulenzi, Ibulaamu n’atuuma mutabani wa Agali gwe yamuzaalira, erinnya Isimayiri."},{"book":"Olubereberye","chapter":"16","verse":"16","text":"Ibulaamu yali wa myaka kinaana mu mukaaga Agali bwe yamuzaalira Isimayiri."}]}