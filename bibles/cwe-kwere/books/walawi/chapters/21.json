{"data":[{"book":"Walawi","chapter":"21","verse":"1","text":"Mndewa Mulungu kamulongela Musa, “Walongele welesi wa Haluni weli wakulu wa nhambiko, ‘Munhu yoyose kumwenu sekeyambule mwiko kwa kumdalisa munhu yadanganike muna ulukolo lwake,"},{"book":"Walawi","chapter":"21","verse":"2","text":"mbali ndugu yake wa habehi fana viya tati yake hebu mami yake hebu mwanage hebu mndele wake hebu sekulu wake,"},{"book":"Walawi","chapter":"21","verse":"3","text":"hebu mwali wake wa habehi yeli yang'ali hanasoligwa yokala muna ikaye yake, kwa muke iyo kezaitenda mwenyewo yambule mwiko."},{"book":"Walawi","chapter":"21","verse":"4","text":"Sekeyaitende mwenyewo yambule mwiko kwa kuwadalisa ndugu wa kuuzengele wake, kwa kutenda ivo koitenda mwenyewo yambule mwiko."},{"book":"Walawi","chapter":"21","verse":"5","text":"“ ‘Wakulu wa nhambiko sekewawegule nyele za mumgwazo wa matwi yawo hebu ndevu zawo hebu sekewachanje sale muna zing'huli zawo kulagusa kuwa wolila."},{"book":"Walawi","chapter":"21","verse":"6","text":"Wolondeka wawe welile kwa Mulungu wawo hebu sekewadilige zina da Mulungu wawo. Kwaviya wawo wolava kwa Mndewa Mulungu nhambiko kwa moto, yani ndiya ya Mulungu wawo. Ivo wolondeka wawe welile."},{"book":"Walawi","chapter":"21","verse":"7","text":"Wakulu wa nhambiko wolondeka sekewasole mwanamke malaya hebu muke yasigwe. Kwaviya wakulu wa nhambiko watendigwa kuwa welile kwa Mulungu."},{"book":"Walawi","chapter":"21","verse":"8","text":"Kwizammanya mkulu wa nhambiko kuwa kela, mana yeye iyo yolava nhosa ya gate da Mulungu wako. Kezakuwa kela kumwako, kwaviya niye Mndewa Mulungu niiyo yonimtendani mwele."},{"book":"Walawi","chapter":"21","verse":"9","text":"Mndele wa mkulu wa nhambiko yoyose yahaibananga kwa kutenda umalaya, komguma chinyala tati yake, kezasomigwa moto."},{"book":"Walawi","chapter":"21","verse":"10","text":"“ ‘Mkulu wa nhambiko digogogo kahakigwa mavuta muna iditwi jake kumtenda kuwa wa chiidumwe muladi yavale viwalo velile, nyele zake sekeyazileke chakachaka na hebu sekeyadege viwalo vake kulagusa kuwa kana ndilo."},{"book":"Walawi","chapter":"21","verse":"11","text":"Sekeyamkwenhukile munhu yadanganike muladi sekeyambule mwiko, hata one ihawa yadanganike ni tati yake hebu mami yake."},{"book":"Walawi","chapter":"21","verse":"12","text":"Kwaviya katendigwa kuwa wa chiidumwe kwa kuhakigwa mavuta ya Mulungu muna iditwi, sekeyasegele hanhu helile na kuhatenda hambule mwiko. Niye niiyo Mndewa Mulungu."},{"book":"Walawi","chapter":"21","verse":"13","text":"Kolondeka yasole mhambe."},{"book":"Walawi","chapter":"21","verse":"14","text":"Halondeka kusola muke mgane hebu muke yasigwe hebu muke yambule mwiko kwa ugoni hebu malaya, mbali kolondeka yasole mhambe kulawa muna iwanhu wake mwenyewo,"},{"book":"Walawi","chapter":"21","verse":"15","text":"ivo sekeyawatende wanage mwenyewo wambule mwiko hagati ya wanhu wake. Niye niiyo Mndewa Mulungu, Mulungu wenu yonimtendile yele.’ ”"},{"book":"Walawi","chapter":"21","verse":"16","text":"Mndewa Mulungu kamulongela Musa,"},{"book":"Walawi","chapter":"21","verse":"17","text":"“Mulongele Haluni, ‘Munhu yoyose muna uwelesi wako yeli na chilema sekeyakwenhuke kumgalila nhosa ya ndiya Mulungu wake."},{"book":"Walawi","chapter":"21","verse":"18","text":"Munhu yoyose yeli na chilema, chipofu hebu mbetembete hebu yeli na chihanga chibanangike hebu yeli na chiungo chongezeke muna ulukuli,"},{"book":"Walawi","chapter":"21","verse":"19","text":"hebu munhu yoyose yafile umkono hebu umgulu"},{"book":"Walawi","chapter":"21","verse":"20","text":"hebu munhu yoyose mwene muti hebu munhu mguhi ng'hani, hebu munhu halola goya hebu munhu yeli na uhele hebu yoyalumile zimbwegele."},{"book":"Walawi","chapter":"21","verse":"21","text":"Mwelekwa yoyose yeli na chilema wa mkulu wa nhambiko Haluni, sekeyakwenhuke kunilavila Mndewa Mulungu nhambiko kwa moto. Kwaviya kana chilema, sekeyakwenhuke kulava ndiya ya Mulungu wake."},{"book":"Walawi","chapter":"21","verse":"22","text":"Munhu iyo kodaha kuja ndiya ya Mulungu wake, muna indiya iyo yelile ng'hani na muna indiya iyo yelile."},{"book":"Walawi","chapter":"21","verse":"23","text":"Mbali sekeyakwenhukile dipanzia hebu ulupango, kwaviya kana chilema, sekeyahatende hanhu helile hambule mwiko, kwaviya niye Mndewa Mulungu niiyo yoniwatenda wele.’ ”"},{"book":"Walawi","chapter":"21","verse":"24","text":"Ivo Musa kawalongela Haluni na wanage na Waisilaili wose mbuli izo zose."}]}