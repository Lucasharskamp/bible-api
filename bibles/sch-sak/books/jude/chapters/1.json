{"data":[{"book":"Jude","chapter":"1","verse":"1","text":"Jude, Jisua Khrista tîrlâm, le Jacob lâibungpa renga,"},{"book":"Jude","chapter":"1","verse":"2","text":"Mulungjûrpuina, inngêina le lungkhamna ngei ha ninta rangin sipmatin om rese."},{"book":"Jude","chapter":"1","verse":"3","text":"Ko moroitak ka malngei, ei renga ei chang inruol Sanminringna chungroi hih nin kôma miziek rangin ke theidôr ku pût lâiin, Pathien'n a mingei taksônna voikhata a pêksai ngei le anrêngin nin doi rangin nangni mohôkna miziek rangin anângin ki riet ani."},{"book":"Jude","chapter":"1","verse":"4","text":"Mi senkhat Pathien dônloi mingei inrûka ei lâia lût an oma, ha mingei han ei Pathien moroina chungroi hah hurna lampui an minchanga, ei Puma le Pumapa. Jisua Khrista ei dôntie khom an hengpai ani, Ha mingei han theiloi an chang rangtie chu tienlâi renga Pathien lekhabu'n alei muphuong sai kêng ani zoi."},{"book":"Jude","chapter":"1","verse":"5","text":"Hima ngei murdi hih nin lei riet sai nikhomsenla, nangni min riet nôk ku nuom Pumapa'n 1:5: Pumapa'n; senkhat ngei miziek chu Jisua, tin an dônna Greek chongin Joshua tina leh munkhat ani. Isrealngei ha Egypt ram renga a kêlsuo ngeia, aniatachu a iemloi pungei chu nûka ala minmang ngei nôk ani."},{"book":"Jude","chapter":"1","verse":"6","text":"Vântîrtonngei khom an rachamneina sinthotheina azotordor sûnga omloia, an omna mun mâk ngei chu Pathien'n Nikhuo inlaltaka theiloi minchang rangin kumtuong zingjirûia thungin ijîng nuoia, a dar ngei ani tih riettit roi."},{"book":"Jude","chapter":"1","verse":"7","text":"Sodom le Gomorrah le akôl revêla khopuingeia mingei khom ha vântîrtonngei sintho angdêna tho hur le ngala nunchan saloia an inpêk sikin mitin inrimna rangin kumtuong meia dûkmintongin ânlangiemin aom tih riettit roi.7: Aph 19:1-24"},{"book":"Jude","chapter":"1","verse":"8","text":"Ma angdên han, ha mingei han inlârnangei an mua, mangei sika han an takpum an min nima; Pathien rachamneina an mumâka, male chungtienga roiinpuitaka aom ngei khom an êro ani."},{"book":"Jude","chapter":"1","verse":"9","text":"Vântîrton ânchungtak Michael luon mahi tho mak, Diabol le Moses ruok tumo achang rang an inchua an inkhal lâihan, Michael'n Diabol hah chongsie rokôk ngam maka, “Pumapa'n nang la ngo rese!” a ti pe ani. 9:Dan 10:13,21; 12:1; Chph 12:7; Bal 34:6; Zak 3:2"},{"book":"Jude","chapter":"1","verse":"10","text":"Aniatachu hi mingei hin i-ih khom an riet theiloi chu doiin an êro ngâia; male mindona dônloi ramsa ngei angin an suokpu neinunngei rietna han anni ngei hah asietminmang ngâi."},{"book":"Jude","chapter":"1","verse":"11","text":"Anni rangin idôra chi-om mo ani zoi! Cain lampui hah an jûia, sum sikin Balaam sietna a lei thona tieng anninâkin an inpêk zoi. Korah ânhel anghan an inhela, male ama angin an inmang zoi ani.11: Aph 4:3-8; Tel 22:1-35; Tel 16:1-35"},{"book":"Jude","chapter":"1","verse":"12","text":"Anni ngei hah nin inlopkhômna bukhalâi ôtna han an inzakloina hah sabê ânnim angin anni. Anninanâk rang vai mindon ngâi an ni. Anni ngei ha ruotui pomloi sûmngei phâivuon a sêmpai angin an ni. Anni ngei hah thingkung inra zora luo inra ngâiloi, thingkung rujungngei phôi paia oma athipa angin an ni."},{"book":"Jude","chapter":"1","verse":"13","text":"Anni ngei hah tuikhangliena tuidârinsok angin, an sintho inzakpui omngei hah tuihuon minlang angin an ni. Anni ngei hah ârsingei chaititir angin Pathien'n ijîng inthûktak sûnga tuonsôta om ranga mun a hôih pe ngei ani."},{"book":"Jude","chapter":"1","verse":"14","text":"Maha Enoch, Adam renga richisuonpâr sarina1:14 sarina: Hi number hih anruonin masatak le anûktaka minlûtsan adônte'n Adam renga Enoch tena riming sari ngei ani. (Miziek senkhatngei chu uruk tiin an dôn). hi tienlâi han dêipu chongin alei misîr sai: “Pumapa ha a vântîrton inthieng isâng tamtak ngei leh a juong rang 14: Aph 5:18,21-24"},{"book":"Jude","chapter":"1","verse":"15","text":"Mi murdi chunga roijêkna juong min tungin, Pathien adônloingei sintho murdi le Pathien dônloi mi nunsiengei ama dôia chonghoiloitak an ti sika theiloi minchang rangin!”"},{"book":"Jude","chapter":"1","verse":"16","text":"Hi mingei hi chu zoratin an chiera, midangngei theiloi an mintuma; an ôina saloingei an jûia, an thethenin an insonga male an man rang aomin chu midangngei an minpâk tatak ngâi ani."},{"book":"Jude","chapter":"1","verse":"17","text":"Aniatachu, Ku ruolngei, zora vunsaia ei Pumapa Jisua Khrista tîrtonngeiin nangni an rilngei hah riettit roi."},{"book":"Jude","chapter":"1","verse":"18","text":"“Sûn nûktak ngei ahong tung le chu, Pathien dônloi mingeiin an ôinangei innimngei jûiin, nangni phengsan rang mi an la hong inlang rang,”18: 2 Pet 3:3 nangni an tipe hah."},{"book":"Jude","chapter":"1","verse":"19","text":"Hi mingei hin insenna sin ngâi, an taksa ôinangei jêka om pungei, Ratha dônloipu ngei an ni."},{"book":"Jude","chapter":"1","verse":"20","text":"Aniatachu, nangni ku ruolngei, nin taksônna inthiengtak chunga han nin thethenin sin inding roi. Ratha Inthieng sinthotheina han chubaitho roi,"},{"book":"Jude","chapter":"1","verse":"21","text":"male ei Pumapa Jisua Khrista inriengmuna han kumtuong ringna nangni a pêk rang hah ngâkin Pathien lungkhamna sûnga han om roi."},{"book":"Jude","chapter":"1","verse":"22","text":"Mulung okchâna adônpungei chunga han inriengmuna minlang ungla;"},{"book":"Jude","chapter":"1","verse":"23","text":"midangngei hah mei renga kailitin sanminjôk ungla; ichi pumin lungkhamna minlang ungla, aniatachu an sietna ôina saloi kop puon innim ngei hah chu heng roi."},{"book":"Jude","chapter":"1","verse":"24","text":"Nin inlet loina ranga nangni donsûi theipu le roiinpuitaka amakunga demnaboia râisântaka nangni dar theipu"},{"book":"Jude","chapter":"1","verse":"25","text":"mi Sanminringpu Pathien kôm vai han Jisua Khrista ei Pumapa jâra zora vunsai murdi, atûn le tuonsôt tuonsôtin roiinpuina, inlalna, ratna, sinthotheina, le rachamneina ngei om tit rese! Amen."}]}