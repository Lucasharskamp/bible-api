{"data":[{"book":"AmaNani","chapter":"2","verse":"1","text":"UThixo wathi kuMosi lo-Aroni:"},{"book":"AmaNani","chapter":"2","verse":"2","text":"“Abako-Israyeli bazahlala ezihonqweni begombolozele ithente lokuhlangana bucwadlana lalo, indoda ngayinye ngaphansi kophawu lwayo kanye lezibonakaliso zendlu yayo.”"},{"book":"AmaNani","chapter":"2","verse":"3","text":"Empumalanga,"},{"book":"AmaNani","chapter":"2","verse":"4","text":"Iviyo lakhe lizinkulungwane ezingamatshumi ayisikhombisa lane, lamakhulu ayisithupha (74,600)."},{"book":"AmaNani","chapter":"2","verse":"5","text":"Izihonqo zesizwana sika-Isakhari zibe seduze khonapho. Umkhokheli wabantu besizwana sika-Isakhari nguNethaneli indodana kaZuwari."},{"book":"AmaNani","chapter":"2","verse":"6","text":"Iviyo lakhe lizinkulungwane ezingamatshumi amahlanu lane, lamakhulu amane (54,400)."},{"book":"AmaNani","chapter":"2","verse":"7","text":"Kulandele isizwana sikaZebhuluni. Umkhokheli wabantu besizwana sikaZebhuluni ngu-Eliyabi indodana kaHeloni."},{"book":"AmaNani","chapter":"2","verse":"8","text":"Iviyo lakhe lizinkulungwane ezingamatshumi amahlanu lasikhombisa, lamakhulu amane (57,400)."},{"book":"AmaNani","chapter":"2","verse":"9","text":"Wonke amadoda akhethelwe izihonqo zakoJuda, ngamaviyo awo, azinkulungwane ezilikhulu lamatshumi ayisificamunwemunye lesithupha, lamakhulu amane (186,400). Yibo abazaqala ukusuka."},{"book":"AmaNani","chapter":"2","verse":"10","text":"Eningizimu kuzakuba"},{"book":"AmaNani","chapter":"2","verse":"11","text":"Iviyo lakhe lizinkulungwane ezingamatshumi amane lesithupha, lamakhulu amahlanu (46,500)."},{"book":"AmaNani","chapter":"2","verse":"12","text":"Izihonqo zesizwana sikaSimiyoni zibe seduzane khonapho. Umkhokheli wabantu bakoSimiyoni nguShelumiyeli indodana kaZurishadayi."},{"book":"AmaNani","chapter":"2","verse":"13","text":"Iviyo lakhe lizinkulungwane ezingamatshumi amahlanu lasificamunwemunye, lamakhulu amathathu (59,300)."},{"book":"AmaNani","chapter":"2","verse":"14","text":"Kulandele isizwana sikaGadi. Umkhokheli wabantu bakoGadi ngu-Eliyasafi indodana kaRuweli."},{"book":"AmaNani","chapter":"2","verse":"15","text":"Iviyo lakhe lizinkulungwane ezingamatshumi amane lanhlanu, lamakhulu ayisithupha alamatshumi amahlanu (45,650)."},{"book":"AmaNani","chapter":"2","verse":"16","text":"Wonke amadoda akhethelwe izihonqo zakoRubheni ngamaviyo awo azinkulungwane ezilikhulu lamatshumi amahlanu lanye, lamakhulu amane alamatshumi amahlanu (151,450). Bazakuba ngabesibili ukusuka."},{"book":"AmaNani","chapter":"2","verse":"17","text":"Emva kwalokho kuzasuka ithente lokuhlangana labezihonqo zabaLevi konke kube phakathi kwamaviyo ezihonqo. Bonke abantu bazalandelana ekuhambeni kwabo njengokuma kwezihonqo zabo kube yilowo lalowo endaweni yakhe ngaphansi kophawu lwakhe."},{"book":"AmaNani","chapter":"2","verse":"18","text":"Entshonalanga kuzakuba:"},{"book":"AmaNani","chapter":"2","verse":"19","text":"Iviyo lakhe lizinkulungwane ezingamatshumi amane lamakhulu amahlanu (40,500)."},{"book":"AmaNani","chapter":"2","verse":"20","text":"Isizwana sikaManase sibe seduzane khonapho. Umkhokheli wabantu bakoManase nguGamaliyeli indodana kaPhedazuri."},{"book":"AmaNani","chapter":"2","verse":"21","text":"Iviyo lakhe lizinkulungwane ezingamatshumi amathathu lambili, lamakhulu amabili (32,200)."},{"book":"AmaNani","chapter":"2","verse":"22","text":"Kulandele isizwana sikaBhenjamini. Umkhokheli wabantu bakoBhenjamini ngu-Abhidani indodana kaGidiyoni."},{"book":"AmaNani","chapter":"2","verse":"23","text":"Iviyo lakhe lizinkulungwane ezingamatshumi amathathu lanhlanu, lamakhulu amane (35,400)."},{"book":"AmaNani","chapter":"2","verse":"24","text":"Wonke amadoda ayekhethelwe izihonqo zako-Efrayimi, ngokwamaviyo awo, ayezinkulungwane ezilikhulu lasificaminwembili lekhulu (108,100). Bazakuba ngabesithathu ekusukeni."},{"book":"AmaNani","chapter":"2","verse":"25","text":"Enyakatho kuzakuba"},{"book":"AmaNani","chapter":"2","verse":"26","text":"Iviyo lakhe lizinkulungwane ezingamatshumi ayisithupha lambili, lamakhulu ayisikhombisa (62,700)."},{"book":"AmaNani","chapter":"2","verse":"27","text":"Izihonqo zesizwana sika-Asheri zibe seduzane khonapho. Umkhokheli wabantu bako-Asheri nguPhagiyeli indodana ka-Okhirani."},{"book":"AmaNani","chapter":"2","verse":"28","text":"Iviyo lakhe lizinkulungwane ezingamatshumi amane lanye, lamakhulu amahlanu (41,500)."},{"book":"AmaNani","chapter":"2","verse":"29","text":"Kulandele isizwana sikaNafithali. Umkhokheli wabantu bakoNafithali ngu-Ahira indodana ka-Enani."},{"book":"AmaNani","chapter":"2","verse":"30","text":"Iviyo lakhe lizinkulungwane ezingamatshumi amahlanu lantathu, lamakhulu amane (53,400)."},{"book":"AmaNani","chapter":"2","verse":"31","text":"Wonke amadoda ezihonqo zakoDani azinkulungwane ezilikhulu lamatshumi amahlanu lesikhombisa, lamakhulu ayisithupha (157,600). Bazasuka ekucineni, ngaphansi kophawu lwabo."},{"book":"AmaNani","chapter":"2","verse":"32","text":"Laba yibo abako-Israyeli, ababalwa ngezindlu zabo. Bonke labo ababesezihonqweni, ngamaviyo abo, inani labo kuzinkulungwane ezingamakhulu ayisithupha lantathu, lamakhulu amahlanu alamatshumi amahlanu (603,550)."},{"book":"AmaNani","chapter":"2","verse":"33","text":"AbaLevi bona kababalwanga ndawonye labanye bonke abako-Israyeli njengokulaywa kukaMosi nguThixo."},{"book":"AmaNani","chapter":"2","verse":"34","text":"Ngakho abako-Israyeli benza konke uThixo ayelaye ngakho uMosi; kwaba yiyo indlela abahlala ngayo ezihonqweni ngaphansi kwempawu zabo, njalo yiyo indlela ababesuka ngayo nxa sekuhanjwa, munye ngamunye ngesizwana sakibo langendlu yakhe."}]}