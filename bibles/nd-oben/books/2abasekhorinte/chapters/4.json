{"data":[{"book":"2 AbaseKhorinte","chapter":"4","verse":"1","text":"Ngakho, njengoba ngomusa kaNkulunkulu silale imfundiso, kasiphelelwa lithemba."},{"book":"2 AbaseKhorinte","chapter":"4","verse":"2","text":"Kodwa-ke sizilahlile izindlela zangasese lezilihlazo; kasisebenzisi buqili loba ukuhlanekela ilizwi likaNkulunkulu. Kodwa ngokubeka iqiniso obala, sizinikela kunembeza womuntu wonke phambi kukaNkulunkulu."},{"book":"2 AbaseKhorinte","chapter":"4","verse":"3","text":"Lanxa ivangeli lethu lembesiwe, lembeswe kulabo ababhubhayo."},{"book":"2 AbaseKhorinte","chapter":"4","verse":"4","text":"Unkulunkulu walesisikhathi usephumputhekise ingqondo zabangakholwayo, ukuze bangakuboni ukukhanya kwevangeli lenkazimulo kaKhristu, ongumfanekiso kaNkulunkulu."},{"book":"2 AbaseKhorinte","chapter":"4","verse":"5","text":"Ngoba kasizitshumayeli thina ngokwethu, kodwa uJesu Khristu njengeNkosi, njalo thina njengezinceku zenu ngenxa kaJesu."},{"book":"2 AbaseKhorinte","chapter":"4","verse":"6","text":"Ngoba uNkulunkulu owathi, “Ukukhanya kakube khona emnyameni,”4.6 UGenesisi 1.3 wenza ukukhanya kwakhe kwakhanya ezinhliziyweni zethu ukuba asiphe ukukhanya kokwazi inkazimulo kaNkulunkulu ebusweni bukaJesu Khristu."},{"book":"2 AbaseKhorinte","chapter":"4","verse":"7","text":"Kodwa inotho le silayo ezimbizeni zebumba ukubonakalisa ukuthi amandla amakhulukazi la avela kuNkulunkulu hatshi kithi."},{"book":"2 AbaseKhorinte","chapter":"4","verse":"8","text":"Sincindezelwe kalukhuni enhlangothini zonke kodwa kasifihlizeki; sididekile kodwa kasilahlanga ithemba;"},{"book":"2 AbaseKhorinte","chapter":"4","verse":"9","text":"siyahlukuluzwa kodwa kasidelwanga; sitshayelelwa phansi kodwa kasibhujiswanga."},{"book":"2 AbaseKhorinte","chapter":"4","verse":"10","text":"Sikuthwele njalonje emzimbeni yethu ukufa kukaJesu, ukuze ukuphila kukaJesu lakho kubonakaliswe emizimbeni yethu."},{"book":"2 AbaseKhorinte","chapter":"4","verse":"11","text":"Ngoba thina abaphilayo sihlezi sinikelwa ekufeni ngenxa kaJesu, ukuze ukuphila kwakhe kubonakaliswe emizimbeni yethu efayo."},{"book":"2 AbaseKhorinte","chapter":"4","verse":"12","text":"Ngakho ukufa kuyasebenza kithi kodwa ukuphila kuyasebenza kini."},{"book":"2 AbaseKhorinte","chapter":"4","verse":"13","text":"Kulotshiwe ukuthi: “Ngakholwa; ngakho ngasengikhuluma.”4.13 AmaHubo 116.10 Ngalowomoya wokukholwa lathi siyakholwa, yingakho siyakhuluma,"},{"book":"2 AbaseKhorinte","chapter":"4","verse":"14","text":"ngoba siyakwazi ukuthi lowo owavusa iNkosi uJesu kwabafileyo lathi uzasivusa loJesu asethule kanye lani phambi kwakhe."},{"book":"2 AbaseKhorinte","chapter":"4","verse":"15","text":"Konke lokhu ngokokusiza lina, ukuze kuthi umusa ofika ebantwini abanengi ungenza ukubonga kwande ukuze kudunyiswe uNkulunkulu."},{"book":"2 AbaseKhorinte","chapter":"4","verse":"16","text":"Ngakho-ke, kasililahli ithemba. Lanxa ngaphandle sicikizeka kodwa ngaphakathi senziwa sibe batsha insuku zonke."},{"book":"2 AbaseKhorinte","chapter":"4","verse":"17","text":"Ngoba ukukhanya kwethu lezinhlupheko zethu zesikhatshana zisilethela inkazimulo elaphakade, enkulu kulazo zonke."},{"book":"2 AbaseKhorinte","chapter":"4","verse":"18","text":"Ngakho amehlo ethu kasiwakhangelisanga kokubonakalayo, kodwa kokungabonakaliyo, ngoba okubonakalayo kuyedlula, kodwa okungabonakaliyo kuyahlala laphakade."}]}