{"data":[{"book":"Bliathek","chapter":"2","verse":"1","text":"“Phenthekhos thogmage shii, migipho ne ithua jia shii khrab srane rai iang.”"},{"book":"Bliathek","chapter":"2","verse":"2","text":"Hamblo shii, hamang è thiichiih shii hasam sam pha duiine boh rone ithek rai iang pha hò jishii ne zab ley dun."},{"book":"Bliathek","chapter":"2","verse":"3","text":"Ji è rek mage ne miyaogam ne bai duiine kheythog srane thiichiih shii um pha branthek shii jiang thog ruii."},{"book":"Bliathek","chapter":"2","verse":"4","text":"Ithek ne Ragung So è zab than dun srane gai bran pha miyaogamthek de yao thog ruii. Ji ne Ragung So pha blu miyao yao yi."},{"book":"Bliathek","chapter":"2","verse":"5","text":"Ithek ne Jerusalem hà rai pha Jewthek ro, hanyie thek yi giang rek ne rai pha bran ro, chiih è zab soh pha sohjambling è wuii thog pha branthek ro."},{"book":"Bliathek","chapter":"2","verse":"6","text":"Roh pha ji yoi mage ne bajo branthek wuii thog ruii, ithek ne bajo wiengphleg dun, nyieliieshii, ithek è hanyie thiichiih wuii thog pha branthek pha nyuakthek yao pha yoi ruii."},{"book":"Bliathek","chapter":"2","verse":"7","text":"Anomuluii pha wiengphleg dang ne ziak srane yao rai, “Hì pha branthek ne Galilean pha duiine yao ramuii ro,"},{"book":"Bliathek","chapter":"2","verse":"8","text":"Ji ne khi è rek ne, Ithek ne gethek thiig pha nyuakthek yao ramuii pha yoi dun ro."},{"book":"Bliathek","chapter":"2","verse":"9","text":"Gethek ne Pharthia, Media nane Elam; Mesophothamia; Judea nane khaphadosia, Phonthus nane Asia,"},{"book":"Bliathek","chapter":"2","verse":"10","text":"chiih è, Phrygia nane Phamphylia, chiih è, Egyph nane libya pha thiig duchoi Syrene ithua moe pha thiig pho ro. Gethek giak ne Rom pho ro,"},{"book":"Bliathek","chapter":"2","verse":"11","text":"Jewthek nane Gaibranthek, hanyiethek yi Judaism shii dun pho, chiih è giak ne Khrede nane Arabia pho, jimagunde, gethek zab è gathek pha nyuak è Hamangkhung-aphuii è bajo boh bliathek rek phi phajithek yao pha yoi ramuii ro.”"},{"book":"Bliathek","chapter":"2","verse":"12","text":"Buang ne anomuluii pha awaithek chung sai rai, “Hì ne nyie rey phiiga?”"},{"book":"Bliathek","chapter":"2","verse":"13","text":"Jimagunde giak è ne migiphothek shii siakjo srane yao, “Hì thek pha branthek ne phuii niing ne thiig ara ro!”"},{"book":"Bliathek","chapter":"2","verse":"14","text":"Jishii, Phithar ne guaphasamoy snajia rog shii jao srane branthek shii ziak ne yao mage: “Jerusalem shii rai pho gu ijak Jewthek wo! Gu miyao hì nuii mage bo! Hì ne nyie rey pha ji nathek shii yao riig haro.”"},{"book":"Bliathek","chapter":"2","verse":"15","text":"Nathek munow duiine hìthek pha branthek phuii athiig ro, nyieliieshii thuh ne hamiang ishak dige ba ro."},{"book":"Bliathek","chapter":"2","verse":"16","text":"Hìthek rey phane Joel chaig pha bran miyao ji duiine ro:"},{"book":"Bliathek","chapter":"2","verse":"17","text":"“Hamangkhung-aphuii è yao”"},{"book":"Bliathek","chapter":"2","verse":"18","text":"Gu khiaothek, nane gu kheaomuiithek,"},{"book":"Bliathek","chapter":"2","verse":"19","text":"Gune hamang luii hà de buangthek pha"},{"book":"Bliathek","chapter":"2","verse":"20","text":"Ithong pha boh nane lubo inai thog ba,"},{"book":"Bliathek","chapter":"2","verse":"21","text":"Ji pha ishak shii ne, Hanyie è Ithong shii nong rek yi pha ho arone, aishii ne ragia rek phi phro."},{"book":"Bliathek","chapter":"2","verse":"22","text":"Hì pha miyaogamthek yoi mage bo, gu ijak Israelith pho wo! Nazareth pha Isu ne riichai so um pha bran rone doh pha ne Hamangkhung-aphuii è buangthek nane anomuluii pha bliathek rek pha è doh dun ro. Hìthek rey pha ne nawaithek duchoi shii rey pha ji è nawaithek de thiegjong."},{"book":"Bliathek","chapter":"2","verse":"23","text":"Hamangkhung-aphuii pha munow duiine Isu shii ne nathek shii phi srane layog pha branthek pha muyung ji nuii ne zun ne ua maphi ro."},{"book":"Bliathek","chapter":"2","verse":"24","text":"Jimagunde Hamangkhung-aphuii è Isu shii awai blu è hòi din yi dun ro, nyieliieshii, iy pha riichai ne Isu shii phatheg rek ne achab mua phro."},{"book":"Bliathek","chapter":"2","verse":"25","text":"Nyieliiene, Dawid è ai chiang yao jong ro,"},{"book":"Bliathek","chapter":"2","verse":"26","text":"Ji-è, gune bajo sang pha è ley dun ro,"},{"book":"Bliathek","chapter":"2","verse":"27","text":"nyieliieshii, na è gu shii iy pha sohjambling hà athoh phro;"},{"book":"Bliathek","chapter":"2","verse":"28","text":"Na è gu shii ne idang chai um pha lumuii doh yi jong ro,"},{"book":"Bliathek","chapter":"2","verse":"29","text":"Gu ijakthek wo! Yoi bo, gune nathek shii bajo thieg pha gethek blang Dawid Saja. Ai iy dun ne wieng pha wieng de sudoh ichiih shii um ba ro."},{"book":"Bliathek","chapter":"2","verse":"30","text":"Ai ne chaig pha bran ro, chiih è, Hamangkhung-aphuii è ai rog shii sbang rek pha ji ne thieg muii ro: Hamangkhung-aphuii è Dawid riing è saja rek pha sbang jia rek marui, na riing è Dawid duiine Saja jia khia khlei ruii phro."},{"book":"Bliathek","chapter":"2","verse":"31","text":"Dawid Saja ne Hamangkhung-aphuii mirek jithek doh marui, jiè ai è Isu Masi hòi din pha miyao ji yao marui,"},{"book":"Bliathek","chapter":"2","verse":"32","text":"Hamangkhung-aphuii è Isu ne hòi din phi, ji pha blia ne gethek è khagi rek jong dun."},{"book":"Bliathek","chapter":"2","verse":"33","text":"Aishii ne Hamangkhung-aphuii, awai Aphuii è hòi din yi ne awai phawig moe shii dug yi jong ro, jiè ai ne Aphuii è khi è rek ne sbang ruii pha duiine Ragung So mua dun ro. Nathek è nyie doh ne yoi pha ji ne ai lasen ro, ai è gethek shii thoi phi ro."},{"book":"Bliathek","chapter":"2","verse":"34","text":"Hì ne Dawid Saja è hamangkhung dun ne rek pha asi pha yi ai è yao,"},{"book":"Bliathek","chapter":"2","verse":"35","text":"Gu è naro suang pho shii na lai luii shii arek sapho shii ne gu phawig moe shii dug ne rai yi phro."},{"book":"Bliathek","chapter":"2","verse":"36","text":"“Israel pha branthek wo! Hì ne thieg mage bo, nathek è zun ne ua pha Isu hì ne Hamangkhung-aphuii è gethek Ithong nane Masi rab phi ro.”"},{"book":"Bliathek","chapter":"2","verse":"37","text":"Branthek è ji yao pha yoi ne zab diig now srane Phithar nane gai guaphasamoy shii wuii ne sai, “Khuiinothek wo! Ji arone, gathek ne nyie rek chid phiiga?”"},{"book":"Bliathek","chapter":"2","verse":"38","text":"Phithar è ithek shii yao, “Nathek de nawaithek layog rek pha blia ji thoh srane Isu Masi beng è khowo yi bo! Chiihphado, nathek layog de khung phi srane Hamangkhung-aphuii pha lasen Ragung So mua ruii phro."},{"book":"Bliathek","chapter":"2","verse":"39","text":"Nyieliieshii, Hamangkhung-aphuii pha sbang ne nathek shii de, chiih-è nathek pha aniphiing shii de, chiih è, bajo ruang phothek shii de, hanyie shii Hamangkhung-aphuii è awai rog shii rai pha ho pho shii de rek ne ruiijong ro.”"},{"book":"Bliathek","chapter":"2","verse":"40","text":"Phithar è branthek shii bajo gai miyaogamthek è de yie ne yua, “Layog rek pho shii diig thog ruii pha ji è nawaithek shii ragia rek iang bo!”"},{"book":"Bliathek","chapter":"2","verse":"41","text":"Ji è yao mage shii, bran giak è ne ji pha mua ne izai now gieng ne khowo phi yi, chiih è, ji phado shii itham uom pha branthek de ji pha ibrog shii dog gieng dun."},{"book":"Bliathek","chapter":"2","verse":"42","text":"Ithek ne ishak phi ne guaphasamoy miyao nuii. Chiih-è, ò si rai pha wuii gieng srane sia pha michiethek thang ne chie srane sia ne rai gieng."},{"book":"Bliathek","chapter":"2","verse":"43","text":"Guaphasamoy è bajo wieng pha bliathek nane anomuluii pha bliathek rek mage ne branthek ne zab rum dun."},{"book":"Bliathek","chapter":"2","verse":"44","text":"Migipho ne awaithek chung shii athohdang pha ò wuii srane sia ne awaithek shii nyie um pha ji awaithek chung thang rai."},{"book":"Bliathek","chapter":"2","verse":"45","text":"Awaithek pha nuruii, soh raig um pha thek chong liu srane bang jithek ne khinyama jia chid pha ji thang rai."},{"book":"Bliathek","chapter":"2","verse":"46","text":"Inai tham ne ithek ne Misiahò hà ò si rai, chiih è, awai hò hà jum rek ne sang ne michiethek chie ne rai."},{"book":"Bliathek","chapter":"2","verse":"47","text":"Hamangkhung-aphuii shii laso phi ne awaithek chung de wie now pha ji lubo rek rai. Ji pha Ithong è inai tham ne hanyie ragia rey jong pho ne ithek rog dog phi."}]}