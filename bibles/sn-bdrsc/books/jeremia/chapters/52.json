{"data":[{"book":"Jeremia","chapter":"52","verse":"1","text":"Zedhekia akanga ana makore makumi maviri nerimwe paakatanga kuva mambo, uye akatonga muJerusarema kwemakore gumi nerimwe. Zita ramai vake rainzi Hamutari mwanasikana waJeremia; aibva kuRibhina."},{"book":"Jeremia","chapter":"52","verse":"2","text":"Akaita zvakaipa pamberi paJehovha, sezvakangoitwa naJehoyakimi."},{"book":"Jeremia","chapter":"52","verse":"3","text":"Izvi zvakaitika kuJerusarema neJudha nokuda kwehasha dzaJehovha, uye pakupedzisira akavabvisa pamberi pake."},{"book":"Jeremia","chapter":"52","verse":"4","text":"Naizvozvo mugore rechipfumbamwe rokutonga kwaZedhekia, pazuva regumi romwedzi wegumi, Nebhukadhinezari mambo weBhabhironi akasvika muJerusarema nehondo yake yose. Vakadzika misasa yavo kunze kweguta ndokuvaka nhare dzairipoteredza."},{"book":"Jeremia","chapter":"52","verse":"5","text":"Guta rakaramba rakakombwa kusvikira pagore regumi nerimwe ramambo Zedhekia."},{"book":"Jeremia","chapter":"52","verse":"6","text":"Pazuva rechipfumbamwe romwedzi wechina nzara yakanyanya muguta zvokuti makanga musisina chokudya chokuti vanhu vadye."},{"book":"Jeremia","chapter":"52","verse":"7","text":"Ipapo rusvingo rweguta rwakapwanyiwa, hondo yose ikatiza. Vakabuda muguta usiku napasuo raiva pakati pamasvingo maviri pedyo nebindu ramambo, kunyange zvazvo vaBhabhironi vakanga vakakomberedza guta. Vakatiza vakananga kuArabha,"},{"book":"Jeremia","chapter":"52","verse":"8","text":"asi hondo yavaBhabhironi yakatevera Mambo Zedhekia vakamubata mumapani eJeriko. Varwi vake vose vakaparadzaniswa naye ndokupararira,"},{"book":"Jeremia","chapter":"52","verse":"9","text":"iye akabatwa."},{"book":"Jeremia","chapter":"52","verse":"10","text":"Mambo weBhabhironi akauraya vanakomana vaZedhekia paRibhira ipapo, iye achizviona; akaurayirwa machinda ose eJudha."},{"book":"Jeremia","chapter":"52","verse":"11","text":"Ipapo akatumbura meso aZedhekia ndokumusunga namatare akamuendesa kuBhabhironi, uko kwaakamuisa mutorongo kusvikira pazuva rokufa kwake."},{"book":"Jeremia","chapter":"52","verse":"12","text":"Pazuva regumi romwedzi wechishanu, mugore regumi namapfumbamwe raNebhukadhinezari mambo weBhabhironi, Nebhuzaradhani mukuru wavarindi vamambo, uyo akashandira mambo weBhabhironi, akauya kuJerusarema."},{"book":"Jeremia","chapter":"52","verse":"13","text":"Akapisa temberi yaJehovha, nomuzinda wamambo nedzimba dzose dzeJerusarema. Dzimba dzose dzaikosha akadzipisa."},{"book":"Jeremia","chapter":"52","verse":"14","text":"Hondo yose yavaBhabhironi yaiva pasi pemukuru wavarindi vamambo yakaputsira pasi masvingo ose aikomberedza Jerusarema."},{"book":"Jeremia","chapter":"52","verse":"15","text":"Nebhuzaradhani mukuru wavarindi akaendesa kuutapwa vamwe vakanga vari varombo chaivo navaya vakasara muguta, pamwe chete noruzhinji rwemhizha navaya vakanga vazvipira kuna mambo weBhabhironi."},{"book":"Jeremia","chapter":"52","verse":"16","text":"Asi Nebhuzaradhani akasiya ruzhinji rwavarombo chaivo venyika iyo kuti vashande muminda yemizambiringa uye nemimwewo minda."},{"book":"Jeremia","chapter":"52","verse":"17","text":"VaBhabhironi vakaputsa mbiru dzendarira, nezvingoro zvinofamba neGungwa rendarira zvakanga zviri mutemberi yaJehovha vakatakura ndarira yose vakaenda nayo kuBhabhironi."},{"book":"Jeremia","chapter":"52","verse":"18","text":"Vakatorawo hari, nefoshoro, nembato dzemwenje, nomukombe namadhishi nemidziyo yose yendarira yaishandiswa pabasa romutemberi."},{"book":"Jeremia","chapter":"52","verse":"19","text":"Mukuru wavarindi vamambo akatakurawo mbiya, nezvaenga, nemikombe nehari, nezvigadziko zvemwenje, namadhishi nemikombe yaishandiswa pazvipiriso zvokunwa, zvose zvakanga zvakagadzirwa negoridhe yakanatswa kana sirivha."},{"book":"Jeremia","chapter":"52","verse":"20","text":"Ndarira yaibva pambiru mbiri, neGungwa, nehando dzendarira gumi nembiri dzaiva pasi pacho, nezvingoro zvakanga zvaitirwa temberi yaJehovha namambo Soromoni, zvakanga zvisingagoni kuyerwa."},{"book":"Jeremia","chapter":"52","verse":"21","text":"Mbiru imwe neimwe yakanga ina makubhiti gumi namasere52:21 mamita angaita 8.1 pakureba uye makubhiti gumi namaviri52:21 mamita angaita 5.5 pakupoterera; paukobvu imwe neimwe yaisvika minwe mina uye yaiva nemhango."},{"book":"Jeremia","chapter":"52","verse":"22","text":"Musoro wendarira waiva pane imwe mbiru wakanga wakareba makubhiti anosvika mashanu52:22 mamita angaita 2.3  uye wakashongedzwa nezvakarukwa namatamba endarira zvaipoteredza. Imwe mbiru yakanga yakafanana nayo namatamba ayowo."},{"book":"Jeremia","chapter":"52","verse":"23","text":"Pakanga pane matamba makumi mapfumbamwe namatanhatu kumativi; uwandu hwamatamba aiva pamusoro pezvakarukwa zvakanga zvakapoteredzwa hwaiva zana."},{"book":"Jeremia","chapter":"52","verse":"24","text":"Mukuru wavarindi akatora vasungwa vaiti, Seraya muprista mukuru, naZefania muprista aimutevera pachigaro uye navarindi vokumukova vatatu."},{"book":"Jeremia","chapter":"52","verse":"25","text":"Kuna avo vaiva muguta akatora muchinda mukuru wavarwi, uye vapi vamazano vanomwe. Akatorawo munyori uyo akanga ari mubati mukuru aiva nebasa rokunyora mazita avanhu venyika uye navamwe varume makumi matanhatu vakawanikwa muguta."},{"book":"Jeremia","chapter":"52","verse":"26","text":"Nebhuzaradhani mukuru wavarindi akavatora vose akavauyisa kuna mambo weBhabhironi paRibhira."},{"book":"Jeremia","chapter":"52","verse":"27","text":"Ipapo paRibhira, munyika yeHamati, mambo akaita kuti vaurayiwe."},{"book":"Jeremia","chapter":"52","verse":"28","text":"Uhu ndihwo uwandu hwavanhu vakatorwa naNebhukadhinezari achienda navo kuutapwa:"},{"book":"Jeremia","chapter":"52","verse":"29","text":"mugore regumi namasere raNebhukadhinezari,"},{"book":"Jeremia","chapter":"52","verse":"30","text":"mugore rake ramakumi maviri namatatu,"},{"book":"Jeremia","chapter":"52","verse":"31","text":"Mugore ramakumi matatu namanomwe rokutapwa kwaJehoyakini mambo weJudha, mugore rakava Evhiri-Merodhaki mambo weBhabhironi, akasunungura Jehoyakini mambo weJudha, uye akamusunungura kubva mutorongo pazuva ramakumi maviri namashanu romwedzi wegumi nemiviri."},{"book":"Jeremia","chapter":"52","verse":"32","text":"Akataura zvakanaka kwaari uye akamupa chigaro chaikudzwa kupfuura zvigaro zvamamwe madzimambo vaakanga anavo muBhabhironi."},{"book":"Jeremia","chapter":"52","verse":"33","text":"Saka Jehoyakini akabvisa nguo dzake dzousungwa akadya patafura yamambo nguva nenguva, mazuva ose oupenyu hwake."},{"book":"Jeremia","chapter":"52","verse":"34","text":"Zuva nezuva mambo weBhabhironi akapa Jehoyakini mugove wenguva nenguva, mazuva ose oupenyu hwake, kusvikira pazuva rokufa kwake."}]}