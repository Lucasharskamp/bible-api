{"data":[{"book":"Korintotɔwo 1","chapter":"13","verse":"1","text":"Ne metsɔ amewo kple mawudɔlawo ƒe gbegbɔgblɔ ƒo nui, evɔ lɔlɔ̃ mele asinye o la, ɖeko mele abe gakogoe alo ayawagba ƒe ɖiɖi ene."},{"book":"Korintotɔwo 1","chapter":"13","verse":"2","text":"Ne nyagblɔɖi ƒe nunana le asinye, eye nunya katã hã le asinye be mate ŋu ase nu ɣaɣlawo gɔme, eye ne xɔse le asinye be maɖe gbe na towo be woaho, evɔ lɔlɔ̃ mele asinye o la, nyemenyo na naneke o."},{"book":"Korintotɔwo 1","chapter":"13","verse":"3","text":"Nenye ɖe matsɔ nu sia nu si le asinye la ana ame dahewo, eye matsɔ nye ŋutilã ana be woatɔ dzoe, gake nyemelɔ̃a amewo o la, viɖe aɖeke kura manɔ nu sia ŋu o."},{"book":"Korintotɔwo 1","chapter":"13","verse":"4","text":"Lɔlɔ̃ gbɔa dzi ɖi blewuu, eye wònyoa dɔme. Lɔlɔ̃ mebiã ŋu hã o; meƒoa adegbe o, eye medana o."},{"book":"Korintotɔwo 1","chapter":"13","verse":"5","text":"Lɔlɔ̃ medoa eɖokui ɖe dzi o, media eɖokui tɔ o, eye mefiaa amemabumabu hã o. Lɔlɔ̃ mebiaa dzi o, meléa ehavi ɖe dɔ me o, eye medea dzesi nu vɔ̃ siwo amewo wɔ ɖe eŋu ɖi o."},{"book":"Korintotɔwo 1","chapter":"13","verse":"6","text":"Lɔlɔ̃ medzɔa dzi le nu madzɔmadzɔ ŋu o, ke ekpɔa dzidzɔ le nyateƒe la me."},{"book":"Korintotɔwo 1","chapter":"13","verse":"7","text":"Lɔlɔ̃ menaa ta o, ekana ɖe nu dzi ɣe sia ɣi, ekpɔa mɔ ɣe sia ɣi, eye wòdoa vevi nu ɣe sia ɣi."},{"book":"Korintotɔwo 1","chapter":"13","verse":"8","text":"Lɔlɔ̃ la nu metsina gbeɖe o. Nyagblɔɖiwo katã nu ava yi, afi si aɖe yeye gbɔgblɔ le la atɔ eye afi si sidzedze le la, enu ava yi,"},{"book":"Korintotɔwo 1","chapter":"13","verse":"9","text":"elabena míenya nu afã kple afã, eye míegblɔa nya ɖi afã kple afã,"},{"book":"Korintotɔwo 1","chapter":"13","verse":"10","text":"gake ne blibodede va la, ekema nu si mede blibo o la abu ɖa."},{"book":"Korintotɔwo 1","chapter":"13","verse":"11","text":"Esi menye ɖevi la, meƒo nu, eye mebu ta me abe ɖevi ene. Ke esi metsi la, nye susuwo tsi sãa wu nye ɖevimesusuwo, eye azɔ la meɖe asi le ɖevimenuwo ŋu."},{"book":"Korintotɔwo 1","chapter":"13","verse":"12","text":"Ke azɔ la, nu siwo li la ƒe vɔvɔli ko kpɔm míele le ahuhɔ̃e me, emegbe míakpɔ nuawo ŋkume kple ŋkume. Azɔ la, menya nu afã kple afã; emegbe la, manyae blibo, abe ale si wonyam keŋkeŋkeŋ egbea ene."},{"book":"Korintotɔwo 1","chapter":"13","verse":"13","text":"Nu etɔ̃e nɔa anyi ɖaa. Esiawoe nye xɔse, mɔkpɔkpɔ kple lɔlɔ̃, eye nu si ƒo wo katã ta lae nye lɔlɔ̃."}]}