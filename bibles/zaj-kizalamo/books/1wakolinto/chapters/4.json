{"data":[{"book":"1WAKOLINTO","chapter":"4","verse":"1","text":"Avo wanhu wolondigwa kutugelegeza tweye tuli watumigwa wa Kilisto, kamba wanhu watogoligwe kugweleligwa vinhu va Mulungu viifisile."},{"book":"1WAKOLINTO","chapter":"4","verse":"2","text":"Kinhu kimwe kilondigwa ha watumigwa wano kicho kino, wolondigwa sambiwawe vizenzeleganye."},{"book":"1WAKOLINTO","chapter":"4","verse":"3","text":"Ila kumwangu nie nna vinhu vidodo ng'hani vinilondigwa kutagusigwa na mweye, ama na kitala chochose cha kiunhu, na hata siitagusa mwenyego."},{"book":"1WAKOLINTO","chapter":"4","verse":"4","text":"Udaho wangu wa kusambula gehile na ganogile ung'ala, ila dino hadinitenda niiyone kamba nabule vilozo kabisa. Mndewa iyo yondayanhaguse."},{"book":"1WAKOLINTO","chapter":"4","verse":"5","text":"Avo sambimumtaguse munhu yoyose kamba kipigiti hakinavikila, beteni mbaka Mndewa yeheza. Heyo kogeka mmulangaza gaja gaifisile mdiziza, na kozigubula ngelegeza za mioyo ya wanhu. Mkipigiti hicho kila munhu kobokela nhogolwa yolondigwa kupata kulawa ha Mulungu."},{"book":"1WAKOLINTO","chapter":"4","verse":"6","text":"Avo, ndugu zangu, mbuli zino nizilinganyiza na nie na Apolo sama yenu giladi muifundize kumwetu nhegulo ya ulonzi uno ulonga, “Sambim'banze gaja gandikigwe,” giladi munhu yoyose mmwanza wenu sambiyaitopele munhu imwe na kumzabuza munhu iyagwe."},{"book":"1WAKOLINTO","chapter":"4","verse":"7","text":"Yalihi yawatendile mweye kuwa wakulu wa waenu? Si heyo Mulungu yawagwelele vinhu vose vumulinavo? Avo habali muitopa kamba vija vimulinavo hamgweleligwe na Mulungu?"},{"book":"1WAKOLINTO","chapter":"4","verse":"8","text":"Mokwagiza mwisha kwing'higwa vinhu vose vumulonda? Mwisha kugaluka wagoli? Mwisha kugaluka wandewa hata kamba tweye hatuli wandewa? Vihanogile muhawile wandewa kweli giladi na tweye tuwe wandewa hamoja na mweye."},{"book":"1WAKOLINTO","chapter":"4","verse":"9","text":"Kwavija kumwangu yokoneka kamba Mulungu katwika tweye watumigwa wa Kilisto wa hanhu haikimambukizo, kamba wanhu watagusigwe kudanganhika haulongozi wa wanhu kamba kinhu cha kulagusila ulumwengu mgima, wanhu na wasenga wa Mulungu wa kuulanga."},{"book":"1WAKOLINTO","chapter":"4","verse":"10","text":"Tweye twa wabozi sama ya Kilisto, ila mweye mwa wabala mkuilumba na Kilisto! Tweye tulegela, ila mweye muna mhiko! Tweye tozabuzwa, ila mweye mohishimilwa!"},{"book":"1WAKOLINTO","chapter":"4","verse":"11","text":"Mbaka kipigiti kino cha sambi tuna nzala na ng'hilu,4:11 Mbaka kipigiti kino nhegulo yake mbaka kipigiti Paulo viyandike lupwilili luno. tovala vikumbi, totoigwa, twabule kae."},{"book":"1WAKOLINTO","chapter":"4","verse":"12","text":"Togaya ng'hani mkusang'hanika na makono getu wenyego, na tuhadukumizwa, tweye towamoteza. Tuhagazigwa, tweye tokwazaganya."},{"book":"1WAKOLINTO","chapter":"4","verse":"13","text":"Tuhalongigwa vihile, tokwidika mmbuli zinogile. Mbaka kipigiti kino4:13 Mbaka kipigiti kino nhegulo yake mbaka kipigiti Paulo viyandike lupwilili luno. tugaluka unyolodo wa muisi ino na uvuludu wa ulumwengu!"},{"book":"1WAKOLINTO","chapter":"4","verse":"14","text":"Nowandikila gano sio kamba nolonda kuwatenda mweye mone kinyala, ila nowazuma kamba wanangu iniwanogele."},{"book":"1WAKOLINTO","chapter":"4","verse":"15","text":"Hata kamba muhawa na wemilizi alufu longo dimwe muukazi wenu wa kuilumba hamoja na Kilisto, ila mwabule watata bwando, kwavija nie nigaluka tata wenu mkuilumba hamoja na Kilisto Yesu kubitila Usenga Unogile."},{"book":"1WAKOLINTO","chapter":"4","verse":"16","text":"Avo nowayalalila, tendeni kamba vunitenda nie."},{"book":"1WAKOLINTO","chapter":"4","verse":"17","text":"Sama ya mbuli ino nomgala Timoteo kumwenu, mwanangu inimnogele na yalibule uzenzeleganye mkuilumba na Mndewa. Heyo kowakumbusa ukazi wangu unikala hamoja na Yesu Kilisto, ulingile na gaja ganifundiza mwa wanhu wamtogole Kilisto kila hanhu."},{"book":"1WAKOLINTO","chapter":"4","verse":"18","text":"Wanhu wayagwe mmwanza wenu wakiitopa kwavija wagiza kamba siza kumwenu."},{"book":"1WAKOLINTO","chapter":"4","verse":"19","text":"Ila nokwiza kumwenu sambisambi kamba vihamnogela Mndewa, abaho nogatanga, sio gaja tu gowolonga wanhu wano wali na matopa, ila vivija nozitanga mhiko ziwalinazo."},{"book":"1WAKOLINTO","chapter":"4","verse":"20","text":"Kwavija Undewa wa Mulungu hauli mmbuli zoyolonga munhu, ila vivija mzisang'hano za mhiko."},{"book":"1WAKOLINTO","chapter":"4","verse":"21","text":"Monogelwa nize na choni? Nize na mbalati ama na noge na moyo uholile?"}]}