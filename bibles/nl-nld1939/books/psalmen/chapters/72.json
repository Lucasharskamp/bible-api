{"data":[{"book":"Psalmen","chapter":"72","verse":"1","text":"Van Salomon. Geef aan den Koning uw rechtsmacht, o God, En uw gerechtigheid aan den Zoon van den Koning;"},{"book":"Psalmen","chapter":"72","verse":"2","text":"Opdat Hij uw volk met rechtvaardigheid richte, En uw misdeelden volgens recht."},{"book":"Psalmen","chapter":"72","verse":"3","text":"De bergen zullen de vrede brengen, De heuvelen gerechtigheid voor het volk;"},{"book":"Psalmen","chapter":"72","verse":"4","text":"Hij zal recht verschaffen aan het volk in verdrukking, De armen helpen, maar den verdrukker vertrappen."},{"book":"Psalmen","chapter":"72","verse":"5","text":"Hij zal leven, zolang de zon blijft stralen, Met de maan van geslacht tot geslacht;"},{"book":"Psalmen","chapter":"72","verse":"6","text":"Hij zal neerdalen als regen op de beemden, Als een bui, die de aarde besproeit."},{"book":"Psalmen","chapter":"72","verse":"7","text":"In zijn dagen zal de gerechtigheid bloeien, En een volheid van vrede, totdat de maan niet meer schijnt."},{"book":"Psalmen","chapter":"72","verse":"8","text":"Van zee tot zee zal Hij heersen, Van de Eufraat tot de grenzen der aarde."},{"book":"Psalmen","chapter":"72","verse":"9","text":"Zijn tegenstanders zullen de knie voor Hem buigen, Zijn vijanden in het stof moeten bijten;"},{"book":"Psalmen","chapter":"72","verse":"10","text":"De koningen van Tarsjisj en zijn kusten, Zullen Hem geschenken brengen. De koningen van Sjeba en Seba Zullen Hem hun schatting betalen;"},{"book":"Psalmen","chapter":"72","verse":"11","text":"Alle vorsten Hem huldigen, Alle volken Hem dienen."},{"book":"Psalmen","chapter":"72","verse":"12","text":"Want Hij zal den arme tegen den rijke beschermen, En den verdrukte, die geen helper meer heeft;"},{"book":"Psalmen","chapter":"72","verse":"13","text":"Zich over den zwakke en arme ontfermen, En uitkomst brengen aan de misdeelden."},{"book":"Psalmen","chapter":"72","verse":"14","text":"Hij zal ze verlossen van druk en geweld, En hun bloed zal kostbaar zijn in zijn ogen;"},{"book":"Psalmen","chapter":"72","verse":"15","text":"Hij zal ze doen leven, en het goud van Sjeba hun schenken, Steeds voor hen bidden, ze iedere dag zegenen."},{"book":"Psalmen","chapter":"72","verse":"16","text":"Dan zal er een overvloed van koren zijn in het land, Het zal wuiven op de toppen der bergen; Zijn aren zullen als de Libanon bloeien, En de halmen als het kruid op het veld."},{"book":"Psalmen","chapter":"72","verse":"17","text":"Zijn Naam zij voor eeuwig gezegend, Zolang de zon schijnt, heerse zijn Naam: Alle volkeren zullen zich daarmee zegenen, Alle geslachten der aarde hem loven!"},{"book":"Psalmen","chapter":"72","verse":"18","text":"Gezegend zij Jahweh, lsraÃ«ls God, Die wonderen doet, Hij alleen!"},{"book":"Psalmen","chapter":"72","verse":"19","text":"Gezegend voor eeuwig zijn heerlijke Naam, Heel de aarde worde vervuld van zijn glorie! Amen, Amen!"},{"book":"Psalmen","chapter":"72","verse":"20","text":"Einde der gebeden van David, den zoon van Jesse."}]}