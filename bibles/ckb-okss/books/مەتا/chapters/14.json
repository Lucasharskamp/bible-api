{"data":[{"book":"مەتا","chapter":"14","verse":"1","text":"لەو کاتەدا هێرۆدسی ئەنتیپاس کە فەرمانڕەوای14‏:1 یۆنانی: تیترارک‏: فەرمانڕەوای هەرێمێک لە ئیمپراتۆریەتی ڕۆمانی.‏ جەلیل بوو، ناوبانگی عیسای بیست،"},{"book":"مەتا","chapter":"14","verse":"2","text":"بە پیاوەکانی گوت: «ئەمە یەحیای لەئاوهەڵکێشە لەناو مردوواندا هەستاوەتەوە، لەبەر ئەوە کاری پەرجوو لەسەر دەستی ئەو دەکرێت.»"},{"book":"مەتا","chapter":"14","verse":"3","text":"هێرۆدس، لەبەر هێرۆدیای ژنی فیلیپۆسی برای، یەحیای گرتبوو، پەلبەستی کردبوو و خستبوویە زیندانەوە،"},{"book":"مەتا","chapter":"14","verse":"4","text":"چونکە یەحیا پێی دەگوت: «دروست نییە براژنەکەت بخوازیت.»"},{"book":"مەتا","chapter":"14","verse":"5","text":"هێرۆدسیش دەیویست یەحیا بکوژێت، بەڵام لە خەڵکەکە دەترسا، چونکە بە پێغەمبەریان دادەنا."},{"book":"مەتا","chapter":"14","verse":"6","text":"لە جەژنی لەدایکبوونی هێرۆدس، کچی هێرۆدیا لە ناوەڕاستی میواناندا سەمای کرد و هێرۆدسی دڵخۆش کرد."},{"book":"مەتا","chapter":"14","verse":"7","text":"ئەویش سوێندی بۆ خوارد و بەڵێنی پێ دا کە حەزی لە چی بێت بیداتێ."},{"book":"مەتا","chapter":"14","verse":"8","text":"کچەش بە فیتی دایکی، گوتی: «لێرە لەسەر سینییەک سەری یەحیای لەئاوهەڵکێشم بدەرێ.»"},{"book":"مەتا","chapter":"14","verse":"9","text":"پاشاش دڵگران بوو، بەڵام لەبەر ئەوەی لەبەردەم میوانەکاندا سوێندی خواردبوو، فەرمانی دا بیدەنێ."},{"book":"مەتا","chapter":"14","verse":"10","text":"ئینجا ناردی و لە زیندان سەری یەحیایان پەڕاند و"},{"book":"مەتا","chapter":"14","verse":"11","text":"سەرەکەی لەسەر سینییەک هێنرا و درایە کچەکە، ئەویش بردییە لای دایکی."},{"book":"مەتا","chapter":"14","verse":"12","text":"قوتابییەکانی یەحیا هاتن تەرمەکەیان هەڵگرت و ناشتیان. ئینجا چوون بۆ لای عیسا و هەواڵیان پێدا."},{"book":"مەتا","chapter":"14","verse":"13","text":"کە عیسا ئەمەی بیست، سواری بەلەمێک بوو و بە تەنها چووە شوێنێکی چۆڵ. کاتێک خەڵک بیستیان، لە شارەکانەوە بە پێیان دوای کەوتن."},{"book":"مەتا","chapter":"14","verse":"14","text":"کاتێک عیسا لە بەلەمەکە دابەزی، خەڵکێکی بێشوماری بینی و دڵی پێیان سووتا و نەخۆشەکانی ئەوانی چاککردەوە."},{"book":"مەتا","chapter":"14","verse":"15","text":"کاتێک ئێوارە داهات، قوتابییەکانی هاتنە لای و گوتیان: «ئەم شوێنە چۆڵە و کاتیش درەنگە. خەڵکەکە بەڕێ بکە با بڕۆنە گوندەکان و خواردن بۆ خۆیان بکڕن.»"},{"book":"مەتا","chapter":"14","verse":"16","text":"بەڵام عیسا پێی فەرموون: «پێویست ناکات بڕۆن. ئێوە شتێکیان بدەنێ با بیخۆن.»"},{"book":"مەتا","chapter":"14","verse":"17","text":"ئەوانیش وەڵامیان دایەوە: «لێرە لە پێنج نان و دوو ماسی زیاترمان نییە.»"},{"book":"مەتا","chapter":"14","verse":"18","text":"ئەویش فەرمووی: «بۆمی بهێننە ئێرە.»"},{"book":"مەتا","chapter":"14","verse":"19","text":"فەرمانی بە خەڵکەکە دا لەسەر گیاکە دانیشن. ئینجا پێنج نانەکە و دوو ماسییەکەی هەڵگرت و تەماشای ئاسمانی کرد، سوپاسی خودای کرد و نانەکانی لەتکرد، ئینجا دایە قوتابییەکان و ئەوانیش دایانە خەڵکەکە."},{"book":"مەتا","chapter":"14","verse":"20","text":"هەموو خواردیان و تێر بوون، پاشان لەو پەلکەنانەی مایەوە دوازدە سەبەتەی پڕیان هەڵگرتەوە."},{"book":"مەتا","chapter":"14","verse":"21","text":"ژمارەی ئەوانەی کە نانیان خوارد نزیکەی پێنج هەزار پیاو بوون، بێجگە لە ژن و منداڵ."},{"book":"مەتا","chapter":"14","verse":"22","text":"دەستبەجێ عیسا قوتابییەکانی ناچار کرد سواری بەلەمەکە بن و پێش خۆی بپەڕنەوە ئەوبەری دەریاچەکە، هەتا خۆی خەڵکەکە بەڕێ دەکات."},{"book":"مەتا","chapter":"14","verse":"23","text":"لەدوای ئەوەی خەڵکەکەی بەڕێکرد، سەرکەوتە سەر شاخێک بۆ ئەوەی بە تەنها نوێژ بکات. کە ئێوارە داهات بە تەنها لەوێ بوو،"},{"book":"مەتا","chapter":"14","verse":"24","text":"بەلەمەکەش مەودایەکی زۆری لە وشکانییەوە بڕیبوو، شەپۆلەکانیش پێیاندا دەکێشا، چونکە ئاراستەی ڕەشەباکە پێچەوانە بوو."},{"book":"مەتا","chapter":"14","verse":"25","text":"پێش خۆرهەڵاتن عیسا هاتە لایان و بەسەر دەریاچەکەدا دەڕۆیشت."},{"book":"مەتا","chapter":"14","verse":"26","text":"کاتێک قوتابییەکان بینییان بەسەر دەریاچەکەدا دەڕوات، شێوان و گوتیان: «ئەمە دێوەزمەیە!» لە ترسانیشدا هاواریان کرد."},{"book":"مەتا","chapter":"14","verse":"27","text":"دەستبەجێ عیسا قسەی لەگەڵ کردن: «ورەتان بەرز بێ! ئەوە منم. مەترسن.»"},{"book":"مەتا","chapter":"14","verse":"28","text":"پەترۆس وەڵامی دایەوە: «گەورەم، ئەگەر تۆی، فەرمانم پێبدە بەسەر ئاوەکەدا بێمە لات.»"},{"book":"مەتا","chapter":"14","verse":"29","text":"فەرمووی: «وەرە.» پەترۆس لە بەلەمەکە دابەزی و بەسەر ئاوەکەدا ڕۆیشت و بەرەو لای عیسا بەڕێکەوت."},{"book":"مەتا","chapter":"14","verse":"30","text":"بەڵام کاتێک توندی بایەکەی بینی، ترسا و خەریک بوو نوقوم دەبوو، هاواری کرد: «گەورەم، ڕزگارم بکە!»"},{"book":"مەتا","chapter":"14","verse":"31","text":"عیساش یەکسەر دەستی درێژکرد و گرتی و پێی فەرموو: «کەم باوەڕ، بۆچی گومانت کرد؟»"},{"book":"مەتا","chapter":"14","verse":"32","text":"کە سەرکەوتنە ناو بەلەمەکە، ڕەشەباکە وەستا."},{"book":"مەتا","chapter":"14","verse":"33","text":"ئەوانەی لەناو بەلەمەکەدا بوون، کڕنۆشیان بۆ برد و گوتیان: «بەڕاستی تۆ کوڕی خودای.»"},{"book":"مەتا","chapter":"14","verse":"34","text":"کاتێک پەڕینەوە ئەوبەر، هاتنە خاکی جەنیسارەت."},{"book":"مەتا","chapter":"14","verse":"35","text":"خەڵکی ئەو ناوچەیە عیسایان ناسییەوە، هەواڵیان دا بە ناوچەکانی دەوروبەر و هەموو نەخۆشەکانیان بۆی هێنا."},{"book":"مەتا","chapter":"14","verse":"36","text":"لێی دەپاڕانەوە کە تەنها دەست لە چمکی کراسەکەی بدەن. جا هەموو ئەوانەی دەستیان لێی دەدا چاکدەبوونەوە."}]}