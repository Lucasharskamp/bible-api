{"data":[{"book":"Waebulaniya","chapter":"5","verse":"1","text":"Chila Mlavyantambiko Mkulu asagulwe mgati mwa wantu kaikwa kwa kumsankanila Chohile kwachausa cha wantu chani alavye majeleko na ntambiko kwachausa cha masa."},{"book":"Waebulaniya","chapter":"5","verse":"2","text":"Kwaviya uyo mwenye hakwedaha, adaha kuwajijimiza wadya wagile hewemanyize."},{"book":"Waebulaniya","chapter":"5","verse":"3","text":"Kwaviya uyo mwenye hakwedaha, aungwa elavize ntambiko, siyo kwachausa cha wantu du, mna iviya kwachausa cha masa yakwe mwenye."},{"book":"Waebulaniya","chapter":"5","verse":"4","text":"Hahana mntu akweinka mwenye ntunyo ino ya kutenda Mlavyantambiko Mkulu. Mna aungwa etangwe ni Chohile, saviya Haluni etangagwa."},{"book":"Waebulaniya","chapter":"5","verse":"5","text":"Seivyo, Kulisito naye henkile mwenye ukulu wa kutenda Mlavyantambiko Mkulu, mna ni Chohile nuyo amgambile,"},{"book":"Waebulaniya","chapter":"5","verse":"6","text":"Saviya alongile hantu hatuhu mwa Mawandiko,"},{"book":"Waebulaniya","chapter":"5","verse":"7","text":"Yesu hadya ekalaga mwe isi, alombezaga na kwikala kwa kufuzuma vidala hamwenga na kulavya mesozi kwa Chohile yudya nendile akudaha kumwambula mwe file. Chohile amwivaga Yesu kwaviya nakamtunya."},{"book":"Waebulaniya","chapter":"5","verse":"8","text":"Hata hegu nendile ni Mwana ywa Chohile, ahinaga kwiva kwa sila ya masulumizo yadya enkagwa."},{"book":"Waebulaniya","chapter":"5","verse":"9","text":"Eze aheze kutendwa katoga, niyo awalongoza wantu wose wakumwiva watende wambulwa wa mazuwa yose."},{"book":"Waebulaniya","chapter":"5","verse":"10","text":"Ivyo, Chohile alongaga kugamba uyo ni Mlavyantambiko Mkulu kwa mliganyo wa Melikizedeki."},{"book":"Waebulaniya","chapter":"5","verse":"11","text":"China milosi ilozize ya kulonga mwe mbili ino, mna ni vidala kuwagambilani kwaviya nyuwe mwi wadala wa kwiva."},{"book":"Waebulaniya","chapter":"5","verse":"12","text":"Chindedi, kwechipindi chino nyuwe namkaungwa mheza kutenda wahinya, mna mchei mwaungwa mtende na mntu ywa kuwahinya mahinyo ya nkongo mwe ulosi wa Chohile. Mhitukila vituhu watakunga konkezwa mele siyo nkande itogile."},{"book":"Waebulaniya","chapter":"5","verse":"13","text":"Kwaviya chila mntu akwikala kwa konka mele ayodu achei mwana mchembe, hamanyize mahinyo ya mbuli zikumuwagila Chohile."},{"book":"Waebulaniya","chapter":"5","verse":"14","text":"Mna nkande itogile ni kwa chausa cha wantu wajima, ni wadya wazwezwe fanyanyi zawo wamanye yedi na yehiye."}]}