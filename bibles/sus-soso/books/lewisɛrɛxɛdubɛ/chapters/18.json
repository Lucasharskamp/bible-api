{"data":[{"book":"Lewi Sɛrɛxɛdubɛ","chapter":"18","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"18","verse":"2","text":"«A fala Isirayilakae bɛ Alatala nan n na, wo Marigi Ala."},{"book":"Lewi Sɛrɛxɛdubɛ","chapter":"18","verse":"3","text":"Wo naxa Misirakae xa naamunyie raba, wo nu na dɛnnaxɛ. Wo man naxa Kanaankae fan ma naamunyie raba, n wo xaninma dɛnnaxɛ. Wo naxa bira e xa sɛriyɛ fɔxɔ ra."},{"book":"Lewi Sɛrɛxɛdubɛ","chapter":"18","verse":"4","text":"Wo xa n tan nan ma sɛriyɛ nun n ma yaamarie rabatu, barima Alatala nan n na, wo Marigi Ala."},{"book":"Lewi Sɛrɛxɛdubɛ","chapter":"18","verse":"5","text":"Wo xa bira n ma sɛriyɛ nun n ma yaamarie nan fɔxɔ ra. Mixi naxan nee rabatuma, a simaya sɔtɔma nee nan saabui ra. Alatala nan n na.»"},{"book":"Lewi Sɛrɛxɛdubɛ","chapter":"18","verse":"6","text":"«Wo naxa kafu wo nun wo barima. Alatala nan n na.»"},{"book":"Lewi Sɛrɛxɛdubɛ","chapter":"18","verse":"7","text":"«Wo naxa kafu wo nun wo nga, naxan findixi wo baba xa ginɛ ra. Wo nga nan wo nga ra, wo naxa kafu a ra.»"},{"book":"Lewi Sɛrɛxɛdubɛ","chapter":"18","verse":"8","text":"«Wo naxa kafu wo nun wo nanden, naxan findixi wo baba xa ginɛ ra.»"},{"book":"Lewi Sɛrɛxɛdubɛ","chapter":"18","verse":"9","text":"«Wo naxa kafu wo nun wo maaginɛ, naxan findixi wo baba xa na mu a ra wo nga xa di ra, naxan barixi wo xɔnyi xa na mu a ra yire gbɛtɛ.»"},{"book":"Lewi Sɛrɛxɛdubɛ","chapter":"18","verse":"10","text":"«Wo naxa kafu wo nun wo xa di xɛmɛ xa di ginɛ, wo naxa kafu wo nun wo xa di ginɛ xa di ginɛ. E fatanxi wo yɛtɛ fate nan na.»"},{"book":"Lewi Sɛrɛxɛdubɛ","chapter":"18","verse":"11","text":"«Wo naxa kafu wo nun wo baba xa ginɛ gbɛtɛ xa di ginɛ, wo baba naxan barixi. Wo maaginɛ na a ra.»"},{"book":"Lewi Sɛrɛxɛdubɛ","chapter":"18","verse":"12","text":"«Wo naxa kafu wo nun wo baba maaginɛ ra. Wo baba bariboore na a ra.»"},{"book":"Lewi Sɛrɛxɛdubɛ","chapter":"18","verse":"13","text":"«Wo naxa kafu wo nun wo nga xunya, xa na mu a ra a taara. Wo nga bariboore na a ra.»"},{"book":"Lewi Sɛrɛxɛdubɛ","chapter":"18","verse":"14","text":"«Wo naxa kafu wo nun wo baba xunya xa ginɛ, xa na mu a ra a taara xa ginɛ. Wo baba xunya xa na mu a ra a taara nan gbe findixi na ginɛe ra. Wo nga nun wo mama nan lanxi e ma.»"},{"book":"Lewi Sɛrɛxɛdubɛ","chapter":"18","verse":"15","text":"«Wo naxa kafu wo nun wo xa di xa ginɛ, wo xa di nan xa ginɛ a ra.»"},{"book":"Lewi Sɛrɛxɛdubɛ","chapter":"18","verse":"16","text":"«Wo naxa kafu wo nun wo xunya, xa na mu a ra wo taara xa ginɛ.»"},{"book":"Lewi Sɛrɛxɛdubɛ","chapter":"18","verse":"17","text":"«Xa wo nun ginɛ nde bara kafu, wo nun a xa di ginɛ tan naxa kafu de. Wo nun a xa di xɛmɛ xa di ginɛ naxa kafu de, wo nun a xa di ginɛ xa di ginɛ naxa kafu de. Baribooremae na e ra, na fe mɔɔli mu fan.»"},{"book":"Lewi Sɛrɛxɛdubɛ","chapter":"18","verse":"18","text":"«Wo nun wo xa ginɛ xunya naxa kafu de, xa na mu a ra a taara, wo xa ginɛ xa simaya kui. Na fe fama nɛ tɔɔnɛ ra.»"},{"book":"Lewi Sɛrɛxɛdubɛ","chapter":"18","verse":"19","text":"«Wo nun ginɛ naxa kafu a xa kike wali kui de, barima a mu sɛniyɛnxi na tɛmui.»"},{"book":"Lewi Sɛrɛxɛdubɛ","chapter":"18","verse":"20","text":"«Sade fe naxa lu wo nun wo malanboore xa ginɛ tagi de, na findima sɛniyɛntareɲa nan na.»"},{"book":"Lewi Sɛrɛxɛdubɛ","chapter":"18","verse":"21","text":"«Wo naxa wo xa di yo ba sɛrɛxɛ ra Mɔlɔkɔ kuye bɛ. Wo naxa wo Marigi Ala xili bɛxu. Alatala nan n na.»"},{"book":"Lewi Sɛrɛxɛdubɛ","chapter":"18","verse":"22","text":"«Xɛmɛ naxa kafu nun xɛmɛ ra. Fe ɲaaxi na a ra. Xɛmɛ lanma e nun ginɛ nan xa kafu.»"},{"book":"Lewi Sɛrɛxɛdubɛ","chapter":"18","verse":"23","text":"«Xɛmɛ naxa kafu nun sube ra. Ginɛ fan naxa kafu nun sube ra. Na fe mɔɔli mu fan feo.»"},{"book":"Lewi Sɛrɛxɛdubɛ","chapter":"18","verse":"24","text":"«Wo naxa wo manɔxɔ yi fe mɔɔlie ra, alɔ na sie a rabaxi ki naxɛ n naxee keri wo ya ra."},{"book":"Lewi Sɛrɛxɛdubɛ","chapter":"18","verse":"25","text":"E xa fe ɲaaxie bara bɔxi yati manɔxɔ. N e ratɔnxi na nan ma, e mu luma yi bɔxi ma sɔnɔn."},{"book":"Lewi Sɛrɛxɛdubɛ","chapter":"18","verse":"26","text":"Wo tan Isirayilakae nun xɔɲɛ naxee na wo tagi, wo xa n ma sɛriyɛ nun n ma yaamarie rabatu. Wo naxa yi fe xɔnxie raba de."},{"book":"Lewi Sɛrɛxɛdubɛ","chapter":"18","verse":"27","text":"Bekae nu bara na mɔɔli raba beenu wo xa fa. Yi bɔxi findi yire sɛniyɛntare ra na nan ma."},{"book":"Lewi Sɛrɛxɛdubɛ","chapter":"18","verse":"28","text":"Xa wo fan bira na mɔɔli fɔxɔ ra, wo fan kerima nɛ yi bɔxi ma."},{"book":"Lewi Sɛrɛxɛdubɛ","chapter":"18","verse":"29","text":"Mixi yo naxan na mɔɔli rabama, a kelima nɛ a xa ɲama ya ma."},{"book":"Lewi Sɛrɛxɛdubɛ","chapter":"18","verse":"30","text":"Wo xa n ma yaamarie rabatu, wo naxa na fe xɔnxie raba alɔ mixi naxee nu na be beenu wo xa fa. Wo naxa findi mixi sɛniyɛntaree ra. Alatala nan n na, wo Marigi Ala.»"}]}