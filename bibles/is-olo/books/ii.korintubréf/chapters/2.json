{"data":[{"book":"II. Korintubréf","chapter":"2","verse":"1","text":"„Nei,“ sagði ég við sjálfan mig, „ég skal ekki fara aftur og hryggja þau með annarri heimsókn, því að hún mun aðeins valda þeim sársauka.“"},{"book":"II. Korintubréf","chapter":"2","verse":"2","text":"Ef ég hryggi ykkur, hver mun þá geta hughreyst mig? Aðeins þið. En hvernig ættuð þið að geta það, ef ég hryggi ykkur?"},{"book":"II. Korintubréf","chapter":"2","verse":"3","text":"Ástæðan fyrir því að síðasta bréfið mitt var eins og það var, er sú, að mig langaði til að þið leystuð vandann sjálf áður en ég kæmi. Þegar ég svo loksins kæmi, þyrfti ég ekki að verða fyrir vonbrigðum vegna þeirra sem ættu að gleðja mig. Mér fannst gleði ykkar svo nátengd gleði minni. Mér fannst að ef ég kæmi til ykkar dapur í bragði, þá gætuð þið ekki glaðst."},{"book":"II. Korintubréf","chapter":"2","verse":"4","text":"Þið getið ekki ímyndað ykkur hve erfitt það var fyrir mig að skrifa ykkur fyrra bréfið. Það olli mér mjög miklum sársauka og ég grét yfir því. Ég ætlaði ekki að særa ykkur – heldur gera ykkur grein fyrir því hversu annt mér var um ykkur."},{"book":"II. Korintubréf","chapter":"2","verse":"5-6","text":"Sá sem hefur hryggt ykkur hefur líka hryggt mig, þótt í minna mæli sé. Ég vil ekki vera strangari við hann en ástæða er til. Vanþóknun ykkar hefur orðið honum nægileg refsing."},{"book":"II. Korintubréf","chapter":"2","verse":"7","text":"Nú er kominn tími til að veita honum fyrirgefningu og huggun, því að verði það ekki gert, þá getur hann orðið svo bitur og miður sín að hann eigi sér ekki viðreisnar von."},{"book":"II. Korintubréf","chapter":"2","verse":"8","text":"Leyfið honum nú að finna að ykkur sé enn hlýtt til hans."},{"book":"II. Korintubréf","chapter":"2","verse":"9","text":"Fyrra bréfið skrifaði ég ykkur til að komast að raun um heilindi ykkar og hlýðni."},{"book":"II. Korintubréf","chapter":"2","verse":"10","text":"Þegar þið fyrirgefið einhverjum, þá geri ég það líka. Hafi ég fyrirgefið eitthvað (að því leyti sem það hefur varðað mig), þá er það gert með vilja Krists og ykkur til góðs."},{"book":"II. Korintubréf","chapter":"2","verse":"11","text":"Okkur ber einnig að fyrirgefa svo að Satan geti ekki beitt okkur brögðum – við þekkjum fyrirætlanir hans."},{"book":"II. Korintubréf","chapter":"2","verse":"12","text":"Þegar ég kom til Tróas, gaf Drottinn mér mikilvægt tækifæri til að boða fagnaðarerindið."},{"book":"II. Korintubréf","chapter":"2","verse":"13","text":"Títus, okkar kæri bróðir, var ekki staddur þar þá til að taka á móti mér og ég var órólegur, því að ég vissi ekki hvar hann var eða hvað hefði komið fyrir hann. Ég kvaddi því og fór rakleitt til Makedóníu til að reyna að hafa upp á honum."},{"book":"II. Korintubréf","chapter":"2","verse":"14","text":"Þökk sé Guði fyrir sigur hans í Kristi og að hann skuli hafa leyft okkur að taka þátt í sigurgöngu hans, og segja öðrum frá honum. Boðskapurinn um hann berst eins og sætur reykelsisilmur út um allan heiminn."},{"book":"II. Korintubréf","chapter":"2","verse":"15","text":"Við erum eins og góðilmur reykelsis, sem Kristur brennir frammi fyrir Guði og berst ilmur þess jafnt til frelsaðra og ófrelsaðra."},{"book":"II. Korintubréf","chapter":"2","verse":"16","text":"Hinir ófrelsuðu skelfast, því að þeim finnst ilmurinn minna á dauða og dóm, en okkur hinum frelsuðu er hann ilmur lífsins. Hverjir eru hæfir til að boða fagnaðarerindið?"},{"book":"II. Korintubréf","chapter":"2","verse":"17","text":"Við erum ekki eins og þeir sem predika Guðs orð launanna vegna, heldur tölum við af einlægni hjartans það sem Guð vill að við segjum, af því að við erum þjónar Krists og störfum fyrir augliti Guðs."}]}