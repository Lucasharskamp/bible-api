{"data":[{"book":"وَشَيِ","chapter":"5","verse":"1","text":"نَ دَنفِ شَنبِ، ﭑ نَشَ عَلَ تٌ عَ شَ كِبَنيِ كُي، بُكِ ندٍ نُ نَ عَ شْنيّ، سّبّلِ تِشِ عَ كُي نُن عَ قَرِ، عَ مَبَلَنشِ عَ بَلَنسٍ سٌلٌقٍرٍ رَ."},{"book":"وَشَيِ","chapter":"5","verse":"2","text":"ﭑ نَشَ مَلٍكّ سّنبّمَ ندٍ تٌ، عَ عَ قَلَمَ عَ شُي عِتٍشِ رَ، «ندٍ نْمَ يِ بُكِ رَبِدٍ، ندٍ نْمَ عَ بَلَنسٍيٍ بَدٍ عَ مَ؟»"},{"book":"وَشَيِ","chapter":"5","verse":"3","text":"نِمَسٍ يٌ مُ نُ نَ كٌورٍ مَ، بْشِ مَ، شَ نَ مُ عَ رَ بْشِ بُن مَ، نَشَن نُ نْمَ نَ بُكِ رَبِدٍ، عَ عَ كُي مَتٌ."},{"book":"وَشَيِ","chapter":"5","verse":"4","text":"نَ كُي، ﭑ نَشَ وَ عَ فبٍفبٍ رَ، بَرِ مَ نِمَسٍ يٌ مُ نُ نَ، نَشَن نُ نْمَ نَ بُكِ رَبِدٍ، عَ عَ كُي مَتٌ."},{"book":"وَشَيِ","chapter":"5","verse":"5","text":"قٌرِ ندٍ نَشَ عَ قَلَ ﭑ بّ، «عِ نَشَ وَ، يُدَ بْنسْي شَ يّتّ، نَشَن قِندِشِ دَوُدَ بْنسْي رَ، عَ بَرَ فٍينِ. عَ تَن نَن نْمَ نَ بُكِ نُن عَ بَلَنسٍ سٌلٌقٍرٍ رَبِدٍ.»"},{"book":"وَشَيِ","chapter":"5","verse":"6","text":"نَ تّمُي ﭑ نَشَ يّشّييْرّ تٌ عَ تِشِ كِبَنيِ نُن نَ نِمَسٍ نَانِ نُن نَ قٌرِيٍ تَفِ. نَ يّشّييْرّ نُ لُشِ نّ عَلْ عَ كْن نَشَبَشِ. قٍرِ سٌلٌقٍرٍ نُن يَ سٌلٌقٍرٍ نُ نَ عَ بّ، نَشٍيٍ مِسَالِشِ عَلَ شَشِلِ سّنِيّنشِ كَمَلِشِ رَ، نَشَن نُ بَرَ شّي دُنِحَ يِرٍ بِرِن مَ."},{"book":"وَشَيِ","chapter":"5","verse":"7","text":"يّشّييْرّ نَشَ عَ مَسٌ عَلَ رَ، نَشَن نُ مَفٌرٌشِ كِبَنيِ كُي، عَ قَ بُكِ رَ سُشُ عَلَ يِرٍقَنيِ شْنيّ."},{"book":"وَشَيِ","chapter":"5","verse":"8","text":"عَ تٌ بُكِ مَسْتْ، نَ نِمَسٍ نَانِ نُن نَ قٌرِ مْشْحّن نُن نَانِ، عٍ نَشَ سُيِدِ يّشّييْرّ بّ. كْرَ نُ نَ عٍ بِرِن يِ رَ، عَ نُن سُرَيِ سَسٍ شّيمَ دَاشِ نَشٍيٍ رَقٍشِ سُرَيِ رَ، نَشَن مِسَالِشِ سّنِيّنتْييٍ شَ عَلَ مَشَندِيٍ رَ."},{"book":"وَشَيِ","chapter":"5","verse":"9","text":"عٍ نَشَ بّيتِ نّينّ ندٍ بَ، عٍ نُ عَ قَلَ،"},{"book":"وَشَيِ","chapter":"5","verse":"10","text":"عِ بَرَ نَ عَدَ مَدِيٍ قِندِ سّرّشّدُبّيٍ رَ"},{"book":"وَشَيِ","chapter":"5","verse":"11","text":"نَ تّمُي ﭑ نَشَ مَلٍكّ وُلُ وُلُ وُيَشِ تٌ، ﭑ نَشَ عٍ شُي مّ عَلَ شَ كِبَنيِ، نَ قٌرِيٍ، نُن نَ نِمَسٍيٍ رَبِلِنيِ."},{"book":"وَشَيِ","chapter":"5","verse":"12","text":"عٍ نَشَ عَ قَلَ عٍ شُي عِتٍشِ رَ، «يّشّييْرّ نَشَن بَشِ سّرّشّ رَ، عَ دَشَ عَ شَ سّنبّ، بَننَيَ، لْننِ، نْي، بِنيّ، مَتْشْي، نُن تَنتُي سْتْ.»"},{"book":"وَشَيِ","chapter":"5","verse":"13","text":"نِمَسٍ نَشَن بِرِن نَ كٌورٍ مَ، بْشِ قَرِ، بْشِ بُن مَ، بَا مَ، عَ نُن دَالِسٍ بِرِن، ﭑ نٍيٍ بِرِن شُي مّ نّ، عٍ نُ قَ عَ قَلَ، «مَتْشْي، بِنيّ، تَنتُي، نُن سّنبّ نَ عَلَ بّ نَشَن مَفٌرٌشِ كِبَنيِ كُي، عَ نُن يّشّييْرّ بّ عَبَدَن.»"},{"book":"وَشَيِ","chapter":"5","verse":"14","text":"نَ نِمَسٍ نَانِ نَشَ عَ رَتِن، «عَمِنَ.» قٌرِيٍ نَشَ عٍ قٍلٍن بْشِ مَ، عٍ عَلَ نُن يّشّييْرّ بَتُ."}]}