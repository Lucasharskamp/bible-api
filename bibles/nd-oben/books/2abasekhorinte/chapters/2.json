{"data":[{"book":"2 AbaseKhorinte","chapter":"2","verse":"1","text":"Ngakho ngenza isinqumo engqondweni yami ukuba ngingenzi olunye uhambo olubuhlungu lokuza kini."},{"book":"2 AbaseKhorinte","chapter":"2","verse":"2","text":"Ngoba nxa ngilibangela usizi, ngubani omunye ozangithokozisa ngaphandle kwenu lina esengilibangele usizi?"},{"book":"2 AbaseKhorinte","chapter":"2","verse":"3","text":"Ngaloba ngokunjalo ukuze kuthi ekufikeni kwami ngingadaniswa yilabo obekumele bangithokozise. Ngalethemba lonke, ukuba lonke lizathokoza kanye lami."},{"book":"2 AbaseKhorinte","chapter":"2","verse":"4","text":"Ngoba ngalilobela ngokukhathazeka okukhulu lobuhlungu benhliziyo njalo langezinyembezi ezinengi, hatshi ukuba ngilizwise ubuhlungu kodwa ukuba ngilazise ngokuzika kothando lwami kini."},{"book":"2 AbaseKhorinte","chapter":"2","verse":"5","text":"Nxa kukhona obange usizi, kalubanganga kimi kangako, kodwa ngenye indlela ulubange kini lonke, ukuze kungedlulisi amalawulo."},{"book":"2 AbaseKhorinte","chapter":"2","verse":"6","text":"Isijeziso asinikwe ngabanengi simlingene."},{"book":"2 AbaseKhorinte","chapter":"2","verse":"7","text":"Esikhundleni salokhu, kumele limthethelele njalo limduduze, ukuze angagajelwa lusizi olukhulu."},{"book":"2 AbaseKhorinte","chapter":"2","verse":"8","text":"Ngakho ngiyalincenga ukuba liluqinise futhi uthando lwenu kuye."},{"book":"2 AbaseKhorinte","chapter":"2","verse":"9","text":"Isizatho sokulilobela kwakuyikuba ngibone ukuthi lingamelana lobunzima njalo lilalele ezintweni zonke."},{"book":"2 AbaseKhorinte","chapter":"2","verse":"10","text":"Nxa lithethelela omunye umuntu, lami ngiyamthethelela. Njalo lokho esengikuthethelele, nxa kwakukhona okwakumele kuthethelelwe, ngithethelele phambi kukaKhristu ngenxa yenu,"},{"book":"2 AbaseKhorinte","chapter":"2","verse":"11","text":"ukuze uSathane angasiqilibezeli. Ngoba amacebo akhe siyawazi."},{"book":"2 AbaseKhorinte","chapter":"2","verse":"12","text":"Ekuyeni kwami eTrowasi ukuyatshumayela ivangeli likaKhristu njalo ngathola ukuthi iNkosi yayingivulele umnyango,"},{"book":"2 AbaseKhorinte","chapter":"2","verse":"13","text":"ngangilokhe ngingelakho ukuthula emoyeni wami ngoba ngingamtholanga umzalwane wami uThithu khonale. Ngakho ngavalelisa ngasengisedlulela eMasedoniya."},{"book":"2 AbaseKhorinte","chapter":"2","verse":"14","text":"Kodwa-ke, kabongwe uNkulunkulu, yena osikhokhelela kokuphela njengabathunjiweyo ekunqobeni kukaKhristu njalo esenza sithele iphunga elimnandi lokumazi ezindaweni zonke."},{"book":"2 AbaseKhorinte","chapter":"2","verse":"15","text":"Ngoba kuNkulunkulu siliphunga elimnandi likaKhristu phakathi kwalabo abasindiswayo lalabo ababhubhayo."},{"book":"2 AbaseKhorinte","chapter":"2","verse":"16","text":"Komunye siliphunga elibi lokufa; komunye siliphunga elimnandi lokuphila. Ngubani olingene umsebenzi lo na?"},{"book":"2 AbaseKhorinte","chapter":"2","verse":"17","text":"Thina kasihambi sithengisa ilizwi likaNkulunkulu njengabanengi. Kodwa kuKhristu siyakhuluma phambi kukaNkulunkulu ngobuqotho, njengabantu abathunywe nguNkulunkulu."}]}