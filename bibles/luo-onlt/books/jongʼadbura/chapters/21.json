{"data":[{"book":"Jongʼad Bura","chapter":"21","verse":"1","text":"Jo-Israel nosekwongʼore e piny Mizpa niya, “Onge kata achiel kuomwa mabiro chiwo nyare mondo okendi gi ja-Benjamin.”"},{"book":"Jongʼad Bura","chapter":"21","verse":"2","text":"Ji nodhi Bethel, kama ne gibetie e nyim Nyasaye nyaka odhiambo, ka gitingʼo dwondgi kendo ka giywak malit."},{"book":"Jongʼad Bura","chapter":"21","verse":"3","text":"Ne giywak niya, “Yaye Jehova Nyasaye, ma Nyasach Israel, angʼo momiyo ma osetimore ne Israel? Angʼo ma omiyo dhoot achiel nyalo lal e Israel kawuono?”"},{"book":"Jongʼad Bura","chapter":"21","verse":"4","text":"Kinyne gokinyi ji nogero kendo mar misango ma gichiwo misango miwangʼo pep kod misango mar lalruok."},{"book":"Jongʼad Bura","chapter":"21","verse":"5","text":"Eka jo-Israel nopenjo niya, “En dhoot mane e kind dhout Israel duto mapok ochokore e nyim Jehova Nyasaye?” Nimar ne gisekwongʼore ni dhoot moro amora ma ok ochokore e piny Mizpa e nyim Jehova Nyasaye nyaka negi."},{"book":"Jongʼad Bura","chapter":"21","verse":"6","text":"Koro jo-Israel ne nigi kuyo nikech owetegi, ma jo-Benjamin. Negiwacho niya, “Kawuononi dhood Israel achiel olal."},{"book":"Jongʼad Bura","chapter":"21","verse":"7","text":"Ere kaka wanyalo miyo jogo modongʼ mon, nimar wasekwongʼore e nyim Jehova Nyasaye ni ok wanamigi nyiwa mondo gikendi?”"},{"book":"Jongʼad Bura","chapter":"21","verse":"8","text":"Eka negipenjo niya, “En dhoot Israel mane mane ok ochokore e piny Mizpa e nyim Jehova Nyasaye?” Negifwenyo ni onge ngʼama noa Jabesh Gilead manobiro mochokore e chokruokno."},{"book":"Jongʼad Bura","chapter":"21","verse":"9","text":"Nimar kane gikwano ji, negiyudo ni onge ngʼama noa jo-Jabesh Gilead."},{"book":"Jongʼad Bura","chapter":"21","verse":"10","text":"Eka chokruokno nomiyo jolweny alufu apar gariyo chik mondo gidhi Jabesh Gilead kendo gineg joma odak kanyo machwo, kaachiel gi mon gi nyithindo."},{"book":"Jongʼad Bura","chapter":"21","verse":"11","text":"Negiwacho niya, “Ma e gima onego utim. Neg dichwo moro amora to gi nyako moro amora mosengʼeyo dichwo.”"},{"book":"Jongʼad Bura","chapter":"21","verse":"12","text":"Kuom joma nodak Jabesh Gilead negiyudo nyiri mia angʼwen mapok ongʼeyo chwo kendo negiterogi e kambi mar Shilo man Kanaan."},{"book":"Jongʼad Bura","chapter":"21","verse":"13","text":"Eka oganda mane ochokore duto nooro chiwo mar kwe ne jo-Benjamin e lwanda mar Rimon."},{"book":"Jongʼad Bura","chapter":"21","verse":"14","text":"Omiyo jo-Benjamin noduogo e sechego kendo nomigi mond jo-Jabesh Gilead mane odongʼ. To mon-go ne ok nyal romogi duto."},{"book":"Jongʼad Bura","chapter":"21","verse":"15","text":"Ji nokuyo nikech Jehova Nyasaye nomiyo dhood Benjamin olal e kind dhout Israel."},{"book":"Jongʼad Bura","chapter":"21","verse":"16","text":"Kendo jodong ogandano nowacho niya, “Ka oseneg mond Benjamin, ere kaka wabiro miyo jogi mane otony mon?”"},{"book":"Jongʼad Bura","chapter":"21","verse":"17","text":"Negiwacho niya, “Jo-Benjamin mane otony nyaka bed gi nyithindo mabiro chamo mwandugi mondo omi dhood Israel kik tieki."},{"book":"Jongʼad Bura","chapter":"21","verse":"18","text":"Ok wanyal miyogi nyiwa obed mondegi, nimar wan jo-Israel wasekwongʼore kama: ‘Okwongʼ ngʼatno mochiwo nyare mondo okend gi ja-Benjamin.’"},{"book":"Jongʼad Bura","chapter":"21","verse":"19","text":"To neuru, nitiere nyasi mar higa ka higa mar Jehova Nyasaye e Shilo, man yo nyandwat mar Bethel, kod yo wuok chiengʼ mar yo madhi Shekem, kochomo yo milambo mar Lebona.”"},{"book":"Jongʼad Bura","chapter":"21","verse":"20","text":"Omiyo negimiyo jo-Benjamin chik, kagiwacho niya, “Dhiuru kendo upondi e puothe mzabibu"},{"book":"Jongʼad Bura","chapter":"21","verse":"21","text":"kendo uritane. Ka nyiri moa Shilo owuok oko mondo gibi e nyasi, to ringuru uwuogi mapiyo kua e puothe mzabibu mondo ngʼato ka ngʼato oyud dhako kuom nyirigo mondo udog-go e piny jo-Benjamin."},{"book":"Jongʼad Bura","chapter":"21","verse":"22","text":"Ka wuonegi kata owetegi obiro donjo irwa, to wabiro wachonegi ni, ‘Timnwa ngʼwono kuom konyogi, nikech ne ok wayudonegi mon e kinde mag lweny, kendo un uonge gi wach, nikech un ne ok umiyogi nyiu.’ ”"},{"book":"Jongʼad Bura","chapter":"21","verse":"23","text":"Omiyo mano e gima ne jo-Benjamin notimo. Ka nyirigo ne miel, ngʼato ka ngʼato nomako nyako achiel kuom nyirigo moloko chiege modhigo dala. Bangʼe negidwogo e lopgi mi gigero mier kanyo midakie."},{"book":"Jongʼad Bura","chapter":"21","verse":"24","text":"E sechego jo-Israel nowuok kanyo ma gidok e miechgi kendo e dhoutgi ka ngʼato ka ngʼato dok e lope owuon."},{"book":"Jongʼad Bura","chapter":"21","verse":"25","text":"E kindeno Israel ne onge ruoth; kendo ngʼato ka ngʼato ne timo kaka ohero."}]}