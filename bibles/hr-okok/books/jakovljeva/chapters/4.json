{"data":[{"book":"Jakovljeva","chapter":"4","verse":"1","text":"Što je uzrok sukoba i svađa među vama? Zar nisu pohote koje se bore u vašim udovima?"},{"book":"Jakovljeva","chapter":"4","verse":"2","text":"Žudite za onim što nemate pa zbog toga ubijate. Zavidni ste na onomu što ne možete dobiti pa se borite i svađate da drugima oduzmete. Nemate jer ne molite Boga za to što želite."},{"book":"Jakovljeva","chapter":"4","verse":"3","text":"A kad i molite, ne dobivate jer molite s grešnom nakanom: da to potratite u svojim pohotama."},{"book":"Jakovljeva","chapter":"4","verse":"4","text":"Preljubnici! Ne znate li da je prijateljstvo s ovim svijetom neprijateljstvo prema Bogu? Tko dakle hoće biti prijatelj svijetu, postaje neprijateljem Bogu."},{"book":"Jakovljeva","chapter":"4","verse":"5","text":"Mislite li da u Svetome pismu bez razloga piše: “On ljubomorno čezne za duhom što ga je u nama nastanio?”"},{"book":"Jakovljeva","chapter":"4","verse":"6","text":"Ali on nam, u svojoj milosti, daje sve više snage da se suprotstavimo takvim zlim željama; kao što Sveto pismo veli:"},{"book":"Jakovljeva","chapter":"4","verse":"7","text":"Predajte se, dakle, ponizno Bogu! Oduprite se đavlu pa će pobjeći od vas!"},{"book":"Jakovljeva","chapter":"4","verse":"8","text":"Približite se Bogu pa će se i on približiti vama. Operite ruke, grešnici! Očistite srca, licemjeri!"},{"book":"Jakovljeva","chapter":"4","verse":"9","text":"Zatužite i zaplačite nad svojim grijesima! Neka se vaš smijeh pretvori u plač, a radost u žalost."},{"book":"Jakovljeva","chapter":"4","verse":"10","text":"Ponizite se pred Gospodinom pa će vas on uzvisiti."},{"book":"Jakovljeva","chapter":"4","verse":"11","text":"Draga braćo i sestre, ne ocrnjujte jedni druge! Tko kritizira i osuđuje svojega brata, kritizira i osuđuje Božji zakon. A vi niste suci Zakonu da možete odlučivati o tomu je li on dobar ili loš. Vaša je dužnost da ga vršite."},{"book":"Jakovljeva","chapter":"4","verse":"12","text":"Samo Bog, koji je dao Zakon, može među nama pravedno presuditi. Samo on ima moć spasiti ili pogubiti. A tko si ti da sudiš bližnjega?"},{"book":"Jakovljeva","chapter":"4","verse":"13","text":"Poslušajte me sad vi koji govorite: “Danas ili sutra ćemo poći u taj i taj grad, ondje ćemo ostati godinu dana, trgovati i zaraditi”,"},{"book":"Jakovljeva","chapter":"4","verse":"14","text":"a ne znate što će biti sutra. Pa što je vaš život? Poput daška je koji se načas pojavi i odmah nestane."},{"book":"Jakovljeva","chapter":"4","verse":"15","text":"Trebali biste reći: “Ako Gospodin bude htio, živjet ćemo i učiniti ovo ili ono.”"},{"book":"Jakovljeva","chapter":"4","verse":"16","text":"Inače se razmećete svojom hvalom. A svako je takvo hvastanje zlo."},{"book":"Jakovljeva","chapter":"4","verse":"17","text":"Grijeh je dakle znati što treba činiti, a ne činiti."}]}