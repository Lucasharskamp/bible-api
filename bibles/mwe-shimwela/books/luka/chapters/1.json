{"data":[{"book":"Luka","chapter":"1","verse":"1","text":"Bhandu bhabhagwinjinji bhashilajililanga kujandika ukoto ngani ja indu yatendekaga munkumbi gwetu."},{"book":"Luka","chapter":"1","verse":"2","text":"Bhashinkujandikanga malinga shitwatagulilwe na bhandunji bhagabhweninji pugatendekaga, kuumila kundandubho na bhalunguyangaga lilobhe lya a Nnungu."},{"book":"Luka","chapter":"1","verse":"3","text":"Kwa nneyo, mmakulungwa a Teopili, numbe nne ngakagulileje ukoto yowe kuumila kundandubho, njibhona inapwaa ninnjandishile shiyashite tendeka,"},{"book":"Luka","chapter":"1","verse":"4","text":"nkupinga na mmwe muumanye ukweli gwa yowe innjigenywe ila."},{"book":"Luka","chapter":"1","verse":"5","text":"Mobha ga upalume gwa a Elode ku Yudea, bhashinkupagwa bhaabhishila bhamo lina lyabho a Shakalia, bha likundi lya a Abhiya. Akongobhabho pubhashemwaga a Lishabheti bha shipinga sha a Aluni, bhakulungwa bhaabhishila."},{"book":"Luka","chapter":"1","verse":"6","text":"Bhowe bhanaabhili bhashinkubhanganga bhandunji bha aki kwa a Nnungu, bhalikagulilanga amuli na malajilo ga Bhakulungwa gwangali kugambwa."},{"book":"Luka","chapter":"1","verse":"7","text":"Ikabheje bhakakwetenjeje bhana, pabha a Lishabheti pubhaaliji nannii na bhanaabhili pubhalinginji bhakongopanji kaje."},{"book":"Luka","chapter":"1","verse":"8","text":"Lyubha limo lya nnimbu gwa liengo lya bhishila gwa a Shakalia nniekalu,"},{"book":"Luka","chapter":"1","verse":"9","text":"malinga shigwaliji nkubho gwabhonji, a Shakalia bhashinkuagulwa kwa shikoma, bhajinjile nniekalu bhakatutumye lubhani."},{"book":"Luka","chapter":"1","verse":"10","text":"Akuno lugwinjili lowe lwa bhandu pubhalinginji palanga bhalikwaajuganga a Nnungu, malanga ga tutumya lubhani."},{"book":"Luka","chapter":"1","verse":"11","text":"Malaika jwa Bhakulungwa akwaakoposhelaga, gwabhajimile nkono nnilo gwa shitala sha tutumishiya lubhani."},{"book":"Luka","chapter":"1","verse":"12","text":"A Shakalia bhakammoneje malaika jwa a Nnungu jula gubhatengwishe na jogopa."},{"book":"Luka","chapter":"1","verse":"13","text":"Malaika jwa a Nnungu jula gwabhalugulile, “A Shakalia, nnajogope pabha kujuga kwenu kupilikenwe, na akongobhenu a Lishabheti, shibhankolele mwana jwannume, na mmwe shimunsheme lina lyakwe a Yowana.”"},{"book":"Luka","chapter":"1","verse":"14","text":"“Mpinga kwiinonyela kwa kaje na bhandu bhabhagwinji bhapinga angalilanga kubhelekwa kwakwe."},{"book":"Luka","chapter":"1","verse":"15","text":"Shabhe jwankulungwa pa meyo ga Bhakulungwa, akapinjikwa kung'wa togwa wala ukana, apinga gumbaywa Mbumu jwa Ukonjelo, kuumila nnutumbo lwa akwabhe."},{"book":"Luka","chapter":"1","verse":"16","text":"Shaabhatendebhuyanje bha Ishilaeli bhabhagwinji bhaabhujilanje Bhakulungwa a Nnungu bhabhonji."},{"book":"Luka","chapter":"1","verse":"17","text":"Shaalongolele pa meyo ga Bhakulungwa alikomboywa na mbumu na mashili malinga a Eliya. Apinga lundanya mitima ja ashainamundu na bhana bhabhonji, apinga kwaatendanga bhakakwaakundanga a Nnungu kubha na ng'aniyo ya aki, nkupinga abhaalashiye Bhakulungwa bhandunji shibhabhanganje tayali kwaaposhela.”"},{"book":"Luka","chapter":"1","verse":"18","text":"A Shakalia gubhammushiye malaika jula, “Yeneyo nne pushiniimanye bhuli? Nne nankongopa na akangu na bhalabho bhakongopele.”"},{"book":"Luka","chapter":"1","verse":"19","text":"Malaika jwa a Nnungu gwabhalugulile, “Nne Gabhulieli, ntumishi ngujima pameyo ga a Nnungu, njitumwa kumelekete na mmwe, nintashiye jene ngani ja mmboneji."},{"book":"Luka","chapter":"1","verse":"20","text":"Pabha mmangakulupalila gapinga koposhela kwa malanga gakwega, shimme bhubhu, nkakombola kubheleketa mpaka lyubha pushigakoposhele gunimmalanjilega.”"},{"book":"Luka","chapter":"1","verse":"21","text":"Penepo bhandu bhaalindililangaga a Shakalia gubhakanganigwenje kwa nndi bhashikabhiya Nniekalu mula."},{"book":"Luka","chapter":"1","verse":"22","text":"Bhakakoposheje palanga bhakakombweleje kubheleketa nabhonji. Gubhamumanyinji kuti ipali ibhaiweni Nniekalu mula. Ikabheje gubhapundile bheleketa nabhonji kwa ilangulo ya makono, pabha bhashinkubha bhubhu."},{"book":"Luka","chapter":"1","verse":"23","text":"Nnimbu gwabho gwa liengo lya bhishila ukamaleje, a Shakaliya gubhabhujile kumui."},{"book":"Luka","chapter":"1","verse":"24","text":"Pangakabhika a Lishabheti gubhajukwite shitumbo. Gubhatemi pamui miyei nng'ano."},{"book":"Luka","chapter":"1","verse":"25","text":"Bhalinkuti, “Nnei ni shibhandendele Bhakulungwa bhakamoneje, bhashinjosheya oni jangu, jinakolaga pa meyo ga bhandunji.”"},{"book":"Luka","chapter":"1","verse":"26","text":"Mwei gwa shita gwa shitumbo sha a Lishabheti, malaika jwa a Nnungu Gabhulieli ashinkutumwa na a Nnungu ajende ku Nashaleti ja ku Galilaya,"},{"book":"Luka","chapter":"1","verse":"27","text":"kwa a mwali bhaishana bhashemwaga a Malia, ntemela gwa a Yoshepu bha shipinga sha a Daudi."},{"book":"Luka","chapter":"1","verse":"28","text":"Malaika jula gwabhajendele, nikwaabhalanjila, “Shalamu shenu mmwe a Malia! Nshipegwa nema yaigwinji! Bhakulungwa pubhali na mmwe.”"},{"book":"Luka","chapter":"1","verse":"29","text":"A Malia bhakapilikaneje gene malobhego gubhatengwishe kaje, nikwiibhuya sha muntima, shene shalamushi malombolelo gakwe nndi?"},{"book":"Luka","chapter":"1","verse":"30","text":"Malaika jula gwabhalugulile, “Nnajogope a Malia, pabha Bhakulungwa bhashikumpa nema."},{"book":"Luka","chapter":"1","verse":"31","text":"Pilikana! Shinnjukute shitumbo, na shinkole mwana jwannume na munsheme lina lyakwe Yeshu."},{"book":"Luka","chapter":"1","verse":"32","text":"Jwenejo apingabha jwankulungwa na shashemwe Mwana jwa bhali Kunani Kaje. Bhakulungwa a Nnungu shibhampe shitengu sha upalume sha anaigwe a Daudi."},{"book":"Luka","chapter":"1","verse":"33","text":"Kwa nneyo shabhe Nkulungwa jwa shipinga sha a Yakobho pitipiti na upalume gwakwe ukakola mpelo.”"},{"book":"Luka","chapter":"1","verse":"34","text":"A Malia gubhammushiye malaika, “Pushiitendeshe yeneyo bhuli, na nne niibhelele mwali nng'ishana nganabhe kummanya jwannume?”"},{"book":"Luka","chapter":"1","verse":"35","text":"Malaika jula gwajangwile, “Mbumu jwa Ukonjelo shannjiile na mashili ga Bhakulungwa a Nnungu shiganng'unishile mbuti shiwili, kwa nneyo, mwana shabhelekwejo, shashemwe jwa Ukonjelo, Mwana jwa a Nnungu."},{"book":"Luka","chapter":"1","verse":"36","text":"Na mmumanye kuti nkali alongo ajenu a Lishabheti na ukongopa gwabho bhajukwite shitumbo sha mwana jwannume, aguno mwei gwabho gwa nng'ano na gumo kwa bhene bhamanyishe na bhandu kuti anannii."},{"book":"Luka","chapter":"1","verse":"37","text":"Pabha shakwa shikaakomboleka kwa a Nnungu.”"},{"book":"Luka","chapter":"1","verse":"38","text":"A Malia gubhashite, “Nne nantumwa jwa Bhakulungwa, ibhe malinga shiumalanjile.” Bhai malaika jula gwajabhwile."},{"book":"Luka","chapter":"1","verse":"39","text":"Gakapiteje malanga gashoko, a Malia gubhapite shangu ku shilambo shimo sha kuitumbi ya ku Yudea."},{"book":"Luka","chapter":"1","verse":"40","text":"Kweneko gubhajinjile nnyumba ja a Shakalia, nikwaalamushila a Lishabheti."},{"book":"Luka","chapter":"1","verse":"41","text":"A Lishabheti bhakapilikaneje lamushilwa na a Malia, shitumbo sha a Lishabheti shikutukulaga nkwiinonyela. Na bhalabho a Lishabheti Mbumu jwa Ukonjelo akwaagumbalaga,"},{"book":"Luka","chapter":"1","verse":"42","text":"nigubhabhelekete kwa lilobhe lya utiya, “Nshipegwa mboka kupunda bhanabhakongwe bhowe, na mwana junkupinga kunkolajo ashipegwa mboka."},{"book":"Luka","chapter":"1","verse":"43","text":"Kwa bhuli nne njikuywa nnei, nkali anyinamundu bha Bhakulungwa bhangu bhang'owele?"},{"book":"Luka","chapter":"1","verse":"44","text":"Nnole! Ngapilikanejepe kulamushila kwenu, shitumbo shangu shikutukulaga nkwiinonyela."},{"book":"Luka","chapter":"1","verse":"45","text":"Mbaya mmwe nkulupalile kuti yene immalanjilwe na Bhakulungwa ila shiitendeshe.”"},{"book":"Luka","chapter":"1","verse":"46","text":"Na bhalabho a Malia gubhashite,"},{"book":"Luka","chapter":"1","verse":"47","text":"Na mbumu yangu inakwiinonyela ligongo lya a Nnungu Bhaatapula bhangu."},{"book":"Luka","chapter":"1","verse":"48","text":"Pabha bhashikuubhona ungakola mashili uka ntumishi jwabho."},{"book":"Luka","chapter":"1","verse":"49","text":"Pabha a Nnungu Bhakwete Mashili, bhashindendela gamakulungwa."},{"book":"Luka","chapter":"1","verse":"50","text":"Bhenebho bhanakwaabhonelanga shiya bhene bhakwaajogopanga bhala,"},{"book":"Luka","chapter":"1","verse":"51","text":"Pabha kwa mashili ga nkono gwabho bhashitenda gamakulungwa."},{"book":"Luka","chapter":"1","verse":"52","text":"Bhashikwaatuluyanga bhapalume mwitengu yabhonji ya upalume,"},{"book":"Luka","chapter":"1","verse":"53","text":"Bhakwetenje shibhanga bhashikwaatendanga bhajukutanje ya mmbone,"},{"book":"Luka","chapter":"1","verse":"54","text":"Bhashikunnjangutila ntumishi jwabho Ishilaeli,"},{"book":"Luka","chapter":"1","verse":"55","text":"Kwa a Bhulaimu na lubheleko lwabho pitipiti,"},{"book":"Luka","chapter":"1","verse":"56","text":"A Malia nigubhatemi na a Lishabheti malinga myei jitatu, nigubhabhujile kunngwabho."},{"book":"Luka","chapter":"1","verse":"57","text":"Mobha ga kwigopola a Lishabheti gakaishileje, gubhaigopwele mwana jwannume."},{"book":"Luka","chapter":"1","verse":"58","text":"Ashaatami ajabho na ashaalongo ajabho bhakapilikananjeje, kuti Bhakulungwa bhaabhonele shiya sha kaje a Lishabheti, gubhaengelelenje pamo na bhenebho."},{"book":"Luka","chapter":"1","verse":"59","text":"Lyubha lya nane gubhaikengenenje kukuntaga mwana unyago, nigubhapinjilenje kumpa lina lya ainagwe, Shakalia."},{"book":"Luka","chapter":"1","verse":"60","text":"Ikabheje akwabhe nigubhakanile, bhalinkuti, “Nngabha, ikabhe shashemwe a Yowana.”"},{"book":"Luka","chapter":"1","verse":"61","text":"Gubhaalugulilenje, “Pakuti jwakwa mundu muulongo gwenu ashemwa lyene linalyo!”"},{"book":"Luka","chapter":"1","verse":"62","text":"Bhai gubhaabhushiyenje ainagwe kwa ilangulo ya makono bhamumanyanje lina lyashi libhapinga kumpa mwanagwabho."},{"book":"Luka","chapter":"1","verse":"63","text":"Numbe a Shakalia gubhajujile shibhao sha jandika, gubhajandishe nnei, “Lina lyakwe a Yowana.” Gubhakanganigwenje bhowe."},{"book":"Luka","chapter":"1","verse":"64","text":"Popo pepo a Shakalia, gubhakombwele kubheleketa kabhili, bhalinkwaakuya a Nnungu."},{"book":"Luka","chapter":"1","verse":"65","text":"Ashaatami ajabho bhowe gubhajogopenje, na bhandu bhowe bhatendaga kungulushilanga jene nganijo mmbali yowe ya shilambo sha mwiitumbi ya ku Yudea."},{"book":"Luka","chapter":"1","verse":"66","text":"Bhowe bhapilikenenje genego, gubhaganishiyenje mmitima jabhonji nikwiibhuya, “Igala jwene mwanaju apingabha mundu jwashi?” Pabha nkono gwa Bhakulungwa pugwaaliji naka jwenejo."},{"book":"Luka","chapter":"1","verse":"67","text":"A Shakalia, ainagwe mwana, gubhagumbeywe naka Mbumu jwa Ukonjelo, gubhalondwele nnei,"},{"book":"Luka","chapter":"1","verse":"68","text":"“Bhapegwe mboka Bhakulungwa a Nnungu bha Ishilaeli,"},{"book":"Luka","chapter":"1","verse":"69","text":"Bhashikutupa Nkutapula jwa makangala,"},{"book":"Luka","chapter":"1","verse":"70","text":"Bhabhelenje kuumila bhukala"},{"book":"Luka","chapter":"1","verse":"71","text":"Kuti shibhatutapule mmakono ga ashaamagongo ajetu"},{"book":"Luka","chapter":"1","verse":"72","text":"Pubhashite kuti shibhaabhonelanje shiya bhanangulungwa bhetu,"},{"book":"Luka","chapter":"1","verse":"73","text":"Bhashinkulumbila kwa ambuje a Bhulaimu,"},{"book":"Luka","chapter":"1","verse":"74","text":"Tugombolwe mmakono ga ashaamagongo ajetu,"},{"book":"Luka","chapter":"1","verse":"75","text":"Kwa Ukonjelo na aki"},{"book":"Luka","chapter":"1","verse":"76","text":"Na ugwe mwanangu, shushemwe, nkulondola jwa Bhakulungwa a Nnungu."},{"book":"Luka","chapter":"1","verse":"77","text":"Kwaalungushiyanga bhandu bhabho kuti, shibhatapulwanje"},{"book":"Luka","chapter":"1","verse":"78","text":"A Nnungu bhetu shibhatutendele nneyo kwa ligongo lya potekwa ntima na shiya shabho,"},{"book":"Luka","chapter":"1","verse":"79","text":"Kupinga kwaamulishilanga bhowe bhatemingenenje nnubhindu lwa shiwo,"},{"book":"Luka","chapter":"1","verse":"80","text":"Mwana gwakulile na gwapundile kukola mashili muntima. Gwatemi kuanga mpaka lyubha lyailangwile ku bhandu bha Ishilaeli."}]}