{"data":[{"book":"Kuekuligwa","chapter":"17","verse":"1","text":"Jumwe kati ja akapakachi saba bukumbengu abakiba nimikungu saba ngaika, nganengela, “Nhwike, nane nannaye hukumu ja munkege jwajo nngongola nkolongwa, jwatama umbwega ja mache majingi."},{"book":"Kuekuligwa","chapter":"17","verse":"2","text":"Akangwana ba padunia bateilinge ngongola najwenio, na bandu abatama padunia ngabalobe ugembe gwa ngongola yakwe.”"},{"book":"Kuekuligwa","chapter":"17","verse":"3","text":"Kiti tango nakalongeleigwa nu Uhuke jwa Nnoongo nginikibona nakatoligwa na mpakachi ju kumbengu mpaka kupongote. Kwenio nganammona munkege atamite panani ja kinyama kikale kikele. Kinyama chenie kikiba kiandikigwe kila paali maina gukuntukana Nnoongo, kikiba na mitwe saba na mbembe komi."},{"book":"Kuekuligwa","chapter":"17","verse":"4","text":"Munkege jwenio akiba akwindite ngobo ya langi ja zambalau na ngele, akiba akilembalakie kwa jaabu, mabwe ga bei ngolongwa na lulu. Mukuboko jakwe akamwile kikombe cha jaabu chombe chakiba kitweli mabaja nu uchapu gwa ngongola yakwe."},{"book":"Kuekuligwa","chapter":"17","verse":"5","text":"Pikibongi chakwe paandikigwe liina lya mana ga chili, “Babiloni Nkolongwa, amama ba akangongola na ba akabaja ba dunia.”"},{"book":"Kuekuligwa","chapter":"17","verse":"6","text":"Nganammona munkege jwenio alobile myai ja bandu ba Nnoongo, na myai ja akachaili ba Yesu. Panammona ngaomongwa muno."},{"book":"Kuekuligwa","chapter":"17","verse":"7","text":"Penia mpakachi jukumbengu jwenio ngangonya, “Kwa nike nhwomongwa? Nenga maninnengela mana gachili ga munkege ojo na kinyama kikale chenje chikimpotwile china mitwe saba na mbembe komi."},{"book":"Kuekuligwa","chapter":"17","verse":"8","text":"Kinyama kikale chela chimikibona kikiba kimmomi nambu ngoe kiwile, nambu ngoe kibandaki kuika kuboka kulibomba lyanga pela, chenie makialabigwa. Bandu abatama padunia, banga andikigwa maina gabe mukitabu cha bwomi kutumbu pipanganigwa dunia bapakuomongwa pabapakukibona kinyama kikale chenie magambu kalakala ngikibe kimmomi na ngoe kiwile nambu makiika kabena!"},{"book":"Kuekuligwa","chapter":"17","verse":"9","text":"“Pamba ipaligwa malango na gwambone! Mitwe saba jenie ngi itombi saba yatama munkege jwenio. Uyo mitwe saba jenie nga akangwana saba."},{"book":"Kuekuligwa","chapter":"17","verse":"10","text":"Akangwana nhwano bakomigwe, jumwe tango akatawala na jonge tango anaikaje, nambu papakuika apaligwa kutawala kukingobu tu."},{"book":"Kuekuligwa","chapter":"17","verse":"11","text":"Kinyama kikale chikikiba kalakala ngoche kibije, jwenio ngungwana jwa nane. Jwenio nga kati ji inyama sabaye, chenie makijomokage."},{"book":"Kuekuligwa","chapter":"17","verse":"12","text":"“Mbembe komi imibona yela nga akangwana komi bangatumbu kutawala, nambu bipata kinala chukutawala kwa saa jimwe ni kinyama kikaleche."},{"book":"Kuekuligwa","chapter":"17","verse":"13","text":"Boa biba lyabe limwe na angweto bikipa kinyama kikale chenie makakala gabe goa ni kinala."},{"book":"Kuekuligwa","chapter":"17","verse":"14","text":"Bapakuputana ngondo na Mwanalimbelele, nambu Mwanalembelele pamwe na ababakemite na kapambula bina kuaminika, apakaotola gambu jwenio nga Ungwana jwa akangwana na Nkolongwa jwa akakolongwa.”"},{"book":"Kuekuligwa","chapter":"17","verse":"15","text":"Kuboka penia mpakachi jukumbengu nganengela, “Mache gamagabona patamite nngongola jola, nga ngongano yi ilambo yoa na ngolo yoa ni ilonge yoa."},{"book":"Kuekuligwa","chapter":"17","verse":"16","text":"Kinyama kikaleche na mbembe komi imibona mainchimwa nngongola jwenio. Maimpoka ilebe yakwe yoa yakweti nu kunneka makengele na mabilya nyama ja mmele gwakwe nu kuntinia mwoto."},{"book":"Kuekuligwa","chapter":"17","verse":"17","text":"Gambu Nnoongo abekite mumyojo jabe kutenda gapala jwombe, nu kuchikachana angweto kwa angweto kukipe kinyama kikale chenie uwecho gwabe gukingwana mpaka palenga Nnoongo galenganile."},{"book":"Kuekuligwa","chapter":"17","verse":"18","text":"“Munkege jumummona jola ngi kilambo kikolongwa chibatawala akangwana boa padunia.”"}]}