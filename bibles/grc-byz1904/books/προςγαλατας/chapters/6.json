{"data":[{"book":"ΠΡΟΣ ΓΑΛΑΤΑΣ","chapter":"6","verse":"1","text":"Ἀδελφοί, ἐὰν καὶ προληφθῇ ἄνθρωπος ἔν τινι παραπτώματι, ὑμεῖς οἱ πνευματικοὶ καταρτίζετε τὸν τοιοῦτον ἐν πνεύματι πρᾳότητος, σκοπῶν σεαυτόν, μὴ καὶ σὺ πειρασθῇς."},{"book":"ΠΡΟΣ ΓΑΛΑΤΑΣ","chapter":"6","verse":"2","text":"ἀλλήλων τὰ βάρη βαστάζετε, καὶ οὕτως ἀναπληρώσατε τὸν νόμον τοῦ Χριστοῦ."},{"book":"ΠΡΟΣ ΓΑΛΑΤΑΣ","chapter":"6","verse":"3","text":"εἰ γὰρ δοκεῖ τις εἶναί τι μηδὲν ὤν, ἑαυτὸν φρεναπατᾷ."},{"book":"ΠΡΟΣ ΓΑΛΑΤΑΣ","chapter":"6","verse":"4","text":"τὸ δὲ ἔργον ἑαυτοῦ δοκιμαζέτω ἕκαστος, καὶ τότε εἰς ἑαυτὸν μόνον τὸ καύχημα ἕξει καὶ οὐκ εἰς τὸν ἕτερον·"},{"book":"ΠΡΟΣ ΓΑΛΑΤΑΣ","chapter":"6","verse":"5","text":"ἕκαστος γὰρ τὸ ἴδιον φορτίον βαστάσει."},{"book":"ΠΡΟΣ ΓΑΛΑΤΑΣ","chapter":"6","verse":"6","text":"Κοινωνείτω δὲ ὁ κατηχούμενος τὸν λόγον τῷ κατηχοῦντι ἐν πᾶσιν ἀγαθοῖς."},{"book":"ΠΡΟΣ ΓΑΛΑΤΑΣ","chapter":"6","verse":"7","text":"Μὴ πλανᾶσθε, Θεὸς οὐ μυκτηρίζεται· ὃ γὰρ ἐὰν σπείρῃ ἄνθρωπος, τοῦτο καὶ θερίσει·"},{"book":"ΠΡΟΣ ΓΑΛΑΤΑΣ","chapter":"6","verse":"8","text":"ὅτι ὁ σπείρων εἰς τὴν σάρκα ἑαυτοῦ ἐκ τῆς σαρκὸς θερίσει φθοράν, ὁ δὲ σπείρων εἰς τὸ Πνεῦμα ἐκ τοῦ Πνεύματος θερίσει ζωὴν αἰώνιον."},{"book":"ΠΡΟΣ ΓΑΛΑΤΑΣ","chapter":"6","verse":"9","text":"τὸ δὲ καλὸν ποιοῦντες μὴ ἐκκακῶμεν· καιρῷ γὰρ ἰδίῳ θερίσομεν μὴ ἐκλυόμενοι."},{"book":"ΠΡΟΣ ΓΑΛΑΤΑΣ","chapter":"6","verse":"10","text":"Ἄρα οὖν ὡς καιρὸν ἔχομεν, ἐργαζώμεθα τὸ ἀγαθὸν πρὸς πάντας, μάλιστα δὲ πρὸς τοὺς οἰκείους τῆς πίστεως."},{"book":"ΠΡΟΣ ΓΑΛΑΤΑΣ","chapter":"6","verse":"11","text":"Ἴδετε πηλίκοις ὑμῖν γράμμασιν ἔγραψα τῇ ἐμῇ χειρί."},{"book":"ΠΡΟΣ ΓΑΛΑΤΑΣ","chapter":"6","verse":"12","text":"ὅσοι θέλουσιν εὐπροσωπῆσαι ἐν σαρκί, οὗτοι ἀναγκάζουσιν ὑμᾶς περιτέμνεσθαι, μόνον ἵνα μὴ τῷ σταυρῷ τοῦ Χριστοῦ διώκωνται."},{"book":"ΠΡΟΣ ΓΑΛΑΤΑΣ","chapter":"6","verse":"13","text":"οὐδὲ γὰρ οἱ περιτετμημένοι αὐτοὶ νόμον φυλάσσουσιν, ἀλλὰ θέλουσιν ὑμᾶς περιτέμνεσθαι, ἵνα ἐν τῇ ὑμετέρᾳ σαρκὶ καυχήσωνται."},{"book":"ΠΡΟΣ ΓΑΛΑΤΑΣ","chapter":"6","verse":"14","text":"ἐμοὶ δὲ μὴ γένοιτο καυχᾶσθαι εἰ μὴ ἐν τῷ σταυρῷ τοῦ Κυρίου ἡμῶν Ἰησοῦ Χριστοῦ, δι᾽ οὗ ἐμοὶ κόσμος ἐσταύρωται κἀγὼ τῷ κόσμῳ."},{"book":"ΠΡΟΣ ΓΑΛΑΤΑΣ","chapter":"6","verse":"15","text":"ἐν γὰρ Χριστῷ Ἰησοῦ οὔτε περιτομή τι ἰσχύει οὔτε ἀκροβυστία, ἀλλὰ καινὴ κτίσις."},{"book":"ΠΡΟΣ ΓΑΛΑΤΑΣ","chapter":"6","verse":"16","text":"καὶ ὅσοι τῷ κανόνι τούτῳ στοιχήσουσιν, εἰρήνη ἐπ᾽ αὐτοὺς καὶ ἔλεος, καὶ ἐπὶ τὸν Ἰσραὴλ τοῦ Θεοῦ."},{"book":"ΠΡΟΣ ΓΑΛΑΤΑΣ","chapter":"6","verse":"17","text":"Τοῦ λοιποῦ κόπους μοι μηδεὶς παρεχέτω· ἐγὼ γὰρ τὰ στίγματα τοῦ Κυρίου Ἰησοῦ ἐν τῷ σώματί μου βαστάζω."},{"book":"ΠΡΟΣ ΓΑΛΑΤΑΣ","chapter":"6","verse":"18","text":"Ἡ χάρις τοῦ Κυρίου ἡμῶν Ἰησοῦ Χριστοῦ μετὰ τοῦ πνεύματος ὑμῶν, ἀδελφοί· ἀμήν."}]}