{"data":[{"book":"Sálmarnir","chapter":"92","verse":"1-2","text":"Gott er að þakka Drottni og lofsyngja Guði hinum hæsta."},{"book":"Sálmarnir","chapter":"92","verse":"3","text":"Á hverjum morgni segi ég við Drottin: „Þökk sé þér fyrir miskunn þína!“ Og á kvöldin fagna ég yfir trúfesti hans."},{"book":"Sálmarnir","chapter":"92","verse":"4","text":"Syngið honum lof og leikið undir á hörpu og gígju."},{"book":"Sálmarnir","chapter":"92","verse":"5","text":"Drottinn, mikið ertu mér góður. Ég syng af gleði! – Er nokkur hissa á því?"},{"book":"Sálmarnir","chapter":"92","verse":"6","text":"Ó, Drottinn, mikil eru máttarverk þín!"},{"book":"Sálmarnir","chapter":"92","verse":"7","text":"Þeir einir sem ekki nenna að hugsa, fara þeirra á mis. Heimskingjarnir skilja ekki"},{"book":"Sálmarnir","chapter":"92","verse":"8","text":"að hinir óguðlegu – sem í bili virðast hafa það gott – munu afmáðir að eilífu."},{"book":"Sálmarnir","chapter":"92","verse":"9","text":"En Drottinn, þú lifir að eilífu, hátt upphafinn á himnum,"},{"book":"Sálmarnir","chapter":"92","verse":"10","text":"meðan óvinir þínir – illgjörðamennirnir – tvístrast."},{"book":"Sálmarnir","chapter":"92","verse":"11","text":"Ég finn styrk og kraft, en Drottinn, allt er það þér að þakka! Blessun þín hefur endurnært mig."},{"book":"Sálmarnir","chapter":"92","verse":"12","text":"Ég heyrði dóminn yfir óvinum mínum og sá þegar þeim var eytt."},{"book":"Sálmarnir","chapter":"92","verse":"13","text":"En hinir réttlátu munu blómgast líkt og ávaxtatré, já vaxa eins og sedrustrén í Líbanon."},{"book":"Sálmarnir","chapter":"92","verse":"14","text":"Því að þeir eru gróðursettir í garði Drottins og njóta umhyggju hans."},{"book":"Sálmarnir","chapter":"92","verse":"15","text":"Jafnvel á elliárunum bera þeir ávöxt og eru sem laufguð tré."},{"book":"Sálmarnir","chapter":"92","verse":"16","text":"Þeir bera vitni um réttlæti Drottins, að hann er skjól og vernd og allt sem hann gerir er gott!"}]}