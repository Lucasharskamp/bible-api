{"data":[{"book":"Masenyi Dɔnxɔɛ","chapter":"24","verse":"1","text":"A nɔma a lide xɛmɛ nde xa ginɛ mu rafanxi a ma sɔnɔn, a fatan kɛɛdi sɛbɛ, a a so a yi ra, a fa a rasiga a baba xɔnyi."},{"book":"Masenyi Dɔnxɔɛ","chapter":"24","verse":"2","text":"Na tɛmui xa na ginɛ dɔxɔ xɛmɛ gbɛtɛ xɔn ma,"},{"book":"Masenyi Dɔnxɔɛ","chapter":"24","verse":"3","text":"a xa fe raɲaaxu na xɛmɛ fan ma, na fan fa fatan kɛɛdi sɛbɛ, a a so a yi ra, a fa a rasiga a baba xɔnyi, xa na xɛmɛ fa sa faxa nɛ,"},{"book":"Masenyi Dɔnxɔɛ","chapter":"24","verse":"4","text":"xɛmɛ naxan singe mɛɛ na ginɛ ra, na mu lan a xa a findi a xa ginɛ ra kɔrɛ, barima a bara raharamuɲa a ma. Alatala na fe mɔɔli xɔnxi. Wo mu lan wo xa na yunubi mɔɔli raba bɔxi ma wo Marigi Alatala dɛnnaxɛ fixi wo ma kɛ ra."},{"book":"Masenyi Dɔnxɔɛ","chapter":"24","verse":"5","text":"Xɛmɛ naxan baxi ginɛ dɔxɔde, a mu lan a xa sɔɔriɲa raba waxati nde bun ma. Kɔntɔfili gbɛtɛ yo mu lan a xa dɔxɔ a ra ɲɛ keren bun ma, alako a xa mɛɛni a xa ginɛ dɔxɔxi ma."},{"book":"Masenyi Dɔnxɔɛ","chapter":"24","verse":"6","text":"Wo mu lan wo xa mulunyi nun kile rasuxu mixi yi sɛɛkɛ ra, xa na mu a ra kile gbansan, barima wo a balose nan bama a yi ra na ki."},{"book":"Masenyi Dɔnxɔɛ","chapter":"24","verse":"7","text":"Xa Isirayilaka a ngaxakerenyi nde suxu nɔɛ ra, a a findi konyi ra, xa na mu a a mati, a lan nɛ na kanyi xa faxa. Wo fe ɲaaxi ɲɔnma wo tagi na ki nɛ."},{"book":"Masenyi Dɔnxɔɛ","chapter":"24","verse":"8","text":"Wo lan nɛ wo xa fɛntɛn kunɛ fure xa fe ra. N xaranyi naxan soxi Lewi xa di sɛrɛxɛdubɛe yi, wo lan nɛ wo xa na raba a raba ki ma."},{"book":"Masenyi Dɔnxɔɛ","chapter":"24","verse":"9","text":"Wo xa ratu a ma a wo Marigi Alatala naxan naba Mariyama ra wo kelixi Misira tɛmui naxɛ."},{"book":"Masenyi Dɔnxɔɛ","chapter":"24","verse":"10","text":"Wo na doni ti wo ngaxakerenyi bɛ, a mu lanma wo tan xa so a xɔnyi a xa sɛɛkɛ se tongode."},{"book":"Masenyi Dɔnxɔɛ","chapter":"24","verse":"11","text":"Wo xa lu tande, wo xa donifa xa fa sɛɛkɛ se ra wo xɔn ma, a a so wo yi ra."},{"book":"Masenyi Dɔnxɔɛ","chapter":"24","verse":"12","text":"Xa setare na a ra, a fa a xa xinbeli donma so wo yi sɛɛkɛ se ra, wo mu lan wo xa na ragata wo xɔnyi kɔɛ ra."},{"book":"Masenyi Dɔnxɔɛ","chapter":"24","verse":"13","text":"Wo xa a ragbilen a ma soge goro waxati nɛ, alako a xa a felen a ma kɔɛ ra. Na kui a Ala maxandima nɛ wo bɛ. Setare malife na ki a findima tinxinyi nan na wo nun wo Marigi Alatala tagi."},{"book":"Masenyi Dɔnxɔɛ","chapter":"24","verse":"14","text":"Wo mu lan wo xa wo xa walikɛ setaree tɔɔrɔ, e findi wo ngaxakerenyie ra, xa na mu e findi xɔɲɛe ra."},{"book":"Masenyi Dɔnxɔɛ","chapter":"24","verse":"15","text":"Lɔxɔɛ birin wo lan nɛ wo xa e xa wali sare fi e ma beenun soge xa goro, barima setare nan e ra, e hayi na na ma. Xa wo mu na rabama, a mawama nɛ Alatala bɛ wo xa fe ra, wo fa yunubi sɔtɔ na kui."},{"book":"Masenyi Dɔnxɔɛ","chapter":"24","verse":"16","text":"Di babae mu lan e xa faxa e xa die xa yunubie rabafe ma. Die fan mu lan e xa faxa e babae xa yunubie rabafe ma. Ibunadama lanma a xa faxa a yɛtɛ xa yunubi rabaxi nan ma."},{"book":"Masenyi Dɔnxɔɛ","chapter":"24","verse":"17","text":"Wo naxa tinxintareya raba mixie ra naxee faxi sabatide wo xa bɔxi ma. Wo naxa kiridie tɔɔrɔ. Wo naxa kaaɲɛ ginɛ xa donma tongo sɛɛkɛ ra."},{"book":"Masenyi Dɔnxɔɛ","chapter":"24","verse":"18","text":"Wo xa ratu a ma a wo Marigi Alatala wo xɔrɛyaxi ki naxɛ wo xa konyiya kui Misira bɔxi ma. Na fe na a toxi n yi yaamari fixi wo ma."},{"book":"Masenyi Dɔnxɔɛ","chapter":"24","verse":"19","text":"Wo na gɛ xɛ xabade, wo naxa gbilen tɔnsɔɛ dɔnxɔɛe tongo ra. Wo xa e lu xɔɲɛe, kiridie, nun kaaɲɛ ginɛe bɛ, alako wo Marigi Alatala xa barakɛ sa wo xa fe."},{"book":"Masenyi Dɔnxɔɛ","chapter":"24","verse":"20","text":"Wo na gɛ oliwi bili ifuyanfuyande, wo naxa gbilen bogi dɔnxɔɛe bade sansie kɔn na. Wo xa e lu xɔɲɛe, kiridie, nun kaaɲɛ ginɛe bɛ."},{"book":"Masenyi Dɔnxɔɛ","chapter":"24","verse":"21","text":"Wo na gɛ wɛni bogi bade, wo naxa gbilen bogi dɔnxɔɛe ba ra. Wo xa e lu xɔɲɛe, kiridie, nun kaaɲɛ ginɛe bɛ."},{"book":"Masenyi Dɔnxɔɛ","chapter":"24","verse":"22","text":"Wo xa ratu wo xa konyiya ma Misira bɔxi ma. Na fe na a toxi n yi yaamari fixi wo ma."}]}