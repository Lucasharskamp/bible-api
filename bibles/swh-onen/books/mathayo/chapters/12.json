{"data":[{"book":"Mathayo","chapter":"12","verse":"1","text":"Wakati huo Yesu alipitia kwenye mashamba ya nafaka siku ya Sabato. Wanafunzi wake walikuwa na njaa, nao wakaanza kuvunja masuke ya nafaka na kuyala."},{"book":"Mathayo","chapter":"12","verse":"2","text":"Lakini Mafarisayo walipoona jambo hili, wakamwambia, “Tazama! Wanafunzi wako wanafanya jambo lisilo halali kufanywa siku ya Sabato.”"},{"book":"Mathayo","chapter":"12","verse":"3","text":"Yesu akawajibu, “Je, hamjasoma alichofanya Daudi na wenzake walipokuwa na njaa?"},{"book":"Mathayo","chapter":"12","verse":"4","text":"Aliingia katika nyumba ya Mungu, akala mikate iliyowekwa wakfu, yeye na wenzake, jambo ambalo halikuwa halali kwao kufanya, isipokuwa makuhani peke yao."},{"book":"Mathayo","chapter":"12","verse":"5","text":"Au hamjasoma katika Sheria kwamba siku ya Sabato makuhani huvunja sheria ya Sabato Hekaluni lakini hawahesabiwi kuwa na hatia?"},{"book":"Mathayo","chapter":"12","verse":"6","text":"Nawaambia wazi kwamba, yeye aliye mkuu kuliko Hekalu yupo hapa."},{"book":"Mathayo","chapter":"12","verse":"7","text":"Kama mngekuwa mmejua maana ya maneno haya, ‘Nataka rehema, wala si dhabihu,’ msingewalaumu watu wasio na hatia,"},{"book":"Mathayo","chapter":"12","verse":"8","text":"kwa maana Mwana wa Adamu ndiye Bwana wa Sabato.”"},{"book":"Mathayo","chapter":"12","verse":"9","text":"Yesu akaondoka mahali hapo, akaingia ndani ya sinagogi lao,"},{"book":"Mathayo","chapter":"12","verse":"10","text":"na huko alikuwepo mtu aliyepooza mkono. Wakitafuta sababu ya kumshtaki Yesu, wakamuuliza, “Je, ni halali kuponya siku ya Sabato?”"},{"book":"Mathayo","chapter":"12","verse":"11","text":"Yesu akawaambia, “Ni nani miongoni mwenu, mwenye kondoo wake ambaye huyo kondoo akitumbukia shimoni siku ya Sabato hatamtoa?"},{"book":"Mathayo","chapter":"12","verse":"12","text":"Mtu ana thamani kubwa kuliko kondoo. Kwa hiyo ni halali kutenda mema siku ya Sabato.”"},{"book":"Mathayo","chapter":"12","verse":"13","text":"Ndipo akamwambia yule mtu, “Nyoosha mkono wako.” Akaunyoosha, nao ukaponywa ukawa mzima kama ule mwingine."},{"book":"Mathayo","chapter":"12","verse":"14","text":"Lakini Mafarisayo wakatoka nje, wakafanya shauri baya juu ya Yesu jinsi watakavyoweza kumuua."},{"book":"Mathayo","chapter":"12","verse":"15","text":"Lakini Yesu alipoyatambua mawazo yao, akaondoka mahali hapo. Watu wengi wakamfuata, naye akawaponya wagonjwa wao wote,"},{"book":"Mathayo","chapter":"12","verse":"16","text":"akiwakataza wasiseme yeye ni nani."},{"book":"Mathayo","chapter":"12","verse":"17","text":"Hii ilikuwa ili litimie lile neno lililonenwa kwa kinywa cha nabii Isaya kusema:"},{"book":"Mathayo","chapter":"12","verse":"18","text":"“Tazama mtumishi wangu niliyemchagua,"},{"book":"Mathayo","chapter":"12","verse":"19","text":"Hatagombana wala hatapiga kelele,"},{"book":"Mathayo","chapter":"12","verse":"20","text":"Mwanzi uliopondeka hatauvunja,"},{"book":"Mathayo","chapter":"12","verse":"21","text":"Katika Jina lake mataifa"},{"book":"Mathayo","chapter":"12","verse":"22","text":"Kisha wakamletea mtu aliyekuwa amepagawa na pepo mchafu, na alikuwa kipofu na bubu. Yesu akamponya, hata akaweza kusema na kuona."},{"book":"Mathayo","chapter":"12","verse":"23","text":"Watu wote wakashangaa na kusema, “Je, yawezekana huyu ndiye Mwana wa Daudi?”"},{"book":"Mathayo","chapter":"12","verse":"24","text":"Lakini Mafarisayo waliposikia jambo hili wakasema, “Mtu huyu anatoa pepo wachafu kwa uwezo wa Beelzebuli,12:24 Beelzebuli au Beelzebubu; pia 12:27. mkuu wa pepo wachafu.”"},{"book":"Mathayo","chapter":"12","verse":"25","text":"Yesu alijua walichokuwa wakiwaza, hivyo akawaambia, “Kila ufalme ukigawanyika dhidi yake wenyewe huangamia. Hali kadhalika kila mji au watu wa nyumba moja waliogawanyika dhidi yao wenyewe hawawezi kusimama."},{"book":"Mathayo","chapter":"12","verse":"26","text":"Kama Shetani akimtoa Shetani, atakuwa amegawanyika yeye mwenyewe. Basi ufalme wake utawezaje kusimama?"},{"book":"Mathayo","chapter":"12","verse":"27","text":"Nami kama natoa pepo wachafu kwa nguvu za Beelzebuli, watu wenu je, wao hutoa pepo wachafu kwa uwezo wa nani? Hivyo basi, wao ndio watakaowahukumu."},{"book":"Mathayo","chapter":"12","verse":"28","text":"Lakini kama mimi ninatoa pepo wachafu kwa Roho wa Mungu, basi Ufalme wa Mungu umekuja juu yenu."},{"book":"Mathayo","chapter":"12","verse":"29","text":"“Au tena, mtu awezaje kuingia katika nyumba ya mtu mwenye nguvu na kuteka nyara mali zake asipomfunga kwanza yule mwenye nguvu? Akishamfunga, ndipo hakika anaweza kuteka nyara mali zake."},{"book":"Mathayo","chapter":"12","verse":"30","text":"“Mtu asiyekuwa pamoja nami yu kinyume nami, na mtu ambaye hakusanyi pamoja nami, hutawanya."},{"book":"Mathayo","chapter":"12","verse":"31","text":"Kwa hiyo nawaambia, kila dhambi na kufuru watu watasamehewa, lakini mtu atakayemkufuru Roho Mtakatifu hatasamehewa."},{"book":"Mathayo","chapter":"12","verse":"32","text":"Mtu yeyote atakayesema neno dhidi ya Mwana wa Adamu atasamehewa, lakini yeyote anenaye neno dhidi ya Roho Mtakatifu hatasamehewa, iwe katika ulimwengu huu au katika ulimwengu ujao."},{"book":"Mathayo","chapter":"12","verse":"33","text":"“Ufanye mti kuwa mzuri, nayo matunda yake yatakuwa mazuri. Au ufanye mti kuwa mbaya, na matunda yake yatakuwa mabaya. Kwa maana mti hutambulika kwa matunda yake."},{"book":"Mathayo","chapter":"12","verse":"34","text":"Enyi uzao wa nyoka! Mnawezaje kunena mambo mema, wakati ninyi ni waovu? Kwa maana kinywa cha mtu huyanena yale yaliyoujaza moyo wake."},{"book":"Mathayo","chapter":"12","verse":"35","text":"Mtu mwema hutoa yaliyo mema kutoka hazina ya mambo mema yaliyohifadhiwa ndani yake, naye mtu mwovu hutoa yaliyo maovu kutoka hazina ya mambo maovu yaliyohifadhiwa ndani yake."},{"book":"Mathayo","chapter":"12","verse":"36","text":"Lakini nawaambia, katika siku ya hukumu watu watatoa hesabu kuhusu kila neno lisilo maana walilonena."},{"book":"Mathayo","chapter":"12","verse":"37","text":"Kwa maana kwa maneno yako utahesabiwa haki, na kwa maneno yako utahukumiwa.”"},{"book":"Mathayo","chapter":"12","verse":"38","text":"Kisha baadhi ya Mafarisayo na walimu wa sheria wakamwambia, “Mwalimu, tunataka kuona ishara kutoka kwako.”"},{"book":"Mathayo","chapter":"12","verse":"39","text":"Lakini yeye akawajibu, “Kizazi kiovu na cha uzinzi kinaomba ishara! Lakini hakitapewa ishara yoyote isipokuwa ile ishara ya nabii Yona."},{"book":"Mathayo","chapter":"12","verse":"40","text":"Kwa maana kama vile Yona alivyokuwa ndani ya tumbo la nyangumi12:40 Nyangumi ni samaki mkubwa sana. kwa siku tatu, usiku na mchana, vivyo hivyo Mwana wa Adamu atakuwa katika moyo wa nchi siku tatu, usiku na mchana."},{"book":"Mathayo","chapter":"12","verse":"41","text":"Siku ya hukumu watu wa Ninawi watasimama pamoja na kizazi hiki na kukihukumu; kwa maana wao walitubu waliposikia mahubiri ya Yona. Na tazama, hapa yupo yeye aliye mkuu kuliko Yona."},{"book":"Mathayo","chapter":"12","verse":"42","text":"Malkia wa Kusini atasimama wakati wa hukumu na kukihukumu kizazi hiki. Kwa kuwa yeye alikuja kutoka miisho ya dunia ili kuisikiliza hekima ya Solomoni. Na hapa yupo aliye mkuu kuliko Solomoni.”"},{"book":"Mathayo","chapter":"12","verse":"43","text":"“Pepo mchafu amtokapo mtu, hutangatanga katika sehemu zisizo na maji akitafuta mahali pa kupumzika, lakini hapati."},{"book":"Mathayo","chapter":"12","verse":"44","text":"Ndipo husema, ‘Nitarudi kwenye nyumba yangu nilikotoka.’ Naye arudipo huikuta ile nyumba ikiwa tupu, imefagiliwa na kupangwa vizuri."},{"book":"Mathayo","chapter":"12","verse":"45","text":"Kisha huenda na kuwaleta pepo wachafu wengine saba wabaya kuliko yeye mwenyewe, nao huingia na kukaa humo. Nayo hali ya mwisho ya yule mtu huwa ni mbaya kuliko ile ya kwanza. Ndivyo itakavyokuwa kwa kizazi hiki kiovu.”"},{"book":"Mathayo","chapter":"12","verse":"46","text":"Wakati alikuwa angali anazungumza na makutano, mama yake na ndugu zake wakasimama nje wakitaka kuongea naye."},{"book":"Mathayo","chapter":"12","verse":"47","text":"Ndipo mtu mmoja akamwambia, “Tazama, mama yako na ndugu zako wamesimama nje, wanataka kuongea na wewe.”"},{"book":"Mathayo","chapter":"12","verse":"48","text":"Lakini yeye akamjibu na kumwambia yule mtu, “Mama yangu ni nani, nao ndugu zangu ni nani?”"},{"book":"Mathayo","chapter":"12","verse":"49","text":"Akawanyooshea mkono wanafunzi wake, akasema, “Hawa hapa ndio mama yangu na ndugu zangu!"},{"book":"Mathayo","chapter":"12","verse":"50","text":"Kwa maana yeyote afanyaye mapenzi ya Baba yangu wa mbinguni, huyo ndiye ndugu yangu, na dada yangu na mama yangu.”"}]}