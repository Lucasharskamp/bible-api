{"data":[{"book":"2 Abakkolinso","chapter":"10","verse":"1","text":"Kaakano nze kennyini, Pawulo, mbeegayirira mu buwombeefu n’obukkakkamu bwa Kristo bwe mba nabwo nga neetoowazizza nga ndi nammwe, naye bwe mba nga siri nammwe ne mba muvumu gye muli;"},{"book":"2 Abakkolinso","chapter":"10","verse":"2","text":"mbegayirira wadde ssiriiwo, bwe ndijja nneme kwogeza maanyi nga bwe nkola eri abantu abamu abatulowooleza okuba nga tugoberera bya mubiri."},{"book":"2 Abakkolinso","chapter":"10","verse":"3","text":"Newaakubadde nga tutambulira mu mubiri, tetulwana ng’ab’omubiri,"},{"book":"2 Abakkolinso","chapter":"10","verse":"4","text":"kubanga ebyokulwanyisa byaffe eby’olutalo, si bya mubiri wabula bya maanyi mu Katonda olw’okuwangula ebigo, n’olw’okuwangula endowooza,"},{"book":"2 Abakkolinso","chapter":"10","verse":"5","text":"na buli kintu ekigulumivu ekyekuluntaza okusinga amagezi ga Katonda, era nga tujeemulula buli kirowoozo, kigondere Kristo,"},{"book":"2 Abakkolinso","chapter":"10","verse":"6","text":"era nga tweteeseteese okuwalana eggwanga ku bujeemu bwonna, bwe munaagonderanga ddala."},{"book":"2 Abakkolinso","chapter":"10","verse":"7","text":"Mutunuulira ebintu nga bwe birabika kungulu. Omuntu yenna bw’alowooza munda mu ye okuba owa Kristo, ekyo akirowooza ku ye yekka, nti nga naffe tuli ba Kristo nga ye."},{"book":"2 Abakkolinso","chapter":"10","verse":"8","text":"Kubanga ne bwe ndisukkirira okwenyumiriza olw’obuyinza bwe tulina, Mukama bwe yatuwa olw’okubazimba so si lwa kubassa wansi, sirikwatibwa nsonyi,"},{"book":"2 Abakkolinso","chapter":"10","verse":"9","text":"nneme kufaanana ng’abatiisa mu bbaluwa zange."},{"book":"2 Abakkolinso","chapter":"10","verse":"10","text":"Kubanga agamba nti, “Ebbaluwa ze ddala nzito era z’amaanyi, naye okubaawo kwe mu mubiri kunafu, n’okwogera kwe kunyoomebwa.”"},{"book":"2 Abakkolinso","chapter":"10","verse":"11","text":"Alowooza bw’atyo ategeere nga bye twogerako mu bbaluwa nga tetuli nammwe, era bye tukola nga tuli nammwe."},{"book":"2 Abakkolinso","chapter":"10","verse":"12","text":"Ffe tetwaŋŋanga kwebalira wadde okwegeraageranya n’abamu ku abo abeetendereza, naye bo bwe beepimamu bokka na bokka, ne beegeraageranya bokka na bokka tebaba na kutegeera."},{"book":"2 Abakkolinso","chapter":"10","verse":"13","text":"Naye ffe tetujja kwenyumiriza kusukka ku kigera kyaffe, naye tujja kwenyumiriza ng’ekigera ekyo ekyatuweebwa Katonda bwe kiri, ne tusobola n’okubatuukako mmwe."},{"book":"2 Abakkolinso","chapter":"10","verse":"14","text":"Kubanga tetukununkiriza kusinga kigera kye tulina, kubanga nammwe twabatuusaako Enjiri ya Kristo,"},{"book":"2 Abakkolinso","chapter":"10","verse":"15","text":"nga tetwenyumiriza kusinga omulimu abalala gwe baakola, naye nga tulina essuubi nti ng’okukkiriza kwammwe bwe kugenda kweyongera, n’omulimu gwaffe gugenda gweyongera,"},{"book":"2 Abakkolinso","chapter":"10","verse":"16","text":"era nga tubuulira Enjiri ne mu bitundu ebibali ewala, naye so si mu kitundu eky’omulala omwakolebwa edda omulimu waleme okubaawo eyeenyumiriza."},{"book":"2 Abakkolinso","chapter":"10","verse":"17","text":"Naye eyeenyumiriza yeenyumirizenga mu Mukama waffe;"},{"book":"2 Abakkolinso","chapter":"10","verse":"18","text":"kubanga eyeetenda yekka, oyo si ye asiimibwa, wabula oyo Mukama gw’atenda."}]}