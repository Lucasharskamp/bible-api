{"data":[{"book":"ROOMU","chapter":"14","verse":"1","text":"Jaɓee on mo tiiɗaa gomɗinal e ɓaawo feloore."},{"book":"ROOMU","chapter":"14","verse":"2","text":"Goɗɗo on no sikka no waawi ɲaamude ko woni woo, oya mo tiiɗaa gomɗinal kadi ko ɓiɓɓe naakoo tun ɲaamata."},{"book":"ROOMU","chapter":"14","verse":"3","text":"On ɲaamoowo ko woni woo, wota ɲiddin few mo ɲaamataa ko woni woo on. On mo ɲaamataa kadi, wota felu ɲaamoowo on, ko fii Alla no jaɓi mo kala."},{"book":"ROOMU","chapter":"14","verse":"4","text":"Ko hombo wonu-maa an, oo feloowo kurkaadu goɗɗo goo? Si tawii himo darii maa si himo yani, ɗun ko jeyɗo mo on wonani. Kono o daroto, ko fii Joomiraaɗo on no mari bawgal tambitagol mo."},{"book":"ROOMU","chapter":"14","verse":"5","text":"Woɓɓe no wi'i wonde ɲalaaɗe ɗen no ɓurdi, woɓɓe ɓen no jogitii ɗe fow hiɗe fota. Awa yo mo kala hoolor ko miijii kon."},{"book":"ROOMU","chapter":"14","verse":"6","text":"On mo ɓurdindini ɲalaaɗe ɗen, haray ko fii teddingol Joomiraaɗo on o waɗiri ɗun. On mo no ɲaama kadi, haray ko fii teddingol Joomiraaɗo on o woni ɲaamande, ko fii himo jarnude Alla. On mo alaa ɲaamude, haray ko fii teddingol Joomiraaɗo on haɗi o ɲaama, ko fii kanko kadi himo jarnude Alla."},{"book":"ROOMU","chapter":"14","verse":"7","text":"Ko ɗun waɗi, hay gooto e men alaa wuurande hoore mun tigi, e hay gooto alaa maayande hoore mun tigi."},{"book":"ROOMU","chapter":"14","verse":"8","text":"Ko fii si en wuuru, haray ko Joomiraaɗo on wuuranɗen, si en maayu, haray ko Joomiraaɗo on maayanɗen. Woni en wuuru maa en maayu, ko Joomiraaɗo on jeyi en."},{"book":"ROOMU","chapter":"14","verse":"9","text":"Ko ɗun waɗi si *Almasiihu on maayi, o immitii, fii wonugol Jom mayɓe ɓen e wurɓe ɓen."},{"book":"ROOMU","chapter":"14","verse":"10","text":"Kono an, ko honɗun felantaa musiɗɗo maa on? Maa an, ko honɗun ɲiddinantaa musiɗɗo maa on? Ko fii en fow en daroyto yeeso ɲaawoore Alla nden."},{"book":"ROOMU","chapter":"14","verse":"11","text":"Ko fii no windii wonde, Joomiraaɗo on no daali:"},{"book":"ROOMU","chapter":"14","verse":"12","text":"Ko ɗun waɗi, mo kala e men qirritoto yeeso Alla fii hoore mun tigi."},{"book":"ROOMU","chapter":"14","verse":"13","text":"Awa, wota en ɲaawindir hande kadi, ɗun-le wuren ardinee hakkil, fii wota on waɗu yeeso musiɗɗo mon on hayre fegginaynde maa wonon sabu yanal."},{"book":"ROOMU","chapter":"14","verse":"14","text":"Miɗo andi, miɗo felliti e nder humondiral an ngal e Iisaa Joomi on, huunde alaa ko tuunani hoore mun, kono si goɗɗo no miijii wonde goɗɗun laaɓaa, haray ɗun laaɓanaa mo."},{"book":"ROOMU","chapter":"14","verse":"15","text":"Si tawii musiɗɗo maa aanii sabu ko ɲaamataa kon, haray a woniraa giggol hande kadi. Wota ko ɲaamataa kon wonu sabu hayrannde on mo Almasiihu on maayi fii mun."},{"book":"ROOMU","chapter":"14","verse":"16","text":"Wota ko moƴƴani on kon wowlire wa ko boni."},{"book":"ROOMU","chapter":"14","verse":"17","text":"Ko fii *laamu Alla ngun hinaa ɲaametee maa njaram, kono ko peewal e ɓuttu e weltaare ko *Ruuhu Seniiɗo on yeɗata kon."},{"book":"ROOMU","chapter":"14","verse":"18","text":"On mo kurkorani nii Almasiihu on, haray no wela Alla, no mari kadi teddungal yimɓe ɓen."},{"book":"ROOMU","chapter":"14","verse":"19","text":"Awa ɗaɓɓen ko ɓeydata ɓuttu e ko tiiɗinta hakkundeeji men e nder gomɗinal ngal."},{"book":"ROOMU","chapter":"14","verse":"20","text":"Wota a bonnir golle Alla ɗen ɲaametee. Ka haqiiqa, ɲaameteeji ɗin fow no laaɓi, kono moƴƴanaa neɗɗo ka o ɲaama goɗɗun ko wonata sabu feggingol goɗɗo."},{"book":"ROOMU","chapter":"14","verse":"21","text":"No moƴƴani goɗɗo hara o ɲaamaali teewu, o yaraali njaram mandilinayɗan, maa waɗugol kala ko fegginta musiɗɗo mun."},{"book":"ROOMU","chapter":"14","verse":"22","text":"Ngal gomɗinal ngal marɗaa, maru ngal fii maa yeeso Alla. Maloore wonanii on mo fawaali hoore mun ɲaawoore e nder anniyeeji mun."},{"book":"ROOMU","chapter":"14","verse":"23","text":"Kono on ɲaamuɗo ko sikkitii, haray fawtike ɲaawoore, ko fii ɗun hinaa e gomɗinal ngal iwri. Ko fii kala ko iwraa e gomɗinal ngal, haray ko junuubu."}]}