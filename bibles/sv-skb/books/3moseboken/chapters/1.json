{"data":[{"book":"3 Moseboken","chapter":"1","verse":"1","text":"Och Herren (Jahve) kallade på Mose och talade till honom från uppenbarelsetältet. Han sade:"},{"book":"3 Moseboken","chapter":"1","verse":"2","text":"Tala till Israels söner och säg till dem: Om någon bland er vill föra fram ett offer till Herren (Jahve) ska han föra fram sitt offer från sin hjord, från nötboskapen eller småboskapen (får och getter) och presentera det som ett blodsoffer."},{"book":"3 Moseboken","chapter":"1","verse":"3","text":"Om hans offer är ett brännoffer från hjorden, ska han offra ett felfritt djur av hankön. Han ska offra det vid ingången till församlingens mötestält till nåd (till behag, villkorad nåd – hebr. ratson) inför Herrens (Jahves) ansikte."},{"book":"3 Moseboken","chapter":"1","verse":"4","text":"Och han ska lägga sin hand på brännoffrets huvud och det ska ge nåd (villkorad nåd – hebr. ratson) och ge försoning för (täcka över – hebr. kapar) honom."},{"book":"3 Moseboken","chapter":"1","verse":"5","text":"Och han ska döda oxen inför Herrens (Jahves) ansikte och Arons söner, prästerna, ska ta blodet och stänka det runtomkring över altaret som är vid ingången till församlingens mötestält (hebr. Ohel Moed)."},{"book":"3 Moseboken","chapter":"1","verse":"6","text":"Och han ska flå brännoffret och dela det i sina bitar."},{"book":"3 Moseboken","chapter":"1","verse":"7","text":"Och Arons söner, prästen [singular – översteprästen], ska lägga eld på altaret och lägga i ordning ved på elden. [Elden skulle brinna kontinuerligt och aldrig släckas, se 3 Mos 6:13. Det kan vara anledningen till att det står präst (hebr. kohen) i singular här, medan plural kohanim i vers 5 och 8.]"},{"book":"3 Moseboken","chapter":"1","verse":"8","text":"och Arons söner, prästerna, ska lägga delarna, huvudet och det feta i ordning på veden som ligger på elden som är på altaret."},{"book":"3 Moseboken","chapter":"1","verse":"9","text":"Men inälvorna och benen ska han tvätta i vatten, och prästen ska bränna allt på altaret till ett brännoffer, ett eldsoffer till en söt doft till Herren (Jahve)."},{"book":"3 Moseboken","chapter":"1","verse":"10","text":"Och om hans offer är från småboskapen, från fåren eller från getterna som ett brännoffer, ska han föra fram ett felfritt djur av hankön."},{"book":"3 Moseboken","chapter":"1","verse":"11","text":"Och han ska döda det på den norra sidan av altaret inför Herrens (Jahves) ansikte och Arons söner, prästen, ska stänka dess blod runtomkring över altaret."},{"book":"3 Moseboken","chapter":"1","verse":"12","text":"Och han ska dela det i sina bitar med sitt huvud och sitt fett och prästen ska lägga dem i ordning på veden som ligger på elden som är på altaret."},{"book":"3 Moseboken","chapter":"1","verse":"13","text":"Men han ska tvätta inälvorna och benen i vatten, och prästen ska ta allt och bränna det på altaret. Det är ett brännoffer, ett eldsoffer till en söt doft till Herren (Jahve)."},{"book":"3 Moseboken","chapter":"1","verse":"14","text":"Och om brännoffret till hans offer till Herren (Jahve) är från fågel, ska han föra fram sitt offer av duvor eller av unga turturduvor."},{"book":"3 Moseboken","chapter":"1","verse":"15","text":"Och prästen ska föra den till altaret och vrida av dess huvud och bränna den på altaret, och dess blod ska hällas ut vid sidan av altaret."},{"book":"3 Moseboken","chapter":"1","verse":"16","text":"Och han ska ta av skinnet med dess fjädrar och kasta det bredvid altaret på östra sidan på platsen för askan."},{"book":"3 Moseboken","chapter":"1","verse":"17","text":"Och han ska klyva den med dess vingar men inte dela den helt, och prästen ska bränna den på altaret, på veden som ligger på elden som ett brännoffer, ett eldsoffer till en söt doft till Herren (Jahve)."}]}