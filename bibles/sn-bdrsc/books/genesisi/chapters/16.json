{"data":[{"book":"Genesisi","chapter":"16","verse":"1","text":"Zvino Sarai, mukadzi waAbhurama, akanga asina kumuberekera vana. Asi iye akanga ano murandakadzi wechiIjipita ainzi Hagari;"},{"book":"Genesisi","chapter":"16","verse":"2","text":"saka akati kuna Abhurama, “Jehovha akandikonesa kubereka vana. Enda hako undovata nomurandakadzi wangu; zvimwe ndingaita mhuri kubudikidza naye.”"},{"book":"Genesisi","chapter":"16","verse":"3","text":"Saka shure kwokugara kwaAbhurama kwamakore gumi muKenani, Sarai mukadzi wake akatora Hagari murandakadzi wake wechiIjipita akamupa kumurume wake kuti ave mukadzi wake."},{"book":"Genesisi","chapter":"16","verse":"4","text":"Akavata naHagari uye Hagari akabata pamuviri."},{"book":"Genesisi","chapter":"16","verse":"5","text":"Ipapo Sarai akati kuna Abhurama, “Ndiwe waita kuti nditambudzike. Ndakaisa murandakadzi wangu mumaoko ako, uye zvino zvaava kuziva kuti ava napamuviri, ava kundizvidza. Mwari ngaatonge pakati pangu newe.”"},{"book":"Genesisi","chapter":"16","verse":"6","text":"Abhurama akati, “Murandakadzi wako ari mumaoko ako. Ita naye zvaunofunga kuti zvakaisvonaka.” Ipapo Sarai akabata Hagari zvakaipa; saka akatiza."},{"book":"Genesisi","chapter":"16","verse":"7","text":"Mutumwa waJehovha akawana Hagari ari pedyo netsime raiva murenje; rakanga riri tsime rakanga riri parutivi pomugwagwa unoenda kuShuri."},{"book":"Genesisi","chapter":"16","verse":"8","text":"Uye akati, “Hagari, murandakadzi waSarai, wabvepiko, uye uri kuendepiko?”"},{"book":"Genesisi","chapter":"16","verse":"9","text":"Ipapo mutumwa waJehovha akati kwaari, “Dzokera kuna tenzikadzi wako undozvininipisa pasi pake.”"},{"book":"Genesisi","chapter":"16","verse":"10","text":"Mutumwa akatizve, “Ndichawandisa zvizvarwa zvako zvokuti havangaverengeki.”"},{"book":"Genesisi","chapter":"16","verse":"11","text":"Mutumwa waJehovha akatiwo kwaari:"},{"book":"Genesisi","chapter":"16","verse":"12","text":"Achava mbongoro yomusango:"},{"book":"Genesisi","chapter":"16","verse":"13","text":"Hagari akapa zita iri kuna Jehovha akataura naye akati: “Ndimi Jehovha anondiona,” nokuti akati, “Zvino ndaona Iye anondiona.”"},{"book":"Genesisi","chapter":"16","verse":"14","text":"Ndokusaka tsime rakanzi Bheeri Rahai Roi; richiripo, pakati peKadheshi neBheredhi."},{"book":"Genesisi","chapter":"16","verse":"15","text":"Saka Hagari akaberekera Abhurama mwanakomana, uye Abhurama akapa zita rokuti Ishumaeri kumwanakomana waakanga abereka."},{"book":"Genesisi","chapter":"16","verse":"16","text":"Abhurama akanga ava namakore makumi masere namatanhatu okuberekwa paakaberekerwa mwanakomana naHagari."}]}